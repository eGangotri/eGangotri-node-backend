(त्रयोविंशं खण्डम्‌)

ऋत्विजो वृणीतेऽन्यूनानतिरिक्ताङ्‌गान्ये मातृत पितृतश्चेति यथोक्तं पुरस्तात्‌।।१.२३.१।।

प्रमाणत परिमाणतश्चान्यूनाङ्‌गाननतिरिक्ताङ्‌गांश्च ऋत्विज संभजते। ’ये मातृत पितृतश्च’(१.५.१) इत्युक्तलक्षणयुक्ताश्च ते भवेयु। तत्र प्रमाणतो नातिदीर्घा नात्ह्रिस्वा। परिमाणतश्चतुरङ्‌गुलय षडङ्‌गुलयो वा न भवन्ति।।१.२३.१।।

यून ऋत्विजो वृणीत इत्येके।।१.२३.२।।

अन्ये कर्मसमर्थानित्याहु। पुनर्‌ऋत्विग्ग्रहणं वरणसामान्यादनृत्विजामपि चमसाध्वर्युप्रभृतीनामेतद्गुणप्राप्तौ तन्निवृत्यर्थम्‌।।१.२३.२।।

ब्रह्मणमेव प्रथमं वृणीतेऽथ होतारमथाध्वर्युमथोद्गातारम्‌।।१.२३.३।।

एवकारो नियमार्थ। कथम्‌? ब्रह्मण एव प्रथमं वरणं स्यादिति । एवं नियमं कुर्वता होत्रादीनामनियत क्रमो भवतीत्येतत्साधितम्‌।।१.२३.३।।

सर्वान्वा येऽहीनैकाहैर्याजयन्ति।।१.२३.४।।

अहीनैकाहैर्याजयन्तीति वचनं शमितृनिवृत्यर्थम्‌। कथं वा प्राप्नुयात्‌? सामान्यवरणप्रसङ्‌गात्‌। ’आपो मे होत्राशंसिन्य इति होत्रकान्‌’ (१.२३.९) इत्यत्र होत्रशब्दो मुख्यवर्जितेषु वर्तते। होत्रका उपह्वयध्वमितीतरान्‌ (श्रौ.५.६) इत्यत्र मुख्यवर्जितेषु होत्रशब्दस्य दर्शनात्‌। ततश्च यथा प्रतिप्रस्थात्रादिषु वर्तत एवं शमित्रादिष्वपि वर्तेत।।१.२३.४।।

सदस्यं सप्तदशं कौषीतकिन समामनन्ति स कर्मणामुपद्रष्टा भवतीति तदुक्तमृग्भ्यां यमृत्विजो बहुधा कल्पयन्त इति।।१.२३.५।।

सदसि भव सदस्य। सप्तदशग्रहणमृत्त्विक्‌ सधर्मा भवतीति ज्ञापनार्थम्‌। तेनोपस्थानप्रसर्पणादि सामान्यविहितं सिद्धम्‌। अथवा नियमार्थम्‌। कथम्‌? एक एव सदस्य स्यादिति। शास्त्रान्तरेऽनेके सदस्या दृष्टास्तन्निवृत्यर्थम्‌। स च कर्मणामुपद्रष्टा भवतीत्येवं कौषीतकिन आचार्या मन्यन्ते। ऋग्भ्यां चायमर्थ उक्त।।१.२३.५।।

होतारमेव प्रथमं वृणीते।।१.२३.६।।

एवकारोऽवधारणार्थ। होतारमेव न ब्राह्मणमिति। एवं चेत्पूर्वेण विरोध। न। यदा चतुर्णां वरणं तदा ब्रह्मण प्रथमं वरणम्‌। यदा सर्वेषां तदा होतु प्रथमं वरणमिति।।१.२३.६।।

अग्निर्मे होता स मे होता होतारं त्वाऽमुं वृण इति होतारम्‌।।१.२३.७।।

अनेन होतारं वृणीते। अमुमित्यस्य स्थाने होतुर्नाम वाच्यम्‌। पुनर्होतृग्रहणं होतृवरणा आम्नातो मन्त्र उत्तरत्रानुवर्तत इति ज्ञापनार्थम्‌।।१.२३.७।।

चन्द्रमा मे ब्रह्मा स मे ब्रह्मा ब्रह्माणं त्वाऽमुं वृण इति ब्रह्माणम्‌।।१.२३.८।।

कृत्स्नपाठोऽनुवृत्तिमार्गप्रदर्शनार्थ।।१.२३.८।।

आदित्यो मेऽध्वर्युरित्यध्वर्युम्‌। पर्जन्यो म उद्गातेत्युद्गातारम्‌। आपो मे होत्राशंसिन इति होत्रकान्‌। रश्मयो मे चमसाध्वर्यव इति चमसाध्वर्यून्‌ आकाशो मे सदस्य इति सदस्यम्‌। स वृतो जपेत्‌ । महन्मेऽवोचो भर्गो मेऽवोचो भगो मेऽवोचो यशो मेऽवोच स्तोमं मेऽवोच क्लृप्तिं

मेऽवोचस्तृप्तिं मेऽवोचो भुक्तिं मेऽवोच सर्वं मेऽवोच इति।।१.२३.९।।

सग्रहणं कथम्‌? वरणानन्तरमेव जप स्यत्सर्वेषां वरणे कृते मा भूदिति। वृतग्रहणं ये ये वृतास्ते ते जपेयुरित्येवमर्थम्‌।।१.२३.९।।

जपित्वाऽग्निष्टे होता स ते होता होताऽहं ते मानुष इति होता प्रतिजानीते।।१.२३.१०।।

जपित्वेति वचनं ’तन्मामवतु तन्मा विशतु’ इत्येतमपि जपं जपित्वेत्येवमर्थम्‌। इहैव तर्हि कस्मान्न पठित? अनित्यत्वात्‌ । अनित्यत्वं तु वक्ष्याम ।।१.२३.१०।।

चन्द्रमास्ते ब्रह्मा स ते ब्रह्मा।।१.२३.११।।

पुनर्मन्त्रपाठ प्रतिवचनस्यानुवृत्तिमार्गप्रदर्शनार्थ।।१.२३.११।।

ब्रह्मैवमितरे यथादेशं तन्मामवतु तन्मा विशतु तन्मा जिन्वतु तेन भुक्षिषीयेति च

याजयिष्यन्‌।।१.२३.१२।।

जपतीति शेष । यदाऽग्न्याधेये चतुर्णां वरणं भवति तदा याजयितारस्ते न भवन्ति। यत्तु सोमाङ्‌गं वरणं भवति तत्र याजयितारो भवन्ति। तेन सोमाङ्‌गवरण एवायं जपो नाग्न्याधेये। तेनायमनित्य।।१.२३.१२।।

याज्यलक्षणमाह-

न्यस्तमार्त्विज्यमकार्यम्‌।।१.२३.१३।।

ऋत्विग्भिर्विवादेन त्यक्तमार्त्विज्यमकार्यम्‌।।१.२३.१३।।

अहीनस्य नीचदक्षिणस्य।।१.२३.१४।।

अल्पदक्षिणस्याहीनस्याऽऽर्त्विज्यमकार्यम्‌। अतो ज्ञायत एकाहस्याल्पदक्षिणस्यापि कार्यमिति। विज्ञायते च तस्मादाहुर्दातव्यैव यज्ञे दक्षिणा भवत्यप्यल्पिकाऽपीति।।१.२३.१४।।

व्याधितस्याऽऽतुरस्य।।१.२३.१५।।

व्याधितो ज्वरादिगृहीत। आतुरस्तल्पगत।।१.२३.१५।।

यक्ष्मगृहीतस्य।।१.२३.१६।।

यक्ष्मगृहीत क्षयव्याधिगृहीत।।१.२३.१६।।

अनुदेश्यभिशस्तस्य।।१.२३.१७।।

सदेशिनाऽभिशस्तस्येत्येवमेके। अन्ये तु श्राद्धे प्रतिषिद्धस्येत्याहु।।१.२३.१७।।

१.२३.१८.क्षिप्तयोनेरिति चैतेषाम्‌।।

क्षिप्तयोनिर्नाम यस्य माता स्वभर्तरि नावतिष्ठते। अकार्यमिति सर्वत्र सम्बन्धनीयम्‌। इति चैतेषामिति वचनमन्येषामप्येवंप्रकाराणां न कार्यमित्येवमर्थम्‌।।१.२३.१८।।

१.२३.१९.सोमप्रवाकं परिपृच्छेत्को यज्ञ क ऋत्विज का दक्षिणा इति।।

य सोमं प्रथमं निवेदयतीदं त्वयाऽस्मिन्कार्यमिति स सोमप्रवाकस्तमेवं पृच्छेत्‌।।१.२३.१९।।

२०.कल्याणै सह संप्रयोग।।

कल्याणे यज्ञे कार्यम्‌। कल्याणैर्‌ऋत्विग्भि सह कार्यम्‌। दक्षिणा अपि कल्याण्यो यदि स्युस्तथा सति कार्यम्‌। नान्यथा।।१.२३.२०।।

२१.न मांसमश्नीयुर्न स्त्रियमुपेयुरा क्रतोरपवर्गात्‌।।

क्रत्वादिप्रभृत्या अपवर्गादेते नियमा भवन्ति। वरणप्रभृतीति कल्प्यमाने यदि मध्यमोपसदि

वरणं भवति तदा प्रागनियम प्रसज्येत। तस्मात्क्रत्वादिप्रभृतीति युक्तम्‌। मध्यमोपसदि च शास्त्रान्तरे वरणं दृष्टम्‌।।१.२३.२१।।

२२.एतेनाग्ने ब्रह्मणा वावृधस्वेति दक्षिणाग्नावाज्याहुतिं हुत्वा यथार्थं प्र्व्राजेत्‌।।

क्रत्वन्ते स्वस्य दक्षिणाग्नौ ’एतेनाग्ने’इत्येतयाऽऽज्याहुतिं जुहोति। नैमित्तकत्वाच्छास्त्रान्तरदर्शनान्मन्त्रलिङ्‌गाच्च। चकृमेति हि भूतप्रत्यय। तेन क्रत्वन्त इति सिद्धम्‌। यथार्थं प्र्व्राजेदिति। यथार्थमाचरेत्‌। अनियमो भवतीत्यर्थ। हुत्वाऽनियमो भवतीति ब्रुवन्‌ ’समाप्तेऽपि क्रयौ होमपर्यन्तं नियमा भवन्ति’ इति ज्ञापयति। आज्याहुतिवचनं तन्त्रनिवृत्यर्थमिष्यते न तु परिस्तरणविकल्पार्थम्‌।।१.२३.२२।।

२३.एवमनाहिताग्निर्गुह्य इमाग्ने शरणिं मीमृषो न इत्येतयर्चा।।

एतयेति वचनमेतया जुहुयादेवेत्येवमर्थम्‌। तेनात्रापि तन्त्रं न भवति। ऋचेति वचनमकृतविवाहोप्यार्त्विज्यं कृतवानेतया लौकिकाग्नौ जुहुयादित्येवमर्थम्‌। मधुपर्कप्रसङ्‌गादत्र ऋत्विग्वरणमाम्नातम्‌।।१.२३.२३।।