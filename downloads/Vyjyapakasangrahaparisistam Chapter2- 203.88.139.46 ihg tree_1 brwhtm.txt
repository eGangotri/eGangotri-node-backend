1
ज्ञापकसंग्रहपरिशिष्टम् (2)

अत्र भाष्यानारूढान्यपि कैमुद्यां तत्र पठितानि वचनीनि संकलय्य व्याख्यायन्ते ।
2  
ननु ग्लोशब्दात् अमि ग्लौ अम् इति स्थिते \’औतोऽम््शसोः' इति सूत्रेण औकार-अकारयोः आकार एकादेशः प्राप्नोति । न च ओकारादम््शसोरचि परे विधीयमानः आकारः औकारात्तयोः परतः कथं प्राप्नुयादिति वाच्यम् । ओदौतोः कण्ठोष्ठरूपस्थानसाम्यात् प्रयत्नसाम्याच्च सवर्णसंज्ञायाम् अणुदित्सूत्रेण ओकारेण औकारस्यापि ग्रहणादित्याशङ्क्याह--इतीह न प्रवर्तत इति । यदि एकार-ऐकारयोः ओकार-औकारयोश्च मिथः सावर्ण्यं भवेत् तदा \’ऐऔच्' इतिं पृथक््सूत्रं नारभ्येत । आरम्भबलात्तु एदैतोः ओदौतोश्च सावर्ण्यं नास्ति । अतः ग्लौशब्दे औकारे \’औतोऽम्शसोः' इति न प्रवर्तत इति भावः ।
एओङ्, एऔच् ।। ग्लावम्, ग्लावः । \’औतोऽम््शसोः' (सू.6-1-93) इतीह न प्रवर्तते । ऐऔच् इति सूत्रेण ओदौतोः सावर्ण्याबावज्ञापनात् ।3  
स्पष्टोऽर्थः ।
तरप्तमपौ घः (सू.1-1-22) ।। आतिशायनिकप्रकरणे \’तादी घः' \’पितौ घः' इति वा वक्तव्ये प्रकारणान्तरे गुरुसूत्रकरणमत्यन्तस्वार्थिकमपि तरपं ज्ञापयति । तेन \’अल्पाच्तरम्' \’लोपश्च बलवत्तरः' इत्यादि सिद्धम् । अल्पाजेव ह्यल्पाच््तरम्, न त्वत्र द्वयोरेकस्यातिशयविवक्षायां तरप् ।4  
ननु \’सर्वादीनि सर्वनामानि' इति सूत्रेणोच्यमाना सर्वनामसंज्ञा तद्गणपठितानां सर्व विश्व इत्यादीनामेव प्राप्नोति । तथा च परमसर्व इति समुदायस्य गणे पाठाभावात् सर्वनामसंज्ञायाः अप्राप्तौ सर्वनामसंज्ञानिमित्तकाः त्रतसिलादयः ततो न प्राप्नुयुः इत्यत आह-- तदन्तस्यापीति । \’द्वन्द्वे च' इति सूत्रेण हि सर्वनामशब्दान्तसमुदायरूपस्य द्वन्द्वसमासस्य सर्वनामसंज्ञा निषिध्यते वर्णाश्रमेतराणाम् इत्यादौ। तत्र इतरशब्दस्य गणे पाठेऽपि तदन्तस्य गणे पाठाभावादेव सर्वनामसंज्ञाया अप्रसक्तेः प्रतिषेदो निरर्थकः स्यात् । प्रतिषेधमहिम्ना च सर्वाद्यन्तस्यापि सर्वनामसंज्ञा भवतीति ज्ञाप्यते । तेन परमसर्वत्र इत्यत्र त्रल्, परमसर्वतः इत्यत्र तसिल्, परमभवकान् इत्यत्र अकच्च सिध्यतीति भावः । यद्यपि परमसर्वक इत्यत्र अकच््सिद्धिरपि प्रयोजनतया वक्तुं शक्या, तथापि कप्रत्ययेनेष्टसिद्धिर्भवितुमर्हतीत्याशयेन परमभवकान् इत्यत्र अकच् प्रयोजनत्वेन उक्त इति मन्तव्यम् ।
सर्वादीनि (सू. 1-1-27) तदन्तस्यापीयं संज्ञा। \’द्वन्द्वे च' (सू.1-1-31) इति ज्ञापकात् ।5  
ननु सर्वादिगणे समशब्दः पठितः । तस्य च सर्व इत्यर्थ इव तुल्य इत्यप्यर्थोऽस्ति। तत्र तुल्यवाचकसमशब्दस्यापि सर्वनामसंज्ञा प्राप्नोति, गणे समशब्दस्यर्थविशेषानिर्देशात् इत्याशङ्क्याह--सम इति । यदि तुल्यार्थकसमशब्दस्यापि सर्वनामसंज्ञा स्यात् तदा \’समेषाम्' इति तुल्यार्थे निर्देष्टव्यं स्यात् । \’आमि सर्वनाम्नः सुट्' (सू.7-1-52) इति सुटः प्राप्तेः । तथा अनिर्देशात् तुल्यपर्यायसाय समशब्दस्य सर्वनामसंज्ञा नास्तीति ज्ञाप्यत इति भावः ।
समः सर्वपर्यायः । तुल्यपर्यायस्तु नेह गृह्यते । \’यथासंख्यमनुदेशः समानाम् (सू.1-3-10) इति ज्ञापकात् ।6  
ननु \’प्राक्कडारात्समासः' (सू.2-1-3) इत्यत ऊर्ध्वं \’सह सुपा' (सू.2-1-4) इत्यतः प्रागेव \’विभाषा' इत्यधिकारः कुतो न कृतः । समासविदायकसूत्राणि आदौ कानिचिद्विधाय पश्चद्बहूनि विधास्यन् मध्ये विभाषाधिकारं कुतः करोति ? समासविधानारम्भ एव विबाषाधिकारोऽस्तु इत्याशङ्क्याह--एतत्सामर्थ्यादिति । मध्ये विभाषाधिकारसामर्थ्यादेवेतः प्राचीनानां नित्यसमासत्वं गम्यत इत्यर्थः । यद्यपीतः प्राचीनानां विकल्पे प्रमाणाभावादेव नित्यत्वं सिद्धम् । तथापि तस्यैवार्थस्य लिङ्गेन दृढिकरणमिति मन्तव्यम् । नन्वेवं सति \’सहसुपा' इत्यपि नित्यसमासः स्यात् । ततश्च भूतपूर्व इत्यादौ पूर्वं भूत इति लौकिकविग्रहवाक्यप्रदर्शनमसंगतं स्यादित्यत आह--सह सुपेतीति । यदि \’सह सुण' इति सूत्रेण सुबन्तस्य सुबन्तेन विधीयमानः समासो नित्यः स्यात् तर्हि \’विभाषा' इत्यतः प्राक्तनैः \’अव्ययं विभक्ति' इत्यादिभिः सूत्रैर्विधीयमानानां नित्यत्वेनाभिमतानां समासानामपि तेनैव सूत्रेण सिद्धेः \’अव्ययं विभक्ति' इत्यादिसमासविधानं व्यर्थं स्यात् । तस्तद्विधानं \’सह सुपा' इति समासस्य वैकल्पिकत्वं ज्ञापयतीति भावः ।
विभाषा (सू.2-1-11)।। एतत्सामर्थ्यादेव प्राचीनानां नित्यसमासत्वम् । \’सह सूपा' (सू.2-1-4) इति तु नित्यसमासः । \’अव्ययम्' (सू.2-1-6) इत्यादिसमासविधानात् ज्ञापकात् ।7  
ननु गुडेन संमिश्राः गुडसंमिश्रा इत्येवं संमिश्रशब्देन तृतीयान्तस्य तत्पुरुषसमासः साधुर्न स्यात् । \’पूर्वसदृशसमोनार्थकलहनिपुणमिश्रश्लक्ष्णैः' इति सूत्रेण मिश्रशब्देनैव तृतीयान्तस्य तत्पुरुषसमासविधानादित्याशङ्क्याह--मिश्रग्रहणे इति । \’मिश्रं चानुपसर्गमसन्धौ' इति सूत्रेण तत्पुरुषे तृतीयान्तात्परस्य उपसर्गरहितस्य मिश्रशब्दस्यान्तोदात्तस्वरः उच्यते । तिलमिश्राः इत्यादिकमुदाहरणम् । तत्र अनुपसर्गग्रहणाभावे तिलसंमिश्रा इत्यादावपि अन्तोदात्तस्वरः स्यादिति तद्वारणाय अनुपसर्गग्रहणमिति वक्तव्यम् । सोपसर्गेण मिश्रशब्देन समासाभावे तत्पुरुषसमासे विधीयमानस्य स्वरस्याप्राप्तेः किमनुपसर्गग्रहणेन । कृतं च तत् मिश्रग्रहणे सोपसर्गस्यापि ग्रहणमिति ज्ञापयति । तथा च तिलसंमिश्रा इत्यादौ स्वरवारणार्थमनुपकल्गग्रहणमिति स्वांशे चारितार्थ्यंम् । अन्यत्र प्रयोजनं तु \’पूर्वसदृश' इत्यादिसूत्रे मिश्रशब्देन संमिश्रशब्दस्यापि ग्रहणात् गुडसंमिश्र इत्यादौ तृतीयातत्पुरुषस्य साधुत्वमिति ।
पूर्वसदृश (2-1-31)।। मिश्रग्रहणे सोपसर्गस्यापि ग्रहणम् । \’मिश्रं चानुपसर्गमसन्धौ' (सू.6-2-154) इत्यत्रानुपसर्गग्रहणात् ।8  
ननु \’पूर्वापराधरोत्तरमेकदेशिनैकाधिकारणे' इति सूत्रेण पूर्वादीनामवयविना सह विधीयमानः समासः मध्याह्नः इत्यादौ न प्राप्नोति । अह्नो मध्य इति विग्रहे अह्नोऽवयवित्वेऽपि अवयविना सह \’पूर्व अपर अधर उत्तर' इत्येतेषां चतुर्णामेव अवयववाचकानां समासविधानात् मध्यशब्दस्य समासाप्राप्तेरित्याशङ्क्याह--सर्वोऽपीति । सूत्रनिर्दिष्टपूर्वादिचतुष्टयभिन्नोऽप्यवयववाचकः शब्दः अहन््शब्देन समस्यते । तत्र ज्ञापकं \’संख्याविसायपूर्वस्याह्नस्याहन्नन्यतरस्यां ङौ' (सू.6-3-110) इति सूत्रेण सायपूर्वकस्य अह्नशब्दस्य अहन्नादेशविधानम् । अह्नः सायः अवसानं सायाह्नः इत्यत्र एकदेशस्य सायशब्दस्य पूर्वादिचतुष्टयानन्तर्गतस्य अह्ना समासाभावे अह्नस्य सायपूर्वकत्वासंभवेन सायपूर्वकस्य तस्य अहन्नादेशविधानमसंगतं स्यात् । कृतं च तत् सर्वोऽप्येकदेशोऽह्ना सह समस्यत इति ज्ञापयति । यद्यपि अह्नशब्दस्य सायपूर्वकत्वकथनेन अह्नशब्देन सहैव समासो ज्ञापयितुं शक्यते न त्वहन््शब्देन इत्याशङ्का अवतरति, तथापि सायपूर्वकस्य अह्नशब्दस्य अहन्नादेशे विहिते आदेशस्य अहन््शब्दस्यापि सायपूर्वकत्वमनुममेव । तच्च सायस्य अहन््शब्देन समासाभावे न संगच्छत इति तात्पर्यम् । न केवलं सर्वोऽप्येकदेशोऽह्नैव समस्यते अपि तु कालसामान्येन । ज्ञापकस्य सामान्यापेक्षत्वात् । तेन मध्यरात्रः पश्चिमरात्र इत्यदिप्रयोगाणां साधुत्वं सिध्यतीति पक्षान्तरमपि कौमुद्यामुपन्यस्तम् । यद्यपि तस्मिन् पक्षे दिनमध्यः रात्रिमध्य इत्यादि न सिध्येत् तथापि \’ज्ञापकसिद्धं न सर्वत्र' इति परिभाषया समाधेयमित्याहुः तत्त्वबोधिनीकाराः ।
पूर्वापरा (सू.2-2-1) ।। सर्वाऽप्येकदेशोऽह्ना समस्यते । \’संख्याविसाय' (सू.6-3-110) इति ज्ञापकात् ।9  
ननु \’अर्धं नपुंसकम्' इति सूत्रे नपुंसकसहणाभावेऽपि अर्धमिति नपुंसकलिङ्गेन निर्देशादेव लिङ्गान्तरव्यावृत्तिसिद्धेः नपुंसकमिति पदं व्यर्थमित्यत्राह--अर्धमिति । तथा च पूर्वोक्तरीत्या व्यर्थं सत् नपुंसकग्रहणं सूत्रेषु लिङ्गनिर्देशो न विवक्षित इति ज्ञापयति । तेन \’तस्येदम्' (सू.4-3-120) इत्यादिसूत्रेषु इदमित्यादिलिङ्गनिर्देशस्याविवक्षिततया तस्यायमित्याद्यर्थेष्वपि सूत्रप्रवृत्तिः सिध्यति । \’सूत्रे लिङ्गवचनमतन्त्रम्' इति एतत्समानार्था परिभाषा ।
अर्धं नपुंसकम् (सू.2-2-2)।। अर्धमिति निर्देशादेव नपुंसकत्वे सिद्धे नपुंसकग्रहणं \’सूत्रेषु लिङ्गनिर्देशोन विवक्षितः' इति ज्ञापयितुम् ।10 
ननु \’अर्थगौरवम् बुद्धिमान्द्यम्' इत्यादयः शब्दाः अर्थस्य गौरवमित्यादिषष्ठीसमासरूपाः शिष्टैः प्रयुज्यन्ते । तेषां साधुत्वं न स्यात् । गौरवमान्द्यादिशब्दानां गुणवाचकत्वेन तैः सह षष्ठ्यन्तस्य समासो न भवतीति \’पूरणगनण' इत्यादिसूत्रेण प्रतिपादनादित्याशङ्क्याह--अनित्योऽयमिति । योऽयं गुणेन सह षष्ठ्याः समासनिषेधः स न सार्वत्रिकः । \’संज्ञाप्रमाणत्वात्' इति गुणवाचिना प्रमाणत्वशब्देन षष्ठ्यन्तसंज्ञाशब्दस्य समासेन निर्देशात् । तेन क्वचित् गुणे षष्ठीसमासस्य साधुत्वं ज्ञाप्यत इति अर्थगौरवमित्यादेः साधुत्वसिद्धिरिति भावः ।
पूरणगुण (सू.2-2-11)।। अनित्योऽयं गुणेन निषेधः । \’तदशिष्यं संज्ञाप्रमाणत्वात् ' (सू.1-2-53) इत्यादिनिर्देशात् ।11 
ननु \’सच्छास्त्रजन्मा हि विवेकलाभः' इत्यादिः व्यधिकरणपदः बहुव्रीहिः प्रयोगे दृश्यते । सच्छास्त्रात् जन्म यस्येति विग्रहात् । तस्य साधुत्वं कथम् ? \’अनेकमन्यपदार्थे' (सू.2-2-24) इति सूत्रे समानाधिकारणानां बहुव्रीहीरिति सिद्धान्तितत्वात् इत्यत आह--अत एव ज्ञापकादिति । सप्तम्यन्तस्य बहुव्रीहौ कण्ठेकालः इत्यादौ पूर्वनिपातविधानं ज्ञापयति विभिन्नविभक्तिकपदयोरपि बहुव्रीहिसमासो भवतीति । अतः पूर्वोक्तप्रयोगसाधुत्वमिति भावः ।
सप्तमीविशेषणे (सू. 2-2-35)।। अत एव ज्ञापकात् व्यधिकरणपदोऽपि बहुव्रीहिः ।12 
ननु \’लोके लोकाद्वा अधिको हरिः' इत्यादौ अधिकशब्दयोगे पञ्चमीसप्तम्योः विधायकसूत्राभावात् कथं तथोः साधुत्वम् । अवधित्वसंबन्धे षष्ठ्या एवोचितत्वादित्याशङ्क्याह--अधिकशब्देनेति । तथा च सूत्रकारनिर्देशप्रामाण्यादेव तथोः साधुत्वमिति भावः ।
सप्तमीपञ्चम्यौ (सू.2-3-7)।। अधिकशब्देन योगे सप्तमीपञ्चम्याविष्येते । \’तदस्मिन्नधिकम्' (सू.5-2-45) इति \’यस्मादधिकम्' (सू.2-3-9) इति च सूत्रनिर्देशात् ।13 
ननु जपमनु प्रावर्षत् इत्यत्र अनोः \’अनुर्लक्षणे' (सू.1-4-84) इति सूत्रेण कर्मप्रवचनीयसंज्ञायां \’कर्मप्रवचनीययुक्ते द्वितीया' (सू.2-3-8) इति द्वितीया जपपदोत्तरमिष्यते । तत्र जपस्य लक्षणत्वमिव हेतुत्वमपि वर्तते । तथा च परया \’हेतौ' (सू.2-3-23) इति तृतीयया द्वितीयायाः बाधः स्यादित्याशङ्क्याह--परापीति । अहेतौ लक्षणे द्योत्ये \’लक्षणेत्थम्भूत' (सू.1-4-90) इति सूत्रेणैव कर्मप्रवचनीयसंज्ञायाः सिद्धेः \’अनुर्लक्षणे' इति सूत्रेण हेतुभूते लक्षण एव कर्मप्रवचनीयसंज्ञा विधीयत इति वक्तव्यम् । तत्र च हेतौ तृतीययायां प्राप्तायां सत्यामेव द्वितीयाफलककर्मप्रवचनीयसंज्ञाविधानात् येननाप्राप्तिन्यायेन द्वितीयया तृतीया बाध्यते । अतो न दोष इति भावः ।
कर्मप्रवचनीययुक्ते (सू.2-3-8)।। परापि हेतौ तृतीया अनेन बाध्यते । \’लक्षणेत्थंभूत' (सू.1-4-90) इत्यादिना सिद्धे पुनः संज्ञाविधानसामर्थ्यात् ।14 
ननु \’नमः स्वस्तिस्वाहास्वधालंवषड्योगाच्च' इति सूत्रे \’अलमिति पर्याप्त्यर्थग्रहण' मिति वार्तिकोक्तेः पर्याप्त्यर्थकशब्दयोगे चतुर्थ्या एव साधुत्वलाभात् \’प्रभर्बुभूषुर्भुवनत्रयस्य' इत्यादिषष्ठ्यन्तप्रयोगाणां साधुत्वं कथमित्याशङ्क्याह--प्रभवादियोग इति । \’स एषां ग्रामणीः' इति निर्देशात् षष्ठ्याः साधुत्वे लब्धे तद्बलादेव अलंशब्दः पर्याप्तीतरार्थकः, तद्योगे च चतुर्थी, पर्थाप्तयर्थकशब्दयोगे न चतुर्थी अपि तु षष्ठ्येवेति प्रसक्तं भ्रमं वारयितुं षष्ठ्यपीत्यपिशब्दः । तथा च \’तस्मै प्रभवति' इति चतुर्थीनिर्देशात् पर्याप्त्यर्थकशब्दयोगे चतुर्थ्याः साधुत्वम् इति भावः ।
नमः स्वस्ति (सू.2-3-16)।। प्रभवादियोगे षष्ठ्यपि साधुः । \’तस्मै प्रभवति' (सू.5-1-101) \’स एषां ग्रामणीः' (सू.5-2-78) इति निर्देशात् ।15 
ननु \’अन्यारादितरर्तेदिक््छब्दाञ्चूत्तरपदाजाहियुक्ते' इति सूत्रे दिक््छव्दपदेन दिशि दृष्टः शब्दः गृह्यते। तेन कदाचिद्धिग्वाचकत्वेन प्रसिद्धानां पूर्वादीनां सांप्रतं कालवाचिनामपि योगे पञ्चमी भवति । तेन \’चैत्रात्पूर्वः फाल्गुनः' इत्यादि सिद्धमिति व्याख्यानं कृतम् । एवं चेत् अवयववाचियोगेऽपि पञ्चमी स्यात् । तथा च पूर्वं कायस्य इत्यत्र पूर्वशब्दस्य शरीरावयववाचकत्वेऽपि अन्यत्र दिग्वाचकत्वात् तद्योगे प़ञ्चमीप्रसक्या षष्ठ्याः साधुत्वं न स्यादित्याशङ्क्याह--अवयववाचीति । \’तचस्य परमाम्रेडितम्' इति सूत्रे तस्येत्यनेन पूर्वप्रकृतं द्विरुक्तं परामृश्यते । परशब्देन परावयव उच्यते । यदि अवयववाचिना परशब्देन योगेऽपि पञ्चमी स्यात् तदा तस्येति षष्ठीनिर्देशोऽसंगतः स्यात् । तेन च दिशि दृष्टस्य शब्दस्य सांप्रतमवयवचाचित्वे तद्योगे पञ्चमी नेति ज्ञाप्यते । अतः पूर्वं कायस्येत्यादौ न पञ्म्यापत्तिरिति भावः ।
अन्यारात् (सू.2-3-29)।। अवयववाचियोगे तु न। \’तस्य परमाम्रेडितम्' (सू.8-1-2) इति निर्देशात् ।16 
नन्वेवमपि \’भवात्प्रभृति आरभ्य वा सेव्यो हरिः' इत्यादौ कथं पञ्चमी, अन्यादिशब्दयोगाभावादित्यत आह--भाष्यप्रयोगादिति । तथा हि \’अपादाने प़ञ्चमी' इति सूत्रे भाष्ये \’यतश्चाध्वकालनिमानम्' इति वार्तिकं पठित्वा \’कार्तिक्याः आग्रहायणी मासे' इत्युदाहृत्य \’इदं न वक्तव्यम्' इति तद्वार्तिकप्रत्याख्यानमुपक्षिप्य \’इदमत्र प्रयोक्तव्यं सन्न प्रयुज्यते कार्तिक्याः प्रभृत्याग्रहयणी मासे इति' इत्युक्तम् । प्रभृतिशब्दाभावेऽपि तदर्थसत्तया पञ्चमी सिद्धेत्यर्थः । एवं वदता भाष्यकृता प्रभृत्यर्थकशब्दयोगे पञ्चमीति वचनं ज्ञाप्यते । अन्यथा प्रभृतिपदाभावे पञ्चम्यर्थं वार्तिकस्यावश्यकत्वात्तदसंगतिः स्पष्टैव। एवं च प्रभृतिपदपर्यायशब्दयोगेऽपि पञ्चमी । अत एव \’कार्तिक्याः प्रभृति' इति भाष्यव्याख्यानावसरे \’तत आरभ्येत्यर्थः' इति कैट आह। तत्र हि तत इति पञ्चम्यास्तसिः इति बालमनोरमाकाराः प्राहुः ।
\’अपादाने पञ्चमी' (सू.2-3-28) इति सूत्रे \’कार्तिक्याः प्रभृति' इति भाष्यप्रयोगात् प्रभृत्यर्थयोगे पञ्चमी ।17 
एवं बहिर्योगे पञ्चमीविधायकसूत्रस्याभावेऽपि ज्ञापकात् पञ्चमी साध्यते । \’अपपरिबहिरञ्चवः पञ्चम्या' इति सूत्रेण पञ्चम्यन्तेन बहिः शब्दस्य समासविधानं बहिर्योगे पञ्चमीं विना अनुपपद्यमानं पञ्चमीं तद्योगे ज्ञापयति । तेन ग्रामाद्बहिः इत्यादिप्रयोगाणां साधुत्वं सिध्यतीति भावः ।
अपपरिबहिः (सू.2-1-12) इति समासविधानात् ज्ञापकात् बहिर्योगे पञ्चमी ।
18 
ननु \’अधीगर्थ' इति सूत्रे अधिशब्देच्चारणं मास्तु । इगर्थ इत्यनेनैव स्मरणार्थकधातुलाभादित्यत्राह--अधीति । तथा च \’इक् स्मरणे' इति धातुः अधि इत्युपसर्गेण सहैव प्रयोक्तव्य इति ज्ञापनार्थं तदुच्चारणमिति भावः । यद्यपि अत्रत्यमधिशब्दोच्चारणम् इग्धातोरेव अध्युपसर्गाव्यभिचारे ज्ञापकं भवेत् नेङ््धातोः । तथापि यथा \’इङ् अध्ययने' इति धातुः अध्युपसर्गं न व्यभिचरति तथा \’इक् स्मरणे' इति धातुरपीति दृष्टान्तप्रदर्शनार्थम् इङ्धातोरपि वचनशरीरे प्रवेशः । इङः अध्युपसर्गाव्यभिचारे ज्ञापकं तु \’णेरध्ययने वृत्तम्' (सू.7-2-26) इत्यत्र अधिशब्दोच्चारणमिति ध्येयम् ।
अधीगर्थ (सू.2-2-52)।। अधिशब्दोच्चारणम् \’इङिकावध्युपसर्गं न व्यभिचरतः' इति ज्ञापनार्थम् ।19 
ननु \’नन्दिग्रहिपचादिभ्यो ल्युणिन्यचः' इति सूत्रे नन्द्यादिः ग्रह्यादिः पचादिश्वेति गणत्रयं निर्दिष्टम् । तत्र नन्द्यादिग्रह्यादी न आकृतिगणौ । ताभ्यां सह पचादेर्निर्देशात् पचादिरप्याकृतिगणो न स्यादित्याशङ्क्य तस्याकृतिगणत्वं ज्ञापकेन साधयति--पचादिराकृतिगण इति । \’शिवशमरिष्टस्य करे' इति सूत्रे करशब्दस्य पचादिगणे अपठितात् कृदातोरच्प्रत्ययेन निष्पन्नस्य, तथा \’घटोऽठच्' इति सूत्रे घटशब्दस्य तत्रापठितात् घटधातोः अच््प्रत्ययेन निष्पन्नस्य च प्रयोगात् पचादेराकृतिगणत्वं ज्ञायते । एवं \’यङोऽचि च' (सू.2-4-74) इति सूत्रेण यङन्तादच्प्रत्यये परे यङो लुग्विधीयते । पचादिगणे यङन्तस्य पाठाभावात् ततोऽच्प्रत्ययस्य दुर्लभतया अच्प्रत्यये परे यङो लुग्विधानमसंगतं सत् पचादेशकृतिगणत्वं ज्ञापयतीति भावः ।
नन्दिग्रहि (सू.3-1-134)।। पचादिशकृतिगणः । \’शिवशमरिश्टस्य करे' (सू.4-4-143) \’कर्मणिघटोऽठचत्' (सू.5-2-35) इति सूत्रेयोः करोतेर्घटेश्चाच््प्रयोगात् । अच््प्रत्यये परे यङ््लुग्विधानाच्च।20 
ननु \’मतिबुद्धिपूजार्थेभ्यश्च' इति सूत्रेण विशिष्य इच्छाद्यर्थकेभ्यो धातुभ्यो वर्तमानार्थे क्तप्रत्ययविधानं तदर्थकेभ्यो धातुभ्यः भूतार्थे सामान्येन विङितस्य \’निष्ठा' इति क्तप्रत्ययस्यापवादः स्यात् । ततश्च \’पूजितो यः सुरासुरैः' इत्यादिप्रयोगाणामसाधुति प्रसज्यते । न च तत्रापि वर्तमानार्थक एव क्तः इति वाच्यम् । तथा सति तद्योगे \’क्तस्य च वर्तमाने' (सू.2-2-67) इति षष्ठ्यापत्त्या तृतीयाया असाधुताप्रसङ्गादित्यात्राह--अयं नेति । तेन उपज्ञातमित्यर्थे \’उपज्ञाते' इति सूत्रेण छप्रत्ययो विधीयते पाणिनिना उपज्ञातं पाणिनीयम् इत्युदाहरणम् । तत्र तृतीयासमभिव्याहारमहिम्ना उपज्ञातशब्दस्य भूतार्थकक्तान्तत्वं निश्चितम् । यदि च \’मतिबुद्धि' इति सूत्रविहितः वर्तमानार्थकक्तप्रत्ययः भूतार्थकक्तप्रत्ययस्य बाधकः स्यात् तर्हि \’तेन उपज्ञातम्' इति निर्देशः असंगतः स्यात् । \’उपज्ञा' इत्यस्यापि बुद्ध्यर्थकत्वात् । तथा च बुद्ध्यर्थकधातोः भूते क्तप्रत्ययस्य पाणिनिना निर्देशात् \’मतिबुद्धि' इति सूत्रविहितः क्तप्रत्ययः भूते क्तस्य नापवादः इति सिध्यतीति भावः ।
मतिबुद्धि (सू.2-2-188)।। अथं न भूते क्तस्य बाधकः । \’तेन'(सू.4-3-112) इत्यधिकारे \’उपज्ञाते' (सू.4-3-115) इति लिङ्गात् ।21 
ननु प्रच्छधातोः \’यजयाचयतविच्छप्रच्छरक्षो नङ्' इति सूत्रेण नङ्प्रत्यये च्छस्य \’च्छ््वोः शूडनुनासिके च' (सू.6-4-19) इति सूत्रेण शकारे प्रश्नः इति रूपमिष्यते । तत्र प्रत्ययस्य ङित्त्वात् तस्मिन् परे धातोः रेफस्य \’ग्रहिज्यावयि' (सू.6-1-16) इत्यादिसूत्रेण संप्रसारणं प्राप्नोतीत्याशङ्क्याह--प्रश्ने चासन्न इति । तथा संप्रसारणमन्तरेण सूत्रकृता निर्देशः अस्मिन् धातौ संप्रसारणाभावं ज्ञापयतीति भावः ।
यजयाच (सू.3-3-90)।। \’प्रश्ने चासन्न' (सू.3-2-117) इति ज्ञापकान्न संप्रसारणम् ।22 
ननु \’स्त्रियां क्तिन्' (सू.3-3-94) \’स्थागापापचो भावे' इति सूत्रेण स्थाधातोः भावे क्तिन््प्रत्ययो विधीयते । अथं च \’आतश्चोपसर्गे' (सू.3-3-106) इत्यनेन विधीयमानस्य अङोऽपवादः । प्रस्थितिः उपस्थितिः इत्यादीनि रूपाणि । एवं चेत् \’अवस्था' \’संस्था' इत्यादयः अङन्ताः प्रयोगाः कथं साधवः स्युः ? इत्याशङ्क्याह--अवस्था संस्थेति । एवंच \’व्यवस्थायाम्' इति सौत्रनिर्देशबलात् स्थाधातोः परं भावे स्त्रियाम् अङपि भवतीति ज्ञायत इति भावः ।
स्थागापापचो (सू.3-3-95)।। अवस्था संस्थेति \’व्यवस्थायाम्' (सू.1-1-34) इति ज्ञापकात् ।23 
ननु \’खनो घ च' इति सूत्रेण घप्रत्ययो विधीयते । आखनः इत्युदाहरणम् । तत्र प्रत्यये घकारः इत्संज्ञकः । तस्य च प्रकृते प्रयोजनं नास्ति । धातौ चजोरभावेन \’चजोः कु घिण्ण्यतोः' (सू.7-3-42) इति कुत्वस्याप्रसक्तेरित्याशङ्क्य, अत एव धित्करणात् ज्ञापकात् कुत्वयोग्यात् अन्यस्मादपि धातोः घप्रत्ययो भवति । तेन भजधातोः घप्रत्येये जकारस्य कुत्वे च भगः इति शब्दः सिध्यतीत्याह--घित्करणमिति ।
खनो घ च (सू.3-2-125)।। घित्करणम् अन्यतोऽप्ययमिति ज्ञापनार्थम् ज्ञापनार्थम् । तेन भजेः भगः पदम्, करणे घः ।24 
ननु बहवः कुरुचराः यस्यां सा बहुकुरुचरा इत्यादौ उपसर्जनेभ्यः कुरुचरादिशब्देभ्यः \’टिड्ढाणञ्'(सू.4-1-15) इत्यादिसूत्रेण विधीयमानानां ङीबादिप्रत्ययानां वारणार्थं \’अनुपसर्जनात्' इत्यधिकारः इष्यते । स च व्यर्थः, बहुकुरुचरशब्दस्य टिदन्तत्वाभावादेव ततः ङीपोऽप्रसक्तेः । न च टिदन्तस्य प्रातिपदिकविशेषणत्वात् तदन्तविधौ टिदन्तान्तादपि ङीपः प्राप्तिरस्तीति वाच्यम् । समासप्रत्ययविधौ नदन्तविधेः प्रतिषेधादित्याशङ्क्याह--अयमेवेति । उक्तरीत्या व्यर्थः सन्ननुपसर्जनाधिकारः स्त्रीप्रत्ययेषु तदन्तविधिं ज्ञापयति । अतः बहुकुरुचरा इत्यादौ ङीबादिवारणार्थमनुपसर्जनाधिकार इति स्वांशे चारितार्थ्यम् । अन्यत्र प्रयोजनं तु \’वनो र च' (सू.4-1-7) इत्यादौ वन्नन्तान्तलाभः ।
अनुपसर्जनात् (सू.4-1-14)।। अयमेव स्त्रीप्रत्ययेषु तदन्तविधिं ज्ञापयति ।25 
\’स्त्रीपुंसाभ्यां नञ््स्नञौ भवनात्' इति सूत्रेण \’धान्यानां भवने' (सू.5-2-1) इत्यतः प्राक्तनेषु अर्थेषु स्त्रीपुंसाभ्यां क्रमान्नञ््स्नञौ स्तः इत्युच्यते । तौ च वत्यर्थे नेष्येते । वत्यर्थस्तु भवनात् प्राक्तनोऽर्थेः (सू.5-1-115) । तथा च वत्यर्थेऽपि नञ््स्तञौ प्रसज्येयाताम् इत्याशङ्क्याह--वत्यर्थे नेति । यदि वत्यर्थेऽपि स्त्रीपुंसाभ्यां नञ््स्नञौ भवेताम् तर्हि पुंवत् इति निर्दैशो न युक्तः । विशेषविहितेन स्नञा वतेर्बाधात् । यद्यपि पुंवत् इति निर्देशः पुंशब्दविषय एव ज्ञापकः स्यात् तथापि ज्ञापकस्यात्र सूत्रापेक्षत्वात् स्त्रीपुंसाभ्यां नञ््स्नञौ वत्यर्थे न प्रवर्तेते इत्याश्रीयत इति भावः ।
स्त्रीपुंसाभ्याम् (सू.4-1-87)।। वत्यर्थे न । \’स्त्री पुंवच्च' इति ज्ञापकात् । स्त्रीवत् । पुंवत् ।26 
ननु \’नक्षत्रेण युक्तः कालः' (सू.4-2-3) इति सूत्रेण विहितस्याणः \’लुबविशेषे' इति सूत्रेण षष्टिदण्डात्मककालस्य अवान्तरविशेषो न गम्यते चेत् लुप् भवतीत्युच्यते । अद्य पुष्यः इत्युदाहरणम् । अत्र हि न ह्यः न श्वः इति विशेषे गम्यमानेऽपि अहोरात्रात्मककालावान्तरविशेषस्यानवगमात् लुप् भवति । एवं च पुष्ययुक्ता पौर्णमासी पौषीत्यत्रापि अहोरात्रात्मककालावान्तरविशेषानवगमात् अणः लुप् स्यात् इत्यत आह--पौर्णमास्यामथं लुब्नेति । फल्गुन्या युक्ता पौर्णमासीत्यर्थे फाल्गुनी इति लुपं विना निर्देशात् अथं लुप् पौर्णमास्यां नक्षत्रयुक्तायां न प्रवर्तत इति भावः । यद्यपि तत्रैव श्रवणा इति लुपा निर्देशात्कथमेवं ज्ञापयितुं शक्यत इति शङ्का अवतरति तथापि तथा निर्देशात् तत्र परं लुबभावः ज्ञाप्यत इति भावः ।
लुबविशेष (सू.4-2-4)।। \’विभाषा फाल्गुनीश्रवणाकार्तिकीचैत्रीभ्यः' (सू.4-2-23) इति निर्देशेन पौर्णमास्यामयं लुब्नेति ज्ञाप्यते । तेन पुष्ययुक्ता पौर्णमासी पौषीति सिध्यति ।27 
ननु \’व्येञ् संवरणे' इति धातोर्लिटि णलि व्ये अ इति स्थिते \’अचो ञ्णिति' (सू.7-2-115) इति वृद्धौ व्यैअ इत्यत्र धातोर्द्वित्वे व्यै व्यै अ इति जाते अभ्यासयकारस्य \’लिट्यभ्यासस्योभ्येषाम्' (सू.6-1-17) इति सूत्रेण संप्रसारणे पूर्वरूपे विव्यै अ इति स्थिते आयादेशे विव्याय इति रूपमिष्यते । तन्न सिध्यति । संप्रसारणात् प्राक् परत्वात् हलदिशेषेण यकारस्य निवृत्तौ वकारस्य संप्रसारणे उकारे सति उव्यायेत्यापत्तेरित्याशङ्क्याह-- परमपीति । \’लिट्यभ्यासस्ये' ति सूत्रे \’वचिस्वपियजादीनाम्' (सू.6-1-15) इत्यस्य\’ग्रहिज्यावयव्यधिवष्टिविचतिवृश्वतिपृच्छतिभृज्जतीनाम्' (सू.6-1-16) इत्यस्य च अनुवृत्तयैव उभयेषामित्यस्य लोभे सति पूनरुभयेषाग्रहणं पुनर्विधानार्थम् । तथा च वच्यादीनां ग्रह्यादीनां चाब्यासस्य संप्रसारणं स्याल्लिटीति द्विर्विधानं लभ्यते । तत्र द्वितीयं विधानं नियमार्थम्--उभयेषामभ्यासस्य संप्रसारणमेव स्यान्नेतरदिति । तथा च हलादिशेषं बाधित्वा अब्यासयकारस्य संप्रसारणे विव्यायेति रूपं सिध्यतीति भावः ।
न व्यो लिटि (सू.6-1-46) । परमपि हलादिशेषं बाधित्वा यस्य संप्रसारणम्, उभयेषां ग्रहणसामर्थ्यात् ।28 
ननु \’दीर्घात्' इति सूत्रे \’छे च' (सू.6-1-73) इति सूत्रात् छे इत्यनुवर्तते । पञ्चमीषष्ठ्योरुभयोर्निर्देशस्थले पञ्चमीनिर्देशस्य बलीयस्त्वेन दीर्घात् इत्येषा पञ्चमी छे इति सप्तम्याः षष्ठीं प्रकल्पयेत् । तथा च दीर्घात् परस्य छस्य तुक् इति सूत्रार्थः स्यात् । एवं च चेच्छिद्यते इत्यादौ छकारादन्तरं तुक् स्यात् न तु दीर्घादनन्तरमित्याशङ्क्याह--दीर्घस्यायं तुगिति । यद्यपि उभयनिर्देशे पञ्चमीनिर्देशो बलीयान्, तथापि अत्र सूत्रे सप्तमीनिर्देशस्य बलवत्त्वमाश्रित्य पञ्चम्याः षष्ठीं स निर्देशः कल्पयतीत्याश्रीयते । तत्र ज्ञापकं तु \’सेनासुराच्छाया' इति पाणिनिनिर्देशः । यदि हि छस्य तुक् स्यात् तर्हि छकारोपरि चकारो निर्दिश्येत । दीर्घादुपरि चकारनिर्देशमहिम्ना तु दीर्घस्यायं तुगिति ज्ञापयतीति भावः । \’सेनासुराच्छाया' इति निर्देशात् दीर्घादिति पञ्चम्यन्तस्य षष्ठ्यन्तत्वज्ञापनद्वारा दीर्घस्यायं तुगिति ज्ञाप्यत् इति परमार्थः ।
दीर्घात् (सू.6-1-75)।। दीर्घस्यायं तुक् न तु छस्य। \’सेनासुराच्छाया' (सू.2-4-25) इति ज्ञापकात् ।29 
ननु धात्रंश इत्यत्र रेफस्य \’यणो मयो द्वे वाच्ये' इति वार्तिकेन मय इति पञ्चमी यण इति षष्ठीति पक्षे प्राप्तं द्वित्वं \’अचो रहाभ्याम्' (सू.8-4-46) इति साक्षाच्छ्रुतेन निमित्तत्वेन कार्यित्वस्य बाधात् यथा वार्यते तथा सुद्ध्युपास्यः इत्यत्रापि उकारस्य \’इको यणचि' इति सूत्रे श्रूयमाणेन स्थानित्वेन निमित्तत्वस्य बाधात् तस्मिन् परत ईकारस्य यणादेशो न स्यादित्यत आह--स्थानित्वेनेति । \’इत्युत्तरस्य' इत्यत्र उकारे परतः इकारस्य यणादेशनिर्देशात् \’पित्रुषसः' इत्यत्र उकारे परे ऋकारस्य यणादेशनिर्देशाच्च ज्ञापकात् स्थानित्वेन निमित्तत्वमिको न बाध्यत इति ज्ञाप्यत इति भावः ।
इको यणचि (सू.6-1-77)।। स्थानित्वेन निमित्तत्वमिको न बाध्यते । \’तस्मादित्युत्तरस्य' (सू.1-1-67) \’वाट्वृतुपित्रुषसः' (सू.4-2-31) इत्यादिनिर्देशात् ज्ञापकात् ।30 
संपूर्वस्य परिपूर्वस्य च करोतेः भूषणे संघाते चार्थे सूट््प्रत्ययो विधीयते \’संपरिभ्यां करोतौ भूषणे' \’समवाये च' इति सूत्राभ्याम् । न केवलमुक्तार्थयोरेव सुट्, अर्थान्तरेऽपि अष्टसु कपालेषु संस्कृतः पुरोडाश इत्यादौ सुटः दर्शनात् । तत्समर्थनार्थमाह--संपूर्वस्येति । \’संस्कृतं भक्षाः ' इति सूत्रे संस्कृतशब्दस्य भोजनाद्युपयोगफलकक्रियाविषयीकृता इत्यर्थः । भ्राष्ट्रे संस्कृताः भ्राष्ट्रा यवा इत्युदाहरणात् । तथा चाभूषणेऽपि सुटो निर्देशात् तत्साधुत्वं ज्ञायत इति भावः ।
संपरिभ्यां करोतौ (सू.6-1-137)।। संपूर्वस्य क्वचिदभूषणेऽपि सुट् । \’संस्कृतं भक्षाः' (सू.4-2-16) इति ज्ञापकात् ।31 
ननु सुशब्दात्परयोर्वीरवीर्ययोः बहुव्रीहिसमासे सुवीरः सुवीर्यः इत्यत्र \’वीरवीर्यौ' इति सूत्रेण आद्युदात्तत्वमुपदिश्यते । तत्र वीर्यशब्दस्य आद्युदात्तविधानं व्यर्थम् । तस्य \’यतोऽनावः' इति सूत्रेण आद्युदात्ततया \’आद्युदात्तं ध्द्यच् छन्दसि' (सू.6-2-119) इति सूत्रेणैव यदाद्युदात्तं ध्द्यच् तत्सोरुत्तरं बहुव्रीहावाद्युदात्तमित्यर्थकेन आद्युदात्तत्वसिद्धेरित्याशङ्क्य अत एव वीर्यशब्दे \’यतोऽनावः' इत्याद्युदात्तत्वं न प्रवर्तत इति ज्ञाप्यत इत्याह--तत्रेत्यादिना । तत्र हि सतीति । \’यतोऽनावः' इत्याद्युदात्तत्वे सतीत्यर्थः । पूर्वेणैवेति । \’आद्युदात्तं ध्द्यच् छन्दसि' इति सूत्रेणैवेत्यर्थः ।
वीरवीर्यौ (सू.6-2-120)।। वीर्यशब्दौ यत्प्रत्ययान्तः, तत्र \’यतोऽनावः' (सू.6-1-213) इत्याद्युदात्तत्वं नेति वीर्यग्रहणं ज्ञापकम् । तत्र हि सति पूर्वेणैव सिद्धं स्यात् ।32 
ननु अनाढ्यः आढ्यः भवति आढ्यंभविष्णुः इत्यत्र चूव्यर्थे सर्तर्युपपदे भूधातोः \’कर्तरि भुवः खिष्णुच््खुकञौ' (सू.3-2-57) इति सूत्रेण खिष्णुच््प्रत्ययो भवति । तत्र न आढयंभविष्णुः अनाढ्यंभविष्णुः इति नञ्समासे \’कृत्योकेष्णुच्चार्वादयश्च' इति सूत्रेम अन्तोदात्तस्वर इष्यते, स न स्यात् । एकानुबन्धकस्य इष्णुच एव तत्र ग्रहणेन व्द्यनुबन्धकस्य खिष्णुचोऽग्रहणादित्याशङ्क्य, भवतेः खष्णुच््प्रत्ययं विधाय इडागमेनैव इकारादित्वस्य साधयितुं शक्यत्वात् इकारादेः शिष्णुचो विधानं इष्णुच् इत्यनेन खिष्णुचोऽपि ग्रहणार्थमिति ज्ञापयति । अतो न दोष इत्याह--इष्ण्ज््ग्रहण इति ।
कृत्योकेष्णुच्चार्वादयश्च (सू.6-2-160)।। इष्णुजग्रहणे खिष्णुचो व्द्यनुबन्धकस्यापि ग्रहणम् इकारादेर्विधानसामर्थ्यात् । अनाढ्यंभविष्णुः ।33 
ननु \’अप्तृन््तृच्' इति सूत्रे \’तृन््तृय्' इत्यनयोः स्थाने तृ इत्येव पठ्यताम् । तृ इत्यनेन सामान्येन तृन््तृचोर्ग्रहणं भविष्यति । यथा \’तुरिष्ठेमेयस्सु' (सू.6-4-154) इत्यत्र तृ इत्यनेन तृन्तृचोः सामान्यग्रहणं तद्वत् इत्यत्राह--तृ इत्येवेति । तथा च क्वचित् सामान्यनिर्देशेऽपि विशेष एव गृह्यत इति ज्ञापनार्थं तृन््तृचोर्भेदेनोपादानम् । एवं ज्ञापनस्य प्रयोजनं तु \’न कोपधायाः' (सू.6-3-37) इति सूत्रे क इति सामान्यतो निर्देशेऽपि तद्धितस्यैव कस्य ग्रहणं न तु कृतः । तेन पाका भार्या यस्य स पाकभार्य इत्यत्र पुंवद्भावप्रतिषेधो न भवति । पाकशब्दो हि कप्रत्ययान्तः उणादिषु निपातितः । तेन \’कोपधप्रतिषेधे तद्धितवुग्रहणम्' इत्येतदुपपन्नं भवति इति ।

अन्ये त्वाहु:--\’अप्तृ-' इत्येव वक्तव्ये तृन््तृजिति भेदेनोपादानम् \’अर्वणस्तृ' व्यावृत्तये । यद्यप्यर्थवत्परिभाषया तन्निवृत्तिः सिध्यति, तथापि तस्याः परिभाषाया अनित्यत्वज्ञापनाय तथोः पृथगुपादानम् । तेन \’अनिनस्मन््ग्रहणान्यर्थवता चानर्थकेन च तदन्तविधिं प्रयोजयन्ति' इति सिद्धमित्याहुः इति मतान्तरमपि तत्त्वबोधिन्यां प्रतिपादितम् ।
अप्तृन््तृच् (सू.6-4-11)।। तृ इत्येव सिद्धे तृन््तृचोर्भेदेनोपादानं क्वचित्सामान्योक्तावपि विशेष एव गृह्यत इति ज्ञापनार्थम् ।34 
दरीद्राधातोर्लिटि \’कास्यनेकाचश्वुलुम्पाद्यर्थम्' वार्तिकेन आमि दरिद्रांचकारेति रूपमुक्तं \’कास्प्रत्ययात्' (सू.3-1-35) इति सूत्रे भाष्ये । कैयटस्तु आमम् अननुमन्यमानः ददरिद्रौ इत्यादिरूपमेव मन्यते । तथा हि--\’आत औ णलः' (सू.7-1-34) इत्यत्र प्रथमातिक्रमे कारणाभावात् ओकार एव विधातुमुचितः । ययावित्यादिरूपस्य आ-ओकारयोः \’वृद्धिरेचि' (सू.6-1-88) इति वृद्ध्यैव साधयितुं शक्यत्वात् । तस्मादौकारविधानं दरिद्राधातोर्णलि \’दरिद्रातोरार्धधातुके लोपो वक्तव्यः' इत्याल्लोपे ददरिद्रौ इत्यौकारश्रवणार्थं संपद्यते । ओकारविधाने तु आल्लोपे सति वृद्धेरसंभवात् ददरिद्रो इत्योकार एव श्रूयेतेति । तन्मतमाह--आत औ णल इत्यत्रेति । अत एवेति । अस्मादेव दरिद्रातेः औकारश्रवणार्थात् औकारविधानात् दरिद्रातेर्लिटि आम् नेति विज्ञायते । आमि सति णल एवाप्रसक्तेः इति भावः ।
श्नाभ्यस्तयोरातः (सू.6-4-112)।। \’आत औ णलः' इत्यत्र ओ इत्येव सिद्धे ओ इत्येव सिद्धे औकारविधानं दरिद्रातेशलोपे कृते श्रवणार्थम् । अत एव ज्ञापकादाम् नेत्येके ।।35 
\’अष्टाभ्य औश्' इति सूत्रे अष्टा इत्येतत् कृतात्वस्याष्टन्शब्दस्यानुकरणम् । ततश्च कृताकारादष्टन््शब्दात्परयोर्जश्शसोरौश् भवतीति सूत्रार्थः संपद्यते । तत्र \’अष्टन आ विभक्तौ' इति सूत्रे हलीत्यपकृष्य हलादौ विभक्तौ परत एव आत्वस्य विधानात् जश्शसोः परतः अष्टनः आत्वं न भवतीति कथं कृताकारादष्टन््शब्दात्परत्वं जश्शसोरपि आत्वं अनुमीयत इत्याह--कृतात्वेति । न च नेदं कृतात्वस्य अनुकरणम्, अपि तु लक्षणवशसंपन्नमिदमिति वाच्यम् । तथा सति अष्टन आत्वस्य वैकल्पिकतया लाघवार्थम् \’अष्टभ्य औश्' इत्येव ब्रूयात् इति भावः ।
अष्टाभ्य औश् (सू.7-1-21)।। कृतात्वनिर्देशो जश्शसोर्विषये आत्वं ज्ञापयति ।36 
ननु \’त्रेस्त्रयः' इति सूत्रे त्रय इत्येतददन्तं वा सान्तं वेति संदेहे \’णिजां त्रयाणाम्' इति निर्देशेन अदन्तमिति निर्णयः कार्यः । तथा चेत् तन्निर्देशमहिम्नैव नुट्दीर्घादिबाधनेन त्रयादेशस्यापि सिद्धेः \’त्रेस्त्रयः' इति सूत्रं व्यर्थमित्याशङ्क्य वचनविशेषज्ञापनार्थतया सार्थक्यमाह--इति निर्देशादेवेति । तथा च त्रयादेशनिपातनस्याबाधकत्वात् पक्षे त्रीणामित्यपि रूपप्राप्तौ तद्वारणार्थं त्रेस्त्रयः इति सूत्रम् । ज्ञापनफलं तु पुरातनशब्दसिद्धिः । अन्यथा पुराशब्दात् \’सायंचिरंप्राह्णेप्रगेऽव्ययेभ्यष्ट्युट्युलौ तुट् च' (सू. 4-3-23) इति सूत्रेण प्राप्तौ ट्युट्युलौ तुटं च \’पुराणप्रोक्तेषु' (सू.4-3-105) इति निपातनं बाधेत इति भावः ।
त्रेस्त्रयः (सू.7-1-53)।। \’णिजां त्रयणाम्' (सू.7-4-75) इति निर्देशादेव त्रयादेशे सिद्धे \’अबाधकान्यपि निपातनानि भवन्ति' इति ज्ञापनार्थमिदं सूत्रम् । तेन पुरातनमिति सिध्यति ।37 
ननु श्वस््शब्दात् \’श्वसस्तुट् च' (सू.4-3-15) इति सूत्रेण ठञ््प्रत्येये प्रत्ययसंनियोगशिष्टत्वेनान्तरङ्गत्वात् इकादेशात् पूर्वं तुडागमे ठस्य प्रत्ययादित्वाभावेन कर्मठ इत्यत्र अठचष्ठकारस्येव इकादेशो न स्यात् । \’ठस्तेकः' (सू.7-3-50) इति सूत्रे अङ्गत्परस्य ठकारस्यैवेकादेशविधानात् इत्याशङ्क्याह--वुञ्छणादिष्विति । \’वुञ्छण्' (सू.4-2-80) इत्यादिसूत्रे ठचश्चित्करणं हि अन्तोदात्तत्वार्थम् । तत्र चित्करणाभावेऽपि इकादेशात्पूर्वमेवान्तरङ्गत्वात् \’आद्युदात्तश्च' (सू.3-2-3) इति ठस्य अकारस्योदात्तत्वे पश्चादिकादेशे अन्तोदात्तत्वसिद्धेः किं चित्करणेन ? तत् क्रियमाणम् \’इकादेशोऽन्तरङ्गेभ्यो बलवा' निति ज्ञापयति । तथा च प्रथमतः इकादेशान्तरं \’आद्युदात्तश्च' इति स्वरप्रवृत्तौ इकार एवोदात्तः स्यात् न त्वन्त उदात्त इति चित्करणं इति स्वांशे चारितार्थ्यत् । प्रयोजनं तु शौवस्तिकम् इत्यादौ अन्तरङ्गत्तुडागमात्पूर्वमेव इकादेशस्य प्रवृत्त्या इष्टरूपसिद्धिरिति । अत्र ठचश्चित्त्वेनेत्युपलक्षणम्, ठचश्चित्त्वं सामान्यापेक्षं ज्ञापकम् \’प्रत्ययसंबन्ध्यादेशा अन्तरङ्गेभ्यो बलवन्तः' इति इत्यादिकं शब्दरत्ने स्पष्ठम् ।
द्वारादीनां च (सू.7-3-4) ।। शौवस्तिकम् । वुञ्छणादिषु ठचश्चित्त्वेन इकादेशोन्तरङ्गेभ्यो बलवानिति ज्ञाप्यते ।38 
ननु\’ऋच्' धातोः \’ऋहलोर्ण्यत्' (सू.3-1-124) इति सूत्रेण ण्यत्प्रत्यये \’चजोः कु' (सू.7-3-52) इति सूत्रप्राप्तस्य कुत्वस्य \’यजयाचरुचप्रवचर्चश्च' इति सूत्रेण निषेधे उपधानुणे च अर्च्यम् इति रूपमिष्यते । तन्न सिध्यति । \’ऋदुपधाच्चाक्लृपिचितेः ' (सू.3-1-110) इति सूत्रेण ण्यदपवादस्य ऋदुपधत्वलक्षणस्य क्यप एव प्राप्तेरित्याशङ्कयाह--ऋदुपधत्वेऽपीति । ण्ये परतः उच्यमानः ऋचः कुत्वनिषेधः ण्यत्प्रत्ययाभावे न संगच्छत इति ऋचः ण्यदेव भवति न तु क्यबिति कुत्वनिषेधेन ज्ञाप्यत इति भावः ।
यजयाच (सू.7-3-66)।। अर्च्यम्। ऋदुपधत्वेऽप्यत एव ज्ञापकात् ण्यत् ।
39 
ननु \’अत्रानुनासिकः पूर्वस्य तु वा' इति सूत्रे वाग्रहणं मास्तु । तदभावेऽपि \’अनुनासिकात्परोऽनुस्वारः' इति सूत्रे अनुनासिकात् इत्यस्य ल्यब्लोपे पञ्चमीमाश्रित्य अनुनासिकं विहाय इति व्याख्यानात् अनुनासिकाभावपक्षे इति च तदर्थात् अनुनासिकस्य वैकल्पिकत्वाभावे अनुनासिकाभावपक्षस्यासंभवादेव तद्वैकल्पिकत्वस्य सिद्धेरित्यत्राह--वाग्रहणं स्पष्टार्थमिति । इदमेव ध्वनयितुं वृत्तौ तुवेति शब्दावनुक्त्वा रोः पूर्वस्यानुनासिकः स्यादित्येवोक्तम् ।
अत्रानुनासिकः (सू.8-3-2)।। वाग्रहणं स्पष्टार्थम् । \’अनुनासिकात्परः' (सू.8-3-4) इति ज्ञापकादेव सिद्धेः ।40 
ननु प्र+ऋच्छति इत्यादौ \’उपसर्गादृति धातौ' (सू.6-1-91) इति सूत्रेण वृद्धौ प्रार््छति इति स्थिते आर्् इत्येकादेशस्य पूर्वान्तवद्भावेन रेफस्य पदान्तत्वात् \’खरवसानयोर्विसर्जनीयः' (सू.8-3-15) इति सूत्रेण विसर्गः प्राप्नोति इत्याशङ्क्याह--अन्तवद्भावेनेति । अन्तवद्भावेन पदान्तत्वं प्रापितस्य रेफस्य विसर्गो न भवति । \’उभ्यथर्क्षु' \’चर्षिदेवतयोः' इति निर्देशात् । उभयथा+ऋक्षु इति स्थिते \’आद््ग्रणः' (सू.6-1-87) इति गुणे उभयथर्क्षु इति भवति । अत्राप्येकादेशस्य अर् इत्यस्य पूर्वान्तवद्भावेन रेफस्य पदान्तत्वात् विसर्गे \’उभयथः क्षु' इत्येव निर्देष्ठव्यं स्यात् । यतस्तथा न निर्दिष्टम् तेन अन्तवद्भावेन पदान्तरेफस्य न विसर्ग इति ज्ञाप्यत इति भावः ।
खरवसानयोः (सू.8-3-15)।। अन्तवद्भावेन पदान्तरेफस्य न विसर्गः । \’उभयथर्क्षु' (सू.8-3-8) \’कर्तरि चर्षिदेवतयोः' (सू.3-2-186) इत्यादिनिर्देशात् ।41 
ननु द्वित्रिभ्यां सुजन्ताभ्यां साहचर्याच्चतुः शब्दस्यापि सूजन्तस्यैव ग्रहणमिति त्रयाणां कृत्वोऽर्थे वर्तमानत्वस्य लाभात् \’द्विस्त्रिश्चतुरिति कृत्वोऽर्थे'इति सूत्रे कृत्वोऽर्थग्रहणं व्यर्थमित्यत आह--कृत्वोऽर्थग्रहणं त्विति । तथा च साहचर्यस्य सर्वत्र व्यवस्थापकत्वाभावात् चतुर््शब्देन असुजन्तस्यापि ग्रहणं मा भूदिति कृत्वोऽर्थग्रहणं कृतमिति स्वांशे चारितार्थ्यम् । अन्यत्र प्रयोजनमाह--तेनेति । धातुभ्यां दीधीवेवीर्भयां साहचर्यात् इट् इत्यनेन भौवादिकस्य गत्यर्थकस्य धातोर्ग्रहणे प्राप्ते साहचर्यं न सर्वत्र व्यवस्थापकमित्याश्रयणात् आगमस्यैव इटः ग्रहणं \’दीधीवेवीटम्' इति सूत्रे इति भावः ।
द्विस्त्रिश्चतुः (सू.8-3-43)।। कृत्वेऽर्थग्रहणं तु साहचर्यं न सर्वत्र व्यवस्थापकमित्यत्र ज्ञापकम् । तेन \’दीधीवेवीटाम्' (सू.1-1-6) इत्यत्र धातुसाहचर्येऽप्यागमस्येटो ग्रहणम् ।42 
ननु चुरादौ स्मृत्यर्थकः चितिधातुः इदित्त्वेन पठ्यते । तस्य इदित्करणं मास्तु । प्रक्रियालाघवाय \’चिन्त स्मृत्याम्' इत्येव पठ्याताम् । न च नलोपनिवृत्त्यर्थम् नलोपस्याप्रसक्तेः । न च णिजभावे आशीर्लिङि चिन्त्यादित्यत्र, कर्मलकारे यकि चिन्त्य्ते इत्यत्र च नलोपनिवृत्त्यर्थमिदित्त्वमिति शङ्क्यम् । चुर दिणिचः नित्यत्वेन णिंच विना केवलात् चिन्त्यात् चिन्त्यत इति प्रयोगस्य शशश्रृङ्गायमाणत्वादित्यत आह--चिन्तेत्यादि । तेनेति । पाक्षिकत्वेनेत्यर्थः । तथा च कदाचित् चिन्त्यात् चिन्त्यते इति प्रयोगस्य सत्त्वात् तत्र नलोपनिवृत्त्यर्थमिदित्करणमिति भावः । ज्ञापकमिदं चिन्तधातौ यत्र नलोपप्रसक्तिः तन्मात्रविषयकमिति न, किं तु चिन्तधातुसामान्यविषयम्, अत एव चिन्तति चिन्तेत् इति णिज्ररहितप्रयोगस्य साधुता । अथवा चुरादित्वसामान्यापेक्षम् । अत एव वृत्तिकृता जगाण जगणतुरित्युदाहृतम् \’अत एकहल्' (सू.6-4-120) इति सूत्रे इत्याशयेनाह--एतच्च ज्ञापकमिति ।

केतित्तु चितिधातुमात्रविषयकं णिज्विकल्पज्ञापनम्, न चुरादिधातुसामान्यविषयकम् । अन्यथा सर्वस्य चुरादेः णिज्विकल्पे सति \’आधृषाद्वा' (ग.सू.) इति कतिपयचुराद्यन्तर्गणपठितानां णिज्विकल्पविधिवैयर्थ्यं स्यादिति मन्यन्ते । तन्मतमाह--विशेषापेक्षमित्यपरे इति । इयं बालमनोरमासंमता व्याख्या ।

अनयोर्मतयोः विशेषापेक्षं ज्ञापकमिति मतमेव युक्तम् । न च तथा सति जगाण जगणतुरिति वृत्तिप्रयोगः कथं संगच्छतामिति वाच्यम् । भ्वादेराकृतिगणत्वात् तत्रत्यधातोस्तत्सिद्धेः । सामान्यापेक्षज्ञापकत्वपक्षे \’आधृषाद्वा' इति सूत्रसार्थक्याय ज्ञापकसिद्धस्यासार्वत्रिकत्वमाश्रित्य आधृषीयाणामेवैच्छिको विकल्पः अन्येषां तु शिष्टप्रयोगाव्द्यवस्थित इत्यादिकं कल्पनीयमिति क्लेशो वर्तत इति नत्त्वबोधिनीकाराः निरूपयन्ति ।
चिति स्मृत्याम् । चिन्तेति पठितव्ये इदित्करणं णिचः पाक्षिकत्वे लिङ्गम् । तेन चिन्त्यात् चिन्त्यते इत्यादौ नलोपो न । एतच्च ज्ञापकं सामान्यापेक्षमित्येके । विशेषापेक्षमित्यपरे ।43 
ननु इषधातोः सनि इटि हलादित्वाभावेन कित्त्वाभावाद््ग्रणे एष् इस इति स्थिते \’अजादेर्द्वितीयस्य' इति षिस् इत्यस्य द्वित्वे हलादिशेषे सनः षत्वे च एषिषिषति इति रूपमिष्यते । तन्न सिध्यति । द्वित्वस्य गुणे कृते अकृते च प्राप्त्या नित्यत्वेन  गुणं बाधित्वा आदौ द्वित्वे कृते धात्ववयवस्य इकारस्य उपधात्वाभावेन गुणाप्राप्तेः इत्याशङ्कयाह--इह नित्यमपीति । द्वित्वापेक्षया उपधाकार्यस्य प्रबलत्वात् आदौउपधागुणः तदनन्तरमेव द्वित्वम् । अतो न दोषः । द्वित्वादुपधाकार्यस्य प्रबलत्वे ओणेः ऋदित्करणं ज्ञापकम् । तथा हि--ओणृदातोर्ण्यन्ताल्लुङि चङि \’णो चङ्युपधाया ह्रस्वः' निषेधे सति ओणि अत् इति स्थिते णि इत्यस्य द्वित्वे मा भवात् ओणिणत् इति रूपम् । अत्र उपधाह्रस्वनिषेधार्थम् ओणेर्ऋदित्करणम् । उपधाह्रस्वे कृते तु उण् इ अत् इति स्थिते णि इत्यस्य द्वित्वे मा भवानुणिणत् इति स्यात् । ओकारो न श्रूयेत इति स्थितिः । यदि तु नित्यत्वात् उपधाह्रस्वात् प्रागेव ओण्् इ अत् इत्यस्या दशायां द्वित्वं स्यात् तदा ओकारस्योपधात्वाभावादेव ह्रस्वाप्रसक्तेस्तन्निषेधार्थं क्रियमाणमृदित्त्वं व्यर्थं स्यात् । तस्मादुपधाह्रस्वात्मकमुपधाकार्यं द्वित्वात् प्रबलमिति विज्ञायते । ननूक्तज्ञापकादुपधाह्रस्वस्य द्वित्वात्प्रबलत्वे लब्धेऽपि उपधागुणस्य कथं द्वित्वात्प्रबलता लभ्यत इत्यत्राह--सामान्यापेक्षेति ।

वचनानि न दृब्धानि यानि ज्ञापकसंग्रहे ।
भाष्यादृतानि तान्यत्र प्रथमे परिशिष्टके ।।

अष्टाध्यायीक्रमेणैव नागेशादृतवर्त्मना ।
विवृत्या स्विकया साकं समगृह््णां यथामति ।।

नसन्दृष्टानि भाष्यादौ वचनान्यपि कानिचित् ।
साधितानि ज्ञापकेन कौमुद्यां दीक्षितोत्तमैः ।।

शब्दसाधुत्वविषये तेषामप्युपयोगिताम् ।
अकार्षं संग्रहं पश्यन् द्वितीये परिशिष्टके ।।

इति द्वितीयं ज्ञापकसंग्रहपरिशिष्टम्
एषिषति । इह नित्यमपि द्वित्वं गुणेन बाध्यते । उपधाकार्यं हि द्वित्वात् प्रबलम् । ओणेर्ऋदित्करणस्य सामान्यापेक्षज्ञपकत्वात् ।
