3.1
य एको जालवानीशत ईशनीभिः सर्वान् लोकानीशत ईशनीभिः ।
य एवैक उद्भवे सम्भवे च य एतद्विदु1रमृतास्ते भवन्ति ।। 1 ।।
3.2
एको हि रुद्रो न द्वितीयाय तस्थुः य इमान् लोकानीशत ईशनीभिः ।
प्रत्यङ्जनास्तिष्ठति सञ्चुकोचान्तकाले संसृज्य विश्वा भुवनानि गोपाः।।2।।
3.3
विश्वतश्चक्षुरुत विश्वतोमुखो विश्वतोबाहुरुत विश्वतस्पात् ।
सं बाहुभ्यां नमति सं पतत्रैः द्यावाभूमी जनयन् देव एकः1 ।। 3 ।।
3.4
यो देवानां प्रभवश्चोद्भवश्च विश्वाधिको रुद्रो महर्षिः ।
हिरण्यगर्भ जनयामास पूर्वं स नो बुद्ध्या शुभया संयुनक्तु ।। 4 ।।
3.5
या ते रुद्र ! शिवा तनूरघोरा पापकाशिनी ।
तया नस्तनुवा शन्तमया गिरिशन्ताभिचाकशीहि ।। 5 ।।
3.6
यामिषुं गिरिशन्त हस्ते बिभर्ष्यस्तवे ।
शिवां गिरित्र ! तां कुरु मा हिंसीः पुरुषं जगत् ।। 6 ।।
3.7
ततः परं ब्रह्म परं बृहन्तं यथानिकायं सर्वभूतेषु गूढम् ।
विश्वस्यैकं परिवेष्टितारमीशं तं ज्ञात्वा अमृता भवन्ति ।। 7 ।।
3.8
वेदाहमेतं पुरुषं महान्तमादित्यवर्णं तमसः परस्तात् ।
तमेव विदित्वाऽति मृत्युमेति नान्यः पन्था विद्यतेऽयनाय ।। 8।।
3.9
यस्मात्परं नापरमस्ति किञ्चित् यस्मान्नाणीयो न ज्यायोऽस्ति कश्चित् ।
वृक्ष इव स्तब्धो दिवि तिष्ठत्येकस्तेनेदं पूर्णं पुरुषेण सर्वम् 1।। 9 ।।
3.10
ततो यदुत्तरतरं तदरूपमनामयम् ।
य एतविदुरमृतास्ते भवन्ति अथेतरे दुःखमेवापियन्ति ।। 10।।
3.11
सर्वाननशिरोग्रीवः सर्वभूतगुहाशयः ।  
सर्वव्यापी  सभा वाँस्तस्मात् सर्वगतश्शिवः ।। 11 ।।
3.12
महान् प्रभुर्वै पुरुषः सत्त्वस्यैष प्रवर्तकः ।
सुनिर्मलामिमां शान्तीमीशानो ज्योतिरव्ययः ।। 12 ।।
3.13
अुङ्गुष्ठमात्रः पुरुषोऽन्तरात्मा1  सदा जनानाँ हृदये संनिविष्टः ।
हृदा मनीषा मनसाभिक्लृप्तो य एतद्विदुरमृतास्ते भवन्ति ।।13 ।।
3.14
सहस्रशीर्षा पुरुषः सहस्राक्षः सहस्रपात् ।
स भूमिं विश्वतो वृत्वाऽत्यतिष्ठत् दशाङ्गुलम् ।। 14 ।।
3.15
पुरुष एवेदँ सर्वं यद्भूतं यच्च भव्यम् ।
उतामृतत्वस्पेशानो यदन्नैनातिराहति ।। 25 ।।
3.16
सर्वतः पाणिपादं तत् सर्वतोऽक्षिशिरोमुखम् ।
सर्वतः श्रुतिमल्लोके सर्वमावृत्य तिष्ठति ।। 16 ।।
3.17
सर्वेन्द्रियगुणाभासं  सर्वेन्द्रियविवर्जितम् ।
सर्वस्य प्रभुमीशानं सर्वस्य शरणं सुहृत् ।। 17 ।।
3.18
नवद्वारे1 पुरे2  देही हंसो  3  लोलायते बहिः ।
वशी सर्वस्य लोकस्य स्थावरस्य चरस्य च ।। 18 ।।
3.19
अपाणिपादो जवनो ग्रहीता पश्यत्यचक्षुः स शुणोत्यरकर्णः ।
स वेत्ति वेद्यं न च तस्यास्ति वेत्ता तमाहुरग्र््यं पुरुषं महान्तम् ।। 19 ।।
3.20
अणोरणीपान् महतो महीयानात्मा गुहायां निहितोऽस्य जन्तोः ।
तमक्रतु पश्यति वीतशोको धातुः प्रसादान्महिमानमीशम् ।। 20 ।।
3.21
वेदाहमेतमजरं पुराणं सर्वात्मानं सर्वगतं विभुत्वात् ।
जन्मनिरोधं प्रवदन्ति यस्य ब्रह्मवादिनो हि प्रवदन्ति नित्यम्।।21 ।।