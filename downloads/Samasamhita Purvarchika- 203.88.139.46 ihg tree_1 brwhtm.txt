1.1.1.0        
।। सामवेद - संहिता।।
।। पूर्वार्चिकः (छन्द आर्चिकः)।।
।। आग्नेयं काण्डम् ।।
।। अथ प्रथमोऽध्यायः।।
।। अथ प्रथमप्रपाठके प्रथमोऽर्धः।।
{(1-10) 1,2,4,7,9- भरद्वाजो बार्हस्पत्यः ; 3- मेधातिथिः काण्वः ; 5- उशनाः काण्वः ; 6- सुदीतिपुरुमीढावाङ्गिरसौ तयोर्वान्यतरः; 8- वत्सः, काण्वः; 10- वामदेवः ।।अग्निः ।। गायत्री ।।}
1.1.1.1        
अग्न आ याहि वीतये गृणानो हव्यदातये। नि होता सत्सि बर्हिषि ।। 1 ।।
1.1.1.2        
त्वमग्ने यज्ञाना होता वि श्वेषा हितः। देवेभिर्मानुषे जने ।। 2 ।।
1.1.1.3        
अग्निं दूतं वृणीमहे होतारं विश्ववेदसम्। अस्य यज्ञस्य सुक्रतुम् ।। 3 ।।
1.1.1.4        
अग्निर्वृत्राणि जङ्घनद् द्रविणस्युर्विपन्यया। समिद्धः शुक्र आहुतः ।। 4 ।।
1.1.1.5        
प्रेष्ठं वो अतिथि स्तुषे मित्रमिव प्रियम्। अग्ने रथं न वेद्यम् ।। 5 ।।
1.1.1.6        
त्वं नो अग्ने महोभिः पाहि विश्वस्या अरातेः। उत द्विषो मर्त्यस्य ।। 6 ।।
1.1.1.7        
एह्यू षु ब्रवाणि तेऽग्न इत्थेतरा गिरः। एभिर्वर्धास इन्दुभिः ।। 7 ।।
1.1.1.8        
आ ते वत्सो मनो यमत्परमाच्चित्सधस्थात्। अग्ने त्वां कामये गिरा ।। 8 ।।
1.1.1.9        
त्वामग्ने पुष्करादध्यथर्वा निरमन्थत। मूर्ध्नो विश्वस्य वाघतः ।। 9 ।।
1.1.1.10       
अग्ने विवस्वदा भरास्मभ्यमूतये महे। देवो ह्यसि नो दृशे ।। 10 ।।
1.1.1.0        
इति प्रथमा दशतिः ।।1।। प्रथमः खण्डः ।।1।। [स्वरिताः 9। उड नाड। धाड 37। वे।।]
1.1.2.0        
{(1-10) 1- आयुङ्क्ष्वाहिः (ऋड विरूप आङ्गिरसः); 2- वामदेवो गौतमः; 3, 8, 9- प्रयोगो भार्गवः; 4- मधुच्छन्दा वैश्वामित्रः; 5, 7- शुनःशेप आजीगर्तिः; 6- मेधातिथिः काण्वः; 10- वत्सः काण्वः; ।। अग्निः ।। गायत्री ।।}
1.1.2.1        
नमस्ते अग्न ओजसे गृणन्ति देव कृष्टयः। अमैरमित्रमर्दय ।।11
1.1.2.2        
दूतं वो विश्ववेदस हव्यवाहममर्त्यम्। यजिष्ठमृञ्जसे गिरा ।।12
1.1.2.3        
उप त्वा जामयो गिरो देदिशतीर्हविष्कृतः। वायोरनीके अस्थिरन् ।।13
1.1.2.4        
उप त्वाग्ने दिवेदिवे दोषावस्तर्धिया वयम्। नमो भरन्त एमसि ।।14
1.1.2.5        
जराबोध तद्विविड्ढि विशेविशे यज्ञियाय। स्तोम रुद्राय दृशीकम् ।।15
1.1.2.6        
प्रति त्यं चारुमध्वरं गोपीथाय प्र हूयसे। मरुद्भिरग्न आ गहि ।।16
1.1.2.7        
अश्वं न त्वा वारवन्तं वन्दध्या अग्निं नमोभिः। सम्राजन्तमध्वराणाम् ।।17
1.1.2.8        
और्वभृगुवच्छुचिमप्नवानवदा हुवे। अग्नि समुद्रवाससम् ।।18
1.1.2.9        
अग्निमिन्धानो मनसा धिय सचेत मर्त्यः। अग्निमिन्धे विवस्वभिः ।।19
1.1.2.10       
आदित्प्रत्नस्य रेतसो ज्योतिः पश्यन्ति वासरम्। परो यदिध्यते दिवि ।।20
1.1.2.0        
इति द्वितीया दशतिः ।।2।। द्वितीयः खण्डः ।।2।। [स्वड 6। उड 2। धाड 52। खा।।]
1.1.3.0        
{(1-14) 1- प्रयोगो भार्गवः; 2, 5- भरद्वाजो बार्हस्पत्यः; 3, 10- वामदेवो गौतमः; 4, 6- वसिष्ठो मैत्रावरुणिः; 7- विरूप आङ्गिरसः; 8- शुनःशेप आजीगर्तिः; 9- गोपवन आत्रेयः; 11- मेधातिथिः काण्वः; 13- सिन्धुद्वीप अम्बरीषः त्रित आत्यो वा; 14- उशना काव्यः; ।। अग्निः ।। गायत्री ।।}
1.1.3.1        
अग्निं वो वृधन्तमध्वराणां पुरूतमम्। अच्छा नप्त्रे सहस्वते
।।21
1.1.3.2        
अग्निस्तिग्मेन शोचिषा यसद्विश्वं न्य3ऽत्रिणम्। अग्निर्नो वसते रयिम् ।।22
1.1.3.3        
अग्ने मृड महा अस्यय आ देवयुं जनम्। इयेथ बर्हिरासदम् ।।23
1.1.3.4        
अग्ने रक्षा णो अहसः प्रति स्म देव रीषतः। तपिष्ठैरजरो दह ।।24
1.1.3.5        
अग्ने युङ्क्ष्वा हि ये तवाश्वासो देव साधवः। अरं वहन्त्याशवः ।।25
1.1.3.6        
नि त्वा नक्ष्य विश्पते द्युमन्तं धीमहे वयम्। सुवीरमग्न आहुत ।।26
1.1.3.7        
अग्निर्मूर्धा दिवः ककुत्पतिः पृथिव्या अयम्। अपा रेतासि जिन्वति ।।27
1.1.3.8        
इममू षु त्वमस्माक सनिं गायत्रं नव्यासम्। अग्ने देवेषु प्र वोचः ।।28
1.1.3.9        
तं त्वा गोपवनो गिरा जनिष्ठदग्ने अङ्गिरः। स पावक श्रुधी हवम् ।।29
1.1.3.10       
परि वाजपतिः कविरग्निर्हव्यान्यक्रमीत्। दधद्रत्नानि दाशुषे ।।30
1.1.3.11       
उदु त्यं जातवेदसं देवं वहन्ति केतवः। दृशे विश्वाय सूर्यम् ।।31
1.1.3.12       
कविमग्निमुप स्तुहि सत्यधर्माणमध्वरे। देवममीवचातनम् ।।32
1.1.3.13       
शं नो देवीरभिष्टये शं नो भवन्तु पीतये। शं योरभि स्रवन्तु नः ।।33
1.1.3.14       
कस्य नूनं परीणसि धियो जिन्वसि सत्पते। गोषाता यस्य ते गिरः ।।34
1.1.3.0        
इति तृतीया दशतिः ।।3।। तृतीयः खण्डः ।।3।। [स्वड 9 । उड 2 । धाड 57 । थे ।।]
1.1.4.0        
{(1-10) 1, 3, 7- शंयुर्बार्हस्पत्यः (7 तृणपाणिः); 2, 5, 8, 9- भर्गः प्रागाथः; 4- वसिष्ठो मैत्रावरुणिः; 6- प्रस्कण्वः काण्वः; 10- सोभरिः काण्वः; ।। अग्निः ।। बृहती ।।}
1.1.4.1        
यज्ञायज्ञा वो अग्नये गिरागिरा च दक्षसे। प्रप्र वयममृतं जातवेदसं प्रियं मित्रं न शसिषम् ।।35
1.1.4.2        
पाहिनो अग्न एकया पाह्यू३ऽत द्वितीयया । पाहिगीर्भिस्तिसृभिरूर्जां पते पाहि चतसृभिर्वसो।।36।।
1.1.4.3        
बृहद्भिरग्ने अर्चिभिः शुक्रेण देव शोचिषा। भरद्वाजे समिधानो यविष्ठ्य रेवत्पावक दीदिहि ।।37
1.1.4.4        
त्वे अग्ने स्वाहुत प्रियासः सन्तु सूरयः। यन्तारो ये मघवानो जनानामूर्वं दयन्त गोनाम् ।।38
1.1.4.5        
अग्ने जरितर्विश्पतिस्तपानो देव रक्षसः। अप्रोषिवान्गृहपते महा असि दिवस्पायुर्दुरोणयुः ।।39
1.1.4.6        
अग्ने विवस्वदुषसश्चित्र राधो अमर्त्य। आ दाशुषे जातवेदो वहा त्वमद्या देवा उषर्बुधः ।।40
1.1.4.7        
त्वं नश्चित्र ऊत्या वसो राधासि चोदय। अस्य रायस्त्वमग्ने रथीरसि विदा गाधं तुचे तु नः ।।41
1.1.4.8        
त्वमित्सप्रथा अस्यग्ने त्रातर्ऋतः कविः। त्वां विप्रासः समिधान दीदिव आ विवासन्ति वेधसः ।।42
1.1.4.9        
आ नो अग्ने वयोवृध रयिं पावक शस्यम्। रास्वा च न उपमाते पुरुस्पृह सुनीती सुयशस्तरम् ।।43
1.1.4.10       
यो विश्वा दयते वसु होता मन्द्रो जनानाम्। मधोर्न पात्रा प्रथमान्यस्मै प्र स्तोमा यन्त्वग्नये ।।44
1.1.4.0        
इति चतुर्थी दशतिः ।।4।। चतुर्थः खण्डः ।।4।। [स्वड 9 । उड 3 । धाड 83 । दी ।।]
1.1.5.0        
{(1-10) 1- वसिष्ठो मैत्रावरुणिः; 2- भर्गः प्रागाथः; 3, 7- सौभरिः काण्वः; 4- मनुर्वैवस्वतः; 5- सुदीतिपुरुमीळावांगिरसै; 6- प्रस्कण्वः काण्वः; 8- मेधातिथिमेध्यातिथी काण्वौ; 9- विश्वामित्रो गाथिनः; 10- कण्वो घौरः; ।। अग्निः, 8 इन्द्रः ।। बृहती ।।}
1.1.5.1        
एना वो अग्निं नमसोर्जो नपातमा हुवे। प्रियं चेतिष्ठमरति
स्वध्वरं विश्वस्य दूतममृतम् ।।45
1.1.5.2        
शेषे वनेषु मातृषु सं त्वा मर्तास इन्धते। अतन्द्रो हव्यं वहसि हविष्कृत आदिद्देवेषु राजसि ।।46
1.1.5.3        
अदर्शि गातुवित्तमो यस्मिन्व्रतान्यादधुः। उपो षु जातमार्यस्य वर्धनमग्निं नक्षन्तु नो गिरः ।।47
1.1.5.4        
अग्निरुक्थे पुरोहितो ग्रावाणो बर्हिरध्वरे। ऋचा यामि मरुतो ब्रह्मणस्पते देवा अवो वरेण्यम् ।।48
1.1.5.5        
अग्निमीडिष्वावसे गाथाभिः शीरशोचिषम्। अग्नि राये पुरुमीढ श्रुतं नरोऽग्निः सुदीतये छर्दिः ।।49
1.1.5.6        
श्रुधि श्रुत्कर्ण वह्निभिर्देवैरग्ने सयावभिः। आ सीदतु बर्हिषि मित्रो अर्यमा प्रातर्यावभिरध्वरे ।।50
1.1.5.7        
प्र दैवोदासो अग्निर्देव इन्द्रो न मज्मना। अनु मातरं पृथिवीं वि वावृते तस्थौ नाकस्य शर्मणि ।।51
1.1.5.8        
अध ज्मो अध वा दिवो बृहतो रोचनादधि। अया वर्धस्व तन्वा गिरा ममा जाता सुक्रतो पृण ।।52
1.1.5.9        
कायमानो वना त्वं यन्मातृ़रजगन्नपः। न तत्ते अग्ने प्रमृषे निवर्तनं यद्दूरे सन्निहाभुवः ।।53
1.1.5.10       
नि त्वामग्ने मनुर्दधे ज्योतिर्जनाय शश्वते। दीदेथ कण्व ऋतजात उक्षितो यं नमस्यन्ति कृष्टयः ।।54
1.1.5.0        
इति पञ्चमी दशतिः ।।5।। पञ्चमः खण्डः ।।5।। [स्वड उड 6 । धाड 71 । षा ।।] इति प्रथमप्रपाठके
प्रथमोऽर्धः ।।1 ।।
1.1.6.0        
।।अथ प्रथमप्रपाठकस्य द्वितीयोऽर्धः।।
{(1-8) 1, 7- वसिष्ठो मैत्रावरुणिः; 2, 3, 5- कण्वो घौरः; 4- सौभरिः काण्वः; 6- उत्कीलः कात्यः; 8- विश्वामित्रो गाथिनः; ।। अग्निः, 2 ब्रह्मणस्पतिः, 3 यूपः ।। बृहती ।।}
1.1.6.1        
देवो वो द्रविणोदाः पूर्णां विवष्ट्वासिचम्। उद्वा सिञ्चध्वमुप वा पृणध्वमादिद्वो देव ओहते ।।55
1.1.6.2        
प्रैतु ब्रह्मणस्पतिः प्र देव्येतु सूनृता। अच्छा वीरं नर्यं पङ्क्तिराधसं देवा यज्ञं नयन्तु नः ।।56
1.1.6.3        
ऊर्ध्व ऊ षु ण ऊतये तिष्ठा देवो न सविता। ऊर्ध्वो वाजस्य
सनिता यदञ्जिभिर्वाघद्भिर्विह्वयामहे ।।57
1.1.6.4        
प्र यो राये निनीषति मर्तो यस्ते वसो दाशत्। स वीरं धत्ते अग्न उक्थशसिनं त्मना सहस्रपोषिणम् ।।58
1.1.6.5        
प्र वो यह्वं पुरूणां विशां देवयतीनाम्। अग्नि सूक्तेभिर्वचोभिर्वृणीमहे यसमिदन्य इन्धते ।।59
1.1.6.6        
अयमग्निः सुवीर्यस्येशे हि सौभगस्य। राय ईशे स्वपत्यस्य गोमत ईशे वृत्रहथानाम् ।।60
1.1.6.7        
त्वमग्ने गृहपतिस्त्व होता नो अध्वरे। त्वं पोता विश्ववार प्रचेता यक्षि यासि च वार्यम् ।।61
1.1.6.8        
सखायस्त्वा ववृमहे देवं मर्तास ऊतये। अपां नपात सुभग सुदसस सुप्रतूर्तिमनेहसम् ।।62
1.1.6.0        
इति षष्ठी दशतिः ।।6।। षष्ठः खण्डः ।।6।। [स्वड 11 । उड 2 । धाड 57 । ख ।।]
1.1.7.0        
{(1-10) 1- श्यावाश्वो वामदेवो वा; 2- उपस्तुतो बार्हिष्ठव्यः; 3- बृहदुक्थो वामदेव्यः; 4- कुत्स आङ्गिरसः; 5, 6- भरद्वाजो बार्हस्पत्यः; 7- वामदेवो गौतमः;8, 10- वसिष्ठो मैत्रावरुणिः; 9- त्रिशिरास्त्वाष्ट्रः ।। 1,3,5,9 त्रिष्टुप् 2,4 जगती, 10 त्रिपाद्विराट् गायत्री ।।}
1.1.7.1        
आ जुहोता हविषा मर्जयध्वं नि होतारं गृहपतिं दधिध्वम्।
इडस्पदे नमसा रातहव्य सपर्यता यजतं पस्त्यानाम् ।।63
1.1.7.2        
चित्र इच्छिशोस्तरुणस्य वक्षथो न यो मातरावन्वेति धातवे। अनूधा यदजीजनदधा चिदा ववक्षत्सद्यो महि दूत्यां३चरन् ।।64
1.1.7.3        
इदं त एकं पर उ त एकं तृतीयेन ज्योतिषा सं विशस्व। संवेशनस्तन्वेऽ३चारुरेधि प्रियो देवानां परमे जनित्रे ।।65
1.1.7.4        
इम स्तोममर्हते जातवेदसे रथमिव सं महेमा मनीषया। भद्रा हि नः प्रमतिरस्य ससद्यग्ने सख्ये मा रिषामा वयं तव ।।66
1.1.7.5        
मूर्धानं दिवो अरतिं पृथिव्या वैश्वानरमृत आ जातमग्निम्। कवि सम्राजमतिथिं जनानामासन्नः पात्रं जनयन्त देवाः ।।67
1.1.7.6        
वि त्वदापो न पर्वतस्य पृष्ठादुक्थेभिरग्ने जनयन्त देवाः। तं त्वा गिरः सुष्टुतयो वाजयन्त्याजिं न गिर्ववाहो जिग्युरश्वाः ।।68
1.1.7.7        
आ वो राजानमध्वरस्य रुद्र होतार सत्ययज रोदस्योः। अग्निं पुरा तनयित्नोरचित्ताद्धिरण्यरूपमवसे कृणुध्वम् ।।69
1.1.7.8        
इन्धे राजा समर्यो नमोभिर्यस्य प्रतीकमाहुतं घृतेन। नरो हव्येभिरीडते सबाध आग्निरग्रमुषसामशोचि ।।70
1.1.7.9        
प्र केतुना बृहता यात्यग्निरा रोदसी वृषभो रोरवीति। दिवश्चिदन्तादुपमामुदानडपामुपस्थे महिषो ववर्ध ।।71
1.1.7.10       
अग्निं नरो दीधितिभिररण्योर्हस्तच्युतं जनयत प्रशस्तम्। दूरेदृशं गृहपतिमथव्युम् ।।72
1.1.7.0        
इति सप्तमी दशतिः ।।10।। सप्तमः खण्डः ।।10।। [स्वड 15 । उड 8 । धाड 104 । वी ।।]
1.1.8.0        
{(1-8) 1- बुधगविष्ठिरावात्रेयौ; 2, 5- वत्सप्रिर्भालन्दनः; 3- भरद्वाजो बार्हस्पत्यः;4, 7- विश्वामित्रो गाथिनः; 6- वसिष्ठो मैत्रावरुणिः; 8- पायुर्भरद्वाजः; ।। अग्निः, 3 पूषा ।। त्रिष्टुप् ।।}
1.1.8.1        
अबोध्यग्निः समिधा जनानां प्रतिधेनुमिवायतीमुषासम् । यह्वा इव प्र वयामुज्जिहानाः प्र भानवः सस्रते नाकमच्छ ।।73
1.1.8.2        
प्र भूर्जयन्तं महां विपोधां मूरैरमूरं पुरां दर्माणम्। नयन्तं गीर्भिर्वना धियंधा हरिश्मश्रुं न वर्मणा धनर्चिम् ।।74
1.1.8.3        
शुक्रं ते अन्यद्यजतं ते अन्यद्विषुरूपे अहनी द्यौरिवासि। विश्वा हि माया अवसि स्वधावन्भद्रा ते पूषन्निह रातिरस्तु।।75
1.1.8.4        
इडामग्ने पुरुदस सनिं गोः शश्वत्तम हवमानाय साध। स्यान्नः सूनुस्तनयो विजावाग्ने सा ते सुमतिर्भूत्वस्मे ।।76
1.1.8.5        
प्र होता जातो महान्नभोविन्नृषद्मा सीददपां विवर्ते । दधद्यो धायी सुते वयासि यन्ता वसूनि विधते तनूपाः ।।77
1.1.8.6        
प्र सम्राजमसुरस्य प्रशस्तं पुसः कृष्टीनामनुमाद्यस्य । इन्द्रस्येव प्र तवसस्कृतानि वन्दद्वारा वन्दमाना विवष्टु ।।78
1.1.8.7        
अरण्योर्निहितो जातवेदा गर्भ इवेत्सुभृतो गर्भिणीभिः । दिवेदिव ईड्यो जागृवद्भिर्हविष्मद्भिर्मनुष्येभिरग्निः ।।79
1.1.8.8        
सनादग्ने मृणसि यातुधानान्न त्वा रक्षासि पृतनाशु जिग्युः । अनु दह सहमूरान्कयादो मा ते हेत्या मुक्षत दैव्यायाः ।।80
1.1.8.0        
इति अष्टमी दशतिः ।। अष्टमः खण्डः ।। [स्वड 13 । उड 1 । धाड 6 । टौ ।।]
1.1.9.0        
{(1-10) 1- गय आत्रेयः; 2- वामदेवः; 3, 4- भरद्वाजो बार्हस्पत्यः; 5- द्वितो मृक्तवाहाआत्रेयः; 6- वसूयव आत्रेयाः; 7, 9- गोपवन आत्रेयः; 8- पूरुरात्रेयः; 10- वामदेवः; कश्यपो वा मारीचः मनुर्वा वैवस्वतः उभौ वा; ।। अग्निः ।। अनुष्टुप् ।।}
1.1.9.1        
अग्न ओजिष्ठमा भर द्युम्नमस्मभ्यमध्रिगो । प्र नो राये पनीयसे रत्सि वाजाय पन्थाम् ।।81
1.1.9.2        
यदि वीरो अनु ष्यादग्निमिन्धीत मर्त्यः । आजुह्वद्धव्यमानुषक् शर्म भक्षीत दैव्यम् ।।82
1.1.9.3        
त्वेषस्ते धूम ऋण्वति दिवि संच्छुक्र आततः । सूरो न हि द्युता त्वं कृपा पावक रोचसे ।।83
1.1.9.4        
त्व हि क्षैतवद्यशोऽग्ने मित्रो न पत्यसे । त्वं विचर्षणे श्रवो वसो पुष्टिं न पुष्यसि ।।84
1.1.9.5        
प्रातरग्निः पुरुप्रियो विश स्तवेतातिथिः । विश्वे यस्मिन्नमर्त्ये हव्यं मर्तास इन्धते ।।85
1.1.9.6        
यद्वाहिष्ठं तदग्नये बृहदर्च विभावसो। महिषीव त्वद्रयिस्त्वद्वाजा उदीरते ।।86
1.1.9.7        
विशोविशो वो अतिथिं वाजयन्तः पुरुप्रियम्। अग्निं वो दुर्यं वचः स्तुषे शूषस्य मन्मभिः ।।87
1.1.9.8        
बृहद्वयो हि भानवेऽर्चा देवायाग्नये । यं मित्रं न प्रशस्तये मर्तासो दधिरे पुरः ।।88
1.1.9.9        
अगन्म वृत्रहन्तमं ज्येष्ठमग्निमानवम् । य स्म श्रुतर्वन्नार्क्ष्ये बृहदनीक इध्यते ।।89
1.1.9.10       
जातः परेण धर्मणा यत्सवृद्धिः सहाभुवः । पिता यत्कश्यपस्याग्निः श्रद्धा माता मनुः कविः ।।90
1.1.9.0        
इति नवमी दशतिः ।। नवमः खण्डः ।। [स्वड 14 । उड 7 । धाड 51 । थ ।।]
1.1.10.0       
{(1-6) 1- अग्निस्तापसः; 2, 3- वामदेवः कश्यपः; असितो देवलो वा; 4- सोमाहुतिर्भार्गवः;5- पायुर्भारद्वाजः; 6- प्रस्कण्वः काण्वः; ।। अग्निः, 1 विश्वेदेवाः, 2 अङ्गिराः ।। अनुष्टुप् ।।}
1.1.10.1       
सोम राजानं वरुणमग्निमन्वारभामहे । आदित्यं विष्णु सूर्यं ब्रह्माणं च बृहस्पतिम् ।।91
1.1.10.2       
इत एत उदारुहन्दिवः पृष्ठान्या रुहन् । प्र भूर्जयो यथा पथोद्यामङ्गिरसो ययुः ।।92
1.1.10.3       
राये अग्ने महे त्वा दानाय समिधीमहि । ईडिष्वा हि महे वृषं द्यावा होत्राय पृथिवी ।।93
1.1.10.4       
दधन्वे वा यदीमनु वोचद्ब्रह्मेति वेरु तत्। परि
विश्वानि काव्या नेमिश्चक्रमिवाभुवत् ।।94
1.1.10.5       
प्रत्यग्ने हरसा हरः शृणाहि विश्वतस्परि । यातुधानस्य रक्षसो बलं न्युब्जवीर्यम् ।।95
1.1.10.6       
त्वमग्ने वसूरिह रुद्रा आदित्या उत । यजा स्वध्वरं जनं मनुजातं घृतप्रुषम् ।।96
1.1.10.0       
इति दशमा दशतिः ।।10।। दशमः खण्डः ।।10।। [स्वड 4 । उड 3 । धाड 20 । दौ ।।] ।। इति प्रथम प्रपाठके द्वितीयोऽर्धः, प्रथमः प्रपाठकश्च समाप्तः ।। 1 ।।
1.1.11.0       
।।अथ द्वितीयप्रपाठके प्रथमोऽर्धः ।।
{(1-10) 1- दीर्घतमा औचथ्यः; 2, 4- विश्वामित्रो गाथिनः; 3- गौतमो राहूगणः; 5- त्रित आप्त्यः; 6- इरिम्बिठिः काण्वः; 7, 8, 10- विश्वमना वैयश्वः; 9- ऋजिश्वा भारद्वाजः; ।। अग्निः, 5 पवमानः सोमः, 6 अदितिः, 9 विश्वे देवाः ।। उष्णिक् ।।}
1.1.11.1       
पुरु त्वा दाशिवा वोचेऽरिरग्ने तव स्विदा । तोदस्येव शरण आ महस्य ।।97
1.1.11.2       
प्र होत्रे पूर्व्यं वचोऽग्नये भरता बृहत् । विपां ज्योतीषि बिभ्रते न वेधसे ।।98
1.1.11.3       
अग्ने वाजस्य गोमत ईशानः सहसो यहो । अस्मे देहि जातवेदो महि श्रवः ।।99
1.1.11.4       
अग्ने यजिष्ठो अध्वरे देवां देवयते यज । होता मन्द्रो वि राजस्यति स्रिधः ।।100
1.1.11.5       
जज्ञानः सप्त मातृभिर्मेधामाशासत श्रिये। अयं ध्रुवो रयीणां चिकेतदा ।।101
1.1.11.6       
उत स्या नो दिवा मतिरदितिरूत्यागमत्। सा शन्ताता मयस्करदप स्रिधः ।।102
1.1.11.7       
ईडिष्वा हि प्रतीव्या३ यजस्व जातवेदसम्। चरिष्णुधूममगृभीतशोचिषम् ।।103
1.1.11.8       
न तस्य मायया च न रिपुरीशीत मर्त्यः। यो अग्नये ददाश हव्यदातये ।।104
1.1.11.9       
अप त्यं वृजिन रिपु स्तेनमग्ने दुराध्यम्। दविष्ठमस्य सत्पते कृधी सुगम् ।।105
1.1.11.10      
श्रुष्ट्यग्ने नवस्य मे स्तोमस्य वीर विश्पते। नि मायिनस्तपसा रक्षसो दह ।।106
1.1.11.0       
इति प्रथमादशतिः ।।1।। एकादशः खण्डः ।।11।। [स्वड 9 । उड 3 । धाड 42 । दा]
{(1-8) 1- प्रयोगो भार्गवः (ऋ. सौभरिः, काण्वः); 2, 3, 5, 6, 7- सौभरिः, काण्वः; 4- प्रयोगो भार्गवः, सौभरिः, काण्वो वा; 8- विश्वमना वैयश्वः ।। अग्रिः ।। उष्णिक् ।।}
1.1.12.1       
प्र महिष्ठाय गायत ऋताव्ने बृहते शुक्रशोचिषे। उपस्तुतासो अग्नये ।।107
1.1.12.2       
प्र सो अग्ने तवोतिभिः सुवीराभिस्तरति वाजकर्मभिः। यस्य त्व सख्यमाविथ ।।108
1.1.12.3तं गूर्धयास्वर्णरं देवासो देवमरतिं दधन्विरे। देवत्रा हव्यमूहिषे ।।109
1.1.12.4       
मा नो हृणीथा अतिथिं वसुरग्निः पुरुप्रशस्त एषः। यः सुहोता स्वध्वरः ।।110
1.1.12.5       
भद्रो नोअग्निराहुतो भद्रा रातिः सुभग भद्रो अध्वरः। भद्रा
उत प्रशस्तयः ।।111
1.1.12.6       
यजिष्ठं त्वा ववृमहे देवं देवत्रा होतारममर्त्यम्। अस्य यज्ञस्य सुक्रतुम् ।।112
1.1.12.7       
तदग्ने द्युम्नमा भर यत्सासाहा सदने कं चिदत्रिणम्। मन्युं जनस्य दूढ्यम् ।।113
1.1.12.8       
यद्वा उ विश्पतिः शितः सुप्रीतो मनुषो विशे। विश्वेदग्निः प्रति रक्षासि सेधति ।।114
1.1.12.0       
इति द्वितीयादशतिः ।।2।। द्वादशः खण्डः ।।12।। [स्वड 12 । उड 2 । धाड 44 । छी] इत्याग्नेयं पर्व काण्डम् वा । इति प्रथमोध्यायः ।। इति प्रथमं पर्व ।।
1.2.1.0        
।।अथ द्वितीयोऽध्यायः।।
{(1-10) 1- शंयुर्बार्हस्पत्यः; 2- श्रुतकक्षः सुकक्षो वा आंगिरसः; 3- हर्यतः प्रागाथः; 4, 5- श्रुतकक्षः (ऋ. सुकक्षो वा, 5 सुकक्षः) आंगिरसः; 6- देवजामय इन्द्रमातरः ऋषिकाः; 7, 8- गोषूक्त्यश्वसूक्तिनौ काण्वायनौ; 9, 10- मेधातिथिः काण्वः प्रियमेधश्चांगिरसः; ।। इन्द्रः (ऋ. 3 अग्निर्हवींषि वा) ।। गायत्री ।।}
1.2.1.1        
तद्वो गाय सुते सचा पुरुहूताय सत्वने। शं यद्गवे न शाकिने ।।115
1.2.1.2        
यस्ते नून शतक्रतविन्द्र द्युम्नितमो मदः। तेन नूनं मदे मदे ।।116
1.2.1.3        
गाव उप वदावटे मही यज्ञस्य रप्सुदा। उभा कर्णा हिरण्यया ।।117
1.2.1.4        
अरमश्वाय गायत श्रुतकक्षारं गवे। अरमिन्द्रस्य धाम्ने ।।118
1.2.1.5        
तमिन्द्रं वाजयामसि महे वृत्राय हन्तवे। स वृषा वृषभो भुवत् ।।119
1.2.1.6        
त्वमिन्द्र बलादधि सहसो जात ओजसः। त्वसन्वृषन्वृषेदसि ।।120
1.2.1.7        
यज्ञ इन्द्रमवर्धयद्यद्भूमिं व्यवर्तयत्। चक्राण ओपशं दिवि ।।121
1.2.1.8        
यदिन्द्राहं यथा त्वमीशीय वस्व एक इत्। स्तोता मे गोसखा स्यात् ।।122
1.2.1.9        
पन्यपन्यमित्सोतार आ धावत मद्याय। सोमं वीराय शूराय ।।123
1.2.1.10       
इदं वसो सुतमन्धः पिबा सुपूर्णमुदरम्। अनाभयिन्ररिमा ते ।।124
1.2.1.0        
इति तृतीयादशतिः ।।3।। प्रथमः खण्डः ।।1।। [स्वड 10 । उड 4 । धाड 46 । भू]
1.2.2.0        
{(1-10) 1, 2- सुकक्षश्रुतकक्षौ (ऋ. सुकक्ष आंगिरसः); 3- भारद्वाजः (ऋ. शंयुर्बार्हस्पत्यः); 4- श्रुतकक्षः (ऋ. सुकक्षो वा आंगिरसः); 5, 6- मधुच्छन्दा वैश्वामित्रः; 7, 9, 10- त्रिशोकः काण्वः; 8- वसिष्ठोः
मैत्रावरुणिः; ।। इन्द्रः (9 ऋ. अग्नीन्द्रौ) ।। गायत्री ।।}
1.2.2.1        
उद्धेदभि श्रुतामघं वृषभं नर्यापसम्। अस्तारमेषि सूर्य ।।125
1.2.2.2        
यदद्य कच्च वृत्रहन्नुदगा अभि सूर्य। सर्वं तदिन्द्र ते वशे ।।126
1.2.2.3        
य आनयत्परावतः सुनीती तुर्वशं यदुम्। इन्द्रः स नो युवा सखा ।।127
1.2.2.4        
मा न इन्द्राभ्याऽ३दिशः सूरो अक्तुष्वा यमत् । त्वा युजा वनेम तत् ।।128
1.2.2.5        
एन्द्र सानसि रयि सजित्वान सदासहम्। वर्षिष्ठमूतये भर ।।129
1.2.2.6        
इन्द्रं वयं महाधन इन्द्रमर्भे हवामहे। युजं वृत्रेषु वज्रिणम् ।।130
1.2.2.7        
अपिबत्कद्रुवः सुतमिन्द्रः सहस्रबाह्वे। तत्राददिष्ट पौस्यम् ।।131
1.2.2.8        
वयमिन्द्र त्वायवोऽभि प्र नोनुमो वृषन्। विद्धी त्वा३ऽऽऽ स्य नो वसो ।।132
1.2.2.9        
आ घा ये अग्निमिन्धते स्तृणन्ति बर्हिरानुषक्। येषामिन्द्रो युवा सखा ।।133
1.2.2.10       
भिन्धि विश्वा अप द्विषः परि बाधो जही मृधः। वसु स्पार्हं तदा भर ।।134
1.2.2.0        
इति चतुर्थी दशतिः ।।4।। द्वितीयः खण्डः ।।2।। [स्वड 8 । ड 3 । धा 32 । डा ।।]
1.2.3.0        
{(1-10) 1- कण्वो घौरः; 2- त्रिशोकः काण्वः; 3- वत्सः काण्वः; 4- कुसीदी काण्वः; 5-मेधातिथिः काण्वः; 6- श्रुतकक्षः (ऋ. सुकक्षः) आंगिरसः 7- श्यावाश्च आत्रेयः; 8- प्रगाथः काण्वः; 9- वत्सः काण्वः; 10- इरिंबिठिः काण्वः; ।। इन्द्रः (ऋ. 1- मरुतः; 4- विश्वेदेवाः; 5- ब्रह्मणस्पतिः; 7- सविता) ।। गायत्री ।।}
1.2.3.1        
इहेव शृण्व एषां कशा हस्तेषु यद्वदान्। नि यामं चित्रमृञ्जते ।।135
1.2.3.2        
इम उ त्वा वि चक्षते सखाय इन्द्र सोमिनः। पुष्टावन्तो यथा पशुम् ।।136
1.2.3.3        
समस्य मन्यवे विशो विश्वा नमन्त कृष्टयः। समुद्रायेव सिन्धवः ।।137
1.2.3.4        
देवानामिदवो महत्तदा वृणीमहे वयम्। वृष्णामस्मभ्यमूतये ।।138
1.2.3.5        
सोमाना स्वरणं कृणुहि ब्रह्मणस्पते। कक्षीवन्तं य औशिजः ।।139
1.2.3.6        
बोधन्मना इदस्तु नो वृत्रहा भूर्यासुतिः। शृणोतु शक्र आशिषम् ।।140
1.2.3.7        
अद्य नो देव सवितः प्रजावत्सावीः सौभगम्। परा दुष्वप्न्य सुव ।।141
1.2.3.8        
क्वऽ३स्य वृषभो युवा तुविग्रीवो अनानतः। ब्रह्मा कस्त सपर्यति ।।142
1.2.3.9        
उपह्वरे गिरीणा सङ्गमे च नदीनाम्। धिया विप्रो अजायत ।।143
1.2.3.10       
प्र सम्राजं चर्षणीनामिन्द्र स्तोता नव्यं गीर्भिः। नरं नृषाहं महिष्ठम् ।।144
1.2.3.0        
इति पञ्चमी दशतिः ।।5।। तृतीयः खण्डः ।।3।। [स्वड 9 । उ0 ना । धाड 44 । ली ।] इति द्वीतीयप्रपाठके प्रथमोऽर्धः ।।1।।
1.2.4.0        
{(1-10) 1- श्रुतकक्षः (ऋ. सुकक्षः) आंगिरसः; 2- मेधातिथिः (ऋ. शंयुर्बार्हस्पत्यः) काण्वः; 3- गोतमो राहूगणः; 4- भारद्वाजो बार्हस्पत्यः; 5- बिन्दुः पूतदक्षो वा आङ्गिरसः; 6, 7- श्रुतकक्षः सुकक्षो वा (ऋ. सुकक्षः) आङ्गिरसः; 8- वत्सः काण्वः; 9- शुनःशेप आजीगर्तिः; 10- शुनःशेपो आजीगर्तिः वामदेवो वा; ।। इन्द्रः (4- ऋ. इन्द्रा पूषाणौ) 5- मरुतः ।। गायत्री ।।}
1.2.4.1        
अपादु शिप्र्यन्धसः सुदक्षस्य प्रहोषिणः। इन्द्रोरिन्द्रो यवाशिरः ।।145
1.2.4.2        
इमा उ त्वा पुरुवसोऽभि प्र नोनवुर्गिरः। गावो वत्सं न धेनवः ।।146
1.2.4.3        
अत्राह गोरमन्वत नाम त्वष्टुपीच्यम्। इत्था चन्द्रमसो गृहे ।।147
1.2.4.4        
यदिन्द्रो अनयद्रितो महीरपो वृषन्तमः। तत्र पूषाभुवत्सचा ।।148
1.2.4.5        
गौर्धयति मरुता श्रवस्युर्माता मघोनाम्।। युक्ता वह्नी रथानाम् ।।149
1.2.4.6        
उप नो हरिभिः सुतं याहि मदानां पते। उप नो हरिभिः सुतम् ।।150
1.2.4.7        
इष्टा होत्रा असृक्षतेन्द्रं वृधन्तो अध्वरे। अच्छावभृथमोजसा ।।151
1.2.4.8        
अहमिद्धि पितुष्परि मेधामृतस्य जग्रह। अह सूर्य इवाजनि ।।152
1.2.4.9        
रेवतीर्नः सधमाद इन्द्रे सन्तु तुविवाजाः। क्षुमन्तो याभिर्मदेम ।।153
1.2.4.10       
सोमः पूषा च चेततुर्विश्वासा सुक्षितीनाम्। देवत्रा रथ्योर्हिता ।।154
1.2.4.0        
इति षष्ठीदशतिः ।।6।। चतुर्थः खण्डः ।।4।। [स्वड 8 । उड 5 । धाड 44 । णी]
1.2.5.0        
{(1-10) 1, 4- श्रुतकक्षः सुकक्षो वा आङ्गिरसः; 2- वसिष्ठो मैत्रावरुणिः; 3- मेधातिथिः काण्वः प्रियमेधाश्चाङ्गिरसः; 5- इरिम्बिठिः काण्वः; 6, 10- मधुच्छन्दा वैश्वामित्रः; त्रिशोकः काण्वः; 8- कुसीदी काण्वः; 9- शुनःशेप आजीगर्तिः ।। इन्द्रः ।। गायत्री ।। }
1.2.5.1        
पान्तमा वो अन्धस इन्द्रमभि प्र गायत। विश्वासाह शतक्रतुं महिष्ठं चर्षणीनाम् ।।155
1.2.5.2        
प्र व इन्द्राय मादन हर्यश्वाय गायत। सखायः सोमपाव्ने ।।156
1.2.5.3        
वयमु त्वा तदिदर्था इन्द्र त्वायन्तः सखायः। कण्वा उक्थेभिर्जरन्ते ।।157
1.2.5.4        
इन्द्राय मद्वने सुतं परि ष्टोभन्तु नो गिरः। अर्कमर्चन्तु कारवः ।।158
1.2.5.5        
अयं त इन्द्र सोमो निपूतो अधि बर्हिषि। एहीमस्य द्रवा पिब ।।159
1.2.5.6        
सुरूपकृत्नुमूतये सुदुघामिव गोदुहे। जुहूमसि द्यविद्यवि ।।160
1.2.5.7        
अभि त्वा वृषभा सुते सुत सृजामि पीतये। तृम्पा व्यश्नुही मदम् ।।161
1.2.5.8        
य इन्द्र चमसेष्वा सोमश्चमूषु ते सुतः। पिबेदस्य त्वमीशिषे ।।162
1.2.5.9        
योगेयोगे तवस्तरं वाजेवाजे हवामहे। सखाय इन्द्रमूतये ।।163
1.2.5.10       
आ त्वेता नि षीदतेन्द्रमभि प्र गायत। सखायः स्तोमवाहसः ।।164
1.2.5.0        
इति सप्तमीदशतिः ।।7।। पञ्चमः खण्डः ।।5।। [स्वड 5 । उड 2 । धाड 39 । फो ।।]
1.2.6.0        
{(1-10) 1- विश्वामित्रो गाथिनः; 2- मधुच्छन्दा वैश्वामित्रः; 3- कुसीदी काण्डः; प्रियमेध आङ्गिरसः; 5, 8- वामदेवो गौतमः; 6, 9- श्रुतकक्षः सुकक्षोः वा आङ्गिरसः (9 ऋ. सुकक्ष आङ्गिरसः); मेधातिथिः काण्वः; 10- बिन्दुः पूतदक्षो वा आङ्गिरसः ।। इन्द्रः (ऋ. 7- सदसम्पतिः; 10- मरुतः;) ।। गायत्री ।।}
1.2.6.1        
इद ह्यन्वोजसा सुत राधानां पते। पिबा त्वाऽ३स्य गिर्वणः ।।165
1.2.6.2        
महा इन्द्रः पुरश्च नो महित्वमस्तु वज्रिणे। द्यौर्न प्रथिना शवः ।।166
1.2.6.3        
आ तू न इन्द्र क्षुमन्तं चित्रं ग्राभ सं गृभाय। महाहस्ती दक्षिणेन ।।167
1.2.6.4        
अभि प्र गोपतिं गिरेन्द्रमर्च यथा विदे। सूनु सत्यस्य
सत्पतिम् ।।168
1.2.6.5        
कया नश्चित्र आ भुवदूती सदावृधः सखा। कया शचिष्ठया वृता ।।169
1.2.6.6        
त्यमु वः सत्रासाहं विश्वासु गीर्ष्वायतम्। आ च्यावयस्यूतये ।।170
1.2.6.7        
सदसस्पतिमद्भुतं प्रियमिन्द्रस्य काम्यम्। सनिं मेधामयासिषम् ।।1711.2.6.8        
ये तेपन्था अधो दिवो येभिर्व्यश्वमैरयः। उत श्रोषन्तु नो भुवः ।।172
1.2.6.9        
भद्रंभद्रं न आ भरेषमूर्ज शतक्रतो। यदिन्द्र मृडयासि नः ।।173
1.2.6.10       
अस्ति सोमो अय सुतः पिबन्त्यस्य मरुतः। उत स्वराजो अश्विना
।।174
1.2.6.0        
इति अष्टमीदशतिः ।।8।। षष्ठः खण्डः ।।6।। [स्वड 12 । उड 1 । धाड 40 ।। चौ ।।]
1.2.7.0        
{(1-10) 1- देवजामय इन्द्रमातरः; 2- गोधा ऋषिका; 3- दध्यङ्ङाथर्वणः; 4- प्रस्कण्वः काण्वः; 5- गोतमो राहूगणः; 6- मधुच्छन्दा वैश्वामित्रः; 7- वामदेवो गौतमः; 8- वत्सः काण्वः; 9- शुनःशेप आजीगर्तिः; 10- उलो वातायनः ।। इन्द्रः (ऋ. 4- अश्विनौ; 10- वायुः;) ।। गायत्री ।।}
1.2.7.1        
ईङ्खयन्तीरपस्युव इन्द्रं जातमुपासते। वन्वानासः सुवीर्यम् ।।175
1.2.7.2        
न कि देवा इनीमसि न क्या योपयामसि। मन्त्रश्रुत्यं चरामसि ।।176
1.2.7.3        
दोषो आगाद् बृहद्गाय द्युमद्गामन्नाथर्वण। स्तुहि देव सवितारम् ।।177
1.2.7.4        
एषो उषा अपूर्व्या व्युच्छति प्रिया दिवः। स्तुषे वामश्विना बृहत् ।।178
1.2.7.5        
इन्द्रो दधीचो अस्थभिर्वृत्राण्यप्रतिष्कुतः। जघान नवतीर्नव
।।179
1.2.7.6        
इन्द्रेहित्स्यन्धसो विश्वेभिः सोमपर्वभिः। महा अभिष्टिरोजसा ।।180
1.2.7.7        
आ तू न इन्द्र वृत्रहन्नस्माकमर्धमा गहि। महान्महीभिरूतिभिः ।।181
1.2.7.8        
ओजस्तदस्य तित्विष उभे यत्समवर्तयत्। इन्द्रश्चर्मेव रोदसी ।।182
1.2.7.9        
अयमु ते समतसि कपोत इव गर्भधिम्। वचस्तच्चिन्न ओहसे ।।183
1.2.7.10       
वात आ वातु भेषज शम्भु मयोभु नो हृदे। प्र न आयूषि तारिषत् ।।184
1.2.7.0        
इति नवमीदशतिः ।।9।। सप्तमः खण्डः ।।7।। [स्ड 10 । उड 2 । धाड 45 । फु ।]
{(1-9) 1- कण्वो घौरः; 2, 3, 9- वत्सः (ऋ. 2, 9- वशोऽवश्यः) काण्वः; 4- श्रुतकक्षः सुकक्षो वा आङ्गिरसः; 5- मधुच्छन्दा वैश्वामित्रः; 6- वामदेवो गौतमः; 7- इरिम्बिठिः काण्वः; 8- सत्यधृतिर्वारुणिः ।। इन्द्रः (ऋ.1- वरुणमित्रार्यमाणः; 8- आदित्यः) ।। गायत्री ।।}
1.2.8.1        
य रक्षन्ति प्रचेतसो वरुणो मित्रो अर्यमा। न किः स दभ्यते जनः ।।185
1.2.8.2        
गव्यो षु णो यथा पुराश्वयोत रथया। वरिवस्या महोनाम् ।।186
1.2.8.3        
इमास्त इन्द्र पृश्नयो घृतं दुहत आशिरम्। एनामृतस्य पिप्युषीः ।।187
1.2.8.4        
अया धिया च गव्यया पुरुणामन्पुरुष्टुत। यत्सोमेसोम आभुवः ।।188
1.2.8.5        
पावका नः सरस्वती वाजेभिर्वाजिनीवती। यज्ञं वष्टु धियावसु ।।189
1.2.8.6        
क इमं नाहुषीष्वा इन्द्र सोमस्य तर्पयात्। स नो वसून्या भरात् ।।190
1.2.8.7        
आ  याहि सुषुमा हि त इन्द्र सोमं पिबा इमम्। एदं बर्हिः सदो मम ।।191
1.2.8.8        
महि त्रीणामवरस्तु द्युक्षं मित्रस्यार्यम्णः। दुराधर्षं वरुणस्य ।।192
1.2.8.9        
त्वावतः पुरूवसो वयमिन्द्र प्रणेतः। स्मसि स्थातर्हरीणाम् ।।193
1.2.8.0        
इति दशमीदशतिः ।।10।। अष्टमः खण्डः ।।8।। [स्वड 6 । उड 4 । धाड 35 । घु ।।] इति द्वितीयप्रपाठके द्वितीयोऽर्धः, द्वितीयः प्रपाठकश्च समाप्तः ।।2।।
।।अथ तृतीयप्रपाठके प्रथमोऽर्धः ।।
{(1-10) 1- प्रगाथः काण्वः; 2- विश्वामित्रो गाथिनः; 3, 10- वामदेवो गौतमः; 4, 6- श्रुतकक्षः आङ्गिरसः (ऋ. 4- सुकक्षोः वा; 6- सुकक्ष आङ्गिरसः); 5- मधुच्छन्दा वैश्वामित्रः; 7- गृत्समदः शौनकः; 8, 9- भरद्वाजः (ऋ. 8- शंयुः) बार्हस्पत्यः; ।। इन्द्रः (9 ऋ. इन्द्रापूषणौ) ।। गायत्री ।।}
1.2.9.1        
उत्त्वा मन्दन्तु सोमाः कृणुष्व राधो अद्रिवः। अव ब्रह्मद्विषो जहि ।।194
1.2.9.2        
गिर्वणः पाहि नः सुतं मधोर्धाराभिरज्यसे। इन्द्र त्वादातमिद्यशः ।।195
1.2.9.3        
सदा व इन्द्रश्चर्कृषदा उपो नु स सपर्यन्। न देवो वृतः शूर इन्द्रः ।।196
1.2.9.4        
आ त्वा विशन्त्विन्दवः समुद्रमिव सिन्धवः। न त्वामिन्द्राति रिच्यते ।।197
1.2.9.5        
इन्द्रमिद्गाथिनो बृहदिन्द्रमर्केभिरर्किणः। इन्द्रं वाणीरनूषत ।।198
1.2.9.6        
इन्द्र इषे ददातु न ऋभुक्षणमृभुरयिम्। वाजी ददातु वाजिनम् ।।199
1.2.9.7        
इन्द्रो अङ्ग महद्भयमभी षदप चुच्यवत्। स हि स्थिरो विचर्षणिः ।।200
1.2.9.8        
इमा उ त्वा सुतेसुते नक्षन्ते गिर्वणो गिरः। गावो वत्सं न धेनवः ।।201
1.2.9.9        
इन्द्रा नु पूषणा वय सख्याय स्वस्तये। हुवेम वाजसातये ।।202
1.2.9.10       
न कि इन्द्र त्वदुत्तरं न ज्यायो अस्ति वृत्रहन्। न क्येवं यथा त्वम् ।।203
1.2.9.0        
इति प्रथमादशतिः ।।1।। नवमः खण्डः ।।9।। [स्वड 8 । उड 7 । धाड 35 । ठु ।।]
{(1-10) 1, 4- त्रिशोकः काण्वः; 2- मधुच्छन्दा वैश्वामित्रः; 3- वत्सः काण्वः (ऋ. वशोऽश्व्यः); 5- सुकक्ष आङ्गिरसः; 6, 9- वामदेवो गौतमः; 7- विश्वामित्रो गाथिनः; 8- गोषूक्त्यश्वसूक्तिनौ काण्वायनौ; 10- श्रुतकक्षः सुकक्षो वा आङ्गिरसः ।। इन्द्रः ।। गायत्री ।।}
1.2.10.1       
तरणिं वो जनानां त्रदं वाजस्य गोमतः। समानमु प्र शसिषम् ।।204
1.2.10.2       
असृग्रमिन्द्र ते गिरः प्रति त्वामुदहासत। सजोषा वृषभं पतिम् ।।205
1.2.10.3       
सुनीथो घा स मर्त्यो यं मरुतो यमर्यमा। मित्रास्पान्त्यद्रुहः ।।206
1.2.10.4       
यद्वीडाविन्द्र यत्स्थिरे यत्पर्शाने पराभृतम्। वसु स्पार्हं तदा भर ।।207
1.2.10.5       
श्रुतं वो वृत्रहन्तमं प्र शर्धं चर्षणीनाम्। आशिषे राधसे महे ।।208
1.2.10.6       
अरं त इन्द्र श्रवसे गमेम शूर त्वावतः। अर शक्र परेमणि ।।209
1.2.10.7       
धानावन्तं करम्भिणमपूपवन्तमुक्थिनम्। इन्द्र प्रातर्जुषस्व नः ।।210
1.2.10.8       
अपां फेनेन नमुचे शिर इन्द्रोदवर्तयः। विश्वा यदजय स्पृधः ।।211
1.2.10.9       
इमे त इन्द्र सोमाआः सुतासो ये च सोत्वाः। तेषां मत्स्व प्रभूवसो ।।212
1.2.10.10      
तुभ्य सुतासः सोमाः स्तीर्णं बर्हिर्विभावसो। स्तोतृभ्य इन्द्र मृडय ।।213
1.2.10.0       
इति द्वितीयादशतिः ।।2।। दशमः खण्डः ।।10।। [स्वड 8 । उड 2 । धाड 33 । ठि ।।]
{(1-9) 1- शुनःशेप आजीगर्तिः; श्रुतकक्ष आङ्गीरसः (ऋ. सुकक्षो आङ्गिरसो वा); 3- त्रिशोकः काण्वः; 4- मेधातिथिः काण्वः; 5- गोतमो राहूगणः; 6- ब्रह्मातिथिः काण्वः; विश्वामित्रो गाथिनो जमदग्निर्वा; 8- प्रस्कण्वः काण्वः (ऋ. कण्वो घौरः); 9- मेधातिथिः काण्वः; ।। इन्द्रः (ऋ. 5- विश्वेदेवाः; 6- अश्विनौ मित्रावरुणौ; 8- मरुतः; 9- विष्णुः) ।। गायत्री ।।}
1.2.11.1       
आ व इन्द्र कृविं यथा वाजयन्तः शतक्रतुम्। महिष्ठसिञ्च इन्दुभिः ।।214
1.2.11.2       
अतश्चिदिन्द्र न उपा याहि शतवाजया। इषा सहस्रवाजया ।।215
1.2.11.3       
आ बुन्दं वृत्रहा ददे जातः पृच्छद्वि मातरम्। क उग्राः के ह शृण्विरे ।।216
1.2.11.4       
बृबदुक्थहवामहे सृप्रकरस्नमूतये। साधः कृण्वन्तमवसे ।।217
1.2.11.5       
ऋजुनीती नो वरुणो मित्रो नयति विद्वान्। अर्यमा देवैः सजोषाः ।।218
1.2.11.6       
दूरादिहेव यत्सतोऽरुणप्सुरशिश्वितत्। वि भानुं विश्वथातनत् ।।219
1.2.11.7       
आ नो मित्रावरुणा घृतैर्गव्यूतिमुक्षतम्। मध्वा रजासि सुक्रतू ।।220
1.2.11.8       
उदु त्ये सूनवो गिरः काष्ठा यज्ञेष्वत्नत। वाश्रा अभिज्ञु यातवे ।।221
1.2.11.9       
इदं विष्णुर्व चक्रमे त्रेधा नि दधे पदम्। समूढमस्य पासुले ।।222
1.2.11.0       
इति तृतीयादशतिः ।।3।। एकदशः खण्डः ।।11।। [स्वड 6 । उड 1 । धाड 39 । को ।।]
{(1-10) 1, 7, 8- मेधातिथिः काण्वः; 2- वामदेवो गौतमः; 3, 5- मेधातिथिः काण्वः प्रियमेधश्चाङ्गिरसः; 4- विश्वामित्रो गाथिनः; 6- दुर्मित्रः (सुमित्रो वा) कौत्सः; 9- विश्वामित्रो गाथिनोऽभीपाद् उदलो वा; 10- श्रुतकक्षः (ऋ. सुकक्षो वा) आङ्गिरसः ।। इन्द्रः ।। गायत्री ।।}
1.2.12.1       
अतीहि मन्युषाविण सुषुवासमुपेरय। अस्य रातौ सुतं पिब ।।223
1.2.12.2       
कदु प्रचेतसे महे वचो देवाय शस्यते। तदिध्यस्य वर्धनम् ।।224
1.2.12.3       
उक्थं च न शस्यमानं नागो रयिरा चिकेत। न गायत्रं गीयमानम्
।।225
1.2.12.4       
इन्द्र उक्थेभिर्मन्दिष्ठो वाजानां च वाजपतिः। हरिवान्त्सुताना सखा ।।226
1.2.12.5       
आ याह्युप नः सुतं वाजेभिर्मा हृणीयथाः। महा इव युवजानिः ।।227
1.2.12.6       
कदा वसो स्तोत्रहर्यत आ अव श्मशा रुधद्वाः। दीर्घसुतम् वाताप्याय ।।228
1.2.12.7       
ब्राह्मणादिन्द्र राधसः पिबा सोममृतू रनु। तवेदसख्यमस्तृतम् ।।229
1.2.12.8       
वयं घा ते अपि स्मसि स्तोतार इन्द्र गिर्वणः। त्वं नो जिन्व सोमपाः ।।230
1.2.12.9       
एन्द्र पृक्षु कासु चिन्नृम्णं तनूषु धेहि नः। सत्राजिदुग्र पौ।।231
1.2.12.10      
एवा ह्यसि वीरयुरेवा शूर उत स्थिरः। एवा ते राध्यं मनः ।।232
1.2.12.0       
इति चतुर्थीदशतिः ।।4।। द्वादशः खण्डः ।।12।। [स्वड 12 । उ0 ना । धाड 30 । यौ ।।]
।। इति द्वितीयोऽध्यायः ।।2।। इत्येकसामि समाप्तम् ।।
1.3.1.0        
।।अथ तृतीयोऽध्यायः।।
{(1-10) 1, 6, 9- वसिष्टो मैत्रावरुणिः; 2- भरद्वाजः (ऋ. शंयुः), बार्हस्पत्यः; 3- प्रस्कण्वः काण्वः; 4- नोधा गौतमः; 5- कलिः प्रागाथः; 7- मेधातिथिः काण्वः; 8- भर्गः प्रगाथः; 10- प्रगाथो घौरः काण्वः ।। इन्द्रः, 9 मरुतः।। बृहती ।।}
1.3.1.1        
अभि त्वा शूर नोनुमोऽदुग्धा इव धेनवः। ईशानमस्य जगतः स्वर्दृशमीशानमिन्द्र तस्थुषः ।।233 ।।
1.3.1.2
त्वामिद्धि हवामहे सातौ वाजस्य कारवः। त्वां वृत्रेष्विन्द्र सत्पतिं नरस्त्वां काष्ठास्वर्वतः ।।234 ।।
1.3.1.3        
अभि प्र वः सुराधसमिन्द्रमर्च यथा विदे। यो जरितृभ्यो मघवा पुरूवसुः सहस्रेणेव शिक्षति ।।235 ।।
1.3.1.4        
तं वो दस्ममृतीषहं वसोर्मन्दानमन्धसः। अभि वत्सं न स्वसरेषु धेनव इन्द्रं गीर्भिर्नवामहे ।।236 ।।
1.3.1.5        
तरोभिर्वो विदद्वसुमिन्द्र सबाध ऊतये। बृहद्गायन्तः सुतसोमे अध्वरे हुवे भरं न कारिणम् ।।237 ।।
1.3.1.6        
तरणिरित्सिषासति वाजं पुरन्ध्या युजा। आ व इन्द्रं पुरुहूतं नमे गिरा नेमिं तष्टेव सुद्रुवम् ।।238 ।।
1.3.1.7        
पिबा सुतस्य रसिनो मत्स्वा न इन्द्र गोमतः। आपिर्नो बोधि सधमाद्ये वृधे३ऽ.स्माअवन्तु ते धियः ।।239 ।।
1.3.1.8        
त्व ह्येहि चेरवे विदा भगं वसुत्तये। उद्वावृषस्व मघवन् गविष्टय उदिन्द्राश्वमिष्टये ।।240 ।।
1.3.1.9        
न हि वश्चरमं च न वसिष्ठः परिमसते। अस्माकमद्य मरुतः सुते सचा विश्वे पिबन्तु कामिनआः ।।241 ।।
1.3.1.10       
मा चिदन्यद्वि शसत सखायो मा रिषण्यत। इन्द्रमित्स्तोता वृषण सचा सुते मुहुरुक्था च शसत ।।242 ।।
1.3.1.0        
इति पञ्चमी दशतिः ।।5।। प्रथमः खण्डः ।।1।। [स्वड 12 । उड 5 । धाड 73 ।। ञि ।।] इति तृतीयप्रपाठके प्रथमोऽर्धः ।।1।।
1.3.2.0        
{(1-10) 1- पुरुहन्मा आङ्गिरसः; 2, 3- मेधातिथि-मेध्यातिथी काण्वौ; 4- विश्वामित्रो गाथिनः; 5- गोतमो (गौतमो वा) राहूगणः; 6- नृमेधपुरुमेधावांगिरसौ; 7, 8, 9- मेधातिथिर्मेध्यातिथिर्वा (ऋ. मेध्यातिथिः) काण्वः; 10- देवातिथिः काण्वः ।। इन्द्रः ।। बृहती ।।} ।।
1.3.2.1        
न किष्टं कर्मणा नशद्यश्चकार सदावृधम्। इन्द्रं न
यज्ञैर्विश्वगूर्तमृभ्वसमधृष्टं धृष्णुमोजसा ।।243 ।।
1.3.2.2        
य ऋते चिदभिश्रिषः पुरा जत्रुभ्य आतृदः। सन्धाता सन्धिं मघवा पुरूवसुर्निष्कर्ता विह्रुतं पुनः ।।244 ।।
1.3.2.3        
आ त्वा सहस्रमा शतं युक्ता रथे हिरण्यये। ब्रह्मयुजो हरय इन्द्र केशिनो वहन्तु सोमपीतये ।।245 ।।
1.3.2.4        
आ मन्द्रैरिन्द्र हरिभिर्याहि मयूररोमभिः। मा त्वा के चिन्नि येमुरिन्न पाशिनोऽति धन्वेव ता इहि ।।246 ।।
1.3.2.5        
त्वमङ्ग प्र शसिषो देवः शविष्ठ मर्त्यम्। न त्वदन्यो मघवन्नस्ति मर्डितेन्द्र ब्रवीमि ते वचः ।।247 ।।
1.3.2.6        
त्वमिन्द्र यशा अस्यृजीषी शवसस्पतिः। त्वं वृत्राणि हस्यप्रतीन्येक इत्पुर्वनुत्तश्चर्षणीधृतिः ।।248 ।।
1.3.2.7        
इन्द्रमिद्देवतातय इन्द्रं प्रयत्यध्वरे। इन्द्र समीके वनिनो हवामह इन्द्रं धनस्य सातये ।।249 ।।
1.3.2.8        
इमा उ त्वा पुरूवसो गिरो वर्धन्तु या मम। पावकवर्णाः शुचयो
विपश्चितोऽभि स्तोमैरनूषत ।।250 ।।
1.3.2.9        
उदु त्ये मधुमत्तमा गिर स्तोमास ईरते। सत्राजितो धनसा अक्षितोतयो वाजयन्तो रथा इव ।।251 ।।
1.3.2.10       
यथा गौरो अपा कृतं तृष्यन्नेत्यवेरिणम्। आपित्वे नः प्रपित्वे तूयमा गहि कण्वेषु सु सचा पिब ।।252 ।।
1.3.2.0        
इति षष्ठी दशतिः ।।6।। द्वितीयः खण्डः ।।2।। [स्वड 11 । उड 7 । धाड 72 । खा ।।]
1.3.3.0        
[7]
{(1-10) 1- भर्गः प्रागाथः; 2, 8- रेभः काश्यपः; 3- जमदग्निर्भार्गवः; 4, 9- मेधातिथिः काण्वः (ऋ. मेध्यातिथिः काण्वः); 5, 6- नृमेध पुरुमेधावांगिरसौ; 7- वसिष्ठो मैत्रावरुणिः; 10- भरद्वाजः (ऋ. शंयुः) बार्हस्पत्यः ।। इन्द्रः; 3- मित्रावरुणादित्याः ।। बृहती ।।} ।।
1.3.3.1        
शग्ध्यू३षु शचीपत इन्द्र विश्वाभिरूतिभिः। भगं न हि त्वा यशसं वसुविदमनु शूर चरामसि ।।253 ।।
1.3.3.2        
या इन्द्र भुज आभरः स्वर्वा असुरेभ्यः। स्तोतारमिन्मघवन्नस्य वर्धय ये च त्वे वृक्तबर्हिषः ।।254 ।।
1.3.3.3        
प्र मित्राय प्रार्यम्णेइ सचथ्यमृतावसो। वरूथ्ये३ वइरुणे छन्द्यं वइचः स्तोत्रइ राजसु गायत ।।255 ।।
1.3.3.4        
अभि त्वा पूर्वपीतय इन्द्र स्तोमेभिरायवः। समीचीनास ऋभवः समस्वरन्रुद्रा गृणन्त पूर्व्यम् ।।256 ।।
1.3.3.5        
प्र व इन्द्राय बृहते मरुतो ब्रह्मार्चत। वृत्र हनति वृत्रहा शतक्रतुर्वज्रेण शतपर्वणा ।।257 ।।
1.3.3.6        
बृहदिन्द्राय गायत मरुतो वृत्रहन्तमम्। येन ज्योतिरजनयन्नृतावृधो देवं देवाय जागृवि ।।258 ।।
1.3.3.7        
इन्द्र क्रतुं न आ भर पिता पुत्रेभ्यो यथा। शिक्षा णो अस्मिन्पुरुहूत यामनि जीवा ज्योतिरशीमहि ।।259 ।।
1.3.3.8        
मा न इन्द्र परा वृणग्भवा नः सधमाद्ये। त्वं न ऊती त्वमिन्न आप्यं मा न इन्द्र परा वृणक् ।।260 ।।
1.3.3.9        
वयं घ त्वा सुतावन्त आपो न वृक्तबर्हिषः। पवित्रस्य प्रस्रवणेषु वृत्रहन्परि स्तोतार आसते ।।261 ।।
1.3.3.10       
यदिन्द्र नाहुषीष्वा ओजो नृम्णं च कृष्टिषु। यद्वा पञ्च क्षितीनां द्युम्नमा भर सत्रा विश्वानि पौस्या ।।262 ।।
1.3.3.0        
इति सप्तमी दशतिः ।।7।। तृतीयः खण्डः ।।3।। [स्वड 10 । उड 1 । धाड 62 । पा ।।]
1.3.4.0        
[8]
{(1-10) 1- मेधातिथिः (ऋ. मेधातिथिः) काण्वः; 2- रेभः काश्यपः; 3- वत्सः (ऋ. वशोऽश्व्यः); 4- भरद्वाजः (शंयुः) बार्हस्पत्यः; 5- नृमेध आङ्गिरसः; 6- पुरुहन्मा आङ्गिरसः; 7- नृमेध पुरुमेधावांगिरसौ; 8- वसिष्ठो मैत्रावरुणिः; 9- मेधातिथि मेध्यातिथी काण्वौ; 10- कलिः प्रगाथः ।। इन्दरः ।। बृहती ।।} ।।
1.3.4.1        
सत्यमित्था वृषेदसि वृषजूतिर्नोऽविता। वृषा ह्युग्र शृण्विषे
परावति वृषो अर्वावति श्रुतः ।।263 ।।
1.3.4.2        
यच्छक्रासि परावति यदर्वावति वृत्रहन्। अतस्त्वा गीर्भिर्द्युगदिन्द्र केशिभिः सुतावाआ विवासति2 ।।264 ।।
1.3.4.3        
अभि वो वीरमन्धसो मदेषु गाय गिरा महा विचेतसम्। इन्द्रं नाम श्रुत्य शाकिनं वचो यथा ।।265 ।।
1.3.4.4        
इन्द्र त्रिधातु शरणं त्रिवरूथ स्वस्तये। छर्दिर्यच्छ मघवद्भ्यश्च मह्यं च यावया दिद्युमेभ्यः ।।266 ।।
1.3.4.5        
श्रायन्त इव सूर्यं विश्वेदिन्द्रस्य भक्षत। वसूनि जातो जनिमान्योजसा प्रति भागं न दीधिमः ।।267 ।।
1.3.4.6        
न सीमदेव आप तदिषं दीर्घायो मर्त्यः। एतग्वा चिद्य एतशो युयोजत इन्द्रो हरी युयोजते ।।268 ।।
1.3.4.7        
आ नो विश्वासु हव्यमिन्द्र समत्सु भूषत। उप ब्रह्माणि सवनानि वृत्रहन्परमज्या ऋचीषम ।।269 ।।
1.3.4.8        
तवेदिन्द्रावमं वसु त्वं पुष्यसि मध्यमम्। सत्रा विश्वस्य परमस्य राजसि न किष्ट्वा गोषु वृण्वते ।।270 ।।
1.3.4.9        
क्वेयथ क्वेदसि पुरुत्रा चिद्धि ते मइनः। अलर्षि युध्म खजकृत्पुरन्दर प्र गायत्रा अगासिषु ।।271 ।।
1.3.4.10       
वयमेनमिदा ह्योपीपेमेह वज्रिणम्। तस्मा उ अद्य सवने सुतं भरा नूनं भूषत श्रुते ।।272 ।।
1.3.4.0        
इति अष्टमी दशतिः ।।8।। चतुर्थः खण्डः ।।4।। [स्वड 14 । उड 1 । धाड 74 । ती ।।]
1.3.5.0        
[9]
{(1-10) 1, 6- पुरुहन्मा आङ्गिरसः; 2- भर्गः प्रागाथः; 3- इरिम्बिठिः काण्वः; 4- जमदग्निर्भार्गवः; 5, 7- देवातिथिः काण्वः; 8- वसिष्ठो मैत्रावरुणिः; 9- भरद्वाजो बार्हस्पत्यः; 10- मेध्यः काण्वः ।। इन्द्रः (ऋ. 3 वास्तोष्पतिर्वा; 4- सूर्यः; 9- इन्द्राग्नी) ।। बृहती ।।} ।।
1.3.5.1        
यो राजा चर्षणीनां याता रथेभिरध्रिगु। विश्वासां तरुता पृतनानां ज्येष्ठं यो वृत्रहा गृणे ।।273 ।।
1.3.5.2        
यत इन्द्र भयामहे ततो नो अभयं कृधि। मघवञ्छग्धि तव तन्न ऊतये वि द्विषो वि मृधो जहि ।।274 ।।
1.3.5.3        
वास्तोष्पते ध्रुवा स्थूणा सत्र सोम्यानाम्। द्रप्सः पुरां भेत्ता
शश्वतीनामिन्द्रो मुनीना सखा ।।275 ।।
1.3.5.4        
बण्महा असि सूर्य बडादित्य महा असि। महस्ते सतो महिमा पनिष्टम मह्ना देव महा असि ।।276 ।।
1.3.5.5        
अश्वी रथी सुरूप इद्गोमा यदिन्द्र ते सखा। श्वात्रभाजा वयसा सचते सदा चन्द्रैर्याति सभामुप ।।277 ।।
1.3.5.6        
यद्याव इन्द्र ते शत शतं भूमीरुतस्युः । न त्वा वज्रिन्त्सहस्रस्यु सूर्या
अनु न जातमष्ट रोदसी ।।278 ।।
1.3.5.7        
यदिन्द्र प्रागपागुदग्न्यग्वा हूयसे नृभिः। सिमा पुरू
नृषूतो अस्यानवेऽसि प्रशर्ध तुर्वशे ।।279 ।।
1.3.5.8        
कस्तमिन्द्र त्वा वसवा मर्त्यो दधर्षति। श्रद्धा हि ते मघवन्पार्ये दिवि वाजी वाज सिषासति ।।280 ।।
1.3.5.9        
इन्द्राग्नी अपादियं पूर्वागात्पद्वतीभ्यः। हित्वा शिरो जिह्वया
रारपच्चरत्त्रिशत्पदा न्यक्रमीत् ।।281 ।।
1.3.5.10       
इन्द्र नेदीय एदिहि मितमेधाभिरूतिभिः। आ शं तम शंतमाभिरभिष्टिभिरा स्वापे स्वापिभिः ।।282 ।।
इति नवमी दशतिः ।।9।। इति पञ्चमः खण्डः ।।5।। [स्वड 16 । उड 5 । धाड 72 । ङा ।।]
1.3.6.0        
[10]
{(1-10) 1- नृमेध आङ्गिरसः; 2, 3- वसिष्ठो मैत्रावरुणिः; 4- भरद्वाजः (ऋ. शंयुः) बार्हस्पत्यः; 5- परुच्छेपो दैवोदासिः; 6- वामदेवो गौतमः; 7- मेध्यातिथिः काण्वः; 8- भर्गः प्रागाथः; 9, 10- मेधातिथिः मेध्यातिथी काण्वौ ।। इन्द्रः (5 ऋ. आश्विनौ) ।। बृहती ।।} ।।
1.3.6.1        
इत ऊती वो अजरं प्रहेतारमप्रहितम्। आशुं जेतार हेतार रथीतममतूर्तं तुग्रियावृधम् ।।283 ।।
1.3.6.2        
मो षु त्वा वाघतश्च नारे अस्मन्नि रीरमन्। आरात्ताद्वा सधमादं न आ गहीह वा सन्नुप श्रुधि ।।284 ।।
1.3.6.3        
सुनोत सोमपाव्ने सोममिन्द्राय वज्रिणे। पचता पक्तीरवसे कृणुध्वमित्पृणन्नित्पृणते मयः ।।285 ।।
1.3.6.4        
यः सत्राहा विचर्षणिरिन्द्रं त हूमहे वयम्। सहस्रमन्यो तुविनृम्ण सत्पते भवा समत्सु नो वृधे ।।286 ।।
1.3.6.5        
शचीभिर्नः शचीवसू दिवानक्तं दिशस्यतम्। मा वा रातिरुप दसत्कदाचनास्मद्रातिः कदाचन ।।287 ।।
1.3.6.6        
यदा कदाच मीढुषे स्तोता जरेत मर्त्यः। आदिद्वन्देत वरुणं विपा गिरा धर्त्तारं विव्रतानाम् ।।288 ।।
1.3.6.7        
पाहि गा अन्धसो मद इन्द्राय मेध्यातिथे। यः सम्मिश्लो हर्योर्यो हिरण्यय इन्द्रो वज्री हिरण्ययः ।।289 ।।
1.3.6.8        
उभय शृणवच्च न इन्द्रो अर्वागिदं वचः। सत्राच्या मघवान्त्सोमपीतये धिया शविष्ठ आ गमत् ।।290 ।।
1.3.6.9        
महे च न त्वाद्रिवः परा शुल्काय दीयसे। न सहस्राय नायुताये वज्रिवो न शताय शतामघ ।।291 ।।
1.3.6.10       
वस्या इन्द्रासि मे पितुरुत भ्रातुरभुञ्जतः। माता च मे छदयथः समा वसो वसुत्वनाय राधसे ।।292 ।।
1.3.6.0        
इति दशमी दशतिः ।।10।। षष्ठः खण्डः ।।6।। [स्वड 15 । उड 4 । धाड 76 । भू ।।]
1.3.7.0        
[1]
{(1-10) 1- भर्गः प्रागाथः; 2, 8- रेभः काश्यपः; 3- जमदग्निर्भार्गवः; 4, 9- मेधातिथिः काण्वः (ऋ. मेध्यातिथिः काण्वः); 5, 6- नृमेधपरुमेधावांगिरसौ; 7- वसिष्ठो मैत्रावरुणिः; 10- भरद्वाजः (ऋ. शंयुः) बार्हस्पत्यः ।। इन्द्रः; 3- मित्रावरुणादित्याः ।। बृहती ।। } ।।
1.3.7.1        
इम इन्द्राय सुन्विरे सोमासो दध्याशिरः। ता आ मदाय वज्रहस्त पीतये हरिभ्यां याह्योक आ ।।293 ।।
1.3.7.2        
इम इन्द्र मदाय ते सोमाश्चिकित्र उक्थिनः। मधोः पपान उप नो गिरः शृणु रास्व स्तोत्राय गिर्वणः2 ।।294 ।।
1.3.7.3        
आ त्वाऽ३द्य सबर्दुघा हुवे गायत्रवेपसम्। इन्द्रं धेनु
सुदुघामन्यामिषमुरुधारामरङ्कृतम् ।।295 ।।
1.3.7.4        
न त्वा बृहन्तो अद्रयो वरन्त इन्द्र वीडवः। यच्छिक्षसि
स्तुवते मावते वसु न किष्टदा मिनाति ते ।।296 ।।
1.3.7.5        
क ईं वेद सुते सचा पिबन्तं कद्वयो दधे। अयं यः पुरो विभिनत्योजसा मन्दानः शिप्र्यन्धसः ।।297 ।।
1.3.7.6        
यदिन्द्र शासो अव्रतं च्यावया सदसस्परि। अस्माकमशुं मघवन्पुरुस्पृहं वसव्ये अधि बर्हय ।।298 ।।
1.3.7.7        
त्वष्टा नो दैव्यं वचः पर्जन्यो ब्रह्मणस्पतिः। पुत्रैर्भ्रातृभिरदितिर्नु पातु नो दुष्टरं त्रामणं वचः ।।299 ।।
1.3.7.8        
कदा चन स्तरीरसि नेन्द्र सश्चसि दाशुषे। उपोपेन्नु मघवन्भूय इन्नु ते दानं देवस्य पृच्यते ।।300 ।।
1.3.7.9        
युङ्क्ष्वा हि वृत्रहन्तम हरी इन्द्र परावतः। अर्वाचीनो मघवन्त्सोमपीतय उग्र ऋष्वेभिरा गहि ।।301 ।।
1.3.7.10       
त्वामिदा ह्यो नरोऽपीप्यन्वज्रिन्भूर्णयः। स इन्द्र स्तोमवाहस इह श्रुध्युप स्वसरमा गहि ।।302 ।।
1.3.7.0        
इति प्रथमा दशतिः ।।1।। सप्तमः खण्डः ।।7।। [स्वड 13 । उड 2 । धाड 82 ।। ठि ।।]
1.3.8.0        
[2]
{(1-10) 1, 2, 7, 8- वसिष्ठो मैत्रावरुणिः; 3- अश्विनौ वैवस्वतौ; 4- प्रस्कण्वः काण्वः; 5- मेधातिथि मेध्यातिथी काण्वौ; 6- देवातिथिः काण्वः; 9- नृमेध आङ्गिरसः; 10- नोधाः गौतमः ।। इन्द्रः; 1- उषा; 2, 3 (ऋ. 4) अश्विनौ ।। बृहती ।।} ।।
1.3.8.1        
प्रत्यु अदर्श्यायत्यूऽ३च्छन्ती दुहिता दिवः। अपो मही वृणुते चक्षुषा तमो ज्योतिष्कृणोति सूनरी ।।303 ।।
1.3.8.2        
इमा उ वां दिविष्टय उस्रा हवन्ते अश्विना। अयं वामह्वेऽवसे शचीवसू विशंविश हि गच्छथः ।।304 ।।
1.3.8.3        
कुष्ठः को वामश्विना तपानो देवा मर्त्यः। घ्नता वामश्मया क्षपमाणोशुनेत्थमु आदुन्यथा ।।305 ।।
1.3.8.4        
अयं वां मधुमत्तमः सुतः सोमो दिविष्टिषु। तमश्विना पिबतं तिरो अह्न्यं धत्तरत्नानि दाशुषे ।।306 ।।
1.3.8.5        
आ त्वा सोमस्य गल्दया सदा याचन्नहं ज्या। भूर्णिं मृगं न सवनेषु चुक्रुधं क ईशानं याचिषत् ।।307 ।।
1.3.8.6        
अध्वर्यो द्रावया त्व सोममिन्द्रः पिपासति। उपो नूनं युयुजे वृषणा हरी आ च जगाम वृत्रहा ।।308 ।।
1.3.8.7        
अभी षतस्तदा भरेन्द्र ज्यायः कनीयसः। पुरूवसुर्हि
मघवन्बभूविथ भरेभरे च हव्यः ।।309 ।।
1.3.8.8        
यदिन्द्र यावतस्त्वमेतावदहमीशीय। स्तोतारमिद्दधिषे रदावसो न पापत्वाय रसिषम् ।।310 ।।
1.3.8.9        
त्वमिन्द्र प्रतूर्तिष्वभि विश्वा असि स्पृधः। अशस्तिहा जनिता वृत्रतूरसि त्वं तूर्य तरुष्यतः ।।311 ।।
1.3.8.10       
प्र यो रिरिक्ष ओजसा दिवः सदोभ्यस्परि। न त्वा विव्याच रज इन्द्र पार्थिवमति विश्वं ववक्षिथ ।।312 ।।
1.3.8.0        
इति द्वितीया दशतिः ।।2।। अष्टमः खण्डः ।।8।। [स्वड 10 । उड 3 । धाड 77 ।। वे ।।] इति बृहती समाप्ता ।।
1.3.9.0        
[3]
{(1-10) 1, 2, 6- वसिष्ठो मैत्रावरुणिः; 3- गातुरात्रेयः; 4- पृथुर्वैन्यः; 5- सप्तगुरांगिरसः; 7- गौरिवीतिः शाक्त्यः; 8- वेनो भार्गवः; 9- बृहस्पतिर्नकुलो वा; 10- सुहोत्रो भारद्वाजः ।। इन्द्रः (ऋ. 5- इन्द्रो वैकुण्ठः); 8- वेनः ।। त्रिष्टुप् ।।} ।।
1.3.9.1        
असावि देवं गोऋजीकमन्धो न्यस्मिन्निन्द्रो जनुषेमुवोच। बोधामसि त्वा हर्यश्व यज्ञैर्बोधा न स्तोममन्धसो मदेषु ।।313 ।।
1.3.9.2        
योनिष्ट इन्द्र सदने अकारि तमा नृभिः पुरूहूत प्र याहि। असो यथा नोऽविता वृधश्चिद्ददो वसूनि ममदश्च सोमैः ।।314 ।।
1.3.9.3        
अदर्दरुत्समसृजो वि खानि त्वमर्णवान्बद्बधाना अरम्णाः। महान्तमिन्द्र पर्वतं वि यद्वः सृजद्धारा अव यद्दानवान्हन् ।।315 ।।
1.3.9.4        
सुष्वाणास इन्द्र स्तुमसि त्वा सनिष्यन्तश्चित्तुविनृम्ण वाजम्। आ नो भर सुवितं यस्य कोना तना त्मना सह्यामा त्वोताः ।।316 ।।
1.3.9.5        
जगृह्मा ते दक्षिणमिन्द्र हस्तं वसूयवो वसुपते वसूनाम्। विद्मा हि त्वा गोपति शूर गोनामस्मभ्यं चित्रं वृषण रयिन्दाः ।।317 ।।
1.3.9.6        
इन्द्रं नरो नेमधिता हवन्ते यत्पार्या युनजते धियस्ताः। शूरो नृषाता श्रवसश्च काम आ गोमति व्रजे भजा त्वं नः ।।318 ।।
1.3.9.7        
वयः सुपर्णा उप सेदुरिन्द्रं प्रियमेधा ऋषयो नाधमानाः। अप ध्वान्तमूर्णुहि पूर्धि चक्षुर्मुमुग्ध्याऽ३स्मान्निधयेव बद्धान् ।।319 ।।
1.3.9.8        
नाके सुपर्णमुप यत्पतन्त हृदा वेनन्तो अभ्यचक्षत त्वा। हिरण्यपक्षं वरुणस्य दूतं यमस्य योनौ शकुनं भुरण्युम् ।।320 ।।
1.3.9.9        
ब्रह्म जज्ञानं प्रथमं पुरस्ताद्वि सीमतः सुरुचो वेन आवः। स बुध्न्या उपमा अस्य विष्ठाः सतश्च योनिमसतश्च विवः ।।321 ।।
1.3.9.10       
अपूर्व्या पुरुतमान्यस्मै महे वीराय तवसे तुराय। विरप्शिने वज्रिणे शन्तमानि वचास्यास्मै स्थविराय तक्षु ।।322 ।।
1.3.9.0        
इति तृतीया दशतिः ।।3।। इति नवमः खण्डः ।।9।। [स्वड 13 । उड 6 । धाड 91 । ट ।।]
1.3.10.0       
[4]
{(1-9) 1, 2, 4- द्युतानो मारुतः (ऋ. तिरश्चीराङ्गिरसः); 3- बृहदुक्थो वामदेव्यः; 5- वामदेवो गोतमः; 6, 8- वसिष्ठो मैत्रावरुणिः; 7- विश्वामित्रो गाथिनः; 9- गोरिवीतिः शाक्त्यः ।। इन्द्रः ।। त्रिष्टुप् (6 ऋ. विराट्) ।।} ।।
1.3.10.1       
अव द्रप्सो अशुमतीमतिष्ठदीयानः कृष्णो दशभिः सहस्रैः। आवत्तमिन्द्रः शच्या धमन्तमप स्नीहितिं नृमणा अधद्राः ।।323 ।।
1.3.10.2       
वृत्रस्य त्वा श्वसथादीषमाणा विश्वे देवा अजहुर्ये सखायः। मरुद्भिरिन्द्र सख्यं ते अस्त्वथेमा विश्वाः पृतना जयासि ।।324 ।।
1.3.10.3       
विधुं दद्राण समने बहूना युवान सन्तं पलितो जगार। देवस्य पश्य काव्यं महित्वाद्या ममार स ह्यः समान ।।325 ।।
1.3.10.4       
त्व ह त्यत्सप्तभ्यो जायमानोऽशत्रुभ्यो अभवः शत्रुरिन्द्र। गूढे द्यावापृथिवी अन्वविन्दो विभुमद्भ्यो भुवनेभ्यो रणं धाः ।।326 ।।
1.3.10.5       
मेडिं न त्वा वज्रिणं भृष्टिमन्तं पुरुधस्मानं वृषभ स्थिरप्स्नुम्। करोष्यर्यस्तरुषीर्दुवस्युरिन्द्र द्युक्षं वृत्रहणं गृणीषे ।।327 ।।
1.3.10.6       
प्र वो महे महेवृधे भरध्वं प्रचेतसे प्र सुमतिं कृणुध्वम्। विशः पूर्वी प्र चर चर्षणिप्राः ।।328 ।।
1.3.10.7       
शुन हुवेम मघवानमिन्द्रमस्मिन्भरे नृतमं वाजसातौ। शृण्वन्तमुग्रमूतये समत्सु ध्नन्तं वृत्राणि सञ्जितं धनानि ।।329 ।।
1.3.10.8       
उदु ब्रह्माण्यैरत श्रवस्येन्द्र समर्ये महया वसिष्ठ। आ यो विश्वानि श्रवसा ततानोपश्रोता म ईवतो वचासि ।।330 ।।
1.3.10.9चक्रं यदस्याप्स्वा निषत्तमुतो तदस्मै मध्विच्चच्छद्यात्। पृथिव्यामतिषितं यदूधः पयो गोष्वदधा ओषधीषु ।।331 ।।
1.3.10.0       
इति चतुर्थी दशतिः ।।10।। दशमः खण्डः ।।10 ।। [स्वड 16 । उड 6 । धाड 73 । कि ।।]
1.3.11.0       
[5]
{(1-10) 1- अरिष्टनेमिस्तार्क्ष्यः; 2- भरद्वाजः (ऋ. गर्गो भरद्वाजः); 3- विमद ऐन्द्रः वसुकृद्वा वासुकः (ऋ. प्राजापत्यो वा); 4, 5, 6, 9- वामदेवो गौतमः (9- ऋ. यमी वैवस्वती); 7- विश्वामित्रो गाथिनः; 8- रेणुर्वैश्वामित्रः; 10- गोतमो राहूगणः ।। इन्द्रः (ऋ. 1- तार्क्ष्यः; 7- पर्वतेन्द्रौ; 9- यमो वैवस्वतः) ।। त्रिष्टुप् ।।} ।।
1.3.11.1       
त्यमू षु वाजिनं देवजूत सहोवानं तरुतार रथानाम्। अरिष्टनेमिं पृतनाजमाशु स्वस्तये तार्क्ष्यमिहा हुवेम ।।332 ।।
1.3.11.2       
त्रातारमिन्द्रमवितारमिन्द्र हवेहवे सुहव शूरमिन्द्रम्। हुवे नु शक्रं पुरुहूतमिन्द्रमिद हविर्मघवा वेत्विन्द्रः ।।333 ।।
1.3.11.3       
यजामह इन्द्रं वज्रदक्षिण हरीणा रथ्याऽ३ विव्रतानाम्। प्र श्म श्रुभिर्दोधुवदूर्ध्वधा भुवद्वि सेनाभिर्भयमानो वि राधसा ।।334 ।।
1.3.11.4       
सत्राहणं दाधृषिं तुम्रमिन्द्रं महामपारं वृष भ सुवज्रम्। हन्ता यो वृत्र सनितोत वाजं दाता मघानि मघवा सुराधाः ।।335 ।।
1.3.11.5       
यो नो वनुष्यन्नभिदाति मर्त उगणा वा मन्यमानस्तुरो वा। क्षिधी युधा शवसा वा तमिन्द्राभी ष्याम वृषमणस्त्वोताः ।।336 ।।
1.3.11.6       
यं वृत्रेषु क्षितय स्पर्धमाना यं युक्तेषु तुरयन्तो हवन्ते। य शूरसातौ यमपामुपज्मन्यं विप्रासो वाजयन्ते स इन्द्रः ।।337 ।।
1.3.11.7       
इन्द्रापर्वता बृहता रथेन वामीरिष आ वहत सुवीराः। वीत हव्यान्यध्वरेषु देवा वर्धेथां गीर्भीरिडया मदन्ता ।।338 ।।
1.3.11.8       
इन्द्राय गिरो अनिशितसर्गा अपः प्रैरयत्सगरस्य बुध्नात्। यो अक्षेणेव चक्रियौ शचीभिर्विष्वक्तस्तम्भ पृथिवीमुत द्याम् ।।339 ।।
1.3.11.9       
आ त्वा सखायः सख्या ववृत्युस्तिरः पुरू चिदर्णवां जगम्याः। पितुर्नपातमा दधित वेधा अस्मिन्क्षये प्रतरां दीद्यानः ।।340 ।।
1.3.11.10      
को अद्य युङ्क्ते धुरि गा ऋतस्य शिमीवतो भामिनो दुर्हृणायून्। आसन्नेषामप्सुवाहो मयोभून्य एषां भृत्यामृणधत्स जीवात् ।।341 ।।
1.3.11.0       
इति पञ्चमी दशतिः ।।5।। एकादशः खण्डः ।।11।। [स्वड 18 । उड 4। धाड 86 । ढू ।।]
1.3.12.0       
[6]
{(1-10) 1- मधुच्छन्दा वैश्वामित्रः; 2- श्वेता मधुच्छन्दसः; 3, 6- गोतमो राहूगणः; 4- अत्रिर्भौमः; 5, 8- तिरश्चीराङ्गिरसः; 7- नोपातिथिः काण्वः; 9- विश्वामित्रो गाथिनः; 10- तिरश्चीराङ्गिरसः शंयुर्बार्हस्पत्यो वा ।। इन्द्रः ।। अनुष्टुप् ।।} ।।
1.3.12.1       
गायन्ति त्वा गायत्रिणोऽर्चन्त्यर्कमर्किणः। ब्रह्माणस्त्वा शतक्रत
उद्वशमिव येमिरे ।।342 ।।
1.3.12.2       
इन्द्रं विश्वा अवीवृधन्त्समुद्रव्यचसं गिरः। रथीतम रथीनां वाजाना सत्पतिं पतिम् ।।343 ।।1.3.12.3       
इममिन्द्र सुतं पिब ज्येष्ठममर्त्यं मदम्। शुक्रस्य त्वाभ्यक्षरन्धारा ऋतस्य सादने ।।344 ।।
1.3.12.4       
यदिन्द्र चित्र म इह नास्ति त्वादातमद्रिवः। राधस्तन्नो विदद्वस उभयाहस्त्या भर ।।345 ।।
1.3.12.5       
श्रुधी हवं तिरश्च्या इन्द्र यस्त्वा सपर्यति। सुवीर्यस्य गोमतो रायस्पूर्धि महा असि ।।346 ।।
1.3.12.6       
असावि सोम इन्द्र ते शविष्ठ धृष्णवा गहि। आ त्वा पृणक्त्विन्द्रिय रजः सूर्यो न रश्मिभिः ।।347 ।।
1.3.12.7       
एन्द्र याहि हरिभिरुप कण्वस्य सुष्टुतिम्। दिवो अमुष्य शासतो दिवं यय दिवावसो ।।348 ।।
1.3.12.8       
आ त्वा गिरो रथीरिवास्थुः सुतेषु गिर्वणः। अभि त्वा
समनूषत गावो वत्सं न धेनवः ।।349 ।।
1.3.12.9       
एतो न्विन्द्र स्तवाम शुद्ध शुद्धेन साम्ना। शुद्धैरुक्थैर्वावृध्वा स शुद्धैराशीर्वान्ममत्तु ।।350 ।।
1.3.12.10      
यो रयिं वो रयिन्तमो यो द्युम्नैर्द्युम्नवत्तमः। सोमः सुतः स इन्द्र तेऽस्ति स्वधापते मदः ।।351 ।।
1.3.12.0       
इति षष्ठी दशतिः ।।10।। द्वादशः खण्डः ।।12।। [स्वड 4 । उड 4 । धाड 54 ।। धी।।] इति तृतीयोऽध्यायः ।।3।।
1.4.1.0        
[7]
{(1-8) 1- भरद्वाजो बार्हस्पत्यः; 2- वामदेवो गौतमः शाकपूतो वा; 3- प्रियमेध आङ्गिरसः; 4- प्रगाथः काण्वः; 5- श्यावाश्व आत्रेयः; 6- शंयुर्बार्हस्पत्यः; 7- वामदेवो गौतमः; 8- जेता माधुच्छन्दसः ।। इन्द्रः; 5- मरुतः; 7- दधिक्रा वा ।। अनुष्टुप् ।।} ।।
1.4.1.1        
प्रत्यस्मै पिपीषते विश्वानि विदुषे भर। अरङ्गमाय जग्मयेऽपश्चादध्वने नरः ।।352 ।।
1.4.1.2        
आ नो वयोवयःशयं महान्तं गह्वरेष्ठां महान्तं पूर्विनेष्ठाम्। उग्रं वचो अपावधी ।।353 ।।
1.4.1.3        
आ त्वा रथं यथोतये सुम्नाय वर्तयामसि। तुविकूर्मिमृतीषहमिन्द्र शविष्ठ सत्पतिम् ।।354 ।।
1.4.1.4        
स पूर्व्यो महोनां वेनः क्रतुभिरानजे। यस्य द्वारा मनुः पिता देवेषु धिय आनजे ।।355 ।।
1.4.1.5        
यदी वहन्त्याशवो भ्राजमाना रथेष्वा। पिबन्तो मदिरं मधु तत्र श्रवासि कृण्वते ।।356 ।।
1.4.1.6        
त्यमु वो अप्रहणं गृणीषे शवसस्पतिम्। इन्द्रं विश्वासाहं नर शचिष्ठं विश्ववेदसम् ।।357 ।।
1.4.1.7        
दधिक्राव्णो अकारिषं जिष्णोरश्वस्य वाजिनः। सुरभि नो मुखा करत्प्र न आयूषि तारिषत् ।।358 ।।
1.4.1.8        
पुरां भिन्दुर्युवा कविरमितौजा अजायत। इन्द्रो विश्वस्य कर्मणो धर्त्ता वज्री पुरुष्टुतः ।।359 ।।
1.4.1.0        
इति सप्तमी दशतिः ।।7।। इति प्रथमः खण्डः ।।1।। [स्वड 5 । उड 2 । धाड 45 ।। पु ।।]
1.4.2.0        
[8]
{(1-10) 1, 3, 5- प्रियमेध आङ्गिरसः; 2 , 10- वामदेवो गौतमः; 4- मधुच्छन्दा वैश्वामित्रः; 6- भरद्वाजो बार्हस्पत्यः; 7- अत्रिर्भौमः; 8- प्रस्कण्वः काण्वः; 9- त्रित आप्त्यः (ऋ. कुत्स आङ्गिरसो वा) ।। इन्द्रः (6 ऋ. अग्निः); 8- उषा; 9- विश्वेदेवाः ।। अनुष्टुप् ।।} ।।
1.4.2.1        
प्रप्र वस्त्रिष्टुभमिषं वन्दद्वीरायेन्दवे। धिया वो मेधसातये पुरन्ध्या विवासति ।।360 ।।
1.4.2.2        
कश्यपस्य स्वर्विदो यावाहुः सयुजाविति। ययोर्विश्वमपि व्रतं यज्ञं धीरा निचाय्य ।।361 ।।
1.4.2.3        
अर्चत प्रार्चता नरः प्रियमेधासो अर्चत। अर्चन्तु पुत्रका उत पुरमिद् धृष्ण्वर्चत ।।362 ।।
1.4.2.4        
उक्थमिन्द्राय शस्यं वर्धनं पुरुनिःषिधे। शक्रो यथा
सुतेषु नो रारणत्सख्येषु च ।।363 ।।
1.4.2.5        
विश्वानरस्य वस्पतिमनानतस्य शवसः। एवैश्च चर्षणीनामूती हुवे रथानाम् ।।364 ।।
1.4.2.6        
स घा यस्ते दिवो नरो धिया मर्तस्य शमतः। ऊती स बृहतो दिवो द्विषो अहो न तरति ।।365 ।।
1.4.2.7        
विभोष्ट इन्द्र राधसो विभ्वी रातिः शतक्रतो। अथा नो विश्वचर्षणे द्युम्न सुदत्र महय ।।366 ।।
1.4.2.8        
वयश्चित्ते पतत्रिणो द्विपाच्चतुष्पादर्जुनि। उषः प्रारन्नृतूरनु दिवो अन्तेभ्यस्परि ।।367 ।।
1.4.2.9        
अमी ये देवा स्थन मध्य आ रोचने दिवः। कद्व ऋतं कदमृतं का प्रत्ना व आहुतिः ।।368 ।।
1.4.2.10       
ऋच साम यजामहे याभ्यां कर्माणि कृण्वते। वि ते सदसि राजतो यज्ञं देवेषु वक्षतः ।।369 ।।
1.4.2.0        
इति अष्टमी दशतिः ।।8।। द्वितीयः खण्डः ।।2।। [स्वड 7 । उड 3 । धाड 54 । जी ।।]
1.4.3.0        
[9]
{(1-11) 1- रेभः काश्यपः; 2- सुवेदाः शैलूषिः; 3- वामदेवो गौतमः; 4, 7, 8- सव्य आङ्गिरसः; 5- विश्वामित्रो गाथिनः ; 6- कृष्ण आङ्गिरसः; 9- भरद्वाजो बार्हस्पत्यः; 10- मेधातिथिः काण्वः (ऋ. मान्धाता यौवनाश्वः); 11- कुत्स आांगिरसः ।। इन्द्रः; 9- द्यावापृथिवी ।। जगती; 1- अति जगती; 10- महापङ्क्तिः ।।} ।।
1.4.3.1        
विश्वाः पृतना अभिभूतरं नरः सजूस्ततक्षुरिन्द्रं जजनुश्च राजसे। क्रत्वे वरे स्थेमन्यामुरीमुतोग्रमोजिष्ठं तरसं तरस्विनम् ।।370 ।।
1.4.3.2        
श्रत्ते दधामि प्रथमाय मन्यवेऽहन्यरद्दस्युं नर्यं विवेरपः। उभे यत्वा रोदसी धावतामनु भ्यसात्ते शुष्मात्पृथिवी चिदद्रिवः ।।371 ।।
1.4.3.3        
समेत विश्वा ओजसा पतिं दिवो य एक इद्भूरतिथिर्जनानाम्।
स पूर्व्यो नूतनमाजिगीषं तं वर्त्तनीरनु वावृत एक इत्
।।372 ।।
1.4.3.4        
इमे त इन्द्र ते वयं पुरुष्टुत ये त्वारभ्य चरामसि प्रभूवसो। न हि त्वदन्यो गिर्वणो गिरः सघत्क्षोणीरिव प्रति तद्धर्य नो वचः ।।373 ।।
1.4.3.5        
चर्षणीधृतं मघवानमुक्थ्याऽ३मिन्द्रं गिरो बृहतीरभ्यनूषत। वावृधानं पुरुहूत सुवृक्तिभिरमर्त्यं जरमाणं दिवेदिवे ।।374 ।।
1.4.3.6        
अच्छा व इन्द्रं मतयः स्वर्युवः सध्रीचीर्विश्वा उशतीरनूषत। परि ष्वजन्त जनयो यथा पतिं मर्यं न शुन्ध्युं मघवानमूतये ।।375 ।।
1.4.3.7        
अभि त्यं मेषं पुरुहूतमृग्मियमिन्द्रं गीर्भिर्मदता वस्वो
अर्णवम्। यस्य द्यावो न विचरन्ति मानुषं भुजे महिष्ठमभि विप्रमर्चत ।।376 ।।
1.4.3.8        
त्य सु मेषं महया स्वर्विदशतं यस्य सुभुवः साकमीरते। अत्यं न वाज हवनस्यद रथमि न्द्रं ववृत्यामवसे सुवृक्तिभिः ।।377 ।।
1.4.3.9        
घृतवती भुवनानामभिश्रियोर्वी पृथ्वी मधुदुघे सुपेशसा। द्यावापृथिवी वरुणस्य धर्मणा विष्कभिते अजरे भूरिरेतसा ।।378 ।।
1.4.3.10       
उभे यदिन्द्र रोदसी आपप्राथोषा इव।  महान्तं त्वा महीना सम्राजं चर्षणीनाम्। देवी जनित्र्यजीजनद्भद्रा जनित्र्यजीजनत् ।।379 ।।
1.4.3.11       
प्र मन्दिने पितुमदर्चता वचो यः कृष्णगर्भा निरहन्नृजिश्वना। अवस्यवो वृषणं वज्रदक्षिणं मरुत्वन्त सख्याय हुवेमहि ।।380 ।।
1.4.3.0        
इति नवमी दशतिः ।।9।। तृतीयः खण्डः ।।3।। [स्वड 14 । उड 7 । धाड 93 । थि ।।]
1.4.4.0        
[10]
{(1-10) 1- नारदः काण्वः; 2, 3- गोषूक्त्यश्वसूक्तिनौ काण्वायनौ; 4- पर्वतः काण्वः; 5, 6, 7, 10- विश्वमना वैयश्वः; 8- नृमेध आंगिरसः; 9- गोतमो राहूगणः ।। इन्द्रः ।। उष्णिक् ।।} ।।
1.4.4.1        
इन्द्र सुतेषु सोमेषु क्रतुं पुनीष उक्थ्यम्। विदे वृधस्य दक्षस्य महा हि षः ।।381 ।।
1.4.4.2        
तमु अभि प्र गायत पुरुहूतं पुरुष्टुतम्। इन्द्रं गीर्भिस्तवीषमा विवासत ।।382 ।।
1.4.4.3        
तं ते मदं गृणीमसि वृषणं पृक्षु सासहिम्। उ लोककृत्नुमद्रिवो हरिश्रियम् ।।383 ।।
1.4.4.4        
यत्सोममिन्द्र विष्णवि यद्वा घ त्रित आप्त्ये। यद्वा मरुत्सु मन्दसे समिन्दुभिः ।।384 ।।
1.4.4.5        
एदु मधोर्मदिन्तर सिञ्चाध्वर्यो अन्धसः। एवा हि वीरस्तवते सदावृधः ।।385 ।।
1.4.4.6        
एन्दुमिन्द्राय सिञ्चत पिबाति सोम्यं मधु। प्र राधासि चोदयते महित्वना ।।386 ।।
1.4.4.7        
एतो न्विन्द्र स्तवाम सखायः स्तोम्यं नरम्। कृष्टीर्यो विश्वा अभ्यस्त्येक इत् ।।387 ।।
1.4.4.8        
इन्द्राय साम गायत विप्राय बृहते बृहत्। ब्रह्मकृते विपश्चिते पनस्यवे ।।388 ।।
1.4.4.9        
य एक इद्विदयते वसु मर्ताय दाशुषे। ईशानो अप्रतिष्कुत इन्द्रो अङ्ग ।।389 ।।
1.4.4.10       
सखाय आ शिषामहे ब्रह्मेन्द्राय वज्रिणे। स्तुष ऊ षु वो नृतमाय धृष्णवे ।।390 ।।
1.4.4.0        
इति दशमी दशतिः ।।10।। चतुर्थः खण्डः ।।4।। [स्वड 10 । उड 4 । धाड 62 । खा ।।]
1.4.5.0        
[1]
{(1-8) 1- प्रगाथो घौरः काण्वः; 2- भरद्वाजो बार्हस्पत्यः; 3- नृमेध आंगिरसः; 4- पर्वतः काण्वः; 5, 7- इरिम्बिठिः काण्वः; 6- विश्वमना वैयश्वः; 8- वसिष्ठो मैत्रावरुणिः ।। इन्द्रः 5, 7- आदित्याः ।। उष्णिक्; 8- विराडुष्णिक् ।।} ।।
1.4.5.1        
गृणे तदिन्द्र ते शव उपमां देवतातये। यद्धसि
वृत्रमोजसा शचीपते ।।391 ।।
1.4.5.2        
यस्य त्यच्छम्बरं मदे दिवोदासाय रन्धयन्। अय स सोम इन्द्र ते सुतः
पिब ।।392 ।।
1.4.5.3        
एन्द्र नो गधि प्रिय सत्राजिदगोह्य। गिरिर्न विश्वतः पृथुः पतिर्दिवः ।।393 ।।
1.4.5.4        
य इन्द्र सोमपातमो मदः शविष्ठ चेतति। येना हसि न्यारऽ३त्रिणं तमीमहे ।।394 ।।
1.4.5.5        
तुचे तुनाय तत्सु नो द्राघी य आयुर्जीवसे। आदित्यासः समहसः कृणोतन ।।395 ।।
1.4.5.6        
वेत्था हि निर्ऋतीनां वज्रहस्त परिवृजम्। अहरहः शुन्ध्युः परिपदामिव ।।396 ।।
1.4.5.7        
अपामीवामप स्त्रिधमप सेधत दुर्मतिम्। आदित्यासो युयोतना नो अहसः ।।397 ।।
1.4.5.8        
पिबा सोममिन्द्र मन्दतु त्वा यं ते सुषाव हर्यश्वाद्रिः। सोतुर्बाहुभ्या सुयतो नार्वा ।।398 ।।
1.4.5.0        
इति प्रथमा दशतिः ।।1।। पञ्चमः खण्डः ।।5।। इत्युष्णिहः । [स्वड 5 । उड 2 । धाड 51 । फ ।।]
1.4.6.0        
[2]
{(1-10) सौभरिः काण्वः; 7, 8- नृमेधा आंगिरसः ।। इन्द्रः; 3, 6- मरुतः ।। ककुप् ।।} ।।
1.4.6.1        
अभ्रातृव्यो अना त्वमनापिरिन्द्र जनुषा सनादसि। युधेदापित्वमिच्छसे ।।399 ।।
1.4.6.2        
यो न इदमिदं पुरा प्र वस्य आनिनाय तमु व स्तुषे। सखाय इन्द्रमूतये ।।400 ।।
1.4.6.3        
आ गन्ता मा रिषण्यत प्रस्थावानो माप स्थात समन्यवः। दृढा चिद्यमयिष्णवः ।।401 ।।
1.4.6.4        
आ याह्ययउ। मिन्दवेऽश्वपते गोपत उर्वरापते। सोम सोमपते
पिब ।।402 ।।
1.4.6.5        
त्वया ह स्विद्युजा वयं प्रति श्वसन्तं वृषभ ब्रुवीमहि। सस्थे जनस्य गोमतः ।।403 ।।
1.4.6.6        
गावश्चिद्धा समन्यवः सजात्येन मरुतः सबन्धवः। रिहते ककुभो मिथः ।।404 ।।
1.4.6.7        
त्वं न इन्द्रा भर ओजो नृम्ण शतक्रतो विचर्षणे। आ वीरं
पृतनासहम् ।।405 ।।
1.4.6.8        
अधा हीन्द्र गिर्वण उप त्वा काम ईमहे ससृग्महे। उदेव ग्मन्त उदभिः ।।406 ।।
1.4.6.9        
सीदन्तस्ते वयो यथा गोश्रीते मधौ मदिरे विवक्षणे। अभि त्वामिन्द्र नोनुमः ।।407 ।।
1.4.6.10       
वयमु त्वामपूर्व्य स्थूरं न कच्चिद्भरन्तोऽवस्यवः। वज्रिंचित्र हवामहे ।।408 ।।
1.4.6.0        
इति द्वितीया दशतिः ।।2।। षष्ठः खण्डः ।।6।। इति ककुभः ।। [स्वड 2 । उड 2 । धाड 41 । छ ।।]
1.4.7.0        
[3]
{(1-10) 1, 2, 3, 4, 5, 6, 7, 8- गोतमो (सम्मदो वा) राहूगण्ः; 9- त्रितः आप्त्यः (ऋ. कुत्स आंगिरसो वा); 10- अवस्युरात्रेयः ।। इन्द्रः; 9- विश्वेदेवाः; 10- आश्विनौ ।। पंक्तिः।।} ।।
1.4.7.1        
स्वादोरित्था विषूवतो मधोः पिबन्ति गौओयः। या इन्द्रेण सयावरीर्वृष्णा मदन्ति शोभथा वस्वीरनु स्वराज्यम् ।।409 ।।
1.4.7.2        
इत्था हि सोम इन्मदो ब्रह्म चकार वर्धनम्। शविष्ठ वज्रिन्नोजसा पृथिव्या निः शशा अहिमर्चन्ननु स्वराज्यम् ।।410 ।।
1.4.7.3        
इन्द्रो मदाय वावृधे शवसे वृत्रहा नृभिः। तमिन्महत्स्वाजिषूतिमर्भे हवामहे स वाजेषु प्र नोऽविषत् ।।411 ।।
1.4.7.4        
इन्द्र तुभ्यमिदद्रिवोऽनुत्तं वज्रिन्वीक्यम्। यद्ध त्यं मायिनं
मृगं तव त्यन्माययावधीरर्चन्ननु स्वराज्यम् ।।412 ।।
1.4.7.5        
प्रेह्यभीहि धृष्णुहि न ते वज्रो नि यसते। 1 5 1 0305c इन्द्र नृम्णहि ते
शवो हनो वृत्रं जया अपोऽर्चन्ननु स्वराज्यम् ।।413
1.4.7.6        
यदुदीरत आजयो धृष्णवे धीयते धनम्। युङ्क्ष्वा मदच्युता हरी क हनः कं वसौ दधोऽस्मा इन्द्र वसौ दधः ।।414 ।।
1.4.7.7        
अक्षन्नमीमदन्त ह्यव प्रिया अधूषत। अस्तोषत स्वभानवो विप्रा नविष्ठया मती योजा न्विन्द्र ते हरी ।।415 ।।
1.4.7.8        
उपो षु शृणुही गिरो मघवन्मातथा इव। कदा नः सूनृतावतः कर इदर्थयास इद्योजा न्विन्द्र ते हरी ।।416 ।।
1.4.7.9        
चन्द्रमा अप्स्वाऽ३ऽन्तरा सुपर्णो धावते दिवि। न वो हिरण्यनेमयः पदं विन्दन्ति विद्युतो वित्तं मे अस्य रोदसी ।।417 ।।
1.4.7.10       
प्रति प्रियतमरथं वृषणं वसुवाहनम्। स्तोता वामश्विनावृशि स्तोमेभिर्भूषति प्रति माध्वी मम श्रुत हवम् ।।418 ।।
1.4.7.0        
इति तृतीया दशतिः ।।3।। सप्तमः खण्डः ।।7।। [स्वड 13 । उड 5 । धाड 75 । णु ।। ]
1.4.8.0        
[4]
{(1-8) 1, 7- वसुश्रुत आत्रेयः; 2, 4- विमद ऐन्द्रः (ऋ. प्राजापत्यो वा, वसुकृद्वा वासुकः); 3- सत्वश्रवा आत्रेयः; 5, 6- गोतमो राहूगणः; 8- अंहो मुग्वामदेव्यः (ऋ. कुल्मलबर्हिषः शैलूषिर्वा); ।। अग्निः; 3- उषाः; 4- सोमः; 5, 6- इन्द्रः; 8- विश्वेदेवाः ।। पङ्क्तिः; 8- बृहती।।} ।।
1.4.8.1        
आ ते अग्न इधीमहि द्युमन्तं देवाजरम् । युद्ध स्या तेपनीयसी समिद्दीदयति द्यवीष स्तोतृभ्य आ भर ।।419 ।।
1.4.8.2        
आग्निं न स्ववृक्तिभिर्होतारं त्वा वृणीमहे। शीरं पावकशोचिषं वि वो मदे यज्ञेषु स्तीर्णबर्हिषं विवक्षसे ।।420 ।।
1.4.8.3        
महे नो अद्य बोधयोषो राये दिवित्मती। यथा चिन्नो अबोधयः सत्यश्रवसि वाय्ये सुजाते अश्वसूनृते ।।421 ।।
1.4.8.4        
भद्रं नो अपि वातय मनो दक्षमुत क्रतुम्। अथा ते सख्ये अन्धसो वि वो मदे रणा गावो न यवसे विवक्षसे ।।422 ।।
1.4.8.5        
क्रत्वा महा अनुष्वधं भीम आ वावृते शवः। श्रिय ऋष्व उपाकयोर्नि शिप्री हरिवां दधे हस्तयोर्वज्रमायसम् ।।423 ।।
1.4.8.6        
स घा तं वृषण रथमधि तिष्ठाति गोविदम्। यः पात्र हारियोजनं पूर्णमिन्द्राचिकेतति योजा न्विन्द्र ते हरी ।।424 ।।
1.4.8.7        
अग्निं तं मन्ये यो वसुरस्तं यं यन्ति धेनवः। अस्तमर्वन्त आशवोऽस्तं नित्यासो वाजिन इष स्तोतृभ्य आ भर ।।425 ।।
1.4.8.8        
न तमहो न दुरितं देवासो अष्ट मर्त्यम्। सजोषसो यमर्यमा मित्रो नयति वरुणो अति द्विषः ।।426 ।।
1.4.8.0        
इति चतुर्थी दशतिः ।।4।। अष्टमः खण्डः ।।8।। [स्वड 7 । उड 3 । धाड 57 । जे ।।]
1.4.9.0        
[5]
{(1-10) ऋण-त्रसदस्यू (ऋ. 1, 3, 4, 5, 10- अग्नेयो धिष्ण्या ऐश्वराः; 2, 6- त्र्यरुणस्त्रैवृष्णः, त्रसदस्युः पौरुकुत्सः); 7- वसिष्ठो मैत्रावरुणिः; 8- वामदेवो गौतमः ।। पवमानः सोमः; 7- मरुतः; 8- अग्निः; 9- वाजिनः ।। द्विपदा विराट्; 8- पदपङ्क्तिः; 9- पुरउष्णिक्; 2, 6- त्रिपदा अनुष्टुप्पिपीलिकामध्या} ।।
1.4.9.1        
परि प्र धन्वेन्द्राय सोम स्वादुर्मित्राय पूष्णे भगाय ।।427 ।।
1.4.9.2        
पर्यू षु प्र धन्व वाजसातये परि वृत्राणि सक्षणिः। द्विषस्तरध्या ऋणया न ईरसे ।।428 ।।
1.4.9.3        
पवस्व सोम महान्त्समुद्रः पिता देवानां विश्वाभि धाम ।।429 ।।
1.4.9.4        
प वस्व सोम महे दक्षायाश्वो न निक्तो वाजी धनाय ।।430 ।।
1.4.9.5        
इन्दु पविष्ट चारुर्मदायापामुपस्थे कविर्भगाय ।।431 ।।
1.4.9.6        
अनु हि त्वा सुत सोम मदामसि महे समर्यराज्ये। वाजा अभि पवमान प्र गाहसे ।।432 ।।
1.4.9.7        
क ई व्यक्ता नरः सनीडा रुद्रस्य मर्या अथा स्वश्वाः ।।433 ।।
1.4.9.8        
अग्ने तमद्याश्वं न स्तोमैः क्रतुं न भद्र हृदिस्पृशम्। ऋध्यामा त ओहैः ।।434 ।।
1.4.9.9        
आविर्मर्या आ वाजं वाजिनो अग्मं देवस्य सवितुः सवम्। स्वर्गा अर्वन्तो जयत ।।435 ।।
1.4.9.10       
पवस्व सोम द्युम्नी सुधारो महा अवीनामनुपूर्व्यः ।।436 ।।
1.4.9.0        
इति पञ्चमी दशतिः ।।5।। इति नवमः खण्डः ।।9।। [स्वड. 8 । उड 2 । धाड 35 । ठु ।] इति पञ्चमप्रपाठकस्य प्रथमोऽर्धः ।।
1.4.10.0       
[6]
{(1-10) त्रसदस्युः; 7- संवर्त आङ्गिरसः ।। इन्द्रः; 6- विश्वेदेवाः; 7- उषाः ।। द्विपदा विराट् ।।} ।।
1.4.10.1       
विश्वतोदावन्विश्वतो न आ भर यं त्वा शविष्ठमीमहे ।।437 ।।
1.4.10.2       
एष ब्रह्मा य ऋत्विय इन्द्रो नाम श्रुतो गृणे ।।438 ।।
1.4.10.3       
ब्रह्माण इन्द्रं महयन्तो अर्कैरवर्धयन्नहये हन्तवा उ ।।439 ।।
1.4.10.4       
अनवस्ते रथमश्वाय तक्षुस्त्वष्टा वज्रं पुरुहूत द्युमन्तम् ।।440 ।।
1.4.10.5       
शं पदं मघ रयीषिणो न काममव्रतो हिनोति न स्पृशद्रयिम् ।।441 ।।
1.4.10.6       
सदा गावः शुचयो विश्वधायसः सदा देवा अरेपसः ।।442 ।।
1.4.10.7       
आ याहि वनसा सह गावः सचन्त वर्त्तनिं यदूधभिः ।।443 ।।
1.4.10.8       
उप प्रक्षे मधुमति क्षियन्तः पुष्येम रयिं धीमहे त इन्द्र ।।444 ।।
1.4.10.9       
अर्चन्त्यर्कं मरुतः स्वर्क्का आ स्तोभति श्रुतो युवा स इन्द्रः ।।445 ।।
1.4.10.10      
प्र व इन्द्राय वृत्रहन्तमाय विप्राय गाथं गायत यं जुजोषते ।।446 ।।
1.4.10.0       
इति षष्ठी दशतिः ।।6।। दशमः खण्डः ।।10।। [स्वड 7 । उड 2 । धाड 42 । ष्ठा ।।]
1.4.11.0       
[7]
{(1-10) 1- पृषध्रः काण्वः; 2, 3, 4- बन्धुः सुबन्धुः श्रुतबन्धुर्विप्रबन्धुश्च क्रमेण गोपायना लौपायना वा; 5- संवर्त आङ्गिरसः; 6- भुवन आप्त्यः साधनो वा भौवनः; 7- कवष ऐलूषः; 8- भरद्वाजो बार्हस्पत्यः; 9- आत्रेयः; 10- वसिष्ठो मैत्रावरुणिः ।। अग्निः; 5- उषाः; 67, 7, 9- विश्वेदेवाः; 3, 4, 8, 10- इन्द्रः ।। द्विपदा विराट्; 10- एकपदा ।।} ।।
1.4.11.1       
अचेत्यग्निश्चिकितिर्हव्यवाड्न सुमद्रथः ।।447 ।।
1.4.11.2       
अग्ने त्वं नो अन्तम उत त्राता शिवो भुवो वरूथ्यः ।।448 ।।
1.4.11.3       
भगो न चित्रो अग्निर्महोनां दधाति रत्नम् ।।449 ।।
1.4.11.4       
विश्वस्य प्र स्तोभ पुरो वा सन्यदि वेह नूनम् ।।450 ।।
1.4.11.5       
उषा अप स्वसुष्टमः सं वर्त्तयति वर्त्तनि सुजातता ।।451 ।।
1.4.11.6       
इमा नु कं भुवना सीषधेमेन्द्रश्च विश्वे च देवाः ।।452 ।।
1.4.11.7       
वि स्रुतयो यथा पथा इन्द्र त्वद्यन्तु रातयः ।।453 ।।
1.4.11.8       
अया वाजं देवहित सनेम मदेम शतहिमाः सुवीराः ।।454 ।।
1.4.11.9       
ऊर्जा मित्रो वरुणः पिन्वतेडाः पीवरीमिषं कृणुही न इन्द्र ।।455 ।।
1.4.11.10      
इन्द्रो विश्वस्य राजति ।।456 ।।
1.4.11.0       
इति सप्तमी दशतिः ।।7।। एकादशः खण्डः ।।11।। [स्वड 5। उड 4 । धाड 41 । भ ।।]
1.4.12.0       
[8]
{(1-10) 1, 10- गृत्समदः शौनकः; 2- गौराङ्गिरसः; 3, 5, 9- परुच्छेपो दैवोदासिः; 4- रेभः काश्यपः; 6- एवयामरुदात्रेयः; 7- अनाननतः पारुच्छेपिः; 8- नकुलः ।। 1, 3, 4, 10- इन्द्रः, 2- सूर्यः; 5- विश्वेदेवाः; 6- मरुतः; 7- पवमानः सोमः; 8- सविता; 9- अग्निः ।। 1, 10- अष्टिः (10- अतिशक्वरी वा); 3, 5, 7, 8, 9- अत्यष्टिः; 2, 4, 6- अतिजगती (अष्टिर्वा?) ।।} ।।
1.4.12.1       
त्रिकद्रुकेषु महिषो यवाशिरं तुविशुष्मस्तृम्पत्सोममपिबद्विष्णुना सुतं यथावशम्। स ईं ममाद महि कर्म कर्त्तवे महामुरु सैन सश्चद्देवो देव सत्य इन्दुः सत्यमिन्द्रम् ।।457 ।।
1.4.12.2       
अय सहस्रमानवो दृशः कवीनां मतिउज्योतिर्विधर्म।
ब्रध्नः समीचीरुषसः समैरयदरेपसः स चेतसः स्वसरे मन्युमन्तश्चिता गोः ।।458 ।।
1.4.12.3       
एन्द्र याह्युप नः परावतो नायमच्छा विदथानीव सत्पतिरस्ता राजेव सत्पतिः। हवामहे त्वा प्रयस्वन्तः सुतेष्वा पुत्रासो न पितरं वाजसातये महिष्ठं वाजसातये ।।459 ।।
1.4.12.4       
तमिन्द्रं जोहवीमि मघवानमुग्र सत्रा दधानमप्रतिष्कुत श्रवासि भूरि । महिष्ठो गीर्भिरा च यज्ञियो ववर्त्त राये नो विश्वा सुपथा कृणोतु वज्री ।।460 ।।
1.4.12.5       
अस्तु श्रौषट् पुरो अग्निं धिया दध आ नु त्यच्छर्धो दिव्यं वृणीमह इन्द्रवायू वृणीमहे। यद्ध क्राणा विवस्वते नाभा सन्दाय नव्यसे। अध प्र नूनमुप यन्ति धीतयो देवाअच्छा न धीतयः ।।461 ।।
1.4.12.6       
प्र वो महे मतयो यन्तु विष्णवे मरुत्वते गिरिजा एवयामरुत्। प्र शर्धाय प्र यज्यवे सुखादये तवसे भन्ददिष्टये धुनिव्रताय शवसे ।।462 ।।
1.4.12.7       
अया रुचा हरिण्या पुनानो विश्वा द्वेषासि तरति सयुग्वभिः सूरो न सयुग्वभिः। धारा पृष्ठस्य रोचते पुनानो अरुषो हरिः। विश्वा यद्रूपा परियास्यृक्वभिः सप्तास्येभिर्ऋ क्वभिः ।।463 ।।
1.4.12.8       
अभि त्यं देव सवितारमोण्योः कविक्रतुमर्चामि सत्यसव रत्नधामभि प्रियंमतिम्। ऊर्ध्वा यस्यामतिर्भा अदिद्युतत्सवीमनि हिरण्यपाणिरमिमीत सुक्रतुः कृपा स्वः ।।464 ।।
1.4.12.9       
अग्नि होतारं मन्ये दास्वन्तं वसोः सूनु सहसो जातवेदसं विप्रं न जातवेदसम्। य ऊर्ध्वया स्वध्वरो देवो देवाच्या कृपा। घृतस्य
विभ्राष्टिमनु शुक्रशोचिष आजुह्वानस्य सर्पिषः ।।465 ।।
1.4.12.10      
तव त्यन्नर्यं नृतोऽप इन्द्र प्रथमं पूर्व्यं दिवि प्रवाच्यं कृतम्। यो देवस्य शवसा प्रारिणा असु रिणन्नपः। भुवो विश्वमभ्यदेवमोजसा विदेदूर्ज शतक्रतुर्विदेदिषम् ।।466 ।।
1.4.12.0       
इति अष्टमी दशतिः ।।8।। द्वादशः खण्डः ।।12।. इत्यैन्द्रं पर्व काण्डं वा समाप्तम् ।। इति चतुर्थोऽध्यायः ।।[स्वड 3 । उड 6 । धाड 10 । ट ।।]
1.5.1.0        
[9]
।।अथ पावमानं काण्डम् ।।
।।अथ पञ्चमोऽध्यायः।।
{(1-10) 1, 4- अमहीयुराङ्गिरसः; 2- मधुच्छन्दा वैश्वामित्रः; 3- भृगुर्वारुणिर्जमदग्निर्भार्गवो वा; 5- त्रित आप्त्यः; 6- कश्यपोः मारीचः; 7- जमदग्निर्भार्गवः; 8- दृढच्युत आगस्त्यः; 9, 10- असितः काश्यपो देवलो वा ।। पवमानः सोमः ।। गायत्री ।।} ।।
1.5.1.1        
उच्चा ते जातमन्धसो दिवि सद्भूम्या ददे। उग्र शर्म महि श्रवः ।।467 ।।
1.5.1.2        
स्वादिष्ठया मदिष्ठया पवस्व सोम धारया। इन्द्राय पातवे सुतः ।।468 ।।
1.5.1.3        
वृषा पवस्व धारया मरुत्वते च मत्सरः। विश्वा दधान ओजसा ।।469 ।।
1.5.1.4        
यस्ते मदो वरेण्यस्तेना पवस्वान्धसा। देवावीरघशसहा ।।470 ।।
1.5.1.5        
तिस्रोउ। वाच उदीरते गावो मिमन्ति धेनवः। हरिरेति कनिक्रदत् ।।471 ।।
1.5.1.6        
इन्द्रायेन्दो मरुत्वते पवस्व मधुमत्तमः। अर्कस्य योनिमासदम् ।।472 ।।
1.5.1.7        
असाव्यशुर्मदायाप्सु दक्षो गिरिष्ठाः। श्येनो न योनिमासदत् ।।473 ।।
1.5.1.8        
पवस्व दक्षसाधनो देवेभ्यः पीतये हरे। मरुद्भ्यो वायवे मदः ।।474 ।।
1.5.1.9        
परि स्वानो गिरिष्ठाः पवित्रे सोमो अक्षरत्। मदेषु सर्वधा असि ।।475 ।।
1.5.1.10       
परि प्रिया दिवः कविर्वयासि नप्त्योर्हितः। स्वानैर्याति कविक्रतु ।।476 ।।
1.5.1.0        
इति नवमी दशतिः ।।9।। प्रथमः खण़्डः ।।1।। [स्वड 6 । उड 3 । धाड 42 । गा ।।]
1.5.2.0        
[10]
{(1-10) 1- (कविर्मेधावी) श्यावाश्व आत्रेयः; 2- त्रित आप्त्यः; 3, 8- अमहीयुराङ्गिरसः; 4- भृगुर्वारिणिर्जमदग्निर्भार्गवो वा; 5, 6- कश्यपो मारीचः; 7- निध्रुविः काश्यपः; 9, 10- असितः काश्यपो देवलो वा ।। पवमानः सोमः ।। गायत्री ।।} ।।
1.5.2.1        
प्र सोमासो मदच्युतः श्रवसे नो मघोना म् । सुता विदथे अक्र मुः ।।477 ।।
1.5.2.2        
प्र सोमासो विपश्चितोऽपो नयन्त ऊर्मयः। वनानि महिषा इव ।।478 ।।
1.5.2.3        
पवस्वेन्दो वृषा सुतः कृधी नो यशसो जने। विश्वा अप द्विषो जहि ।।479 ।।
1.5.2.4        
वृषा ह्यसि भानुना द्युमन्तं त्वा हवामहे। पवमान स्वर्दृशम् ।।480 ।।
1.5.2.5        
इन्दुः पविष्ट चेतनः प्रियः कवीनां मतिः। सृजदश्व रथीरिव ।।481 ।।
1.5.2.6        
असृक्षत प्र वाजिनो गव्या सोमासो अश्वया। शुक्रासो वीरयाशवः ।।482 ।।
1.5.2.7        
पवस्व देव आयुषगिन्द्रं गच्छतु ते मदः। वायुमा रोह धर्मणा ।।483 ।।
1.5.2.8        
पवमानो अजीजनद्दिवश्चित्रं न तन्यतुम्। ज्योतिर्वैश्वानरं बृहत् ।।484 ।।
1.5.2.9        
परि स्वानास इन्दवो मदाय बर्हणा गिरा। मधो अर्षन्ति धारया ।।485 ।।
1.5.2.10       
परि प्रासिष्यदत्कविः सिन्धोरूर्मावधि श्रितः। कारुं बिभ्रत्पुरुस्पृहम् ।।486 ।।
1.5.2.0        
इति दशमी दशतिः ।।10।। द्वितीयः खण्डः ।।2।। [स्वड 11 ।। उड ना । धाड 49 । हो ।।]
इति पञ्चमप्रपाठकस्य द्वितीयोऽर्धः, पञ्चमः प्रपाठकश्च समाप्तः ।।5।।
1.5.3.0        
[1]
अथ षष्ठप्रपाठकस्य प्रथमोऽर्धः ।।62।।
{(1-10) 1, 8, 9- अमहीयुराङ्गिरसः; 2- बृहन्मतिराङ्गिरसः; 3- जमदग्निर्भार्गवः; 4- प्रभूवसुराङ्गिरसः; 5- मेध्यातिथिः काण्वः; 6, 7- निध्रुविः काश्यपः; 10- उचथ्य आङ्गिरसः ।। पवमानः सोमः ।। गायत्री ।।} ।।
1.5.3.1        
उपो षु जातमप्तुरं गोभिर्भङ्गं परिष्कृतम्। इन्दुं देवा अयासिषु ।।487 ।।
1.5.3.2        
पुनानो अक्रमीदभि विश्वा मृधो विचर्षणिः। शुम्भन्ति विप्रं धीतिभिः ।।488 ।।
1.5.3.3        
आविशन्कलश सुतो विश्वा अर्षन्नभि श्रियः। इन्दुरिन्द्राय धीयते ।।489 ।।
1.5.3.4        
असर्जि रथ्यो यथा पवित्रे चम्वोः सुतः। कार्ष्मन्वाजी न्यक्रमीत् ।।490 ।।
1.5.3.5        
प्र यद्गावो न भूर्णयस्त्वेषा अयासो अक्रमुः । घ्नन्तः कृष्णामप त्वचम् ।।491 ।।
1.5.3.6        
अपघ्नन्पवसे मृधः क्रतुवित्सोम मत्सरः। नुदस्वादेवयुं जनम्
।।492 ।।
1.5.3.7        
अया पवस्व धारया यया सूर्यमरोचयः। हिन्वानो मानुषीरपः ।।493 ।।
1.5.3.8        
स पवस्व य आविथेन्द्रं वृत्राय हन्तवे। वव्रिवासं महीरपः ।।494 ।।
1.5.3.9        
अया वीती परि स्रव यस्त इन्दो मदेष्वा। अवाहन्नवतीर्नव ।।495 ।।
1.5.3.10       
परि द्युक्ष सनद्रायिं भरद्वाजं नो अन्धसा। स्वानो अर्ष पवित्र आ ।।496 ।।
1.5.3.0        
इति प्रथमा दशतिः ।।1।। तृतीयः खण्डः ।।3।। [स्वड 9 । उड 6 । धाड 35 । तु ।।]
1.5.4.0        
[2]
{(1-14) 1- मेधातिथिः काण्वः; 2, 7- भृगुर्वारुणिर्जमदग्निर्भार्गवो वा; 3- उचथ्य आङ्गिरसः; 4- अवत्सारः काश्यपः; 5- निध्रुविः काश्यपः; 6, 10- असितः काश्यपो देवलो वा; 8, 9- कश्यपो मारीचः; 11- कविर्भार्गवः; 12- जमदग्निर्भार्गवः; 13- अयास्य आङ्गिरसः; 14- अमहीयुराङ्गिरसः ।। पवमानः सोमः ।। गायत्री ।।} ।।
1.5.4.1        
अचिक्रदद्वृषा हरिर्महान्मित्रो न दर्शतः। स सूर्येण दिद्युते ।।497 ।।
1.5.4.2        
आ ते दक्षं मयोभुवं वह्निमद्या वृणीमहे। पान्तमा पुरुस्पृहम् ।।498 ।।
1.5.4.3        
अध्वर्यो अद्रिभिः सुत सोमं पवित्र आ नय। पुनीहीन्द्राय पातवे ।।499 ।।
1.5.4.4        
तरत्स मन्दी धावति धारा सुतस्यान्धसः । तरत्स मन्दी धावति ।।500 ।।
1.5.4.5        
आ पवस्व सहस्रिण रयि सोम सुवीर्यम्। अस्मे श्रवासि धारय ।।501 ।।
1.5.4.6        
अनु प्रत्नास आयवः पदं नवीयो अक्रमुः । रुचे जनन्त सूर्यम् ।।502 ।।
1.5.4.7        
अर्षा सोम द्युमत्तमोऽभि द्रोणानि रोरुवत्। सीदन्योनौ व
नेष्वा ।।503 ।।
1.5.4.8        
वृषा सोम द्युमा असि वृषा देव वृषव्रतः। वृषा धर्माणि दध्रिषे ।।504 ।।
1.5.4.9        
इषे पवस्व धारया मृज्यमानो मनीषिभिः । इन्दो रुचाभि गा इहि ।।505 ।।
1.5.4.10       
मन्द्रया सोम धारया वृषा पवस्व देवयुः । अव्या वारेभिरस्मयुः ।।506 ।।
1.5.4.11       
अया सोम सुकृत्यपा महाउ।न्त्सन्नभ्यवर्धथाः। म न्दान इद्वृषायसे ।।507 ।।
1.5.4.12       
अयं विचर्षणिर्हितः पवमानः स चेतति। हिन्वान आप्यं बृहत् ।।508
।।
1.5.4.13       
प्र न इन्दो महे तु न ऊर्मिं न बिभ्रदर्षसि। अभि देवा अयास्यः ।।509 ।।
1.5.4.14       
अपघ्नन्पवते मृधोऽप सोमो अराव्णः। गच्छन्निन्द्रस्य निष्कृतम् ।।510 ।।
1.5.4.0        
इति द्वितीया दशतिः ।।2।। चतुर्थः खण्डः ।।4।। [स्वड 15 । उड 2 । धाड 57 । फो ।।] इति गायत्र्यः ।।
1.5.5.0        
[3]
{(1-12) सप्तर्षयः (1- भरद्वाजो बार्हस्पत्यः; 2- कश्यपो मारीचः; 3- गोतमो राहूगणः; 4- अत्रिर्भौमः; 5- विश्वामित्रो गाथिनः; 6- जमदग्निर्भार्गवः; 7- वसिष्ठो मैत्रावरुणिः) पवमानः सोमः ।। बृहती ।।} ।।
1.5.5.1        
पुनानः सोम धारयापो वसानो अर्षसि। आ रत्नधा योनिमृतस्य सीदस्युत्सो देवो हिरण्ययः ।।511 ।।
1.5.5.2        
परीतो षिञ्चता सुत सोमो य उत्तम हविः। दधन्वा यो नर्यो अप्स्वाऽ३न्तउा सुषाव सोममद्रिभिः ।।512 ।।
1.5.5.3        
आ सोम स्वानो अद्रिभिस्तिरो वाराण्यव्यया। जनो न पुरि चम्वोर्विशद्धरिः सदो वनेषु दध्रिषे ।।513 ।।
1.5.5.4        
प्र सोम देववीतये सिन्धुर्न पिप्ये अर्णसा। अशोः पयसा मदिरो न जागृविरच्छा कोशं मधुश्चुतम् ।।514 ।।
1.5.5.5        
सोम उ ष्वाणः सोतृभिरधि ष्णुभिरवीनाम्। अश्वयेव हरिता याति धारया मन्द्रया याति धारया ।।515 ।।
1.5.5.6        
तवाह सोम रारण सख्य इन्दो दिवेदिवे। पुरूणि बभ्रो नि चरन्ति मामव परिधीरति ता इहि ।।516 ।।
1.5.5.7        
मृज्यमानः सुहस्त्या समुद्रे वाचमिन्वसि। रयिं पिशङ्गं बहुलं पुरुस्पृहं पवमानाभ्यर्षसि ।।517 ।।
1.5.5.8        
अभि सोमास आयवः पवन्ते मद्यं मदम्। समुद्रस्याधि विष्टपे मनीषिणो मत्सरासो मदच्युतः ।।518 ।।
1.5.5.9        
पुनानः सोम जागृविरव्या वारैः परि प्रियः। त्वं विप्रो अभवोऽङ्गिरस्तम मध्वा यज्ञं मिमिक्ष णः ।।519 ।।
1.5.5.10       
इन्द्राय पवते मदः सोमो मरुत्वते सुतः। सहस्रधारो अत्यव्यमर्षति तमी मृजन्त्यायवः ।।520 ।।
1.5.5.11       
पवस्व वाजसातमोऽभि विश्वानि वार्या। त्व समुद्रः प्रथमे विधर्मं देवेभ्यः सोम मत्सरः ।।521 ।।
1.5.5.12       
पवमाना असृक्षत पवित्रमति धारया। मरुत्वन्तो मत्सरा इन्द्रिया हया मेधामभि प्रयासि च ।।522 ।।
1.5.5.0        
इति तृतीया दशतिः ।।3।। पञ्चमः खण्डः ।।5।। इति बृहत्यः ।। [स्वड 19 । उड 3 । धाड 91 । द ।।]
1.5.6.0        
[4]
{(1-10) 1, 9- उशना काव्यः; 2- वृषगणो वासिष्ठः; 3, 7- पराशरः शाक्त्यः; 4, 6- वसिष्ठो मैत्रावरुणिः; 5, 10- प्रतर्दनो दैवोदासिः; 8- प्रस्कण्वः काण्वः ।। पवमानः सोमः ।। त्रिष्टुप् ।।} ।।
1.5.6.1        
प्र तु द्रव परि कोशं नि षीद नृभिः पुनानो अभि वाजमर्ष। अश्वं न त्वा वाजिनं मर्जयन्तोऽच्छा बर्ही रशनाभिर्नयन्ति ।।523 ।।
1.5.6.2        
प्र काव्यमुशनेव ब्रुवाणो देवो देवानां जनिमा विवक्ति। महिव्रतः शुचिबन्धुः पावकः पदा वराहो अभ्येति रेभन्
।।524 ।।
1.5.6.3        
तिस्रो वाच ईरयति प्र वह्निर्ऋ तस्य धीतिं ब्रह्मणो मनीषाम्। गावो यन्ति गोपतिं पृच्छमानाः सोमं यन्ति मतयो वावशानाः ।।525 ।।
1.5.6.4        
अस्य प्रेषा हेमना पूयमानो देवो देवेभिः समपृक्त रसम्। सुतः पवित्रं पर्येति रेभन् मितेव सद्म पशुमन्ति होता ।।526 ।।
1.5.6.5        
सोमः पवते जनिता मतीनां जनिता दिवो जनिता पृथिव्याः। जनिताग्नेर्जनिता सूर्यस्य जनितेन्द्रस्य जनितोत विष्णोः ।।527 ।।
1.5.6.6        
अभि त्रिपृष्ठं वृषणं वयोधामाङ्गोषिणमवावशन्त वाणी। वना वसानो वरुणो नउ। सिन्धूर्वि रत्नधा दयते वार्याणि ।।528 ।।
1.5.6.7        
अक्रान्त्समुद्रः प्रथमे विधर्मं जनयन् प्रजा भुवनस्य गोपाः। वृषा पवित्रे अधि सानो अव्ये बृहत्सोमो वावृधे स्वानो अद्रिः ।।529 ।।
1.5.6.8        
कनिक्रन्ति हरिरा सृज्यमानः सीदन्वनस्य जठरे पुनानः। नृभिर्यतः कृणुते निर्णिजं गामतो मतिं जनयत स्वधाभिः ।।530 ।।
1.5.6.9        
एष स्य ते मधुमा इन्द्र सोमो वृषा वृष्णः परि पवित्रे अक्षाः। सहस्रदाः शतदा भूरिदावा शश्वत्तमं बर्हिउा वाज्यस्थात् ।।531 ।।
1.5.6.10       
पवस्व सोम मधुमा ऋतावापो वसानो अधि सानो अव्ये। अव द्रोणानि घृतवन्ति रोह मदिन्तमो मत्सर इन्द्रपानः ।।532 ।।
1.5.6.0        
इति चतुर्थी दशतिः ।।4।। षष्ठः खण्डः ।।6।। [स्वड 18 । उड 3 । धाड 87 । डे ।।]
1.5.7.0        
[5]
{(1-12) 1- प्रतर्दनो दैवोदासिः; 2, 10- पराशरः शाक्त्यः; 3- इन्द्रप्रमतिर्वासिष्ठः; 4- वसिष्ठो मैत्रावरुणिः; 5- कर्णश्रुद्वासिष्ठः; 6- नोधा गौतमः; 7- कण्वो घौरः; 8- मन्युर्वासिष्ठः; 9- कुत्स आङ्गिरसः; 11- कश्यपो
मारीचः; 12- प्रस्कण्वः काण्वः ।। पवमानः सोमः ।। त्रिष्टुप् ।।} ।।
1.5.7.1        
प्र सेनानीः शूरो अग्रे रथानां गव्यन्नेति हर्षते अस्य सेना। भद्रान् कृण्वन्निन्द्रहवान्त्सखिभ्य आ सोमो वस्त्रा रभसानि दत्ते ।।533 ।।
1.5.7.2        
प्र ते धारा मधुमतीरसृग्रन्वारं यत्पूतो अत्येष्यव्यम्। पवमान पवसे धाम गोनां जनयन्त्सूर्यमपिन्वो अर्कैः ।।534 ।।
1.5.7.3        
प्र गायताभ्यर्चाम देवान्त्सोम हिनोत महते धनाय। स्वादुः पवतामति वारमव्यमा सीदतु कलशं देव इन्दुः ।।535 ।।
1.5.7.4        
प्र हिन्वानो जनिता रोदस्यो रथो न वाज सनिषन्नयासीत्। इन्द्रं गच्छन्नायुधा सशिशानो विश्वा वसु हस्तयोरादधानः
।।536 ।।
1.5.7.5        
तक्षद्यदी मनसो वेनतो वाग्ज्येष्ठस्य धर्मं द्युक्षोरनीके। आदीमायन्वरमा वावशाना जुष्टं पतिं कलशे गाव इन्दुम् ।।537 ।।
1.5.7.6        
साकमुक्षो मर्जयन्त स्वसारो दश धीरस्य धीतयो धनुत्रीः। हरिः पर्यद्रवज्जाः सूर्यस्य द्रोणं ननक्षे अत्यो न वाजी ।।538 ।।
1.5.7.7        
अधि यदस्मिन्वाजिनीव शुभः स्पर्धन्ते धियः सूरे न विशः। अपो वृणानः पवते कवीयन्व्रजं न पशुवर्धनाय मन्म।।539 ।।
1.5.7.8        
इन्दुर्वाजी पवते गोन्योघा इन्द्रे सोमः सह इन्वन्मदाय। हन्ति रक्षो बाधते पर्यरातिं वरिवस्कृण्वन्वृजनस्य राजा ।।540 ।।
1.5.7.9        
अया पवा पवस्वैना वसूनि माश्चत्व इन्द्रो सरसि प्र धन्व। ब्रघ्नश्चिद्यस्य वातो न जूतिं पुरुमेधाश्चित्तकवे नरं धात् ।।541 ।।
1.5.7.10       
महत्तत्सोमो महिषश्चकारापां यद्गर्भोऽवृणीत देवान्। अदधादिन्द्रे पवमान ओजोऽजनयत्सूर्ये ज्योतिरिन्दुः
।।542 ।।
1.5.7.11       
असर्जि वक्वा रथ्ये यथाजौ धिया मनोता प्रथमा मनीषा। दश स्वसारो अधि सानो अव्ये मृजन्ति वह्नि सदनेष्वच्छ ।।543 ।।
1.5.7.12       
अपामिवेदूर्मयस्तर्त्तुराणाः प्र मनीषा ईरते सोममच्छ। नमस्यन्तीरुप च यन्ति सं चाच विशन्त्युशतीरुशन्तम् ।।544 ।।
1.5.7.0        
इति पञ्चमी दशतिः ।।5।। सप्तमः खण्डः ।.7।। [स्वड 19 । उड 3 । धाड 82 । दा ।।] इति त्रिष्टुभः ।। इति षष्ठप्रपाठकस्य प्रथमोऽर्धः ।।6।।
1.5.8.0        
[6]
अथ षष्ठप्रपाठकस्य द्वितीयोऽर्धः ।।6।।
{(1-9) 1- अन्धीगुः श्यावाश्विः; 2- नहुषो मानवः; 3- ययातिर्नाहुषः; 4- मनुः सांवरणः; 5, 8- अम्बरीषो वार्षागिरः ऋजिष्वा भारद्वाजश्च; 6, 7- रेभसूनू काश्यपौ; 9- प्रजापतिर्वैश्वामित्रो वाच्यो वा ।। पवमानः सोमः अनुष्टुप्; 7- बृहती ।।} ।।
1.5.8.1        
पुरोजिती वो अन्धसः सुताय मादयित्नवे। अप श्वान श्नथिष्टन सखायो दीर्घजिह्व्यम् ।।545 ।।
1.5.8.2        
अयं पूषा रयिउभगः सोमः पुनानो अर्षति। पतिर्विश्वस्य भूमनो व्यख्यद्रोदसी उभे ।।546 ।।
1.5.8.3        
सुतासो मधुमत्तमाः सोमा इन्द्राय मन्दिनः। पवित्रवन्तो अक्षरन् देवान् गच्छन्तु वो मदाः ।।547 ।।
1.5.8.4        
सोमाः पवन्त इन्दवोऽस्मभ्यं गातुवित्तमाः। मित्राः स्वाना अरेपसः स्वाध्यः स्वर्विदः ।।548 ।।
1.5.8.5        
अभी नो वाजसातम रयिमर्ष शतस्पृहम्। इन्दो सहस्रभर्णसं तुविद्युम्नं विभासहम् ।।549 ।।
1.5.8.6        
अभी नवन्ते अद्रुहः प्रियमिन्द्रस्य काम्यम्। वत्सं न पूर्व आयुनि जात रिहन्ति मातरः ।।550 ।।
1.5.8.7        
आ हर्यताय धृष्णवे धनुष्टन्वन्ति पौस्यम्। शुक्रा वि यन्त्यसुराय निर्णिजे विपामग्रे महीयुवः ।।551 ।।
1.5.8.8        
परि त्यहर्यतहरिं बभ्रुं पुनन्ति वारेण। यो देवान्विश्वा इत्परि मदेन सह गच्छति ।।552 ।।
1.5.8.9        
प्र सुन्वानास्यान्धसो मर्तो न वष्ट तद्वचः। अप श्वानमराधस हता मखं न भृगवः ।।553 ।।
1.5.8.0        
इति षष्ठी दशतिः ।।6।। अष्टमः खण्डः ।।8।। [स्वड 10 । उड 5 । धाड 61 । म ।।]
1.5.9.0        
[7]
{(1-12) 1, 2, 3, 5- कविर्भार्गवः; 4, 6- सिकता निचावरी; 7- रेणुर्वैश्वामित्रः; 8- वेनो भार्गवः; 9- वसुर्भारद्वाजः; 10- वत्सप्रिर्भालनन्दः; 11- गृत्समदः शौनकः; 12- पवित्र आङ्गिरसः ।।पवमानः सोमः ।। जगती ।।} ।।
1.5.9.1        
अभि प्रियाणि पवते चनोहितो नामानि यह्वो अधि येषु वर्धते। आ सूर्यस्य बृहतो बृहन्नधि रथं विष्वञ्चमरुहद्विचक्षणः ।।554 ।।
1.5.9.2        
अचोदसो नो धन्वन्त्विन्दवः प्र स्वानासो बृहद्देवेषु हरयः। वि चिदश्नाना इषयो अरातयोऽर्यो नः सन्तु सनिषन्तु नो धियः ।।555 ।।
1.5.9.3        
एष प्र कोशे मधुमा अचिक्रददिन्द्रस्य वज्रो वपुषो वपुष्टमः। अभ्यृ़३ तस्य सुदुघा घृतश्चुतो वाश्रा अर्षन्ति पयसा च घेनवः ।।556 ।।
1.5.9.4        
प्रो अयासीदिन्दुरिन्द्रस्य निष्कृत सखा सख्युर्न प्र मिनाति सङ्गिरम्। मर्य इव युवतिभिः समर्षति सोमः कलशे शतयामना पथा ।।557 ।।
1.5.9.5        
धर्ता दिवः पवते कृत्व्यो रसो दक्षो देवानामनुमाद्यो नृभिः। हरिः सृजानो अत्यो न सत्वभिर्वृथा पाजासि कृणुषे नदीष्वा ।।558 ।।
1.5.9.6        
वृषा मतीनां पवते विचक्षणः सोमो अह्नां प्रतरीतोषसां दिवः। प्राणा सिन्धूना कलशा अचिक्रददिन्द्रस्य हार्द्याविशन्मनीषिभिः ।।559 ।।
1.5.9.7        
त्रिरस्मै सप्त धेनवो दुदुह्रिरे सत्यामाशिरं परमे व्योमनि।
चत्वार्यन्या भुवनानि निर्णिजे चारूणि चक्रे यदृतैरवर्धत ।।560 ।।
1.5.9.8        
इन्द्राय सोम सुषुतः परि स्रवापामीवा भवतु रक्षसा सह। मा ते रसस्य मत्सत द्वयाविनो द्रविणस्वन्त इह सन्त्विन्दवः ।।561 ।।
1.5.9.9        
असावि सोमो अरुषो वृषा हरी राजेव दस्मो अभि गा अभि क्रदत्। पुनानो वारमत्येष्यव्यय श्येनो न योनिं घृतवन्तमासदत् ।।562 ।।
1.5.9.10       
प्र देवमच्छा मधुमन्त इन्दवोऽसिष्यदन्त गाव आ न धेनवः। बर्हिषदो वचनावन्त ऊधभिः परिस्रुतमुस्रिया निर्णिजं धिरे ।।563 ।।
1.5.9.11       
अञ्जते व्यञ्जते समञ्जते क्रतु रिहन्ति मध्वा भ्यञ्जते। सिन्धोरुऽ च्छ्वासे पतयन्तमुक्षण हिरण्यपावाः पशुमप्सु गृभ्णते ।।564 ।।
1.5.9.12       
पवित्रं ते विततं ब्रह्मणस्पते प्रभुर्गात्राणि पर्येषि विश्वतः। अतप्ततनूर्न तदामो अश्नुते शृतास इद्वहन्तः सं तदाशत ।।565 ।।
1.5.9.0        
इति सप्तमी दशतिः ।।7।। नवमः खण्डः।।9।। [स्वड 15 । उड 11 । धाड 137 । पे ।।] इति जगत्यः ।।
1.5.10.0       
[8]
{(1-12) 1, 7, 11- अग्निश्चाक्षुषः; 2- चक्षुर्मानवः; 3, 4, 9, 10- पर्वतनारदौ काण्वौ (3, 10- शिखण्डिन्यावस्परसौ काश्यपौ वा); 5- त्रित आप्त्यः; 6- मनुराप्सवः; 8, 12- द्वित आप्त्यः ।। पवमानः सोमः ।। उष्णिक् ।।} ।।
1.5.10.1       
इन्द्रमच्छ सुता इमे वृषणं यन्तु हरयः। श्रुष्टे जातास इन्दवः स्वर्विदः ।।566 ।।
1.5.10.2       
प्र धन्वा सोम जागृविरिन्द्रायेन्दो परि स्रव। द्युमन्त शुष्ममा भर स्वर्विदम् ।।567 ।।
1.5.10.3       
सखाय आ नि षीदत पुनानाय प्र गायत। शिशुं न यज्ञैः परि भूषत श्रिये ।।568 ।।
1.5.10.4       
तं वः सखायो मदाय पुनानमभि गायत। शिशुं न हव्यैः स्वदयन्त गूर्तिभिः ।।569 ।।
1.5.10.5       
प्राणा शिशुर्महीना हिन्व.?.न्नृतस्य दीधितिम्। विश्वा परि प्रिया भुवदध द्विता ।।570 ।।
1.5.10.6       
पवस्व देववीतय इन्दो धाराभिरोजसा। आ कलशं मधुमान्त्सोम नः सदः ।।571 ।।
1.5.10.7       
सोमः पुनान ऊर्मिणाव्यं वारं वि धावति। अग्रे वाचः पवमानः कनिक्रदत् ।।572 ।।
1.5.10.8       
प्र पुनानाय वेधसे सोमाय वच उच्यते। भृतिं न भरा मतिभिर्जुजोषते ।।573 ।।
1.5.10.9       
गोमन्न इन्दो अश्ववत्सुतः सुदक्ष धनिव। शुचिं च वर्णमधि गोषु धारय ।।574 ।।
1.5.10.10      
अस्मभ्यं त्वा वसुविदमभि वाणीरनूषत। गोभिष्टे वर्णमभि वासयामसि ।।575 ।।
1.5.10.11      
पवते हर्यतो हरिरति ह्वरासि रह्या। अभ्यर्ष स्तोतृभ्यो वीरवद्यशः ।।576 ।।
1.5.10.12      
परि कोशं मधुश्चुत सोमः पुनानो अर्षति। अभि वाणीर्ऋ षीणा सप्ता नूषत ।।577 ।।
1.5.10.0       
इत्यष्टमी दशतिः ।।8।। दशमः खण्डः ।।10।। [स्वड़ 8 । उड 3 । धा 46 । ठ ।।]
1.5.11.0       
[9]
{(1-8) 1- गौरवीतिः शाक्त्यः; 2- उर्ध्वसद्मा आङ्गिरसः; 3, 8- ऋजिश्वा भारद्वाजः; 4- कृतयशा आङ्गिरसः; 5- ऋणंचयो राजर्षिः; 6- शक्तिर्वासिष्ठः; 7- ऊरुराङ्गिरसः ।। पवमानः सोमः ।। ककप्; 5- यवमध्या गायत्री ।।} ।।
1.5.11.1       
पवस्व मधुमत्तम इन्द्राय सोम क्रतुवित्तमो मदः। महि द्युक्षतमो मदः ।।578 ।।
1.5.11.2       
अभि द्युम्नं बृहद्यश इषस्पते दिदीहि देव देवयुम्। वि कोशं मध्यमं युव ।।579 ।।
1.5.11.3       
आ सोता परि षिञ्चताश्वं न स्तोममप्तुररजस्तुरम्। वनप्रक्षमुदप्रुतम् ।।580 ।।
1.5.11.4       
एतमु त्यं मदच्युत सहस्रधारं वृषभं दिवोदुहम्। विश्वा वसूनि बिभ्रतम् ।।581 ।।
1.5.11.5       
स सुन्वे यो वसूनां यो रायामानेता य इडानाम्। सोमो यः सुक्षितीनाम् ।।582 ।।
1.5.11.6       
त्व ह्या३ऽ.ङ्ग दैव्य पवमान जनिमानि द्युमत्तमः। अमृतत्वाय घोषयन् ।।583 ।।
1.5.11.7       
एष स्य धारया सुतोऽव्यो वारेभिः पवते मदिन्तमः। क्रीडन्नूर्मिरपामिव ।।584 ।।
1.5.11.8       
य उस्रिया अपि या अन्तरश्मनि निर्गा अकृन्तदोजसा।
अभि व्रजं तत्निषे गव्यमश्व्यं वर्मीव धृष्णवा रुज। ओ३म् वर्मीव धृष्णवा रुज ।।585 ।।
1.5.11.0       
इति नवमी दशतिः ।।9।। एकादशः खण्डः ।।11।। [स्वड 7 । उड 1 । धाड 43 । चि ।।] इत्युष्णिक्ककुभः ।।
इति षष्ठप्रपाठकस्य द्वितीयोऽर्धः ।।6।। षष्ठप्रपाठकश्च समाप्तः ।।6।। इति पञ्चमोऽध्यायः ।।5।।
इति छन्दोगप्रकृतिऋक् समाप्ता ।। इति सौम्यं पावमानं काण्डं पर्व वा समाप्तम् ।।
।।इति पूर्वार्चिकः (छन्द आर्चिकः) समाप्तः।। पावमानकाण्डस्य मन्त्रसङ्ख्या 119।।
1.6.1.0        
।।अथ षष्ठोऽध्यायः।।
{(1-9) 1- शंयुर्बार्हस्पत्यः (भरद्वाजः); 2- वसिष्ठो मैत्रावरुणिः; 3, 6- वामदेवो गौतमः; 4- शुनःशेप आजीगर्तिः कृत्रिमो देवरातो वैश्वामित्रो वा; 5- कुत्स आङ्गिरसः (गृत्समदः); 7, 8- अमहीयुराङ्गिरसः; 9- आत्मा ।। इन्द्रः; 4- वरुणः; 5, 7, 8- पवमानः सोमः; 6- विश्वे देवाः; 9- अन्नम् ।। 1- बृहती; 2, 4. 5, 9- त्रिष्टुप्; 3, 7, 8- गायत्री; 6- एकपाज्जगती ।।}
1.6.1.1        
इन्द्र ज्येष्ठं न आ भर ओजिष्ठं पुपुरि श्रवः। यद्दिधृक्षेम वज्रहस्त रोदसी उ सुशिप्र पप्राः ।।586
1.6.1.2        
इन्द्रो राजा जगतश्चर्षणीनामधिउषमा विश्वरूपं यद.यस्य। ततो ददाति दाशुषे वसूनि चोदद्राध उपस्तुतं चिदर्वाक् ।।587
1.6.1.3        
यस्येदमा रजोयुजस्तुजे जने वन स्वः। इन्द्रस्य रन्त्यं बृहत् ।।588
1.6.1.4        
उदुत्तमं वरुण पाशमस्मदवाधमं वि मध्यम श्रथाय।
अथादित्य व्रते वयं तवानागसो अदितये स्याम4 ।।589
1.6.1.5        
त्वया वयं पवमानेन सोम भरे कृतं वि चिनुयाम शश्वत्। तन्नो मित्रो वरुणो मामहन्ता मदितिः सिन्धुः पृथिवी उत द्यौः ।।590
1.6.1.6        
इमं वृषणं कृणुतैउमिन्माम् ।।591
1.6.1.7        
स न इन्द्राय यज्यवे वरुणाय मरुद्भ्यः। वरिवोवित्परिस्रव ।।592
1.6.1.8        
एना विश्वान्यर्य आ द्युम्नानि मानुषाणाम्। सिषासन्तो वनामहे ।।593
1.6.1.9        
अहमस्मि प्रथमजा ऋतस्य पूर्वं देवेभ्यो अमृतस्य नाम। यो मा ददाति स इदेवमावदहमन्नमन्नमदन्तमद्मि ।।594
1.6.1.0        
इति प्रथमा दशतिः ।।1।। प्रथमः खण्डः ।।1।।
1.6.2.0        
[2]
{(1-7) 1- श्रुतकक्ष आङ्गिरसः; 2- पवित्र आङ्गिरसः; 3, 4- मधुच्छन्दा वैश्वामित्रः; 5- प्रथो वासिष्ठः; 6- गृत्समदः शौनकः; 7- नृमेधपुरुमेधावाङ्गिरसौ ।। इन्द्रः; 2- पवमानः सोमः; 5- विश्वे देवाः; 6- वायुः ।। गायत्री; 2- जगती; 5- त्रिष्टुप्; 7- अनुष्टुप्}
1.6.2.1        
त्वमेतदधारयः कृष्णासु रोहिणीषु च। परुष्णीषु रुशत्पयः ।।595
1.6.2.2        
अरूरुचदुषसः पृश्निरग्रिय उक्षा मिमेति भुवनेषु वाजयुः। मायाविनो ममिरे अस्य मायया नृचक्षसः पितरो गर्भमादधुः ।।596
1.6.2.3        
इन्द्र इद्धर्योः सचा सम्मिश्ल आ वचोयुजा। इन्द्रो वज्री हिरण्ययः ।।597
1.6.2.4        
इन्द्र वाजेषु नोऽव सहस्रप्रधनेषु च। उग्र उग्राभिरूतिभिः ।।598
1.6.2.5        
प्रथश्च यस्य सप्रथश्च नामानुष्टुभस्य हविषो हविर्यत्। धातुर्द्युतानात्सवितुश्च विष्णो रथन्तरमा जभारा वसिष्ठः ।।599
1.6.2.6        
नियुत्वान्वायवा गह्यय शुक्रो अयामि ते। गन्तासि सुन्वतो गृहम् ।।600
1.6.2.7        
यज्जायथा अपूर्व्य मघवन्वृत्रहत्याय। तत्पृथिवीमप्रथयस्तदस्तभ्ना उतो दिवम् ।।601
इति द्वितीया दशतिः ।।2।। द्वितीयः खण्डः ।।2।।
1.6.3.0        
[3]
{(1-13) 1, 5, 7, 10- वामदेवो गौतमः; 2, 3- गोतमो राहूगणः; 4- मधुच्छन्दा वैश्वामित्रः; 6- गृत्समदः शौनकः; 8- भरद्वाजो बार्हस्पत्यः; 9- ऋजिश्वा भारद्वाजः; 11- हिरण्यस्तूप आङ्गिरसः; 12, 13- विश्वामित्रो गाथिनः (12 ब्रह्म) ।। 1- प्रजापतिः; 2, 3- सोमः; 4, 5, 8, 13- अग्निः;6- अपांनपात्; 7- रात्रिः; 9- विश्वेदेवाः; 10- लिङ्गोक्ताः; 11- इन्द्रः; 12- आत्मा अग्निर्वा ।। त्रिष्टुप्; 1, 7- अनुष्टुप्; 4- गायत्री; 8, 9- जगती; 10- महापङ्क्तिः ।।}
1.6.3.1        
मयि वर्चो अथो यशोऽथो यज्ञस्य यत्पयः। हतु ।।602
1.6.3.2        
सं ते पयासि समु यन्तु वाजाः सं वृष्ण्यान्यभिमातिषाहः। स्युत्तमानि धिष्व ।।603
1.6.3.3        
त्वमिमा ओषधीः सोम विश्वास्त्वमपो अजनयस्त्वं गाः। त्वमातनोरुर्वा३न्तरिक्षं त्वं ज्योतिषा वि तमो ववर्थ ।।604
1.6.3.4        
अग्निमीडे पुरोहितं यज्ञस्य देवमृत्विजम्। रत्नधातमम् ।।605
1.6.3.5        
तेमन्वत प्रथमं नाम गोनां त्रिः सप्त परमं नाम जनान्। ता जानतीरभ्यनूषत क्षा आविर्भुवन्नरुणीर्यशसा गावः ।।606
1.6.3.6        
समन्या यन्त्युपयन्त्यन्याः समानमूर्वं नद्यस्पृणन्ति। शुचयो दीदिवासमपान्नपातमुप यन्त्यापः ।।607
1.6.3.7        
आ प्रागाद्भद्रा युवतिरह्नः केतूंत्समीर्त्सति। अभूद्भद्रा निवेशनी विश्वस्य जगतो रात्री ।।608
1.6.3.8        
प्रक्षस्य वृष्णो अरुषस्य नू महः प्र नो वचो विदथा
जातवेदसे। वैश्वानराय मतिर्नव्यसे शुचिः सोम इव पवते चारुरग्नये ।।609
1.6.3.9        
विश्वे देवा मम शृण्वन्तु यज्ञमुभे रोदसी अपां नपाच्च मन्म। सि परिचक्ष्याणि वोच सुम्नेष्विद्वो अन्तमा मदेम ।।610
1.6.3.10       
यशो मा द्यावापृथिवी यशो मेन्द्रबृहस्पती। यशो भगस्य विन्दतु यशो मा प्रतिमुच्यताम्। सदोऽहं प्रवदिता स्याम् ।।611
1.6.3.11       
इन्द्रस्य नु वीक्याणि प्रवोचं यानि चकार प्रथमानि वज्री। अहन्नहिमन्वपस्ततर्द प्र वक्षणा अभिनत्पर्वतानाम् ।।612
1.6.3.12       
अग्निरस्मि जन्मना जातवेदा घृतं मे चक्षुरमृतं म आसन्। त्रिधातुरर्को रजसो विमानोऽजस्रं ज्योतिर्हविरस्मि सर्वम् ।।613
1.6.3.13       
पात्यग्निर्विपो अग्रं पदं वे पाति यह्वश्चरण सूर्यस्य। पाति देवानामुपमादमृष्वः ।।614
1.6.3.0        
इति तृतीया दशतिः ।।3।। तृतीयः खण्डः ।।3।।
1.6.4.0        
[4]
{(1-12) वामदेवो गौतमः; 3, 4, 5, 6, 7- नारायणः ।। 1, 2- अग्निः; 3, 4, 5, 6, 7- पुरुषः; 8- द्यावापृथिवी; 9, 10, 11- इन्द्रः; 12- गावः ।। अनुष्टुप्; 1, 2- पङ्क्तिः; 8, 11, 12- त्रिष्टुप् ।।}
1.6.4.1        
भ्राजन्त्यग्ने समिधान दीदिवो जिह्वा चरत्यन्तरासनि। स त्वं नो अग्ने पयसा वसुविद्रयिं वर्चो दृशेऽदाः ।।615
1.6.4.2        
वसन्त इन्नु रन्त्यो ग्रीष्म इन्नु रन्त्यः। वर्षाण्यनु शरदो हेमन्तः शिशिर इन्नु रन्त्यः ।।616
1.6.4.3        
सहस्रशीर्षाः पुरुषः सहस्राक्षः सहस्रपात्। सर्वतो वृत्वात्यतिष्ठद्दशाङ्गुलम् ।।617
1.6.4.4        
त्रिपादूर्ध्व उदैत्पुरुषः पदोऽस्येहाभवत्पुनः। तथा विष्वङ् व्यक्रामदशनानशने अभि ।।618
1.6.4.5        
पुरुष एवेद सर्वं यद्भूतं यच्च भाव्यम्। पादोऽस्य
सर्वा भूतानि त्रिपादस्यामृतं दिवि ।।619
1.6.4.6        
तावानस्य महिमा ततो ज्यायाश्च पूरुषः। उतामृतत्वस्येशानो यदन्नेनातिरोहति ।।620
1.6.4.7        
ततो विराडजायत विराजो अधि पूरुषः। स जातो अत्यरिच्यत पश्चाद्भूमिमथो पुरः ।।621
1.6.4.8        
मन्ये वां द्यावापृथिवी सुभोजसौ ये अप्रथेथाममितमभि योजनम्। स्योने ते नो मुञ्चतमहसः ।।622
1.6.4.9        
हरी त इन्द्र श्मश्रूण्युतो ते हरितौ हरी । तं त्वा स्तुवन्ति कवयः पुरुषासो वनर्गवः ।।623
1.6.4.10       
यद्वर्चो हिरण्यस्य यद्वा वर्चो गवामुत। सृजामसि ।।624
1.6.4.11       
सहस्तन्न इन्द्र दद्ध्योज ईशे ह्यस्य महतो विरप्शिन्। स्थविरं च वाजं वृत्रेषु शत्रून्त्सुहना कृधी नः ।।625
1.6.4.12       
सहर्षभाः सहवत्सा उदेत विश्वा रूपाणि बिभ्रतीर्द्व्यूद्नी। उरुः पृथुरयं वो अस्तु लोक इमा आपः सुप्रपाणा इह स्त ।।626
1.6.4.0        
इति चतुर्थी दशतिः ।।4।। चतुर्थः खण्डः ।।4।।
1.6.5.0        
[5]
{(1-4) 1- शतं वैखानसाः; 2- विराट् सौर्यः; 3- कुत्स आङ्गिरसः; 4, 5, 6- सार्पराज्ञी; 7, 8, 9, 10, 11, 12, 13, 14- प्रस्कण्वः काण्वः ।। सूर्यः; 1- अग्निः पवमानः; 4, 5, 6- आत्मा वा ।। 1- गायत्री; 2- जगती; 3- त्रिष्टुप् ।।}
1.6.5.1        
अग्न आयूषि पवस आसुवोर्जमिषं च नः। आरे बाधस्व दुच्छुनाम् ।।627
1.6.5.2        
विभ्राड् बृहत्पिबतु सोम्यं मध्वायुर्दधद्यज्ञपतावविह्रुतम्। वातजूतो यो अभिरक्षति त्मना प्रजाः पिपर्ति बहुधा वि राजति ।।628
1.6.5.3        
चित्रं देवानामुदगादनीकं चक्षुर्मित्रस्य वरुणस्याग्ने। सूर्य आत्मा जगतस्तस्थुषश्च ।।629
1.6.5.4        
आयं गौः पृश्निरक्रमीदसदन्मातरं पुरः। पितरं च प्रयन्त्स्वः ।।630
1.6.5.5        
अन्तश्चरति रोचनास्य प्राणादपानती। व्यख्यन्महिषो दिवम् ।।631
1.6.5.6        
त्रिशषद्धाम वि राजति वाक्पतङ्गाय धीयते। प्रति वस्तोरह द्युभिः ।।632
1.6.5.7        
अप त्ये तायवो यथा नक्षत्रा यन्त्यक्तुभिः। सूराय विश्वचक्षसे ।।633
1.6.5.8        
अदृश्रन्नस्य केतवो वि रश्मयो जनाअनु। म्रा जन्तो अग्नयो यथा ।।634
1.6.5.9        
तरणिर्विश्वदर्शतो ज्योतिष्कृदसि सूर्य। विश्वमाभासि रोचनम् ।।635
1.6.5.10       
प्रत्यङ् देवानां विशः प्रत्यङ्ङुदेषि मानुषान्। स्वर्दृशे ।।636
1.6.5.11       
येना पावक चक्षसा भुरण्यन्तं जनाअनु। त्वं वरुण पश्यसि ।।637
1.6.5.12       
उद्द्यामेषि रजः पृथ्वहा मिमानो अक्तुभिः। पश्यञ्जन्मानि सूर्य ।।638
1.6.5.13       
अयुक्त सप्त शुन्ध्युवः सूरो रथस्य नप्त्र्यः। ताभिर्याति स्वयुक्तिभिः ।।639
1.6.5.14       
सप्त त्वा हरितो रथे वहन्ति देव सूर्य। शोचिष्केशं विचक्षण ।।640
1.6.5.0        
इति पञ्चमी दशतिः ।।5।। पञ्चमः खण्डः ।।5।। इति षष्ठोऽध्यायः ।।6।। इति सामवेद-संहितायामारण्यं काण्डं पर्व वा समाप्तम् ।।
1.6.6.0        
[5]
{(1-14) प्रजापतिः ।। इन्द्रस्त्रैलोक्यात्मा ।। त्रिकं = [1- प्रथमं द्विपदा + (2) ततस्त्रयः शाक्वराः पादाः + (3) तत उपसर्गौ + (4) उभयं (शाक्वरोपसर्गौ) + (5) ततः शाक्वरास्त्रयः पादाः | (6) उपसर्गः ।]}
1.6.6.1        
विदा मघवन् विदा गातुमनुशसिषो दिशः। शिक्षा शचीनां पते पूर्वीणां पुरूवसो ।।641
1.6.6.2        
आभिष्ट्वमभिष्टिभिः स्वाऽ३र्न्ना शुः।प्रचेतन प्रचेतयेन्द्र द्युम्नाय न इषे ।।642
1.6.6.3        
एवा हि शक्रो राये वाजाय वज्रिवः। हिष्ठ वज्रिन्नृञ्जस। आ याहि पिब मत्स्व ।।643
1.6.6.4        
विदा राये सुवीर्यं भुवो वाजानां पतिर्वशाअनु। हिष्ठ वज्रिन्नृञ्जसे यः शविष्ठः शूराणाम् ।।644
1.6.6.5        
यो महिष्ठो मघोनामजुर्न्न शोचिः। चिकित्वो अभि नो नयेन्द्रो विदे तमु स्तुहि ।।645
1.6.6.6        
ईशे हि शक्रउ।स्तमूतये हवामहे जेतारमपराजितम्। स नः स्वर्षदति द्विषः क्रतुश्छन्द ऋतं बृहत् ।।646
1.6.6.7        
इन्द्रं धनस्य सातये हवामहे जेतारमपराजितम्। स नः स्वर्षदति द्विषः स नः स्वर्षदति द्विषः ।।647
1.6.6.8        
पूर्वस्य यत्ते अद्रिवोऽशुर्मदाय। सुम्न आ धेहि नो वसो पूर्तिः शविष्ठ शस्यते। सं न्यसे ।।648
1.6.6.9        
प्रभो जनस्य वृत्रहन् त्समर्येषु ब्रवावहै। शूरो योउ। गोषु गच्छति सखा सुशेवो अद्वयुः ।।649
1.6.6.10       
एवाह्येऽ३ऽ३ऽ३व। एवा ह्यग्ने एवाहीन्द्र। एवाहि देवाः ।।650
1.6.6.0        
।।इति पञ्च पुरीषपदानि।।
।।इति महानाम्न्यार्चिकः समाप्तः।।
