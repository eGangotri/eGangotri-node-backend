
(चतुर्विंशं खण्डम्‌)

१.ऋत्विजो वृत्वा मोधुपर्कमाहरेत्‌।।

दद्यादित्यर्थ।।१.२४.१।।

२.स्नातकयोपस्थिताय।।

उपस्थितायेति। कृतसमावर्तनाय। तस्मिन्नहनि गृहानभ्यागताय विवाहार्थिने च।।१.२४.२।।

३.राज्ञे च।।

उपस्थिताय।।१.२४.३।।

४.आचार्यश्वशुरपितृव्यमातुलानां च।।

आचार्यादीनां पूर्वयोरसमासेन निर्देशस्त्वतुल्यत्वज्ञापनार्थ। तेन स्नातकाय तदहरेव देय। ’यत्रैनं पूजयिष्यन्तो भवन्ति’ (३.९.३) इति वचनात्‌। विवाहार्थने च। राज्ञे त्वहरहरभ्यागताय। आचार्यादीनां प्रतिवत्सरोषितागतानां शास्त्रान्तरदर्शनाद्विशेषो लब्ध।।१.२४.४।।

अप्रसिद्धत्वान्मधिपर्कस्वरूपमाह-

५.दधनि मध्वानीय।।

आनयतिरत्र सेचनकर्मा। आसिच्येत्यर्थ।।१.२४.५।।

६.सर्पिर्वा मध्वलाभे।।

इदं वचनं मध्वलाभेऽयमेव प्रतिनिधिर्भवति नान्यस्तैलादिरित्येवमर्थम्‌।।१.२४.६।।

अल्पत्वाद्दातु कर्म पूर्वमाह-

७.विष्टर पाद्यर्ध्यमाचमाचमनीयं मधुपर्को गौरित्येतेषां त्रस्त्रिरेकैकं वेदयन्ते।।

विष्टर इत्यासनम्‌। पाद्यार्थमर्ध्यार्थमाचमनार्थं चोदकं तथोक्तम्‌। एतेषामिति वचनमेतेषामेव त्रिर्निवेदनं यथा स्याद्भोजनस्य मा भूदिति। भोजनं काण्डानुसमय इति। ऋत्विजां मधुपर्कदाने द्वे गती संभवत - पदार्थानुसमय काण्डानुसमय इति। तत्र पदार्थानुसमयो नाम सर्वेभ्यो वरणक्रमेण विष्टरं दत्तत्वा तत पाद्यं ततोऽर्घ्यमिति। काण्डानुसमयो नामैकस्यैव विष्टरादिगोनिवेदनान्तं समाप्य ततोऽन्यस्य सर्वं ततोऽन्यस्येति।।१.२४.७।।

अथ ग्रहीतु कर्माऽऽह-

८. अहं वर्ष्म सजातानां विद्युतामिव सूर्य । इदं तमधितिष्ठामि यो मा कश्चाभिदासतीत्युदागग्रे विष्टर उपविशेदाक्रम्य वा।।

आक्रम्या वा पद्भ्यां विष्टरमाक्रम्य वा। एतयोर्विकल्प।।१.२४.८।।

९. पादौ प्रक्षालापयीत दक्षिणमग्रे ब्राह्मणाय प्रयच्छेत्‌।।

पश्चात्सव्यम्‌। कुत?अग्रेवचनाद् ।।१.२४.९।।

१०.सव्यं शूद्राय।।

अग्रे प्रयच्छेत्‌। पश्चाद्दक्षिणम्‌। क्षत्रियवैश्यौ यदा प्रक्षालयितारौ तदा सव्यं वा पूर्वमं दक्षिणं

वा । नास्ति तदा नियम।।१.२४.१०।।

११. प्रक्षालितपादोऽर्घ्यमञ्जलिना प्रतिगृह्य।।

प्रक्षालितपादग्रहणमानन्तर्यार्थम्‌। प्रक्षालनानन्तरमर्ध्यमेव गृह्णीयादिति।

गन्धमाल्यादिसंयुक्तमुदकमर्घ्यमित्युच्यते लोके।।१.२४.११।।

१२.अथाऽऽचमनीयेनाऽऽचामति-अमृतोपस्तरणमसि इति।।

अथशब्दस्त्वानन्तर्यार्थ। अर्घ्यानन्तरमाचमनीयमेवेति। तेन गन्धमाल्यादीनि परिसमाप्ते कर्मणि दातव्यानि। आचामतीत्युदकं पिवतीत्यर्थ। अत्र शौचार्थमाचमनं न भवति। कुत? स्मृते ’मधुप्रके त सोमे च अप्सु प्राणाहुतीषु च। नोच्छष्टा भवन्ति’ इति। उत्तरत्र विधानाच्च ’आचान्तोदकाय गाम्‌’ (१.२४.२३) इति । एवमेके। तदयुक्तम्‌। कुत? सोमेऽनुच्छिष्टविधानाद्यत्राऽऽचमनं न प्रतिषेधति तत्र शौचार्थमाचमनं भवतीति गम्यते। आचान्तोदकवचनमन्यार्थम्‌।।१.२४.१२।।

१३.मधुपर्कमा्ह्रयमाणमीक्षेत्‌ मित्रस्य त्वा चक्षुषा प्रतीक्ष इति।।

मधुपर्कमा्ह्रयमाणमानीयमानमीक्षेत मन्त्रेण।।१.२४.१३।।

१४.देवस्य त्वा सवितु प्रसवेऽश्विनोर्बाहुभ्यां पूष्णो हस्ताभ्यां प्रतिगृह्णामीति तदञ्जलिना प्रतिगृह्य सव्ये पाणौ कृत्वा मधुवाता ऋतायत इति तृचेनावेक्ष्यानामिकया चाङ्‌गुष्ठेन च त्रि प्रदक्षिणमालोड्य वसवस्त्वा गायत्रेण च्छन्दसा भक्षयन्त्विति पुरस्तान्निर्मार्ष्टि।।

अनामिकेति केचिन्मध्माहु। कुत? देशेनैव समाख्या न तु तस्या नाम विद्यतेऽङ्‌गुष्ठादिवत्‌। अन्ये तूपकनिष्ठकामाहु । कुत? कनिष्ठिकया ह्यसौ व्यपदिश्यते न तु तस्या नामास्तीति। आगमाद्विशेषो ज्ञेय। तृचेनावेक्ष्य तत सव्ये पाणौ कृत्वा प्रदक्षिणमालोड्य वसवस्त्वेति पुरस्तान्निर्मार्ष्टि। अङ्‌गुलगतं लेपमपनयतीत्यर्थ।।१.२४.१४।।

१५.रुद्रास्त्वा त्रैष्टुभेन च्छन्दसा भक्षयन्त्विति दक्षिणत आदित्यास्त्वा जागतेन च्छन्दसा भक्षयन्त्विति पश्चाद विश्वे त्वा देवा आनुष्टुभेन च्छन्दसा भक्षयन्त्वित्युत्तरतो भूतेभ्यस्त्वेति मध्यात्‌ त्रिरुद्गृह्या।।

मन्त्रेण मध्यात्‌ त्रिरुद्गृह्य निर्मार्ष्टि ऊर्ध्वं त्रिरुत्क्षिपतीत्यर्थ। मन्त्रावृत्रुक्ता।।१.२४.१५।।

ततो भूमौ निधाय पात्रम्‌-

१६.विराजो दोहोऽसीति प्रथमं प्राश्नीयात्‌ विराजं दोहमशीयेति द्वितीयं मयि दोह पद्यायै विराज इति तृतीयम्‌।।

संख्यावचनानि तु सर्वप्राशपक्षे त्रिभिरेव मन्त्रैर्यथा सर्वं प्राशितं भवति तथा प्राश्नीयादित्येवमर्थानि। एवं भाष्यकार। अन्ये त्वन्यथा व्याचख्यु- भूतेभ्यस्त्वेति मध्यात्‌ त्रिरुद्गृह्य विराजो दोहोऽसीति प्रथममुद्ग्राहं प्राश्नीयात्‌। विराजो दोहमशीयेति द्वितीयमुद्ग्राहम्‌। मयि दोह इति तृतीयमुद्ग्राहम्‌। तृतीयवचनं सर्वप्राशनपक्षे तृतीयेन प्राशनेन यथा सर्वं प्राशितं भवति तथा प्राश्नीयादित्येवमर्थम्‌। पद्यायै विराज इत्यत्र विराज इति षष्ठी। कुत?पूर्वमन्त्रयोस्तथा दृष्टत्वात्‌। पद्यायै विराज इत्यपि चतुर्थी षष्ठ्यर्थे। तेन तदसमानाधिकरण्ये सत्यपि षष्ठ्येव युक्ता कल्पयितुम्‌।।१.२४.१६।।

१७.न सर्वम्‌।

प्राश्नीयात्‌।।१.२४.१७।।

१८.न तृप्तिं गच्छेत्‌।।

तृप्तिं च न गच्छेत्‌।।१.२४.१८।।

१९.ब्राह्मणायोदङ्‌ङुच्छिष्टं प्रयच्छेदलाभेऽप्सु।।

ब्राह्मणायोच्छिष्टमुद्धृतादवशिष्टमुदङ्‌मुखो मधुपर्कं प्रयच्छेत। ब्राह्मणालाभेऽप्सु निषिञ्ञ्चोत्‌।।१.२४.१९।।

२०.सर्वं वा।।

प्राश्नीयात्‌।।१.२४.२०।।

२१. अथाऽऽचमनीयेनान्वाचामत्यमृतापिधानमसि इति।।

यत्तत्पूर्वमाचमनीयं निवेदितं तेनान्वाचामति मन्त्रेण ।।१.२४.२१।।

२२.सत्यं यश श्रीर्मयि श्री श्रयतामिति द्वितीयम्‌।।

द्वितीयग्रहणमाचमनीयप्राप्त्यर्थम्‌। इतरथा मन्त्स्योत्तरेण सम्बन्ध स्यात्‌।।१.२४.२२।।

२३.आचान्तोदकाय गां वेदयन्ते।।

आचान्तग्रहणं शौचार्थमाचमनं कृत्वा कर्माङ्‌गमप्याचमनं कुर्यादित्येवमर्थम्‌। उदकवचनमाचमनीयनिवृत्यर्थम्‌। तेनाऽऽचमन उदकान्तरं भवति।।१.२४.२३।।

२४.हतो मे पाप्मा मे हत इति जपित्वोंकुरुतेति कारयिष्यन्‌।।

इमं मन्त्रं जपित्वा ॐ कुरुतेति ब्रूयात्‌। यदि कारयिष्यन्मारयिष्यन्भवति। तदा च दाताऽऽलभेत। तत्र देवता प्रागुक्ता।।१.२४.२४।।

२५.माता रुद्राणां दुहिता वसूनामिति जपित्वोमुत्सजतेत्युत्स्रक्ष्यन्‌।।

यद्युत्स्रक्ष्यन्‌ भवति तदैतां जपित्वोमुत्सृजतेति ब्रूयात्‌।।१.२४.२५।।

२६.नामांसो मधुपर्को भवति भवति।।

मधुपर्काङ्‌गं भोजनममांसं न भवतीत्यर्थ। कुत? मांसस्य भोजनाङ्‌गत्वेन लोके प्रसिद्धत्वात्‌। अनेनाभ्युपायेन भोजनमप्यत्र विहितं भवति। पशुकरणपक्षे तन्मांसेन भोजनम्‌। उत्सर्जनपक्षे मांसान्तरेण। अध्यायान्तलक्षणार्थं द्विर्वचनं मङ्‌गलार्थं च।।१.२४.२६।।

इत्याश्वलायनगृह्यसूत्रे प्रथमोऽध्याय।।१।।

इत्याश्वलायनगृह्यसूत्रविवरणे नारायणीयायां वृत्तौ प्रथमोऽध्याय।।१।।

------------------------