1.1.1
हरिः ओम् - ओमित्येतदक्षरमुद्गीथमुपासीत ;
ओमिति ह्युद्गायति । तस्योपव्याख्यानम् ।। 1 ।।
प्रकाशिका
रङ्गरामानुजमुनिविरचिता
मङ्गलाचरणम्
अतसीगुच्छसच्छायमचिंतोरः स्थलं श्रिया ।
अंजनाचलशृङ्गारमंजलिर्मम गाहताम् ।। 1 ।।
आतार्यवन्दनम्
*1श्रीशैलपूर्ववंशाब्धि1 कौस्तुभस्य जगद्गुरोः ।
श्रीमतस्तातयार्यस्य चरणौ शरणं वृणे ।। 2 ।।
श्रीतातगुरुसेवाप्तवेदान्तयुगलाशयः ।
वात्स्यानन्तगुरुः श्रीमान् श्रेयसे मेऽस्तु भूयसे ।। 3 ।।
यत्सेवावैभवाल्लब्धा मया परमहंसता ।
तमहं शिरसा वन्दे परकालमुनीश्वरम् ।। 4 ।।
व्यासं लक्ष्मणयोगीन्द्रं प्रणम्यान्यान् गुरूनपि ।
*2छन्दोगोपनिषद्व्यायख्यां2 करवाणि यथामति ।। 5 ।।
"	ब्रह्मविद्यौपयिकं कर्माङ्गविषयमादौ उपासनम् 3उपदिश्यते3 । ओमित्येतदक्षरंमुद्गीथमुपासीतेति"
। उद्गीथं1 - उद्गीथभक्तयवयवभूतम्1 ओमित्ये- तदक्षरमुपासीतेत्यर्थः । 4ओमित्यक्षरस्य4
उद्गीथत्वासम्भवेन सामानाधिकरण्यार्थ- मुद्गीथपदस्य वा, अक्षरपदस्य वा मुख्यार्थत्यागेन
लक्षणायां समाश्रयणीयायाम् एतस्यैवाक्षरस्योपव्याख्यानमित्युपसंहारानुगुण्यात् उद्गीथशब्दस्य
जघन्यतया च, तस्यैवोद्गीथावयवलक्षकत्वं युक्तम्, नतु मुख्यस्य ओमित्येतदक्षरमित्यस्य
ओङ्कारावयवयुक्तोद्गीथलक्षकत्वं 5युक्तमिति5 द्रष्टव्यम् । स्वयमेव श्रुतिरोङ्कारस्योद्गीथशब्दप्रतिपाद्यत्वे
हेतुमाह - ओमिति ह्युद्गायतीति । लोके ओमिति ह्यारभ्यैवोद्गायति । अत उद्गीथावयवत्वात्
उद्गीथशब्दप्रतिपाद्यत्वं युक्तमित्यर्थः । तस्योपव्याख्यानं । 6तस्य - ओमित्यक्षरस्य
उपव्याख्यानं6 - इदमुपासनं एवं 7विभूतिः7
एवं फलमित्यादिकथनम् 8क्रियत8 इति शेषः ।
1.1.2
एषां भूतानां पृथिवी रसः, पृथिव्या आपो रसः, अपामोषधयो रसः,
ओषधीनां पुरुषो रसः । पुरुषस्य वाक््रसः, वाच ऋक््रसः, ऋचः
साम रसः, साम्न उद्गीथो रसः ।। 2 ।।
"	प्र. - एषां । एषां - स्थावरजङ्गमात्मक भूतानां पृथिवीरसः - परायणम् । भूतानां पृथिव्याधारकत्वादिति"
भावः । पृथिव्या आपो रसः । तस्याः 1जलप्रकृतिकत्वादिति1 भावः । अपामोषधयो रसः । तत्परिणामत्वादिति
भावः । ओषधीनां पुरुषो रसः । अन्नपरिणामत्वात् शरीरस्येति भावः । पुरुषस्य वाक््रसः
। वाचोऽत्युपकारकत्वादिति भावः । वाच ऋग्रसः । ऋचां गम्भीरार्थकत्वादिति भावः । ऋचः
सामरसः । गीतिसारत्वात् साम्नामिति भावः । साम्न उद्गीथो रसः । गीतिसारत्वात् साम्नामिति
भावः । साम्न उद्गीथो रसः । श्राव्यत्वात् सार इत्यर्थः । अत्र उद्गीथशब्देन उद्गीथावयव ओङ्कार उच्यते ।।
1.1.3
स एष रसानाँ रसतमः परमः परार्ध्योऽष्टमो यदुद्गीथः ।। 3 ।।
"	प्र. - स एषः......परमः । स एषः - ओङ्कारः रसतमः परमः - 1भूतादीना1मुत्तरोत्तररसानामतिशयितो"
रसः । इतोऽधिको रसो नास्तीत्यर्थः । परार्ध्यः - परस्य ब्रह्मणः अर्धं - स्थानमर्हतीति
परार्ध्यः । छन्दसि च (पा.सू. 5-1-67) इति यत् । ब्रह्मवत् ओङ्कारस्याप्युपास्यत्वादिति
भावः । अष्टमः - अयमुद्गीथः, पृथिवी रसः पृथिव्या आपो रस इति परिगणनायाम् अष्टम इत्यर्थः
। यदुद्गीथ । य उद्गीथ इत्यर्थः ।।
1.1.4
कतमा कतमर्क् कतमत्कतमत् साम, ।
कतमः कतम उद्गीथ इति विमृष्टं भवति ।। 4 ।।
"	प्र. - वाच ऋग्रसः, ऋचः सामरसः साम्न उद्गीथोरसः इति ऋक्सामोद्गीथानां प्रस्तुतत्वात्"
*1तानि1 विमृशति कतमा इति । कतमा कतमा इति वीप्सा आदरार्था । 2का ऋग्2 इत्यर्थः । एवमुत्तरत्रापि
कतमत्कतमत्सामेत्यादौ द्रष्टव्यम् । इति विमृष्टं भवति । विमर्शः कृतो 3भवतीत्यर्थः3 ।
1.1.5
वागेवर्क प्राणः साम, ओमित्येतदक्षरमुद्गीथः ।
तद्वा एतन्मिथुनम् , यद्वाक् च प्राणश्च, ऋक् च साम च ।। 5 ।।
"	प्र. -  विमर्शनिष्पन्नमर्थमाह - वागेव - उद्गीथ  इति । ऋचो वागिन्द्रियोच्चारणसाध्यत्वात्"
वागेवऋक् सामगानस्य प्राणनरूपश्वासधारण- साध्यत्वात् प्राण एव साम ; उद्गीथमक्त्त्यवयवत्वात्
ओमित्यक्षरमेवोद्गीथ इत्यर्थः ।
तद्वा......प्राणश्च । स्त्रीलिङ्गशब्दवाच्यतया वाचः स्त्रीत्वं प्राणस्य पुंल्लिङ्गशब्द-
वाच्यतया पुंस्त्वमिति भावः । ऋक् च साम च ।  अत्रापि तदेतन्मिथुन- मित्यनुषज्यते ।
उक्तरीत्या वाक्प्राणयोर्मिथुनत्वेन तदभिन्नत्वेन
ऋक्सामयोरपि मिथुनत्वं द्रष्टव्यम् ।।
1.1.6
तदेतन्मिथुनमोमित्येतस्मिन्नक्षरे सँसृज्यते, यदा वै मिथुनौ
समागच्छतः, आपयतो वै तावन्योन्यस्य कामम् ।। 6 ।।
"	प्र. - तदेतत् - संसृज्यते । ऋक्सामात्मकं तदेतन्मिथुनं ओमित्येतस्मिन्नक्षरे उद्गीथावयवभूते"
संसृज्यते । उद्गीथस्य ऋगारूढ सामभक्तिरूपत्वेन ऋक्सामरूपतया उद्गीथावयवप्रणवस्य 1ऋक्सामभ्यां1
संसृष्टत्वात् तदात्मकमिथुनेन संसृष्टत्वमित्यर्थः । वाक्प्राणात्मकमिथुनाध्यास- विशिष्टऋक्साम-
संसृष्टतया उद्गीथावयवप्रणवोपासनं कर्तव्यमित्यर्थः ।
"	यदा - कामम् ।  यदा दम्पतीमिथुनीभूतौ ग्राम्यधर्माय"
संसृज्येयाताम् , तदा अन्योन्यकामप्रापकत्वं
प्रसिद्धमित्यर्थः । मिथुनाविति पुंस्त्वद्विवचने छान्दसे ततश्च ओङ्कारोऽपि 2स्वसंसृष्टं2मिथुनेन
कामप्रापक इति भावः ।।
1.1.7
आपयिता  ह  वै  कामानां  भवति य एतदेवं विद्वानक्षरमुद्गीथमुपास्ते ।। 7 ।।
"	प्र. - तदुपासकोऽप्युद्गाता स्वोपास्यौङ्कारवत् यजमानकामप्रापक इत्याह आपयिता उपास्ते"
। 1कामाप्त्यादि1 विशिष्टोद्गीथावयवोपासनस्य यजमानगत- कामाप्तिरेव फलमित्यर्थः ।।
1.1.8
तद्वा एतदनुज्ञाक्षरं यद्धि किञ्चानुजानात्योमित्येव तदा हैषो एव
समृद्धिर्यदनुज्ञा समर्द्धयिता ह वै कामानां भवति य एतदेवं
विद्वानक्षरमुद्गीथमुपास्ते ।। 8 ।।
"	प्र. - तद्वा एतदनुज्ञाक्षरम् । ओङ्कारोऽनुज्ञाक्षरमित्यर्थः । तदेवोपपादयति यद्धि तदाह"
। 1लोके हि1 अनुज्ञां प्रयच्छन् पुरुषः ओमित्यनुजानातीत्यर्थः । एषो......ज्ञा । उ शब्दः
*2प्रसिद्धौ2 । लोके 3समृद्धिमान्3 हि ओमित्यनुज्ञां प्रयच्छति । अतोऽनुज्ञारूपस्य ओङ्कारस्य
समृद्धिमूलत्वात् अनुज्ञारूप ओङ्कार एव समृद्धिरित्यर्थः । एवं समृद्धिगुण- विशिष्टौङ्कारोपासनस्य
फलमाह - समर्द्धयिता......उपास्ते इति । यजमानस्य कामसमृद्धिं करोतीत्यर्थः ।।
1.1.9
तेनेयं त्रयी विद्या वर्तते, ओमित्याश्रावयति ओमिति शँसति
ओमित्युद्गायति एतस्यैवाक्षरस्यापचित्यै महिम्ना रसेन ।। 9 ।।
"	प्र. -  उपास्यमोङ्कारं प्ररोचनार्थं स्तौति - तेनेयं इत्यादिना । तेन -  प्रकृतेन"
उपास्येन ओङ्कारेण1 त्रयीवीद्या -  त्रयीविहितं कर्म प्रवर्तत इत्यर्थः । तदेवोपपादयति
- ओमितिउद्गायति ।  ओङ्कारपूर्वकत्वात् आश्रावणशंसन-
उद्गानानामित्यर्थः । किमिति ओङ्कारपूर्वकमेवाऽऽश्रावणादिकं
क्रियत इत्यत्राह - एतस्यैव - रसेन । रसेन -
सारभूतेन महिम्ना - माहात्म्येन युक्तस्य एतस्य - ओङ्कारलक्षणस्य अक्षरस्य अपचित्यै
- पूजार्थमित्यर्थः ।।
1.1.10
तेनोभौ कुरुतो यश्चैतदेवं वेद, यश्च न वेद ; नाना
तु विद्या चाविद्या च ; यदेव विद्यया करोति श्रद्धयोपनिषदा,
तदेव वीर्यवत्तरं भवति ।।
इति खल्वेतस्यैवाक्षरस्योपव्याख्यानं भवति ।। 10 ।।
।। इति प्रथमाध्याये प्रथमः खण्डः ।।
"	प्र. -  1ननु अनेवंविद्भिरपि1 कर्मणोऽनुष्ठीयमानत्वदर्शनात् विद्यावैयर्थ्यंम् इत्याशङ्क्य,"
सत्यं, विद्वद्भिरविद्वद्भिरपि लोके ओङ्कारेण कर्मानुष्ठीयते - 2तथापि2 विद्याविद्ये
विलक्षण फले ; विद्यया क्रियमाणं हि कर्म
वीर्यवत्तरं भवति ; अतादृशं तु न तथा इत्याह - तेनोभौ इत्यादिना । नाना तु विलक्षणफले इत्यर्थः । यदेव ;
कर्मेत्येर्थः । विद्या -  उपासनम् । श्रद्धा -  आस्तिक्यबुद्धिः । उपनिषच्छब्देन उपनिषज्जन्यं
ब्रह्मात्मकत्वज्ञानमुच्यते । कर्मणः वीर्यवत्तरत्वं नाम  3प्रबल- कर्मान्तराप्रतिबद्धफलकत्वम्3
।।
"	इति...... भवति । रसतमत्वकामप्तिसमृद्धिगुणकत्वादिभिरुक्तप्रकारै- र्विशिष्टमभिहितमुपासनं"
सर्वमेतदक्षरविषयकमेवेत्यर्थः । ततश्चोपास्यभेदशङ्का न कार्येति भावः ।।
"	एतत्खण्डान्तर्गतवाक्यविषयाणि अधिकरणानि उपन्यस्यन्ते -"
"	अङ््गपादे - स एष रसानां रसतमः परमः परार्ध्योऽष्टमो यदुद्गीथः इत्येवं जातीयकानां"
*4वाक्यानाम्4, इयमेव जुहूः, स्वर्गो 5लोक5 आहवनीयः इत्यादिवाक्यवत् स्तावकत्वमेव, न
तु रसतमत्वादिलक्षणोपास्यगुणसमर्पकत्वम् । ओमित्ये- तदक्षरमुद्गीथमुपासीत इति नोपासनं
विधीयते । 6उद्गीथविधि6 सिद्धानुष्ठानौ- पयिकज्ञानसामान्यवाची हि उपासनाशब्दः । अतोऽनुवाद
एव । ततश्च रसतमत्वादिवाक्ये समभिव्याहृतविध्यभावेन तदेकवाक्यतया
स्तावकत्वाभावेन 7उद्गीथपदो7पस्थापि8तक्रतु8
प्रकरणगतोद्गीथविध्येकवाक्यतयैव रसतमत्वादि वाक्यानां स्तावकत्वम् । न च स्तावकवाक्यानां
स्तुत्यविधि समभिव्याहारनियमोऽस्ति । एतद्ब्रह्मणान्येव पञ्चहवीषि, यद्ब्राह्मणानीतराणि
इत्यतिदिष्टार्थवादेषु व्यभिचारात् । अस्तु वा उद्गीथमुपासीतेत्युपासनविधिः ; तदंवाक्यता
च 9रसतमत्वा9 दिवाक्यानाम् - तथाऽपि रसतमादिवाक्यानां नोपासनविषय- समर्पकत्वेन एकवाक्यत्वम्
, ओमित्येतदक्षरम् इत्यनेनैव उपास्यस्य लाभात् । अपितु उपास्योद्गीथस्तावकत्वेनैव ;
*10उपास्योद्गीथमादाय10 स्तुतिमात्रस्योपलम्भात् इति स्तुतिमात्रमुपादानादिति चेत् (ब्र.सू.
*3-4-21) इति सूत्रखण्डेन पूर्वपक्षं कृत्वा, नापूर्वत्वात् इति सूत्रखण्डेन च, भावशब्दाच्च
(ब्र.सू.3-4-22) इति सूत्रेण च सिद्धान्तः कृतः ।
"	अयमर्थः - उद्गीथे पसतमत्वादीनां मानान्तराप्राप्तत्वेन अनुवादमुखेन 11स्तुत्यसम्भवात्11"
; इयमेव जुहूः इत्यादौ जुहूविधेः संनिहिततया तदेकवाक्यत्वेन तत्स्तावकत्वासम्भवेऽपि
क्रतुप्रकरणगतोद्गीथविधेरसंनिहिततया तदेकवाक्यत्वा- भावात् ; एतद्ब्राह्मणान्येव पञ्च
हवींषि इत्यादिवत् तदेकवाक्यताकल्पक- वचनान्तराभावात् ।
ओमित्येतदक्षरमुद्गीथमुपासीत इति संनिहिते 12विस्पष्ट12 विधिप्रत्यययुक्ते क्रियावाचिनि
भावशब्दे विद्यमाने तदेकवाक्यतामनादृत्य क्रतुप्रकरणगतोद्गीथविध्येकवाक्यताकल्पनस्यान्याय्यत्वात् ।
"	13ननु13 संनिहितोपासनविध्येकवाक्यत्वेऽपि"
उपास्योद्गीस्तावकत्वेनैव रसतमादिवाक्यानामेकवाक्यताऽस्तु;
न तु उपास्यसमर्पकत्वेनेति चेन्न - उपासनविषयसमर्पकतया
प्रवत्तिविशेषकरत्वेसम्भवति व्यर्थप्रायस्तुतित्वकल्पनाया
*14अयुक्तत्वात्14 । अतो रसतमत्वादिकमप्युपास्यमेव । 15ततश्च15 रसतमत्वादि- विशिष्टतयैवोद्गीथोपासनं
कर्तव्यं 16तत्तत्फलार्थिभिरिति16 स्थितम् ।
"	तथा - ओमित्येतदक्षरमुद्गीथमुपासीत इत्यादौ निर्विशेषसामान्येन व्यवहारासम्भवात् विशेषाकाङ्क्षायां"
तत्तच्छाखागतानामेव उद्गीथव्यक्तीनां संनिहितत्वात् तन्मात्रविषयत्वमेव 17उद्गीथश्रुतेः17
युक्तम् । ततश्च ताण्डि- शाखागतरसतमत्व-कामाप्ति-हिरण्मयपुरुष-आकाशादिदृष्टि-विशिष्टोपासने
ताण्डि- शाखागतोद्गीथव्यक्तेरेव क्रतुमध्यप्रयुक्ताया उपास्यत्वम् , न तु शाखान्तर-
गतोद्गीथव्यक्तेः । न च 1सर्वशाखागतोद्गीथानाम्1 ऐक्यं शङ्क्यम् - स्वरादिभेदेन उद्गीथव्यक्तीनां
भिन्नत्वात् । न चोद्गीथश्रुतेः 2सङ्कोतलक्षणबाधप्रसङ्ग2 इति वाच्यम् - शुक्लपटमानयेत्यादौ
पटशब्दस्य व्यक्तिविशेषार्थकत्वेऽपि,
"	जातिव्यक्तीगृहीत्वेह वयं तु 3श्रुत3 लक्षिते ।"
"	4कृष्णादि4यदि मुञ्चामः का श्रुतिस्तत्र पीड्यते ।।"
(श्लो.का.348) इति 5न्यायेन5श्रुत्यर्थभूतायाः
पटत्वजातेः, लक्ष्याया व्यक्तेश्चापरित्यागेन 6पट-
श्रुत्यबाध6 इत्युक्तरीत्या - उद्गीथश्रुतेरप्यबाधात्
तत्तच्छाखागतोद्गीथमात्रविषयत्वमेव - इति पूर्वपक्षे प्राप्ते,
"	उच्यते - अङ्गावबद्धास्तु न शाखासु हि प्रतिवेदम्"
(ब्र.सू. 3-3-53) तुशब्दः पूर्वपक्षव्यावृत्यर्थः ।
उद्गीथाद्यङ्गावबद्धा उपासनाः तत्तच्छाखागतोद्गीथ- व्यक्तिष्वेव न व्यवतिष्ठेरन् । अपितु
प्रतिशाखं संबध्येरन् । शुक्लं
पटमानयेत्यादौ शुक्लपदसमभिव्याहारान्यथानुपपत्या विशिष्टैकार्थप्रत्यायनाय अविशेषप्रवृत्तश्रुतेः
पीडनेऽपि प्रकृते तादृशबाधकाभावेन अविशेषप्रवृत्तोद्गीथश्रुतेः सन्निधिमात्रेण 7सङ्कोचाभावात्7
शाखान्तरगतः 8क्रतु8 मध्ये प्रयुज्यमानः उद्गीथः शाखान्तरोक्तोपासनप्रकारेणाप्युपास्य इत्यर्थः ।
"	मन्त्रादिवद्वाऽविरोधः (ब्र.सू. 3-3-54) ।"
शाखान्तराम्नातानां मन्त्रादीनां शाखान्तराम्नातक्रतुसम्बन्धवत्
शाखान्तरगतोपासनानामपि शाखान्तरगतोद्गीथ- सम्बन्धे विरोधाभावात् इति स्थितम् ।
"	9तथा9 गुणोपसंहारपादे - ओमित्येतदक्षरमुद्गीथमुपासीत"
इत्यादिना विहितानामङ्गावबद्धोपासनानाम्
अव्यभिचरितक्रतुसम्बन्धिजुहूपस्थापितक्रतुफल-
निराकाङ्क्षपर्णतादिवत् अव्यभिचरितक्रतुसम्बन्ध्युद्गीथोपस्थापितक्रतुफलेनैव
नैराकाङ्क्ष्यात् , तदेव वीर्यवत्तरं भवति इति वीर्यवत्तरत्वादिश्रवणानामर्थवादत्वात्
व्रीहिप्रोक्षणपर्णतीदिवत् अङ्गत्वात् उपासनानि क्रतौ नियमेनोपादेयानि इति पूर्वपक्षे
प्राप्ते - उच्यते । तन्निर्धारणानियमस्तद्दृष्टेः पृथग्ध्यप्रतिबन्धः फलम् (ब्र.सू.
*3-3-41) । निर्धारणं 1निश्चयेनमनसोऽवस्थापनम्1 ध्यानमित्यर्थः । तस्योपासनस्य अनियमः
नियमेनाननुष्ठानम्, तेनोभौ कुरुतो यश्चैत देवं वेद यश्चन वेद इत्यानियमदर्शनात्; तस्योपासनस्य
प्रबलकर्माप्रतिबन्धरूपवीर्यवत्तरत्व- लक्षणफलान्तरवत्वेन कर्माङ्गत्वा भावादित्यर्थः
। अयं भावः पर्णतोदुम्बुरत्वादि- स्थले विधिविभक्तयश्रवणादर्थवादेनैव विधिशक्तित्मुपजनय्य
पुनस्तेनैव 2फल- समर्पणे2 विरम्यव्यापारात् वाक्यं भिद्येत । उपासनायां तु विस्पष्टविधिश्रवणान्न
फलविधित्वे वाक्यभेदशङ्का । अतः पर्णतोदुम्बरतादिविध्यपेक्षया उपासन- विधेर्वैषम्यात्
फलविधित्वं सम्भवतीति इति स्थितम् ।
"	तथा अङ्गपादे - मुक्तिव्यतिरिक्तफलकोपासनानाम् उद्गीथविद्यारहितयज्ञादि कर्मनिष्पाद्यानामपि"
यज्ञादिरूपसाधननिष्पत्तौ सत्यां विलम्बे हेत्वभावादिह जन्मन्येव निष्पत्तिरिति पूर्वपक्षे
प्राप्ते - उच्यते । ऐहिकमप्रस्तुतप्रतिबन्धे तद्दर्शनात् (ब्र.सू.3-4-50) । मुक्तिव्यतिरिक्तफलकमुपासनं
अप्रस्तुतप्रतिबन्धे-प्रतिबन्धाभावे ऐहिकं - इहैवजन्मनि सम्भवति । सतिप्रतिबन्धे जन्मान्तरे
। न च प्रति- बन्धासम्भवः शङ्कनीयः, यदेव विद्यया करोति श्रद्धयोपनिषदा तदेव वीर्यवत्तरं
भवति इत्युद्गीथविद्यायाः प्रबलकर्मान्तराप्रतिबद्धफलकत्वावेदनेन
प्रबलकर्मान्तर- प्रतिबन्धस्यानुज्ञातत्वात्
। न च 3तमेतं3 वेदानुवचनेन  ब्राह्मणा विविदिषन्ति (बृ.उ.6-4-22) इति 4यज्ञादेर्वेदन4
साधनत्वश्रवणात् कारीर्यभिचारादिवत् नियतैहिकत्वमेव किं न
स्यादिति वाच्यम् - शुष्यच्छालिसम्पत्तिवैरिविशेष-
विपत्तिफलकत्वेन विहितानां तेषां नियतैहिकत्वेऽपि विद्यासाधनयज्ञादिकर्मणां तज्जन्मनि
विद्योद्देशेनाविहिततया पश्वादिफलकचित्रेष्ट्यादिवत्
नियतैहिकत्वाभावात् । पूर्वतन्त्रे चतुर्थाध्याये योगसिद्ध्यधिकरणे तथा निर्णीतत्वात् इति स्थितम् ।।
"	तथा तदुत्तराधिकरणे - यक्षानुरूपो बलिरिति न्यायेन बलवत्कर्मसाध्यानां मुक्तिफलकब्रह्मोपासनानां"
प्रबलकर्मान्तरप्रतिबन्धासम्भवात् नियतैहिकत्वमेवेति पूर्वपक्षे प्राप्ते - उच्यते,
एवं मुक्तिफलानियमस्तदवस्थावधृतेस्तदवस्थावधृतेः (ब्र.सू.3-4-51) मुक्तिफलकविद्यानामप्यैहिकत्वनियमो
नास्ति, अप्रस्तुतप्रति- बन्धत्वरूपावस्थायाः विशेषेण तत्राप्यवधृतत्वात् । तत्रापि
प्रबलानां ब्रह्मविदपचारादिप्रतिबन्धकानां सम्भवात् । 1द्विरुक्तिरध्यायपरिसमाप्त्यर्था1 । प्रकृतमनुसरामः ।।
1.2.1
देवासुरा ह वै यत्र संयेतिरे उभये प्राजापत्याः । तद्ध देवा
उद्गीथमाजहुः, अनेनैनान् अभिभविष्यामः इति ।। 1 ।।
"	प्र. - उद्गीथावयवे ओङ्कारे मुख्यप्राणदृष्टिं विधातुमाख्यायिकां प्रस्तौति - देवासुरा......"
प्राजापत्या इत्यादिना । द्विविधाः प्रजापतिसुताः देवासुराः यत्र - यस्मिन्काले परस्परं
संयेतिरे -  युद्धं कृतवन्त इत्यर्थः । प्राजापत्या  इत्यपत्यार्थे, दित्यदित्यादित्यपत्युत्तरपदाण्ण्यः
(पा.सू. 4-1-85) इति ण्यः। तद्ध...... इति । तत् -  तदा - ह -  प्रसिद्धं यथा तथा देवाः
अनेनैव -  उद्गीथावयवेन ओङ्कारेणोपासितेन एनान् -  असुरान् अभिभविष्यामः -  जेष्यामः
इत्यभिसन्धाय 1उद्गीथं प्राणं1 उपायत्वेन स्वीकृतवन्त इत्यर्थः ।।
1.2.2
ते ह नासिक्यं प्राणमुद्गीथमुपासाञ्चक्रिरे ; तँ हासुराः
पाप्मना विविधुः ; तस्मात् ते नोभयं जिघ्रति सुरभि च
दुर्गन्धि च ; पाप्मना ह्येष विद्धः ।। 2 ।।
"	प्र. - ते......चक्रिरे । ते - देवाः घ्राणेन्द्रियत्वेन उद्गीथमुपासितवन्त इत्यर्थः"
। नासिकायां भवं नासिक्यम् । शरीरावयवाच्च (पा.सू. 4-3-55) इति यत् । तं......विविधुः
। तं - नासिक्यं प्राणम् असुराः - स्वकीयेन पाप्मना विविधुः -
संयोजितवन्तः । पापहेतुभूतवृत्या संयोजितवन्त इति यावत् । तस्मात्...... विद्धः । तस्मात्
-  पापसंसर्गाद्धेतोः पुरुषः घ्राणेन सुरभि च दुर्गन्धि चोभयं जिघ्रति । तस्मान्नासिक्यः
प्राणः पापविद्ध एवेत्यर्थः ।।
1.2.3
अथ ह वाचमुद्गीथमुपासाञ्चक्रिरे, ताँ हासुराः पाप्मना विविधुः ;
तस्मात् तयोभयं वदति सत्यञ्चानृतञ्च ; पाप्मना ह्येषा विद्धा ।। 3 ।।
"	प्र. - अथ ह वाचम् - इत्यादि । पूर्ववत् ।।"
1.2.4
अथ ह चक्षुरुद्गीथमुपासाञ्चक्रिरे, तद्धासुराः पाप्मना विविधुः ।
तस्मात् तेनोभयं पश्यति दर्शनीयञ्चादर्शनीयञ्च ; पाप्मना ह्येतद् विद्धम् ।। 4 ।।
"	प्र. - अथ......चक्रिरे इत्यादि । अदर्शनीयम् - अमेध्यादिकमित्यर्थः ।।"
1.2.5
अथ ह श्रोत्रमुद्गीथमुपासाञ्चक्रिरे ; तद्धासुराः पाप्मना विविधुः ।
तस्मात्  तेनोभयँ   शृणोति  श्रवणीयञ्चाश्रवणीयञ्च ;
पाप्मना ह्येतद् विद्धम् ।। 5 ।।
"	प्र. - अथ......चक्रिरे इत्यादि । अक्षवणीयं -  पापवचनमित्यर्थः ।।"
1.2.6
अथ ह मन उद्गीथमुपासाञ्चक्रिरे ; तद्धासुराः पाप्मना
विविधुः ; तस्मात् तेनोभयँ  सङ्कल्पयते
सङ्क्ल्पनीयञ्चासङ्कल्पनीयञ्च ;  पाप्मना ह्येतद् विद्धम् ।। 6 ।।
"	प्र. - अथ......चक्रिरे इत्यादि । असङ्कल्पनीयं - पापमित्यर्थः ।।"
1.2.7
अथ ह, य एवायं मुख्यः प्राणः, तमुद्गीथमुपासाञ्चक्रिरे ;
तँ हासुरा ऋत्वा विदध्वँसुः, यथाऽश्मानमाखणमृत्वा विध्वँसेत, एवम् ।। 7 ।।
"	प्र. - अथ......चक्रिरे ।  उद्गीथावयवमोङ्कारं मुख्यप्राणत्वेन उपासितवन्त इत्यर्थः"
। तं विदध्वंसु । तं -  मुख्यप्राणं पाप्मना वेद्धं प्रवृत्ताः असुराः तं ऋत्वाप्राप्य
स्वयमेव विदध्वंसुः - विध्वस्ता अभवन् इत्यर्थः । तत्र दृष्टान्तमाह - यथाऽश्मानं -
एवम् । आखन्यत इति आखणं मृत्पिण्डः । यथा मृत्पिण्डोऽश्मानं प्राप्य विध्वस्तो भवति,
एवम् इति व्यासार्येव्याख्यातम् । आखणमितिच्छान्दसं णत्वम् ; नपुंसकत्वञ्च ।।
1.2.8
यथाऽश्मानमाखणमृत्वा विध्वँसते, एवं हैव स विध्वँसते,
य एवंविदि पापं कामयते, यश्चैनमभिदासति ; स एषोऽश्माखणः ।। 8 ।।
"	प्र. - एतद्विद्यायाः फलमाह - यथा...... कामयते इत्यादि । एवंविदि -  एतद्विद्यानिष्ठे"
यः पापं कर्तुं कामयते, यश्चैनं अभिदासति - हिनस्ति, सः अश्मप्राप्तलोष्टवत् ध्वस्तो
भवति इत्यर्थः । दाप् लवने (धा.पा. 1059) इत्यतः, दो - अवखण्डने (धा.पा. 1148) 1इत्यतो1
वा लेटि ; सिब्बहुलं लेटि (पा.सू.3-1-34) इति सिपि दासतीति रूपम् ।।
"	स एषोऽश्माखणः । स एषः -  एतद्विद्यानिष्ठे पापकामः अश्माखणः - अश्मप्राप्ताखण इत्यर्थः"
। एतेन - खनो घ च  (पा.सू. 3-3-125) इति घप्रत्ययस्य, करणाधिकरणयोः  (पा.सू. 3-3-117)
इत्यनुवृत्त्या कर्मण्यभावात्, करणार्थ एव घप्रत्ययो वक्तव्यः । अतः आखणशब्दस्य अश्मविशेषणत्वमेव
वक्तव्यम् । खननसाधनतया दृढमश्मानं प्राप्य यथा लोष्टादिकं ध्वंसते इति हि तस्यार्थः
। अत एव स एषोऽश्माखण  इति वाक्यशेषे अश्मविशेषणत्वमेव 2आखणस्य2 श्रूयते - इति 3शङ्कापास्ता3
। वाजसनेयके समानप्रकरणे,
यथाऽश्मानमृत्वा लोष्ट विध्वँसते (बृ.उ. 3-3-7) इति श्रवणेन तत्समानार्थत्वस्य वक्तव्यतया
आखणशब्दस्य लोष्टवाचित्वस्यैवोचितत्वात् । बहुलग्रहणेन कर्मण्यपि घप्रत्ययस्योपपत्तेः
। इतरथा कर्तृवाचिपदाध्याहारप्रसङ्गात् । स एषोश्माखणः इत्यत्र अश्माखणशब्दस्य समस्तस्य
अश्मप्राप्ताखणवाचित्वेन, अश्मशब्द- सामानाधिकरण्येन आखणशब्दस्य अश्मविशेषणत्वाभावात्
। पूर्ववाक्ये नपुंसकलिङ्गनिर्दिष्टस्यापि स एष इति पुल्लिङ्गसामानाधिकरण्येन आखणशब्दस्य
पुल्लिङ्गत्वोपपत्तेश्चेति द्रष्टव्यम् ।।
1.2.9
नैवैतेन सुरभि न दुर्गन्धि विजानाति ; अपहतपाप्मा ह्येषः ;
तेन यदश्नाति यत्पिबति तेनेतरान् प्राणानवति ;
एतमु एवान्ततोऽवित्त्वोत्क्रामति ; व्याददात्येवान्तत इति ।। 9 ।।
"	प्र. - इतरप्राणाद्यपेक्षया तस्य वैषम्यमाह - नैव...... विजानाति । एतेन - मुख्यप्राणेन"
इत्यर्थः । पुरुष इति शेषः । तत्र हेतुमाह - अपहतपाप्मा ह्येष इति । स्पष्टोऽर्थः ।
यत् अवति ।  तेनैव हेतुना तस्यापहतपाप्मत्वादेव प्राणान्तरवत् आत्मम्भरित्वाभावात् स्वाशित-पीतादिना
इतरान् प्राणान् रक्षतीत्यर्थः । एतमु......क्रामति । यत एव घ्राणादिप्राणसमुदायो मुख्यप्राणाशितपीत-
लब्धसत्ताकः ; अत एव अन्ततः - मरणकाले मुख्यप्राणाशितादेरभावेन एतम् अवित्त्वा -  अलब्ध्वा
उत्क्रामतीत्यर्थः । विद्लृ - लाभे (धा.पा. 1433) इति हि धातुः । व्याददात्येवान्तत
इति । अन्ततः - मरणकाले सर्वप्राणानाम् उत्क्रमणादेव 1आस्य1 व्यादानं करोतीत्यर्थः ।।
1.2.10
तँ हाङ्गिरा उद्गीथमुपासाञ्चक्रे, ;
एतमु एवाङ्गिरसं मन्यन्ते, अङ्गानां यद्रसः
।। 10 ।।
"	प्र. - तं......चक्रे । तं - अध्यस्त प्राणभावम् उद्गीथम् उद्गीथावयवमोङ्कोरम् अङ्गिराः"
ऋषिरुपासाञ्चक्रे इत्यर्थः । केचित्तु अह्गिरसोपास्यमेव 1मुख्यप्राणमङ्गिरसं1 वदन्तीत्याह
- एतमु...... रसः । अङ्गानां प्राणाधीनस्थितित्वेन प्राणस्याङ्गिरसत्वमिति भावः । अङ्गरसम्
*2अह्गिरसं2 वदन्ति परोक्षप्रियत्वाद् देवानामिति भावः ।
1.2.11
तेन तँ ह बृहस्पतिरुद्गीथमुपासाञ्चक्रे ; एतमु एव
बृहस्पतिं मन्यन्ते, वाग्घि बृहती, तस्या एष पतिः ।। 11 ।।
"	प्र. - तेन...... चक्रे । तेन - अङ्गिरसत्वेन गुणेन बृहस्पतिः उपासितवानित्यर्थः ।"
एतमु...... पतिः । वागिन्द्रियस्य सर्वार्थप्रकाशकत्वादिना 1बृहत्वम्1
। 2तस्य2 मुख्यप्राणाधीनत्वात् प्राणस्य वाक्पतित्वम् । अत उपास्यस्यैव बृहस्पतित्वं मन्यन्त इत्यर्थः ।
1.2.12
तेन तं हायास्य उद्गीथमुपासाञ्चक्रे ;
एतमु एवायास्यं मन्यन्ते, आस्याद्यदयते ।। 12 ।।
"	प्र. - तेन......उपासाञ्चके । तेन - बृहस्पतित्वेन 1अयास्यः ऋषिः1 उपासितवान् इत्यर्थः"
। एतमु......यदयते । आस्यात् -  मुखात् अयते - निर्गच्छतीत्यर्थः ।।
1.2.13
तेन तँ ह बको दाल्भ्यो विदाञ्चकार ।
स ह नैमिषीयाणामुद्गाता बभूव ; स ह स्मैभ्यः कामानागायति ।। 13 ।।
"	प्र. - तेन......विदाञ्चकार । तेन -  पूर्वोक्ताङ्गिरस्त्वबृहस्पतित्वाया- स्यत्वादिगुणविशिष्टतया"
दल्भसुतो बकोनामा ऋषिरुपासितवान् इत्यर्थः । स ह - बभूव । स्पष्टोऽर्थः । स ह......आगायति
। सः - दाल्भ्यः बकः एभ्यः -  नैमिषीयेभ्यो यजमानेभ्यः शत्रुपराभवादिन् कामान् गानेन
विद्यामाहात्म्यात् सम्पादितवान् इत्यर्थः । आगायति स्म । लट् स्मे (पा.सू.3-2-118)
इति लट् 2भूतेऽपि2 ।।
1.2.14
आगाता ह वै कामानां भवति, य एतदेवं
विद्वानक्षरमुद्गीथमुपास्त इत्यध्यात्मम् ।। 14 ।।
।। इति द्वितीयः खण्डः ।।
"	प्र. - आगाता......उपास्ते । एवमुपासको यजमानकामानां गानेन सम्पादयिता भवति इत्यर्थः"
। इत्यध्यात्मम् । अध्यात्ममुद्गीथोपासनं समाप्तमित्यर्थः । आत्मशब्देन इन्द्रियमनःप्राणादिसंघात
उच्यते । अध्यात्मम् -  आत्मनीत्यर्थः । आत्मविषयमिति यावत् ।।
"	एतत्खण्डान्तर्गतवाक्यविषयकमधिकरणं लिख्यते ।"
"	अङ्गपादे -  ऋत्विक्यरिक्रियस्याङ्गानुष्ठानमात्रार्थत्वात् , अङ्गावबद्धोपा- सनानाञ्च"
तन्निर्धारणानियमस्तद्दृष्टेः पृथग्घ्यप्रतिबन्धः फलम् (ब्र.सू.3-3-41) इति सूत्रोक्तन्यायेन
अनङ्गत्वात् । शास्त्रफलं प्रयोक्तरि (पू.मि.सू.3-7-17) इति न्यायेन यजमानगामिफलसाधनभूतोपासनस्य
यजमानेनैव कर्तव्यत्वात् , गोदोहनेन पशुकामस्य प्रणयेत् इति श्रुतपश्वर्थगोदोहनादेरनङ्गत्वेऽपि
ऋत्विक्कर्तृक- प्रणयन1निर्वर्तकस्य1 गोदोहनस्य यजमानेन उपादातुमशक्यतया ऋत्विक्कर्तृ-
कत्वेऽपि उद्गातृकर्तृके उद्गीथे यजमानस्य उपासनसम्भवात् उपासं 2याजमानमेव2 । औद्गात्रसमाख्यानं
तु शास्त्रफलं प्रयोक्तरि इति न्यायेन विरोधात् उपेक्षणीयम् । अतः फलस्य स्वामिगतत्वात्
फलस्वामियजमानकर्तृकमेवोपासनमित्या- त्रेयमतमिति, स्वामिनः फलश्रुतेरित्यात्रेयः (ब्र.सू.
*3-4-44) इति सूत्रेण पूर्वपक्षं कृत्वा - उपासनान्यपि ऋत्विक्कर्माण्येव स्युः । प्रयोगाङ्गस्य
ऋत्विजः प्रयोगान्तःपात्युद्गीथाद्युपासनेऽपि कर्तृत्वसम्भवात् । तं ह बकोदाल्भ्यो
विदाञ्चकार । स ह नैमिषीयाणाम् उद्गाता बभूव । स ह स्मैभ्यः कामानागायति इति उद्गातृदाल्भ्यगतविद्याया
यजमानकामसम्पादकत्वदर्शनलिङ्गाच्च ऋत्विक्कर्तृकमेवोपा- सनम् । न च ऋत्विक्कर्तृकोपासनस्य
फलं ऋत्विग्गतमेव स्यादिति 3शक्यशङ्कम्3 ऋत्विजां परार्थतया तेषां वचनमन्तरेण फलसम्बन्धानुपपत्तेः
। यां वै काञ्चन यज्ञे ऋत्विज आशिषमाशासते,
यजमानायैवैतामाशिषमाशासते (श.त.ब्रा. 1-3-1-26) इति श्रुतेश्च । तस्मादु हैवं विदुद्गाता
ब्रूयात् कं ते काममागायानि (छां.उ. 1-7-8) इति ऋत्विग्गतविज्ञानस्य यजमानगामिफलक1त्वावेदन1लिङ्गाच्च
न, शास्त्रफलं प्रयोक्तरि (पू.मी.सू. 3-7-1-7) इति न्यायावतारः । ततश्च परिक्रयविधिबलात्
उत्सृष्टस्य ऋत्विक्कर्तृकस्य याजमानसमाख्यापादकाभावात् लिङ्गानुग्रहात् औद्गात्रसमाख्यानाच्च
आर्त्विज्यमेवोपासनमिनि, आर्त्विज्य- मित्यौडुलोमिः तस्मै हि परिक्रीयते (ब्र.सू. 3-4-45)
इति सूत्रेण सिद्धान्तितम् । सूत्रस्य चायमर्थः - उपासनमार्त्विज्यम् ऋत्विक्कर्म ।
तस्मै 2क्रतुप्रयोगाय2 हि ऋत्विक् परिक्रीयते । अतोऽनङ्गभूतमप्युपासनं क्रतुप्रयोगान्तःपातित्वात्
ऋत्विजैवानुष्ठेयमिति स्थितम् ।।
"	तथा गुणोपसंहारपादे चिन्तितम् - तत्र हि - वाजिनां तावत् द्वय ह  वै प्राजापत्या देवाश्चासुराश्च"
इत्यारभ्य, ते ह देवा ऊचुः, हन्तासुरान् यज्ञ उद्गीथेनात्ययाम (बृ.उ. 3-3-1) इत्युद्गीथेन
असुरविध्वंसनं प्रतिज्ञाय उद्गीथे वागादिमनःपर्यन्तदृष्टौ असुरैः अभिभवमुक्त्वा, अथ
हेममासन्यं प्राणमूचुः (बृ.उ.3-3-7) इत्यादिना उद्गीथे प्राणदृष्ट्या असुरपरिभवमुक्त्वा,
भवत्यात्मना, परास्य द्विषन् भ्रातृव्यो भवति, य एवं वेद (बृ.उ. 3-3-7) इति शत्रुपराजय-
फलाय उद्गीथे प्राणदृष्टिर्विहिता ।।
"	एवं छन्दोगानामपि - देवासुरा ह वै यत्र संयेतिरे इत्यारभ्य, तद्ध देवा उद्गीथमाजहुः"
। अनेनैनानभिभविष्यामः इति, (छां.उ. 1-2-1) इति उद्गीथेनासुरपराभवं प्रतिज्ञाय तद्वदेव
उद्गीथे वागादिदृष्टौ दोषम् अभिधाय, अथ ह य एवायं मुख्यः प्राणः, तमुद्गीथमुपासाञ्चक्रिरे
(छां.उ. 1-2-7) इत्यादिना उद्गीथे प्राणदृष्ट्या असुरपराभवमुक्त्वा, यथाऽश्मानमाखणमृत्वा
विध्वंसते, एवं हैव स विध्वंसते य एवंविदि पापं कामयते (छां.उ. 1-2-8) इति शत्रुपराभवायोद्गीथे
"प्राणदृष्टिः विहिता ।। 	"
"	तत्र---- 1उभयत्रा1ध्यस्तप्राणभावस्य उद्गीथस्यैवोपास्यत्वश्रवणेन रूपाभेदात्,"
शत्रुपराभवरूपफलसंयोगाविशेषात् , उद्गीथविद्येति समाख्यैक्याच्च तयोरैक्यमिति पूर्वः
पक्षः । तत्र राद्धान्तच्छायया परिचोद्य परिहरति - अन्यथात्वं शब्दादिति चेन्नाविशेषात्
(ब्र.सू. 3-3-6) । वाजसनेयके, अथ हेममासन्यं प्राणमूचुस्त्वं न उद्गायेति तथेति तेभ्य
एष प्राण उदगायत् (बृ.उ. 3-3-7) इत्युद्गानकर्तरि प्राणदृष्टिविधानात् । छान्दोग्ये
- अथ ह य एवायं मुख्यः प्राणः तमुद्गीथमुपासाञ्चक्रिरे (1-2-7) इत्युद्गानकर्मणि प्राणदृष्टिविधानात् शब्दादुपा-
स्यरूपान्यथात्वप्रतीतेः भेद इति चेन्न । देवासुरसङ्ग्रामोपक्रमादिबहुसारूप्यात् , वाजसनेयकेऽपि
हन्तासुरान्यज्ञ उद्गीथेनात्ययामेति (बृ.उ. 3-3-1) इत्यद्गीथेनोपक्रमात् तदविरोधाय,
तेभ्य एष प्राण उदगायत् (बृ.उ. 3-3-1) इति
उद्गानकर्मरूप एवोद्गीथे पाकादिषु सौकर्यातिशयविवक्षया, पच्यते ओदनः स्वयमेव इति ओदने
कर्तृत्वोपचारवत् - उद्गानकर्मण्येव कर्तृत्वोपचारोपपत्तेरुद्गीथ एव उभयत्राप्युपास्यः
। अतो विद्यैक्यम् - इति प्राप्ते प्रचक्ष्महे - न वा प्रकरणभेदात् परोवरीयस्त्वादिवत्
(ब्र.सू. 3-3-7) । न वेति पूर्वपक्षं व्यावर्तयति । प्रकारणभेदात् । छान्दोग्ये ओमित्येतदक्षरमुद्गीथमुपासीत
इति 2प्रकृतो2 द्गीथावयवप्रणवविषयकमुपासनम् । वाजसनेयके प्रणवस्याप्रकृतत्वात्, उद्गीथेनात्ययाम
इति मृत्स्नोद्गीथस्यैव 3प्रस्तु-तत्वात्3 कृत्स्नोद्गीथविषयकमेव उपासनम् । अतो रूपभेदाद्विद्याभेदः
। किञ्च छान्दोग्ये उद्गीथस्य 4अध्यस्तप्राणभावस्य4 उपास्यत्वम्, वाजिनां तु, अथ हेममासन्यं
प्राणमूचुस्त्वं न उद्गायेति, तथेति तेभ्य एष प्राण उदगायत् (बृ.उ.3-3-7) इति अध्यस्तप्राणभावस्य
उद्गातुरुपास्यत्वम् । न च वाजसनेयके उद्गातुरुपास्यत्वे, उद्गीथेनात्ययाम इत्युपक्रमविरोधः
शङ्कनीयः । उद्गातुरुपासने 1उद्गीथस्यानु1 प्रविष्टतया उपक्रमावगतस्य उद्गीथस्यापरित्यागात्
। अत्र च वक्तव्यं बृहदारण्यकप्रकाशिकायाम् उक्तं तत्रैवानुसन्धेयम् ।
"	संज्ञातश्चेत्तदुक्तम् अस्ति तु तदपि (ब्र,सू. 3-3-8) । ननु उद्गीथविद्येति संज्ञैक्यात्"
विद्यैक्यमुक्तमिति चेन्न - तत् संज्ञैक्यं विधेयभेदेऽप्यस्त्येव ; यथा अग्निहोत्रसंज्ञा
नित्याग्निहोत्रे कुण्डपायिनामयनाग्निहोत्रे च । छान्दोग्यगतप्रथम- प्रपाठकोदितासु बह्वीषु
विद्यासु उद्गीथविद्येति संज्ञैक्यस्य दर्शनाच्च तदप्रयोजकमिति भावः । व्याप्तेश्च समञ्जसम्
(ब्र.सू. 3-3-9) । छान्दोग्ये प्रथमप्रपाठके उत्तरास्वपि विद्यासु ओमित्येतदक्षरमुद्गीथमुपासीत
इत्यादिषु 2उद्गीथावयवस्य2 व्याप्तत्वेन तन्मध्यपातित्वात् अस्या अपि विद्याया उद्गीथावयवप्रणवविषयत्वमेव
। ततश्च छान्दोग्यवाजसनेयकयोः बह्वर्थवादसारूप्येपि छान्दोग्यगतविद्याया अध्यस्तप्राणभाव-
उद्गीथावयवप्रणवविषयत्वात् वाजसनेयकोद्गीथविद्यायाश्च अद्यस्तप्राणभावोद्गान- कर्तृविषयत्वात्
प्रधानभूतोपास्यभेदे बह्वर्थवादसारूप्यस्य अप्रयोजकत्वात् विद्याभेद इति स्थितम् । प्रकृतमनुसरामः ।।
1.3.1
अथाधिदैवतम् - य एवासौ तपति तमुद्गीथमुपासीत ।
उद्यन्वा एष प्रजाभ्य उद्गायति ; उद्यँस्तमोभयमपहन्ति ;
अपहन्ता ह वै भयस्य तमसो भवति, य एवं वेद ।। 1 ।।
"	प्र. - अताधिदैवतम् । उद्गीथस्योपासनमुच्यत इति शेषः । अधिदैवतम् - देवतायामित्यर्थः"
। देवताविषयमिति यावत् । य......उपासीत ।  आदित्यदृष्ट्या उद्गीथमुपासीत इत्यर्थः ।
कर्माङ्गभूतोद्गीथापेक्षया कर्माराध्यस्य आदित्यस्य उत्कृष्टत्वात् , 1अपकृष्टे1 उत्कृष्टदृष्टेरेव
न्याय्यत्वात् आदित्यदृष्ट्या उद्गीथस्य उपास्यत्वं द्रष्टव्यम् । अयमर्थः -
आदित्यादिमतयश्चाङ्ग उपपत्तेः (ब्र.सू.4-1-6) इत्याधिकरणसिद्धः । तच्चाधिकरणं बृहदारण्यकप्रकाशिकायामुपन्यस्तं
तत्रैव अनुसन्धेयम् ।
"	उद्गीथेऽध्यस्यमानस्य आदित्यस्य उद्गीथसाम्यमाह - उद्यन् - गायति ।  वैशब्दोऽवधारणे"
। एषः -  आदित्यः उद्यन् - उद्गच्छन्नेव प्रजानामर्थप्रकाशनं कुर्वन्
उद्गायतीव भवति । उद्गीथोऽपि प्रजानामुद्गायतीव भवतीत्यर्थः । उद्यन्......हन्ति ।
उद्यन्नेव आदित्यः तमोजनितं प्राणिनां भयमपहन्ति इत्यर्थः । तमोभयापहन्तृत्वगुणविशिष्टतया
उद्गीथे आदित्योपासनस्य फलमाह - अपहन्ता......वेद । अन्धकारादिप्रयुक्त 2भयहन्ता2 भवतीत्यर्थः ।।
1.3.2
समान उ एवायञ्चासौ च, उष्णोऽयमुष्णोऽसौ स्वर इतीममाचक्षते,
स्वर इति प्रत्यास्वर इत्यमुम् ; तस्माद्वा एतमिमममुञ्चोद्गीथमुपासीत ।। 2 ।।
"	प्र. समान......चासौ च । अध्यात्मप्रकरण उक्तः अयं -  प्राणश्च, अधिदैवतप्रकरणे उच्यमानः"
असौ - आदित्यश्च समान एव इत्यर्थः । तदेव दर्शयति - उष्णोऽयमुष्णोसौ । अयं - प्राणः
उष्णः, उच्छ्वासस्य उष्णतयोपलभ्यमानत्वात् । उष्णोऽसौ - सवितुश्च उष्णत्वं स्पष्टमेवेति
भावः । स्वरः......इत्यमुम् । इमं -  प्राणं स्वर इत्याचक्षते । स्वरः - गन्ता इत्यर्थः
। स्वृ - शब्दोपतापयोः (धा.पा. 932) इत्यस्मात् धातूनामनेकार्थत्वात् , कर्तरि अचिरूपम्
। अमुं - आदित्यं स्वर इति प्रत्यास्वर इति च आचक्षते ; उदयास्तमययोः गमनप्रत्यागमनसत्वात्
। प्राणस्य वायुरूपतया सदागतित्वेन प्रत्यागमनाभावात् न प्रत्यास्वरसंज्ञेति भावः ।
अतः स्वरसंज्ञावत्वात् औष्ण्याच्च प्राणादित्यौ
परस्परसमानौ इत्यर्थः । तस्मात्...... उपासीत । तस्मात् -  उभयोरपि समत्वात् इमं - प्राणं
वा अमुम् -  आदित्यं वा एतम् -  एतादृशगुणकम् उद्गीथमुपासीत । उद्गीथेऽध्यस्तमुपासीत इत्यर्थः ।।
1.3.3
अथ खलु व्यानमेवोद्गीथमुपासीत ; यद्वै प्राणिति स प्राणः,
यदपानिति सोऽपानः, अथ यः प्राणापानयोः सन्धिः स व्यानः ।
यो व्यानः सा वाक् ; तस्मादप्राणन् अनपानन् वाचमभिव्याहरति ।। 3 ।।
"	प्र. - प्रकारान्तरेण उद्गीथोपासनमाह - अथ......उपासीत ।  उद्गीथं व्यानत्वेन उपासीत"
इत्यर्थः । को व्यान इत्यत्राह - यद्वै प्राणिति इत्यादिना । पुरुषो मुखनासिकेन यत्
प्राणिति - यं वायुं बहिर्निस्सारयति । सः प्राणाख्यो वायोर्वृत्तिविशेषः । मुखनासिकेन
यं वायुमन्तराकर्षति, सोऽपानाख्यवृत्तिविशेषः । तयोरन्तरालवृत्तिविशेषरूपः सन्धिः व्यान इत्यर्थः ।
"	उद्गीथे व्यानाध्यासहेतुमाह - यो व्यानः सा वाक् । वाचः व्याननिर्वर्त्यत्वात् वाक्"
व्यान एवेत्यर्थः व्याननिर्वर्त्यत्वे युक्तिमाह - तस्मात्......व्याहरति । तस्मात्
- वाचः व्याननिर्वर्त्यत्वादेव हेतोः अप्राणन् अनपानन् -  श्वासमोक्षाकर्षणलक्षणप्राणापानौ
विनैव तत्सन्धिरूपया व्यानवृत्या वाचमभिव्याहरतीत्यर्थः ।।
1.3.3
या वाक् सर्क् ; तस्मादप्राणन् अनपानन् ऋचमभिव्याहरति ; यर्क् तत्
साम ; तस्मादप्राणन् अनपानन् साम गायति ; यत् साम स उद्गीथः,
तस्मादप्राणन्  अनपानन् उद्गायति ।। 4 ।।
"	प्र. - या वागित्यादि । अप्राणता अनपानता पुंसा क्रियमाणत्वादेव व्यानस्य वागृक्सामोद्गीथानाञ्च ऐक्यमित्यर्थः ।।"
1.3.5
अतो यान्यन्यानि वीर्यवन्ति कर्मवणि, यथा -
अग्नेर्मन्थनमाजेः सरणम्, दृढस्य धनुष आयमनम् -
अप्राणन् अनपानँस्तानि करोत्येतस्य हेतोर्व्यानमेवोद्गीथमुपासीत ।। 5 ।।
"	प्र. - अत......उपासीत । लोके अग्निमथनमर्यादाधावनदृढधनु- रारोपणादि 1वीर्यवत्कर्माणि1"
व्यानसाध्यान्येव । अतोहेतोः उद्गीथाख्यवीर्य- वत्कर्मणोऽपि व्यानसाध्यत्वात् व्यानमेवोद्गीथमुपासीत इत्यर्थः ।।
1.3.6
अथ खलूद्गीथाक्षराण्युपासीत, उद्गीथ इति ।
प्राण एव उत् ; प्राणेन ह्युत्तिष्ठति ; वाग्गीः, वाचो ह
गिर इत्याचक्षते । अन्नं थम् ; अन्ने हीदँ सर्वं स्थितम् ।। 6 ।।
"	प्र. - अथ......उपासीत इति । उत् गी थ इति त्रीणि उद्गीथनामानु- प्रविष्टाक्षराण्येव"
उपासीत इत्यर्थः । प्राण एव उत् । उदित्यक्षरे प्राणबुद्धिः कार्या इत्यर्थः । तत्र
हेतुमाह - प्राणेन ह्युत्तिष्ठतीति । स्पष्टम् । वाग् गीः । गी इत्यक्षरे वाग्बुद्धिः
कार्या । वाचो गीर्शब्दवाच्यत्वात् गी इत्यस्य वागध्यासाधिष्ठानत्वमुपपद्यते इति भावः
। अन्नं थम् । थमित्यक्षरे अन्नबुद्धिः कर्तव्या इत्यर्थः । तत्र हेतुमाह - अन्ने......स्थितम्
। अन्नस्य 1सर्वस्थानत्वेन1 थकारवत्वसाम्यात् थशब्दे अन्नबुद्धिः युज्यत इति भावः ।।
1.3.7
द्यौरेव उत् , अन्तरिक्षं गीः, पृथिवी थम्, आदित्य एव उत् ;
वायुर्गीः, अग्रिः थम् ; सामवेद एव उत् , यजुर्वेदः गीः, ऋग्वेदः थम् ;
दुग्धेऽस्मै वाग् दोहम् ; यो वाचो दोहः, अन्नवान् अन्नादो भवति,
यएतान्येवं विद्वान् उद्गीथाक्षराणि उपास्ते उद् गी थ इति ।। 7 ।।
"	प्र. - प्रकारान्तरेण 1उद्गीथाक्षरोपासनमाह1 - द्यौरेव - थमित्यादि उदक्षरे द्युलोकादित्यसामवेददृष्टिः,"
गीरक्षरे अन्तरिक्षवायुयजुर्वेददृष्टिः, थमक्षरे पृथिव्यग्निऋग्वेददृष्टिश्च कार्या
इत्यर्थः । उक्तस्य चतुर्विधस्य उद्गीथनामाक्षरो- पासनस्य फलमाह - दुग्धेऽस्मै वाग्दोहम्
। वाक् अस्मै 2उपासकाय2 दोहं दोग्धि इत्यर्थः । कं दोहमित्यत्राह - यो वाचो दोहः । वाक्साध्यं
फलमित्यर्थः । फलान्तरमप्याह -
अन्नवानन्नादो भवति । प्रभूतान्नः दीप्ताग्निश्च भवतीत्यर्थः । य...... इति । स्पष्टोऽर्थः ।।
1.3.8
अथ खल्वाशीः समृद्धिरुपसरणानीत्युपासीत -
येन साम्ना स्तोष्यन् स्यात्, तत् सामोपधावेत् ।। 8 ।।
"	प्र. - अथ......पासीत । आशीस्समृद्धिहेतुभूतानि उपासनानि इमानि इति मत्वा उपासीत -"
उपासनं कुर्यादित्यर्थः । केषामुपासनं कार्यम् इत्यत्राह - येन......धावेत् । उपधावेत्
- चिन्तयेत् । उपासीतेत्यर्थः । शिष्टं स्पष्टम् ।।
1.3.9
यस्यामृचि, तामृचम् ; यदार्षेयम् , तमृषिम् ;
यां देवतामभिष्टोष्यन् स्यात् , तां देवतामुपधावेत् ।। 9 ।।
"	प्र. - यस्मामृचि तामृचम् । यस्यां ऋचि साम्ना स्तोष्यन् स्यात् तामृचं चिन्तयेदित्यर्थः"
। यदार्षेयं तमृषिम् ।  ऋषिसम्बन्धि 1आर्षेयम्1 । यस्यार्षेयम् यदार्षेयम् । शिवभागवतवत्
समासः । साम यदृषिकम् तमृषिं चिन्तयेदित्यर्थः । यां......धावेत् । स्पष्टम् ।। 9 ।।
1.3.10
येनच्छन्दसा स्तोष्यन् स्यात् , तच्छन्द उपधावेत् ;
येन स्तोमेन स्तोष्यमाणः स्यात्, तँ स्तोममुपधावेत् ।। 10 ।।
"	प्र. - येन......उपधावेत् । छन्दः - गायत्र्यादिकमित्यर्थः । येन धावेत् । स्तोमः -"
त्रिवृत्पञ्चदशादिलक्षण ऋक्संख्या विशेषः ।।
1.3.11
यां दिशमभिष्टोष्यन् स्यात् , तां दिशमुपधावेत् ।। 11 ।।
"	प्र. - यां......धावेत् । यद्दिगभिमुखतया स्तोष्यन् स्यात् तां दिशं च ध्यायेदित्यर्थः ।। 11 ।।"
1.3.12
आत्मानमन्तत उपसृत्य स्तुवीत कामं ध्यायन् अप्रमत्तः ।
अभ्याशो ह यदस्मै स कामःसमृध्द्येत, यत्कामः स्तुवीतेति
यत्कामः स्तुवीतेति ।। 12 ।।
।। इति तृतीयः खण्डः ।।
"	प्र. - आत्मानं......अप्रमत्तः । उक्तं सर्वं ध्यात्वा अन्ततः -  अन्ते आत्मानमपि उपसृत्य"
- ब्रह्मात्मकं ध्यात्वा कामं - आत्मन इष्टं ध्यायन् अप्रमत्तः -  अवहितः - स्वरवर्णाद्यभ्रेषानुकूलमनोऽवधानयुक्तस्सन्
बहिष्पवमानादिस्तोत्रमारभेत इत्यर्थः । अभ्याशो ह स्तुवीतेति । यत्कामनया एवंवित् स्तोत्रं
करोति स कामः यस्मात्कारणात् अभ्याशः - क्षिप्रं समृध्द्येत - समृद्धिं प्राप्नोति इत्यर्थः
। अभ्याङ्पूर्वादश्नोतेरसुनि अभ्याश इति रूपम् । क्षिप्रफलसिद्धिरुपसरणफलमित्यर्थः ।
द्विरुक्तिर्विद्यासमाप्त्यर्था ।।
"	आ.भा. - अथ सामादिध्यानानन्तरम् अन्ततः - अन्ते आत्मानमपि उपसृत्य स्तुवीत - ध्यानं"
कुर्यादित्यर्थः । तदनन्तरं कामं -  आत्मनः अभिलषितमिष्टं ध्यायन् अप्रमत्तः - अवहितः
स्वरोष्मव्यञ्जनादिभ्यः प्रमादमकुर्वन् । यदस्मै -  यत्कामनया एवंवित् स्तोत्रं करोति
स कामो यस्मात्कारणत् अभ्याशः -  क्षिप्रं समृध्द्येत - समृद्धिं गच्छेत् । यत्कामः
स्तुवीत, यत्कामः स्तुवीत इति द्विरुक्तिरादरार्था खण्डसमाप्तिद्योतिका चेति ।।
।। इति तृतीयखण्डभाष्यम् ।।
1.4.1
ओमित्यतदक्षरमुद्गीथमुपासीत ; ओमिति ह्रयुद्गयति ।
तस्योप- व्याख्यानम् ।। 1 ।।
"	प्र. - ओमित्येतदित्यादि । पूर्ववदर्थः । अत्रोक्तस्यैव उद्गीथोपासनस्य पुनः परामर्शो"
मध्ये उद्गीथनामाक्षरोपासनया1 अन्तरितत्वादिति द्रष्टव्यम् ।।
1.4.2
देवा वै मृत्योर्बिभ्यतस्त्रयीं विद्यां प्राविशन्् ; ते छन्दोभिरच्छादयन् ;
यदेभिरच्छादयन् , तत् छन्दसां छन्दस्त्वम् ।। 2 ।।
"	प्र. - देवाः......प्राविशन् । देवाः मरणभीताः सन्तः त्रर्यीं विद्यां प्राविशन् वैदिकं"
कर्म प्रारब्धवन्त इत्यर्थः । ते छन्दोभिरच्छादयन् । छन्दोभिः - कर्मविनियुक्तैः वैदिकैर्मन्त्रैः
मृत्युभीताः सन्त आत्मानं छादितवन्त इत्यर्थः । वैदिकमन्त्रकञ्चुकच्छन्ना इति यावत्
। यत्......छन्दस्त्वम् । छादकत्वादेव वैदिकमन्त्राणां छन्दस्त्वमित्यर्थः ।।
1.4.3
तानु तत्र मृत्युः, यथा मत्स्यमुदके परिपश्येत् , एवं पर्यपश्यदृचि साम्नि यजुषि ।
ते नु विदि1त्वोर्ध्वा ऋचः साम्नो यजुषः स्वरमेव प्राविशन् ।। 3 ।।
"	प्र. - तानु......यजुषि । उशब्दो निरर्थकः । तान् - देवान् कर्मपरान् , यथा मत्स्यग्राही"
उदके मत्स्यं परिपश्यति, एवं मृत्युः 1त्रयीविहितं,1 कर्मानुप्रविष्टान् 2कर्मभ्रेष2
समयं प्रतीक्ष्य ग्रहीतुमैच्छदित्यर्थः । तेनु......प्राविशन् । ते -  देवाः मृत्योः
चिकीर्षितं ज्ञात्वा ऋक्सामयजूरूपत्रयीविहितयज्ञादिकर्मभ्यः ऊर्ध्वाः - 3अधिकाः3 कर्मनिर्मलीकृतान्तःकरणास्सन्तः
स्वरशब्दितम् ओङ्कारं प्राविशन् - उपासितुं प्रवृत्ता 4इत्यर्थः4 ।।
1.4.4
यदा वा ऋचमाप्नोत्योमित्येवातिस्वरत्येर्वं सामैवं यजुरेष उ स्वरो
यदेतदक्षरमेतदमृतमभयं तत्प्रविश्य देवा अमृता अभया अभवन् ।। 4 ।।
"	प्र. - कथं पुनः स्वरशब्दवाच्यत्वमोङ्कारस्य इत्यत्राह - यदा......यजुः । यदा1 वा ऋगादिकं"
आप्नोति -  आरभते । तदा ओमिति अतिस्वरति2 - शब्दं करोतीत्यर्थः । एष उ स्वरः । तस्मात्
एषः - ओङ्कार स्वर इत्यर्थः । यत् अभयं । ओङ्कार एव मरणभयादिनिवर्तक इत्यर्थः । तत्......अभवन्
। मरणभयादिनिवर्तकमोङ्कारं प्रविश्य देवा अमृता अभयाश्च अभवन् इत्यर्थः ।।
1.4.5
स य एतदेवं विद्वानक्षरं प्रणौति, एतदेवाक्षरँ स्वरममृतमभयं
प्रविशति तत्प्रविश्य, यदमृता देवाः, तदमृतो भवति ।। 5 ।।
।। इति चतुर्थः खण्डः ।।
"	प्र. - स य......प्रणौतीत्यादि । य एतदेवाक्षरं स्वरममृतमभयं प्रणौति1 - उपास्ते इति"
यावत् । तादृशामृतत्वादिगुणकं प्रणवं प्रविश्य देवाः यादृशामृतत्वादियुक्ताः, तादृशो भवतीत्यर्थः ।।
1.5.1
अथ खलु य उद्गीथः स प्रणवो यः प्रणवः स उद्गीथ इति ।
असौ वा आदित्य उद्गीथ एष प्रणवः । ओमिति ह्येष स्वरन्नेति ।। 1 ।।
"	प्र. - प्रणवोद्गीथयोरेकत्वविज्ञानमनेकपुत्रफलकमुपदिश्यते । अथ ..... उद्गीथ इति ।"
उद्गात्रा प्रयुज्यमानो य उद्गीथः -  उद्गीथावयव ओङ्कारः, स एव होत्रा प्रयुज्यमानः
प्रणवः । यश्च होत्रा प्रयुज्यमानः प्रणवः, स एव उद्गात्रा
प्रयुज्यमान उद्गीथावयव ओङ्कार इति इतरेतरैक्याध्यासः कर्तव्य इत्यर्थः । एवं तयोरैक्यं
कृत्वा तत्र आदित्यदृष्टिमुपदिशति । असौ......प्रणव इति ।  कथमादित्यस्य प्रणवत्वमित्यत्राह
- ओमिति......एतीति । एषः - आदित्यः ओमिति स्वरन् -  कर्तव्यकर्मणां ओमित्यनुज्ञां कुर्वन्निव
उदेतीत्यर्थः । स्वृ शब्दोपतापयोः (धा.पा.932) इति हि धातुः । अतः सविता प्रणवः, अत
एव उद्गीथश्चेति भावः ।।
1.5.2
एतमु एवाहमभ्यगासिषम् ; तस्मान्मम त्वमेकोऽसि इति ह कौषीतकिः पुत्रमुवाच -
रर्श्मीस्त्वं पर्यावर्तयात् , बहवो वै ते भविष्यन्ति ; इत्यधिदैवतम् ।। 2 ।।
"	प्र. - एतमु......उवाच । एतमादित्यमेव उद्गीथमहं गीतवानस्मि, न तु बहुरश्मिगुणविशिष्टतया"
उपासितवानस्मि । तेन दोषेण मम त्वमेक एव पुत्रोऽभूरिति  कौषीतकिः स्वपुत्रमुवाच इत्यर्थः
। रश्मीन्......भविष्यन्तीति । तस्मात् त्वं बहुरश्मिविशिष्टादित्य1विज्ञानावृत्तिं
कुरु । तव रश्मिबहुत्वविज्ञानमहिम्ना बहवः पुत्रा भविष्यन्तीत्यप्युवाचेति पूर्वेण सम्बन्धः
। पर्यावर्तयात् इति पुरुषव्यत्ययः छान्दसः । लेटि, लोटोऽडाटौ (पा.सू. 3-4-94) इत्याडागमः
। इत्याधिदैवतम् ।  उपदिष्टमिति शेषः ।।
1.5.3
अथाध्यात्मम् - य एवायं मुख्यः प्राणः, तमुद्गीथमुपासीत ;
ओमिति ह्येष स्वरन्नेति ।। 3 ।।
"	प्र. - अथाध्यात्मम् । उपदिश्यते इति शेषः । य......उपासीत । स्पष्टोऽर्थः । ओमिति......एति"
। एषः - प्राणः वागादि 1प्राणवृत्यर्थं1 ओमित्यनुज्ञां कुर्वन्निव सञ्चरति । तस्मात्
प्राण एव प्रणवः, उद्गीथश्च इत्यर्थ ।।
1.5.4
एतमु एवाहमभ्यगासिषम् ; तस्मान्मम त्वमेकोऽसि इति ह कौषीतकिः
पुत्रमुवाच - प्राणाँस्त्वं भूमानमभिगायतात् , बहवो मे भविष्यन्तीति ।। 4 ।।
"	प्र. - एतमु......उवाचेत्यादि । पूर्ववदर्थः । प्राणान् - भविष्यन्तीति । मे बहवः पुत्राः"
भविष्यन्तीति अभिसन्धाय मुख्यं प्राणमुपासीनस्त्वं भूमानं -  बहुत्वमाश्रितान् वागादीन्
प्राणांश्च मुख्यप्राणेन सहाभिसन्धाय अभिगायतात् -  उद्गानं कुरु इत्यर्थः ।।
1.5.5
अथ खलु - य उद्गीथः स प्रणवः, यः प्रणवः स उद्गीथ इति
होतृषदनाद्धैवापि दुरुद्गीथमनुसमाहरतीति अनुसमाहरतीति ।। 5 ।।
।। इति पञ्चमः खण्डः ।।
"	प्र. - उक्तप्रणवोद्गीथैकत्वविज्ञानफलमाह - अथ....समाहरतीति । अपि दुरुद्गीथम् - वेदनहीनमप्युद्गीथमित्यर्थः"
। होतृषदनात्1 - होतृकर्तृकोद्गीथ- प्रणवैक्यज्ञानादित्यर्थः । होतृषदनात् -  इत्यत्र,
पूर्वपदात् (पा.सू.8-3-106) इति  षत्वम् । अयं भावः - उद्गीथप्रणवैकत्वविज्ञानं होत्रापि
कर्तव्यम् ; उद्गात्रापि कर्तव्यम् । प्रणवे होतुः, इद्गीथे उद्गातुश्च कर्तृत्वात्
। तत्र उद्गातुरेता- दृशैकत्वविज्ञानाभावेन दोषयुक्तमप्युद्गात्रा प्रयुज्यमानमुद्गीथं
होता स्वीयोद्गीथ- प्रणवैकत्वविज्ञानमाहात्म्यात् अनुसमाहरति -  समादधाति - अदुष्टं
करोतीति । अनुसमाहरतीति द्विरुक्तिः विद्यासमाप्त्यर्था ।।
"	एतत्खण्डान्तर्गतवाक्यविषषकमधिकरणमुपन्यस्यते ।"
"	गुणोपसंहारपादे - अङ्गेषु यथाश्रयभावः (ब्र.सू. 3-3-59), अङ्गे, आश्रितानामुपासनानां"
क्रतोर्बहिःप्रयोगासम्भवेन आश्रयतन्त्रत्वस्य वक्तव्यतया प्रयोगवचनेनाश्रयाणामुद्गीथादीनां
समुच्चयनियमेन आश्रितानामपि समुच्चयनियमो युक्तः ; इतरथा 1तदाश्रितत्वानुपपत्तेरित्यर्थः1
। शिष्टेश्च (ब्र.सू. 3-3-60), गोदोहनेन पशुकामस्य प्रणयेत्
इतिवत् 2अधिकारान्तराश्रवणेन2 उद्गीथमुपासीत इति उद्गीथाङ्गतया उपासनविधानाच्च नियमेनोपासना
उपादेया । न च वीर्यवत्तरत्वरूपफलार्थत्वस्य, तन्निर्धारणानियमः (ब्र.सू. 3-3-41) इत्यत्रोक्तत्वात्
कथं तस्य उद्गीथाङ्गत्वमिति वाच्यम् - उद्गीथमुपासीत इति वाक्येन उपासनस्य उद्गीथरूपाश्रयसंबन्धे
वीर्यवत्तरत्वरूपफलसम्बन्धे च बोध्यमाने वाक्यभेदप्रसङ्गात् । न च वाक्यभेदभीत्या तस्य
फलविधित्वासम्भवेऽपि तस्य फलाकाङ्क्षायां रात्रिसत्रन्यायेन वीर्यवत्तरत्वस्यैव आर्थवादिकस्य
फलत्वकल्पनं सम्भवतीति वाच्यम्
। पर्णतादावपि तथा 1प्रसङ्गात्1 । समाहारात् (ब्र.सू. 3-3-61), होतृषदनाद्धैवापि दुरुद्गीथमनुसमाहरति
इति उपासनस्य समाहारनियमो दृश्यते । उद्गातृकृत- वेदनहानिप्रयुक्तोद्गीथ 2वैगुण्यस्य2
होतृकर्तृकप्रणवोद्गीथैकत्वविज्ञानेन समाधानोक्त्या
उपासनस्य आवश्यकत्वप्रतीतेरित्यर्थः । गुणसाधारण्यश्रुतेश्च (ब्र.सू. 3-3-62) । उपासनगुणस्य
उपास्यस्य प्रणवस्य, तेनेयं त्रयी विद्या वर्तते ओमित्याश्रावयति ओमिति शंसति ओमित्युद्गायति
इति साधारण्यश्रुतेश्च उपासनावश्यकता गम्यते । प्रकृतपरामर्शिना तेनेतिशब्देन उपास्यस्य
प्रणवस्यैव प्रतीतेः । अतः उपासननियमो अस्तीति प्राप्ते -
"	उच्यते - न वा तत्सहभावाश्रुतेः (ब्र.सू. 3-3-63), न वा क्रतुषु उपादाननियमः उद्गीथोपासनादेः"
। कुतः? तत्सहभावाश्रुतेः उद्गीथाङ्गभावा- श्रुतेरित्यर्थः । वीर्यवत्तरत्वरूपफलार्थतया
गोदोहनतुल्यत्वेन क्रत्वर्थत्वाभावादिति भावः । न च पर्णतादेरपि पुरुषार्थत्वप्रसङ्गः
। पर्णतायाः जुहूसम्बन्धेऽप्यव्या- पाररूपतया फलनिष्पादकत्वाभावेन फलाकाङ्क्षाया एवाभावात्
फलकल्पनाया अप्रसक्तेः । अतः फलाकाङ्क्षासिद्ध्यर्थं क्रतूपरागेण व्यापाररूपतां सम्पादयितुं
जुहूलिङ्गेन क्रतुमुपस्थाप्य तत्सम्बन्धबोधकशब्दो  वा कल्प्यः, जुहूशब्दस्य जुहूसम्बन्धिक्रतुलक्षकत्वं
वा कल्प्यम् । ततश्च क्रतुफलेनैव नैराकाङ्क्ष्यात् रात्रिसत्रन्यायेन आर्थवादिकफलकल्पना
न समुन्मिषति । इह उपासनायाः स्वयं व्यापाररूपायाः क्रतूपराग मन्तरेणैव फलाकाङ्क्षा
सम्भवति । सत्याञ्च फलाकाङ्क्षायां वाक्य शेषष्यैव फलसमर्पकतया परिणा मसम्भवे फलवत्कर्मान्तर-
बोधकवाक्य- कल्पनाद्यनपेक्षणात् । तस्मात् वाक्यशेषश्रुताय तस्मै फलाय उद्गीथाद्याश्रयविशिष्टोपासनविधिरित्वम्
युक्तम् । न च उपासनानाम् आश्रयतन्त्रत्वात् सति आश्रये तत्तन्त्राणामुपासनानामप्यावश्यकत्वम्
इति वाच्यम् । 1इदमेव1 उपासनानामाश्रयतन्त्रत्वम् यत् आश्रयेसत्येव वृत्तिः, नान्यथाऽस्तीति
; न तु यावदाश्रयसत्वं वृत्तिरिति । ततश्च कामोपबद्धत्वादुपासनानाम्, कामनानाञ्चा
*2नित्यत्वात्2 तदवबद्धानामपि उपासनानामनित्यत्वमेव । दर्शनाच्च, (ब्र.सू. 3-3-64) एवं
विद्ध वै ब्रह्मा यज्ञं यजमानं सर्वांश्चर्त्विजोऽभिरक्षति (छां.उ. 4-17-10) इति ब्रह्मणो
वेदनेनैव सर्वेषां रक्षणं ब्रुवती श्रुतिः उद्गातृप्रभृतीनां वेदनस्यानियमं दर्शयतीति स्थितम् ।।
"	केचित्तु - उद्गीथविद्यायाः  क्रत्वर्थत्वाभावे, अन्यथात्वं शब्दादितिचेत् (ब्र.सू."
*3-3-6) इत्यधिकरणे, उद्गीथविद्यायाः क्रत्वर्थत्वेन क्रतुसाद्गुण्यफलकत्वेऽपि आर्थवादिकमपि
फलं तदविरुद्धं ग्राह्यमिति देवताधिकरणे प्रतिपादितम् इति भाष्यं विरुध्द्येत । तथा
पुरुषार्थाधिकरणे, यदेव विद्यया करोति (छां.उ. 1-1-10) इति विद्यायाः तृतीयाश्रुत्या
कर्माङ्गत्वप्रतिपादनात् न विद्यातः पुरुषार्थ इति, तच्छुतेः (ब्र.सू. 3-4-4) इति
सूत्रेण पूर्वपक्षे कृते, तत्र विद्याशब्दस्य प्रकृतोद्गीथविद्या- विषयत्वेन उद्गीथविद्यामात्रस्य
कर्माङ्गत्वेऽपि न ब्रह्मविद्यायाः कर्माङ्गत्वमस्तीत्येतदर्थ- प्रतिपादकयोः, असार्वत्रिकी
(ब्र.सू. 3-4-10) इति सूत्रतद्भाष्ययोः विरोधश्च स्यात् । अतश्च अस्त्येव क्रत्वर्थत्वम्
। न च तन्निर्धारणानियमः (ब्र.सू. 3-3-41), अङ्गेषु यथाश्रयभावः (ब्र.सू. 3-3-59) इत्यधिकरणद्वयविरोधः
; तयोर्नियतक्रत्वर्थत्वप्रति- क्षेपमात्रपरत्वात् । न च क्रत्वर्थत्वेऽप्यार्थवादिकफलस्वीकारं
पर्णताया अपि अपापश्लोकश्रवणफलकत्वप्रसङ्ग इति शङ्क्यम् - प्रस्तरप्रहरणस्य क्रत्वर्थस्यापि
सूक्तवाङ्मन्त्रप्रतिपाद्यफलार्यत्ववत् , उपकोसलविद्याङ्गभूताया अग्निविद्यायाः, नास्यावर-
पुरुषाः क्षीयन्ते (छां.उ. 4-11-2) इति प्रतिपन्नब्रह्मविद्याऽविरोधि तदुपयोगिफलार्थत्व-
वच्च क्रत्वर्थाया अपि पर्णताया अर्यवादप्रतिपन्नक्रत्वविरुद्धफलार्थत्वे न दोष इति
भाष्य- काराशय इति वदन्ति । अन्ये तु ; अन्यथात्वं शब्दात् (ब्र.सू.3-3-6) इत्यत्र भाष्यस्य
अन्वारुह्योक्तत्वात् क्रत्वर्थत्वं न भाष्यकृदभिमतमिति वदन्ति । प्रकृतमनुसरामः ।।
1.6.1
इयमेवर्क् , अग्निस्साम, तदेतदेतस्यामृच्यध्यूर्ढं साम ; तस्मादृच्यध्यूर्ढं
साम गीयते ; इयमेव सा ; अग्निरमः, तत् साम ।। 1 ।।
"	प्र. - प्रकारान्तरेण उद्गीथोपासनं प्रस्तूयते - इयमेव......साम । ऋचि इयमित्युक्त1पृथिवीदृष्टिः1,"
साम्नि अग्निदृष्टिश्च कर्तव्या इत्यर्थः । तदेतत्......साम । तदेतत् - अग्न्याख्यं
साम एतस्यां - पृथिवीरूपायामृचि अध्यूढम् -  उपरिस्थितमित्यर्थः । अत एवाद्यापि ऋगारूढमेव
साम गीयत इत्याह - तस्मात्......गीयते इति । एवं ऋक्सामयोः पृथिव्यग्निदृष्टिं विधाय
*2सामनामावयवभूतयोः2 साशब्द - अमशब्दयोः पृथिव्यग्निदृष्टिः कर्तव्या इत्याह - इयमेव......अम
इति । उक्तोऽर्थः । तत्साम । तत् - तत एव परस्पर- संस्पृष्टपृथिव्यग्निरूपसाशब्दामशब्दमेलनेन
सामव्यवहारो लोके 3प्रवर्तत3 इत्यर्थः ।।
1.6.2
अन्तरिक्षमेवर्क्, वायुस्साम ; तदेतदेतस्यामृच्यध्यूढँ साम ;
तस्मादृच्यध्यूढँ साम गीयते ; अन्तरिक्षमेव सा, वायुरमः, तत् साम ।। 2 ।।
"	प्र. - अन्तरिक्षमेवर्ग्वायुस्साम इत्यादेः । पूर्ववदर्थः ।।"
1.6.3
द्यौरेवर्क् , आदित्यस्साम ; तदेतदेतस्यामृच्यध्यूढँ साम ;
तस्मादृच्यध्यूढँ साम गीयते, द्यौरेव सा, आदित्योऽमः, तत् सामा ।। 3 ।।
"	प्र. - अन्तरिक्षमेवर्ग्वायुस्साम इत्यादेः । पूर्ववदर्थः ।।"
1.6.4
नक्षत्राण्येवर्क् चन्द्रमास्साम, तदेतदेतस्यामृच्यध्यूढँ साम तस्मादृच्यध्यूढँ
गीयते, नक्षत्राण्येव सा, चन्द्रमा अमः, तत् सामा ।। 4 ।।
"	प्र. - अन्तरिक्षमेवर्ग्वायुस्साम इत्यादेः । पूर्ववदर्थः ।।"
1.6.5
अथ यदेतदादित्यस्य शुक्लं भाः सैवर्क्, अथ यन्नीलं परः -
कृष्णम् तत् साम ; तदेतदेतस्यामृच्यध्यूढँ साम ; तस्मादृच्यध्यूढँ
साम गीयते ; अथ यदेवैतदादित्यस्य शुक्लं भाः सैव सा ;
अथ यन्नीलं परः कृष्णम् तदमः, तत् साम ।। 5 ।।
"	प्र. - अथ......ऋक् । शुक्लं भाः - शुक्लादीप्तिरित्यर्थः । शुक्लमिति लिङ्गव्यत्ययश्छान्दसः"
। अथ - साम । परः कृष्णम् -  अतिशयेन कार्ष्ण्यरूपम् । परःकृष्णमिति प्रसिद्धं यन्नीलं,
तत् साम इत्यर्थः । आदित्ये कार्ष्ण्यस्य समाहितदृष्टिभिः ईक्ष्यमाणत्वात् तदस्तीति
द्रष्टव्यम् । 1अत्र1 परशब्दः सान्तो द्रष्टव्यः । शिष्टं स्पष्टम् ।।
1.6.6
अथ य एषोऽन्तरादित्ये हिरण्मयः पुरुषो दृश्यते हिरण्यश्मश्रुः
हिरण्यकेशः आप्रणखात् सर्व एव सुवर्णः ।। 6 ।।
"	प्र. - एवमृचि पृथिव्यन्तरिक्षद्युनक्षत्र...... आदित्यगतशुक्लभारूपत्वदृष्टिम् , साम्नि"
अग्निवाय्वादित्यचन्द्रादित्यगतनीलभारूपत्वदृष्टिञ्च विधायाह - अथ दृश्यते । अन्तरादित्ये
- आदित्यमण्डलस्यान्तः हिरण्मयः - रमणीयः यः - योगिभिर्दृश्यते इत्यर्थः । दृश्यते त्वग्र्या
या बुद्ध्या सूक्ष्मया सूक्ष्मदर्शिभिः (क.उ.1-3-12) इति श्रुत्यैकार्थ्यात् । हिरण्मय
इति रूपसामान्यात् , चन्द्रमुखवत् इति वाक्यकारः1 । ततश्च हिरण्मयशब्दस्य न मुख्यार्थो
ग्राह्य इति वाक्यकाराभि- प्रायः । ततश्च हिरण्मयत्वम् उज्ज्वलत्वमित्यर्थः । ततश्च
नीलतोयदाभस्यापि हिरण्मयत्वे  नानुपपत्तिः  ।  यद्वा  कच्चिन्न  तत्  हेमसमानवर्णं
तस्याननम्  (रा.सूं. 36-28) इति श्रीरामायणप्रयोगात्, पश्यते रुक्मवर्णम् (मुं.उ. 3-1-3)
इति श्रुतेश्च नीलतोयदाभस्यापि रुक्मवर्णत्वं सम्भवति । तत्र हेतुश्च सम्प्रदायगम्यः
। एतत्सर्वं वेदार्थसङ्ग्रहश्रुतप्रकाशिकायां2 स्पष्टं, तत एवावगन्तव्यम् ।।
"	अत्र केचित् - कप्यासं पुण्डरीकमिति वाक्ये कप्यासशब्देन आदित्यमण्डलमुच्यते । पुण्डरीकमित्यनेन"
हृदयपुण्डरीकमुच्यते । अतश्च यथा सूर्यमण्डलं हृदयपुण्डरीकञ्च उपासनस्थानम् ; एवमुपासकस्य
अक्षिणी अपि परमात्मन उपासनस्थानमिति परोक्तव्याख्यानदूषणावसरे व्यासार्यैः, 1आदित्यमण्डल-
रूपस्थानावरुद्धे1 अक्ष्णोः स्थानतया विधानं न सम्भवति इत्युक्तेः आदित्यमण्डल- स्थानमुत्पत्तिशिष्टमिति
प्रतीयते । ततश्च य एषोऽन्तरादित्य इति वाक्य- मुपासनोत्पत्तिपरम् । ततश्च पुरुषो दृश्यते
इत्यत्र द्रष्टव्यः इत्यर्थ इति
व्यासार्याभिप्रायः । न च आदित्यमण्डलस्य उत्पत्तिशिष्टत्वे उत्पत्तिशिष्टस्थानावरुद्धे
भाष्यकृदभिमतपुण्डरीकदलामलायताक्षत्वादेः कथं विधानमिति वाच्यम् - पुण्डरीकाक्षत्वादेः
उत्पत्तिशिष्टादित्यमण्डलस्थानाविरुद्धत्वात् उत्पत्तिशिष्टाविरुद्ध- गुणानां विधानसम्भवात्
। नन्वेवं, सर्वत्रप्रसिद्धोपदेशात् (ब्र.सू.1-2-1) इत्यत्र, सर्व खल्विदं ब्रह्म तज्जलानिति
शान्त उपासीत (छां.उ.3-14-1) इत्युत्पत्तिशिष्ट- सार्वात्म्यावरुद्धे मनोमयत्वादीनां
विधानं न सम्भवतीत्याक्षिप्य सर्वं खलु इति वाक्यस्य उपासीत इत्यनेन एकवाक्यत्वाभावेन
सार्वात्म्यस्य नोत्पत्तिशिष्टत्वम् इति व्यासार्यैः समर्थनमयुक्तं स्यात् ।
मनोमयत्वादीनामुत्पत्तिशिष्टसार्वात्म्यविरोधात् इत्येव परिहारसम्भवे न वाक्यभेदमाश्रित्य
सार्वात्म्यस्य उत्पत्तिशिष्टत्वाभावसमर्थनं मुधा इति चेत् - उपायान्तरस्योपायान्तरादूषकत्वात् - इति वदन्ति ।
"	अन्ये तु - आदित्यमण्डलस्थानावरुद्धे इन्यस्य नोत्पत्तिशिष्टस्थानाव- रुद्धत्वमभिप्रेतम् । अपितु"
युगपदनुपसंहरणीयादित्यमण्डलाक्षिरूपस्थानद्वयविधाने- 1अष्टदोष1 दुष्टविकल्पप्रसङ्गात्
इत्येव तात्पर्यमित्याहुः । यदा पश्यः पश्यते रुक्मवर्णम् (मुं.उ. 3-1-3) इति प्रकरणे
मनसा तु विशुद्धेन् इति रुक्मवर्ण- विग्रहविशिष्टस्य विशुद्धमनोग्राह्यतोक्तेः, आरोपिताकारस्य
विशुद्धमनोग्राह्यत्वा- भावात् अनारोपितत्वं सिद्धम् । ईक्षति कर्मव्यपदेशात्सः (ब्र.सू.
*1-3-13) इत्यत्र ईक्षणस्य परमात्मविषयत्वं वक्तव्यमिति 2परैरङ्गीकृतत्वाच्च2 आदित्यवर्णं
तमसः परस्तात् (श्वे.उ. 3-8) इति तमः पारवर्तिन आदित्यवर्णविग्रहविशिष्टत्वाभिधानेन
कल्पितत्वाप्रसक्तेः । न हि कल्पितस्य तमः पारवर्तित्वं सम्भवति । हिरण्यश्मश्रुः इत्यादि
- रमणीयश्मश्रुकेशः रमणीयसर्वावयव इत्यर्थः ।।
1.6.7
तस्य यथा कप्यासं पुण्डरीकाक्षमेवमक्षिणी ; तस्योदिति नाम ; स एष
सर्वेभ्यः पाप्मभ्य उदितः; उदेति ह वै सर्वेभ्यः पाप्मभ्यो, य एवं वेद ।। 7 ।।
"	प्र. - तस्य......अक्षिणि । कं पिबतीति कपिः - आदित्यः तेन अस्यते क्षिप्यते विकास्यते"
इति कप्यासम् । तथा ह वाक्यकारः आदित्यक्षिप्तं वा श्रीमत्त्वात् इति । यद्वा कं पिबतीति
कपिः - नालम् । तस्मिन् आस्त इति कप्यासम् । अपचितादपि पङ्कजात् नालस्थस्य पुण्डरीकस्य
शोभातिशय- शालित्वात् तादृशमिह विवक्षितम् । यद्वा कं - जलम् । आस - उपवेशने (धा.पा.
*1021) इति धातुः अपिपूर्वकः वष्टिभागुरिरल्लोपमवाप्योरुपसर्गयोः इति वचनादकारलोपः ।
के जलेपि आस्ते इति कप्यासं - सलिलस्थमित्यर्थः । एवमस्यार्थत्रयस्य उपपन्नतया वाक्यकारेण
सिद्धान्तितत्वमभिप्रेत्य भगवता भाष्यकारेण वेदार्थसङ्ग्रहे - गम्भीराम्भस्समुद्भूतसुमृष्टनालरविकरविकसितपुण्डरीकदलामलायतेक्षण
*1इति अभिहितम्1 । मर्कटजघनसदृशपुण्डरीकसादृश्यादि अर्थान्तरं तु अश्लीलत्वादिदोष- दुष्टतया
वाक्यकृदनादृतत्वात् भाष्यकारेणाप्यनादृतम् ।।
"	यद्यपि अमरकोशे पुण्डरीकं सिताम्भोजम् (अ.को. 2-10-41)"
इत्यनुशिष्टम् तथापि शबरस्वामिना नवमाध्याये, मौद्गं चरुं निर्वपेच्छ्रियै श्रीकामः
इति विहितायामिष्टौ, पौण्डरीकाणि बर्हीषि भवन्ति इति स्तरणार्थत्वेन विहितेषु पुण्डरीकेषु
अति देशप्राप्तस्य, दर्भैस्तृणीतहरितैः इति मन्त्रस्य दर्भपदस्थाने पुण्डरीकपदं हरिपदस्थाने
रक्तपदमूहितव्यम् - इत्युक्तत्वात् रक्ताम्भोजमेव पुण्डरीकमिति द्रष्टव्यम् ।
"	तस्योदिति नाम । स्पष्टोऽर्थः । तस्योन्नामकत्वे हेतुमाह - स एष सर्वेभ्यः पाप्मभ्य उदितः ।"
सर्वपापोद्गतत्वात् 2उन्नामक2 इत्यर्थः । नीडात् शकुन्तस्योद्गमनवत् पापपञ्जरात् उद्गमनरूपमुख्यार्थस्य
कुत्राप्यभावात् उद्गमनेन तत्सम्बन्धराहित्यं लक्ष्यते । नैनं सेतुमहोरात्रे तरतः, न
जरा न मृत्युः न शोको न सुकृतं न दुष्कृतम् (छां.उ. 8-4-1) इति परमात्मनः 3सुकृत3 सम्बन्धाभावो
हि प्रतिपाद्यते । तरतेः प्राप्तिवाचित्वात् । पापशब्दश्च पुण्यपापरूपोभयविधकर्मपरः
। परमात्मप्रकरणेषु, नैनं सेतुमहोरात्रे तरतो न जरा न
मृत्युर्नशोको न सुकृतं न दुष्कृतं सर्वे पाप्मानोऽतो निवर्तन्ते (छां.उ. 8-4-1) इति
सुकृतेऽपि पापशब्दप्रयोगात् ।।
पाप्मानः कालजरामृत्युशोकादयः संख्यातत्वात् इति वाक्यकारवचनात्, अलौकिकत्वे सति अनिष्टफलसाधनत्वरूपप्रवृत्तिनिमित्तियोगात्
पुण्यस्यापि पापशब्दाभिधेयत्वोपपत्तेः । मुमुक्ष्वपेक्षया स्वर्गा दीनामप्यनिष्टत्वात्
। एते वै निरयास्तात ! स्थानस्य परमात्मनः । (महा.भा.शां. 196-6) क्व नाकपृष्ठगमनं पुनरावृत्तिलक्षणम्
। क्व जपो वासुदेवेति मुक्तिबीजमनुत्तमम् ।। (वि.पु. 2-6-44) इति स्मरणात् । सर्वपापोदितत्वं
नाम कर्मवश्यता- गन्धराहित्यमिति फलितोऽर्थः । कृतानामपि कर्मणां फलजननशक्तिप्रति-
भटत्वलक्षणः कश्चिदैश्वरस्वभावविशेषो अपहतपाप्मत्वाख्यः सर्वपापोदित- शब्दार्थ इति द्रष्टव्यम्
। एवं नाम1शिष्टज्ञानस्य1 फलमाह - उदेति......वेदेति । स्पष्टोऽर्थः ।।
1.6.8
तस्यर्क् च साम च गेष्णौ तस्मादुद्गीथस्तस्मात्त्वेवोद्गातैतस्य हि गाता
स एष ये चामुष्मात्पराञ्चो लोकास्तेषां चेष्टे देवकामानां चेत्यधिदैवतम् ।। 8 ।।
"	प्र. - तस्यर्क् च साम च गेष्णौ । पृथिव्यग्न्यादित्यदृष्टिविशिष्टतया प्राक् प्रस्तुते"
ऋक् सामे एतस्य गेष्णौ -  गानरूपे । यद्यपि ऋचो गानाश्रयत्वेऽपि न गानरूपत्वम् - तथाप्यभेदोपचारेण
गेष्णत्वोक्तिर्द्रष्टव्या । अव्यत्पन्नो गेष्णशब्दः
व्यत्ययेन पुंस्त्वम् । अग्नीन्द्रादिप्रतिपादकऋक्सामगेयत्वोक्त्या सर्वात्मकत्वमुक्तं
भवति । तस्मादुद्गीथः......गाता । यस्मादुन्नामकत्वं परमात्मनः, अत एव तद्गानरूपत्वात्
द्वितीयभक्तेः उद्गीथसंज्ञत्वम् , तद्गातुरुद्गातृसंज्ञावत्वं चेत्यर्थः । यद्वा परमात्मन
उन्नामकत्वात् ऋक्सामगेष्णत्वाच्च
उद्गेष्णस्य परमात्मनः उद्गीथत्व- मुपपद्यते । तत उद्गीथे परमात्मदृष्टिर्युक्ता इत्यर्थः ।
"	स......कामानाञ्च । स एषः - हिरण्मयः पुरुषः आदित्यमण्डलोर्ध्ववर्ति लोकानां देवभोग्यभोगोपकरणभोगस्थानानाञ्च"
नियन्ता इत्यर्थः । इत्यधिदैवतम् । उपासनमुपदिष्टमिति शेषः ।।
1.7.1
अथाध्यात्मम् - वागेवर्क् , प्राणस्साम ; तदेतदेतस्यामृच्यध्यूढँ साम ;
तस्मादृच्यध्यूढँ साम गीयते ; वागेव सा, प्राणोऽमः, तत् साम ।। 1 ।।
"	प्र. - अथाध्यात्मम् । उपदिश्यत इति शेषः ।"
"	वागेवर्क्......तत् साम । सर्वं पूर्ववत् ।। 1,2,3,4 ।।"
1.7.2
चक्षुरेवर्क् , आत्मा साम तदेतदेतस्यामृच्यध्यूढँ साम ;
तस्मादृच्यध्यूढँ साम गीयते ; चक्षुरेव सा, आत्माऽमः, तत् साम ।। 2 ।।
"	प्र. - अथाध्यात्मम् । उपदिश्यत इति शेषः ।"
"	वागेवर्क्......तत् साम । सर्वं पूर्ववत् ।। 1,2,3,4 ।।"
1.7.3
श्रोत्रमेवर्क्, मनस्साम ; तदेतदेतस्यामृच्यध्यूढँ साम ;
तस्मादृच्यध्यूढँ साम गीयते ; श्रोत्रमेव सा ; मनोऽमः तत् साम ।। 3 ।।
"	प्र. - अथाध्यात्मम् । उपदिश्यत इति शेषः ।"
"	वागेवर्क्......तत् साम । सर्वं पूर्ववत् ।। 1,2,3,4 ।।"
1.7.4
अथ यदेतदक्ष्णः शुक्लं भाः सैवर्क्, अथ यन्नीलं परः कृष्णम्
तत् साम, तदेतदेतस्यामृच्यध्यूढँ साम ; तस्मादृच्यध्यूढँ साम गीयते ;
अथ यदेवैतदक्ष्णः शुक्लं भाः सैव सा -
अथ यन्नीलं परः कृष्णम् तदमः ; तत् साम ।। 4 ।।
"	प्र. - अथाध्यात्मम् । उपदिश्यत इति शेषः ।"
"	वागेवर्क्......तत् साम । सर्वं पूर्ववत् ।। 1,2,3,4 ।।"
1.7.5
अथ य एषोऽन्तरक्षिणि पुरुषो दृश्यते, सैवर्क् ;
तत् साम, तदुक्थम् ; तद्यजुः तद्ब्रह्म । तस्यैतस्य तदेव रूपम् ,
यदमुष्य रूपम् यावमुष्य गेष्णौ तौ गेष्णो, यन्नाम तन्नाम ।। 5 ।।
"	प्र. - एवमृचि वाक्यक्षुः श्रोत्राक्षिगतशुक्लभारूपत्वदृष्टिम् , साम्नि प्राणच्छायात्ममनोऽक्षिगतपरःकृष्णरूपत्वदृष्टिञ्च"
विधायाह - अथ ब्रह्म । चक्षुषि यः पुरुषो योगिभिदृश्यते ; स एव ऋग्यजुस्सामात्मा, उक्थादिशस्त्रात्मा
ब्रह्म चेत्यर्थः । अत्रोक्थस्य त्रय्यपेक्षया पृथक्परिगणनं गोबलीवर्दन्यायेन द्रष्टव्यम्
। तस्य नाम । तस्यैतस्य - अक्ष्यन्तर्वर्तिनः परमपुरुषस्य, आदित्यान्तर्वर्तिनो यत्
हिरण्मयत्वादिरूपम् उदिति नाम, ऋक्सामरूपगेष्णौ च, तानि सर्वाणि भवन्तीत्यर्थः ।।
1.7.6
स एष ये चैतस्मादर्वाञ्चो लोकास्तेषां चेष्टे मनुष्यकामानां चेति
तद्य इमे वीणायां गायन्त्येतं ते गायन्ति तस्मात्ते धनसनयः ।। 6 ।।
"	प्र. - स कामानां चेति । एतस्मात् - अक्षिस्थानात् अधोवर्तिनां लोकानां मनुष्यभोग्यादीनां"
च एष नियन्ता इत्यर्थः ।
"	तत्......गायन्ति । यस्मादयमीश्वरः, तस्माद्धेतोः वीणागायकाः सर्वेऽपि इममेव गायन्तीत्यर्थः"
। तस्य सर्वात्मकत्वेन देवमनुष्यादिकर्मकगानस्यापि परमात्मविषयत्वादिति भावः । तस्मात्ते
धनसनयः । सनिः - लाभः धनानां सनिः येषां ते धनसनयः ईश्वरगायकत्वादेव वीणागायकानां धनलाभवत्त्वम्
। न ह्यनीश्वरगातृत्वे धनप्रसक्तिरस्तीति भावः ।।
1.7.7
अथ य एतदेवं विद्वान् सामगायत्युभौ स गायति । सोऽमुनैव
स एष ये चामुष्मात्पराञ्चो लोकास्ताँश्चाप्नोति देवकामाँश्च ।। 7 ।।
"	प्र. - अथ......गायति । अध्यात्माधिदैवतभिन्नविद्यायुक्तस्सन् उद्गीथं यो गायति, स"
चाक्षुषमादित्यस्थं च गायतीत्यर्थः । उद्गीथस्य चाक्षुषेण परमात्मना, आदित्यान्तर्वर्तिना
च परमात्मना, ऐक्याध्यासविशिष्टतया तादृशोद्गीथगायकस्यैव परमात्मगायकत्वादिति भावः ।
तस्यैवं विदः फलमुच्यते । सोऽमुनैव कामांश्च । सः - विद्वान् अमुनैव आदित्यान्तर्वर्तिना
उपासितेन स एषः - तदुपासनाविशिष्टः एतस्मात् ऊर्ध्वलोकान् देवकामांश्च आप्नोतीत्यर्थः ।।
1.7.8
अथानेनैव ये चैतस्मादर्वाञ्चो लोकास्ताँश्चाप्नोति
मनुष्यकामाँश्च तस्मादुहैवंविदुद्गाता ब्रूयात् ।। 8 ।।
"	प्र. - अथानेनैव......कामांश्च । अनेन - अक्ष्यन्तर्वर्तिना उपासितेन मनुष्यलोकादधस्तनलोकान्"
मनुष्यकामांश्चाप्नोतीत्यर्थः । चक्षुरादित्यस्थानवर्ति- परमात्मोपासनया सर्वलोकावाप्तिर्भवतीत्यर्थः
तस्मादु ब्रूयात् । एवंवित् -  एतादृशविद्यायुक्तउद्गाता यजमानं प्रति ब्रूयात् ।।
1.7.9
कं ते काममागायानीति एष ह्येव कामागानस्येष्टे,
य एतदेवं विद्वान् साम गायति, साम गायति ।। 9 ।।
।। इति सप्तमः खण्डः ।।
"	प्र. - किमितीत्यत्राह - कं ते काममागायानीति । हे यजमान ! ते कं - देवकामं मनुष्यकामं"
वा आगायानि - गानेन सम्पादयानीति प्रब्रूयात् इत्यर्थः । ननु एतादृशोक्तौ उद्गातुः कथं
सामर्थ्यमित्यत्राह - एष - गायति । एवं विदुषः सामगस्य कामसम्पादकगानसामर्थ्यमस्तीत्यर्थः
। द्विरुक्तिः विद्यासमाप्त्यर्था ।।
"	एतत्खण्डान्तर्गतवाक्यविषयकमधिकरणम् 1उपन्यस्यते1 -"
"	समन्वयाध्याये प्रथमपादे - अन्तरादित्ये अन्तरक्षिणि च वर्तमानत्वेन श्रुतः पुरुषो"
जीव एव । हिरण्यश्मश्रुर्हिरण्यकेश आप्रणखात् सर्व एव सुवर्णः इति शरीरसम्बन्धश्रवणात्
। शरीरत्वस्यैव कर्मजन्यतावच्छेदकत्वेन कर्माजन्यशरीरा- सम्भवात् प्रक्रमश्रुतेन शरीरित्वलिङ्गेन
जीवत्वे निश्चिते औपसंहारिकं
कर्वपापोदितत्वम् आपेक्षिकं नेतव्यमिति पूर्वपक्षे प्राप्ते -
"	उच्यते - अन्तस्तद्धर्मोपदेशात् (ब्र.सू. 1-1-21) । आदित्याक्ष्यन्तर्वर्ती पुरुषः"
परमात्मैव, परमात्मधर्मोपदेशात् । कर्मवश्यतागन्धराहित्यलक्षणं नित्या- विर्भूतं सर्वपापोदितत्वं
न परमात्मनो अन्यत्र सम्भवति । तच्च चरमश्रुतमपि उदेति ह वै सर्वेभ्यः पाप्मभ्यो य एवं
वेद इति फलरूपतात्पर्यलिङ्गात् प्रबलम् । तथा ऋक्सामगेयत्वाक्षिप्तं, सैवर्क् तत्साम
इति वाक्यश्रुतञ्च सार्वात्म्यं परमात्मधर्मः । तथा अक्ष्यादित्यवर्त्येकपुरुषगतोर्ध्वाधोवर्तिलोककामेश्वरत्वरूपं
निरङ्कुशं सर्वकामेश्व- रत्वमपि, सोऽमुनैव स एष ये चामुष्मात् पराञ्चो लोकास्तांश्चाप्नोति
देवकामांश्च, अथानेनैव ये चैतस्मात् अर्वाञ्चंलोकास्ताँश्चाप्नोति मनुष्यकामांश्च इति
वाक्यशेष- प्रतिपन्नफलरूपतात्पर्यलिङ्गानुगृहीतत्वात् प्रबलम् ।।
"	अतः प्रबलैः परमात्मलिङ्गैः परमात्मत्वे निर्णीते, अजायमानो बहुधा विजायते (तै.आर. 3-13-3),"
"	अजोऽपि सन्नव्ययात्मा भूतानाम् ईश्वरोपि सन् ।"
"	प्रकृतिं स्वामधिष्ठाय सम्भवाम्यात्ममायया ।।"
"	परित्राणाय साधूनां विनाशाय च दुष्कृतां ।"
"	धर्मसंस्थापनार्थाय सम्भवामि युगे युगे ।। (भ.गी. 4-6,8)"
इच्छागृहीताभिमतोरुदेहः1 (वि.पु. 6-5-84) इति श्रुतिस्मृत्यनुसारेण अजहत्स्व- स्वभावस्यैव
परमात्मनो मायाशब्दितसङ्कल्पमात्रेण उपासकपरित्राणायाप्राकृतदिव्य- विग्रहपरिग्रहोपपत्तेः ।
"	एतेन नित्यसर्वज्ञस्य सर्वशक्तेः ज्ञानार्थं प्रवृत्त्यर्थं वा करणानपेक्षणात् आत्मानन्दतृप्तस्यविग्रहे"
स्पृहाऽसम्भवाच्च विग्रहो न सम्भवतीति शङ्का प्रत्युक्ता । करणानपेक्षज्ञानक्रियस्यापि परमात्मन
उपासकानुग्रहार्थं भोगार्थञ्च विग्रहस्वीकारोप- पत्तेः । प्रभूतानन्दानामपि आनन्दान्तरापेक्षादर्शनेन
निरतिशयानन्दस्वरूपस्यापि ब्रह्मणः प्रीतिविशेषापेक्षायाः सम्भवात् । न च विग्रहस्य भोग्यत्वे स्वरूप-
भोग्यत्ववैकल्यं शङ्कयम् - स्वसम्बन्धिभोग्यत्वस्य स्वभोग्यत्वातिशयावहत्वेन 1तद्वैकल्यावहत्वाभावात्1 । तत्र च,
"	समस्ताः शक्तयश्चैता नृप यत्र प्रतिष्ठिताः ।"
"	तद्विश्वरूपवैरूप्यं रूपमन्यद्धरेर्महत् ।। (वि.पु. 6-7-70)"
"	समस्तशक्तिरूपाणि तत्करोति जनेश्वर ! ।"
"	देवतिर्यङ्मनुष्याख्या चेष्टावन्ति स्वलीलया ।। (वि.पु. 6-7-71)"
नित्याऽलिङ्गास्वभावसंसिद्धिरिन्द्रियाकाराङ्गप्रत्यङ्गव्यञ्जनवती उज्जहारात्मनः केशौ
सितकृष्णौ2 (वि.पु. 5-1-60) अंशाशेनावतीर्योर्व्याम् (वि.पु. 5-1-3) इत्यादि- प्रमाणात्
नित्यस्य विग्रहस्य अशिथिलसंस्थानस्यैव
अप्राकृतानन्तावतारहेतुत्व- मुपपद्यते । चतुर्मुखदेहस्य संस्थानाशैथिल्येऽपि अनेकदेहोत्पादकत्वदर्शनात्
। ततश्च उपासकानुग्रहार्थं स्वेच्छासृष्टाप्राकृतशरीरसम्बन्धस्य प्रमाणसिद्धस्य परमात्मनि
सत्वात् न  1हिरण्मयविग्रहसम्बन्धानुपपत्तिः1 परमात्मनः । अतः अक्ष्यादित्यान्तर्वर्ती परमात्मा ।।
"	नन्वादित्यपुरुषादन्यः  परमात्मैव नास्तीत्यत्राह - भेदव्यपदेशाच्चान्यः (ब्र.सू. 1-1-22)"
य आदित्ये तिष्ठन् आदित्यादन्तरो यमादित्यो न वेद (बृ.उ.5-7-9)
इत्यादित्यपुरुषावेद्यस्य तन्नियन्तुः परमात्मनो अन्यस्य प्रमाणसिद्धत्वात् तद्व्यतिरिक्तो
नास्तीति न शङ्क्यम् । न च नित्यमुक्तव्यतिरिक्तः परमात्मा नास्तीत्यपि शक्यं वक्तुम्
। य आत्मनि तिष्ठन्निति पर्याये परिशुद्धमुक्तात्मभ्योऽपि भेदप्रतिपादनात् अतोऽन्तरादित्ये
अन्तरक्षिणि च 2विद्यमानः2 परमात्मेति स्थितम् । प्रकृतमनुसरामः ।।
1.8.1
उद्गीथाक्षरस्य परोवरीयस्त्वोपासनम् त्रयो होद्गीथे
कुशला बभूवुः शिलकः शालावत्यः, चैकितायनो दाल्भ्यः,
प्रवाहणो जैबलिरिति, ते होचुः - उद्गीथे वै कुशलाः स्मः,
हन्तोद्गीथे कथां वदाम इति ।। 1 ।।
"	प्र. - प्रकारान्तरेण उपासनं विधातुमाख्यायिकामाह - त्रयो...... जैवलिरिति शालावत्सुतः"
शिलकनामा, दल्भगोत्रश्चिकितायनसुतः, जीबलसुतः प्रवाहणनामा त्रयो एते1 उद्गीथविज्ञाने
निपुणा बभूवुः इत्यर्थः । शालावत्यः - शालावच्छब्दादपत्यार्थे अणि तदन्तात् स्वार्थे
अभिजिद्विदभृच्छालावत् (पा.सू.5-3-118) इत्यादिना यञ प्रत्ययः । दाल्भ्यः - दल्भ्यशब्दात्
गोत्रापत्ये गर्गादित्वाद्यञ् । चिकितायनशब्दात् अपत्यार्थे ऋषित्वात् अणि
चैकितायनः । जीबलशब्दात् अत इञि जैबलिः । ते वदाम इति वयमुद्गीथविज्ञाने कुशला भवामः । अतो
विद्यावैशद्याय वादकथां परस्परं प्रवर्तयाम इत्यूचुरित्यर्थः ।।
1.8.2
तथेति ह समुपविविशुः । स ह प्रवाहणो जैवलिरुवाच
भगवन्तावग्रे वदताम् ; ब्राह्मणयोर्वदतोर्वाचँ श्रोष्यामीति ।। 2 ।।
"	प्र. - तथेति ह समुपविविशुः । 1तथा कुर्म इत्यन्योन्यमुक्त्वा1 एकत्रोपविष्टवन्त इत्यर्थः ।।"
"	स उवाच । प्रवाहणः क्षत्रियः तौ ब्राह्मणौ प्रागल्भ्यादुवाच इत्यर्थः । उक्तिमेवाह"
- भगवन्तौ श्रोष्यामीति । भगवन्तौ - पूजावन्तौ ब्राह्मणौः अग्रेवदतां - वादकथां1 कुरुताम्
। तत्प्रकारं 1श्रोष्यामीति1 ।
1.8.3
स ह शिलकश्शालावत्यश्चैकितायनं दाल्भ्यमुवाच -
हन्त त्वा पृच्छानीति । पृच्छेति होवाच ।। 3 ।।
"	प्र. - स पृच्छानीति । स्पष्टोऽर्थः । तत्र दाल्भ्यस्य प्रत्युक्तिमाह - पृच्छेति"
होवाचेति । स्पष्टम् ।।
1.8.4
का साम्नो गतिरिति । स्वर इति होवाच ।
स्वरस्य का गतिरिति प्राण इति होवाच ।
प्राणस्य का गतिरिति । अन्नमिति होवाच ।
अन्नस्य का गतिरिति । आप इति होवाच ।। 4 ।।
"	प्र. - शिलकः पृच्छति । का साम्नो गतिरिति । गतिः - अयनं प्राप्यमित्यर्थः । सः दाल्भ्यः"
स्वर इति ह उवाच - प्रत्युवाच । स्वरात्मकत्वात् साम्नः इति भावः ।
शिलकः पृच्छति । स्वरस्य का गतिरिति । दाल्भ्य उत्तरमाह । प्राण इति होवाच । प्राणनिर्वर्त्यत्वात्
स्वरस्येति भावः । एवमुत्तरत्रापि औचित्यमनुसन्धेयम् ।।
1.8.5
अपां का गतिरिति । असौ लोक इति होवाच ।
अमुष्य लोकस्य का गतिरिति । न स्वर्गं लोकमतिनयेदिति होवाच -
स्वर्गं वयं लोकँ सामाभिसँस्थापयामः ; स्वर्गसँस्तावँ हि सामेति ।। 5 ।।
"	प्र. - अपां का गतिरिति पृष्टो दाल्भ्यः, असौ लोक इति होवाच । द्युलोकादेव"
वृष्टिप्रभवादिति भावः । अमुष्य लोकस्य का गतिरिति पृष्टो दाल्भ्य आह । न....होवाच ।
स्वर्गलोकमतीत्य परमाश्रयान्तरं साम न नयेत् । स्वर्गलोकव्यतिरिक्तमाश्रयान्तरं साम
न प्रापयेदित्यर्थः । न वदेदिति यावत् । स्वर्गं....सामेति । अतो वयमपि साम अभि - साम
प्रति आश्रयत्वेन स्वर्गं लोकं सम्यक् स्थापयामः । हि - यस्मात् साम स्वर्गसंस्तावम्
- स्वर्गो वै लोकः सामवेदः इति श्रुत्या स्वर्गत्वेन साम्नः स्तूयमानत्वादित्यर्थः ।।
1.8.6
तँ ह शिलकश्शालावत्यश्चैकितायनं दाल्भ्यमुवाच -
अप्रतिष्ठितं वै किल ते दाल्भ्य ! साम ; यस्त्वेतर्हि ब्रूयात् ,
मूर्धा ते विपतिष्यतीति, मूर्धा ते विपतेदिति ।। 6 ।।
"	प्र. - तँ ह विपतेदिति । हे दाल्भ्य ! अप्रतिष्ठितं स्वर्गलोकं सामगतिपरम्पराविश्रान्तिभूमिं वदतस्तव मते साम"
अप्रतिष्ठितमेव स्यात् । एतस्मिन् समये यः कश्चिदागत्य वादकथायामयुक्तमर्थं प्रतिजानानस्य
ते मूर्धा विपतिष्यतीति यदि ब्रूयात् - तदा विपतेदेव ते मूर्धा । न संशयः । मया तु सौहार्दात्
तथा नोक्तम् । अतो जीवसि इति शिलक उक्तवानित्यर्थः ।।
1.8.7
हन्ताहमेतद् भगवत्तो वेदानीति । विद्धीति होवाच ।
अमुष्य लोकस्य का गतिरिति । अयं लोक इति होवाच ।
अस्य लोकस्य का गतिरिति । न प्रतिष्ठां लोकमतिनयेदिति
होवाच ; प्रतिष्ठां वयं लोकं सामाभिसँस्थापयामः ;
प्रतिष्ठासँस्तावँ हि सामेति ।। 7 ।।
"	प्र. - हन्त विद्धीति होवाच । तर्हि अहं सामगतिपरम्पराविश्रान्तिभूमिं त्वत्तो जानीयामिति"
दाल्भ्येन प्रार्थितः शिलकः तथेत्युक्तवान् इत्यर्थः । अनुमतो दाल्भ्यः पृच्छति ।
अमुष्य....इति । शिलकःउत्तरमाह - अयं होवाच । यागदानहोमादिभिः भूलोकस्य स्वर्गोपजीव्यत्वादिति
भावः । अस्य लोकस्य इत्यादि । पृथिवीलोकस्य का गतिरिति दाल्भ्येन पृष्टः शिलकः प्रतिष्ठां
- पृथिवीलोकमतिक्रम्य सामगतिपरम्पराविश्रान्तिभूमिमन्यं न कश्चिदपि वदेत् । अतः वयमपि
तथैव वदामः । इयं वै रथन्तरं (तां.ब्रा. 18-6-11) इति श्रुत्या साम्नः प्रतिष्ठालोकत्वेन
स्तूयमानत्वात् । स्वर्गस्य ज्योतिश्चक्रलग्नतया बम्भ्रम्यमाणत्वेन प्रतिष्ठात्वाभावेपि
पृथिव्यास्तु, स्थिरत्वात् प्रतिष्ठात्वमित्युक्तवान् इत्यर्थः ।।
1.8.8
तँ ह प्रवाहणो जैवलिरुवाच अन्तवद्वै किल ते शालावत्य !
साम ; यस्त्वेतर्हि ब्रूयात्, मूर्धा ते विपतिष्यतीति, मूर्धा ते विपतेदिति ।।
हन्ताहमेतद्भगवतो वेदानीति । विद्धीति होवाच ।।
।। इति अष्टमः खण्डः ।।
"	प्र. - तं ह - शिलकं प्रवाहणो जैवलिरुवाच - उक्तवान् किमिति । अन्तवद्वै किल ते शालावत्य"
साम । अन्तवतीं पृथिवीं साम गतिपरम्पराविश्रान्तिभूमितया प्रतिजानानस्य ते मते साम अन्तवदेव
स्यादित्यर्थः । यस्त्वेतर्हि होवाचेति । पूर्ववदर्थः । हन्ताहमेतदित्यादि शिलक आह -
विद्धीति राजा उवाचेत्यर्थः ।।
1.9.1
अस्य लोकस्य का गतिरिति, आकाश इति होवाच, सर्वाणि
ह वा इमानि भूतान्याकाशादेव समुत्पद्यन्ते ; आकाशं
प्रत्यस्तं यन्त्याकाशो ह्येवैभ्यो ज्यायान् आकाशः परायणम् ।। 9 ।।
"	प्र. - एवमनुमतः शिलकः राजानं पृच्छति । अस्य लोकस्य का गतिरिति ।"
अस्य - पृथिवीलोकस्य । का गतिरिति इत्यर्थः । शालावत्येन पृष्टः प्रवाहणः आकाश इति होवाच
। आकाश1 इत्युक्तवानित्यर्थः । 1अत्र1 आ काशते प्रकाशते, आ काशयतीति वा व्युत्पत्या
आकाशशब्दो ब्रह्मपरः ।
आकाशो ह वै नामरूपयोः निर्वहिता (छां.उ. 8-14-1) इत्यादौ आकाशशब्दस्य ब्रह्मण्यपि प्रसिद्धत्वात्
; न तु भूताकाशपर इति द्रष्टव्यम् । तदेव गतित्वं प्रपञ्चयति । सर्वाणिह......यन्ति
। चिदचिदात्मकप्रपञ्चः आकाशादेव उत्पद्यते तत्रैव लीयत इत्यर्थः । आकाशो ज्यायान् ।
ज्यायस्त्वं नाम - सर्वैः कल्याणगुणैः सर्वेभ्यो निरतिशयनिरुपाधिकोत्कर्षः आकाशः परायणम्
। परायणत्वं - परमगतित्वम् । परमप्राप्यत्वमिति यावत् ।।
1.9.2
स एष परोवरीयानुद्गीथः, स एषोऽनन्तः ।
परोवरीयो हास्य भवति ;  परोवरीयसो  ह लोकाञ्जयति ;
य एतदेवं विद्वान् परोवरीयाँसमुद्गीथ- मुपास्ते ।। 2 ।।
"	प्र. - स एष परोवरीयानुद्गीथः । परः उत्कृष्ठः, वरीयसामपि पर इत्यर्थः । अत्र परः शब्दः"
सकारान्तो द्रष्टव्यः । एवं रूपः आकाश उद्गीथः । परमात्मदृष्टिविशिष्ट उद्गीथ इत्यर्थः
। उद्गीथे एतादृशाकाशदृष्टिः कर्तव्या इति यावत् । स एषोऽनन्तः । उद्गीथेऽध्यस्यमानोऽयमाकाशः
अनन्तः - अपरिच्छिन्न इत्यर्थः । ततश्चानन्तस्य आकाशशब्दितस्य परमात्मन एव सामगतिपरम्परा-
विश्रान्तिभूमित्वात् मत्पक्षे अन्तवद्वै किल ते साम इत्युक्तः अन्तवत्त्वदोषो न प्रसरतीति
भावः । परोवरीयोजयतीत्यादि । यः - परोवरीयांसमेतमाका- शशब्दितं परमात्मानं विद्वान्
आकाशत्वेन उद्गीथमुपास्ते, तस्य परोवरी- यस्त्वगुणकं जीवनं भवति । परोवरीयस्त्वगुणकसकललोकावाप्तिश्च भवति ।।
1.9.3
तँहैतमतिधन्वा शौनक उदरशाण्डिल्यायोक्त्वोवाच,
यावन्त एनं प्रजायामुद्गीथं  वेदिष्यन्ते,  परोवरीयो
हैभ्यस्तावदस्मिन् लोके जीवनं भविष्यति ।। 3 ।।
"	प्र. - प्रवाहणः स्वोक्तार्थं संवादयति - तं उवाच ।  अतिधन्वनामा शुनकसुतः उदरशाण्डिल्याय"
ऋषये, उदरशब्देन सन्ततिर्लक्ष्यते । सन्ततिशाली शण्डिल्य इत्यर्थः । तस्मै एनम् उद्गीथमुक्त्वा
अन्यदप्युवाचेत्यर्थः। किं तदित्यत्राह - यावन्त भविष्यतीति । वेदिष्यन्त  इत्येतद्
व्यत्ययेन आत्मनेपदम् प्रजायां -
त्वत्सन्ततौ यावन्तपुरुषाः एनं उद्गीथं उपासिष्यन्ते, तेषामुत्कृष्टमिह लोके जीवनं भविष्यतीत्यर्थः ।।
1.9.4
तथाऽमुष्मिन् लोके लोक इति । स य एतमेवं विद्वान् उपास्ते,
परोवरीय एव हास्यास्मिन् लोके जीवनं भवति,
तथाऽमुष्मिन् लोके लोक इति, लोके लोक इति ।। 4 ।।
।। इति नवमः खण्डः ।।
"	प्र. - तथाऽमुष्मिन् लोके लोक इति । तथा अमुष्मिन्नपि - परलोके भविष्यतीत्यर्थः ।"
परोवरीयो जीवनमित्यनुषङ्गः । लोके लोके इति वीप्सायांद्विर्वचनम् । इति अतिधन्वा उवाच
इति पूर्वेणान्वयः । अत इदानीन्तनानामपि तद्विदां तत् फलमस्तीत्याह - स य लोक  इति ।
स्पष्टोऽर्थः । लोके लोक इति । लोके लोक इतीति द्विरुक्तिर्विद्यासमाप्त्यर्था ।।
"	एतत्खण्डान्तर्गतवाक्यविषयकमधिकरणमुपन्यस्यते - समन्वयाध्याये प्रथमपादे उद््गीथे अध्यस्योपास्यमानाकाशो"
भूताकाश एव । आकाशशब्दस्य भूताकाशे रुढत्वेन रूढाकाशशब्दाभ्यासादिति पूर्वपक्षे प्राप्ते  ।
"	उच्यते - आकाशस्तल्लिङ्गात् (ब्र.सू.1-1-23) आकाशशब्दाभिधेयः परमात्मा । निखिलजगदेककारणत्वं-सर्वज्यायस्त्व-परायणत्वानां"
परमात्मलिङ््गानां भूताकाशे असम्भवात् । भूताकाशस्य अचेतनवर्ग प्रति कारणत्वसम्भवेऽपि
चिदचिद्वर्गकारणत्वासम्भवात् सर्वैः कल्याणगुणैः सर्वोत्कृष्टत्वलक्षण- ज्यायस्त्व-
स्याप्यसम्भवात् अचेतनस्य स्वरूपभिन्नत्वेन मोक्षविरोधितया हेय1 शब्दादिनिषिद्ध-
विषयप्रावण्यजनकतया च सकलपुरुषार्थविरोधिनोऽचेतनस्य परायणत्व- लक्षणप्राप्यत्वस्य चासम्भवात्
तस्य2 का साम्नो गतिः, अस्य लोकस्य का गतिः इत्युपक्रमलक्षणतात्पर्यलिङ््गेन प्रतिपिपादयिषितत्वावगमात्
। प्रतिपिपादयिषित- परायणत्वानन्तत्वपरोवरीयस्त्वादिलिङ्गाविरोधे अभ्यस्ताया अपि श्रुतेर्दुर्बलत्वाच्च
आकाशशब्दश्च आकाशते आकाशयतीति वा योगवशेन परमात्मपर एव ।
"	ननु सर्वाणि ह वा इमानि भूतानि (छां.उ.1-9-1) इति श्रुत्यैव आकाशस्य जगत्कारणत्वावेदनात्"
यथाश्रुताकाशस्यैव जगत्कारणत्वमभ्युपेतव्यमिति चेन्न - सदेव सोम्येदमग्र आसीत्, (छा.उ.
*6-2-1), आत्मा वा इदमेक
एवाग्र आसीत्  (ऐ.उ.1-1) एको ह वै नारायण आसीत् (महो.1-1) इत्यादियोग्यार्थाननुवादरूप-
बहुवाक्यविरोधे एकस्यानुवादरूपस्य अयोग्यार्थस्यास्य वाक्यस्य दुर्बलत्वेन स्वार्थप्रतिपादनसामर्थ्याभावात्
। अत आकाशाशब्दो यौगिक्या वृत्या ब्रह्मपर एव।।
"	यत्त्वत्र व्यासार्यैः, अथीविरोध एव रूढिप्राबल्यमित्यपशूद्राधिकरणनय- उपजीवनेन अवयवशक्त्यानिर्वाहो"
भाष्ये उक्तः । रूढ्यपरित्यागेन
अपर्यवसानवृत्त्या3 आकाशशब्दस्य  आकाशशरीरकपरमात्मपरतया निर्वाहोपि अभिमतः इत्युक्तम्
- तत् उपायान्तरसम्भवप्रदर्शनमात्रपरम्; न तु प्रकृताभिप्रायम् । अनन्यथासिद्धभूताकाशलिङ्गसत्व
एव, जीवमुख्यप्राणलिङ््गात् (ब्र.सू.1-4-17) इति सूत्रोक्तन्यायावतारात्, परविद्यासु
जीवोक्तिः निरुक्त्यादेः पराश्रया । (न्या.सि. ईश्वरपरिच्छेदे) तन्ल्लिङ््गानन्यथासिद्धौ
तद्विशिष्टावलम्बिनी ।। इत्याचार्योक्ते र्भूताकाशशरीरकब्रह्मप्रतिपादकत्वासम्भवाच्चेति
*1द्रष्टव्यमिति स्थितम् । प्रकृतमनुसरामः ।।
1.10.1
प्रस्तावोद्गीथप्रतिहारभक्तित्रयोपासनम्
मटचीहतेषु कुरुष्वाटक्या1 सह जायया उषस्तिर्ह चाक्रायण
इभ्यग्रामे कुद्राणक इति सुबोधिनीसम्मतः पाठः प्रद्राणक उवास ।। 1 ।।
"	प्र. - प्रस्तावोद्गीथप्रतिहारभक्तित्रयविषयकोपासनानिविधातुम् आख्यायि- कामाह - मटची"
उवास । चक्रस्य सुतः उषस्तिनामा कश्चन ऋषिः मटचीहतेष - अश्मवृष्टिकृतदुर्भक्षदूषितेषु
कुरु देशेषु आटक्या -  अनुपजातपयोधरादिव्यञ्जनया भार्यया सह इभ्यानां -  गजारोहाणां
ग्रामे पद्राणकः - अनशनेन कुत्सितां गतिमापन्नः ब्रह्मविद्याया निष्पत्तये प्राणानामनवसादं
काङ्क्षन्नुवासा2 द्राकुत्सायां गतौ (धा.पा. 1054) इति हि धातुः । चक्रस्य गोत्रापत्यम्
इत्यर्थे अश्वादित्वात् फञि चाक्रायण इति रूपम् ।
1.10.2
स हेभ्यं कुल्माषात् खादन्तं बिभिक्षे । तँ होवाच -
नेतोऽन्ये विद्यन्ते, यच्च ये मे इमे उपनिहिता1 इति ।। 2 ।।
"	प्र. - स---बिभिक्षे । सः - अन्नार्थी अटन् कुल्माषान् -  कुत्सितान्2 माषान् खादन्तइभ्यम्"
याचितवान् । कुल्माषादञ् (पा.सू. 5-2-83) इति निर्देशात् कुत्सितमाषार्थे कुल्माषशब्दस्य
साधुत्वम् । तं......निहिता इति । इतः - मया भक्ष्यमाणादुच्छिष्टराशेः कुल्माषा अन्ये
न विद्यन्ते । यत् -  यस्माद्धेतोः इमे - कुल्माषाः मे चये । मे -  मया भक्ष्यमाणे चये
-  उच्छिष्टराशौ उपनिहिताः - प्रक्षिप्ताः । अतः किं करोमीति उषस्तिम् इभ्य उवाचेत्यर्थः ।।
1.10.3
एतेषां मे देहीति होवाच तानस्मै प्रददौ हन्तानुपानमित्युच्छिष्टं
वै मे पीतँ स्यादिति होवाच ।। 3 ।।
"	प्र. - एतेषां......होवाच । उच्छिष्टानामपि मध्ये मे -  मह्यमपि किञ्चिद्देहीति इब्यमृषिः"
प्रार्थितवानित्यर्थः । तानस्मै प्रददौ । तान् -  कुल्माषान्
षस्तये इभ्यः दत्तवान् इत्यर्थः । हन्त उवाच । अथ समीपस्थमुदकं गृहीत्वा गृहाणानुपानमिति
इभ्येनोक्त स ऋषिः तदुदकराने1 उच्छिष्टोदकपानं मे स्यादिति प्रत्युवाचेत्यर्थः ।।
1.10.4
न स्विदेतेऽप्युच्छिष्टा इति । न वा अजीविष्यमिमानखादन्
इति होवाच, कामो म उदपानमिति ।। 4 ।।
"	प्र. - न......होवाचेत्यादि । किमेते इदानीं त्वया मत्तो गृहीताः कुल्माषा"
अनुच्छिष्टा इति इभ्येन पर्यनुयुक्त ऋषिः कुल्माषाखादने स्वस्य जीवनहानिर्भवति । तावन्मात्रखादनेन
धृतप्राणस्य स्वस्य उच्छिष्टोदकपानं कामः -  कामकारितं निषिद्धं स्यादित्युवाच इत्यर्थः ।।
1.10.5
स ह खादित्वाऽतिशेषान् जायाया आजहार ।
सावऽग्र एव सुभिक्षा बभूव ; तान् प्रतिगृह्य निदधौ ।। 5 ।।
"	प्र. - स आजहाराः । सः - उषस्तिः तान् स्वयं किञिचिद्भक्षयित्वा अतिशिष्टान् अवशिष्टान्"
जायायै दत्तवान् इत्यर्थः । सा...... निदधौ । सा - जाया अग्रे - प्रागेव सुभिक्षा -
लब्धान्ना बभूव । तथापि स्त्रीस्वभावात् अनवज्ञाय तान् कुल्माषान् पत्युर्हस्तात् प्रतिगृह्य निक्षिप्तवती ।।
1.10.6
स ह प्रातः संजिहान उवाच, यद्बतान्नस्य लभेमहि, लभेमहि
धनमात्राँ; राजाऽसौ यक्ष्यते, स मा सर्वैरार्त्विज्यैर्वृणीतेति ।। 6 ।।
"	प्र. - स ह धनमात्राँ । स ह - उषस्तिः प्रातः संजिहानः शयनं परित्यजन्नेव पत्न्यां"
शृण्वन्त्यामिदमुवाच । किं तत् ? यत्रन्नस्य स्तोकमपि लभेमहि तेन प्राणान् धृत्वा धनमात्रां
-  अल्पधनं लभेमहीत्यर्थः । कथं धनमात्रा लभ्यत इत्यत्राह । राजाऽसौ वृणीतेति । राजाऽसौ
नातिदूरे यजते, स मां दृष्ट्वा सर्वाणि आर्त्विज्यानि त्वया कारयितव्यानि इति मां प्रार्थयेत1
- इत्युवाचेत्यर्थः ।।
1.10.7
तं जायोवाच, हन्त पते इम एव कुल्माषा इति ।
तान् खादित्वाऽमुं यज्ञं विततमेयाय ।। 7 ।।
"	प्र. - तं...... कुल्माषा इति । हे पते, ; ये मद्धस्तनिक्षिप्ताः कुल्माषाः,"
ते इम एव, एतान् गृहाणेति जाया प्रत्युक्तवतीर्त्यः । तान् विततमेयाय । तानेव पर्युषितोच्छिष्टान्
कुल्माषान्  भक्षयित्वा विततं -  विस्तीर्णं यज्ञं गतवान् इत्यर्थः ।।
1.10.8
तत्रोद्गातृनास्तावे स्तोष्यमाणानुपोपविवेश ।
स ह प्रस्तोतारमुवाच ।। 8 ।।
"	प्र. - तत्र...... उपविवेश । आस्तुवन्ति अस्मिन् इत्यास्तावः स्तोत्रस्थानम् ।"
सदसि स्तोतुं प्रवृत्तानां उद्गातृप्रस्तोतृप्रतिहर्तृणां समीपे उपविष्टवान् इत्यर्थः
। स ह प्रस्तोतारमुवाच । सः - उषस्तिः प्रस्तोतारं प्रति इत्थमुवाचेत्यर्थः ।।
1.10.9
प्रस्तोतर्या देवता प्रस्तावमन्वायत्ता ताञ्चेदविद्वान्
प्रस्तोष्यसि, मूर्धा ते विपतिष्यतीति ।। 9 ।।
"	प्र. - उक्तिमेवाह - प्रस्तोतर्या विपतिष्यतीति । हे प्रस्तोत ; प्रस्तावमन्वायत्ता"
प्रस्तावभक्तौ अध्यस्य या देवता उपास्या, तामविदित्वा यदि विदुषो मम समीपे प्रस्तोष्यसि
मूर्धा ते विपतिष्यति इत्यर्थः । यद्यपि तेनोभौ कुरुतो यश्चैतदेवं वेद यश्च न वेद (छां.उ.
*1-1-10) इत्यविदुषोप्यार्त्विज्याधिकारोऽस्ति । तथापि विद्वत्सन्निधौ अविदुषः कर्माधिकारो नास्तीति भावः ।।
1.10.10
एवमेवोद्गातारमुवाच, उद्गातर्या देवतोद्गीथमन्वायत्ता
तां चेदविद्वानुद्गासि, मूर्धा ते विपतिष्यतीति ।। 10 ।।
।। इति दशमः खण्डः ।।
"	प्र. - एवमेव उवाचेत्यादि । पूर्ववदर्थः ।।"
1.10.11
एवमेव प्रतिहर्तारमुवाच, प्रतिहर्तर्या देवता प्रतिहारमन्वायत्ता
ताञ्चेद- विद्वान् प्रतिहरिष्यसि, मूर्द्धा ते विपतिष्यतीति ।
ते ह समारतास्तूष्णीमा- साञ्चक्रिरे ।। 11 ।।
"	प्र. - एवमेव उवाचेत्यादि । स्पष्टोऽर्थः । तेह चक्रिरे । ते ह - प्रस्तोत्रादयः समारताः"
-  उपरतास्सन्तः मूर्धपातभयात् तूष्णीमेव स्थिता इत्यर्थः ।।
1.11.1
प्रस्तावप्रतिहारयोः उपासना
अथ हैनं यजमान उवाच, भगवन्तं वा अहं विविदिषाणीति ।
उषस्तिरस्मि चाक्रायण इति होवाच ।। 1 ।।
"	प्र. - अथ......विविदिषाणीति । को भवानिति भवन्तं ज्ञातुमिच्छामीति उषस्तिं यजमान उक्तवान्"
इत्यर्थः । उषस्तिरस्मि...... उवाच । स ऋषिरिति शेषः । स्पष्टोऽर्थः ।।
1.11.2
स होवाच, भगवन्तं वा अहमेभिः सर्वैरार्त्विज्यैः
पर्यैषिषम् ; भगवतो वा अहम1विद्या1ऽन्यानवृषि ।। 2 ।।
"	प्र. - स......अवृषि । तमृषिं यजमान उवाच । किमिति । भगवन्तं सर्वगुणोपेतं श्रुत्वा"
सर्वाणि आर्त्विज्यानि भगवदधीनानि कर्तुं पर्यैषिषम् - भगवतोऽन्वेषणं कृतवानस्मि ।
भगवतः अविद्या - विदिः लाभः न विदिः अविदिः इक् कृष्यादिभ्यः (वा. 2232) इति इक् । सा
न भवतीति अविदिः । तया अविद्या - अलाभेन इमान् ऋत्विजः अवृषि - वृतवानस्मीत्यर्थः ।।
1.11.3
भगवाँस्त्वेव मे सर्वैरार्त्विज्यैः इति । तथेति ;
अथ तर्हि एत एव समतिसृष्टाः स्तुवताम् ;
यावत्त्वेभ्यो धनं दद्याः तावन्मम दद्या इति ।
तथेति यजमान उवाच ।। 3 ।।
"	प्र. - भगवाँस्त्वेव - आर्त्विज्यैरिति । इतः परमपि भगवानेव सर्वैः आर्त्विज्यैः -"
ऋत्विकर्मभिर्वृत इत्युवाचेत्यर्थः । सर्वार्त्विज्यार्थं वृत इति यावत् । तथेति स्तुवतामित्यादि
। अथ  उषस्तिस्तथेत्यभ्युपगम्य त्वया पूर्वं वृता एत एव मया समतिसृष्ठाः -  सम्यक्प्रसन्नेन
अनुज्ञाता उपदिष्टदेवतास्सन्तः स्तुवतां -  स्तुवन्तु किन्तु
एभ्यो यावद्धनं प्रयच्छसि तावन्मम दद्याः इत्युक्तवान् इत्यर्थः ।। तथेति ह यजमान उवाच । स्पष्टोऽर्थः ।।
1.11.4
अथ हैनं प्रस्तोतोपससाद प्रस्तोतर्या देवता प्रस्तावमन्वायत्ता,
ताञ्चेदविद्वान् प्रस्तोष्यसि मूधर्ा ते विपतिष्यतीति मा
भगवानवोचत् ; कतमा सा देवतेति ।। 4 ।।
"	प्र. - अथ हैनं प्रस्तोतोपससाद । उषस्तिवचनं श्रुत्वा प्रस्तोता विनयेन तत्समीपमागतवान्"
इत्यर्थः । प्रस्तोतर्या अन्वायत्तेत्यादि । भगवान् मां प्रति  प्रस्तोतर्या देवतेत्यादिना
यां देवताम् अवोचत् - उक्तवान् , सा देवता का इति प्रस्तोता तमृषिं पप्रच्छेत्यर्थः ।।
1.11.5
प्राण इति होवाच सर्वाणि ह वा इमानि भूतानि
प्राणमेवाभिसंविशन्ति प्राणमभ्युज्जिहते सैषा देवता
प्रस्तावमन्वायत्ता तां चेदविद्वान् प्रास्तोष्यो मूर्धा ते
व्यपतिष्यत्तथोक्तस्य मयेति ।। 5 ।।
"	प्र. - प्राण इति होवाच । प्राण एव प्रस्तावमन्वायत्ता देवतेत्युषस्तिः उवाचेत्यर्थः"
। अत्र प्राणयितृत्वगुणयोगात् प्राणशब्देन परमात्मोच्यते । प्राणशब्दस्य मुख्यप्राणपरत्वं
व्यावर्तयति । सर्वाणि...... अन्वायत्ता । प्राणमभिलक्ष्य
संविशन्ति - समित्येकीकारे । ऐक्येन विशन्ति । लीयन्त इत्यर्थः । प्राणमभ्युज्जिहते
-  प्राणादेव उद्गच्छन्तीत्यर्थः । सर्वभूतलयोत्पत्ति - स्थानत्वेन वेदान्तेषु प्रसिद्धा
प्राणरूप देवता प्रस्तावभक्त्यनुगता प्रस्तावभक्तौ अध्यस्य उपास्येत्यर्थः । तां......
मयेति । ताञ्चेदविद्वान् प्रस्तोष्यसि मूर्धा ते विपतिष्यतीति मदुक्त्यनन्तरमपि मदुक्तिमनादृत्य
तद्देवतामनभिज्ञाय यदि प्रास्तोष्यः, तदा मूर्धा ते व्यपतिष्यपदेव । अतस्साधु कृतं त्वया
मत्समीपमागत्य िनयेन पृच्छतेति भावः । अत्र मूर्धा ते व्यपतिष्यत् तथोक्तस्य मयेत्युक्त्या
विदुषैवमुक्तस्य अविदुषः तदनादरेण कर्मकरणे प्रत्यवायः, न तु विदुषा अनुमतस्यापि अविदुष
इति भावः । व्यासार्यैस्तु मूर्धा ते व्यपतिष्येत् इत्यस्य आत्मसत्ता न लभ्येत इत्यर्थ
इति आत्मसत्ताहानिपर्यन्तः प्रत्यवायो वर्णितः ।।
1.11.6
अथ हेनमुद्गातोपससाद उद्गातर्या देवतोद्गीथमन्वायत्तां
तां चेदविद्वानुद्गास्यसि मूर्धा ते विपतिष्यतीति मा
भगवानवोचत् ; कतमा सा देवतेति ।। 6 ।।
"	प्र. - अथ हैनमुद्गातोपससादेत्यादि । पूर्ववदर्थः ।।"
1.11.7
आदित्य इति होवाच, सर्वाणि ह वा इमानि भूतान्यादित्यमुच्चैः
सन्तं गायन्ति । सैषा देवतोद्गीथमन्वायत्ता । तां चेदविद्वानुदगास्यो
मूर्धा ते व्यपतिष्यत्तथोक्तस्य मयेति ।। 7 ।।
"	प्र. - आदित्य इति होवाचेति । उद्गीथेऽध्यस्योपास्य आदित्य इत्यर्थः । सर्वाणि गायन्तीति"
। उच्चैस्सन्तं -  उच्चैः स्थितं अधःस्थितानि भूतानि गायन्तीत्यर्थः । प्रस्तावप्राणयोः
प्रशब्दवत्वेन साम्यवदुद्गीथोच्चैः स्थितादित्ययो- रुच्छब्दवत्वेन साम्यमिति भावः । शिष्टं पूर्ववत् ।।
1.11.8
अथ हैनं प्रतिहर्तोपससाद प्रतिहर्तर्या देवता प्रतिहारमन्वायत्ता
तां चेदविद्वान् प्रतिहरिष्यसि मूर्धा ते विपतिष्यतीति मा
भगवानवोचत् कतमा सा देवतेति ।। 8 ।।
"	प्र. - अथ हैनं प्रतिहर्तोपससादेत्यादि । पूर्ववत् ।।"
1.11.9
अन्नमिति होवाच, सर्वाणि ह वा इमानि भूतान्यन्नमेव
प्रतिहरमाणानि जीवन्ति । सैषा देवता प्रतिहारमन्वायत्ता ।
तां चेदविद्वान् प्रत्यहरिष्योमूर्धा ते व्यपतिष्यत्तथोक्तस्य मयेति ।
तथोक्तस्य मयेति ।। 9 ।।
"	प्र. - अन्नमिति होवाच । प्रतिहारभक्तौ अन्नमध्यस्य उपास्यमित्यर्थः । सर्वाणि जीवन्तीति"
। प्रतिहरमाणानि -  भक्षयन्तीत्यर्थः । सन्तीति शेषः । अत्र प्रतिशब्दवत्वेन अन्नप्रतिहारयोः
साम्यात् प्रतिहारे अन्नाभिमानिदेवताध्यासः । ततश्च प्रस्तावोद्गीथप्रतिहारभक्तिषु क्रमेण
प्राणादित्यान्नदृष्टिः कर्तव्या इत्यर्थः । तथोक्तस्य मयेति तथोक्तस्य मयेति द्विरुक्तिर्विद्यासमाप्त्यर्था
। शिष्टं पूर्ववत् ।।
"	एतत्खण्डान्तर्गतवाक्यविषयकमधिकरणमुपन्यस्यते - समन्वयाध्याये प्रथमपादे -  प्राणस्य"
भूतजातस्थितिप्रवृत्तिहेतुत्वसम्भवात् प्राणशब्देन मुख्यप्राण एव अभिधीयताम् इति पूर्वपक्षेप्राप्ते
- शिलाकाष्ठाद्यचेतनस्वरूपस्य, शुद्धस्य
जीवस्वरूपस्य च, मुख्यप्राणाधीन1स्थितिकत्वाभावात्1, प्रसिद्धवन्निर्दिष्टसकल- चेतनोत्पत्तिलयहेतुत्वस्य
परमात्मव्यतिरिक्ते असम्भवात् चेतनवाचिदेवता- शब्दस्यापि अचेतने मुख्यप्राणे असम्भवाच्च
परमात्मैव प्राणयितृत्वादि योगवशेन अभिधीयत इति । अत एव प्राणः (ब्र.सू. 1-1-24) इति
"सूत्रेण सिद्धान्तितम् । 	ननु प्रस्तावोद्गीथप्रतिहारभक्त्यनुगतत्वेन देवतात्वेन च निर्दिष्टेषु"
प्राणादित्यान्नेषु प्राणस्यैव परमात्मत्वमादित्यान्नयोस्तु न तथात्वमित्यत्र किं विनिगमकम्
। चेतनवाचिदेवताशब्दस्त्रिष्वपि समानः । प्राणवाक्यशेषे प्रसिद्धप्राणासम्भावितासङ्कुचितसर्व
भूतसंवेशनोद्गमनाधारत्वश्रवणवदादित्यान्न वाक्यशेषयोरपि असङ्कुचितसर्वभूतगेयत्वसर्वभूतोपजीव्यत्वयोः
प्रसिद्धादित्यान्न असम्भावितयोः श्रवणाविशेषात् । यदि च आदित्यवाक्ये सर्वभूतशब्दः
आदित्यगानयोग्यचेतनविशेषपरतया अन्नवाक्यशेष अन्नोपजीवनयोग्यचेतनविशेष- परतया च सङ्कोच्यते
। देवताशब्दश्च अभिमानिव्यपदेशस्तु विशेषानुगतिभ्याम् (ब्र.सू. 2-1-5) इति सूत्रोक्तन्यायेन
अभि- मानिदेवतापरतया योज्यते । तर्हि 1प्राणेऽपि1 तथाऽस्तु - विशेषाभावात् इति चेत् -
"	उच्यते - प्राणशब्दस्य प्राणस्य प्राणं (बृ.उ. 6-4-18) यदिदं किञ्चजगत्सर्वं प्राण"
एजति निस्सृतम् (क.उ. 6-2) इत्यादिषु परमात्मन्यपि निरूढत्वात् । सर्वाणि ह वा इमानि
भूतानि इत्यादि वाक्यशेषस्वारस्याच्च परमात्मपरत्वमाश्रितम् । अन्नादित्यशब्दयोः अतथात्वाच्चेतनवाचि
देवताशब्दस्य केवलादित्यमण्डलान्नयोः अभावात् तदभिमानिदेवतापरत्वम् । अन्नाभिमानि- देवतायाश्च
*2भूतभक्ष्यत्वं2 तदधिष्ठेयान्नाभेदारोपेणोपपद्यते । सर्वाणि ह वा इमानि भूतानि आदित्यमुच्चैस्सन्तं
गायन्तीति प्रतिपादितं सर्वभूतगेयत्वं परमात्मनोऽपि न 3सम्भवति3 । भूतशब्दो हि प्राणिनिकाये
महाभूतेषु च रूढः । महाभूतस्य गातृत्वप्रसक्तेरेवाभावात् प्राणिनिकायपरत्वं वक्तव्यम्
। तदपि व सम्भवति । न हि सर्वेऽपि प्राणिनः परमात्मानं गायन्ति ; स्थावरेषु
पश्वादिषुचाभावात् । तस्मात् गानयोग्यप्राणिविशेषपरत्वेन सङ्कोचः परमात्मपरत्वेऽपि
आवश्यक इति आदित्य-
ब्दस्य लोकव्युत्पत्तिविरुद्धं परमात्मपरत्वं नाश्रयणीयम् । एवमन्नवाक्यशेषेऽपि प्रतिहरमाणानि
इति भक्ष्यमाणत्वं न परमात्मनि मुख्यम् । अत आदित्यान्न- शब्दयोः ब्रह्मपरत्वाभावेऽपि
प्राणशब्दस्य ब्रह्मपरत्वं सिद्धमिति द्रष्टव्यम् । प्रकृतमनुसरामः ।।
1.12.1
श्वदृष्टोद्गीथस्तुत्यर्थं दाल्भ्यस्य आख्यायिका
अथातः शौव उद्गीथः । तद्ध बको दाल्भ्यो
ग्लावो वा मैत्रेयः स्वाध्यायमुद्वव्राज ।। 1 ।।
"	प्र. - अतीतखण्डे अन्नाप्राप्तिनिमित्ता उच्छिष्टपर्युषितभक्षणलणा कष्टावस्थोक्ता ।"
अनन्तरमन्नलाभाय श्वदृष्टः उद्गीथः प्रस्तूयते । अथातः शौव
उद्गीथः । शौवः -  श्वदृष्टः उद्गीथः । प्रस्तूयत इति शेषः । शौव इति टिलोपश्छान्दसः
। तद्ध......वव्राज । अत्र वाशब्दश्चार्थे । बकग्लावनामद्वययुक्तो दल्भसुतो मित्रासुतश्च
स्वाध्यायं कर्तुं उद्वव्राज -  ग्रामान्निर्गतवान् इत्यर्थः ।।
1.12.2
तस्मै श्वा श्वेतः प्रादुर्बभूव । तमन्ये श्वान उपसमेत्युोचुःअन्नं
नो भगवानागायतु ; शनायाम वौ इति ।। 2 ।।
"	प्र. - तस्मै......बभूव । तत्स्वाध्यायेन तोषितः कश्चन ऋषिः श्वेतशुनकरूपतया प्रादुर्बभूव"
इत्यर्थः । तं......ऊचुः । तं - श्वेतं श्वानं क्षुल्लकाः श्वानः उपसमेत्य उक्तवन्तः
। इक्तिमेवाह - अन्नं इति । वैशब्दोऽवधारणे । वयं अशनायाम -  बुभुक्षिताः स्मः । अस्माकं,
गानेनान्नं भगवान् सम्पादयतु
त्यूचुरित्यर्थः ।।
1.12.3
तान् होवाच, इहैव मा प्रातरुपसमीयातेति तद्ध बको
दाल्भ्यो ग्लावो वा मैत्रेयः प्रतिपालयाञ्चकार ।। 3 ।।
"	प्र. - तान्......समीयातेति । श्वः प्रातःकाले अस्मिन्नेव देशे मा - मामुपगच्छतेति"
तान् - क्षुल्लकान् शुनः श्वेतः श्वा उवाचेत्यर्थः । तद्ध......चकार । बकग्लावनामा ऋषिः
तत्संवादं श्रुत्वा श्वेतश्वाद्यागमनं प्रतीक्ष्य स्थितवानित्यर्थः ।।
1.12.4
ते ह यथैवेदं बहिष्पवमानेन स्तोष्यमाणाः सँरब्धाः
सर्पन्तीत्येव- माससृपुतेः ह समुपविश्य हिंचक्रुः ।। 4 ।।
"	प्र. - ते...... ससृषु । ते - श्वेतश्वादयः तत्रैव प्रातरागत्य, बहिष्पवमानेन स्त्रोत्रेण"
स्तोष्यमाणा उद्गातृपुरुषाः अन्योन्यस्पृष्टा गच्छन्तीत्येतद्यथा, तथैव अन्योन्यस्य
पुच्छं 1मुखेन1 - गृहीत्वा आससृपुः -  उपसर्पणं कृतवन्तः  । ते......ह हिञ्चक्रुः ।
अथ ते, उपविश्य हिञ्चक्रुः -  हिङ्कारं कृतवन्त इत्यर्थः ।।
1.12.5
ओ3मदा3मों  पिबा3मों3देवो वरुणः प्रजापतिः सविता3ऽन्न-
मिहा2हरदन्नपते2ऽन्नमिहाहरा 2 हरो 3 मिति ।। 5 ।।
।। इति द्वादशः खण्डः ।।
"	प्र. - हिङ्कारमेवाह - ओमदामों......आहरत् । ओमिति गानोपक्रमे । अदाम - 2भक्षयेम2, पिबाम च ।"
द्योतमानत्वात् देवः । व्रियमाणत्वात् वरुणः1 । प्रजानां पालनात् - प्रजापतिः । एवम्भऊतः
सविता अन्नमाहरतु इत्यर्थः । अन्नपते......ओमिति । अन्नपते - इति आदित्यस्य सम्बोधनम्
। आहराहर इति द्विरुक्तिः प्रार्थनायाम् । इति गीतवन्त इत्यर्थः । अन्नपत इति मन्त्रकरणकादित्याध्यासविशिष्टोद्गीथोपासनमन्नफलकमिति भावः ।।
1.13.1
अयं वाव लोको हाउकारो वायुर्हाकारश्चन्द्रमा
अथकार आत्मेह- कारोऽग्निरीकारः ।। 1 ।।
"	प्र. - सामावयवान्तर्गतस्तोभाक्षरविषयाणि उपासनान्तरण्युपदिश्यन्ते । अयं......हाउकारः"
। हा उ इत्येवंलक्षणो यः सामसु स्तोभः सः अयं लोकः - एतल्लोकत्वेनोपास्य इत्यर्थः ।
एवमुत्तरत्रापि स्तोभशब्दोऽध्याहर्तव्यः । अयं 1स्तोभो1 रथन्तरसाम्नि प्रसिद्धः । वायुर्हा
इकारः हा इ - इति स्तोभो 2वामदेव्यसाम्निप्रसिद्ध2 । एवमग्रेऽपि । शिष्टं स्पष्टम् ।।
1.13.2
आदित्य ऊकारोनिहव एकारो विश्वेदेवा औहोइकारः
प्रजापतिर्हिङ्कारः प्राणः स्वरोऽन्नं या वाग्विराट् ।। 2 ।।
"	प्र. - आदित्य ऊकारो इत्यादि । ह्वनिहव एकारः निहवः -  आह्वानमित्यर्थः । ह्वस्सम्प्रसारणं"
च न्यभ्युपविषु (पा.सू. 3-3-72) इति भावे ह्वेङः अप्सम्प्रसारणयोः निहव इति रूपम्। प्राणः
स्वरः - स्वर इति स्तोभः प्राण इत्यर्थः । अन्नं या । या इति स्तोभोऽन्नमित्यर्थः ।
वाग्विराट् । वागिति स्तोभो विराट् अन्नमित्यर्थः । विराट्पुरुषो वा ।।
1.13.3
अनिरुक्तस्त्रयोदशस्तोभः सञ्चरो हुङ्कारः ।। 3 ।।
"	प्र. - अनिरुक्तः......हुङ्कारः । हाउकारादिभ्यो द्वादशभ्यः पूर्वोक्तेभ्यः अदिकः हुमिति"
त्रयोदशो यः स्तोभः, स इदमितिनिर्वक्तुमशक्यतया अनिरुक्तत्वात् सञ्चरः - डोलायितः -
सन्देहरूप इत्यर्थः । ततश्च तत्र सञ्चरत्वमृष्टिः कार्या इत्यर्थः । ततश्च हाउकारादिषु
त्रयोदशसु उक्तपृथिवीलोकादिदृष्टिः कर्तव्येति
स्थितम् ।।
1.13.4
दुग्धेऽस्मै वाग्दोहं यो वाचो दोहः ; अन्नवानन्नादो भवति,
य एतामेर्वं साम्नामुपनिषदं वेदोपनिषदं वेद इति ।। 4 ।।
।। इति त्रयोदशः खण्डः ।।
।। इति प्रथमः प्रपाठकः ।।
"	प्र. - तस्य फलमाह - दुग्धे...... भवति ।  उक्तोऽर्थः । यः...... वेद । सामावयव1स्तोभाक्षरोपासनां1"
यो वेद इत्यर्थः । द्विरुक्तिरध्यायसमाप्त्यर्था ।।
2.1.1
ओम् , समस्तस्य खलु साम्न उपासनम् , साधु ।
यत् खलु साधु, तत् सामेत्याचक्षते । यदसाधु, तदसामेति ।। 1 ।।
"	प्र. - सामावयवोपासनं प्राङ्निर्दिश्य समस्तस्य साम्न उपासनं प्रस्तौति"
समस्तस्य......साधु । समस्तस्य - पाञ्चविध्ययुक्तस्य साप्तविध्ययुक्तस्य वा समस्तस्य
साम्नः साधुत्वेन उपासनं कार्यमित्यर्थः । तत्रोपपत्तिमाह - यत्...... असामेति । साध्वसाधुकर्मणी
सामासामत्वेन व्यवहरन्तीत्यर्थः ।।
2.1.2
तदुताप्याहुः, साम्नैनमुपागादिति, साधुनैनमुपागादित्येव तदाहुः ।
असाम्नैनमुपागादिति, असाधुनैनमुपागादित्येव तदाहुः ।। 2 ।।
"	प्र. - तदुताप्याहुः । तत् -  तस्मिन्वषये अन्यदप्याहु । किं तदित्यत्राह - साम्ना"
तदाहुरित्यादि । सामासामोपायाभ्यामागतं प्रत्यर्थिनं साध्वसाधुभ्यामागतं व्यवहरन्तीत्यर्थः ।।
2.1.3
अथोताप्याहुः, साम नो बतेति, यत्साधु भवति ।
साधु बतेत्येव तदाहुः असाम नो बतेति, यदसाधु
भवति असाधु बतेत्येव तदाहुः ।। 3 ।।
"	प्र. - अथोताप्याहुः । अस्मिन्नेवार्थे जनाः अन्यदप्याहुरित्यर्थः । साम भवति । यत्कर्म"
साधु भवति, तत् नः - अस्माकं सामबतेति सानुमोदाः 1प्रवदन्ति लोका1 । साधु तदाहुः । सामनो
बतेत्युक्त एवविषये, साधु बतेति लोकाः प्रवदन्ति । ततः सामसाधुशब्दौ एकत्र प्रयुज्यमानौ
दृश्येते इत्यर्थः । एवमुत्तरत्रापि । अतः सामसाधुशब्दयोः एकार्थप्रयोगात् समस्तस्य
साम्नः साधुत्वेन उपासनं कर्तव्यमित्यर्थः ।।
2.1.4
स य एतदेवं विद्वान् साधु सामेत्युपास्ते, अभ्याशो ह
यदेनँ साधवो धर्माः आगच्छेयुः, उप च नमेयुः ।। 4 ।।
।। इति प्रथमः ख्ण्डः ।।
"	प्र. - स य...... नमेयुः ।  एवं साधुत्वेन समस्तसामोपासकं  ह प्रसिद्धं अभ्याशः -"
क्षिप्रं साधुधर्माः सर्वे आगच्छेयुश्च, भोग्यत्वेन उपनताश्च भवेयुरित्यर्थः । रमणीयचरणा
अभ्याशो ह (छां.उ. 5-10-7) इत्यत्र अभ्याशः -
अभ्यागन्तार इति व्यासार्यैर्व्याख्यातत्वात् इहापि अभ्याशः -  आगन्तारः साधवोधर्माः
अभ्यागमनयोग्याः साधवो धर्माः -  अभ्यागच्छेयुरिति वार्थः । उपनमेयुश्च - भोग्यतां भजेयुः इत्यर्थः ।।
द्वितीयः खण्डः
2.2.1
पञ्चविधसाम्नि लोकादिदृष्टिप्रकाराः लोकेषु पञ्चविधँ
सामोपासीत । पृथिवी हिङ्कारः । अग्निः
प्रस्तावोऽन्तरिक्षमुद्गीथ आदित्यः प्रतिहारो, द्यौर्निधनमित्यूर्ध्वेषु ।। 1 ।।
"	प्र. - लोकेषु पञ्चविधं सामोपासीत । हिङ्कारप्रस्तावोद्गीथप्रतिहार- निधनलक्षणपाञ्चविध्ययुक्तं"
क्रत्वङ्गभूतं सामोपासीत । पञ्चविधसामकर्मकमुपासनं लोकेषु  -  लोकविषयकं   कुर्यादित्यर्थः
।  आदित्यादिमतयश्चाङ्ग  उपपत्तेः (ब्र.सू. 4-1-6) इत्यधिकरणे अङ्गानङ्गसमभिव्याहारयुक्तोपासनेषु
अङ्गेषु अनङ्ग- दृष्टिरूपत्वस्य समर्थितत्वात् अङ्गभूते साम्नि अनङ्गलोकदृष्टिः कर्तव्या
इत्यर्थः । तत्प्रकारमेव दर्शयति । पृथिवी...... इत्यूर्ध्वेषु । हिङ्कारप्रस्तावोद्गीथप्रतिहार- निधनेषु क्रमेण
पृथिव्यग्न्यन्तरिक्षादित्यद्युलोकदृष्टिरूर्ध्वक्रमेण कर्तव्या 1इत्यर्थः1 ।।
2.2.2
अथावृत्तेषु - द्यौर्हिङ्कार, आदित्यः प्रस्तावः,
अन्तरिक्षमुद्गीथः, अग्निः प्रतिहारः, पृथिवी निधनम् ।। 2 ।।
"	प्र. - तथा, अथावृत्तेषु निधनम् । आवृत्तक्रमेण तेष्वेव द्युलोका- दित्यान्तरिक्षाग्निपृथिवीदृष्टिः"
कर्तव्या इत्यर्थः ।।
2.2.3
कल्पन्त हास्मै लोका ऊर्ध्वाश्चा वृत्ताश्च,य
एतदेवंविद्वाँल्लोकेषु पञ्चविधँ सामोपास्ते ।। 3 ।।
।। इति द्वितीयखण्डः ।।
"	प्र. - तत्फलमाह - कल्पन्ते हास्मै इत्यादि । अस्मै - अस्य लोकाः कल्पन्ते । उपासकभोगनिष्पादनसमर्था"
भवन्तीत्यर्थः । एतादृशोपासनस्य फलमाह कल्पन्ते इत्यादि । अतिरोहितार्थमिदं प्रकरणम् ।।
तृतीयः खण्डः
2.3.1
वृष्टौ पञ्चविधँ सामोपासीत - पुरो वातो हिङ्कारो मेघो
जायते स प्रस्तावो वर्षति स उद्गीथो विद्योतते स्तनयति
स प्रतिहारः उद्गृह्णाति तन्निधनम् ।। 1 ।।
"	प्र. - वृष्टौ...... उपासीत । पूर्ववदेव अत्र पञ्चविधे साम्नि वृष्टिदृष्टिः कर्तव्या"
इत्यर्थः । पुरोवातः...... तन्निधनम् । उद्ग्रहणम् -  जलस्य उद्ग्रहणं, वर्षसमाप्तिः
। शिष्टं स्पष्टम् ।।
2.3.2
वर्षति  हास्मै, वर्षयति ह, य एतदेवं विद्वान्
वृष्टौ पञ्चविधँ सामोपास्तै ।। 2 ।।
"	प्र. - वर्षति हास्मै । इच्छत इति शेषः । अस्य इच्छायां सत्यां वर्षतीति यावत् । वर्षयति......"
उपास्ते । अद्यापि य एवमुपास्ते, स इच्छायां सत्यां वर्षयति -  वर्ष कारयतीत्यर्थः ।।
2.4.1
अप्सु पञ्चविधसामोपासनम् सर्वास्वप्सु पञ्चविधँ
सामोपासीत - मेघो यत्संप्लवते स हिङ्कारोद्वर्षति
स प्रस्तावो याः प्राच्यः स्यन्दन्ते स उद्गीथो
याः प्रतीच्यः स प्रतिहारः समुद्रो निधनम् ।। 1 ।।
"	प्र. - सर्वासु......उपासीत । पूर्ववदर्थः । मेघो हिङ्कारः । सम्प्लवनं - सञ्चारः । याः..... उद्गीथः"
। स्यन्दन्ते, आप इति शेषः । याः प्रतीच्यः स प्रतिहारः । प्रतीच्यः स्यन्दन्ते, आप
इति शेषः । शिष्टं स्पष्टम् ।।
2.4.2
न हाप्सु प्रैति । अप्सुमान् भवति, य एतदेवं
विद्वान् सर्वास्वप्सु पञ्चविधँ सामोपास्ते ।। 2 ।।
"	प्र. - न हाप्सु प्रैति । न प्रैति -  न म्रियत इत्यर्थः । अप्सुमान् भवति -  प्रभूतोदकसम्पन्नो"
भवतीत्यर्थः । अपो योनियन्मतुषु (वा. 3876) इत्यलुक् । शिष्टं स्पष्टम् ।।
2.5.1
ऋतुषु पञ्चविधँ सामोपासीत वसन्तो हिङ्कारो, ग्रीष्मः
प्रस्तावो, वर्षा उद्गीथः, शरत् प्रतिहारो, हेमन्तो निधनम् ।। 1 ।।
"	प्र. - ऋतुषु पञ्चविधँ सामोपासीत इत्यादि । स्पष्टम् ।।"
2.5.2
कल्पन्ते हास्मा ऋतव ऋतुमान् भवति य एतदेवं
विद्वान् ऋतुषु पञ्चविधँ सामोपास्ते ।। 2 ।।
"	प्र. - कल्पन्ते हास्मा ऋतवः । कल्पन्ते - उपासकस्य भोग्यनिष्पादनसमर्था भवन्ति इत्यर्थः"
। ऋतुमान् भवति । वसन्ताद्युतु- फलभोगशाली भवतीत्यर्थः । शिष्टं स्पष्टम् ।।
2.6.1
पशुषु पञ्चविधँ सामोपासीत1 - अजा हिङ्कारः, अवयः
प्रस्तावो, गाव उद्गीथः, अश्वाः प्रतिहारः, पुरुषो निधनम् ।। 1 ।।
"	प्र. - पशुषु पञ्चविधँ सामोपासीत इत्यादि । स्पष्टम् ।।"
2.6.2
तस्य फलम् भवन्ति हास्य पशवः पशुमान् भवति,
य एतदेवं विद्वान् पशुषु पञ्चविधँ सामोपास्ते ।। 2 ।।
"	प्र. - भवन्ति हास्य पशवः । अस्योपासकस्य भोगसम्पादनक्षमावन्तीत्यर्यः । पशुमान् भवति"
- प्रभूतपशुमान् भवतीत्यर्थः । अयमुपासक इति शेषः । शिष्टं स्पष्टम् ।।
2.7.1
प्राणेषु पञ्चविधं परोवरीयः सामोपासीत प्राणो1 हिङ्कारो,
वाक्प्रस्तावः चक्षरुद्गीथः श्रोत्रं प्रतिहारो, मनो निधनं,
परोवरीयांसि वा एतानि ।। 1 ।।
"	प्र. - प्राणेषु----उपासीत । वरीयस्त्वं - ज्येष्ठत्वम् ; परस्त्वम् - श्रेष्ठत्वम्"
। परस्त्वे सति वरीयस्त्वं परोवरीयस्त्वम् । परश्शब्दः सान्तः । परोवरीयत्वगुणकप्राणदृष्ट्या
पञ्चविधसामोपासनं कर्तव्यमित्यर्थः । तदेवाह -  प्राणो.....एतानि । एतानि -  प्राणादीनि
परोवरीयांसि - परोवरीयस्त्व- गुणकानि इत्यर्थः ।।
2.7.2
परोवरीयो हास्य भवति ; परोवरीयसो ह लोकाञ्जयति, य एतदेवं-
विद्वान्प्राणेषु पञ्चविधं परोवरीयः सामोपास्त । इति तु पञ्चविधस्य ।। 2 ।।
"	प्र. - परोवरीयो हास्य भवति - उपासकस्यास्य जीवनं श्रेष्ठं भवतीत्यर्थः । इति तु पञ्चविधस्य"
। साम्न उपासनमुक्तं भवतीत्यर्थः । शिष्टं स्पष्टम् ।।
2.8.1
वाचि सप्तविधसामोपासनम् अथ सप्तविधस्य - वाचि सप्तविधँ
सामोपासीत - यत्किञ्च वाचो हिमिति स हिङ्कारो, यत्प्रेति
स प्रस्तावो, यदेति स आदिः ।। 1 ।।
"	प्र. - अथ सप्तविधस्य । सप्तविधस्य साम्न उपासनं प्रस्तूयते इत्यर्थः । वाचि......"
उपासीत । वाचि हिङ्कारप्रस्तावोङ्कारोद्गीथप्रतिहारोपद्रवनिधनाख्य- सप्तविधायुक्ते साम्नि
वक्ष्यमाणप्रकारेण वाक्छब्दितशब्ददृष्टिः कर्तव्या इत्यर्थः ।
त्किञ्च हिङ्कारः । वाचः - शब्दस्य अवयवभूतः हिमिति यः शब्दः, स हिङ्कारः । हिङ्कारस्य
हिं शब्दवत्त्वसादृश्यात् । ततश्च हिङ्कारे, लोके हिंशब्दा यावन्तः तद्बुद्धिः कर्तव्या
इत्यर्थः । एवमुत्तरत्रापि । यत्प्रेति आदिः । प्रस्तावे1सर्व1प्रशब्दत्वबुद्धिः, कर्तव्या
। उद्गीथस्य आद्यवयवभूते ओङ्कारे 'अ' इति शब्दबुद्धिः कर्तव्या इत्यर्थः ।।
2.8.2
यदुदिति स उद्गीथो, यत्प्रतीति स प्रतिहारो,
यदुपेति स उपद्रवो, यन्नीति तन्निधनम् ।। 2 ।।
"	प्र. - यदुदिति स उद्गीथ इत्यादि । स्पष्टम् ।।"
2.8.3
दुग्धेऽस्मै वाग्दोहं यो वाचो दोहः, अन्नवानन्नादो भवति,
य एतदेवं विद्वान् वाचि सप्तविधँ सामोपास्ते ।। 3 ।।
"	प्र. - उपासनाफलमाह - दुग्धे - भवति । वाक्सम्बन्धी यो दोहोऽस्ति, वाक्साध्यं यत्फलमित्यर्थः"
। तत्फलं उपास्यमाना वाक् अस्मै -  उपासकाय दुग्धे -  प्रयच्छतीत्यर्थः । शिष्टं स्पष्टम् ।।
2.9.1
अथ खल्वमुमादित्यँ सप्तविधँ सामोपासीत - सर्वदा समः,
तेन साम, मां प्रति मां प्रतीति सर्वेण समः, तेन साम ।। 1 ।।
"	प्र. - अथ......उपासीत ।  सप्तविधे साम्नि आदित्यबुद्धिः कर्तव्या त्यर्थः । सामादित्ययोरैक्याध्यासहेतुमाह"
- सर्वदा समः तेन साम । आदित्यस्य सर्वदा समपरिमाणत्वेन समत्वात् सामत्वमित्यर्थः ।
मां......साम । लोके हि, आदित्यो मां प्रति
समः अभिमुखः, मां प्रति सम इति प्रतीयते । पुरुषविशेषं प्रति आभिमुख्यस्य पुरुषविशेषं
प्रति अनाभिमुख्यस्य 1वा1भावात् । अतः सर्वं प्रति समत्वादपि सामत्वमित्यर्थः ।।
2.9.2
तस्मिन्निमानि सर्वाणि भूतान्यन्वायन्तानीति विद्यात् ।
तस्य यत्पुरोदयात् स हिङ्कारः । तदस्य पशवोऽन्वायत्ताः ।
तस्मात्ते हिङ्कुर्वन्ति ; हिङ्कारभाजिनो ह्येतस्य साम्नः ।। 2 ।।
"	प्र. - तस्मिन्.....विद्यात् । तस्मिन् - आदित्ये । सर्वभूतोपजीव्यतया  आदित्यमुपासीत"
इत्यर्थः । भूतानामुपजीवनप्रकारं कालभेदेन दर्शयति । तस्य---साम्नः । तस्य - आदित्यस्य
उदयात् पुरा - पूर्वं यद्रूपं, स हिङ्कारः । हिङ्कारे तद्रूपदृष्टिः कर्तव्या
इत्यर्थः । एवमग्रेऽपि । अस्य - आदित्यस्य हिङ्काराख्यं तत् रूपं पशवः अन्वायत्ताः
- उपजीवन्ति । हि यत एव ते एतस्य साम्नः - सामरूपस्य आदित्यस्य सम्बन्धिहिङ्कारलक्षणरूपोपजीविनः
। तस्मात्ते हिङ्कुर्वन्ति । अत एव पशवो हिमिति शब्दं कुर्वन्तीत्यर्थः ।।
2.9.3
अथ यत् प्रथमोदिते स प्रस्तावः । तदस्य मनुष्या अन्वायत्ताः
तस्मात्ते प्रस्तुतिकामाः प्रशँसाकामाः ; प्रस्तावभाजिनो ह्येतस्य साम्नः ।। 3 ।।
"	प्र. - अथ यत्प्रथमोदिते । इत्यादि । प्रथमोदयकालावच्छिन्न आदित्यः प्रस्तावः । अस्य"
तथाविधं रूपं मनुष्या उपजीवन्ति । यतस्ते प्रस्तावाख्य- प्रथमोदित्यरूपोपजीविनः, अत
एव मनुष्याः । प्रस्तुतिकामाः भवन्ति । प्रस्तुतिकामा इत्यस्य विवरणं प्रशंसाकामा इति ।।
2.9.4
अथ यत्सङ्गववेलायाँ स आदिः । तदस्य वयाँस्यन्वायन्तानि ।
तस्मात् तान्यन्तरिक्षेऽनारम्बणान्यादायात्मानं परिपतन्ति ;
आदिभाजीनि ह्येतस्य साम्नः ।। 4 ।।
"	प्र. - अथ यत्सङ्गववेलायामित्यादि । तानि - वयांसि पक्षिणः"
नारम्बणानि - आलम्बनान्तरशून्यान्येव आत्मानमेव आलम्बनत्वे न आदाय आकाशे परिपतन्ति ।
सङ्गवकालादित्यसम्बन्ध्यादिशब्दितोङ्काररूपोपजीवित्वादेव आदाय 1परिपतनं1 पक्षिणामित्यर्थः
। आदिशब्दादायशब्दयोराकारदकारवत्त्व- साम्यमिहाभिप्रेतम् ।।
2.9.5
अथ यत्सम्प्रति मध्यन्दिने स उद्गीथः तदस्य देवा अन्वायत्ताः ।
तस्मात्ते सत्तमाः प्राजापत्यानाम् । उद्गीथभाजिनो ह्येतस्य साम्नः ।। 5 ।।
"	प्र. - अथ यत्सम्प्रति मध्यन्दिने स उद्गीथ इत्यादि । सम्प्रति मध्यन्दिने -  ऋजुमध्यन्दिने"
इत्यर्थः । प्राजापत्यानां - 1मध्ये1 ते सत्तमा - 2इत्यर्थः2 । उद्गीथसत्तमशब्दयोः संयुक्ततकारश्रुतिमत्त्वसाम्यात्
उपजीव्योप- जीवकभावोक्तिर्द्रष्टव्या ।।
2.9.6
अथ यदूर्ध्वं मध्यन्दिनात् प्रागपराह्णात् स प्रतिहारः ।
तदस्य गर्भाअन्वायत्ताः । तस्मात्ते प्रतिहृता नावपद्यन्ते,
प्रतिहारभाजिनो ह्येतस्य साम्नः ।। 6 ।।
"	प्र. - अथ यदूर्ध्वं मध्यन्दिनात् प्रागपराह्णात् स प्रतिहार इत्यादि । सवितुः प्रतिहारभक्तिरूपोपजीवित्वादेव"
ऊर्ध्वं प्रतिहृतास्सन्तो गर्भाः नावपद्यन्ते -  द्वारे सत्यपि नाधः पतन्तीत्यर्थः ।।
2.9.7
अथ यदूर्ध्वमपराह्णात् प्रागस्तमयात् , स उपद्रवः ।
तदस्यारण्याः अन्वायत्ताः । तस्मात्ते पुरुषं दृष्ट्वा कक्षँ
श्वभ्रमित्युपद्रवन्त्युपद्रवभाजिनो ह्येतस्य साम्नः ।। 7 ।।
"	प्र. - अथ उपद्रव इत्यादि । आदित्यसम्बन्ध्युपद्रवभक्त्युपजीवित्वादेव पुरुषदर्शनभीतानां"
आरण्यानां कक्षश्वभ्रादिषु उपद्रवणमित्यर्थः ।।
2.9.8
अत यत्प्रथमास्तमिते तन्निधनम् । तदस्य पितरोऽन्वायत्ताः ।
तस्मात्तान्निदधति ; निधनभाजिनो ह्येतस्य साम्नः ।
एवं खल्वमुमादित्यँ सप्तविधँ सामोपास्ते ।। 8 ।।
"	प्र. - अथ......साम्नः । श्राद्धकर्तारो हि दर्भेषु पितृन् निक्षिपन्ति, तदर्थान् पिण्डान्"
वा इत्यर्थः । उक्तमुपासनमुपसंहरति ह्येवं......उपास्ते ।।
2.10.1
सप्तविधे साम्नि आत्मसंमितत्वातिमृत्युत्वोपासनम्
अथ खल्वात्मसंमितमतिमृत्यु सप्तविधँ सामोपासीत,
हिङ्कार इति ञ्यक्षरं प्रस्ताव इति ञ्यक्षरं तत् समम् ।। 1 ।।
"	प्र. - अथ......उपासीत । अथ - अध्यस्तादित्यभावसप्तविध- सामोपासनोपदेशानन्तरम् अतिक्रान्तादित्यसप्तविधसामोपासनम्"
उपदिश्यत इत्यर्थः । अत्र मृत्युशब्देन आदित्योऽभिधीयते । आदित्यस्य अहोरात्रकालावर्तनेन
जगन्नाशहेतुत्वात् मृत्युत्वम् । आत्मसंमितम् -  आत्मना स्वेषामेषामेव ञ्यक्षरत्वेन
परस्परसंमितत्वकथनात् आत्मसंमितत्वम् । द्वाविंशत्यक्षरात्मकस्य सप्तविधसामभक्तिविशेषस्य
एकविंशतिलक्षणादित्यसंख्यातिरेकित्वात् अतिमृत्युत्वम् । आत्मसम्मितत्वात् अतिमृत्युत्वप्रकारमेव
दर्शयति । हिङ्कार इति...... समम् । अतश्च एतयोरुभयोः समत्वादेव आवापोद्वापौ न कर्तव्यौ इत्यर्थः ।।
2.10.2
आगिरिति द्व्यक्षरं प्रतिहार इति चतुरक्षरं तत इहैकं तत्समम् ।। 2 ।।
"	प्र. - आदिरिति द्व्यक्षरं प्रतिहार इति चतुरक्षरं । तत इहैकं तत्समम् । चतुरक्षरादेकमक्षरं"
गृहीत्वा द्व्यक्षरे निवेशिते समं भवतीत्यर्थः ।।
2.10.3
उद्गीथ इति त्र्यक्षरमुपद्रव इति चतुरक्षरं त्रिभिस्त्रिभिः
समं भवति, अक्षरमतिशिष्यते । त्र्यक्षरं तत्समम् ।। 3 ।।
"	प्र. - उद्गीथ इति......समम् । उपद्रव इति चतुरक्षरे एकस्मिन् अक्षरे पृथक्कृते सति"
अवशिष्टं त्र्यक्षरं सममेव भवतीत्यर्थः ।।
2.10.4
निधनमिति त्र्यक्षरं तत्सममेव भवति ।
तानि ह वा एतानि द्वाविँशतिरक्षराणि ।। 4 ।।
"	प्र. - निधनमिति त्र्यक्षरं तत्संममेव भवति । उपसंहरति । तानि अक्षराणि । स्पष्टोऽर्थः ।।"
2.10.5
एकविँशत्यादित्यमाप्नोत्येकविँशो वा इतोऽसावादित्यो
द्वाविँशेन परमादित्याज्जयति तन्नाकं तद्विशोकम् ।। 5 ।।
"	प्र. - एकविंशत्या......आदित्य । द्वादशमासाः पञ्चर्तवः त्रय इमेलोकाः"
सावादित्य एकविंशः (ऐ.ब्रा. 4-5, तां.ब्रा. 10-1-10) इति श्रुतेः यत आदित्यस्य एकविंशत्वं,
अतः सप्तविधभक्तिनामाक्षरगतैकविंशतिसंख्यया एकविंशतिसंख्याकमादित्यं प्राप्नोति । आदित्यसालोक्यं
प्राप्नोतीत्यर्थः । द्वाविंशेन......तद्विशोकम् । अवशिष्टेन द्वाविंशेनाक्षरेण आदित्यात्परं
दुःखासम्भिन्नं लोकं प्राप्नोतीत्यर्थः ।।
2.10.6
आप्नोतीहादित्यस्य जयम् ; परो हास्यादित्यजयाज्जयो भवति ।
य एतदेवं विद्वान् आत्मसंमितमतिमृत्यु सप्तविधँ सामोपास्ते सामोपास्ते ।। 6 ।।
"	प्र. - आप्नोतीहादित्यस्य जयमिति । इह - लोके आदित्यजयं प्राप्नोतीत्यर्थः । परो हास्य"
विद्वान् इत्यादि । यऐ 1एवमुपास्ते तस्य1आदित्यजयात्2  3सर्वोत्कर्षो3भवतीत्यर्थः ।।
2.11.1
मनो हिङ्कारो, वाक् प्रस्तावः, चक्षुरुद्गीथः श्रोत्रं प्रतिहारः,
प्राणो निधनम् । एतद् गायत्रं प्राणेषु प्रोतम् ।। 1 ।।
"	प्र. - अथ गायत्ररथन्तरादिसामोपासनं प्रस्तूयते - मनो निधनमिति । गायत्राख्यस्य साम्नः"
हिङ्कारप्रस्तावोद्गीथप्रतिहारनिधनाख्यपञ्च1विधभक्तिषु1 मनो- वाक्चक्षुश्श्रोत्रप्राणदृष्टिः
कर्तव्या इत्यर्थः । एतद्गायत्रं1 प्राणेषु प्रोतम् । अनेनाकारेण गायत्राख्यस्य साम्नः
मन आदि प्राणानाञ्च अध्यासाधिष्ठानभाव- लक्षणसम्बन्धेन परस्परसम्बद्धमित्यर्थः ।।
2.11.2
तस्य फलम् स य एवमेतद्गायत्रं प्राणेषु प्रोतं वेद,
प्राणी भवति, सर्वमायुरेति, ज्योग्जीवति, महान्प्रजया
पशुभिर्भवति, महान्कीर्त्या । महामनाः स्यात् , तद्व्रतम् ।। 2 ।।
"	प्र. - तत्फलमाह - स य......वेदेत्यादि । प्राणी भवति -  अविकलेन्द्रियो भवतीत्यर्थः"
। ज्योक् -  उज्वलः । व्याध्यादिभिः अनुपहत इत्यर्थः । महामनाः स्यात् - वदान्यमनस्को
भवेदित्यर्थः तद्व्रतम् महा- मनस्त्वमेतदुपासनाङ्गमित्यर्थः । एवमग्रेऽपि नेयम् । शिष्टं स्पष्टम् ।।
2.12.1
अबिमन्थति स हिङ्कारः धूमो जायते स प्रस्तावः,
ज्वलति स उद्गीथः, अङ्गारा भवन्ति स प्रतिहारः,
उपशाम्यति तन्निधनँ सँशाम्यति तन्निधनम् । तद्रथन्तरमग्नौ प्रोतम् ।। 1 ।।
"	प्र. - अभिमन्थति इत्यादि । उपशमः - सावशेषः शमः । निःशेषोपशमः संशमः ।।"
2.12.2
स, य एवमेतद्रथन्तरमग्नौ प्रोतं वेद, ब्रह्मवर्चस्यन्नादोभवति, सर्वमायुरेति,
ज्योग्जीवति, महान्प्रजया पशुभिर्भवति, महान्कीर्त्या ।
न प्रत्यङ्डग्निमाचामेन्न निष्ठीवेत् ; तद्व्रतम् ।। 2 ।।
"	प्र. - स य वेदेत्यादि । 1अग्नेरभिमुखो नाचामेत् - न भक्षयेत् । न निष्ठीवेत् - श्लेष्मादि"
निरसनञ्च न कुर्यादित्यर्थः ।।
2.13.1
उपमन्त्रयते स हिङ्कारः, ज्ञपयते स प्रस्तावः, स्त्रिया सह
शेते स उद्गीथः, प्रतिस्त्रीसह शेते स प्रतिहारः, कालं गच्छति
तन्निधनम् , पारं गच्छति तन्निधनम् । एतद्वामदेव्यं मिथुने प्रोतम् ।। 1 ।।
"	प्र. - उपमन्त्रयते स हिङ्कारः । उपमन्त्रणं - सङ्केतकरणम् । ज्ञपयते स प्रस्तावः ।"
ज्ञपनं - तोषणम् । मरणतोषणानिशामनेषु मित्वात् ज्ञाधातोर्हस्वः । स्त्रिया सह शेते स
उद्गीथः । एक - पर्यङ्कोपवेशनं सहशयनम् । प्रतिस्त्री सह शेते स प्रतिहारः । स्त्रिया
आभिमुख्येन शयनमित्यर्थः । कालं......निधनम् । मैथुननिवृत्तिरित्यर्थः ।।
2.13.2
स य एवमेतद् वामदेव्यं मिथुने प्रोतं वेद, मिथुनीभवति,
मिथुनात् मिथुनात् प्रजायते, सर्वमायुरेति ज्योग्जीवति,
महान् प्रजया पशुभिर्भवति, महान्कीर्त्या ।
न काञ्चन परिहरेत् , तद्व्रतम् ।। 2 ।।
"	प्र. - फलमाह...... स य......वेद इत्यादि । मिथुनी भवति । सर्वदा स्त्रिया अवियुक्तो"
भवतीत्यर्थः । मिथुनान्मिथुनात्प्रजायते । अमोघरेता भवतीत्यर्थः । न काञ्चन परिहरेत्
तद्व्रतम् । काञ्चन स्त्रियं प्रार्थयमानामिति शेषः । प्रार्थयमान सर्वयमान सर्वयोषिद्गमनस्य
वामदेव्योपासनाङ्गत्वेन विधानात् परदारगमनप्रतिषेधकवचनानि तदतिरिक्तविषयाणि द्रष्टव्यानि ।।
2.14.1
आदित्ये बृहत्सामोपासनम् उद्यन्हिङ्कार, उदितः प्रस्तवः
मध्यन्दिन उद्गीथः, अऽपराह्णः प्रतिहारः, अस्तं यन् निधनम् ।
एतद्बृहदादित्ये प्रोतम् ।। 1 ।।
"	प्र. - उद्यन् हिङ्कार उदितः प्रस्ताव इत्यादि । आदित्य इति शेषः । मध्यन्दिन उद्गीथः"
। मध्यन्दिनकालावच्छिन्न आदित्य उद्गीथ इत्यर्थः । अपराह्णः प्रतिहारः । अपराह्णकालावच्छिन्न
आदित्यः प्रतिहार इत्यर्थः । अस्तं यन्निधनम् । यन् - गच्छन्नित्यर्थः ।।
2.14.2
स य एवमेतद्बृहदादित्ये प्रोतं वेद तेजस्व्यन्नादो भवति,
सर्वमायुरेति ज्योग्जीवति, महान्प्रजया पशुभिर्भवति,
महान्कीर्त्या, तपन्तं न निन्देत् ; तद्व्रतम् ।। 2 ।।
"	प्र. - स य एवमित्यादि पूर्ववत् । रश्मिभिरुग्रैः तपन्तमादित्यं न निन्देदित्येतदस्य"
बृहत्सामोपासकस्य व्रतम् ।।
।। इति चितुर्दशखण्डभाष्यम् ।।
2.15.1
अभ्राणि सप्लवन्ते स हिङ्कारः मेघो जायते स प्रस्तावः,
वर्षति स उ्दगीथः, विद्योतते स्तनयति स प्रतिहासः,
उद्गृह्णाति तन्निधनम् । एतद्वैरूपं पर्जन्ये प्रोतम् ।। 1 ।।
"	प्र. - अभ्राणि सम्प्लवन्ते स हिङ्कारः । अभ्राणि -  जलधारकत्व- मात्रावस्थापन्नानि"
। संप्लवः - सञ्चारः । मेघो जायते । मेघः - सेचकत्वा- वस्थापन्नः  । उद्गृह्णाति - उद्ग्रहणम्
वर्षसमाप्तिः । एतद्वैरूपं पर्जन्ये प्रोतं । वैरूपं -  वैरूपाख्यं साम इत्यर्थः ।
2.15.2
स, य एवमेतजद्वैरूप्यं पर्जन्ये प्रोतं वेद, विरूपाँश्च सुरूपाँश्च
पशूनवरुन्धे, सर्वमायुरेति, ज्योग्जीवति, महान्प्रजया पशुभिर्भवति,
महान्कीर्त्या । वर्षन्तं न निन्देत् ; तद्व्रतम् ।। 2 ।।
"	प्र. - फलं । स य...... अवरुन्धे । विरूपान् - 1विविधरूपान्1 सुरूपान् - शोभनरूपान्"
- अवरुन्धे - प्राप्नोतीत्यर्थः । वर्षन्तं न निन्देत्तद्व्रतम् । वर्षन्तं - पर्जन्यमित्यर्थः ।।
2.16.1
वसन्तो हिङ्कारः, ग्रीष्मः प्रस्तावः, वर्षा उद्गीथः,
शरत् प्रतिहारः, हेमन्तो निधनम् । एतद्वैराजमृतुषु प्रोतम् ।। 1 ।।
"	प्र. - वसन्तो हिङ्कारो इत्यादि । स्पष्टम् । वैराजं - वैराजाख्यं साम इत्यर्थः ।।"
2.16.2
स य एवमेतद्वैराजमृतुषु प्रोतं वेद, विराजति प्रजया पशुभिर्ब्रह्मवर्चसेन,
सर्वमायुरेति, ज्योग्जीवति, महान्प्रजया पशुभिर्भवति, महान् कीर्त्या ।
ऋतून्र्तुं न निन्देत् तद्तम् ।। 2 ।।
"	प्र. - वसन्तो हिङ्कारो इत्यादि । स्पष्टम् । वैराजं - वैराजाख्यं साम इत्यर्थः ।।"
2.17.1
पृथिवी हिङ्कारः अन्तरिक्षं प्रस्तावः, द्यौरुद्गीथः, दिशः
प्रतिहारः, समुद्रो निधनम् । एताः शक्वर्यो लोकेषु प्रोताः ।। 1 ।।
"	प्र. - पृथिवी हिङ्कार इत्यादि । स्पष्टम् । शक्वर्याः - शक्वर्याख्यं साम इत्यर्थः । 1नित्य1बहुवचनम् ।"
2.17.2
स य एवमेताः शक्वर्यो लोकेषु प्रोता वेद लोकी
भवति सर्वमायुरेति ज्योग्जीवति  महान्प्रजया
पशुभिर्भवति महान्प्रीर्त्या लोकान्न निन्देत् तद्व्रतम् ।। 2 ।।
।। इति सप्तदशः खण्डः ।।
"	प्र. - स य एवमेता इत्यादि । लोकी भवति - उत्तमलोकप्राप्तो भवतीत्यर्थः । शिष्टं स्पष्टम् ।।"
।। इति सप्तदशखण्डभाष्यम् ।।
2.18.1
पशुदृष्ट्या रेवतीसामोपासनम्
अजा हिङ्कारः, अवयः प्रस्तावो गाव उद्गीथः, अश्वाः
प्रतिहारः, पुरुषो निधनम् । एतारेवत्यः पशुषु प्रोताः ।। 1 ।।
"	प्र. - अजाः......पशुषु  प्रोताः । रेवत्य इत्यपि शक्वर्य इतिवत् नित्यबहुवचनं, सामविशेषनाम ।।"
"	आ.भा. - अत्रापि रेवत्यस्तदाख्यं साम शक्वर्यः इतिवत् नित्यबहुवचनम् । सामविशेषनाम"
। अन्यत्सर्वं सुगमम्
।।
"	सु. - अथ रेवत्याख्यस्य साम्न उपासनमुच्यते । रेवत्य इति नित्यं बहुवचनम् ।।"
।। इति अष्टादशखण्डभाष्यम् ।।
2.18.2
स, य एवमेता रेवत्यः पशुषु प्रोता वेद, पशुमान् भवति,
सर्वमायुरेति, ज्योग्जीवति, महान्प्रजया पशुभिर्भवति, महान्कीर्त्या ।
पशून् न निन्देत् ; तद्व्रतम् ।। 2 ।।
"	प्र. - अजाः......पशुषु  प्रोताः । रेवत्य इत्यपि शक्वर्य इतिवत् नित्यबहुवचनं, सामविशेषनाम ।।"
"	आ.भा. - अत्रापि रेवत्यस्तदाख्यं साम शक्वर्यः इतिवत् नित्यबहुवचनम् । सामविशेषनाम"
। अन्यत्सर्वं सुगमम् ।।
"	सु. - अथ रेवत्याख्यस्य साम्न उपासनमुच्यते । रेवत्य इति नित्यं बहुवचनम् ।।"
।। इति अष्टादशखण्डभाष्यम् ।।
2.19.1
लोम हिङ्कारः, त्वक्प्रस्तावो, माँसमुद्गीथः, अस्थि प्रतिहारः,
मज्जा निधनम्; तद्यज्ञायज्ञीयमङ्गेषु प्रोतम् ।। 1 ।।
"	प्र. - लोमहिङ्कारस्त्वक्प्रस्ताव इत्यादि । स्पष्टम् ।।"
"	स य एवमेतद्यज्ञायज्ञीयमित्यादि । अङ्गीभवति - समग्राङ्गयुक्तो भवतीत्यर्थः । नाङ्गेन"
विहूर्च्छति । अङ्गेन - हस्तपादादिना न विहूर्च्छति - कुटिलो न भवतीत्यर्थः । हुर्च्छा
कौटिल्ये (धा.पा. 211) इति हि धातुः । संवत्सरं मजज्ञो नाश्नीयात् तद्व्रतम् । मजज्ञः
- मज्जाख्यं मांसविशेषान् इत्यर्थः । मजज्ञो नाश्नीयादिति वा । व्रतं सर्वदा इति शेषः ।।
"	सु. - अथ यज्ञायज्ञीयस्य साम्न उपासनमाह । अङ्गीभवति - अङ्गशोभासम्पन्नो भवति । नाङ्गेन"
विहूर्च्छति - कुटिलोभवति । मजज्ञो नाश्नीयात् - मज्जाख्यमांसविशेषान् । इदमुपलक्षणं मांससामान्यस्य ।।
।। इति एकोनविंशखण्डभाष्यम् ।।
2.19.2
स, य एवमेतद्यज्ञायज्ञीयमङ्गेषु प्रोतं वेद, अङ्गीभवति,
नाङ्गेन विहूर्च्छति, सर्वमायुरेति, ज्योग्जीवति, महान्प्रजया
पशुभिर्भवति, महान्कीर्त्या । संवत्सरं मजज्ञो
नाश्नीयात् ; तद्व्रतं, मजज्ञो नाश्नीयादिति वा ।। 2 ।।
"	प्र. - लोमहिङ्कारस्त्वक्प्रस्ताव इत्यादि । स्पष्टम् ।।"
"	स य एवमेतद्यज्ञायज्ञीयमित्यादि । अङ्गीभवति - समग्राङ्गयुक्तो भवतीत्यर्थः । नाङ्गेन"
विहूर्च्छति । अङ्गेन - हस्तपादादिना न विहूर्च्छति - कुटिलो न भवतीत्यर्थः । हुर्च्छा
कौटिल्ये (धा.पा. 211) इति हि धातुः । संवत्सरं मजज्ञो नाश्नीयात् तद्व्रतम् । मजज्ञः
- मज्जाख्यं मांसविशेषान् इत्यर्थः । मजज्ञो नाश्नीयादिति वा । व्रतं सर्वदा इति शेषः ।।
"	सु. - अथ यज्ञायज्ञीयस्य साम्न उपासनमाह । अङ्गीभवति - अङ्गशोभासम्पन्नो भवति । नाङ्गेन"
विहूर्च्छति - कुटिलोभवति । मजज्ञो नाश्नीयात् - मज्जाख्यमांसविशेषान् । इदमुपलक्षणं मांससामान्यस्य ।।
।। इति एकोनविंशखण्डभाष्यम् ।।
2.20.1
अग्निर्हिङ्कारो, वायुः प्रस्तावः, आदित्य उद्गीथः,
नक्षत्राणि प्रतिहारः, चन्द्रमानिधनम् , एतद्राजनं देवतासु प्रोतम् ।। 1 ।।
"	प्र. - अग्निर्हिङ्कार  इत्यादि । स्पष्टम् । राजनं - राजनाख्यं साम इत्यर्थः ।।"
2.20.2
स, य एवमेतद्राजनं देवतासु प्रोतं वेद, एतासामेव
देवतानाँ सलोकताँ सलोकताँ सार्ष्टिताँ सायुज्यं गच्छति
सर्वमायुरेति, ज्योग्जीवति, महान्प्रजया पशुभिर्भवति,
महान्कीर्त्या । ब्राह्मणान्न निन्देत् , तद्व्रतम् ।। 2 ।।
"	प्र. - स य एवमेतद्राजनमित्यादि । सार्ष्टिता -  समानऋद्धित्वम् । सायुज्यं - समानभोग्यत्वम् । ब्राह्मणान्"
न निन्देत् तद्व्रतम् । एते वै देवाः प्रत्यक्षं यद्ब्राह्मणाः । इति श्रुतेः ब्राह्मणानिन्दैव
*1देवतानिन्दा1 इति भावः ।।
2.21.1
त्रयी विद्या हिङ्कारस्त्रय इमे लोकास्स प्रस्तावोग्निर्वायुरादित्यस्स
उद्गीथो नक्षत्राणि वयाँसि मरीचयस्स प्रतिहारः सर्पा गन्धर्वाः
पितरस्तन्निधनम् । एतत् साम सर्वस्मिन् प्रोतम् ।। 1 ।।
"	प्र. - त्रयी विद्या हिङ्कारस्त्रय इमे लोकास्स इत्यादि । स्पष्टम् । एतत्साम सर्वस्मिन्"
प्रोतम् । अत्र सामनाम विशेषानिर्देशात् सामशब्दः सामसामान्यपरः ।।
2.21.2
स य एवमेतत् साम सर्वस्मिन् प्रोतं वेद, सर्वं ह भवति ।। 2 ।।
"	प्र. - स य एवमेतत् साम सर्वस्मिन् प्रोतं वेद । तस्य सर्वं हि भवति । काम्यमानं 1सर्वमाप्नोतीत्यर्थः1 ।।"
2.21.3
तदेष श्लोकः । यानि  पञ्चधा त्रीणि तेभ्यो
न ज्यायः परमन्य- दस्ति ।। 3 ।।
"	प्र. - तदेष श्लोकः । तत् -  उक्ते सर्वात्मकसामोपासने एषः - वक्ष्यमाणमन्त्रोप्यस्ति"
इत्यर्थः । तमेवाह - यानि प़्चधा......परमन्यदस्ति । त्रीणित्रीणि - त्रयीविद्या हिङ्कारस्त्रय
इमे लोका 1इत्यादिनोक्तानि1 त्रयीविद्या, लोकत्रयं अग्निवाय्वादित्याः, नक्षत्रपयोमरीचयः,
सर्वगन्धस्सर्वपितरश्चेत्येतानि यानि त्रीणि हिङ्कारादिरूपेण पञ्चधा भवन्ति । अतः परं
- उत्कृष्टं अन्यत् - श्रेयः किमपि नास्तीत्यर्थः ।।
2.21.4
यस्तद्वेद स वेद सर्वं सर्वादिशो बलिमस्मै हरन्ति ।
सर्वमस्मीत्युपासीत, तद्व्रतं तद्व्रतम् ।। 4 ।।
"	प्र. - यस्तद्वेद स वेद सर्वं । एतदुपासकः सर्वज्ञो भवतीत्यर्थः । सर्वा......हरन्ति"
। सर्वदिग्वर्तिनोपि वशीकृता अस्मै -  उपासकाय उपहारान् समर्पयन्तीत्यर्थः । सर्वमस्मीत्युपासीत
। सामसामान्ये उक्तरीत्या 1सर्वत्वा- श्रयत्वेन1 स्वाभिन्नत्वेन च उपासना कर्तव्या इत्यर्थः
। तद्व्रतं तद्व्रतम् । तस्य तदेव व्रतम् नान्यद्व्रतमस्तीत्यर्थः । द्विरुक्तिस्सामोपासनसमाप्त्यर्था ।।
2.22.1
विनर्दि साम्नो वृणे पशव्यमित्यग्नेरुद्गीथोऽनिरुक्तः
प्रजापतेः निरुक्त- सोमस्य मृदुश्लक्ष्णं वायोः श्लक्ष्णं
बलवदिन्द्रस्य क्रौञ्चं बृहस्पतेरपध्वान्तं वरुणस्य ।
तान् सर्वानेवोपसेवेत, वारुणंत्वेव वर्जयेत् ।। 1 ।।
"	प्र. - एवं सामोपासनं समाप्य गानविशेषान् उद्गतुरुपदिशति - विनर्दिसाम्नो वृणे पशव्यमिति"
। विशिष्टो नर्दः - स्वरविशेषः 1ऋषभकूजितसमः1 सोऽस्यास्तीति विनर्दि । गानमिति वाक्यशेषः
। साम्नः - सामसम्बन्धि । पशव्यं - पशुहितम् । उगवादिभ्यो यत् (पा.सू. 5-1-2) इतियत्
। सामसम्बन्दिविनर्दिगानं वृणे - प्रार्थयेत । पुरुषव्यत्ययश्छान्दसः । अग्नेरुद्गीथो।
निरुक्तः । अग्निदैवत्यमुद्गानं अनिरुक्तः - अस्पष्टं भवति । अस्पष्टो गानविशेषोऽग्निप्रीतिहेतुर्भवतीत्यर्थः
। प्रजापतेर्निरुक्तः । निरुक्तः -  स्पष्टो गानविशेषः प्रजापतिदैवत्यः । प्रजापतिप्रीतिहेतुरित्यर्थः
। सोमस्य मृदुश्लक्ष्णं वायोः श्लक्ष्णं । स्पष्टम् । बलवदिन्द्रस्य । बलवत् - बलवत्प्रयत्नोपेतमित्यर्थः
। क्रौञ्चं बृहस्पतेः । क्रौञ्चपक्षिनादसमं बार्हस्पत्यं गानमित्यर्थः । अपध्वान्तं
वरुणस्य - भिन्नकांस्यसमं वारुणगानमित्यर्थः तान् वर्जयेत् । अपध्वान्तगानव्यतिरिक्तान्
सर्वानुद्गीथानुपसेवेत इत्यर्थः ।।
2.22.2
अमृतत्वं देवेभ्य आगायानीत्यागायेत् ; स्वधां पितृभ्य
आशां मनुष्येभ्यस्तृणोदकं पशुभ्यः, स्वर्गं लोकं यजमानाय,
अन्नमात्मन आगायानीति । एतानि मनसा ध्यायन् अप्रमत्तः स्तुवीत ।। 2 ।।
"	प्र. - अमृतत्वं...... आगायेत् । अमृतत्वप्राप्तिम् आगायानि - गानेन साधयानीति आगायेत्"
- गानं कुर्यादित्यर्थः । यथाप्रार्थनं फलं भवतीति भावः । स्वधां पितृभ्यः - आगायानीति
सर्वत्र सम्बन्धः आशां मनुष्येभ्यः, तृणोदकं पशुभ्यः, स्वर्गं लोकं यजमानाय, अन्नमात्मने
आगायानीत्यागायेदित्यर्थः । एतानि...... स्तुवीत । एतानि - देवामृतत्वादीनि फलानि मनसा
ध्यायन् स्वरादिषु अप्रमत्तस्सन् स्तोत्रं कुर्यादित्यर्थः ।।
2.22.3
सर्वे स्वरा इन्द्रस्यात्मानः, सर्व ऊष्माणः प्रजापतेरात्मानः,
सर्वे स्पर्शा मृत्योरात्मानः । तं यदि स्वरेषूपालभेत, इन्द्रँ
शरणं प्रपन्नोऽभूवम् । स त्वा प्रतिवक्ष्यतीत्येनं ब्रूयात् ।। 3 ।।
"	प्र. - सर्वे...... आत्मनः । अचः स्वराः । आत्मानः - 1अवयवसदृशा1 इत्यर्थः । शषसहा"
- ऊष्माणः । कादयो मावसानाः - स्पर्शाः । तं यदि स्वरेषूपालभेत । एवंविदमुद्गातारं यदिकश्चिदागत्य
त्वया दुष्टस्वरः प्रयुक्त इत्युपालम्भं कुर्यादित्यर्थः । इन्द्रं ब्रूयात् । इन्द्रमहं
शरणं गतः -  तस्मादिन्द्र एव तव प्रत्युत्तरं दास्यतीति तदा तमाक्षेप्तारं प्रति ब्रूयादित्यर्थः ।।
2.22.4
अथ यद्येनमूष्मसूपालभेत, प्रजापतिँ शरणं प्रपन्नोऽभूवं स
त्वा प्रतिपेक्ष्यतीत्येनं ब्रूयात् अथ यद्येनँ स्पर्शेषूपालभेत, मृत्युँ
शरणं प्रपन्नोऽभूवं स त्वा प्रतिधक्ष्यतीत्येनं ब्रूयात् ।। 4 ।।
"	प्र. - अथ यद्येनमूष्मसूपालभेतेत्यादि ।  पूर्ववदुक्तार्थम् । स त्वा प्रति पेक्ष्यतीत्येनं"
ब्रूयात् । त्वा प्रति - त्वां प्रति पेक्ष्यति - चूर्णयिष्यतीत्यर्थः । पिष्लृ सञ्चूर्णने
(धा.पा. 1456) इति हि धातुः । स त्वा प्रति धक्ष्यतीत्येनं ब्रूयात् । धक्ष्यति -  भस्मीकरिष्यतीत्यर्थः
। देहभस्मीकरणे (धा.पा. 991) इति हि धातुः ।।
2.22.5
सर्वे स्वरा घोषवन्तो बलवन्तो वक्तव्याः, इन्द्रे बलं दधानीति
सर्व ऊष्माणोऽग्रस्ता अनिरस्ता विवृता वक्तव्याः प्रजापतेरात्मानं
परिददानीति । सर्वे स्पर्शा लेशेनानभिनिहिता वक्तव्याः,
मृत्योरात्मानं परिहराणीति ।। 5 ।।
"	प्र. - सर्वे...... दधानीति ।  घोषवत्तया बलवत्तया उच्चारणम् इन्द्रस्य बलाधायकमित्यर्थः"
। सर्वेवक्तव्याः । अग्रस्ताः -  अन्तरप्रवेशिताः । अनिरस्ताः -  बहिरक्षिप्ताः लुप्तवर्णपदं
ग्रस्तं निरस्तं त्वरितोदितम् (1-6-20) इत्यमरः । विवृत्ताः -  विवृतप्रयत्नोपेताः ।
प्रजापतेरात्मानं परिददानीति । ऊष्मणां प्रजापत्यात्मकत्वात् अग्रस्तत्वादियुक्तोष्मोच्चारणे
प्रजापतेरात्मलाभो भवतीत्यर्थः । सर्वेस्पर्शा...... वक्तव्याः । लेशेन -  अल्पशः अनभिनिहिताः
-  अनभिक्षिप्ताः, अदुतोच्चारिता इति यावत् । मृत्योरात्मानं परिहराणीति । सर्वेषां
स्पर्शानां मृत्य्वात्मत्वात् स्पर्शानां तेषां दोषेभ्यः परिहृत्य उच्चारणे मृत्योरात्मैव
दोषेभ्यः परिहृतो भवतीति भावः ।।
2.23.1
त्रयो धर्मस्कन्धा यज्ञोऽध्ययनं दानमिति प्रथमः, तप एव द्वितीयः,
ब्रह्मचार्याचार्य कुलवासी तृतीयोऽत्यन्तमात्मानमाचार्यकुलेऽवसादयन् ।
सर्व एते पुण्यलोका भवन्ति ; ब्रह्मसँस्थोऽमृतत्वमेति ।। 1 ।।
"	प्र. - ओङ्कारेण ब्रह्मोपासनं विधातुं प्रस्तौति - त्रयो धर्मस्कन्धा इत्यादि । धर्मस्कन्धाः"
- धर्मसाधकमार्गाः । आश्रमरूपमार्गास्त्रय इत्यर्थः । यज्ञो प्रथमः । यज्ञाध्ययनदानशब्दैः
गृहस्थाश्रम उच्यते । अध्ययनशब्दो वेदाभ्यासपरः । तप एव द्वितीयः । तपश्शब्देन वैखानसपारिव्राज्ययोर्ग्रहणम्
। उभयोस्तपःप्रधानत्वात् । तपश्शब्दो हि कायक्लेशे रूढः । स च द्वयोरपि समानः । तृतीयोऽत्यन्त
ब्रह्मचारी - आचार्यकुलवासी अवसादयन् । अत्यन्तमाचार्यकुले नियमैः देहं क्षपयन् तृतीयाश्रम
इत्यर्थः । सर्व एते...... एति । एवं त्रित्वेन सङ्गृहीतानां चतुर्णामाश्रमाणां मध्ये
यो ब्रह्मसंस्थः - ब्रह्मनिष्ठः स मुक्तिभाग्भवति । ब्रह्मनिष्ठाविकलाः केवलाश्रमिणः
पुण्यलोकभाजो भवन्तीत्यर्थः । एवमेव हि अनुष्ठेयं बादरायणस्साम्यश्रुतेः (ब्र.सू. 3-4-19)
इत्यत्र भाषितम् । न चात्र ब्रह्मसंस्थशब्दात् संन्यासाश्रमप्रतिपत्तिरिति शङ्क्यम्
। ब्रह्मंस्थशब्दस्य 1प्रोक्षिणीन्यायेन1 योगेनैव वृत्त्युपपत्तौ संन्यासे रूढेः अनभ्युपगन्तव्यत्वात्
। योगमात्रस्य चाश्रमान्तरसाधारणत्वात् न ब्रह्मसंस्थशब्देन संन्यासाश्रमग्रहणे प्रमाणं
पश्यामः । न च सम्पूर्वस्य तिष्ठतेस्समाप्तिवाचकत्वात् , अनन्यव्यापारत्व- लक्षणाया
ब्रह्मणि समाप्तेः 2संन्यासिष्विव2 अग्निहोत्रादिकर्मान्तरव्यग्राश्रमान्तरेषु असम्भवात्
, ब्रह्मसंस्थशब्देन परिव्राडेव उच्यत इति वाच्यम् । 3स्वाश्रमोचित- धर्म3व्यग्रतायाः
संन्या सिष्वपि अविशिष्टत्वात् । तदतिरिक्तव्यापारराहित्यस्य सर्वाश्रमेष्वपि सम्भवात्
न ब्रह्मसंस्थशब्देन चतुर्थाश्रमपरामर्शहेतुं पश्यामः ।।
2.23.2
प्रजापतिर्लोकानभ्यतपत् । तेभ्योऽभितप्तेभ्यस्त्रयी विद्या
संप्रास्रवत् । तामभ्यतपत् । तस्या अभितप्ता
एतान्यक्षराणि संप्रास्रवन्त, भूर्भुवस्सुवरिति ।। 2 ।।
"	प्र. - एवं ब्रह्मसंस्थोऽमृतत्वमेति इत्यमृतत्वसाधनं ब्रह्मोपासनमुक्त्वा तत्प्रणवाङ्गकमिति"
वक्तुं प्रणवं स्तौति - प्रजापतिर्लोकानभ्यतपदित्यादिना । अभ्यतपत् - सारनिष्कर्षाय
लोकान् पर्यालोचयदित्यर्थः । तेभ्यो संप्रास्रवत् । त्रयीविद्या त्रयीविद्या संप्रास्रवत्
- सारत्वेन निष्पन्नाऽभवदित्यर्थः । एवमुत्तरत्रापि द्रष्टव्यम् । तामभ्यतपदित्यादि
- तां - त्रयीविद्यामित्यर्थः ।।
2.23.3
तान्यभ्यतपत् । तेभ्योऽभितप्तेभ्य ओंकारः संप्रास्रवत् तद् यथा
शंकुना सर्वाणि पर्णानि संतृण्णानि एवमोंकारेण सर्वा वाक् संतृण्णा ।
ओंकार एवेदै सर्वम् ओंकार वेदं सर्वम् ।। 3 ।।
"	प्र. - तान्यभ्यतपदित्यादि । तद्यथा सर्वम् । यथा सर्वाणि पत्रजातानि शंकुना - पर्णनालेन"
संतृण्णानि - व्याप्तानि भवन्ति, एवम्, ओंकारो वै सर्वा वाक् - इति श्रुतेः ओंकारेण
सर्वा वाग् व्याप्ता अत ओंकार एव सर्वं वाङ्मयम् । अत ओंकारेण ब्रह्मोपासनं कर्तव्यमिति
पर्यवसितोऽर्थः । द्विरुक्तिर्विद्या - समाप्त्यर्था ।।
"	सु. - सारतमसञ्जिघृक्षया पुनस्तान्यक्षराण्यभ्यतपत्तेभ्यः ओंकारः संप्रास्रवत् । पूर्ववदाशयः"
। सर्वस्यास्य नामरूपविभेदस्य मूलं त्रयीति सारता तस्याः, व्याहृतिर्मूलमिति व्याहृतेः
सारतरता, व्याहृतिमूलत्वादोंकारस्य सारतमता । एवं सारतमत्वमहिमानमभिधाय ब्रह्मणा साम्ययोगमुपस्थापयति
- तद्यथेति । यथा एकेन शंकुना - नालेन सर्वाणि -
बहूनि पर्णानि संतृण्णानि - संदृब्धानि व्याप्तानि तथा ओंकारेणानेन वाक्सर्वां - वाचकराशिरखिलः
संतृण्णा, प्रणवः सर्वस्य वाङ्मयस्य मूलं सर्वस्यार्थस्य परं ब्रह्मैवेति यावत् । तथा
च व्याप्त्या साम्यं ब्रह्मणाऽस्य ज्ञापितं भवति । सर्वमिदमोंकार एव, कथमेतत्? ओंकारोह्यमूर्तं
ब्रह्मणः किमप्यालम्बनम् ब्रह्मैव चेदं सर्वं ब्रह्मणः कार्यमिति । वाच्यवाचकयोरभेदाध्ययवसायेन
तत्तदर्थानां तत्तद्वागभेदे सर्वसां वाचामोंकार- मूलकतया ओंकारेण अभेदे ओंकार एवेदं
सर्वमर्थजातमिति वा ।।
।। इति त्रयोविंशखण्डभाष्यम् ।।
2.24.1
ब्राह्मवादिनो वदन्ति - यद्वसूनां प्रातस्सवनँ रुद्राणां माध्यन्दिनँ
सवनमादित्यानाञ्च विश्वेषाञ्च देवानां तृतीयसवनम् ।। 4।।
"	प्र. - प्रसङ्गात्कर्माङ्गानि कानिचिद्विधातुं प्रस्तौति - ब्रह्मवादिनो वदन्तीत्यादिना"
। ब्रह्मवादिनः - वेदवेत्तार इत्यर्थः । ते किं वदन्तीत्यत्राह - यद्वसूनां प्रातस्सवनामित्यादि
। प्रातस्सवनमाध्यन्दिनसवनतृतीयसवनेश्वरैः
सुरुद्रादित्यविश्वेदेवैस्तत्सवनफलभूताः पृथिव्यन्तरिक्ष स्वर्लोका वशीकृता इत्यर्थः ।।
2.24.2
क्व तर्हि यजमानस्य लोक इति । स यस्तन्न
विद्यात्कथं कुर्या अथ विद्वान्कुर्यात् ।। 2 ।।
"	प्र. - क्व तर्हि यजमानस्य लोक इति । एवं तैर्लोकानां वशीकृततया अवशिष्टस्य लोकस्य"
यजमानप्राप्यस्याभावात् यजमानस्य लोकः क्वास्तीति वेदितव्यमित्यर्थः । स यस्तन्न विद्यात्
कथं कुर्यात् । यस्य यजमानप्राप्यलोकस्थानज्ञानं नास्ति । सोऽज्ञः कथं कर्म कुर्यात्
। अथ विद्वान्कुर्यात् । तस्मात् लोकस्वीकरणोपायभूतं वक्ष्यमाणं सामगानहोममन्त्रोत्थानलक्षणं
ज्ञात्वैव कुर्यादित्यर्थः ।।
2.24.3
पुरा प्रातरनुवाकस्योपाकरणात्, जघनेन
गार्हपत्यस्योदङ्मुख उपविश्य स वासवँ सामाभिगायति ।। 3 ।।
"	प्र. - तदेवाह - पुरा प्रातरनुवाकस्योपाकरणात् इत्यादि । प्रातरनुवाकस्योपाकरणात्पुरा"
- प्रातरनुवाकारम्भात् प्राक् गार्हपत्यस्य जघनेन - पश्चात् उदङ्मुख उपविश्य वासवं -
"वसुदैवत्यं साम सः - विद्वान् गायेदित्यर्थः ।।	"
2.24.4
लोकद्वारमपावार्णू 233 पश्येम त्वा वयँ रा 3333ऽ3 हुं
*3 आ 233 जा 3 यो 3 आ 1245 इति ।। 4 ।।
"	प्र. - तदेव सामाह - लोकद्वारमपावृणु पश्येमत्वा वयं राज्यायेति हे अग्ने! पृथिवीलोकप्राप्तये"
द्वारमपावृणु । तेनापावृतेन द्वारेण त्वां राज्याय - पृथिवीलोकप्राप्तिफलाय पश्येम इत्यर्थः ।।
2.24.5
अथ जुहोति, नमोऽग्नये पृथिवीक्षिते लोकक्षिते 'लोकं मे
यजमानाय विन्दै' एष वै यजमानस्य लोक । एतास्मि ।। 5 ।।
"	प्र. - अथ जुहोति । अथ -  अनन्तरमनेन वक्ष्यमाणेन मन्त्रेण जुहोतीत्यर्थः । होममन्त्रमेवाह"
- नमोऽग्नये लोकक्षिते इत्यादि । पृथिवीक्षिते - पृथिवीनिवासाय लोकक्षिते - लोकनिवासाय
अग्नये नमः । मे - मह्यं यजमानाय लोकं विन्द - लभ्ययस्व1 । एष वै मम यजमानस्य लोकः ।
यजमानोऽहमत्र अस्मिन् लोके आयुषः परस्तात् - मरणादूर्ध्वं एतास्मि - आगन्तास्मि । स्वाहेति
- जुहोतीत्यर्थः । अपजहि उतिष्ठति । एवं हुत्वा अनन्तरं परिघं - लोकद्वारार्गलम् अपजहि
- अपनय इति एतं मन्त्रम् उक्त्वा उत्तिष्ठतीत्यर्थः । तस्मैः सम्प्रयच्छन्ति । 2एवं
सामगानहोममन्त्रोत्थानकृते यजमानाय वसवः प्रातस्सवनसम्बन्धिलोकं पृथिवीलोकं प्रयच्छन्तीत्यर्थः । एवमग्रेपि
द्रष्टव्यम् ।।
2.24.6
अत्र यजमानः परस्तादायुषः स्वाहा ।
अपजहि परिघम् इत्युक्त्वोत्तिष्ठति ।
तस्मै वसवः प्रातस्सवनं संप्रयच्छन्ति ।। 6 ।।
"	प्र. - अथ जुहोति । अथ -  अनन्तरमनेन वक्ष्यमाणेन मन्त्रेण जुहोतीत्यर्थः । होममन्त्रमेवाह"
- नमोऽग्नये लोकक्षिते इत्यादि । पृथिवीक्षिते - पृथिवीनिवासाय लोकक्षिते - लोकनिवासाय अग्नये नमः । मे -
मह्यं यजमानाय लोकं विन्द - लभ्ययस्व1 । एष वै मम यजमानस्य लोकः । यजमानोऽहमत्र अस्मिन्
लोके आयुषः परस्तात् - मरणादूर्ध्वं एतास्मि - आगन्तास्मि । स्वाहेति - जुहोतीत्यर्थः
। अपजहि उतिष्ठति । एवं हुत्वा अनन्तरं परिघं - लोकद्वारार्गलम् अपजहि - अपनय इति एतं
मन्त्रम् उक्त्वा उत्तिष्ठतीत्यर्थः । तस्मैः सम्प्रयच्छन्ति । 2एवं सामगानहोममन्त्रोत्थानकृते
यजमानाय वसवः प्रातस्सवनसम्बन्धिलोकं पृथिवीलोकं प्रयच्छन्तीत्यर्थः । एवमग्रेपि
द्रष्टव्यम् ।।
2.24.7
पुरामाध्यन्दिनस्य सवनस्योपाकरणात् जघनेनाग्नीध्रीयस्य
उदङ्मुख उपविश्य स रौद्रं सामाभिगायति ।। 7 ।।
"	प्र. - पुरमाध्यन्दिनस्येत्यादि । आग्नीध्रीयस्य - अग्नेरित्यर्थः । रौद्रं - रुद्रदेवताकमित्यर्थः"
। लोकद्वारमित्यादि । वैराज्याय - अन्तरिक्षलोकफलप्राप्तये इत्यर्थः ।।
2.24.8
लोकद्वारमपावार्णू 233 पश्येम त्वा वयं विरा
*333 हुं आ 33 जायो आ 33345 इति ।। 8 ।।
"	प्र. - पुरमाध्यन्दिनस्येत्यादि । आग्नीध्रीयस्य - अग्नेरित्यर्थः । रौद्रं - रुद्रदेवताकमित्यर्थः"
। लोकद्वारमित्यादि । वैराज्याय - अन्तरिक्षलोकफलप्राप्तये इत्यर्थः ।।
2.24.9
अथ जुहोति `नमो वायवेऽन्तरिक्षक्षिते लोकक्षिते' लोकं
मे यजमानाय विन्दा एष  वै यजमानस्य लोक एतास्मि ।। 9 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम् ।। 9 ।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः । इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
2.24.10
अत्र यजमानः परस्तादायुषः स्वाहा ।
अपजहि परिघमित्युक्त्वा उत्तिष्ठति ।
तस्मैरुद्रा माध्यन्दिनँ सवनँ संप्रयच्छन्ति ।। 10 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम् ।। 9 ।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः । इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
2.24.11
पुरा तृतीयसवनस्योपाकरणाज्जघनेनाहवनीयस्योदङ्मुख
उपविश्य स आदित्यँ स वैश्वदेवँ सामाभिगायति ।। 11 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम् ।। 9 ।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः । इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
2.24.12
लोकद्वारमपावार्णू 233 पश्येन त्वा वयँ स्वरा 3333
हुं आ 133 ज 3 यो 3 आ 345 इत्यादित्यम् ।। 12 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम् ।। 9 ।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः ।
इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
2.24.13
अथ वैश्वदेवम् - 'लोकद्वारमपावार्णू 233 पश्येम त्वा
वयँ साग्रा 3333 हुम् 3 आ 233 जायो 3 आ 3111 इति' ।। 13 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम् ।। 9 ।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः । इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
2.24.14
अथ, जुहोति, नम आदित्येभ्यश्च विश्वेभ्यश्च देवेभ्यो
दिविक्षद्भ्यो लोकक्षिद्भ्यः । लोकं मे यजमानाय विन्दत ।। 14 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम्
।। 9 ।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः । इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
2.24.15
एष वै यजमानस्य लोकः । एतास्म्यत्र यजमानः परस्तादायुषः ।
स्वाहा । अपहत परिघम् इत्युक्तवोत्तिष्ठति ।। 15 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम् ।। 9 ।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः । इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
2.24.16
तस्मा आदित्याश्च विश्वे च देवास्तृतीयसवनँ सम्प्रयच्छन्ति ।
एष ह वै यज्ञस्य मात्रां वेद, य एवं वेद य एवं वेद ।। 16 ।।
"	प्र. - अथ नमो वायव इति मन्त्रेण जुहोतीत्यर्थः । अन्तरिक्षिक्षते - अन्तरिक्षनिवासाय"
इत्यादि पूर्ववन्नेयम् ।। 9
।।
"	माध्यन्दिनं सवनं - माध्यन्दिनसवनसम्बन्धिलोकम् ।।"
"	पुरा तृतीयसवनस्योपाकरणादित्यादि । आवहनीयस्य - अग्नेरत्यर्थः ।   आदित्यं - आदित्यदैवत्यम्"
। वैश्वदेवं - विश्वेदेवदैवत्यमित्यर्थः । तत्रादित्यं सामाह - लोकद्वारमित्यादि । स्वाराज्याय
- स्वर्गलोकायेत्यर्थः । इत्यादित्यं - सामोक्तमिति शेषः ।।
"	अथ वैश्वदेव - सामोच्यत इति शेषः । साम्राज्याम - उत्तमस्वर्गफलाय इत्यर्थः ।।"
"	अथ जुहोतीत्यादि । सर्वं पूर्ववद्द्रष्टव्यम् । आदित्यानां विश्वे देवानां च बहुत्वात्"
विन्दतापहतेति बहुवचनम् ।।
"	तृतीयसवनं - तत्फलं स्वर्गामित्यर्थः ।। एष ह वै यज्ञस्य मात्रां वेद । मात्रां - याथात्म्यमित्यर्थः"
। य एवं वेद य एवं वेद - य एवं कर्तुं वेद इत्यर्थः । द्विरुक्तिरध्यायपरिसमाप्त्यर्था ।।
3.1.1
हरिः ओं असौ वा आदित्यो देवमधु ।
तस्य द्यौरेव तिरश्चीनवँशोऽन्तरिक्षमपूपो मरीचयः पुत्राः ।। 1 ।।
"	प्र. - मधुविद्या प्रस्तूयते-असौ वा आदित्यो देवमधु । असावादित्यो वस्वादीनां देवानां"
*1मोदहेतुत्वात्1मधु । अत्र मधुत्वदुष्टिः कर्तव्या इत्यर्थः । मधुत्वोपयोगीनि सम्पादयति
। तस्य द्यौरेव तीरश्चीनवंशः । तस्य - आदित्याख्यमधुनो द्युलोक एवाधारभूतस्तिर्यक्प्रसारितो
वंश इत्यर्थः । अन्तरिक्षमपूपः - अन्तरिक्षं मध्वपूपः । मध्वाश्रयः अपूपो हि तिरश्चीन-
वंशलग्नस्सन् लम्बते । एवमन्तरिक्षमपि द्युलोकलग्नं लम्बत इव भातीत्यतो मध्वपूपत्वम्
। मरीचयः पुत्राः । मरीचिशब्देन मरीचिस्थाः 2सवित्राकृष्टाः2भौम्य आप उच्यन्ते । ताः
पुत्रा इव पुत्राः भ्रमरबीजभूताः मध्वपूपच्छिद्रस्थाः सूक्ष्मकीटा इत्यर्थः ।।
3.1.2
तस्य ये प्राञ्चो रश्मयः, ता एवास्य प्राच्यो मधुनाड्यः;
ऋच एव मधुकृतः ऋग्वेद एव पुष्पम्, ता अमृता आपः ।। 2 ।।
"	प्र. - तस्य ये प्राञ्चो रश्मयः । तस्य - आदित्यस्य ये प्राञ्चो रश्मयः । ता एवास्य"
प्राच्यो मधुनाड्यः, ता एव प्राग्दिगवच्छिन्ना मधुनाड्यः - मधुच्छिद्राणि । ऋच एव मधुकृतः
। ऋङ्मन्त्रा एव भ्रमराः । ऋग्वेद एव पुष्पम् । ऋग्वेदविहितं कर्म पुष्पस्थानीयम् ।
अस्मिन् पुष्पस्थानीये ऋग्वेदविहिते कर्मणि मधुकरस्थानीयैः ऋङ्मन्त्रैराकृष्य मधुत्वेन
निर्वर्त्यमानो रसः इत्यत्राह ता अमृता आपः । ताः - कर्मणिप्रयुक्तसोमाज्यपयोरूपा आपः
अग्नौ प्रक्षिप्ताः 1पाकाभि1निर्वृत्ताः अमृताः अत्यन्तरसवत्यो भवन्तीत्यर्थः ।।
3.1.3
ता वा एता ऋच एतमृग्वेदमभ्यतपन् ;
तस्याभितप्तस्य यशस्तेज इन्द्रियं वीर्यमन्नाद्यँ रसोऽजायत ।। 3 ।।
प्र. - ता वा एता ऋच एतमृग्वेदमभ्यतपन् । ता वा एता ऋचः - ऋङ्मन्त्राः भ्रमरस्थानीयाः
पुष्पेभ्योरसमाददाना भ्रमरा इव एतत् ऋग्वेदविहितं कर्म पुष्पस्थानीयम् अभ्यतपन् - अभितापं
कृतवत्य इव । तस्य..... अजायत । यशस्तेज इन्द्रियवीर्यान्नाद्यलक्षणो रसोऽजायत इत्यर्थः
। ऋग्भिर्मन्त्रैः स्तोत्रशस्त्राद्यङ्गभावमुपगतैः क्रियमाणं कर्म मधुनिर्वर्तकं सोमाज्यादिरसं
मुञ्चति पुष्पमिव भ्रमरैः 1आचोष्यमाणं1 । तेन च यशस्तेज इन्द्रियपाटववीर्यादिलक्षणं
फलमुत्पन्नं भवतीत्यर्थः ।।
3.1.4
तद्व्यक्षरत् । तदादित्यमभितोऽश्रयत् ।
तद्वा एतद्यदेतदादित्यस्य रोहितँ रूपम् ।। 4 ।।
"	प्र. - तद्व्यक्षरत् । तत् - यश आदिलक्षणं फलं व्यक्षरत् - विशेषेणागमत् । तदादित्यमभितोऽश्रयत्"
। गत्वा चादित्यमभितः 1आश्रितवदित्यर्थः1 । तद्.... रूपम् । आदित्ये प्रत्यक्षतः परिदृश्यमानं
यद् रोहितरूपम्, तत् कर्मनिर्वर्त्ययशस्तेज आदिलक्षणफलरूपमित्यर्थः । रोहितरूपे तद्बुद्धिः
कर्तव्या इति यावत् ।।
3.2.1
अथ येऽस्य दक्षिणा रश्मयः, ता एवास्य दक्षिणा मधुनाड्यः ;
यजूँष्येव मधुकृतः, यजुर्वेद एव पुष्पम् ; ता अमृता आपः ।। 1 ।।
"	प्र. - अथ येऽस्य दक्षिणा रश्मय - इत्यादि । सर्वं पूर्ववन्नेयम् । (1.2.3)"
3.2.2
तानि वा एतानि यजूँषि एतं यजुर्वेदमभ्यतपत् ;
तस्याभितप्तस्य यशस्तेज इन्द्रियं वीर्यमन्नाद्यँ रसोऽजायत ।। 2 ।।
"	प्र. - अथ येऽस्य दक्षिणा रश्मय - इत्यादि । सर्वं पूर्ववन्नेयम् । (1.2.3)"
3.2.3
तद्व्यक्षरत् । तदादित्यमभितोऽश्रयत् ।
तद्वा एतत् यदेतदादित्यस्य शुक्लँ रूपम् ।। 3 ।।
"	प्र. - अथ येऽस्य दक्षिणा रश्मय - इत्यादि । सर्वं पूर्ववन्नेयम् । (1.2.3)"
3.3.1
अथ येऽस्य प्रत्यञ्चो रश्मयः, ता एवास्य प्रतीच्यो मधुनाड्यः ;
सामान्येव मधुकृत्तः, सामवेद एव पुष्पम् ; ता अमृता आपः ।। 1 ।।
"	प्र. - अथ येऽस्य प्रत्यञ्चो रश्मय इत्यादि । पूर्ववदेव ।। 1,2,3 ।।"
3.3.2
तानि वा एतानि सामानि एतँ सामवेदमभ्यतपन् ;
"तस्याभितप्तस्य यशस्तेज इन्द्रियं वीर्यमन्नाद्यं रसोऽजायत ।। 2 ।।	"
"	प्र. - अथ येऽस्य प्रत्यञ्चो रश्मय इत्यादि । पूर्ववदेव ।। 1,2,3 ।।"
3.3.3
तद् व्यक्षरत् ; तदादित्यमभितोऽश्रयत् ;
तद्वा एतत्, यदेतदादित्यस्य कृष्णं रूपम् ।। 3 ।।
"	प्र. - अथ येऽस्य प्रत्यञ्चो रश्मय इत्यादि । पूर्ववदेव ।। 1,2,3 ।।"
3.4.1
अथ येऽस्योदञ्चो रश्मयः, ता एवास्योदीच्यो मधुनाड्यः,
अथर्वाङ्गिरस एव मधुकृतः, इतिहासपुराणं पुष्पम् ; ता अमृता आपः ।।1।।
"	प्र. - अथ येऽस्योदञ्चो रश्मय इत्यादि । अथर्वाङ्गिरस एव मधुकृतः। अथर्वणा अङ्गिरसा"
च दृष्टा मन्त्राः अथर्वाङ्गिरसः । इतिहासपुराणं पुष्पम् । इतिहासपुराणविहितकर्मसु अथर्वाङ्गिरसां
मन्त्राणां विनियोगात् ऋग्वेदादिवत् पुष्पत्वोक्तिरीत तेषामिति द्रष्टव्यम् ।। 1 - 2 ।।
"	तद्वा.....परःकृष्णं रूपम् । परःकृष्णं रूपम् - अतिशयितं कृष्णरूपमित्यर्थः । अन्यत्सर्वं"
पूर्ववन्नेयम् ।। 3 ।।
"	।। इति तृतीयप्रपाठके चतुर्थखण्डभाष्यम् ।।"
3.4.2
ते वा एतेऽथर्वाङिगरस एतदितिहासपुराणमभ्यतपन्,
तस्याभितप्तस्य यशोस्तेज इन्द्रियं वीर्यमन्नद्यं रसोऽजायत ।। 2 ।।
"	प्र. - अथ येऽस्योदञ्चो रश्मय इत्यादि । अथर्वाङ्गिरस एव मधुकृतः। अथर्वणा अङ्गिरसा"
च दृष्टा मन्त्राः अथर्वाङ्गिरसः । इतिहासपुराणं पुष्पम् । इतिहासपुराणविहितकर्मसु अथर्वाङ्गिरसां
मन्त्राणां विनियोगात् ऋग्वेदादिवत् पुष्पत्वोक्तिरीत तेषामिति द्रष्टव्यम् ।। 1 - 2 ।।
"	तद्वा.....परःकृष्णं रूपम् । परःकृष्णं रूपम् - अतिशयितं कृष्णरूपमित्यर्थः । अन्यत्सर्वं"
पूर्ववन्नेयम् ।। 3 ।।
"	।। इति तृतीयप्रपाठके चतुर्थखण्डभाष्यम् ।।"
3.4.3
तद्व्यक्षरत्, तदादित्यमभितोऽश्रयत् ,तद्वा एतत्,
यदेतदादित्यस्य परः कृष्णं रूपम् ।। 3 ।।
"	प्र. - अथ येऽस्योदञ्चो रश्मय इत्यादि । अथर्वाङ्गिरस एव मधुकृतः। अथर्वणा अङ्गिरसा"
च दृष्टा मन्त्राः अथर्वाङ्गिरसः । इतिहासपुराणं पुष्पम् । इतिहासपुराणविहितकर्मसु अथर्वाङ्गिरसां
मन्त्राणां विनियोगात् ऋग्वेदादिवत् पुष्पत्वोक्तिरीत तेषामिति द्रष्टव्यम् ।। 1 - 2 ।।
"	तद्वा.....परःकृष्णं रूपम् । परःकृष्णं रूपम् - अतिशयितं कृष्णरूपमित्यर्थः । अन्यत्सर्वं"
पूर्ववन्नेयम् ।। 3 ।।
"	।। इति तृतीयप्रपाठके चतुर्थखण्डभाष्यम् ।।"
3.5.1
अथ येऽस्योर्ध्वा रश्मयः ता एवास्योर्वा मधुनाड्यो,
गुह्या एवादेशा मधुकृतो ब्रह्मैव पुष्पं ता अमृता आपः ।। 1 ।।
"	प्र. - अथ येऽस्योर्ध्वा रश्मय इत्यादि । गुह्य एवादेशा मधुकृतः । ब्रह्मविषयकोपनिषद्रहस्योपदेशा इत्यर्थः ।। 1,2 ।।"
3.5.2
ते वा एते गुह्या आदेशा एतद्ब्रह्माभ्यतपँस्तस्याभितप्तस्य
यशस्तेज इन्द्रियं वीर्यमन्नद्यँ रसोऽजायत ।। 2।।
"	प्र. - अथ येऽस्योर्ध्वा रश्मय इत्यादि । गुह्य एवादेशा मधुकृतः । ब्रह्मविषयकोपनिषद्रहस्योपदेशा इत्यर्थः ।। 1,2 ।।"
3.5.3
तद्व्यक्षरत्तदित्यमभितोऽश्रयत्तद्वा
एतद्यदेतदादित्यस्य मध्ये क्षोभत इव ।। 3 ।।
"	तद्वा.....क्षोभत इव । समाहितदृष्टिभिर्वीक्ष्यमाणमादित्यमण्डलमध्ये चलतीव स्फुरतीत्यर्थः ।। 3 ।।"
3.5.4
ते वा एते रसानां रसाः वेदा हि रसास्तेषामेते रसास्तानि
वा एतान्यमृतानाममृतानि वेदा ह्यमृतास्तेषामेतान्यमृतानि ।। 4 ।।
"	ते वा एते रसानां रसे इत्यादि । लोकसारभूत ऋग्वेदादिप्रतिपाद्य- कर्मनिष्पाद्यत्वात्"
रोहितादिरूपाणामतिरसत्वम्
। तथा वेदेभ्योऽपीष्ट- तत्साधनप्रतिपादकतया भोग्यभूततया अमृतेभ्यो रोहितादिरूपाणां
तत्प्रतिपाद्यकर्म- निष्पाद्यानामतिभोग्यत्वात् अमृतादप्यमृतत्वमित्यर्थः । अयमत्रनिर्गलितार्थः
। प्रागाद्यूर्ध्वदेशान्तरस्थितरश्मिनाडीतः तत्तद्वेदोक्तकर्मकुसुमेभ्यः तत्तद्वैदिकमन्त्र-
मधुकरैरादित्यमण्डलमानीतानि सोमाज्यपयःप्रभृतिद्रव्यनिष्पन्नानि यशस्तेजोवीर्य- मिन्द्रियमित्येवमात्मकानि
रोहितं शुक्लं कृष्णं परः कृष्णं मध्ये क्षोभत इवेत्युक्तानि रोहितादीनि पञ्चामृतान्यादित्यमध्याश्रितानि इति ।।
3.6.1
तद् यत्प्रथमममृतम्, तद् वसव उपजीवन्त्याग्निनामुखेन,
न वै देवा अश्नन्ति, न पिबन्ति, एतदेवामृतं दृष्ट्वा तृप्यन्ति ।। 1 ।।
"	प्र. - एषां पञ्चानाममृतानां वसुरुद्रादित्यमरुत्साध्यगणभोग्यत्वं तदुपासीनानां वसुत्वादिप्राप्तिपूर्वकब्रह्मप्राप्तिं"
च प्रतिपादयति । तद्यत्..... मुखेन । अग्निमुखा वसवो रोहितरूपलक्षणं प्रथमममृतमुपजीवन्तीत्यर्थः
। उपजीवनं भक्षणमिति शङ्कां प्रतिषेधति । न वै देवा अश्नन्ति पिबन्ति इति । चन्द्रमिवेति
भावः । पुनः कथमुपजीवनमित्यत्राह - एतदेवामृतं दृष्ट्वा तृप्यन्ति । यशस्तेज आदिलक्षणं
रोहितं रूपं सर्वैः 1करणैः1 उपलभ्य तृप्यन्तीत्यर्थः ।।
3.6.2
त एतदेव रूपमभिसंविशन्त्येतस्माद्रूपादुद्यन्ति ।। 2 ।।
"	प्र. - त एतदेव रूपमभिसंविशन्ति । एतदेव रूपमभिलक्ष्य - अनुभूयेति यावत् । संविशन्ति"
- भोगानन्तरमुदासीना भवन्ति इत्यर्थः, एतस्माद्रूपादुद्यन्ति । प्राप्ते भोगकाल इति
शेषः । एतस्माद्रूपादिति ल्यब्लोपे पञ्चमी । एतद्रूपानुभवमुद्दिश्य उद्यन्ति - 1सोत्साहा1 भवन्तीत्यर्थः ।।
3.6.3
स य एतदेवममृतं वेद, वसूनामेवैको भूत्वा़ऽग्निनैव मुखेन
एतदेवामृतं दृष्ट्वा तृप्तति, स य एतदेव रूपमभिसंविशन्ति,
एतस्माद्रूपादुदेति ।। 3 ।।
"	प्र. - स य एतदेवममृतं वेद । एवं - अनेन प्रकारेण वसुतृप्त्याधायकदर्शनगोचरत्वलक्षण"
वसूपजीव्यत्वादिना रोहितामृतं यो वेदेत्यर्थः । वसूनामेव.... मुखेनेत्यादि तत्क्रतुन्यायेन
सः - तदुपासीनोऽपि वसुत्वं प्राप्य तथैव भवतीत्यर्थः ।
3.6.4
स यावदादित्यः पुरस्तादुदेता पश्चादस्तमेता,
वसूनामेव तावदाधिपत्यँ स्वाराज्यं पर्येता ।। 4 ।।
"	प्र. - कियन्तं कालमित्यत्राह - स यावत्.... अस्तमेतेत्यादि । आदित्यस्य प्राच्यां"
दिशि उदयः प्रतीच्यां अस्तमयश्च यावन्तं कालमनुवर्तते ; तावन्तं कालं वसूनां यदाधिपत्यं
यदप्रतिहतसंङ्कल्पत्वलक्षणं स्वाराज्यं च तत्पर्येता - परितो गन्ता इत्यर्थः।।
3.7.1
अथ यद् द्वितीयममृतम्, तद्रुद्रा उपजीवन्तीन्द्रेण मुखेन ।
न वै देवा अश्नन्ति, न पिबन्ति, एतदेवामृतं दृष्ट्वा तृप्यन्ति ।। 1 ।।
"	प्र.- अथ यद्द्वितीयममृतं तद्रुद्रा उपजीवन्तीत्यादि । सर्वं पूर्ववद् द्रष्टव्यम् ।।"
"	स यावदादित्यः पुरस्तादित्यादि । पुरस्तादुदयपश्चादस्तमयापेक्षया द्विगुण कालं दक्षिणत"
उदयमुत्तरतोऽस्तमयं च कल्पयित्वा श्रुति1 र्ब्रवीतीर्तिनात्र1 कथन्ता कार्या । शिष्टं स्पष्टम् ।।
3.7.2
त एतदेव रूपमभिसंविशन्ति; एतस्माद्रूपादुद्यन्ति ।। 2 ।।
"	प्र.- अथ यद्द्वितीयममृतं तद्रुद्रा उपजीवन्तीत्यादि । सर्वं पूर्ववद् द्रष्टव्यम् ।।"
"	स यावदादित्यः पुरस्तादित्यादि । पुरस्तादुदयपश्चादस्तमयापेक्षया द्विगुण कालं दक्षिणत"
उदयमुत्तरतोऽस्तमयं च कल्पयित्वा श्रुति1 र्ब्रवीतीर्तिनात्र1 कथन्ता कार्या । शिष्टं स्पष्टम् ।।
3.7.3
स य एतदेवममृतं वेद, रुद्राणामेवैको भूत्वा इन्द्रेणैव
मुखेनैतदेवामृतं दृष्ट्वा तृप्यति एतदेव
रूपमभिसंविशन्ति एतस्माद्रूपादुदेति ।। 3।।
"	प्र.- अथ यद्द्वितीयममृतं तद्रुद्रा उपजीवन्तीत्यादि । सर्वं पूर्ववद् द्रष्टव्यम् ।।"
"	स यावदादित्यः पुरस्तादित्यादि । पुरस्तादुदयपश्चादस्तमयापेक्षया द्विगुण कालं दक्षिणत"
उदयमुत्तरतोऽस्तमयं च कल्पयित्वा श्रुति1 र्ब्रवीतीर्तिनात्र1 कथन्ता कार्या । शिष्टं स्पष्टम् ।।
3.7.4
स यावदादित्यः पुरस्तादुदेता, पश्चादस्तमेता,
द्विस्तावत्, दक्षिणत इदेतोत्तरतोऽस्तमेता, रुद्राणामेव
तावदाधिपत्यँस्वाराज्यं पर्येता ।। 4 ।।
"	प्र.- अथ यद्द्वितीयममृतं तद्रुद्रा उपजीवन्तीत्यादि । सर्वं पूर्ववद् द्रष्टव्यम् ।।"
"	स यावदादित्यः पुरस्तादित्यादि । पुरस्तादुदयपश्चादस्तमयापेक्षया द्विगुण कालं दक्षिणत"
उदयमुत्तरतोऽस्तमयं च कल्पयित्वा श्रुति1 र्ब्रवीतीर्तिनात्र1 कथन्ता कार्या । शिष्टं स्पष्टम् ।।
3.8.1
अथ यत् तृतीयममृतम्, तदादित्या उपजीवन्ति वरुणेन मुखेन ।
न वै देवा अश्नन्ति, न पिबन्ति ; एतदेवामृतं दृष्ट्वा तृप्यन्ति ।। 1 ।।
"	प्र. - अथ यत्तृतीयममृतं तदादित्या उपजीवन्ति इत्यादि । सर्वं स्पष्टम् ।। 1,2,3,4,5।।"
3.8.2
त एतदेव रूपमभिसंविशन्ति, एतस्माद्रूपादुद्यन्ति ।। 2 ।।
"	प्र. - अथ यत्तृतीयममृतं तदादित्या उपजीवन्ति इत्यादि । सर्वं स्पष्टम् ।। 1,2,3,4,5।।"
3.8.3
स य एतदेवममृतं वेद, आदित्यानामेवैको भूत्वा
वरुणेनैव मुखेनैतदेवामृतं दृष्ट्वा तृप्यति, स  एतदेव
रूपमभिसंविशति, एतस्माद्रूपादुदेति ।। 3 ।।
"	प्र. - अथ यत्तृतीयममृतं तदादित्या उपजीवन्ति इत्यादि । सर्वं स्पष्टम् ।। 1,2,3,4,5।।"
3.8.4
स यावदादित्यो दक्षिणत उदेता उत्तरतोऽस्तमेता द्विस्तावत्
पश्चादुदेता पुरस्तादस्तमेताऽऽदित्यानामेव तावदाधिपत्यँ
स्वाराज्यं पर्येता ।। 4 ।।
"	प्र. - अथ यत्तृतीयममृतं तदादित्या उपजीवन्ति इत्यादि । सर्वं स्पष्टम् ।। 1,2,3,4,5।।"
3.9.1
अथ यच्चतुर्थममृतम्, तन्मरुत उपजीवन्ति सोमेन मुखेन,
न वै देवा अश्नन्ति, न पिबन्ति, एतदेवामृतं दृष्ट्वा तृप्यन्ति ।। 1 ।।
"	प्र.-  अथ यच्चतुर्थममृतमित्यादि । पूर्ववत् ।"
3.9.2
त एतदेव रूपमभिसंविशन्ति, एतस्माद्रूपादुद्यन्ति ।। 2 ।।
"	प्र.-  अथ यच्चतुर्थममृतमित्यादि । पूर्ववत् ।"
3.9.3
स य एतदेवममृतं वेद, मरुतामेवैको भूत्वा सोमेनैव मुखेनैतदेवामृतं
दृष्ट्वा तृप्यति ; स एतदेव रूपमभिसंविशति,, एतस्माद्रूपादुदेति ।। 3 ।।
"	प्र.-  अथ यच्चतुर्थममृतमित्यादि । पूर्ववत् ।"
3.9.4
स यावदादित्यः पश्चादुदेता पुरस्तादस्तमेता, द्विस्तावत् उत्तरत
उदेता दक्षिणतोऽस्तमेता, मरुतामेव तावदाधिपत्यँ स्वाराज्यं पर्येता ।। 4 ।।
"	प्र.-  अथ यच्चतुर्थममृतमित्यादि । पूर्ववत् ।"
3.10.1
अथ यत् पञ्चमममृतम् , तत् साध्या उपजीवन्ति ब्रह्मणा मुखेन,
न वै देवा अश्नन्ति, न पिबन्ति ; एतदेवामृतं दृष्ट्वा तृप्यन्ति ।। 1 ।।
"	प्र. - अथ यत्पञ्चममृतमित्यादि । सर्वं समानम् ।"
3.10.2
त एतदेव रूपमभिसंविशन्ति ; एतस्माद्रूपादुद्यन्ति ।। 2 ।।
"	प्र. - अथ यत्पञ्चममृतमित्यादि । सर्वं समानम् ।"
3.10.3
स य एतदेवममृतं वेद साध्यानामेवैको भूत्वा ब्रह्मणैव
मुखेनैतदेवामृतं दृष्ट्वा तृप्यति ; स एतदेव रूपमभिसंविशन्ति ;
एतस्माद्रूपादुदेति ।। 3 ।।
"	प्र. - अथ यत्पञ्चममृतमित्यादि । सर्वं समानम् ।"
3.10.4
स यावदादित्य उत्तरत उदेता दक्षिणतोऽस्तमेता, द्विस्तावत्,
ऊर्ध्व उदेताऽर्वागस्तमेता, साध्यानामेव तावदाधिपत्यँ स्वाराज्यं पर्येता ।। 4 ।।
"	प्र. - अथ यत्पञ्चममृतमित्यादि । सर्वं समानम् ।"
3.11.1
अथ तत ऊर्ध्व उदेत्य नैवोदेता नास्तमेता,
एकल एव मध्ये स्थाता । तदेष श्लोकः ।। 1 ।।
"	प्र. - एवं वसुरुद्रादित्यमरुत्साध्यगणभोग्यरोहितादिपञ्चरूपात्मकपञ्चामृताश्रय- देवमधुत्वरूपितज्योतिर्मण्डलाख्यरूपयुक्तस्य"
उदयास्तमयादि1कृत्य1विशिष्टस्यादित्य- नामकस्य आदित्यशरीरककार्यावस्थब्रह्मण उपासनमुपदिश्य,
नामरूपकृत्यादि रहिताकार्यावस्थादित्यजीवशरीरकब्रह्मोपासनं दर्शयति । अथ तत ऊर्ध्व उदेत्य नैवोदेता
नास्तमेता । अथ - ब्रह्मदिवसरूपस्य कल्पस्य समाप्त्यनन्तरं तत ऊर्ध्व उदेत्य - उदयास्तमयाभ्यां
प्राण्यनुग्रहादूर्ध्व उदेत्य, उदयास्तमयकृत्यप्रयुक्त- प्राण्यनुग्रहरहित इत्यर्थः
। नैवोदेता नास्तमेता, एकल एव मध्ये स्थाता । उदयास्तमयशून्यः एकस्वभाव एव उदासीनतया वर्तत इत्यर्थः ।
"	अत्र हि भाष्ये - कार्यकारणावस्थ ब्रह्मोपासनं विधीयते । असौ वा आदित्यो देवमधु इत्यारभ्य अथ तत"
ऊर्ध्व उदेत्य इत्यतः प्राक्  आदित्यवस्वादि- कार्यविशेषावस्थं ब्रह्मोपास्यमुपदिश्यते
। अथ तत ऊर्ध्व उदेत्य इत्यादिना आदित्यान्तरात्मतयाऽवस्थितं कारणावस्थमेव ब्रह्मोपदिश्यत
इत्युक्तम् । तत्र अथ तत ऊर्ध्वं उदेत्येत्यस्य मुक्तावस्थादित्यान्तर्यामिब्रह्मोपासनपरत्वे
अथशब्दादिस्वारस्यात् कारणावस्थमिति भाष्यस्य अकार्यावस्थं मुक्त्यवस्थमित्यर्थ एवोचितः
। न तु आदित्यभावप्राप्तिपूर्वावस्था । व्यासार्यैस्तु भाष्यस्वारस्यमवलम्ब्य आदित्यनामरूप-
भाक्त्वावस्थापूर्वभाव्यवस्थैव अथ तत ऊर्ध्व उदेत्येत्यादि सन्दर्भेण प्रतिपाद्यत इति
वर्णितम् । तेषामयमाशयः - अथ शब्दो न निर्दिष्टानन्तर्यार्थः । अपि तु 2अर्थान्तर2प्रस्तावार्थः
। अथ तत ऊर्ध्व उदेत्य नैवोदेता नास्तमेता एकल एव मध्ये स्थाता इत्यस्यापि उदयास्तमयतत्कार्यशून्यत्वमर्थः
। तच्चादित्यभावपूर्वावस्थायां कल्पादौ सम्भवतीति तदेष श्लोकः । तत् - तस्मिन्  विषये
"देवान्तप्रति केनचिद्योगिना गीतः श्लोकः उच्यत इति शेषः ।।	"
3.11.2
न वै तत्र स निम्लोच नोदियाय कदाचन ।
देवास्तेनाहँ सत्येन मा विराधिषि ब्रह्मणा । इति ।। 2 ।।
"	प्र. - नवै......ब्रह्मणेति । हे देवाः ! तत्र - तस्मिन्नादित्यभावमुक्तिकाले सः -मुक्तादित्यान्तर्यामी"
परमात्मा न निम्लोच - नास्तमितः । नोदियाय - नोदितश्च ।
*1तेन1 2सत्येन वचनेन2 ब्रह्मणा अहं माविरोधिषि - विरोधं न 3गच्छामीति3 यावत् ।।
3.11.3
न ह वा अस्मा उदेति न निम्लोचति सकृद्दिवा
हैवास्मै भवति य एतामेवं ब्रह्मोपनिषदं वेद ।। 3 ।।
"	प्र. - न ह वा अस्मा उदेति न निम्लोचतीत्यादि । यः एताम् - मधुविद्यारूपां ब्रह्मोपनिषदं"
- ब्रह्मविद्यां वेद - अनुतिष्ठति अस्मै - ब्रह्मविदे आदित्यो नोदेति, नास्तमेति, 1आदित्योदयाप्रकाशाभ्यां1
न किञ्चित्तस्य प्रयोजनमित्यर्थः । कुत इत्यत
आह - सकृद्दिवा है वास्मै भवतीति । अस्मै - ब्रह्मविदे सकृद्दिवैव भवति - सकृदुदितमहरेव
भवति । सदैवाहर्भवतीत्यर्थः । सन्ततं सर्वविषयकसाक्षात्कारोऽस्य भवतीत्यर्थः ।।
3.11.4
तद्धैतद्ब्रह्मा प्रजापतय उवाच प्रजापतिर्मनवे मनुः प्रजाभ्यः ः
स्तद्धैतदुद्दालकायाऽऽरुणये ज्येष्टाय पुत्राय पिता ब्रह्म प्रोवाच ।। 4।।
"	प्र. - मधुविद्यासम्प्रदायमाह - तद्धैतद्ब्रह्मा...... प्रजाभ्यः । तद्धैतत् -"
मधुविज्ञानमित्यर्थः । ब्रह्मा - चतुर्मुखः प्रजापतये - दक्षाय मनवे - स्वायम्भुवाय
। तद्धैतदुद्दालकाय..... प्रोवाच । तद्धैतत् - ब्रह्म उद्दालकाय पिता प्रोक्तवानित्यर्थः ।।
3.11.5
इदं वाव तज्ज्येष्ठाय पुत्राय पिता ब्रह्म प्रब्रूयात्,
प्रणाय्याय वाऽन्तेवासिने ।। 5 ।।
"	प्र. - इदं वाव.... प्रब्रूयादित्यादि । तस्माद्धेतोः इदं - ब्रह्मविज्ञानं ज्येष्ठाय"
पुत्राय वा प्रब्रूयात् प्रणाय्याय - योग्याय शिष्याय वा प्रब्रूयादित्यर्थः । प्रणाय्यो़ऽसंमतौ
(पा.सू.3-1-128) इति निषकामार्थे प्रणाय्यशब्दस्य निपातितत्वात् ।।
3.11.6
नान्यस्मै कस्मै चन, यद्यप्यस्मा इमामद्भिः परिगृहीतां धनस्य
पूर्णां दद्यात्, एतदेव ततो भूय इति एतदेव ततो भूय इति ।। 6 ।।
"	प्र. - नान्यस्मै कस्मैचन उक्तपुत्रशिष्यव्यतिरिक्ताय कस्मैचिदपि न ब्रूयादित्यन्वयः"
। यद्यपि.... इति । अद्भिः
परिगृहीतां - समुद्रावृतां धनस्यपूर्णां भोगोपकरणैः पूर्णामिमां पृथिवीं यद्यपि अस्मै
- आचार्याय दद्यात्, तदपेक्षयाऽप्येतद्विज्ञानमेवाधिकम् । नैतस्यानुरूपो निष्क्रयोऽस्तीत्यर्थः
। एतदेव..... इति  द्विरुक्ति1र्विद्यासमाप्त्यर्था1 ।।
"	एतत्खण्डान्तर्गतवाक्यविषयकमधिकरणम् उपन्यस्यते । समन्वयाध्याये - मधुविद्यायाः वस्वादिगणभोग्यरोहितरूपादि"
पञ्चामृताश्रयादित्योपासनारूपतया अस्यां विद्यायां वस्वादीनां नाधिकारः सम्भवति, उपास्योपासकभावस्य
एकस्मिन्नसम्भवात् । न हि एकस्यैव प्रीणनीयत्वं प्रीणयितृत्वं च सम्भवति । वसूनामेवैको
भूत्वेत्यादिना वसुत्वादिप्राप्तेरेव मधुविद्याफलत्वेन वस्वादीनामेव सतां वस्वादित्यप्राप्तिकामनाया
असम्भवाच्चार्थित्वा2द्यसम्भवात्2 । तं देवा ज्योतिषां ज्योतिरायुर्होपासतेऽमृतमिति
परब्रह्मव्यतिरिक्तस्य देवोपास्यत्वनिषेधेन ज्योतिश्शब्दिते ब्रह्मण्येव उपासनसम्भवावगमाच्च
मधुविद्यादिषु नाधिकार इति मध्वादिष्वसम्भवादनधिकारं जैमिनिः, (ब्र.सू.1-3-30) ज्योतिषि
बावाच्च  (ब्र.सू.1-3-32) इति सूत्राभ्यां पूर्वपक्षं कृत्वा भावं तु बादरायणोऽस्ति
हि (ब्र.सू.1-3-32) इति सूत्रेण सिद्धान्तः कृतः। अस्यायमर्थः - अधिकारस्य सद्भावं बादरायण
आचार्यो मन्यते अस्ति हि तेषामप्यर्थित्वादिसम्भव इति । अयमाशयः - न हीयं विद्या वस्वादित्यादि-
मात्रपर्यवसिता - अपि तु तच्छरीरकपरमात्मपर्यन्ता । वस्वादीनामेव सतां स्वान्तर्यामिपरमात्मोपासनं
*3सम्भवत्येव3 । न चोपास्यप्रतिपादकवस्वादिशब्दानां ब्रह्मपर्यन्तत्वे प्रमाणाभावः, उपसंहारे,
ब्रह्मोपनिषदं वेद (छां.उ.3-12-3) इति श्रवणात् । वस्वादीनामेव सतां कल्पान्तरे वसुत्वादिप्राप्ति4पूर्वकब्रह्म-
*4प्राप्तेरुद्देश्यत्वसम्भवाच्च । लोके पुत्रिणामेव सतां जन्मान्तरेऽपि 5पुत्रित्वेप्साया5 दर्शनात्।
"	ननु वस्वादिपञ्चगणोपजीव्यरोहितादिपञ्चापात्मक रूपञ्चामृताश्रयादित्यमधू- पासनत्वात्"
मधुविद्यायाः, तस्याञ्च विद्यायां आदित्यस्यैवोपास्यतया आदित्यस्य तद्विद्याधिकारासम्भवेऽपि
वस्वादीनां कथमनधिकारशंका । न ह्यस्यां विद्यायां वस्वादीनामुपास्यत्वम् अपि तु तद्भोग्यादित्यस्यैव
। भाष्यकृता मधुविद्यायामृग्वेदादि- प्रतिपाद्यकर्मनिष्पाद्यस्य रश्मिद्वारेण प्राप्तस्य
रसस्याश्रयतया 6लब्ध6मधुव्यपदेशस्य आदित्यस्यांशानां वस्वादिभिर्भुज्यमानानामुपास्यत्वमिति
पूर्वपक्षे - वस्वादिभोग्य- भूतादित्यांशस्य विधीयमानमुपासनं तदवस्थस्यैव
ब्रह्मण इत्यवगम्यते इति सिद्धान्ते चोक्तत्वात् । न हि स्वोपासनवत् स्वोपजीव्यत्वेनान्यस्योपासनं
विरुद्धम्; तथासति उपासनमात्रोच्छेदप्रसङ्गात् । सर्वेष्वप्युपासनेषु उपास्यगतस्वोप-
जीव्यत्वस्वसेव्यत्व 7स्वाधारत्व7स्वान्तर्यामित्वादीनामनुसन्धेयत्वात् । ततश्च वसूनामेव
सतां स्वोपजीव्यपञ्चामृताश्रयादित्यविषयमधुविद्यानुष्ठानसम्भवात् कुतोऽनधिकारशङ्केति चेत् -
"	उच्यते - वसूनामेवैको भूत्वेत्यादिना वसुत्वादिप्राप्तेः फलत्वादिकीर्तनेन मधुविद्यायां"
तत्क्रतुन्यायेन वस्वादीनाम् उपास्यत्वस्याप्यभ्युपगन्तव्यत्वात् । अथ तत ऊर्ध्व उदेत्येत्यतः
प्राक् आदित्यवस्वादिकार्यविशेषावस्थं ब्रह्मोपास्यमुपदिश्यते । अथ तत ऊर्ध्व उदेत्येत्यादिना
आदित्यान्तरात्मतयाऽवस्थितं कारणावस्थं ब्रह्मोपास्यमुपदिश्यत इति कार्यावस्थोपासनदशायाम्
आदित्यवद्वस्वादीनां च 8तुल्यत्वस्य8 भाषितत्वाच्च । मधुविद्याया आदित्योपासनत्वपञ्चामृतोपासनत्व-
वस्वाद्युपासनत्वरूपाकारत्रयवत्वात् न पूर्वपक्षोत्थित्यनुपपत्तिरिति द्रष्टव्यम् ।
"	ननु वस्ववस्थस्य ब्रह्मण उपास्यत्वसम्भवेऽपि तद्वसव उपजीवन्तीति निर्दिष्टम् उपजीवितृत्वलक्षणं"
भोक्तृत्वं न ब्रह्मणः सम्भवतीति चेन्न - उपजीवितृत्वस्यापि सद्वारकतया तत्र सम्भवात्
। नन्वेनं तद्वसव उपजीवन्तीत्यत्र वसुशब्दस्य तदन्तर्यामिपरत्वे वसूनामेवैको भूत्वेत्यत्रापि
*9वसुशब्दस्य9ब्रह्मपरत्वं स्यात् । न च तद्युक्तम् न ह्युपा10सकस्य10 जीवस्य कल्पान्तरे
वसुत्वप्राप्ति- लक्षणसंसारदशायां वस्ववस्थब्रह्मभावोक्तिः सङ्गच्छत इति चेन्न - वसूनामेवैको
भूत्वा इत्यत्र यथा श्रुते बाधकाभावेन, ब्रह्मपरत्वे बाधकसम्भवेन, यथाश्रुतार्थस्यैवोपपन्नत्वादित्यलमतिचर्चया ।
"	ननु वसूनामेवैको भूत्वा सकृद्दिवा हैवास्मै भवति इति वाक्यद्वयानुसारेणानया विद्यया"
कल्पान्तरे क़ञ्चित्कालं वसुभावं प्राप्य पश्चात् ब्रह्म प्राप्नोतीत्यभ्युपगमो न युक्तः
। तथा सति इदानीं मधुविद्योपासकानां प्रायणानन्तरं फलप्राप्तिर्न स्यात् । कल्पान्तरभावित्वात्
वसुत्वस्य । न च स विलम्बः सोढव्य एवेति वाच्यम् - कल्पान्तरेऽपि वस्वादिभावप्रापकमधुविद्यानिष्ठानां
तत्प्रापककर्मान्तनिष्ठानां चानन्तानां सम्भवेन सर्वेषां च युगपद्वस्वादिभावे वसुगताष्टत्वसङ्ख्याविरोधप्रसंगेन
वसुत्वप्रापककर्मनिष्ठानामनन्तानां मध्ये विपाकानुसारेण केषा़ञ्चित् त्रिचतुरकल्पमध्ये
वसुत्वादिप्राप्तिर्भवति । केषा़ञ्चित् अनुष्ठितमधुविद्यानामपि सहस्रकल्पप्रतीक्षणमप्यस्ति
इत्यभ्युपगन्तव्यम् । न हीदृशः कश्चिन्मुमुक्षुर्भवति । सहस्रकल्पपर्यन्तविलम्बमभ्युपगच्छतः
कथं मुमुक्षुता ? हैरण्यगर्भान्तसकलभोगविरक्तिपूर्वक -
ब्रह्मानन्दप्रेप्सालक्षणमुमुक्षाशाली हि ब्रह्मविद्यायामधिकरोति ; ततश्च वस्वादिपदाभिलाषिणः
कथं मुमुक्षुता, कथं वा ब्रह्मविद्याधिकार इति चेत् -
"	सत्यम् - ब्रह्मानन्दैकप्रेप्सुरेव मुमुक्षुः । अथापि यथा देहावसानकाले ब्रह्मानन्दैकप्रेप्सा"
मुमुक्षा, एवम्, वसुत्वावसाने ब्रह्मैव प्राप्नुवानि इति प्रेप्साऽपि ब्रह्मानन्दैकप्रेप्सा
भवत्येव । 11शास्त्रबलाच्चे11 दृशविलम्बसहिष्णवोऽप्यधिकारिणः सन्तीत्यभ्युपगन्तव्यम्
। तत्र च प्रारब्धवैचित्र्यमेव नियामकम् । अत एव -़
"	याथातथ्यं स्वपरनियतं यच्च दिव्यं पदं तत् ।"
"	काराकल्पं वपुरपि विदन् कस्तितिक्षेत बन्धम् ।।"
इत्युक्तरीत्या विवेकिनः कथं विलम्बसहिष्णुतेत्यप्यपास्तम् । प्रापब्धमहिम्ना सर्वस्याप्युपपत्तेः
। वस्तुतस्तु भ्रातृणांमध्ये त्वमेकः इति लौकिकोक्तेः भ्रातृभोगसाम्याभिप्रायत्ववत् ।
वसूनामेवैकोभूत्वा इत्यस्य च वाक्यस्य किञ्चित्कालमानुषङ्गिकवस्वादिभोगसाम्यमनुभूय तेन
*12पथा12 परं ज्योतिरुपसम्पद्यत इत्यभि13प्रायत्वात्13 तादृशभोगसाम्यस्य च देहवियोगानन्तरमेव
सम्भवात् नानुपपत्तिरित्यप्याहुः ।
"	ननु वस्वादिदेवतानां विग्रहाभावेन उपासनसामर्थ्यासम्भवात् कथमुपासनाधिकारः । न हि देवादीनां"
शरीरवत्त्वे प्रमाणमुपलभ्यते । न तावत् प्रत्यक्षानुमाने ; तस्य तदगोचरत्वात् । नापि
वज्रहस्तः पुरन्दरः, तेनेन्द्रो वज्रमुदयच्छत् इत्यादीनां प्रामाण्यम् ;  मन्त्रार्थवादानाम्
*14अनुष्ठेय14स्मृतिस्तुति- प्रयोजनकतया विग्रहादौ तात्पर्याभावेन तात्पर्याविषय शब्दस्याप्रमाण्यात्
। अन्यथा श्वेतवर्णरजककर्तृकवस्त्रशोधनतात्पर्येण प्रयुक्तस्य श्वेतो
धावति 15इत्यस्य15 शुनकसमीपगमनप्रतीत्युत्पादकत्वसम्भवमात्रेण तत्रापि प्रामाण्यप्रसङ्गात् ।
"	ननु रेवत्याधारवारवन्तीयसामसाद्याग्निष्टोमस्तोत्रविशिष्टक्रतुविधायके रेवतीषु वारवन्तीयमग्निष्टोमसाम"
कृत्वा पशुकामो ह्येतेन यजेतेतिवाक्ये रेवतीषु वारवन्तीयमित्यंशस्य रेवतीर्णस्सधमाद
इति ऋक्त्रयाधारवारवन्तीयसामरूपे अग्निष्टोमस्तोत्रविशेषणे तात्पर्याभावेऽपि प्रामाण्यं
दृष्टम् । न हि तद्विशेषणं सोमेन यजेत इत्यादिविशिष्टविधिषु सोमलतादिविशेषणवल्लोकसिद्धम्
। नापि विधिसिद्धम् । रेवतीषु रथन्तरं गायेत् इतिवत् रेवतीषु वारवन्तीयं गायेदिति विध्यदर्शनात्
। न चास्यैव विशिष्टगोचरस्य विधेः विशेषणविधावपि तात्पर्यं वक्तुं शक्यम् । विध्यावृत्तिप्रसङ्गात्
। न चाऽऽक्षेपाद्विशेषणप्रसिद्धिः - अन्योन्याश्रयात् - विशेषणप्रसिद्धौ सत्यां विशिष्टविधिः
विशिष्टविधिनैव विशेषणस्य आक्षेप इति परस्पराश्रयापत्तेः । तस्मात् विशिष्टविधेर्विशेषणस्वरूपे
तात्पर्याभावेऽपि रेवतीषु वारवन्तीयमिति पदद्वयसमभिव्याहारस्यैव प्रामाण्यमभ्युपगन्तव्यमिति चेत् -
"	मैवं - रेवतीषु वारवन्तीयमिति पदद्वयसमभिव्याहारलभ्यां रेवत्याधारवार- वन्तीयप्रतीतिमुपजीव्य"
प्रवृत्तेन विशिष्टविधिना आक्षिप्तस्य रेवतीषु वारवन्तीयं कुर्यादिति विशेषणविधेरेव
तत्र प्रमाणत्वेन रेवतीषु वारवन्तीयमिति पदद्वयमसभिव्याहारस्याप्रमाणत्वात् । इयांस्तु
विशेषः - सोमलतादि विशेषणं मानान्तरसिद्धं सोमपदात्प्रतीयते - इह तु मानान्तरासिद्धमेव
पदसमभिव्याहारात्प्रतीयते इिति । प्रतीयमानेऽपि विशेषणविशिष्टविधेः प्रामाण्याभावः
उभयत्राप्यविशिष्टः । ततश्च यथा सोमप्रत्यायकं सोमपदं न सोमस्वरूपे प्रमाणम् । एवं रेवतीषु
वारवन्तीयमिति पदद्वयसमभिव्याहारो
रेवतीवारवन्तीयरूपविशेषणरूपार्थप्रत्यायकोऽपि न तत्र प्रमाणम् । अयं चापरो विशेषः -
सोमलताद्रव्यस्य लोकसिद्धत्वात् तत्र यागसम्बन्धित्वेनैव विधिः कल्प्यः - इह तु विशेषणस्वरूपस्यापि
मानान्तरासिद्धत्वात्, प्रतीयमानेऽपि तस्मिन्विशिष्टविधेः प्राणाण्याभावाच्च तत्सिद्ध्यर्थं
स्वरूपे स्तोत्रविशेषसम्बन्धित्वे च विधिद्वयं कल्प्यमिति । तस्मान्मन्त्रार्थवादानां
स्वार्थे तात्पर्याभावात् न तेभ्यो देवताविग्रहसिद्धिः ।
"	ननु मन्त्रार्थवादानां विध्येकवाक्यतापन्नानां स्वार्थेऽप्यवान्तरतात्पर्थं सम्भवत्येव"
; दर्शपूर्णमासादिप्रधानविध्येकतापन्नप्रयाजादिविधिवदिति चेत् -
"	सत्यम् - मानान्तराविरोधे प्रतीयमानार्थे तात्पर्यं सम्भवति ; न तु तद्विरुद्धे । अन्यथा"
यजमानः प्रस्तरः इत्याय त्रापि प्रती मान भेदे तात्पर्यप्रसङ्गात् । अस्ति च मन्त्रार्थवादवशेन
देवताविग्रहाभ्युपगमे मानान्तरविरोधः । देवताविग्रहाभ्युपगमे हि न्यायतौल्येन नानायाग16देशे16
युगपदाहूतानामागमनस्य, अग्निप्रक्षिप्तभस्मीभूत- हविःस्वीकारादेरपि अभ्युपगमात् प्रत्यक्षोपपत्तिविरोधः
। अतो न देवताविग्रहे तात्पर्यं सम्भवति । अतो
विग्रहाभावादुपासनास्वनधिकार इति पूर्वपक्षे प्राप्ते - उच्यते -
"	तदुपर्यपि बादरायणस्सम्भवात् (ब्र.सू. 1-3-24) तत् - ब्रह्मोपासनम् उपरि - मनुष्याणामुपरि"
देवादिष्वपि सम्भवतीति भगवान् बादरायणो मन्यते । तेषामप्यर्थित्वसामर्थ्ययोः सम्भवात्
। अर्थित्वं तावत् आध्यात्मिकादिदुर्विषहदुःखा भितापात् परस्मिन् ब्रह्मणि च निरस्तनिखिलदोषगन्धे
अनवधिकातिशयासंख्येय- कल्याणगुणगणे निरतिशयभोग्यत्वादिज्ञानाच्च सम्भवति । सामर्थ्यमपि
पटुतरदेहेन्द्रियादिमत्तया 17सम्भवति17 । देहेन्द्रियादिमत्त्वञ्च सर्वेषु सृष्टिवाक्येषु
देवतिर्यङ्मनुष्यस्थावरात्मना चतुर्विधसृष्ट्याम्नानात् सिद्धम् । देवादिभेदश्च तत्तत्कर्मानुगुणब्रह्मलोकप्रभृति
चतुर्दशलोकस्थभोगयोग्यदेहेन्द्रियादियोगायत्तः । तथा, देवत्वं गच्छन्ति य एता उपयन्ति
इति देवत्वप्राप्त्यर्थक्रतुविध्यन्यथानुपपत्त्याऽपि  देवताविग्रहवत्त्वसिद्धिः । ज्योतिष्टोमादिविध्यन्यथानुपपत्त्या
देशान्तरदेहान्तरभोग्यै हिक
सुखलक्षणस्वर्गशब्दोक्तसुखरूपतत्फलभोक्तृकर्मदेवसिद्धेरभ्युपगतत्वात् देवतासायुज्य सालोक्यादिफलकर्मविध्यन्यथानुपपत्त्या
देवताविग्रहाणां तद्भोग्यभोगोपकरणानाम् अभ्युपगन्तव्यत्वाच्च।
"	विरोधः कर्मणीति चेन्नानेकप्रतिपत्तेर्दर्शनात् (ब्र.सू.1-3-26) नन्वेवं"
मन्त्रार्थवादादिभिः देवतायाविग्रहाभ्युपगमे कर्मणि विरोधः प्रसज्यते । बहुषु यागेषु
युगपदेकस्येन्द्रस्य विग्रहवतः, अग्निमग्न आवह, इन्द्र 18आगच्छ18 इत्यादिना आहूतस्य
सन्निधानानुपपत्तेः विरोधः प्रसज्यत इति चेत् तन्न -
अनेकप्रतिपत्तेर्दर्शनात् । दृश्यते हि सौभरिप्रभृतीनां  शक्तिमतां युगपदनेकशरीरप्रतिपत्तिः ।
"	शब्द इिति चेन्नातः प्रभवात् प्रत्यक्षानुमानाभ्याम् (ब्र.सू.1-3-27) माभूत्कर्मणि"
विरोधः । वैदिके तु शब्दे विरोधः प्रसज्यते । देवताविग्रहाभ्युपगमे हि विग्रहस्य सावयवत्वेनानित्यत्वात्,
इन्द्रादेरर्थस्य विनाशादूर्ध्वं प्राक् उत्पत्तेश्च - तदर्थवाचिर्वैदिकशब्दानां सत्त्वे,
शब्दस्यार्थेन औत्पत्तिकः सम्बन्धो न स्यात्, शब्दस्वरूपस्यापि नाशे अनित्यत्वं स्यात्
। ततश्च औत्पत्तिकस्तु शब्दस्यार्थेन सम्बन्धः (पू.मी.सू.1-1-5) इति सूत्रप्रतिपादितं
शब्दार्थसम्बन्धानां नित्यत्वं विरुध्येत इति चेत् - न । 19वेदेन19 नामरूपे व्याकरोत् सतासती प्रजापतिः -
"	नामरूपं च भूतानां कृत्यानां च प्रपञ्चनम् ।"
"	वेदशब्देभ्य एवादौ देवादीनां चकार सः (वि.पु.1-5-63)"
इति प्रत्यक्षानुमानशब्दाभ्यां श्रुतिस्मृतिभ्यामिन्द्राद्यर्थानां वेदप्रभवत्वावेदनात्
यथा शिल्पिना शिल्पशास्त्रोदितनामरूपाद्यनुसन्धानपूर्वकं निर्मित देवताप्रतिमादिकं पूर्वपूर्वसमानरूपम्
- एवमिन्द्राद्यर्थोऽपि वेदोक्तनामरूपानुसन्धानशालिना प्रजापतिना निर्मीय20माणः20 पूर्वपूर्वसमानरूप
एव भवति । ततः समानरूपाभिव्यङ्ग्या- कृतिवाचित्वात् इन्द्रादिशब्दानां व्यक्तीनाम् अनित्यत्वेऽपि
जातिवाचिगवादिशब्दवत् इन्द्रादिशब्दानामपि जातिवाचितया नानित्यार्थसंयोगकृतो विरोध
इत्यर्थः । ननु मन्त्रकृतो वृणीते संहिताकारपदकारसूत्रकारब्राह्मणकाराणां विश्वामित्रस्य
सूक्तं भवति इति मन्त्रादीनां कार्यत्वश्रवणान्न वेदनित्त्यत्वमित्यत्राह - अत एव च
नित्यत्वम् ( ब्र.सू.1-3-28)
"	अनादिनिधना ह्येषा वागुत्सृष्टा स्वयंभुवा ।"
"	आदौ वेदमयी दिव्या यतः सर्वाः प्रसूतयः ।। (म.भा.शां. 222-55)"
इति मन्त्रकृत्वेन प्रसिद्धानामपि वसिष्ठविश्वामित्रादीनां वेदजन्यत्वाम्नानात् मन्त्रकृत्वं
मन्त्रद्रष्टृत्वमेव, न तु 21मन्त्रकरत्वम्21 इत्यवसीयते। अतो वेदनित्यत्वस्य नानुपपत्तिः ।
"	नन्वेवमपि प्राकृतप्रलये शब्दस्य तदुपादानभूताहङ्कारादेश्च नष्टत्वात् कथं वेदनित्यत्वम्"
? कथं वा सर्वेषां वेदशब्दप्रभवत्वं तत्राह - समाननामरूपत्वाच्चावृत्तावप्यविरोधो दर्शनात्
स्मृतेश्च (ब्र.सू.1-3-29) कृत्स्नोपसंहारे जगदुत्पत्त्यावृत्तावपि पूर्वोक्तसमाननामरूपत्वस्य
तदवस्थत्वादेव न शब्दानित्यत्वम् । सूर्याचन्द्रमसौ धाता यथापूर्वमकल्पयत् (ऋ.सं.10-190-3)
"	यथर्तुष्वृतुलिङ्गानि नानारूपाणि पर्यये ।"
"	दृश्यन्ते तानि तान्येव तथा भावा युगादिषु ।। (महा.भा.शां. 85-50)"
इति श्रुतिस्मृतिभ्यां तथैव प्रतिपादनात् एतस्य नित्यत्वम् अपौरुषेयत्वं च । इदमेव हि
वेदस्यापौरुषेयत्वं यत्पूर्वपूर्वोच्चारणक्रमानुसन्धान सापेक्षोच्चारणक्रमवत्वं तदिदानीन्तनवेदे
सर्गाद्यवेदेऽपि समानम् । इयांस्तु विशेषः
भगवद्व्यतिरिक्तासर्वेऽपि पूर्वपूर्ववेदानुपूर्व्यनुभवजनितसंस्कारवशेन पूर्वानुपूवीं
स्मृत्वा तयैवानुपूर्व्या वेदमुच्चारयन्ति । भगवांस्तु संस्कारनिरपेक्षमेव पूर्वानुपूर्वीमनुसन्धाय
तयैवानुपूर्व्या वेदमुच्चारयतीति । इदमेव हि पौरुषेयप्रबन्धापेक्षया वेदस्य वैलक्षण्यं नित्यत्वं च ।
"	ननु चतुर्मुखकर्तृकावान्तरकल्पसृष्टिविषयतया़ऽपि धाता यथा पूर्वमकल्पयत् इत्यादि प्रमाणानामुपपत्तौ"
स्वतन्त्रपरमात्मकर्तृकब्रह्मकल्पाद्यसमयप्रवृत्त- वेदचतुर्मुखादिसृष्टेः समानानुपूर्विकत्वसमाननामरूपकृत्यत्वादौ
किं प्रमाणमिति चेत् - उच्यते -
"	चतुर्मुखादेर्नामरूपकृत्यादीनि इतिहासपुराणादिभ्यो अवगत्य एतादृश नामरूपकृत्यविशिष्टचतुर्मुखो"
भवानि इत्येवं सङ्कल्पपूर्वकं भगवन्तमाराध्य तत्तत्पदं प्राप्नुवन्तीति हि शास्त्रप्र22सिद्धिः22
। यदि हि कल्पान्तरे उत्पद्यमानश्चतुर्मुखो विलक्षणनामरूपकृत्यस्स्यात् - तदा तस्य भगवदाराधकस्य
वाञ्छितार्थ- सिद्ध्यभावात् तदिष्टसाधनत्वावेदकशास्त्रस्य अप्रामाण्यमेव स्यात्, तत्तत्पदाभिलाषिणः
प्रवृत्तिश्च कस्यापि न स्यात्, अतः प्राकृतसृष्ट्या वृत्तावपि यथापूर्वमेव सृष्टिरिति
देवताधिकरणे स्थितमिति ।
"	ननु अग्निलोकादूर्ध्वलोकवर्तिनाम् अर्चिराद्यनतिवाह्यानामर्चिराद्यातिवाहिक- चिन्तनरूपाङ्गासम्भवात्,"
तदङ्गत्वस्य, तच्छेषगत्यनुस्मृतियोगाच्च (ब्र.सू.4-2-17) योगिनः प्रतिस्मर्येते स्मार्ते
चैते (ब्र.सू. 4-2-21)
इत्यादिष्वाविष्कृतत्वात्, तदङ्गहीनानां 23देवानां23 कथमङ्गीभूतब्रह्मविद्यायामधिकार
इिति चेन्न - आतिवाहिकचिन्तनस्य दृष्टार्थतया तत्तल्लोकवर्तिनां तदूर्ध्वलोकवत्यातिवाहिक-
चिन्तनेनैव साद्गुण्योपपत्तेः 24मृतयजमाने24ष्टिकर्मणि सूक्तवाके यजमानस्यायुराशासनाद्यभावात् अनपेक्षितम्,
आयुराशास्ते इत्यादिकमंशंविहाय अपेक्षिताशपाठस्याङ्गीकृतत्वात् तद्वदिहाप्यनपेक्षितातिवाहिकाशत्यागेन
अपेक्षितस्वस्वलोकोर्ध्ववर्त्यातिवाहिकानामेव चिन्तनीयत्वोपपत्तेः ।
"	ननु तदुपर्यपि बादरायणः सम्भवात्, (ब्र.सू.1-3-25) मध्वादिष्वसम्भवात् (ब्र.सू. 1-3-30)"
इत्यधिकरणद्वयेन किं प्रयोजनम् ; देवतानां देवताविशेषाणां चार्थित्वसामर्थ्यनिर्णयस्य
मनुष्याणां प्रवृत्तिविशेषानौपयिकत्वात् । न च देवानामनेनाधिकरणद्वयेन किञ्चिदस्ति प्रयोजनम्
। तेषां स्वकीयपटुतरदेहादिमत्वेऽर्थित्वसम्भवःनिर्णये च अधिकरणन्यायानपेक्षणादिति चेत्
- उच्यते - परंबह्म देवानां वस्वादिदेवताविशेषाणां चोपास्यं फलप्रदं चेति ईदृशमहिमविशिष्टतया
उपासनकाले अनुसन्धेयत्वसिद्धिलक्षणप्रयोजनसद्भावात् । देवताविग्रहसिद्धौ मधुविद्या या
देवतापदप्राप्तिः फलमित्यपि न भवेत् । गत्यनुस्मृतौ अचेतनानाम् अर्चिरादीनामेव मार्गपर्वत्वेन
चिन्तनीयता स्यात्, नातिवाहिकदेवतानाम् । तथा भाक्तं वाऽनात्मवित्त्वात् (ब्र.सू. 3-1-7)
इति  सूत्रोक्तन्यायेन ज्योतिष्टोमादिकर्मफलं भुञ्जानानां तं देवाः भक्षयन्तीति निरन्तराजानदेवकर्मकरभावावगत्या
वैराग्यं न सिध्द्येत् । प्राप्तिविरोधयोरसतोः मन्त्रार्थवादानां प्रतीयमानार्थे प्रामाण्यमस्तीति
न्यायव्युत्पादनेन, प्लवा ह्येते अदृढा  यज्ञरूपाः (मु.उ.1-2-7) एतत्तृतीयं स्थानम्
इत्यादि मन्त्रार्थवादैर्वैराग्य- संसिद्धिरित्यादीनि प्रयोजनानि द्रष्टव्यानि । प्रकृतमनुसरामः ।।
3.12.1
गायत्री वा इदँ सर्वं भूतं यदिदं किञ्च । वाग्वै गायत्री ।
वाग्वा इदँ सर्वं भूतं गायति च त्रायते च ।। 1 ।।
"	प्र. - चतुष्पात्त्व षाड््विध्याभ्यां ब्रह्मणो गायत्रीसादृश्यानुसन्धानरूपा विद्या"
प्रस्तूयते - गायत्री1 वा इत्यदिना । इन्द्रश्शचीपतिः । वलेन पीडितः । दुश्च्यवनो वृषा
। समित्सु सासहिः ।। 1इति1 गायत्री चतुष्पदा, एकैकस्य पादस्य षडक्षरात्मूतया षडक्षरपादवत्वेन
षड््विधा च । एवं ब्रह्मणोऽपि सर्वभूत2 शब्दितात्मवर्ग3 एकः पादः। कर्मार्जितभोगस्थानरूपः
पृथिवीलोक एकः पादः, भोगोपकरणं शरीरमेकः पादः आत्मस्थित्यनुगुणप्रदेशविशेषरूपं हृदयमेकः
पाद इति भूतपृथिनीशरीरहृदयानि चत्वारः पादाः । तत्र सर्वभूतलक्षणपादस्य ब्रह्मात्मक
वाक््कर्तृकगानकर्मत्वत्राणकर्मत्वलक्षणं विधाद्वयम्, पृथिवीलक्षणस्य पादस्य सर्वभूतप्रतिष्ठात्वसर्वभूतानतिवर्त्यत्वलक्षणं
विधाद्वयम् । शरीरहृदयलक्षणयोः । पादयोः प्राणप्रतिष्ठात्वतदनतिवर्त्यत्वलक्षणं विधाद्वयमेव
। द्वयोरपि विधाद्वययोरपि भेदाभावात् । ततश्च
*4परब्रह्म4रूपागायत्रीभूतपृथिवीशरीरहृदयरूपपादचतुष्टयवत्तया चतुष्पादा, गानकर्मत्वत्राणकर्मत्व
सर्वभूतप्रतिष्ठात्वसर्वभूतानतिवर्त्यत्व सर्वप्राणिप्राणप्रतिष्ठात्वसर्वप्राणानतिवर्त्यत्वलक्षणविधाषट््कयुक्ततया
षड््विधा च । अतश्चतुष्पात्त्वषाड््विध्याभ्यां ब्रह्मणि गायत्रीसादृश्यानुसन्धानं कर्तव्यमिति
प्रतिपादयति - गायत्री वा इदं सर्वं भूतं यदिदं किञ्च । अत्र गायत्रीशब्देन न प्रसिद्धा
गायत्री अभिधीयते - तस्याः भूतादिपादचतुष्टयसम्बन्धाभावात्, एतावानस्य महिमा इति पुंसूक्तमन्त्रप्रतिपाद्यत्वाभावाच्च
। अपि तु परमात्मा । यथा कुण्डपायिनामयने मासमग्निहोत्रं
जुहोतीत्यग्निहोत्रशब्दः प्रयुज्यमानः तत्सादृश्य5विशिष्टानुष्ठानार्थः5 । तथा गायत्रीशब्दो
ब्रह्मणि प्रयुज्यमानः तत्सादृश्यानुसन्धानार्थः । ततश्च गायत्रीशब्देन ब्रह्मैवाभिधीयते
। वैशब्दोऽवधारणार्थः । ब्रह्मैव परिदृश्यमानसर्वभूतात्मकमित्यर्थः । ततश्च 6ब्रह्मणि6
भूतलक्षणपादवत्त्वमुक्तम् । अथ गायत्रीशब्दप्रवृत्तिनिमित्तमपि ब्रह्मण्युपपादयन् विधाद्वयमाह
- वाग्वै गायत्री - गायत्रीशब्दितं गायत्री सदृशं ब्रह्मैव वाग्रूपविशिष्टं भवतीत्यर्थः
। शब्दमूर्तिधरस्यैतद्रूपं विष्णोर्महात्मनः । (वि.पु.1-22-85) इति पराशरस्मृत्याद्यनुरोधेन
ब्रह्मण एव शब्दरूपत्वमिति भावः । ततश्च किमित्यत्राह - वाग्वा इदँ सर्वं भूतं गायति
च त्रायते च । वाग्रूपमेव ब्रह्म सर्वाणि भूतानि अभिधत्ते, हिताहितविधिनिषेधमुखेन त्रायते
च । अतश्च ब्रह्मणो वाग्रूपस्य सर्वभूतगानत्राणकर्तृत्वाभ्यां गायत्रीशब्दवाच्यत्वम्,
भूतात्मकपादवतो 7ब्रह्मणो वाक्कर्तृ7कगानत्राणकर्मत्वाभ्यां द्वैविध्यं चोक्तं भवति ।।
3.12.2
या वै सा गायत्रीयं वाव सा येयं पृथिवी अस्याँ
हीदँ सर्वं भूतं प्रतिष्ठितमेतामेव नातिशीयते ।। 2 ।।
"	प्र. - उक्तार्थानुवादपूर्वकं द्वितीयं पादं सामानाधिकरण्येनाह या वै सा गायत्रीयं"
वाव सा येयं पृथीवी । उक्तरूपविशिष्टप्रकृतधिर्मपरो यच्छब्दः । या -  सर्वभूतरूपैकपादयुता
गायत्री - गायत्र्याख्यं ब्रह्म, तदेव प्रसिद्धा पृथिवीत्यर्थः ।
कथं पृथिव्या ब्रह्मात्मकत्वमित्यत्राह - अस्यां हीदं सर्वं भूतं प्रतिष्ठितम् । ब्रह्मात्मकत्वादेव
हि सर्वभूतप्रतिष्ठात्वम् । नहि केवलपृथिव्याः सर्वभूतधारणशक्तिरस्तीत्यर्थः । प्रतिष्ठात्वं
च  नियतमित्याह - एतामेवनातिशीयते । पृथिवीं 1भूतानि1 नातिवर्तन्ते । कर्मवश्यात्मनां
हि प्रतिष्ठात्वादेव पृथिवी नियमेनाशक्यातिक्रमेणेत्यर्थः । पृथिवीमयब्रह्माण्डोदरे
हि भोक्तृवर्गः परिवर्तते, न ततोऽन्यत्रेति भावः । एवं द्वितीयः पादः, 2भूत2प्रतिष्ठात्वतदनतिवर्त्यत्वरूपं
विधाद्वयञ्चोक्तम् ।।
3.12.3
या वै सा पृथिवी इयं वाव सा यदिदमस्मिन् पुरुषे शरीरम् ।
अस्मिन् हीमे प्राणाः प्रतिष्ठिताः एतदेव नातिशीयन्ते ।। 3 ।।
"	प्र. - अथ तृतीयं पादमाह - या वै सा......शरीरम् । अत्र पुरुषशब्दश्शरीरविशिष्टजीवपरः"
। पृथिवी - पृथिवीरूपपादविशिष्टा या - गायत्री, गायत्र्याख्यं ब्रह्म । सा शरीरं - शरीराख्यपादविशिष्टेत्यर्थः
। भूतपृथिव्योर्गायत्रीसामानाधिकरण्येन निर्दिष्टतया भूतपृथिवीशब्दयोः1 ब्रह्मपर्यन्तत्वेन
तदुपस्थापनक्षमत्वात् अग्र्यप्रायन्यायेन अत्र शरीरलक्षणपादान्तरनिर्देशकस्य1 शरीरशब्दस्य
निष्कर्षकशब्दत्वेऽपि सामानाधिकरणेयेन निर्देशो युक्तः । शरीरस्य ब्रह्मात्मकत्वं प्राणप्रतिष्ठात्व
तदनतिवर्त्यत्वाभ्यामुपपादयति । अस्मिन् हि इमे प्राणाः प्रतिष्ठिता एतदेव नातिशीयन्ते
। नातिशीयन्ते - नातिवर्तन्त इत्यर्थः ।।
3.12.4
यद्वैतत् पुरुषे शरीरमिदं वाव तद्यदिदमस्मिन्नन्तःपुरुषे
हृदयम् अस्मिन् हीमे प्राणाः प्रतिष्ठिता एतदेव नातिशीयन्ते ।। 4 ।।
"	प्र. - चतुर्थं पादमाह - यद्वै तत्..... हृदयम् । पुरुषे शरीरं - पुरुषशब्दितशरीरविशिष्टजीवनिष्ठशरीराख्यपादविशिष्टं"
यद्गायत्र्याख्यं ब्रह्म तदेव हृदये - हृदयशरीरकम् हृदयलक्षणपादकमित्यर्थः । हृदयस्य
ब्रह्मात्मकत्वमुपपादयति अस्मिन्......शीयन्ते । प्राणशब्देन प्राणपारनादयः इन्द्रियाणि
वा कथ्यन्ते । तेषां हृदयसम्बन्धिनाडीद्वारा हृदयप्रतिष्ठितत्वम् । एवं तृतीयचतुर्थपादौ
प्राणप्रतिष्ठात्व तदनतिवर्त्यत्वरूपं विधाद्वयं चोक्तम् ।।
3.12.5
सैषा चतुष्पदा षड्विधा गायत्री । तदेतदृचाऽभ्यनूक्तम् ।। 5 ।।
"	प्र. - एवमुक्तं चतुष्पात्त्वं षाड्विध्यञ्च निगमयति - सैषा चतुष्पदा षड्विधा गायत्रीति"
। नन्वेवं चतुष्पात्त्वे ब्रह्मणः परिच्छिन्नत्वं स्यादिति शङ्कायाम् उक्तस्य महिम्नः
एतावत्त्व प्रतिषेधिकाम् ऋचमुदाहरति तदेतदृचाभ्यनूक्तम् । तदेतत् - गायत्र्याख्यं ब्रह्माभिमुखीकृत्य
ऋचाप्युक्तमित्यर्थः ।।
3.12.6
तावानस्य महिमा ततो ज्यायाँश्च पुरुषः ।
पादोऽस्य सर्वा भूतानि त्रिपादस्यामृतं दिवि ।। इति ।। 6 ।।
"	प्र. - तामृचं पठति - तावानस्य महिमा । पूर्वोक्तस्सर्वोऽपि एतस्य महिमा - नियाम्यवर्गः"
। ततोज्यायांश्च पुरुषः । पूर्वोक्तमहिमापेक्षया पुरुषो ज्यायान् - परमात्मा ज्यायान्
। ततो अधिकमहिमशालीत्यर्थः । पादोऽस्य सर्वा भूतानि । अत्र सर्वाभूतानि इति कार्यजगदन्तर्गता
अचित्संसृष्टाश्चेतना उच्यन्ते । ते सर्वे पादः - अंशमात्रमित्यर्थः । सर्वशब्दात्परस्य
शेः । सुपां सुलुक् (पा.सू.7-1-39) इति लुङि नलोपे रूपम् । त्रिपादस्यामृतं दिवि । अत्र
"द्युशब्दः समष्टिव्यष्टितत्त्वबहिर्भूताप्राकृतस्थानविशेषपरः ।	"
"	इति ।। पुरुषसूक्ते श्रूयते - अप्राकृते स्थानविशेषे अस्य - परमात्मनः अमृतं पादत्रयमित्यर्थः"
। त्रिपात्त्वं चाप्राकृतैर्भोग्यभोगस्थानभोगोपकरणविशेषैर्वा भूषणास्त्रादि1रूपेण जगदन्तर्गतवस्त्वभिमानिभिः
नित्यैः भगवदनुभवमात्र- परैर्नित्यसिद्धैश्च मुक्तैश्चात्मभिर्वा सम्भवति ।।
3.12.7
यद्वै तद् ब्रह्मेति इदं वाव तत् योऽयं बहिर्धा
पुरुषादाकाशः । यो वै स बहिर्धा पुरुषादाकाशः ।। 7 ।।
"	प्र. - अथ चतुर्थपादत्वेनोक्तस्य उपास्यतया वक्ष्यमाणस्य हृदयस्य- स्तुत्यर्थं हृदयाकाशस्य"
बाह्याकाशाभेदेन महत्वं वक्तुं बाह्याकाशस्य ब्रह्यतुल्यत्वं सामानाधिकरण्येनाह - यद्वैतत्
ब्रह्मेति इदं वाव तत् योऽयं बहिर्धा पुरुषादकाशः योवै
सबहिर्धा पुरुषादाकाशः । स्वकार्यव्याप्तत्वा- मूर्तत्वाचलत्वादिभिः ब्रह्मतुल्यो बाह्याकाशो
यो वर्तत इत्यर्थः ।।
"	अयं वाव स योऽयमन्तःपुरुष आकाश इति । तादृशबाह्याकाशाभिन्नः पुरुषशब्दिते शरीरेऽन्तर्वर्तमान"
आकाश इत्यर्थः । बाह्यान्तराकाशयोर्भेदसत्त्वेऽपि धर्म्यैक्याभिप्रायेण अभेदनिर्देशः
। यो वै सोऽन्तः पुरुष आकाश इति ।  एवं बह्यतुल्यबाह्याकाशाभिन्नश्शरीरान्तराकाशो य इत्यर्थः ।।
"	अयं वाव स योऽयमन्तर्हृदय आकाशः । तादृशशरीरान्तः स्थाकाशाभिन्नो हृदयावच्छिन्नाकाश"
इत्यर्थः । पूर्ववत् धर्म्यैक्यादिति भावः । एवं ब्रह्मतुल्यबाह्याकाशाभिन्नपुरुषान्तर्गताकाशाभेदं
हृदयाकाशस्योक्त्वा एतादृशमहिम शाली हृदयाकाश इति स्तौति । यो वै सोऽन्तर्हृदय आकाशः
। अन्तर्हृदये वर्तमानो य आकाशः अयं सः - तादृशमहिमशालीत्यर्थः । अनया च हृदयाकाशस्तुत्या
चतुर्थपादत्वेनोक्तं हृदयं स्तुतं भवति । एवं चतुष्पादषङ्विधस्य ब्रह्मणः प्रपञ्चान्तर्भावेन
परिच्छिन्नत्वास्थिरत्वशंकाव्यावृत्यर्थं पूर्णत्वाप्रवर्तित्व- गुणकतयोपासनं मोक्षफलं
विदधाति । तदेतत्पूर्णमप्रवर्ति । पूर्णत्वं - अपरिच्छिन्नत्वं अप्रवर्तित्वं - अचलत्वं
स्थिरत्वम् । पूर्णामप्रवर्तिनीं श्रियं लभते, य एवं वेद । अनन्तस्थिरा श्रीः मुक्तैश्वर्यमेव
। तदुपासीनो मुक्तिं भजत इत्यर्थः ।
3.12.8
अयं वाव स योऽयमन्तःपुरुष आकाशः ।
यो वै सोऽन्तः पुरुष आकाशः ।। 8 ।।
"	प्र. - अथ चतुर्थपादत्वेनोक्तस्य उपास्यतया वक्ष्यमाणस्य हृदयस्य- स्तुत्यर्थं हृदयाकाशस्य"
बाह्याकाशाभेदेन महत्वं वक्तुं बाह्याकाशस्य ब्रह्यतुल्यत्वं सामानाधिकरण्येनाह - यद्वैतत्
ब्रह्मेति इदं वाव तत् योऽयं बहिर्धा पुरुषादकाशः योवै सबहिर्धा पुरुषादाकाशः । स्वकार्यव्याप्तत्वा-
मूर्तत्वाचलत्वादिभिः ब्रह्मतुल्यो बाह्याकाशो यो वर्तत इत्यर्थः ।।
"	अयं वाव स योऽयमन्तःपुरुष आकाश इति । तादृशबाह्याकाशाभिन्नः पुरुषशब्दिते शरीरेऽन्तर्वर्तमान"
आकाश इत्यर्थः । बाह्यान्तराकाशयोर्भेदसत्त्वेऽपि धर्म्यैक्याभिप्रायेण अभेदनिर्देशः
। यो वै सोऽन्तः पुरुष आकाश इति ।  एवं बह्यतुल्यबाह्याकाशाभिन्नश्शरीरान्तराकाशो य इत्यर्थः ।।
"	अयं वाव स योऽयमन्तर्हृदय आकाशः । तादृशशरीरान्तः स्थाकाशाभिन्नो हृदयावच्छिन्नाकाश"
इत्यर्थः । पूर्ववत् धर्म्यैक्यादिति भावः । एवं ब्रह्मतुल्यबाह्याकाशाभिन्नपुरुषान्तर्गताकाशाभेदं
हृदयाकाशस्योक्त्वा एतादृशमहिम शाली हृदयाकाश इति स्तौति । यो वै सोऽन्तर्हृदय आकाशः
। अन्तर्हृदये वर्तमानो य आकाशः अयं सः - तादृशमहिमशालीत्यर्थः । अनया च हृदयाकाशस्तुत्या
चतुर्थपादत्वेनोक्तं हृदयं स्तुतं भवति । एवं चतुष्पादषङ्विधस्य ब्रह्मणः प्रपञ्चान्तर्भावेन
परिच्छिन्नत्वास्थिरत्वशंकाव्यावृत्यर्थं पूर्णत्वाप्रवर्तित्व- गुणकतयोपासनं मोक्षफलं
विदधाति । तदेतत्पूर्णमप्रवर्ति । पूर्णत्वं - अपरिच्छिन्नत्वं अप्रवर्तित्वं - अचलत्वं
स्थिरत्वम् । पूर्णामप्रवर्तिनीं श्रियं लभते, य एवं वेद । अनन्तस्थिरा श्रीः मुक्तैश्वर्यमेव
। तदुपासीनो मुक्तिं भजत इत्यर्थः ।
3.12.9
अयं वाव स योऽयमन्तर्हृदय आकाशः ।
यो ह वै सोऽन्तर्हृदय आकाशस्तदेतत् पूर्णमप्रवर्ति पूर्णमप्रवर्तिनीँ श्रियं लभते, य एवं वेद ।। 9 ।।
"	प्र. - अथ चतुर्थपादत्वेनोक्तस्य उपास्यतया वक्ष्यमाणस्य हृदयस्य- स्तुत्यर्थं हृदयाकाशस्य"
बाह्याकाशाभेदेन महत्वं वक्तुं बाह्याकाशस्य ब्रह्यतुल्यत्वं सामानाधिकरण्येनाह - यद्वैतत्
ब्रह्मेति इदं वाव तत् योऽयं बहिर्धा पुरुषादकाशः योवै सबहिर्धा पुरुषादाकाशः । स्वकार्यव्याप्तत्वा-
मूर्तत्वाचलत्वादिभिः ब्रह्मतुल्यो बाह्याकाशो यो वर्तत इत्यर्थः ।।
"	अयं वाव स योऽयमन्तःपुरुष आकाश इति । तादृशबाह्याकाशाभिन्नः पुरुषशब्दिते शरीरेऽन्तर्वर्तमान"
आकाश इत्यर्थः । बाह्यान्तराकाशयोर्भेदसत्त्वेऽपि धर्म्यैक्याभिप्रायेण अभेदनिर्देशः
। यो वै सोऽन्तः पुरुष
आकाश इति ।  एवं बह्यतुल्यबाह्याकाशाभिन्नश्शरीरान्तराकाशो य इत्यर्थः ।।
"	अयं वाव स योऽयमन्तर्हृदय आकाशः । तादृशशरीरान्तः स्थाकाशाभिन्नो हृदयावच्छिन्नाकाश"
इत्यर्थः । पूर्ववत् धर्म्यैक्यादिति भावः । एवं ब्रह्मतुल्यबाह्याकाशाभिन्नपुरुषान्तर्गताकाशाभेदं
हृदयाकाशस्योक्त्वा एतादृशमहिम शाली हृदयाकाश इति स्तौति । यो वै सोऽन्तर्हृदय आकाशः
। अन्तर्हृदये वर्तमानो य आकाशः अयं सः - तादृशमहिमशालीत्यर्थः । अनया च हृदयाकाशस्तुत्या
चतुर्थपादत्वेनोक्तं हृदयं स्तुतं भवति । एवं चतुष्पादषङ्विधस्य ब्रह्मणः प्रपञ्चान्तर्भावेन
परिच्छिन्नत्वास्थिरत्वशंकाव्यावृत्यर्थं पूर्णत्वाप्रवर्तित्व- गुणकतयोपासनं मोक्षफलं
विदधाति । तदेतत्पूर्णमप्रवर्ति । पूर्णत्वं - अपरिच्छिन्नत्वं अप्रवर्तित्वं - अचलत्वं
स्थिरत्वम् । पूर्णामप्रवर्तिनीं श्रियं लभते, य एवं वेद । अनन्तस्थिरा श्रीः मुक्तैश्वर्यमेव
। तदुपासीनो मुक्तिं भजत इत्यर्थः ।
3.13.1
तस्य ह वा एतस्य हृदयस्य पञ्च देवसुषयः ।
स योऽस्य प्राङ्सुषिः, स प्राणः, तच्चक्षुः ।
स आदित्यः तदेतत् तेजोऽन्नाद्यमित्युपासीत ।
तेजस्व्यन्नादो भवति, य एवं वेद ।। 1 ।।
"	प्र. - अथ उक्तब्रह्मोपासनाङ्गत्वेन द्वारपोपासनं विधीयते - तस्य हवा एतस्य हृदयस्य"
पञ्च देवसुषयः । तस्यैतस्य - चतुर्थपादत्वेन निर्दिष्टस्य प्रकृतस्य हृदयस्य देवताधिष्ठानभूतानि
पञ्च द्वारच्छिद्राणि इत्यर्थः । सयोऽस्य प्राङ्सुषिः, स प्राणस्तच्चक्षुः, स आदित्य
इत्यादि । प्राणवृत्तिविशेषाप्यायातचक्षुरनुग्राहकादित्यस्य हृदयप्राक्सुषिरद्वारपालस्य
तेजोऽन्नाद्यतया उपासने उपासकः स्वयमपि तेजस्वी अन्नादो भवति इत्यर्थः । तदेतदिति आदित्यस्य
तेजोऽन्नाद्यपेक्षया नपुंसकलिङ्गनिर्देशः । तेजस्वित्वं - लावण्यम् । एवमुत्तरत्रापि ।।
3.13.2
अथ योऽस्य दक्षिणः सुषिः, स व्यानः, तच्छ्रोत्रँ,
स चन्द्रमाः । तदेतच्छ्रीश्च यशश्चेत्त्युपासीत ।
श्रीमान्यशस्वी भवति, य एवं वेद ।। 2 ।।
"	प्र. - अथ   योऽस्य   दक्षिणःस्सुषिः सव्यानस्तच्छ्रोत्रं स चन्द्नमा इत्यादि । श्रीमान् - सम्पत्तिमान् ।।"
3.13.3
अथ योऽस्य प्रत्यङ्सुषिः, सोऽपानः, सा वाक्, सोऽग्निः ।
तदेतत् ब्रह्मवर्चसमन्नाद्यमित्युपासीत ।
ब्रह्मवर्चस्यन्नादो भवति, य एवं वेद ।। 3 ।।
"	प्र. - अथ योऽस्य प्रत्यङ्सुषिः सोऽपानः, सा वाक् सोऽग्निरित्यादि । ब्रह्मवर्चसं"
- वृत्ताध्ययनजं तेजः ।।
3.13.4
अथ योऽस्योदङ्् सुषिः, स समानः तन्मनः, स पर्जन्यः ।
तदेतत्कीर्तिश्च  व्युष्टिश्चेत्युपासीत । कीर्तिमान् व्युष्टिमान्
"भवति । य  एवं वेद ।। 4 ।।	"
"	प्र. - अथ योऽस्योदङ्सुषिः स समानस्तन्मनः स पर्जन्य इत्यादि । पर्जन्यः - देवतावेशेषः,"
व्युष्टिः - देहकान्तिः ।।
3.13.5
अथ योऽस्योर्ध्वः सुषिः स उदानः, स वायुः, स आकाशः ।
तदेतदोजश्च  महश्चेत्युपासीत । ओजस्वी महस्वान् भवति ।
य एवं  वेद ।। 5 ।।
"	प्र. - अथ   योऽस्योर्ध्वस्सुषिः   स उदानः, स वायुः, स आकाशः इत्यादि । ओजः - बलम्,"
महत्त्वं महः  आकाशश्च - देवताविशेषः ।।
3.13.6
ते वा एते पञ्च ब्रह्मपुरुषाः स्वर्गस्य लोकस्य द्वारपाः ।
स य एतानेवं पञ्च ब्रह्मपुरुषान् स्वर्गस्य लोकस्य द्वारपान् वेद;
अस्य कुले वीरो जायते । प्रतिपद्यते स्वर्गं लोकम्, य एतानेवं
पञ्च ब्रह्मपुरुषान् स्वर्गस्य लोकस्य द्वारपान् वेद ।। 6 ।।
"	प्र. - ते वा एते पञ्च ब्रह्मपुरुषाः स्वर्गस्य लोकस्य द्वारपाः । ते एते - उक्तगुणविशिष्टाः"
आदित्यचन्द्रमोऽग्निपर्जन्याकाशाख्याः ब्रह्मपुरुषाः ब्रह्मसम्बन्धिनः पुरुषाः स्वर्गस्य
लोकस्य - भगवल्लोकस्य हृदयाकाशाख्यस्य द्वारपालकाः । यद्वा - भगवल्लोकस्य   द्वारपाः
-  आतिवाहिकाः । स य एतानेवं पञ्च ब्रह्म
पुरुषानित्यादि । अस्य  कुले  वीरो जायते । वीरः पुत्रो जायते । विद्यावीर्यसम्पन्नो
जायत इत्यर्थः । आनुषङ्गिकं फलमुक्त्वा
प्रधानफ्लमाह - प्रतिपद्यते स्वर्गं लोकं य एतानेवमित्यादि । भगवल्लोकद्वारपालकोपासनया
अनिवारितस्सन् भगवल्लोकं प्रतिपद्यत इत्यर्थः । शिष्टं स्पष्टम् ।।
3.13.7
अथ यदतः परो दिवो ज्यतिर्दीप्यते विश्वतः
पृष्ठेषु सर्वतः पृष्ठेष्वनुत्तमेषूत्तमेषु  लोकेषु,
इदं वाव तद् यदिदमस्मिन् अन्तः पुरुषे ज्योतिः।। 7 ।।
"	प्र. - एवं गायत्रीविद्याप्रकृतस्य द्युसम्बन्धिनः सकलफलप्रदस्य परस्य ब्रह्मणः आभिरूप्यकीर्तिमत्वरूपफलविशेषार्थं"
कौक्षेयज्योतीरूपत्वेन उपासनाविधानायाह - अथ यदतः........लोकेषु ।  तथाक्षरात्सम्भवतीह
विश्वम् (मुं.उ.1-1-7)  इत्यत्र  जगदन्तर्वर्तिव्यष्टिजाते  विश्वशब्दप्रयोगाद्विश्वशब्दो
व्यष्टिपरः । सर्वशब्दः परिशेषात्समष्टितत्त्वपरः । ततश्चातः परो दिवोऽप्राकृतस्थानविशेषस्य
उपरिष्टात्समष्टिव्यष्टिबहिर्भूतेषु अनुत्तमेषु स्वावधिकोत्तमरहितेषु उत्तमस्थानविशेषेषु
तस्य भासा सर्वमिदं विभाति (मुं.उ.2-2-10) इत्यवभासकतया ज्योतिश्शब्दितः परमात्मा यो
दीप्यत इत्यर्थः । अत्र यच्छब्दस्य सर्वनामत्वेन प्रकृतपरामर्शितया प्रकृतं त्रिपादब्रह्म
परामृश्यते । इदं वाव तद्यदिदमस्मिन्नन्तः पुरुषे ज्योतिः । तत् दिवः परस्ताद्दीप्यमानं
त्रिपाद््ब्रह्म यदिदमस्मिन्नन्तः पुरुषे शरीरस्यान्तर्ज्योतिः । इदं वाव कौक्षेयज्योतिरेव
कौक्षेयज्योतिःशरीरकमेवेत्यर्थः ।।
"	अहं वैश्वानरो भूत्वा प्राणिनां देहमाश्रितः ।"
"	प्राणापानसमायुक्तः पचाम्यन्नं चतुर्विधम् ।। (भ.गी.15-24)"
इति स्मरणात् । ततश्च तदात्मकत्वानुसन्धानं कर्तव्यमित्यर्थः ।।
3.13.8
तस्यैषा दृष्टिर्यत्रैतदस्मिन् शरीरे संस्पर्शेनोष्णिमानं विजानाति ।
तस्यैषा श्रुतिः, यत्रैतत् कर्णावपिगृह्य, निनदमिव नददुरिव,
अग्नेरिव ज्वलत उपशृणोति । तदेतत् द्दृष्टश्च श्रुतञ्चेत्युपासीत ।
चक्षुष्यः श्रुतो भवति । य एवं वेद य एवं वेद ।। 8 ।।
"	प्र. - तस्यैषा दृष्टिर्यत्रैतदस्मिञ्छरीरे संस्पर्शेनोष्णिमानं विजानाति । तस्य -"
परमात्मशरीरभूतस्य जाठाराग्नेः एषादृष्टिः - इदं दर्शनमित्यर्थ ।  यत्र - यदा अस्मिन््शरीरे
- हस्तस्पर्शेन - उष्णिमानं विजानाति यत् - यदौष्ण्योपलम्बनमित्यर्थः । उपलभ्यमानस्य
उष्णस्पर्शस्य जाठराग्निसम्बन्धित्वात् तत्स्पर्शसाक्षात्कारएव तत्साक्षात्कार इत्यर्थः
। तस्यैषा श्रुतिर्यत्रैतत्कर्णावपि गृह्य निनदमिव ननदुरिवाग्नेरिव ज्वलत उपशृणोति ।
यत्र यदा पुरुषस्स्वकर्णौ अङ्गुलीभ्यामपिधाय निनदमिव - रथघोषमिव, नददुरिव - तदथुमिव
ऋषभकूजितमिव । बहिर्ज्वलतोऽग्नेश्शब्दमिव   शृणोतीति यत् - तदेव1 जाठराग्निश्रवणम्
। आन्तरस्य शब्दस्य जाठराग्निसम्बन्धित्वात् तच्छब्दश्रवणमेव तच्छ्रवणमित्यर्थः ।
"	तदेतद्दृष्टं च श्रुतं चेत्युपासीत । तदेतत् - परमात्मशरीरभूतं कौक्षेयज्योतिः उक्तरीत्या"
दृष्टत्वश्रुतत्वाभ्यां गुणाभ्यामुपासीत इत्यर्थः । तस्य फलमाह - चक्षुष्यः श्रुतो भवति
। य एवं वेद य एवं वेद ।  चक्षुष्यत्वमाभिरूप्यम् । चक्षुषे हितमित्यर्थे शरीरावयवाच्च
(पा.सू.4-3-55) इति यत् । श्रुतत्वं - कीर्तिमत्त्वम् । द्विरूक्तिर्विद्या समाप्त्यर्था
। उक्तः श्रुत्यर्थः सर्वोऽपि ज्योतिरधिकरणे श्रुतप्रकाशिकायां स्पष्टः ।
"	एतत्खण्डान्तर्गतवाक्यविषयकमधिकरणमुपन्यस्यते । अथ यदतः परो दिवो ज्योतिरिति ज्योतिःशब्दितं"
प्रसिद्धम् अग्न्यादिज्योतिरेव कौक्षेयज्योतिषैक्याध्यासस्य
भौतिकज्योतिष्येवोपपत्तेः । दीप्ते रूपवद्विषयत्वेन नीरूपे परमात्मनि दीप्तेरसम्भवात्
। दिवः परः  इति द्युमर्यदत्वस्यापि निर्मर्यादे परमात्मन्यसम्भावात् । लोकेषु इत्याधारबहुत्वस्यापि
निराधारेऽसम्भवात् चक्षुष्यत्वश्रुतत्वरूपाल्पफलश्रवणाच्च ।  रूपवद्विषयदीप्तिद्युमर्यादत्वऽऽधारबहुत्व
- कौक्षेयज्योतिरध्यासचक्षुष्यत्व - श्रुतत्व - रूपाल्पफलोपासनोपास्यत्व - रूपवाक्यशेषश्रुतलिङ्गानुगृहीतज्योतिश्श्रुत्या
प्रसिद्धमग्न्यादिज्योतिरेवेहोपदिश्यत इति पूर्वपक्षे प्राप्ते - उच्यते ।
"	ज्योतिश्चरणाभिधानात् (ब्र.सू.1-1-24) द्युसम्बन्धितया निर्दिष्टं निरतिशयदीप्तियुक्तं"
ज्योतिः परमपुरुष एव पादोऽस्य सर्वाभूतानि इति मन्त्रे द्युसम्बन्धिनः सर्वभूतचरणत्वाभिधानात्
। तस्यैव1  द्युसम्बन्धिन इहापि द्युसम्बन्धित्वेन प्रत्यभिज्ञानात्, यच्छब्दस्य सर्वनामत्वेन
प्रकृतपरामर्शित्वस्यैव युक्ततया द्युसम्बन्धित्वेन प्रकृतत्रिपाद्ब्रह्मपरामर्शस्यैव
युक्तत्वात्, फलार्थतया परमात्मन्येव कौक्षेयज्योतिश्शरीरकत्वानुसन्धानस्योपपत्तेः,
रूपवद्विषयदिप्तिद्युमर्या- दत्वलोकाधारत्वादीनामन्तरादित्यविद्यान्यायेन विग्रहविशिष्टस्य
एवोपपत्तेः, भासकत्व- प्रवृत्तिनिमित्तकज्योतिश्शब्दस्यापि  तत्र   वृत्तिसम्भवात् ज्योतिश्शब्दितः परमपुरुष एव ।
"	छन्दोऽभिधानान्नेति चेन्न तथा चेतोऽर्पणनिगमात्तथा हि दर्शनम्  (ब्र.सू.1-1-25) ।"
पूर्वत्र गायत्री वा इदं सर्वमिति गायत्र्याख्यच्छन्दस एव प्रकृतत्वात्तस्यैव,  पादोऽस्य
सर्वाभूतानि इति सर्वभूतचरणत्वाभिधानात्  परब्रह्मणः प्रकृतत्वं, येन यच्छब्दश्रुत्या
तत्परामर्शस्स्यादिति चेन्न । तत्र गायत्रीशब्देन न च्छन्दः परामृश्यते । अपि तु ब्रह्मण
एव गायत्रीचोतोऽर्पणमिह निगम्यते । ब्रह्मणि गायत्रिसादृश्यानुसन्धानं फलाय उपदिश्यत
इत्यर्थः । चतुष्पदश्च ब्रह्मणश्चतुष्पदया गायत्र्या सादृश्यसम्भवात् । तथा अन्यत्रापि
सादृश्यात् छन्दोभिधायी शब्दः अर्थान्तरे प्रयुज्यमानो दृश्यते - यथा संवर्गविद्यायाम्
अग्निसूर्यजलचन्द्रवायु-वाक््चक्षुश्श्रोत्रमनः प्राणरूपेषु दशसु दशत्वसंख्यासाम्यात्
सैषा विराडन्नादीति छन्दोवाचिनो विराट््छब्दस्य प्रयोगे दृष्टः । भूतादिपादव्यपदेशोपपत्तेश्वैवं
(ब्र.सू.1-1-26) भूतपृथिवीशरीरहृदयलक्षणपादचतुष्टयस्य2 सैषा चतुष्पदेति  प्रतिपादितस्य
छन्दोरूपायां गायत्र्यामसम्भवात् गायत्रीशब्देन ब्रह्मैवाभिधीयते । अतो गायत्रीशब्दितं1
त्रिपाद््ब्रह्मैव ज्योतिर्वाक्येऽपि  यच्छब्दश्रुत्या पूर्वप्रत्यभिज्ञापकद्युसम्बन्धित्वलिङ्गानुगृहीतया
प्रतिपाद्यते । उपदेशभेदान्नेति चेन्नोभयस्मिन्नप्यविरोधात् (ब्र.सू.1-1-27) पूर्ववाक्ये
त्रिपादस्यामृतं दिवीति दिवोऽधिकरणत्वेन निर्देशात्, ज्योतिर्वाक्ये दिवः पर इत्यवधित्वेन
निर्देशात् न प्रत्यभिज्ञासम्भव इति चेन्न । वृक्षाग्रे वर्तमाने श्येवृक्षाग्राच्छ्येनो,
वृक्षाग्रे श्येन इति पञ्चमीसप्तम्योः प्रयोगदर्शनवदिहाप्युपपत्तेरिति भावः इति स्थितम् । प्रकृतमनुसरामः ।
3.14.1
सर्वं खल्विदं ब्रह्म तज्जलानिति शान्त उपासीत ।
अथ खलु क्रतुमयः पुरुषः । यथाक्रतुरस्मिन् लोके
पुरुषो भवति तथेतः प्रेत्य भवति । स क्रतुं कुर्वीत ।। 1 ।।
"	प्र. - शाण्डिल्यविद्या प्रस्तूयते - सर्वं खल्विदं ब्रह्म तज्जलानाति शान्त उपासीत"
। जायत इति जम् । लीयत इति लम् । जलशब्दौ डप्रत्ययान्तौ । अनितीति अन् । अनिति - जीवतीत्यर्थः
। क्विबन्तो विजन्तो वाऽयं शब्दः । तस्य जलान् तज्जलान् । इति हेत्वर्थः । सर्वशब्दः
सर्वशरीरकपरः । इदमित्येतत् ब्रह्मणः, सर्वस्य वा विशेषणम् । अतश्च तज्जत्वात् तल्लत्वात्,
तदनत्वात् सर्वात्मकं ब्रह्मेति शान्तस्सन्  उपासीतेत्यर्थः । अत्र तज्जत्वतल्लत्वे
स्थूलचिदचिच्छरीरकब्रह्मगते1 तदनुरूपे । तन्नियाम्यत्वं तु न ब्रह्मगतम् । ब्रह्मणस्तदसम्भवात्
. अपितु चिदचिन्मात्रगतमिति द्रष्टव्यम् । भगवता भाष्यकृता, सर्वं खल्विदं ब्रह्मतज्जलानीति
शान्त उपासीतेति सर्वोत्पत्तिस्थितिप्रलयकारणत्वेन सर्वस्यात्मतया, अनुप्रवेशकृतजीवयितृत्वेन,
च सर्वात्मकं ब्रह्मोपासीत इत्युपासनं विधायेति भाषितम् ।
व्यासार्यैश्च ब्रह्मात्मकत्वं सर्वस्य शास्त्रादवगम्य,
"	सर्वभूतात्मके तात! जगन्नाथे जगन्मये ।"
"	परमात्मनि गोविन्दे मित्रामित्रकथा कुतः ।। (वि.पु.1-19-37)"
इत्युक्तरीत्या रागद्वेषादिरहितः सन् वक्ष्यमाणगुणकं ब्रह्मोपासीतेत्यर्थ इत्युक्तम् ।
"	वक्ष्यमाणगुणकं ब्रह्मेति वदतां व्यासार्याणाम् अयमाशयः । सर्वं खल्विति वाक्योक्तं"
सार्वात्म्यं तु नोपास्यगुणः । उत्पत्तिशिष्टसार्वात्म्यगुणावरुद्धे मनोमयत्वादिवक्ष्यमाणगुणविधानानुपपत्तिप्रसङ्गात्
। न चोपासनोत्पत्तिवाक्यश्रुतस्य सार्वात्म्यस्याविवक्षा कथमभ्युपगन्तव्या इति वाच्यम्
। सर्वं खल्विदं ब्रह्म तज्जलानित्यन्तस्य वाक्यस्य खलुशब्दकृतेन प्रसिद्धवन्निर्देशेन
एकवाक्यत्वस्य निवारितत्वात् । न ह्युपासीत खल्विति वचनव्यक्तिर्घटते । अतः सार्वात्म्यस्य
उपासनोत्पत्तिवाक्यश्रुतत्वाभावेन शान्त उपासीतेति वाक्ये उपास्याकाङ्क्षायां पूर्ववाक्यप्रतिपन्नस्य
ब्रह्मरूपधर्मिमात्रस्यैव उपास्यतयाऽन्वयः, न तु सार्वात्म्यविशिष्टस्य । ततश्चोत्पत्तिशिष्टसार्वात्म्यानवरोधान्न
वक्ष्यमाणमनोमयत्वादिगुणानन्वयशङ्का । सर्वात्मकं ब्रह्मोपासीतेति तदर्थनिर्देशकभाष्येऽपि
सर्वात्मकत्वं नोपास्यगुणतया निर्दिष्टम् । अपि तु उपास्य ब्रह्मणः स्वरूपकथनमात्रपरमिति
। तच्च सर्वमपि तैः कण्ठत एव वर्णितं च ।
"	ननु ब्रह्मात्मकत्वं सर्वस्य शास्त्रादवगम्य रागद्वेषादिरहितः सन् वक्ष्यमाणगुणकं ब्रह्मोपासीतेत्यर्थ"
इति व्यासार्यैरेवोक्तत्वात्, तदेकवाक्यत्वसम्भवे तज्जलानितीत्यन्तस्य पृथग्वाक्यत्वकल्पनायोगात्,
सार्वात्म्यस्योत्पत्तिवाक्यविहितत्वेऽपि मनोमयत्वादीनामुत्पत्तिशिष्टगुणाविरोधिनामन्वये दोषाभावाच्च
वाक्यभेदकल्पनं वा, शाण्डिल्यविद्यायां सार्वात्म्यस्यानुपास्यत्वकल्पनं, वा व्यर्थमिति
चेन्न । उपासीतेत्यनेन1 वाक्यैकवाक्यत्वाभ्युपगमेऽपि पदैक्यवाक्यत्वनिराकरणे दोषाभावात्,
शान्तिहेतुतयाऽन्वितस्य   सार्वात्म्यस्य  उपास्यत्वे प्रमाणाभावादिति2 व्यासार्याभिप्रायात्
। ननु ब्रह्मणसर्वात्मकत्वात् यत्र क्वचित्क्रियमाणस्यापि द्वेषादेरात्मद्वेषपर्यवसन्नत्वेनायुक्तत्वात्
शान्तस्सन्नुपासीतेत्युक्ते ब्रह्मोपासीतेति कथमवगम्यते?  सर्वं खल्विदं ब्रह्मेत्यस्य
शमविध्यर्थवादभूतस्य उपास्यसमर्पकत्वाभावादिति चेत्--सत्यम् । शमविध्यर्थतया निर्दिष्टस्यापि
ब्रह्मण उपास्याकाङ्क्षापूरकत्वस्यापि सम्भवात्, अन्यार्थतयापि स्ववाक्यनिर्दिष्टं ब्रह्म
विहाय उपास्यान्तरकल्पनस्यानुचितत्वात् । मूलतश्शाखां परिवास्योपवेषं करोतीत्यत्र मूलत इत्यस्य
शाखापरिवासने अपादानतयाऽन्वितस्यापि आकाङ्क्षावशेन, उपवेषं करोति इत्यनेनाप्यन्वयाभ्युपगमादिति द्रष्टव्यम् ।
[ तत्क्रतुन्यायविचारः ]
"	विहितमुपासनं स्तौति अथ खलु क्रतुमयः पुरुषो यथा क्रतुरस्मिन् लोके पुरुषो भावति तथेतः"
प्रेत्य भवतीति । तं यथा यथोपासते तथैव भवति (मुद््ग.उ.3) इति श्रुत्यन्तरादिह लोके
पुरुषः, यथाक्रतुः यथोपासनः, तथैवेतः प्रेत्य अमुष्मिन् लोके भवति । ततो हेतोः पुरुषः
क्रतुमयः - क्रतुप्रधानः उपासनप्रधान इत्यर्थः । ततश्च उपासनस्यैव हिततमत्वात् सर्वथाऽनुष्ठेयमित्यर्थः ।।
"	एवं विहितं ब्रह्मोपासनं मनोमयत्वादिगुणान्तरविधानायानुवदति स क्रतुं कुर्वीत । सः"
- उपासकः क्रतुं - ब्रह्मण
उपासनं कुर्वीत इत्यर्थः ।
3.14.2
मनोमयः प्राणशरीरो भारूपः सत्यसङ्गल्प आकाशात्मा
सर्वकर्मा सर्वकामः सर्वगन्धः सर्वरसः सर्वमिदमभ्यात्तोऽवाक्यनादरः ।। 2 ।।
"	प्र. - गुणानेवाह - मनोमयः - परिशुद्धमनोमात्रग्राह्यः । विवेकादिसाधनसप्तकानुगृहीतपरमात्मोपासननिर्मलीकृतमनोमात्रग्राह्य"
इत्यर्थः । प्राणशरीरः - जगति सर्वेषां प्राणानां धारकः । प्राणो यस्य शरीरम् - आधेयं
विधेयं शेषभूतं च स प्राणशरीरः । आधेयत्वविधेयत्वशेषत्वानामेव शरीरशब्दप्रवृत्तिनिमित्तत्वात्
। भारूपः - भास्वररूपः । आदित्यवर्णं तमसः परस्तात् (श्वे.उ.3-8) पश्यते रुक्मवर्णम्
(सु.उ.3-1-3) इत्यादि वाक्यप्रतिपन्नाप्राकृतस्वासाधारणनिरतिशयकल्याणगुणगणनिरतिशयदीप्तियुक्तविग्रहशालीत्यर्थः
। सत्यसङ्कल्पः - अप्रतिहतसङ्कल्पः । आकाशात्मा - आकाशवत् सूक्ष्मस्वच्छस्वरूपः । सकलेतरकारणभूतस्याव्याकृताकाशस्यात्मभूत
इति   वा  आकाशात्मा । स्वयं च प्रकाशते, अन्यांश्च प्रकाशयतीति वा आकाशात्मा । सर्वकर्मा
- क्रियत इति कर्म । सर्वं जगद्यस्य कर्माऽसौ सर्वकर्मा । सर्वा वा क्रिया यस्याराधनमसौ
सर्वकर्मा । सर्वकामः - काम्यन्त इति कामाः । भोग्यभोगोपकरणादयः, ते परिशुद्धास्तस्य
सन्तीत्यर्थः । सर्वगन्धस्सर्वरसः - अशब्दमस्पर्शमित्यादिना (क.उ.3-25) प्राकृतगन्धरसादिनिषेषात्
अप्राकृताः स्वासाधारणाः निरवद्याः निरतिशयाः कल्याणाः स्वभोग्यभूताः सर्वविधा गन्धरसास्तस्य
सन्तीत्यर्थः । सर्वमिदमभ्यात्तः - उक्तं च सर्वमिदं कल्याणगुणजातं अभ्यात्तः - स्वीकृतवान्
। भुक्ताः ब्राह्मणा इतिवत् कर्तरिक्तप्रत्ययः अर्श आद्यजन्तो वा । अवाकी - वाकः उक्तिः,
सोऽस्यनास्तीति अवाकी । कुत इत्यत्राह - अनादरः - अवाप्तसमस्तकामत्वेन आदर्तव्याभावात्,
आदररहितः । अत एवावाकी । परिपूर्णैश्वर्यत्वात् ब्रह्मादिस्तम्बपर्यन्तं निखिलं जगत्तृणीकृत्य
जोषमासीन इत्यर्थः ।।
3.14.3
एष म आत्मा अन्तर्हृदयेऽणीयान् व्रीहेर्वा यवाद्वा सर्षपाद्वा
श्यामाकाद्वा श्यामाकतण्डुलाद्वा । एष म आत्माऽन्तर्हृदये
ज्यायान् पृथिव्या ज्यायानन्तरिक्षात् ज्यायान् दिवो ज्यायानेभ्यो
लोकेभ्यः ।। 3 ।।
"	प्र. - एष म आत्मा अन्तर्हृदयेऽणीयान् व्रीहेर्वा यवाद्वेत्यादि । मदीये हृदये व्रीह्याद्यपेक्षया"
अणुत्वेन1 एषः - परमात्मा उपासनार्थमवस्थित इत्यर्थः । तथाऽनुसन्धानं कर्तव्यमिति भावः
। अन्तर्हृदयेऽवस्थितस्योपास्यमानस्य प्राप्याकारमनुसन्धेयं  निर्दिशति  । एष म आत्माऽन्तर्हृदये
ज्यायान् पृथिव्या इत्यादि । अन्तर्हृदये विद्यमानोऽपि स्वरूपतो निरतिशयपरिमाण इत्यर्थः ।।
3.14.4
सर्वकर्मा सर्वकामः सर्वगन्धः सर्वरसः
सर्वमिदमभ्यात्तोऽवाक्यनादार एष म आत्मान्तर्हृदय
एतद्ब्रह्म । एतमितः प्रेत्याभिसम्भवितास्मीति यस्य
स्यादद्धा न विचिकित्साऽस्तीति ह स्माह शाण्डिल्यः
शाण्डिल्यः ।। 4 ।।
"	प्र. - सर्वकर्मा सर्वकामः सर्वगन्धः सर्वरसः इत्यादि । उक्तोऽर्थः । एवम्भूतं परं"
ब्रह्म परमकारुण्येनास्मदुज्जिजीवयिषया अस्मत्हृदये सन्निहितमित्यनुसन्धातव्यमित्याह
- एष म आत्मान्तर्हृदय एतद्ब्रह्मेति । यथोपासनमीदृशं परमात्मानं अस्माच्छरीरात्समुत्थाय
परं ज्योतिरुपं सम्पद्य स्वेनरूपेणाभिनिष्पद्यते (छां.उ.8-3-4) इत्युक्तरीया देशविशेषविशिष्टं
प्राप्तोऽस्मीति निश्चयरूपमनुसन्धानं
कर्तव्यमित्याह - एतमितः प्रेत्याभिसम्भवितास्मीति । अत्र इति1 इत्यस्य स क्रतुं कुर्वीत
इत्यनेनान्वयः । मनोमयः प्राणशरीर इत्यराभ्य एतमितः प्रेत्याभिसम्भवितास्मीत्येतत्पर्यन्तोऽनुसन्धानप्रकारः ।
"	अत्र च  इति  शब्दनिर्दिष्टो मनोमयत्वादिगुणगतः क्रमविशेष एक एव विधीयते । मनोमयत्वाद्युपास्यगुणानां"
तु आक्षेपतो विधानम्, पृष्ठगतसर्वताविधानादिव पृष्ठानाम् । ततश्च प्राप्तानुवादेन मनोमयत्वाद्यनेकगुणविधाने
वाक्यभेद इति शङ्का प्रत्युक्ता । यद्वा - विधेयानां बहुत्वे़ऽपि क्रतुरूपविधेयतावच्छेदकैक्यान्न
वाक्यभेदः । यद्ग्नये च प्रजापतये च इति वाक्ये देवतात्वरूपविधेयतावच्छेदकैक्येन वाक्यभेदस्य
तान्त्रिकैः1 परिहृतत्वात् । केचित्तु प्राप्तोपासनानुवादेन अभ्युदयेष्टिवाक्यवत् प्रयोगविधित्वसम्भवान्न
वाक्यभेद इति वदन्ति ।
"	एवंविधप्राप्यप्राप्तिनिश्चयोपेतस्योपासकस्य प्राप्तौ न संशयोऽस्तीत्युपसंहरति - यस्य"
स्यादद्धा न विचिकित्साऽस्ति । अत्रतिशब्दोऽध्याहर्तव्यः । अभिसम्भवितास्मीति इतीतिशब्दस्य
काकाक्षिन्यायेन वाऽन्वयः । इति उक्तप्रकारेण  यस्य - उपासकस्य अद्धा - निश्चयोऽस्ति,
तस्य प्राप्तौ विचिकित्सा संशयो नास्तीत्यर्थः । उक्तस्य1 श्रद्धेयत्वसिद्ध्यै वक्तुराप्तिं
दर्शयति - इति ह स्माह शाण्डिल्यः शाण्डिल्यः इति । द्विरुक्तिर्विद्यासमाप्त्यर्था
। अयमर्थः सर्वोऽपि भाष्यश्रुतप्रकाशिकयोः स्पष्टः ।
"	एतत्खण्डान्तर्गतवाक्यविषयकमधिकरणम् उपन्यस्यते2 -"
"	इयञ्च विद्या समन्वयाध्याये द्वितीयपादे चिन्तिता । तत्र हि -  सर्व खल्विदं ब्रह्म"
इत्यत्र ब्रह्मशब्देन प्रत्यगात्मैव निर्दिश्यते । तस्यैव सर्वपदसामानाधिकरण्यनिर्देशोपपत्तेः
। सर्वशब्दनिर्दिष्टं हि ब्रह्मादिस्तम्बपर्यन्तं कृत्स्नं जगत् ब्रह्मादिस्तम्बपर्यन्तभावश्च
प्रत्यगात्मन एवानाद्यविद्यामूलकर्मविशेषोपाधिक उपपद्यते । परमात्मनो निरस्तसमस्तावद्यस्य3
समस्तहेयाकरसर्वभावो नोपपद्यते । प्रत्यगात्मन्यपि ब्रह्मशब्दः क्वचित् क्वचित्प्रयुज्यते,
इदं ब्रह्मायातीत्यादौ । अत एव परमात्मा, परं ब्रह्म  इति परमेश्वरस्य क्वचित्सविशेषणो
निर्देशः । प्रत्यगात्मनश्च निर्मुक्तोपाधेः ब्रह्मत्वं च विद्यते ।  स चानन्त्याय कल्पते
(श्वे.उ.5-9) इति श्रुतेः । अविदुषस्तस्यैव कर्मनिमित्तत्वात् जगज्जन्मस्थितिलयानां
तज्जलानिति हेतुनिर्देशोऽप्युपपद्यते । अतो जीव एवात्र सन्दर्भे प्रतिपाद्यत इति पूर्वपक्षे
- उच्यते - सर्वत्र प्रसिद्धोपदेशात् (ब्रसू.1-2-1) । सर्वत्र सर्वस्मिञ्जगति सर्वं
खल्विदं ब्रह्म इति तदात्मतया विधीयमानं परं ब्रह्मैव । कुतः । प्रसिद्धोपदेशात् । तज्जत्वतल्लत्वादिना
सर्वं  खल्विदं   ब्रह्मेति प्रसिद्धवदुपदेशात् यस्माज्जगज्जन्मस्थितिलयाः वेदान्तेषु
प्रसिद्धाः । तदेवात्र ब्रह्मेति प्रतीयते । वेदान्तप्रसिद्धत्वं च परब्रह्मण एव । यतो
वा इमानि भूतानि जायन्ते (तै.आन.1) इत्यादि वेदान्तेषु परब्रह्मण एव प्रसिद्धेः । तस्य
ब्रह्मादिस्तम्बभावेऽपि प्रकारभूतशरीरगतानां दोषाणां प्रकारिण्यात्मन्यसंस्पर्शात्4
निरस्तसमस्तावद्यत्वस्यना5नुपपत्तिः । जीवानां च प्रतिशरीरं भिन्नानां अन्योन्यतादात्म्यासम्भवेन
सार्वात्म्यस्यासम्भावितत्वात्6 । अतस्सर्वजगत्कारणत्व प्रयुक्तसर्वात्मकत्वस्य परब्रह्मण्येव
सम्भवात् परमेव ब्रह्म इह वाक्ये प्रतिपाद्यते ।
"	विवक्षितगुणोपपत्तेश्च (ब्र.सू.1-2-2) विवक्षितानां मनोमयत्वसत्यसङ्कल्पत्वादीनां गुणानां"
परमात्मन्येव उपपत्तेश्च । विवक्षितत्वं - तात्पर्यविषयत्वम् । मनोमयत्वादीनां च  यथा
क्रतुरस्मिंल्लोके पुरुषो भवति इति वाक्येन मनोमनत्वादिगुणकोपासनेन तदगुणकब्रह्मप्राप्तेः
फलत्वावेदनेन फलरूपतात्पर्यालिङ्गसम्भवात्7 मनोमयत्वादीनां तात्पर्यविषयत्वलक्षणं विवक्षितत्वमवसीयते
। अनुपपत्तेस्तु न शरीरः (ब्र.सू.1-2-3) विवक्षितानां गुणानां शारीरेऽनुपपन्नत्वात्
न शारीरपरग्रहशङ्का कार्या इत्यर्थः ।।
"	कर्मकर्तृव्यपदेशाच्च (ब्र.सू.1-2-4) एतमितः प्रेत्याभिसम्भवितास्मीति  प्राप्यतया"
परं ब्रह्म व्यपदिश्यते प्राप्तृतया च जीवः । अतः प्राप्ता जीवोपासकः । प्राप्यं परं ब्रह्मोपास्यमिति ।
शब्दविशेषात् (ब्र.सू.1-2-5) एष म आत्माऽन्तर्हृदय इति शारीरः षष्ठ्या निर्दिष्ट उपास्यस्तु
प्रथमया । अतो नोपासकस्य जीवस्योपास्यत्वम् ।  स्मृतेश्च (ब्र.सू.1-2-6) सर्वस्य चाहं
हृदि सन्निविष्टः मत्तः स्मृतिर्ज्ञानमपोहनं च (भ.गी.15-5) इति स्मृतिश्चोपास्यं हृदयगतमुपासकात्
भिन्नं परमात्मानं दर्शयति ।
"	अर्भकौकस्त्वात्तद्व्यपदेशाच्च नेति चेन्न निचाट्यत्वादेवं व्योमवच्च (ब्र.सू.1-2-7) अल्पायतनत्वं,-"
अर्भकौकस्त्वं, तद्व्यपदेशः - अल्पत्वव्यपदेशः ।  एष म आत्मान्तर्हृदय  इति अणीयसि हृदयायतने
स्थितत्वात् अणीयान् व्रीहेर्वा यवाद्वा इत्यादिना  स्वरूपेणाणीयस्त्वव्यपदेशाच्च नायं
परमात्मा अपि तु जीव एव । परमात्मनोऽल्पायतनत्वाल्पत्वयोरसम्भवादिति चेन्न । एवं निचाय्यत्वात्
अल्पायतनत्वाल्पत्वाभ्यां तस्यैवोपास्यत्वसम्भवात् । व्योमवच्चेदं ब्रह्म व्यपदिश्यते
ज्यायान्  पृथिव्या इत्यादिना । अतश्च ज्यायस्त्वे उपाध्यश्रवणाज्ज्यायस्त्वं स्वाभाविकम्
। अणीयस्त्वे उपाधिश्रवणात् अणीयस्त्वमौपाधिकमित्यवसीयते ।।
"	सम्भोगप्राप्तिरिति चेन्न वैशेष्यात् (ब्र.सू.1-2-8) परब्रह्मणः शरीरान्तर्वर्तित्वे"
तन्निमित्त सुखदुःखोपभोग प्रसक्तिर्जीववत्स्यादिति चेन्न । तयोरपहतपाप्मत्वानपहतपाप्मत्वकृतविशेषसंभवात्
न  जीववद्भोगप्रसक्तिरिति स्थितम् । प्रकृतमनुसरामः ।
3.15.1
अन्तरिक्षोदरः कोशो भूमिबुध्नो न जीर्यति ।
दिशो ह्यस्य स्रक्तयो द्यौरस्योत्तरं बिलम् ।।
स एष कोशो वसुधानस्तस्मिन् विश्वमिदँ श्रितम् ।। 1 ।।
"	प्र. - पुत्रदीर्घायुष्यफलकं त्रैलोक्यात्मककोशविज्ञानमारभ्यते1 अन्तरीक्षोदरः कोशोभूमिबुध्नो"
न जीर्यति । अन्तरिक्षमुदरं यस्य स तथोक्तः । मध्यवर्तित्वादन्तरिक्षस्य
उदरत्वम् । कोश इव कोशः । कोशसादृश्यात् कोशः । भूमिः बुघ्नः - मुलं यस्य सः  भूमिबुघ्नः । न जीर्यति
- न विनश्यति । स्थिरकालत्वादिति1 भावः । दिशो ह्यस्य स्रक्तयः - स्रक्तयः कोणा इत्यर्थः
। द्यौरस्योत्तरं बिलम् । उत्तरं बिलं - ऊर्ध्वं मुखमित्यर्थः ।  स एष कोशो वसुधानः
-  कर्मफलाख्यं वसुधीयतेऽस्मिन्निति वसुधानः । तस्मिन् विश्वमिदं श्रितम् । कर्मकर्तृफलात्मकं
परिदृश्यमानं कृत्स्नम् अस्मिन् कोशे श्रितमित्यर्थः ।।
3.15.2
तस्य प्राची दिग् जुहूर्नाम्, सहमाना नाम दक्षिणा, राज्ञी नाम
प्रतीची, सुभूता नामोदीची । तासां वायुर्वत्सः । स य एतमेवं
वायुं दिशां वत्सं वेद, न  पुत्ररोदँ  रोदिति ।  सोऽहमेतमेवं
वायुं  दिशां वत्सं वेद; मा पुत्ररोदँ रुदम् ।। 2 ।।
"	प्र. - तस्य.......नाम दक्षिणेत्यादि । तस्य - उक्त त्रैलोक्यकोशस्य या प्राची दिक्"
सा जुहूर्नाम्ना ध्यातव्या इत्यर्थः । एवमेवावशिष्टस्य स्पष्टो़ऽर्थः । तासां वायुर्वत्सः
- वायोः दिक्प्रसूतत्वात् वत्सत्वम् । स एतमेवं वायुं दिशां वत्सं वेद न पुत्ररोदं रोदिति
। दिग्वत्सत्वेन वायूपासकः पुत्रनाशननिमित्तं  रोदं - रोदनं न करोति । पाकं पचतीतिवदयं
पुत्ररोदनं रोदितीनिर्देशः । रोदमिति णमुलन्तो वा । सोऽहमेतमेवं वायुं दिशां वत्सं
वेद मा पुत्ररोदं रुदम् । सः - एतदुपदेष्टा अहमेवमेतदुपासनमनुष्ठाय पुत्ररोदनाभावं फलं
प्राप्तवान् अस्मीत्यर्थः ।।
3.15.3
अरिष्टं कोशं प्रपद्येऽमुनाऽमुनाऽमुना; प्राणं
प्रपद्येऽमुनाऽमुनाऽमुना; भूः प्रपद्येऽमुनाऽमुनाऽमुना;
भूवः प्रपद्येऽमुनाऽमुनाऽमुना; स्वः प्रपद्येऽमुनाऽमुनाऽमुना ।। 3 ।।
"	प्र. - अथ कोशविज्ञानाङ्गभूतान् प्रपदनमन्त्रानाह - अरीष्टं कोशं प्रपद्येऽमुनाऽमुनाऽमुना । अरिष्टं -"
अविनाशं कोशं प्रपद्ये । अमुनाऽमुनाऽमुनेति त्रिः पुत्रस्य नाम गृह्णाति । अमुना पुत्रेण
हेतुना अरिष्टं कोशं प्रपद्य इत्यर्थः । एवमुत्तरत्रापि प्राणं प्रपद्येऽमुनाऽमुनाऽमुनेत्यादि ।।
3.15.4
स यदवोचम् प्राणं प्रपद्य इति, प्राणो वा इदँ सर्वं
भूतम्, यदिदं किञ्च, तमेव तत् प्रापत्सि ।। 4 ।।
"	प्र. - प्राणं प्रपद्ये इत्यादि स्वोक्तमन्त्रान् स्वयमेव व्याचष्टे । तत्र प्रथममन्त्रस्य"
कोशविषयस्य पूर्वमेव व्याख्यातत्वात् द्वितीयादीन् व्याचष्टे - स यदवोचं प्राणं प्रपद्ये
इति प्राणो वा इदँ सर्वं भूतं यदिदं किञ्च इत्यादि । सोऽहं प्राणं प्रपद्य इति यद्वचनम्
अवोचम् - तेन वचनेन प्राणात्मकं सर्वं जगत् प्रापत्सि - प्रसन्नोऽभवमित्यर्थः ।।
"	अथ यदवोचम् - भूः प्रपद्य इति पृथीवीं प्रपद्ये इत्यादि । भूः प्रपद्य इत्यस्य मन्त्रस्य"
त्रीन् लोकान् प्रपद्य इत्यर्थः ।
"	अथ यदवोचं भुवः प्रपद्य इति अग्निं प्रपद्ये इत्यादि । स्पष्टम् ।।"
"	तदवोचं तदवोचमिति  । द्विरुक्तिर्विद्यासमाप्त्यर्था ।।"
3.15.5
अथ यदवोचम् - भूः प्रपद्य इति, पृथिवीं प्रपद्ये,
अन्तरिक्षं प्रपद्ये, दिवं प्रपद्ये इत्येव तदवोचम् ।। 5 ।।
"	प्र. - प्राणं प्रपद्ये इत्यादि स्वोक्तमन्त्रान् स्वयमेव व्याचष्टे । तत्र प्रथममन्त्रस्य"
कोशविषयस्य पूर्वमेव व्याख्यातत्वात् द्वितीयादीन् व्याचष्टे - स यदवोचं प्राणं प्रपद्ये
इति प्राणो वा इदँ सर्वं भूतं यदिदं किञ्च इत्यादि । सोऽहं प्राणं प्रपद्य इति यद्वचनम्
अवोचम् - तेन वचनेन प्राणात्मकं सर्वं जगत् प्रापत्सि - प्रसन्नोऽभवमित्यर्थः ।।
"	अथ यदवोचम् - भूः प्रपद्य इति पृथीवीं प्रपद्ये इत्यादि । भूः प्रपद्य इत्यस्य मन्त्रस्य"
त्रीन् लोकान् प्रपद्य इत्यर्थः ।
"	अथ यदवोचं भुवः प्रपद्य इति अग्निं प्रपद्ये इत्यादि । स्पष्टम् ।।"
"	तदवोचं तदवोचमिति  । द्विरुक्तिर्विद्यासमाप्त्यर्था ।।"
3.15.6
अथ यदवोचम् - भुवः प्रपद्य इति, अग्निं प्रपद्ये,
वायुं प्रपद्ये, आदित्यं प्रपद्ये, इत्येव तदवोचम् ।। 6 ।।
"	प्र. - प्राणं प्रपद्ये इत्यादि स्वोक्तमन्त्रान् स्वयमेव व्याचष्टे । तत्र प्रथममन्त्रस्य"
कोशविषयस्य पूर्वमेव व्याख्यातत्वात् द्वितीयादीन् व्याचष्टे - स यदवोचं प्राणं प्रपद्ये
इति प्राणो वा इदँ सर्वं भूतं यदिदं किञ्च इत्यादि । सोऽहं प्राणं प्रपद्य इति यद्वचनम्
अवोचम् - तेन वचनेन प्राणात्मकं सर्वं जगत् प्रापत्सि - प्रसन्नोऽभवमित्यर्थः ।।
"	अथ यदवोचम् - भूः प्रपद्य इति पृथीवीं प्रपद्ये इत्यादि । भूः प्रपद्य इत्यस्य मन्त्रस्य"
त्रीन् लोकान् प्रपद्य इत्यर्थः ।
"	अथ यदवोचं भुवः प्रपद्य इति अग्निं प्रपद्ये इत्यादि । स्पष्टम् ।।"
"	तदवोचं तदवोचमिति  । द्विरुक्तिर्विद्यासमाप्त्यर्था ।।"
3.15.7
अथ यदवोचम् - स्वः प्रपद्य इति, ऋग्वेदं प्रपद्ये,
यजुर्वेदं प्रपद्ये;सामवेदं प्रपद्ये इत्येव तदवोचम्, तदवोचम् ।। 7 ।।
"	प्र. - प्राणं प्रपद्ये इत्यादि स्वोक्तमन्त्रान् स्वयमेव व्याचष्टे । तत्र प्रथममन्त्रस्य"
कोशविषयस्य पूर्वमेव व्याख्यातत्वात् द्वितीयादीन् व्याचष्टे - स यदवोचं प्राणं प्रपद्ये
इति प्राणो वा इदँ सर्वं भूतं यदिदं किञ्च इत्यादि । सोऽहं प्राणं प्रपद्य इति यद्वचनम्
अवोचम् - तेन वचनेन प्राणात्मकं सर्वं जगत् प्रापत्सि - प्रसन्नोऽभवमित्यर्थः ।।
"	अथ यदवोचम् - भूः प्रपद्य इति पृथीवीं प्रपद्ये इत्यादि । भूः प्रपद्य इत्यस्य मन्त्रस्य"
त्रीन् लोकान् प्रपद्य इत्यर्थः ।
"	अथ यदवोचं भुवः प्रपद्य इति अग्निं प्रपद्ये इत्यादि । स्पष्टम् ।।"
"	तदवोचं तदवोचमिति  । द्विरुक्तिर्विद्यासमाप्त्यर्था ।।"
3.16.1
पुरुषो  वाव  यज्ञः ।  तस्य  यानि चतुर्विशतिवर्षाणि,
तत् प्रातस्सवनम् । चतुर्विशत्यक्षरा गायत्री; गायत्रं
प्रातस्सवनम् । तदस्य वसवोऽन्वायत्ताः ।
प्राणा वाव वसवः । एते हीदँ सर्वं वासयन्ति ।। 1 ।।
"	प्र. - दीर्घायुष्ट्वफलकपुरुषविद्या प्रस्तूयते - पुरुषो वाव यज्ञ इति । पुरुषः स्वस्मिन्"
यज्ञदृष्टिं कुर्यादित्यर्थः । पुरुषस्य यज्ञसादृश्यमेवाह - तस्य यानि चतुर्विशति वर्षाणि,
तत्प्रातस्सवनं - षोडशोत्तरवर्षशतमिते पुरुषायुषि आद्यानि चतुर्विशतिवर्षाणि प्रातस्सवनमित्यर्थः
। तत्र तद्दृष्टिः कर्तव्या इति यावत् । तत्र हेतुमाह - चतुर्विशत्यक्षरा गायत्री गायत्रं
प्रातस्सवनं - प्रातस्सवनस्य गायत्रीछन्दस्कत्वात् गायत्रीछन्दसश्चतुर्विशत्यक्षरात्मकत्वात्,
चतुर्विशतिवर्षे प्रातस्सवनत्वाध्यासो युज्यत इति भावः । तदस्य वसवोऽन्वायत्ताः । अस्य
- उपासकस्य तत् - प्रातस्सवनं वसवः स्वामित्वेनानुगताः । प्रसिद्धयज्ञे प्रातस्सवनस्य
वसुस्वामिकत्वादिति भावः । प्रसिद्धान् वसून् व्यावर्तयति - प्राणा वाव वसवः - वाव शब्दोऽवधारणे
। प्राणानां वसुत्वे युक्तिमाह - एते हीदं सर्वं वासयन्ति । शरीराणामशैथिल्यलक्षणवासस्य
प्राणाधीनत्वादिति भावः ।।
3.16.2
तं चेदेतस्मिन् वयसि किञ्चिदुपतपेत् स ब्रूयात् प्राणा वसवः ।
इदं मे प्रातस्सवनं । माध्यन्दिनँ सवनमनु सन्तनुतेति ।
माऽहं प्राणानां वसूनां मध्ये यज्ञो विलिप्सीयेति ।
उद्धैव तत एति, अगदो ह भवति ।। 2 ।।
"	प्र. - तं चेदेतस्मिन् वयसि किञ्चिदुपतपेत् । तं - पुरुषविद्यानिष्ठम् एतस्मिन् वयसि"
- चतुर्विशतिवर्षात्मके वयसि किञ्चित् - रोगादिकम् उपतपेत् - बाधेत चेदित्यर्थः । स
ब्रूयात् प्राणा वसवः । इदं मे प्रातस्सवनं । माध्यन्दिनँ   सवनमनुसन्तनुतेति   इत्यादि
।  तदा  इमं मन्त्रं सः - उपासकः ब्रूयात् - जपेत् । हे प्राणा वसवः, यज्ञरूपस्य ममाधुना
प्रातःसवनं प्रवर्तते । इदं - प्रवर्तमानं प्रातस्सवनं माध्यन्दिनसवनेनाविच्छिन्नं कुरुत
। प्रातस्सवनेशानां प्राणानां वसूनां मध्ये यज्ञोऽहं - यज्ञरूपोऽहं  मा  विलोप्सीय
- लुप्तो मा भूवम् । छान्दसो माङिलुङभावः । मा शब्दो वा । इति मन्त्रं जपेदित्यर्थः
। उद्धैव तत एत्यगदो ह भवति । ततः - उपतापात् उदेति - उद्गच्छति । अगदो भवति - अरोगो
भवतीत्यर्थः । एवमुत्तरत्रापि ।।
3.16.3
अथ यानि चतुश्चत्वारिँशद्वर्षाणि, तन्माध्यन्तिनँ सवनम् ।
चतुश्चत्वारिँशदक्षरा त्रिष्टुप्; त्रैष्टुभं माध्यन्दिनँ सवनम् ।
तदस्य रुद्रा अन्वायत्ताः । प्राणा वाव रुद्राः ।
एते हीदँ सर्वं रोदयन्ति ।। 3 ।।
"	प्र. - अथ यानि चतुश्चत्वारिँशद्वर्षाणि इत्यादि । प्राणा वाव रुद्रा एते हीदँ सर्वं"
रोदयन्ति । यौवने इन्द्रियाणामत्यन्तं विषयप्रावण्यजनकतया पुरुषान् रोदयन्तीति रुद्रत्वमुपपन्नमित्यर्थः ।।
3.16.4
तं चेत् एतस्मिन् वयसि किञ्चिदुपतपेत्, स ब्रूयात् 'प्राणारुद्राः'
इदं मे माध्यन्दिनँ सवनं तृतीयसवनमनु सन्तनुतेति ।
मा़ऽहं प्राणानाँ रुद्राणां मध्ये यज्ञो विलोप्सीयेति ।
उद्धैव तत एति; अगदो ह भवति ।। 4 ।।
"	प्र. - तं चेदेतस्मिन् वयसि किञ्चिदुपतपेत् । एतस्मिन् वयसि चतुर्विशतिवर्षादूर्ध्वमष्टषष्टिवर्षमध्ये"
इत्यर्थः । प्राणानां रुद्राणांमध्ये - माध्यन्दिनसवनेशानां भवतां मध्ये इत्यर्थः ।।
3.16.5
अथ यान्यष्टाचत्वारिँशद्वर्षाणि तत् तृतीयसवनमष्टाचत्वारिँशदक्षरा
जगती जागतं तृतीयसवनं तदस्यादित्या अन्वायत्ताः प्राणा वा
वादित्या एते हीदँ सर्वमाददते ।। 5 ।।
"	प्र. - अथ यान्यष्टाचत्वारिँशद्वर्षाणि इत्यादि । प्राणा वाव आदित्या एते हीदं सर्वमाददते"
। सर्वस्य विषयजातस्य आदानात् प्राणानामादित्यत्वमित्यर्थः ।।
3.16.6
तं चेत् एतस्मिन् वयसि किञ्चिदुपतपेत्, स ब्रूयात्,
'प्राणा आदित्याः इदं मे तृतीयसवनम् आयुरनुसन्तनुते'ति ।
'माऽहं प्राणानामादित्यानां मध्ये यज्ञो विलोप्सीये'ति ।
उद्धैव तत एति; अगदो हैव भवति ।। 6 ।।
"	प्र. - तं चेत् एतस्मिन् वयसि किञ्चिदुपतपेदित्यादि । एतस्मिन् वयसि - अष्टषष्टिवर्षादूर्ध्वं"
षोडशोत्तरशतवर्षमध्ये  इत्यर्थः । तृतीयसवनम् आयुरनुसन्तनुतेति । तृतीयसवनात्मकमायुरासमाप्त्यविच्छिन्नं
कुरुतेत्यर्थः । प्राणानामादित्यानां मध्ये । तृतीयसवनस्वामिनां भवतां मध्य इत्यर्थः ।
3.16.7
एतद्ध स्म वै तद् विद्वानाह महिदास ऐतरेयः, स किं म
एतदुपतपसि, योऽहमनेन न प्रैष्यामी1ति । स ह षोडशं
वर्षशतमजीवत्2 । प्रह षोडशं वर्षशतं जीवति, य एवं वेद ।। 7 ।।
"	प्र. - एतद्ध स्म वै तत् विद्वानाह महिदास ऐतरेय इत्यादि । हे रोग! स त्वं मे - मां"
किं - कस्मात् एतत् - एवम्प्रकारेण उपतपसि, योऽहं पुरुषविद्यानिष्ठः त्वत्कृतेनानेनोपतापेन
न प्रैष्यामि - न मरिष्यामि । अतस्तव श्रमो वृधैवेति,  एतत् - पुरुषविज्ञानस्वरूपं
विद्वान्  इतरपुत्रो  महिदासनामा, आहस्म इत्यर्थः । ऐतरेयः । शुभ्रादित्वात् इतरशब्दात्
अपत्यार्थे ठक् । स ह षोडशं वर्षशतमजीवत्  ।  सः -  महीदासः षोडशं वर्षशतं - षोडशाधिकं
वर्षशतम् अजीवदित्यर्थः । तदस्मिन्नधिकमिति दशान्ताड्डः (पा.सू.5-2-45) इति षोडशशब्दात्
डप्रत्ययः । अतो विद्यायां फलप्रापकत्वनिश्चयवतोऽवश्यं फलप्राप्तिः भवतीति भावः । अन्योऽप्येवंवित्
षोडशं वर्षशतं जीवतीत्याह - प्र ह षोडशं वर्षशतं जीवति, य एवं वेद । स्पष्टोर्थः ।।
3.17.1
स यदशिशिषति यत्पिपासति यन्न रमते ता अस्य दीक्षाः ।। 1 ।।
"	प्र. - तथा पुरुषस्य यज्ञसादृश्यमेव निरूपयति । स.....दीक्षाः । अशनायापिपासारत्यभावानां"
दुःखात्मकत्वेन दीक्षात्वं कल्प्यमित्यर्थः ।।
3.17.2
अथ यदश्नाति यत्पिबति यद्रमते तदुपसदैरेति ।। 2 ।।
"	प्र. - अथ यदश्नाति यत्पिबति यद्रमते तदुपसदैरेति । अशनपानरतीनां पयोव्रतादियुक्तोपसद्वत्"
सुखरूपत्वात् उपसद्रूपत्वम् । तदुपसदैरेति - उपसद्भिस्साम्यमेति । उपसद्दृष्टिः तासु
कर्तव्या इत्यर्थः ।।
3.17.3
अथ यद्धसति, यज्जक्षति, यन्मैथुनं चरति, स्तुतशस्त्रैरेव तदेति ।। 3 ।।
"	प्र. - यद्धसति,  यज्जक्षति,  यन्मैथुनं  चरति,  स्तुतशस्त्रैरेव तदेति । हासभक्षणमैथुनादीनां"
शब्दवत्वसाम्यात् स्तुतशस्त्रैस्साम्यमेतीत्यर्थः ।।
3.17.4
अथ  यत्  तपो  दानमार्जवमहिँसा सत्यवचनमिति, ता अस्य दक्षिणाः।। 4 ।।
"	प्र. - अथ  यत्तपोदानमार्जवमहिँसा सत्यवचनमिति । ता अस्च दक्षिणाः  -  दक्षिणादृष्टिस्तेषु"
कर्तव्येत्यर्थः । धर्मपुष्टि1करत्वसाम्यात् इति भावः ।।
3.17.5
तस्मादाहुः सोष्यत्यसोष्टेति  पुनरुत्पादनमेवास्य
तन्मरणमेवावभृथः ।। 5 ।।
"	प्र. - तस्मादाहुस्सोष्यत्यसोष्टेति पुनरुत्पादनमेवास्य । यतो हेतोः पुरुषस्यैव यज्ञरूपत्वं"
अत एव यथा यज्ञं करिष्यमाणे पुरुषे देवदत्तः सोमं सोष्यतीति प्रयुञ्जते । तथा यदा माता
तं पुरुषं जनयिष्यति - तदा पुरुषस्य उत्पादनं प्रतीक्ष्य - पुरुषं सोष्यती ति प्रयुञ्जते
लोकाः । यागानन्तरम् असोष्ट सोमं यज्ञदत्त इतिवत् असोष्ट माता पुरुषमित्युत्पत्तेः पश्चात्प्रयुञ्जते
। ततश्च पुरुषस्योत्पादनमेव सोष्यत्यसोष्टेति शब्दसम्बन्धित्वसामान्यात्   यज्ञानुष्ठानलक्षणम्
उत्पादनमित्यर्थः1 । तन्मरणमैवावभृथः । समाप्तित्वसाम्यात् मरणे अवभृथत्वं पश्येदिति
भावः ।।
"3.17.6	"
तद्धैतत् घोर आङ्गिरसः कृष्णाय देवकीपुत्रायोक्त्वोवाच,
अपिपास एव स बभूव, सोऽन्तवेलायामेतत् त्रयँ प्रतिपद्येत,
अक्षितमसि, अच्युतमसि, प्राणसैशितमसीति । तत्रैते द्वे ऋचौ
भवतः ।। 6 ।।
"	प्र. - तद्धैतत् घोर आङ्गिरसः कृष्णाय देवकीपुत्रायोक्त्वोवाच । घोरनामा अङ्गिरोगोत्रः"
कश्चिदृषिः तदेतत् - पुरुषयज्ञर्शनं देवकीपुत्राय कृष्णाय - इति शब्देऽध्याहर्तव्यः
। कृष्णशेषभूतम्, तत्प्रीत्यर्थमित्युक्त्वा - इत्यनुसन्धाय उवाच - अनुष्ठितवानित्यर्थः ।
वचेर्लक्षणया अनुष्ठानार्थत्वम् । अपिपास एव स बभूव । सः घोरनामा भगवच्छेषत्वानुसन्धानपूर्वकपुरुषयज्ञोपासनानुष्ठानेन
ब्रह्मविद्यां प्राप्य अपिपासः - इदमुपलक्षणम् । अपहतपाप्मत्वादिगुणाष्टकस्य मुक्तो
बभूव इत्यर्थः । ततश्च षोडशाधिकवर्षशतजीवनफलकस्यापि पुरुषयज्ञदर्शनस्य भगवच्छेषत्वानु
सन्धानपूर्वकमनुष्ठितस्य ब्रह्मविद्योपयोगित्वमप्यस्तीति भावः ।  सोऽन्तवेलायामेतत्
त्रयँ प्रतिपद्येत । सः - भगवच्छेषत्वानुसन्धानपूर्वक पुरुषविद्यासाधितचिरायुष्ट्वानुगृहीतब्रह्मविद्यानिष्ठः
पुरुषः अक्षितमसि, अच्युतमसि, प्राणसंशितमसि  इत्येतन्मन्त्रत्रयं मरणकाले जपेदित्यर्थः
। अक्षितमसि - क्षयशून्यमसि । अच्युतमसि - स्वरूपस्वभावप्रच्युतिशून्यमसि । प्राणसंशितमसि
- जगत्प्राणयितृत्वे सति संशितं - सूक्ष्मतत्त्वमसीति ब्रह्मसम्बोधनं । शो - तनूकरणे
(धा.पा.1145) इति हि धातुः । तत्रैते द्वे ऋचौ भवतः । तत्र - परब्रह्मविषये एते ऋचौ
- मन्त्रौ2 भवत इत्यर्थः ।।
3.17.7
आदित्प्रत्नस्य1 रेतसः2 ।  उद्वयं  तमसस्परि  ज्योतिः पश्यन्त
उत्तरम् स्वः पश्यन्त  उत्तरम् । देवं देवत्रा सूर्यमगन्मज्योतिरुत्तमम् ।
इति, ज्योतिरुत्तममिति ।। 7 ।।
"	प्र.  - आदित्प्रत्नस्य  रेतस इति । तयोः ऋचोरयमाद्यो मन्त्रः प्रतीकेन गृहीतः । सोऽयं"
मन्त्रः आदित्प्रत्नस्य
रेतसः ज्योतिः पश्यन्तिवासरम् । परो यदिध्यते दिवि (ऋ.सं.8-26-30) इति । अयमर्थः  -
प्रत्नस्य - पुरातनस्य रेतसः - जगद्ब्रीजभूतस्य अव्यक्तस्य आदित् - आदिभूतम्, संसारसन्तमसनिवारकतया
ज्योतिश्शब्दितं परं ब्रह्म सदा पश्यन्ति सूरयः इत्युक्तरीत्या नित्यसूरयः वासरं नित्यप्रकाशरूपं
सर्वकालं पश्यन्तीत्यर्थः । यत् - ज्योतिः अथ यदतः परो दिवो ज्योतिर्दीप्यत  इत्युक्तरीत्या
दिवि - भगवल्लोके परत्वेन इध्यते - निरतिशयदीप्तियुक्तविग्रहयुक्तमित्यर्थः । उद्वयं
तमसस्पतिर्ज्योतिः पश्यन्त उत्तरं स्वः पश्यन्त उत्तरमित्यादि । तमसः - प्रकृतेः परस्तात्
उत्तरं ज्योतिः परब्रह्म परिपश्यन्तः, उत्तरं - सर्वलोकोर्ध्वं स्वः भगवल्लोकं परिपश्यन्तः
- अत्र परिपश्यन्त इत्युभयत्र हेत्वर्थे शतृप्रत्ययः । भगवल्लोकस्य तद्गतपरमात्मनश्च
दर्शनायेति यावत्  देवत्रा - देवेषु देवमनुष्य (पा.सू.5-4-56) इत्यादिना सप्तम्या1स्त्राप्रत्ययः
। देवं - द्योतमानं  उत्तमम् - अर्चिरादिपर्वभूतम् सूर्यरूपं ज्योतिः वयम् - उदगन्म
- उद्गत्य प्राप्ताः स्म इत्यर्थः । द्विरभ्यासो यज्ञकल्पनासमाध्यर्थः ।।
"	एतत्खण्डान्तर्गतवाक्यविषयकमधिकरणं लिख्यते2 - गुणोपसंहारपादे - तैत्तिरीयके - तस्यैवं"
विदुषो यतस्यात्मा यजमानः श्रद्धा पत्नी (तै.आर.6-64) इति श्रुतायाः पुरुषविद्यायाः,
पुरुषो वाव यज्ञः इति छान्दोग्याम्नाता पुरुषविद्या न भिन्ना । पुरुषविद्येति समाख्यैक्यात् ।
पुरुषसम्बन्धिषु यज्ञावयवत्वकल्पनासाम्यात् । मरणावभृथत्वसाम्याच्च इति पूर्वपक्षे प्राप्ते
- उच्यते - पुरुषविद्यायामपि चेतरेषामनाम्नानात् (ब्र.सू.3-3-24) उभयत्राम्नातयोः पुरुषविद्यात्वेऽपि
विद्याभेदोऽस्त्येव । कुतः? इतरेषामनाम्नानात् । यत् सायं प्रातर्मध्यन्दिनञ्च तानि
सवनानी (तै.आर.6-64) त्यादीनां तैत्तिरीयकाम्नातानां छान्दोग्येऽनाम्नानात् । त्रेधाविभक्तपुरुषायुषस्यैव
छान्दोग्ये सवनत्वाम्नानात् । छान्दोग्यश्रुताशिशिषादिदीक्षादित्वपरिकल्पनस्य तैत्तिरीयके
अदर्शनात् । यजमानपत्न्यादिपरिकल्पनानाञ्च भिन्नभिन्नत्वात् ।
"	छान्दोग्ये - पुरुषो वाव यज्ञः इति श्रुतस्य पुरुषे यज्ञत्वकल्पनस्य3 तैत्तिरीयके अदर्शनाच्च"
विद्याभेद एव । न च तस्यैवं विदुषो यज्ञस्य इत्यत्र षष्ठ्यन्तयोः सामानाधिकरण्याश्रयणेन
पुरुषे यज्ञत्वकल्पनं तैत्तिरीयकेऽप्यस्तीति वाच्यम् । पुरुषस्यैव,  यज्ञत्वे तस्यैव
यजमानत्वं विरुद्धम् । यज्ञत्वयजमानत्वयोरेकस्मिन् विरोधात् । किञ्च पुरुषे यज्ञत्वकल्पने
हि, विद्वान् यज्ञः आत्मा यजमान ।इत्येव वक्तव्यं स्यात्; न तु एकवाक्यतया, विदुषो यज्ञस्यात्मा
यजमानः इति । अतो विदुषो यज्ञस्येति व्यधिकरणे षष्टयौ । विद्वत्संबन्धि यज्ञस्येत्यर्थः
। ततश्च प्रणव एव विस्वरः इति न्यायेन पुरुषस्य यज्ञत्वकल्पनैकरूप्याभावात् विद्याभेद एव ।
"	किञ्च छान्दोग्याम्नातायाः, पुरुषविद्यायाः प्र ह षोडशं वर्षशतं जीवति  इति षोडशाधिकवर्षशतजीवनं"
फलत्वेनाम्नातम् तैत्तिरीयके तु श्रुतायाः पुरुषविध्यायाः ब्रह्मणे त्वा महस ओमित्यात्मानं
युञ्जीत (तै.आर.6-63) इति पूर्वानुवाकविहितायाः ब्रह्मविद्यायाः ब्रह्मणो महिमानमाप्नोति
(तै.आर.6-63) इति ब्रह्मप्राप्तिफलिकायाः संनिधौ पठितत्वात् ब्रह्मविद्याङ्गतया ब्रह्मप्राप्तिफलकत्वमेव
। अतः फलसंयोगभेदाच्च पुरुषविद्ययोः भेद इति सिद्धान्तितम् । प्रकृतमनुसरामः ।।
3.18.1
मनो ब्रह्मेत्युपासीतेत्यध्यात्मम् । अथाधिदैवतम् ।
आकाशो ब्रह्मेति । उभयमादिष्टं भवति अध्यात्मञ्चाधिदैवतञ्च ।। 1 ।।
"	प्र. -  अध्यात्मं  मनसि,  अधिदैवतमाकाशे  च  ब्रह्मदृष्टिरुपदिश्यते - मनो"
ब्रह्मेत्युपासीतेत्यादिना  ।  आदिष्टं  भवति - उपदिष्टं भवतीत्यर्थः । शिष्टं स्पष्टम् ।।
3.18.2
तदेतच्चतुष्पाद् ब्रह्म । वाक् पादः, प्राणः पादः, चक्षुः पादः, श्रोत्रं पाद
इत्यध्यात्मम्; अथाधिदैवतम् अग्नि पादो वायुः पाद आदित्यः पादो दिशः
पाद इति । उभयमेवादिष्टं भवति अध्यात्मञ्चैवाधिदैवतञ्च ।। 2 ।।
"	प्र. तदेतच्चतुष्पाद् ब्रह्म । तदेतत् - मन आख्यं ब्रह्म चतुष्पादित्यर्थः । कथं मनो"
रूपस्य ब्रह्मणः चतुष्पात्त्वमित्यत्राह । वाक््पादः प्राणःपादः चक्षुःपादः श्रोत्रं
पाद इत्यध्यात्मम् । वागादीनां चतुर्णां मनोनियाम्यत्वात् मनः पादत्वाध्यासो युक्त इति
भावः । इत्यध्यात्मम् उक्तमिति शेषः । अथाधिदेवतम् । उच्यत इति शेषः । अग्निपादो वायुः
पाद आदित्यः पादो दिशः पाद इति । अग्न्यादयश्चत्वारो ब्रह्मरूपाकाशस्य उदरलग्नाः पादा
इव भवन्तीत्यर्थः । इत्यभयमेवादिष्टं भवति अध्यात्मञ्चैवाधिदैवतञ्च इति । स्पष्टोऽर्थः ।।
3.18.3
वागेव ब्रह्मणश्चतुर्थः पादः । सोऽग्निना ज्योतिषा भाति च तपति च ।
भाति च तपति च कीर्त्या यशसा ब्रह्मवर्चसेन, य एवं वेद ।। 3 ।।
"	प्र. - 	वागेव ब्रह्मणश्चतुर्थः पादः । सोऽग्निना ज्योतिषा भाति च तपति च । अध्यात्मं ब्रह्मरूपस्य मनसो"
वागेव चतुर्थः पादः । सोऽधिदैवतं ब्रह्मरूपाकाशपादतया  तत्सम्बन्धिना  अग्निना ज्योतिषा
- प्रकाशकेन भाति - प्रकाशते । तपति - स्वकार्योत्साही भवतीत्यर्थः । अग्निर्वाग्भूत्वा
मुखं प्राविशत् (ऐ.उ.2-4) इति अग्निदेवताया एव वागधिष्ठातृत्वेन तदधीनप्रकाशप्रवृत्तिकत्वादिति
भावः । एवमुत्तरत्रापि द्रष्टव्यम् । भाति च तपति च कीर्त्या यशसा ब्रह्मवर्चसेन, य
एवं वेद । वितरणविक्रमरूपहेतुभेदात् कीर्तियशसोर्भेदः । ब्रह्मवर्चसं वृत्ताध्ययनसमृद्धिः
। शिष्टं स्पष्टम् ।।
3.18.4
प्राण एव ब्रह्मणश्चतुर्थः पादः । स वायुना ज्योतिषा भाति च तपति च ।
भाति च तपति च कीर्त्या यशसा ब्रह्मवर्चसेन, य एवं वेद ।। 4 ।।
"	प्र. - प्राण एव ब्रह्मणश्चतुर्थः पादः सवायुनेत्यादि । वायुप्राणयोः एकतत्त्वत्वादिति1 भावः ।।"
3.18.5
चक्षुरेव ब्रह्मणश्चतुर्थः पादः । स आदित्येन ज्योतिषा भाति च तपति च ।
भाति च तपति च कीर्त्या यशसा ब्रह्मवर्चसेन, य एवं वेद ।। 5 ।।
"	प्र. - चक्षुरेव ब्रह्मणश्चतुर्थः पादः । स आदित्येनेत्यादि । आदित्यस्य2 चक्षुरधिष्ठातृत्वादिति भावः ।।"
3.18.6
श्रोत्रमेव ब्रह्मणश्चतुर्थः  पादः  । सः दिग्भिर्ज्योतिषा भाति च तपति च ।
भाति च तपति च कीर्त्या यशसा ब्रह्मवर्चसेन, य एवं वेद ।। 6 ।।
।। इति अष्टादशः खण्डः ।।
"	प्र. - श्रोत्रमेव ब्रह्मणश्चतुर्थः पादः सदिग्भिरित्यादि । दिशश्श्रोत्रं भूत्वा कर्णौ"
प्राविशन् (ऐ.उ.2-4) इति दिग्देवतानां श्रोत्राधिष्ठातृत्वादिति भावः । अवशिष्टस्योक्तोऽर्थः
। य एवं वेद य एवं वेदेति । द्विरुक्तिर्विद्यासमाप्त्यर्था ।।
3.19.1
आदित्यो ब्रह्मेत्यादेशः । तस्योपव्याख्यानम् असदेवेदमग्र आसीत् ।
तत् सदासीत् । तत् समभवत् । तदाण्डं निरवर्तत । तत् संवत्सरस्य
मात्रामशयत । तन्निरभिद्यत । ते आण्डकपाले  रजतञ्च सुवर्णञ्चाभवताम् ।। 1 ।।
"	प्र. - पूर्वत्रादित्यो ब्रह्मणः पादउक्तः । अथ तस्मिन् सकलब्रह्मदृष्ट्यर्थमिदमारभ्यते"
- आदित्यो ब्रह्मेत्यादेशः । आदित्यो ब्रह्मेत्युपदेशः क्रियत  इत्यर्थः   ।  तस्योपव्याख्यानम्
। क्रियत इति शेषः । असदेवेदमग्र आसीत् । इदं - जगत् अग्र असत् - अव्याकृतनामरूपमासीत्
। तत् सदासीत् । तत् - अव्याकृतनामरूपं जगत् सदासीत् - ईषन्नामरूपकार्याभिमुखमासीत्
। तत् समभवत् । अल्पतरनामरूपव्याकरणेन, अङ्कुरीभूतमिव बीजं क्रमेण स्थूलमभवदित्यर्थः
। तदाण्डं निरवर्तत । अण्डं संवृत्तमित्यर्थः । आण्डमिति छान्दसः दीर्घः । तत्संवत्सरस्य
मात्रामशयत । संवत्सरस्य - कालस्य मात्रां - परिमाणमेकरूपतया अशयत - स्थितं बभूवेत्यर्थः
। तन्निरभिद्यत संवत्सरकालादूर्ध्वं तदण्डं निर्भिन्नमभवत् । ते आण्डकपाले इत्यादि ।
ते आण्डकपाले - अण्डकपाले रजतञ्च सुवर्णञ्च एकैकमभवतामित्यर्थः ।।
3.19.2
तद् यद्रजतँ सेयं पृथिवी । यत् सुवर्णं सा द्यौः । यज्जरायु ते पर्वताः ।
यदुल्बँ  स  मेधो  नीहारः  । या धमनयस्ता नद्यः ।
यद् बास्तेयमुदकँ स समुद्रः ।। 2 ।।
"	प्र. - तद्यद्रजतं सेयं पृथिवी । यद्रजतमयं कपालं, तत्पृथिव्याद्युपलक्षितमधोऽण्डकपालमित्यर्थः"
। यत्सुवर्णं सा द्यौः । सुवर्णमयं कपालं द्युलोकोपलक्षितमूर्ध्वकपालम्1 । यज्जरायु
ते पर्वताः । जरायु - गर्भपरिवेष्टनम्, अण्डस्य शकलीभावदशायां याः स्थूलगर्भपरिवेष्टनसिराः
- ते पर्वता बभूवुरित्यर्थः । यदुल्बं स मेघो नीहारः । यदुल्बम् - सूक्ष्मं गर्भपरिवेष्टनं
। तन्मेघसहितं हिमम् । या घमनयस्तानद्यः - घमनयः - सिरा इत्यर्थः । यद्वास्तेयमुदकं
स समुद्रः । वस्तौ भवं वास्तेयम् ।।
3.19.3
अथ यत्तदजायत, सो़ऽसावादित्यः । तं जायमानं घोषा उलुलवोऽनू
दतिष्ठन्; सर्वाणि च भूतानिः, सर्वे च कामाः । तस्मात् तस्योदयं प्रति
प्रत्यायनं प्रति घोषा उलूलवोऽनुत्तिष्ठन्ति, सर्वाणि च भूतानि, सर्वे चैव1कामाः ।। 3 ।।
"	प्र. -  अथ यत्तदजायत, सो़ऽसावादित्यः । तस्मिन्नण्डे गर्भरूपं यदजायत - स आदित्य"
इत्यर्थः । तं जायमानं घोषा उलूलवोऽनूदतिष्ठन् सर्वाणि च भूतानि सर्वे च कामाः । तं
- आदित्यं जायमानमनु उलूलवः2 - उरूरवः - उरूरवाः विस्तीर्णरवाः महाध्वनियुक्ताः । उलूलव
इति छान्दसं रूपम् । घोषाः - शब्दाः, स्यावरजङ्गमानि भूतानि च, तेषां कामाः काम्यमानाः
स्त्रीवस्त्रादयश्च उदतिष्ठन् - उत्थितवन्त इत्यर्थः । सर्वस्यादित्योदयानन्तरभावित्वादिति
भावः । तस्मात् तस्यो दयं प्रति प्रत्यायनं प्रतीत्यादि । तस्मादद्यत्वेपि आदित्यस्योदयं
प्रति प्रत्यायनम् - अस्तमयञ्च प्रति, उरूरवाः शब्दाश्च भूतानि च कामाश्च उत्पद्यन्त
इत्यर्थः । उदयास्तमयवेलायां1 पक्षिद्योषादीनां दर्शनादिति भावः ।।
3.19.4
स य एतमेवं विद्वानादित्यं ब्रह्मेत्युपास्ते, अभ्याशो ह यदेनं साधवो
घोषा आ च गच्छेयुः, उप च निम्रेडेरन्, निम्रेडेरन् ।। 4 ।।
"	प्र. - स  य  एतमेवं विद्वानादित्यं ब्रह्मेत्युपास्ते इत्यादि । ह शब्दः प्रसिद्धौ"
। एनं - आदित्यब्रह्मोपासकम्,
अभ्याशः क्षिप्रम् । यत् ये इत्यर्थः । ये साधवः शोभनाः घोषाः ते1  उप समीपे आगच्छेयुश्च
। निम्रेडेरन् - सुखं च
कुर्युरित्यर्थः । मृड सुखे च (धा.पा.15-17) इिति हि धातुः; अन्तर्भावितण्यर्थः । निम्रेडेरन्
निम्रेडेरन् इति द्विरुक्तिरध्यायपरिसमाप्त्यर्था ।।
।। इति प्रकाशिकायां तृतीयः प्रपाठकः समाप्तः ।।
4.1.1
ओं । जानश्रुतिर्ह पौत्रायणः श्रद्धादेयो बहुदायी बहुपाक्य आस ।
स ह सर्वत आवसथात् मापयाञ्चक्रे, सर्वत एव मेऽन्नमत्स्यन्तीति ।। 1 ।।
"	प्र. संवर्गविद्या प्रस्तूयते - विद्यास्तुत्यर्था आख्यायिका जानश्रुतिर्ह पौत्रायणः"
श्रद्धादेयो बहुदायी बहुपाक्य आस । जनश्रुतस्यापत्यं जानश्रुतिः । हशब्दः प्रसिद्धौ
। पुत्रसंज्ञस्य पुत्रः पौत्रः ; तस्यापत्यं पौत्रायणः श्रद्धापुरस्सरं देयमस्य सः श्रद्धादेयः
। अतिथिभ्यो बहु दातुं शीलमस्य, स बहुदायी । बह्वस्य गेहेऽन्नं पक्तव्यं यस्य, स बहुपाक्यः
। एवङ्गुणसम्पन्नो जानश्रुतिः कस्मिंश्चिद्देशे आस । स ह सर्वत आवसथात् मापयाञ्चक्रे
सर्वत एव मेऽन्नमत्स्यन्तीति । स ह - जानश्रुतिः सर्वत एत्य अतिथयो ममान्नं भोक्ष्यन्त
इत्यभिप्रायेण सर्वासु दिक्षु ग्रामनगरमार्गारण्यादिषु पान्थानामनाथानां शीतवातवर्षातपवारणान्नोदकशयनाच्छाद-
नादिपूर्णाः शालाः कारितवानित्यर्थः ।
4.1.2
अथ ह हँसा निशायामतिपेतुः ।
तद्धैर्वं हँसो हँसमभ्युवाद, भो1 भोऽयि भल्लाक्ष ।
भल्लाक्ष ! जानश्रुतेः पौत्रायणस्य समं दिवा ज्योति-राततम् ।
तन्मा प्रसाङ्क्षीः2 । तत् त्वा मा प्रधाक्षीदि3ति ।। 2।।
"	प्र. अथ ह हँसाः निशायामतिपेतुः । एवं सति कस्यांचित् रात्रौ केचन महात्मनोः अन्नदानादिगुणैस्तोषिता"
भूत्वा हंसरूपास्सन्तः रा़ज्ञः दर्शनगोचरे आगताः। तद्धैवं हंसो हंसमभ्युवाद । तत् -
तस्मिन् काले  तेषां हंसानां मध्ये एकः पृष्ठतो गच्छन् हंसः अग्रेगामिनं कञ्चन हंसमुवाच
। भोभोऽयि भल्लाक्ष - प्रधाक्षीदिति । भोभो अयि इति सम्बोध्य, भल्लाक्ष - भल्लाक्षेत्यनेन
विपरितलक्षणया मन्दलोचनेति सम्भ्रमेण द्विवारं  सम्बोधनम् । समं दिवा - स्वर्गेण - समम्,
दिवा दिवसेन समं वा अस्य राज्ञः तेजः प्रसृतम् । तत् - तस्मिन् तेजसि मा प्रसाङ्क्षीः
- मा प्रसक्तो भूः । प्रसक्तौ को दोषः इत्यत्राह - तत्त्वा  मा प्रधाक्षीदिति । तत्
- तेजः त्वाँ मादहेत् इत्यर्थः । इत्यभ्युवादेत्यन्वयः ।।
4.1.3
तमु ह परः प्रत्युवाच, कम्वर एनमेतत्सन्तँ सयुग्वानमिव
रैक्वमात्थेति। यो नु कथँ सयुग्वा रैक्व इति ।। 3 ।।
"	प्र. - तमु ह परः प्रत्युवाच । एवं जानश्रुतिप्रशंसारूपं वाक्यमुपश्रुत्य तदसहमान इवापरो"
हंसः प्रत्युवाचेत्यर्थः । प्रत्युक्तिमेवाह - कं रैक्वमात्थेति । उ इत्यनर्थको निपातः
। अरं कं सन्तं केन माहात्म्येन युक्तं सन्तम् एनं - जानश्रुतिं प्रति सयुग्वानं - सशकटं
रैक्वमिव - रैक्वं प्रतीव एतत् - प्रशंसावचनं प्रब्रूषि । रैक्व एव
ब्रह्मज्ञो महाप्रभावः । अब्रह्मज्ञस्यास्य किं तेजः किं वा मां दहेदिति भावः।।
"	एवमुक्तः पश्चात् पतन्1 हंसः पृच्छति - यो नु कथं सुयुग्वा रैक्व इति । य उक्तः, स"
किं प्रकार इत्यर्थः ।
4.1.4
यथा कृताय विजितायाधरेऽयाः संयन्ति, एवमेनँ सर्व
तदमिसमेति, यत् किञ्च प्रजाः साधु कुर्वन्ति, यस्तद्
वेद, यत् स वेद, स मयैतदुक्तः इति ।। 4 ।।
"	प्र. - इतर आह - यथा कृताय विजितायाधरेऽयाः सयन्ति एवमेनं सर्वं तदभिसमेतीत्यादि ।"
यथा लोके - कृतनामा अयः द्यूतसमयप्रसिद्धः चतुरङ्कायाः तत्र विजितं जयो यस्य सः कृतायविजितः
पुरुषः, अथवा विजितं - विजयः । तस्मै इत्यर्थः । तदर्थमितरे त्रिद्व्येकाङ्काः अधरे
- न्यूनाः अयाः संयन्ति - सङ्गच्छन्ते, अन्तर्भवन्ति - चतुरङ्के कृताय एकाङ्कद्व्येङ्कत्र्यङ्कानां
शतं सहस्रे सम्भवति  इति न्यायेन विद्यमानत्वात् तत्रान्तर्भवन्ति1 इत्यतः कृताङ्कविजयिनः
एकाङ्कादिविजयोऽप्यस्तीति भावः - एवमेव लोके प्रजाः, यत्साधु कुर्वन्ति यद्यत शोभां
कर्मानुतिष्ठन्ति; तत् सर्वम् एनं - कृतायस्थानीयं रैक्वमभिसमेति - सङ्गच्छते । तत्कर्मणि
सकलं शोभनं कर्म अन्तर्गतमिति यावत् । किञ्च यस्तद् वेद यत् स वेद स मयैतदुक्त इति ।
सः रैक्ववः यद् वेद, तदेव अन्योऽपि यः कश्चिद् वेद । तद्ज्ञातमेवाऽन्ये जानन्ति ।
तद्ज्ञाने सर्वज्ञानमन्तर्गतम् इत्यर्थः । सः - तादृशो रैक्वः मया एतत् - इदानीं सयुग्वानमिव
रैक्वमात्थ इत्युक्त इत्यर्थः । वेदान्ताचार्यैः तत्त्वटीकायामस्यार्थस्य प्रतिपादितत्वात्
। उक्तञ्च भगवता भाष्यकृता;  लोके यत् किञ्चित् साध्वनुष्ठितं कर्म, यच्च सर्वचेतनगतं
विज्ञानम्, तदुभयं यदीयज्ञानकर्मान्तर्गतम्2, स रैक्व इत्याह इति ।
"	यदपि व्यासार्यैर्लघुसिद्धान्ते, आवृत्तिरसकृदुपदेशात् (ब्र.सू.4-1-1) इत्यत्र, यस्तद्"
वेद - यो वेदिता, यद् स वेद - यद् वेद्यम्, स मयैतदुक्तः स वादिता रैक्वः, एतत् तद्वेद्यं
ब्रह्म इत्येतदुभयं मयोक्तम्; तव मयोपदिष्टमित्यर्थः इत्युक्तम् तदप्येतत्परं द्रष्टव्यम्;
नतु प्रतीयमानार्थपरम् । यस्तद् वेद यत् स वेदेति वाक्यात् प्राचीने, यथा कृतायविजितायाधरेऽयाः
संयन्ति, एवमेनं सन्तं तदभिसमेति यत् किञ्च प्रजाः साधु कुर्वन्तीति वाक्ये ब्रह्मप्रसक्तेरेवाभावेन
वेदिता वेद्यञ्च तवोपदिष्टमित्यस्यार्थस्यासम्भवेन यस्तद वेद यत् स वेद वाक्येन प्रतिपादनासम्भवात्;
भाष्यविरोधाच्चेति द्रष्टव्यम् ।
"	केचित्तु - भगवता भाष्यकृतालघुसिद्धान्तभाष्ये, यस्तद् वेद यत् स वेद स मयैतदुक्तमित्यत्र"
इतितद्वाक्यप्रतीकस्य धृतत्वात् तदनुरोधेन व्यासार्यैः स मयैतदुक्तमिति नपुंसकान्तपाठस्य
गृहीततया तत्र नपुंसकस्य उक्तशब्दस्य स इति पुल्लिङ्गतच्छब्दविशेषणत्वायोगात्, यस्तद्
वेद यस्य वेद इति पुंनपुंसकान्तयच्छब्दद्वयनिर्दिष्टयोः वेतृवेद्ययोः स
मयैतदुक्तमित्यत्र क्रमेण प्रतिनिर्देशकयोः स एतदिति पुंनपुंसकसर्वनामशब्दयोः
श्रवणेन, सः - वेदिता एतद् - वेद्यं परं ब्रह्मेत्येतदुभयं मयोक्तमित्यर्थस्यैव वाक्यस्वारस्यलभ्यत्वाच्च
स एवार्थो युक्त इति व्यासार्याभिप्रायः न चात्र उदाहृतभाष्यविरोधः; प्रकाशश्च कर्मण्यभ्यासात्
*1 (ब्र.सू.3-2-24) इति सूत्रे -
"	वाचिकैः पक्षिमृगतां मानसैरन्त्यजातिताम् ।"
"	शरीरजैः कर्मदोषैर्याति स्थावरतां नरः ।। (म.स्मृ. 12-9)"
इति मनुस्मृतौ च मनोव्यापारात्मके वेदने कर्मशब्दप्रयोगदर्शनेन यत् किञ्च प्रजाः साधु
कुर्वन्ति  इत्यनेनैव सर्वप्रजानुष्ठितसाधुकर्मण इव सर्वचेतनगतज्ञानस्यापि ग्रहणं सम्भवतीत्यभिप्रायेणैव
तत्र भाष्ये, यत् किञ्चित् साध्वानुष्ठितं कर्म यच्च सर्वचेतनगतं विज्ञानम् इति कर्मापेक्षया
ज्ञानस्य पृथङ््निर्देशात्। अत एव पूर्ववाक्ये ब्रह्मप्रसक्तिरेव नास्ति इत्यपि प्रत्युक्तम्
। सर्वप्रजानुष्ठितसाधुकर्मणः सर्वचेतनगतज्ञानस्य च रैक्वज्ञानकर्मणोः स्वरूपेणान्तर्भावस्य
दुरुपपादतया कृतायाधरायदृष्टान्तस्वारस्येन च रैक्ववेदनविषये तत्कर्मोद्देश्यभूते च
सविभूतिकब्रह्मणि सर्वप्रजानुष्ठितकर्मोद्देश्यसर्वचेतनगतज्ञानविषययोरन्तर्भावस्यैव
वक्तव्यत्वेन पूर्ववाक्ये ब्रह्मप्रसक्तेरावश्यकत्वात्। तत्त्वटीकाग्रन्थस्तु, स मयैतदुक्त
अति पुल्लिङ््गान्तपाठे च सति तन्निर्वाहमात्राभिप्रायः अतो व्यासार्यप्रतिपादितार्थ
एव भदवद्भाष्यकृदभिमत इति न काप्यनुपपत्तिरित्याहुः ।
4.1.5
तदु ह जानश्रुतिः पौत्रायण उपशुश्राव ।
स ह सञ्जिहान एव क्षत्तारमुवाच, अङ्गारे !
ह सयुग्वानमिव रैक्वमात्थेति, यो नु कथँ
सयुग्वा रैक्व इति ।। 5 ।।
"	प्र. - तदु ह जानश्रुतिः पौत्रायण उपशुश्राव । तत् - ब्रह्मज्ञानविधुरतया आत्मनिन्दागर्भं"
तद्वत्तया च रैक्वप्रशंसारूपं वाक्यं स राजा शुश्राव । स ह सञ्जिहान एव क्षत्तारमुवाच
। स कथमपि निशामतिवाह्य सञ्जिहान एव तल्पं त्यजन्नेव क्षत्तारम् उवाच - वक्ष्यमाणमुक्तवान् । क्षत्ता नाम -
"	वैश्याद्ब्राह्मणकन्यायां क्षत्ता नाम प्रजायते ।"
"	जीविकावृत्तिरेतस्य राजान्तःपुररक्षणम् ।।"
इत्युक्तरीत्या राजान्तःपुररक्षकः प्रतिलोमजातिविशेषः क्षत्ता । अङ्ग अरे ह सयुग्वानमिव
रैक्वमात्थेति, यो नु कथं सयुग्वा रैक्व इतीत्यादि । ह अरे अङ्ग वत्सेति तं क्षत्तारं
राजा सम्बोध्य रात्रावेवं हंसयोः सल्लापः समजनीति, सयुग्वानमिव रैक्वमात्थेत्यादिहंसोक्तिप्रत्युक्तिवाक्यानुवादपूर्वकं
रैक्वस्य चिह्नमुक्तवानित्यर्थः ।।
4.1.5
यथा कृतायविजितायाधरेऽयाः संयन्ति एवमेनँ सर्वं
तदभिसमेति यत् किञ्च प्रजाः साधुकुर्वन्ति यत्सद्
वेद, यत् स वेद स मयैतदुक्त इति ।।6।।
"	प्र. - तदु ह जानश्रुतिः पौत्रायण उपशुश्राव । तत् - ब्रह्मज्ञानविधुरतया आत्मनिन्दागर्भं"
तद्वत्तया च रैक्वप्रशंसारूपं वाक्यं स राजा शुश्राव । स ह सञ्जिहान एव क्षत्तारमुवाच
। स कथमपि निशामतिवाह्य सञ्जिहान एव तल्पं त्यजन्नेव क्षत्तारम् उवाच - वक्ष्यमाणमुक्तवान् । क्षत्ता नाम -
"	वैश्याद्ब्राह्मणकन्यायां क्षत्ता नाम प्रजायते ।"
"	जीविकावृत्तिरेतस्य राजान्तःपुररक्षणम् ।।"
इत्युक्तरीत्या राजान्तःपुररक्षकः प्रतिलोमजातिविशेषः क्षत्ता । अङ्ग अरे ह सयुग्वानमिव
रैक्वमात्थेति, यो नु कथं सयुग्वा रैक्व इतीत्यादि । ह अरे अङ्ग वत्सेति तं क्षत्तारं
राजा सम्बोध्य रात्रावेवं हंसयोः सल्लापः समजनीति, सयुग्वानमिव रैक्वमात्थेत्यादिहंसोक्तिप्रत्युक्तिवाक्यानुवादपूर्वकं
रैक्वस्य चिह्नमुक्तवानित्यर्थः ।।
4.1.7
स ह क्षत्ताऽन्विष्य, `नाविद'मिति प्रत्येयाय ।
तँ होवाच; `यत्रारे ब्राह्मणस्यान्वेषणा तदेनमच्छेति ।। 7 ।।
"	प्र. - स ह क्षत्ताऽन्विष्यनाविदमिति प्रयेयाय । सः - क्षत्ता शकटलक्षणरैक्वचिह्नमनुस्मरन्"
ग्रामनगरादिकमन्विष्य नाविदं - नाज्ञासिषमिति प्रत्यागतवान् । तं होवाच; यत्रारे ब्राह्मणस्यान्वेषणा,
तदेनमर्च्छेति । अरे ! क्षत्तः ! ब्राह्मणस्य - ब्रह्मविदः यत्र - विजनेषु1 नदीपुलिनारण्यादिषु
मार्गणं युक्तम्, तत् - तत्र गत्वा एनमर्च्छ - रैक्वं प्राप्नुहि, मार्गणं कुरु इति
तं राजा उवाच इत्यर्थः।।
4.1.8
सोऽधस्ताच्छकटस्य पामानं कषमाणमुपोपविवेश ।
तँ हाभ्युवाद, त्वं नु भगवः ! सयुग्वा रैक्व इति ।
अहँ ह्यारा 3 इति1 ह प्रतिजज्ञे ।
स ह क्षत्ता2, अविदमिति प्रत्येयाय ।। 8 ।।
"	प्र. - सोऽधस्तात् शकटस्य पामानं कषमाणमुपोपविवेश । अथ पुनः सः - क्षत्ता गत्वा विजने"
कस्मिञ्चिद्देशे शकटस्याधस्तात् पामानं कषमाणं - कण्डूयमानं रैक्वमेत्य दृष्ट्वा उपोपविवेश
- समीपे गत्वा विनयेन उपविष्टवान् । तं हाभ्युवाद, त्वं नु भगवः ! सयुग्वा रैक्व इतीत्यादि
। हे भगवान् त्वं वा रैक्व इति क्षत्रा पृष्टो ऋषिः अरे । क्षत्तः ! रैक्वोऽहमेवेति
प्रत्युवाच । तच्छ्रुत्वा सः क्षत्ता अहं रैक्वम् अविदं - अज्ञासिषमिति प्रत्यागत इत्यर्थः ।।
4.2.1
तदुह जानश्रुतिः पौत्रायणः षट्शतानि गवां
निष्कमश्वतरीरथं तदादाय प्रतिचक्रमे तँ हाभ्युवाद ।। 1 ।।
"	प्र. - तदुह प्रतिचक्रमे । उहेत्यनर्थको निपातः । तत् - तत्र; जानश्रुतिः गवां षट्शतानि,"
निष्कं - कण्ठाभरणम् अश्वतरीयुक्तरथं तदा गृहीत्वा रैक्वं प्रतिचक्रमे - गतवान् । तं
हाभ्युवाद । गत्वा च राजा तं रैक्वम् इत्युवाचेत्यर्थः।।
4.2.2
रैक्वेमानि षट् शतानि गवाम्, अयं निष्कोऽयमश्वतरीरथः ।
अनु म एतां भगवो ! देवताँ शाधि, यां देवतामुपास्से इति ।। 2 ।।
"	प्र. - रैक्वमानि षट् शतानि गवाम्, अयं निष्कोऽयमश्वतरीरथः । हे रैक्व ! एतत्सर्वमानीतम्"
। तद्गृहाण त्वमित्यर्थः । अनु उपास्से इति । एतद् गृहीत्वा, यां देवतां त्वमुपास्से,
तां देवतां मे अनुशाधि - विविच्य ज्ञापय इति प्रार्थयामास ।।
4.2.3
तमु ह परः प्रत्युवाच - अह हारेत्वा शूद्र ! तवैव सह
गोभिरस्त्विवति । तदुह पुनरेव जानश्रुतिः पौत्रायणः
सहस्रं गवां निष्कमश्वतरीरथं दुहितरं तदादाय प्रतिचक्रमे ।। 3 ।।
"	प्र. - तमुह परः प्रत्युवाच । परः - रैक्वः तं - राजानं प्रत्युवाच । तदेवाह - अह हारेत्वा"
शूद्र ! तवैव सह गोभिरस्तु । अहेति निपात आश्चर्ये । योदमहिमविदितलोकत्रयः ऋषिः जानश्रुतेः
ब्रह्मज्ञानविधुर- तानिमित्तानादरगर्भहंसवाक्यश्रवणेन शोकाविष्टतां, तदनन्तरमेव ब्रह्मजिज्ञासया
उद्योगं च विदित्वा अस्य ब्रह्मविद्यायोग्यतामभिज्ञाय सत्यामपि योग्यतायां चिरकालसेवां
विना अर्थप्रदानेन शुश्रूषमाणस्यास्ययावच्छक्ति प्रदानेन विना ब्रह्मविद्या प्रतिष्ठिता
न भवतीति मत्वा तमनुगृह्णन्, अस्य शोकाविष्टतामुपदेशयोग्यताख्यापिकां, ब्रह्मविद्या
प्रतिष्ठिता न भवतीति मत्वा तमनुगृह्णन्, अस्य शोकाविष्टतामुपदेशयोग्यताख्यापिकां,
ब्रह्मजिज्ञासादार्ढ्यासिध्यर्थं स्वयोगमहिमसाक्षात्कृतसकलवृत्तान्तत्वलक्षणस्वमहिमानं
च शोचितृत्व- प्रवृत्तिनिमित्तकशूद्रशब्दामन्त्रणेन ख्यापयन्, हारेत्वा - हारसहितः इत्वा
- रथःअश्वतरीरथः - तवैव गोभिः सहास्तु । कलत्रहीनस्य ग्रामगृहादि शून्यस्य मम गोरथादिरक्षणे
का शक्तिः, मत्प्रयोजनापर्यवसाय्यल्पधनदानेन च कथं तव ब्रह्मविद्या प्रतितिष्ठता भवेत्
इत्युवाचेत्यर्थः । स्फायितची (उ.सू.170) त्यादिना रक्प्रकरणे पठितेन शुचेर्दश्च (उ.सू.176) इति
सूत्रेण रक्प्रत्यये, शुचेश्चकारस्य दकारे, अमितम्योर्दीर्घश्च (उ.सू.186) इति पूर्वसूत्रेण
धातोः उकारस्य दीर्घदेशे च शूद्रशब्दो निष्पन्नो भवति ।
"	तदुह प्रतिचक्रमे । तदभिप्रायं जानन् अधिकं गवां सहस्रं, रैक्वस्य परिणयार्थं स्वकन्याम्"
आवासार्थं तत्रत्यं ग्रामं च उपाजहोरेत्यर्थः ।।
4.2.4
तँ हाभ्यावाद - रैक्वेदं सहस्रं गवामयं निष्कोऽयमश्वतरीरथ
इयं जायाऽयं ग्रामो यस्मिन्नास्से । अन्वेव मा भगवः शाधीति ।। 4 ।।
"	प्र. - तं ह शाधीति । स्वोपहृतं सर्वं समर्प्य, मा मां अनुशाध्येव । न प्रत्याख्याहि"
इति प्रार्थयामाह इत्यर्थः । यस्मिन् ग्रामे त्वम् आस्से - निवसिष्यसि, सोऽयं तव वासार्थः ग्रामः इत्यन्वयः ।।
4.2.5
तस्याह मुखमुपोदगृह्णन्नुवाच - आजहारेमाः
शूद्रानेनैव मुखेनालापयिष्यथा इति । ते हैते रैक्वपर्णा
नाम महावृषेषु यत्रास्मा उवास तस्मै होवाच ।। 5 ।।
"	प्र. - तस्याह ...... उवाच । मुखम् - उपायनरूपोपायं तस्य - जानश्रुतिसम्बन्धिनम् उपोद्गृह्णन्"
अङ्गीकुर्वन् उक्तवानित्यर्थः । उक्तिमेवाह - आजहार .......आलापयिष्यथा इति । इमाः -
दक्षिणाः आजहर्थ । आजहारेति व्यत्ययश्छान्दसः । अनेनैव मुखेन  - उपायेन मां ब्रह्मोपदेशरूपं
वाक्यं आलापयिष्यसे । ब्रह्मविद्योपदेष्टारं करिष्यसीत्यर्थः । थासस्से (पा.सू.3-4-80)
इत्येतदभावः छान्दसः । पुनरपि शूद्रेति सम्बोधनस्य पूर्ववदेव प्रयोजनम् । अत्र शूद्रपदस्य1
न रूढ्या वर्णविशेषोऽर्थः । चतुर्थवर्णस्य ब्रह्मविद्यायामनधिकारादिति द्रष्टव्यम् ।
"	ते .....उवास । यत्र ग्रामेषु रैक्व उवास, ते महावृषाख्यदेशेषु रैक्वपर्णा इति प्रसिद्धाः"
। तान् ग्रामांश्चास्मै ददौ इत्यर्थः । स तस्मै होवाच । तत् सर्वं दत्तवते जानश्रुतये
रैक्वः स्वोपास्यां देवतामुपदिदेश इत्यर्थः ।।
4.3.1
वायुर्वाव संवर्गः । यदा वा अग्निरुद्वायति, वायुमेवाप्येति ।
यदा सूर्योऽस्तमेति, वायुमेवाप्येति ।
यदा चन्द्रोऽस्तमेति, वायुमेवाप्येति ।। 1।।
"	प्र. - उपदेशमाह - वायुर्वाव संवर्गः । संवर्जननाम1गुणयोगाद्वायुरेव संवर्गः । संवर्जनं"
- सङ्ग्रहणम् । एकीकृत्य ग्रहणमित्यर्थः । संवर्गत्वगुणको वायुर्ध्येय इति यावत् । संवर्गत्वमेवोपपादयति
- यदा वा वायुमेवाप्येति । उद्वायति - उद्वासनं प्राप्नोति ।
विनश्यतीत्यर्थः । शिष्टं स्पष्टम् ।।
4.3.2
यदाप उच्छुष्यन्ति, वायुमेवापियन्ति
वायुहर्येवैतान् सर्वान् संवृङ्क्त इत्यधिदैवतम्  ।। 2 ।।
"	प्र. - यदाप......संवृङ्क्त इति । अग्निसूर्यचन्द्राणां तेजोरूपाणां जलस्य च लये वायोर्वैकीभावाद्वायुस्संवर्ग"
इत्यर्थः । प्रक्रमे हि एनं सर्वं  यदभिसमेति इत्यादि
ब्रह्मविद्याप्रशंसावगमात् वक्ष्यमाणलिङ्गानुपपत्तेश्च वायुशब्देन वायुशरीरकपरमात्मा
उच्यते । संवृङ्क्ते - एकीकृत्य गृह्णातीत्यर्थः । इत्यधिदैवतम् - एवं देवेषु संवर्गोऽयमित्यर्थः ।।
4.3.3
अथाध्यात्मम् - प्राणो वाव संवर्गः ।
स यदा स्वपिति, प्राणमेव वागप्येति प्राणं चक्षुः प्राणँ श्रोत्रम् !
प्राणं मनः, प्राणो ह्येवैतान् सर्वान् संवृङ्क्त इति ।। 3 ।।
"	प्र. - तथा प्राणः संवर्ग इत्याह - अथाध्यात्मम्, प्राणो वाव संवर्गः । तदुपपादयति"
- स यदा स्वपिति । सः पुरुषः यदा - यस्मिन् काले स्वपिति, तदा तस्मिन्, काले प्राणमेव
संवृङ्क्ते । प्राणे वाक्चक्षुश्श्रोत्रमनसाम् एकीभावात् प्राणं संवर्गमुपासीतेत्यर्थः
। अत्रापि प्राणशब्दः तच्छरीरकपरमात्मपरो द्रष्टव्यः ।।
4.3.4
तौ वा एतौ द्वौ संवर्गौ वायुरेव देवेषु प्राणः प्राणेषु ।। 4 ।।
"	प्र. - उक्तमर्थमुपसंहरति - तौ वा एतौ प्राणेषु । स्पष्टोऽर्थः ।।"
4.3.5
अथ ह शौनकञ्च कापेयमभिप्रतारिणञ्च काक्षसेनिं
परिविष्यमाणौ ब्रह्मचारी बिभिक्षे  तस्मा उह न ददतुः ।। 5 ।।
"	प्र. - संवर्गविद्यास्तुत्यर्थमाख्यायिकेयमारभ्यते1 - अथ ह बिभिक्षे  कपिगोत्रं शुनकपुत्रं"
च कक्षसेनसुतम् अभिप्रतारिनामानं, च सूपकारैः परिविष्यमाणौ - भोजनाय
उपविष्टौ कश्चित् संवर्गोपासको ब्रह्मचारी-भिक्षितवान्  तस्मा उ ह न ददतुः  अयं ब्रह्मचारी
संवर्गविद्यानिष्ठो दुरभिमानी यद्वक्ष्यति तत् श्रोष्याव इति बुद्ध्या तस्मै तौ भिक्षां न दत्तवन्तौ ।।
4.3.6
स होवाच - महात्मनश्चतुरो देव एकः कः स जगार
भुवनस्य गोपाः तं कापेयं नाभिपश्यन्ति मर्त्या अभिप्रतारिन्
बहुधा वसन्तम् यस्मै वा एतदन्नम्, तस्मा एतन्न दत्तम् इति ।। 6 ।।
"	प्र. - स होवाच । सः - ब्रह्मचारी उवाच - महात्मनः ..... वसन्तम् ।"
अधिदैवतं महात्मनः अग्न्यादित्यचन्द्रजलरूपान् अध्यात्मं वाक्चक्षुःश्रोत्रमनोरूपान्
चतुरः - चतुस्संख्याकान् देवान् सर्वलोकस्य गोपाः - गोप्ता स एक एव देवो  वायुप्राणरूपी
कः - प्रजापतिः जगार - संहृतवान् । हे कापेयाभिप्रतारिणौ ! एवंभूतं प्रजापतिं बहुधा
- बहुरूपतया वसन्तं मर्त्याः - मरणधर्माणोऽविद्या मोहितास्सन्तो न जानन्तीत्यर्थः ।
गोपाः - गुपू रक्षणे (धा.पा.395) असु प्रत्ययान्तः1 । यस्मै न दत्तमिति । जगत्सर्वं
यस्मै - यस्य संवर्गस्य प्रजापतेरन्नम्, तस्मै - भिक्षमाणाय मह्यमन्नं न दत्तम् ; अतः
केऽपि न जानन्ति इति उपासनदार्ढ्यायत्तोपास्यैक्यबुद्ध्या भिक्षमाणाय स्वस्मै अप्रदानमेव
स्वोपास्यदेवतायै अप्रदानं मत्वा, तस्मा एतन्न दत्तमिति तौ निन्दितवानित्यर्थः ।।
4.3.7
तदुह शौनकः कापेयः प्रतिमन्वानः प्रत्येयाय -
आत्मा देवानां जनिता प्रजानाँ हिरण्यदंष्ट्रो बभसोऽनसूरिः ।
महान्तमस्य महिमानमाहुरनद्यमानो यदन्नमत्ति ।
इति वै वयं ब्रह्मचारिन्नेदमुपास्महे ।। दत्तास्मै भिक्षामिति ।। 7 ।।
"	प्र. - तदुह......प्रत्येयाय । कापेयः शौनकः तत् - ब्रह्मचारिणोक्तं प्रतिमन्वानः -"
मनसा आलोचयन् तत्समीपं प्रत्येयाय - प्रत्यागत्योवाच - आत्मा......अत्ति । देवानां आत्मा
- नियन्ता, प्रजानामुत्पादकः, हिरण्यदंष्ट्रः - कमनीयदंष्ट्रायुक्तः, हिरण्यविदारकदंष्ट्रायुक्त
इति वा, बभसः - भक्षणशीलः, असुरसंहारक इति यावत्  । असुरिर्न1 भवतीति अनसूरिः, विपश्चिदिति
यावत् । अस्य च श्रीनृसिंहस्य परमात्मनो महिमानं महान्तमाहुः । यत् स्वयमन्यैः अनद्यमानः
- अनाश्यमानः अनन्नं - वागादिकं अत्ति - नाशयति । एवम्भूतः परमात्मैव संवर्गः, न त्वदुक्तः
प्रजापतिरित्यर्थः । अतो हे ब्रह्मचारिन् वयं न त्वदुक्तप्रजापतिरूपं संवर्गम् उपास्महे
। अपि तु इति वै - इत्येव । परमात्मानमेव2 । अतस्त्वं संवर्गं न यथावज्जानासीत्युक्त्वा
अस्मै भिक्षांदत्त - प्रयच्छतेति परिचारकानाहतुरित्यर्थः । अनेन संवर्गविद्यायाः वायुप्राणशरीरकपरमात्म-
परत्वमाविष्कृतं भवति ।।
4.3.8
तस्मा उह ददुः । ते  वा  एते पञ्चान्ये पञ्चान्ये दश
सन्तः तत् कृतम् । तस्मात् सर्वासु दिक्ष्वन्नमेव दशकृतम् ।
सैषा विराडन्नादी । तयेदँ सर्वं दृष्टम् । सर्वमस्येदं  दृष्टं
भवत्यन्नादो  भवति, य  एवं  वेद य एवं वेद ।। 8 ।।
"	प्र. - तस्मा उह ददुः । तस्मै - ब्रह्मचारिणे परिचारकाः भिक्षां ददुरित्यर्थः ।"
"	संवर्गविद्यास्तुतये तत्सम्बन्धिपदार्थान् कृतायत्वेन विराट्त्वेन अन्नत्वेन अन्नादित्वेन"
च स्तौति - ते वा एते तत् कृतम् । अधिदैवतमग्न्यादित्य- चन्द्रजलरूपाः पदार्थाः अपियन्तश्चत्वारः
अपीयमानो वायरेक इति पञ्च, अध्यात्मं वागाद्या अपियन्तश्चत्वारः अपीयमानः प्राण एक इति
पञ्च, आहत्य दशत्वसंख्या प्राप्तास्सन्तः कृतायतां भजन्ते । कृतसंज्ञे1 तस्मिन् अये
चतुरङ्कायत्र्यङ्का- यद्व्यङ्कायैकाङ्कायानामनुप्रविष्टतया दशाङ्कत्वम् । एकस्य द्वयोस्त्रयाणां
चतुर्णाञ्च समावेशात्2 दशत्वसंख्यासम्भवादिति भावः । तस्मात् ....... दशकृतम् । तस्माद्धेतोः
संवर्गविद्योपास्यं दशत्वसंख्यारूपतया3 कृतायरूपं सत् दशसु दिक्षु विद्यमानमन्नमेव भवति
। दशाक्षरा विराट्, अन्नं विराट् इति श्रुतेः ।।
"	सैषा विराडन्नादी । दशत्वसंख्याश्रयत्वात्, दशाक्षरा विराट् इति विराट्छन्दो"
भवति । अन्नमत्तीति अन्नादी । कृतसंज्ञके अये दशसंख्यायाः भक्ष्यवदन्तर्भूतत्वात् दशत्वसंख्यायाश्च
विराट्त्वात् विराजश्चान्नत्वात् दशत्वसंख्यागर्भककृतायस्थानीयस्य संवर्गविद्योपास्यस्य
पञ्चान्ये पञ्चान्ये इति निर्दिष्टस्यास्य अन्नादित्वमप्यस्तीत्यर्थः । तयेदं सर्वं
दृष्टम् । तया - विराजा उपासितया इदं सर्वं - दशादिग्वर्तिपदार्थजातं दशत्वसंख्यासाम्यात्
दृष्टम् - भवति उपासितं भवतीत्यर्थः । तदुपासनस्य फलमाह - सर्वमस्य वेद । एतदुपासकस्य
सार्वज्ञ्यं ब्रह्मलक्षणान्नानुभवश्च भवतीत्यर्थः । विद्यासमाप्तिद्योतकं द्विर्वचनम् ।।
"	व्यासार्यैस्तु, छन्दोभिधानात् (ब्र.सू.1-1-26) इति सूत्रे अननात् इति पाठमाश्रित्य"
अन्नं च तत् अत्तीत्यन्नादिति भोक्तृत्वभोग्यत्वाश्रयपरमात्मपरतया व्याख्यातम् ।
"	अस्याः संवर्गविद्यायाः परमात्मपरत्वमेव; न प्रसिद्धवायुप्राणविषयत्वम् । यथा कृताय"
विजितायाधरेऽयाः संयन्ति इत्यादिना संवर्गविद्यानिष्ठरैक्वप्रभावे सर्वेषामन्तर्भाववर्णनात्
। आत्मा देवानां जनिता प्रजानां हिरण्यदंष्ट्रो बभसोऽनसूरिः । महान्तमस्य महिमानमाहुरनद्यमानो
यदनन्नमत्ति इति इतराविनाशयत्वे सति सकलविनाशकत्व - सर्वसम्प्रतिपन्नमहामहिमशालित्व
- सर्वदेवनियन्तृत्व - ब्रह्मादिसकलप्रजोत्पादकत्वहिरण्यदंष्ट्रत्वाद्युपलक्षित-नरसिंहविग्रहवत्त्वादिप्रतिपादनात्,
वै वयं ब्रह्मचारिन्नेदमुपास्महे इति कशब्दितप्रजापत्यात्मक संवर्गप्रत्याख्यानाच्च
परमात्मविषयैवेयं विद्येते द्रष्टव्यम् ।।
"	एतत्खण्डान्तर्गतवाक्यवियकमधिकरणमुपन्यस्यते -"
"	समन्वयाध्याये - जानश्रुतिं शूद्रेत्यामन्त्र्य रैक्वो ब्रह्मविद्यामुपदिदेशेति संवर्गविद्यायां"
श्रवणात्, विदुरादीनां ब्रह्मविद्या4निष्ठानामपि दर्शनात्, अग्निविद्यासाध्ययज्ञादिषु
अग्निविद्याशून्यानां शूद्राणां कर्मकाण्डापशूद्राधिकरणन्यायेन अधिकाराभावेऽपि ब्रह्मोपासने
अधिकारः संभवत्येव । न च शूद्रस्य ब्रह्मोपासनोपयुक्तज्ञानासंभवः शङ्कनीयः - इतिहासपुराणादिना
तद्ज्ञानसम्भवात् । न चैवं यज्ञादिष्वपि तथा प्रसङ्गः - अग्न्यभावात् । तस्माच्छूद्रो
यज्ञेऽनवक्लृप्तः (तै.सं.8-1-6)  इति यज्ञानुष्ठानस्य निषिद्धतया च तस्य तदसम्भवेऽपि
संवर्गविद्यागतशूद्रशब्दामन्त्रणलिङ्गानुग्रहात् ब्रह्मोपासनाधिकारोऽङ्गीकर्तव्य एवेति
पूर्वपक्षे प्राप्ते -
"	उच्यते - शुगस्य तदनादरश्रवणात् तदाद्रवणात् सूच्यते हि (ब्र.सू. 1-3-33)"
शोचितृत्वप्रवृत्तिनिमित्तकेन शूद्रशब्देन जानश्रुतेः, कम्वर एनमेतत् सन्तं सयुग्वानमिव
रैक्वमात्थेति हंसोक्तानादरगर्भवाक्यश्रवणात् तदाद्रवणहेतुभूतात् उत्पन्ना शुक् सूच्यते
; न चतुर्थवर्णत्वम् । यौगिकार्थस्य प्रकृतस्य मानान्तराविरुद्धस्य ग्रहणसम्भवे मानान्तरविरुद्धस्य
रूढ्यर्थस्याग्राह्यत्वात् । शूद्रस्य ब्रह्मोपासनौपयिक वैदुष्यलक्षणसामर्थ्यासम्भवाच्च
न ब्रह्मविद्यायामधिकारः । वैदिकविधीनामध्ययन- विधिलब्धसिद्धवेदजन्यज्ञानवत्त्रैवर्णिकाधिकारिण
आसाद्य निवृत्तानां शूद्राधि- कारानाक्षेपकत्त्वात् इति न्यायस्य यज्ञोपासनयोः अविशेषात्
तस्माच्छूद्रो यज्ञेऽनवक्लृप्तः इत्यस्य  न्यायसिद्धैकदेशानुवादित्वेन तस्य विनिगमकत्वासम्भवात् ।
"	क्षत्रियत्वगतेश्च (ब्र,सू.1-3-34) । पक्वान्नप्रदत्वाराजान्तः पुररक्ष- कक्षत्तृप्रेषणरैक्वकन्याप्रदान"
- अनेकग्रामप्रदानादिना जानश्रुतेः क्षत्रियत्वावगतेश्च । एतेषां क्षत्रियधर्मत्वस्यैव
शास्त्रीयत्वात् उत्तरत्र चैत्ररथे लिङ्गात् (ब्र.सू.1-3-35) संवर्गविद्यासम्बन्धिनोऽभिप्रतारिनाम्नः
चित्ररथवंश्यस्य क्षत्रियस्य तादृशेन संवर्गविद्यानिष्ठेन ब्राह्मणेन शौनकेन कापेयेन
साहचर्यदर्शनात् इहापि संवर्गविद्यासंबन्धी रैक्वेन ब्राह्मणेन सहचरितजानश्रुतिरपि क्षत्रिय
एव इत्यवसीयते । नतु अभिप्रतारिणः क्षत्रियत्वं कुतोऽवसीयते इति चेत् - चित्ररथवंश्यत्वात्
। न च तदपि कुतोऽवसितमिति वाच्यम् - कापेययाज्यत्वात् लिङ्गात् । न च कापेययाज्यत्वेऽपि
चित्ररथवश्यत्वं कुत इति वाच्यम् - एेतेन वै चित्ररथं कापेया अयाजयन् (तां.ब्रा.20-12-5)
इति छन्दोग1ब्राह्मणे चित्ररथस्य कापेययाज्यत्वश्रवणात् ।
"	ननु अभिप्रतारिणः कापेययाज्यत्वं वा कुतोऽवसीयते । शौनकञ्च कापेयमभिप्रतारिणञ्च काक्षसेनिं"
परिविष्यमाणौ ब्रह्मचारी बिभिक्षे इति एकपङ्क्त्युपवेशमात्रस्य श्रवणात् । नानादेशागतानां
परस्परसम्बन्ध- शून्यानामप्येकपङ्क्त्युपवेशसम्भवात् । अस्तु वा कथञ्चिद् याज्ययाजकभावः
। तावता छन्दोगब्राह्मणे चित्ररथस्य कापेययाज्यत्वश्रवणेन चित्ररथत्वमेव सिद्ध्येत्,
न तु तद्वंश्यत्वमिति चेत् - उच्यते । कापेयाभिप्रतारिणोः क्लृप्तसम्बन्धयोरेक- पङ्क्त्युपवेशस्य
उदितत्वात् कापेयानां चित्ररथवंश्यानाञ्च याज्ययाजक- सम्बन्धस्यान्यत्र प्रसिद्धत्वात्
अभिप्रतार्यपि कापेययाज्यचित्ररथवंश्य इत्यव1सीयते । न च कापेययाज्यतया चित्ररथः त्वमेवास्त्विति
शङ्क्यम् - अभिप्रतारिसंज्ञावरुद्धे चित्रस्य संज्ञानिवेशासम्भवात्  । नायं
चित्ररथः अपि तु तद्वंश्यः, समानान्वयानां याज्ययाजकभावस्य लोकवेदप्रसिद्धत्वात् । न
च कापेययाज्यस्य चित्ररथस्य क्षत्रियत्वे किं प्रामाणमिति वाच्यम् - एतेन वै चित्ररथं
कापेया अयाजयन् । तस्माच्चैत्ररथो नामैकः क्षत्रपतिरजायत (तां.ब्रा.20-12-5) इति चित्ररथोत्पन्नस्य
क्षत्रियत्वावेदनात् ।।
"	ततश्चोत्तरत्र ब्राह्मणक्षत्रिययोः शौनकाभिप्रतारिणोः संवर्गविद्यासंबन्धश्रवणात् इहापि"
तद्विद्यासम्बन्धिनोः रैक्वजानश्रुत्योः ब्राह्मण2क्षत्रियत्वमवसीयते ।
"	संस्कारपरामर्शात् तदभावाभिलापाच्च (ब्र.सू.1-3-36) । ब्रह्मविद्योपदेश- प्रदेशेषु,"
उप त्वा नेष्ये ; न सत्यादगा इति (छां.उ.7-1-1) तं होपनिन्ये (शत.ब्रा.11-5-3-13) अधीहि
भगव इति होपससाद सनत्कुमारं नारदः (छां.उ.7-1-1) समित्पाणयो भगवन्तं पिप्पलादमुपसन्नाः
(प्र.उ.1-1-1) इति संस्कारः परामृश्यते । शूद्रस्य संस्काराभावोऽभिलप्यते, शूद्रश्चतुर्थो
वर्ण एकजातिः (महा.भा.10-4) न शूद्रे पातकं किञ्चित् न च संस्कारमर्हति (महा.भा.10-126) इति ।
"	तदभावनिर्धारणे च प्रवृत्तेः (ब्र.सू.1-3-37) । शूद्रत्वाभावनिर्धारणे सत्येव विद्योपदेशाय"
प्रवृत्तिर्दृश्यते, नैतदब्राह्मणो विवक्तुमर्हति । समिधं सोम्याहर । उप त्वा नेष्ये
। न सत्यादगाः (छां.उ.4-4-5) इति ।
"	श्रवणाध्ययनर्थप्रतिषेधात् (ब्र.सू.1-3-38) । पद्यु ह वा एतत् श्मशानं, यच्छूद्रः ।"
तस्माच्छूद्रसमीप नाध्येतव्यम् (वा.धर्म.18-11) इति शूद्रस्य वेदश्रवणप्रतिषेधेन तदध्ययन
तदर्थानुष्ठानयोः सुतरां प्रतिषेधात् ।
"	स्मृतेश्च (ब्र.सू.1-3-38) अथ हास्य वेदमुपशृण्वतः त्रपुजतुभ्यां श्रोत्रप्रतिपूरणम्,"
उदाहरणे जिह्वाच्छेदः, धारणे शरीरभेदः (गौ.ध.सू.12-5-6) इति स्मृत्या च श्रवणादिकं शूद्रस्य
प्रतिषिद्धम्  अतो न ब्रह्मविद्यायां शूद्रस्याधिकारः । विदुरादयस्तु भवान्तराधिगतज्ञानाप्रमोषात्
ज्ञानवन्तः प्रारब्धकर्मवशाच्च ईदृशजन्मयोग इति तेषां ब्रह्मनिष्ठत्वम् । ननु शूद्राणां
ब्रह्मोपासनानाधिकारे पञ्चरात्र3द्यागमोक्त- तान्त्रिकमन्त्रानुसन्धानपूर्वकब्रह्मोपासनेऽप्यधिकारो
न स्यात् । नारदस्य शूद्रजन्मनि महर्षिवचनात् अनुष्ठितमच्युतोपासनमप्यप्रामाणिकं स्यादिति
चेत् - न हि ब्रह्मोपासनमात्रे शूद्रस्यानधिकारे ब्रूमः; अपितु संवर्गविद्यादिषु वैदिकेषूपासनेषु
। अतो नात्र तद्दोषशङ्कावकाशः ।
"	ननु सम्बन्धादेवमन्यत्रापि (ब्र.सू.3-3-20) इत्यधिकरणे   व्याहृतिविद्यायाः अध्यात्माधिदैवतस्थानभेदेन"
भेदस्य प्रतिपादितत्वात् संवर्गविद्याया अपि अध्यात्माधिदैवतस्थानभेदेन भेदः स्यात्
। न चेष्टापत्तिः, अनु म एतां भगवो देवतां शाधि यां देवतामुपास्से इति ब्रह्मविद्यामात्रार्थिन
जानश्रुतये विद्याद्वयोपदेशस्यायुक्तत्वादिति चेत् चैवम् - व्याहृतिविद्यायाम्, य एतस्मिन्
मण्डले पुरुषो यश्चायं दक्षिणोऽक्षन् (बृ.उ.5-5-2) इत्यत्रेव वायौ, प्राणे इत्येवं
वायुप्राणयोः स्थानत्वेन निर्देशाभावात् स्थानभेदप्रयुक्तविद्याभेदाप्रसक्तेः । यां
देवतामुपास्से इति रेक्वोपास्यदेवताप्रश्नस्य उपासनप्रकारपर्यन्तत्त्वात् तत्प्रकारे
पृष्टे, रैक्वोपास्यसंवर्गस्य देवतात्मलक्षणस्थानभेदेन उपासनाद्वयसम्बन्धमभिप्रेत्य
उपासनाद्वयोपदेशे दोषाभावाच्च । न च, विकल्पोऽविशिष्टफलत्वात् (ब्र.सू.3-3-57) । इति
न्यायेन रैक्वस्य विद्याद्वयानुष्ठानाभावात् स्वानुष्ठीयमानविद्यामात्रोपदेश एव युक्तः
; नाधिक इति वाच्यम् - अप्रयोजकत्वात् । परोपदेशे स्वावगतेरेव प्रयोजकत्वेन स्वानुष्ठानस्या-
प्रयोजकत्वात् इति स्थितम् । प्रकृतमनुसरामः ।
4.4.1
सत्यकामो ह जाबालो जबलां मातरमामन्त्रयाञ्चक्रे -
ब्रह्मचर्यं भवति ! विवत्स्यामि । किंगोत्रोऽहमस्मीति ।। 1 ।।
"	प्र. - षोडशकलब्रह्मविद्यां प्रस्तौति - सत्यकामो ------ चक्रे । ह  इति ऐतिह्यार्थः"
। जबालासुतः सत्यकामनामा जबालां मातरमामन्त्रितवान् । किमितीत्यत्राह -
ब्रह्मचर्यं --- अहमस्मीति । हे भवति ! स्वाधयायग्रहणाय आचार्यकुले ब्रह्मचर्यं विवत्स्यामि
। मे गोत्रं किमिति पृष्टवान् ।।
4.4.2
सा हैनमुवाच - नाहमेतद् वेद तात! यद्गोत्रस्त्वमसि ।
बह्वहं चरन्ती परिचारिणी यौवने त्वामलभे ।
साऽहमेतन्न वेद, यद्गोत्रस्त्वमसि । जबाला तु नामाहमस्मि ।
सत्यकामो नाम त्वमसि स । सत्यकाम एव जाबालो ब्रवीथा इति ।। 2 ।।
"	प्र. - सा ------ब्रवीथा इति । अहं भर्तृगृहे अतिथ्यभ्यागतादिभ्यो 1बहुपरिचर्याजातं"
चरन्ती परिचारिणी - गुर्वादिपरिचरणशीला च सती तद्व्यासङ्गेन
गोत्रानभिज्ञैव यौवनकाले त्वां लब्धवती अतो गोत्रं न जाने । अतः, जाबालायाः पुत्रः सत्यकामनामाऽहमस्मि
। नाहं गोत्रं वेद इति गुरुसमीपे ब्रूहि इत्युक्तवतीत्यर्थः ।।
4.4.3
स ह हारिदुमतं गौतममेत्योवाच -
ब्रह्मचर्यं भगवति वत्स्यामि उपेयां भगवन्तमिति ।। 3 ।।
"	प्र. - सः --- उवाच । अथ सः - सत्यकामः हरिद्रुमत्पुत्रं गोत्रतो गौतममेत्य उक्तवान्"
। उक्तिमेवाह - ब्रह्मचर्यं भगवन्तमिति । भगवति - पूजावति त्वयि ब्रह्मचर्यं वत्स्यामि
। शिष्यत्वेन भगवन्तमुपगच्छानीत्युक्तवान् ।।
4.4.4
तँ होवाच - किंगोत्रो नु सोम्यासीति । स होवाच,
नाहमेतद्वेद भो !, यद्गोत्रोऽहमस्मि । अपृच्छं मातरम् !
सा मा प्रत्यब्रवीत् - बह्वहं चरन्ती परिचारिणी यौवने
त्वामलभे । साऽहमेतन्न वेद, यद्गोत्रस्त्वमसि ।
जबाला तु नामाहमस्मि । सत्यकामो नाम त्वमसीति ।
सोऽहँ सत्यकामो जाबालोऽस्मि भो इति ।। 4 ।।
"	प्र. - तं असीति । हे सोम्य ! किंगोत्रस्त्वम् ? ज्ञातकुलगोत्रः उपनेतव्यः । अन्ततः"
शूद्रत्वाभावो वा (हि) निश्चेतव्य इत्यभिप्रायः । स होवाच । सः - सत्यकामः प्रत्युवाचेत्यर्थः
। तदेवाह - न भो इति । स्पष्टोर्थः ।।
4.4.5
[गौतमेन चतुश्शतगवीनिराकरणम् - सत्यकामस्य गोसेव]
तँ होवाच - नैतदब्राह्मणो विवक्तुमर्हति । समिधँ सोम्याहर ।
उपत्वा नेष्ये । न सत्यादगा इति । तमुपनीय कृशानामबलाना
चतुःशता गा1 निराकृत्योवाच  - इमाः सोम्यानुसंव्रजेति ।
ता अभिप्रस्थापयन्नुवाच - नासहस्रेणावर्तेयेति ।
स ह वर्षगणं प्रोवास । ता यदा सहस्रं संपेदुः ।। 5 ।।
"	प्र. - तं होवाच । तं गौतमः प्रत्युवाच । किमिति । नैतद् इति । एतत् - एतादृशम् आर्जवयुक्तं"
वचः नाब्राह्मणो विशेषेण वक्तुमर्हति । अत्र ब्राह्मणशब्दः त्रैवर्णिकमात्रपरः । अब्राह्णणः
- अत्रैवर्णिकः शूद्र इति यावत् । शूद्रो न विवक्तुमर्हति ; शूद्राणां कुटिलस्वभावत्वादिति
भावः । हे सोम्य ! उपनयनसंस्कारार्थं समिधमाहर । त्वामुपनेष्य न सत्यादगाः सत्यं नातिक्रान्तवानसि
सत्यमेवोक्तवानसि । अतस्त्वामुपनेष्ये इत्यर्थः । सूत्रितञ्च, तदभावनिर्धारणे च प्रवृत्तेः
(ब्र.सू.1-3-37) इति । शूद्रत्वाभावनिश्चये सत्येव, उपत्वानेष्ये इत्युपनयनप्रवृत्तेर्दर्शनादित्यर्थः
। अतोऽब्राह्मणशब्दः शूद्रपरः तमुपनीय - उवाच
। तमेवमाचार्यः उपनीय कृशानामबलानां गवां मध्ये अतिदुर्बलानि कृशानि  गवां चत्वारिशतानि
निराकृत्य - पृथक्कृत्य इदं वक्ष्यमाणमुवाच इत्यर्थः । इमाः-----व्रजेति । हे सोम्य
! सोमार्ह ! इमाः गाः अनुगच्छे इत्युवाचेत्यर्थः । ताः
आवर्तेयेति । सः सत्यकामः सहस्रसंख्यापूरणात् प्राक् न प्रतिनिवृत्तो भवानि इति, गाः
अरण्यमभिप्रस्थापयन्नुवाचेत्यर्थः । स ह वर्षगणं प्रोवास । चिरकालं तृणोदक1 पूर्णे वने
गाः प्रवेश्योषितवान् । ताः सम्पेदुः । यस्मिन्काले ताः सहस्रं सम्पन्ना बभूवुः, तावन्तं
वर्षगणं वने उषितवानित्यर्थः ।।
4.5.1
[ऋषभेण सत्यकामाय चतुष्कलैकपादोपदेशः]
अथ हैनमृषभोऽभ्युवाद - सत्यकामा  इति ।
भगव इति ह प्रतिशुश्राव । प्राप्ताः सोम्य सहस्रँस्मः ।
प्रापय न आचार्यकुलम् ।। 1 ।।
"	प्र. - अथ इति । एवं गवां रक्षणेन प्रीतदेवताविशेषाधिष्ठितः ऋषभः सत्यकामा 3 इति अभ्यवाद"
- आमन्त्रितवान् । सत्यकामा 3 इति दूराद्धूते च (पा.सू.8-2-84) इति प्लुतः । भगव इति
ह प्रतिशुश्राव । प्रतिशुश्राव - प्रत्युत्तरं ददौ । सत्यकाम इति शेषः ।
ऋषभः आह - प्रापय --- आचार्यकुलम् । सहस्रं - सहस्रसंख्यां वयं प्राप्ताः स्मः । तव
प्रतिज्ञा च निरर्व्यूढा । अस्मान् आचार्यकुलं प्रापय इत्यर्थः ।।
4.5.2
ब्राह्मणश्च ते पादं ब्रवाणीति । ब्रवीतु मे भगवानिति ।
तस्मै होवाच - प्राचीदिक् कला ; प्रतीचीदिक् कलाः,
दक्षिणा दिक् कला, उदीचीदिक् कला । एष वै सोम्य
चतुष्कलः पादो ब्रह्मणः प्रकाशवान् नाम ।। 2 ।।
"	प्र. - ब्रह्मणश्च ते पादं ब्रुवाणीति । प्रीतश्च तेऽहं ब्रह्मणः पादं ब्रवाणीति वृषभ"
उवाच  इत्यर्थः । इतर आह - ब्रवीतु मे भगवानिति । तस्मै होवाच । ऋषभ इति शेषः । किमिति
- प्राची----नाम । कलाः अवयवाः, एकैकस्य हि गोः पादस्य चत्वारोऽवयवाः पुरतः खुरद्वयं,
पृष्ठतः पार्ष्णिद्वयं च । अतः पादश्चतुष्कलो भवति । अतः प्रागादि दिक्चतुष्टयं ब्रह्मणः
पादत्वेन प्रकाशवान्नामकत्वेन च उपास्यमित्यर्थः।।
4.5.3
स य एतमेवं विद्वाँश्चतुष्कलं पादं ब्रह्मणः
प्रकाशवान् इत्युपास्ते, प्रकाशवानस्मिन् लोके भवति ।
प्रकाशवतो ह लोकान् जयति, य एतमेवं विद्वाँश्चतुष्कलं
पादं ब्रह्मणः प्रकाशवानित्युपास्ते ।। 3 ।।
"	प्र. - एतं  - पादम् उक्तप्रकारेण य उपास्ते, स इह लोके प्रकाशवान् भवतीत्यर्थः । नैतावन्मात्रं"
फलमित्याह - प्रकाशवतो ह लोकान् जयतित्यादिना । कस्येदं
फलमित्यत्रोक्तमधिकारिणम् उपसंहरति - य एतमेवं विद्वाँश्चतुष्कलं पादं ब्रह्मणः प्रकाशवानित्युपास्ते । उक्तोऽर्थः ।।
4.6.1
अग्निष्टे पादं वक्तेति । स ह श्वोभूते गा अभिप्रस्थापयाञ्चकार ।
ता यत्राभिसायं बभूवुः ; तत्राग्निमुपसमाधाय गा उपरुध्य
समिधमाधाय पश्चादग्नेः प्राङ्मुपोपविवेश ।। 1 ।।
"	प्र. - अग्निष्टे पादं वक्तेति । एवं स्वयं पादमुक्त्वा पादान्तरमग्निरुपदेक्ष्यतीत्युक्त्वा"
ऋषभः तूष्णीं बभूव इत्यर्थः । स.... विवेश । स ह - सत्यकामः श्वोभूते - अपरेद्युः नित्यनैमित्तिकं
कर्म कृत्वा आचार्य- कुलाभिमुख्येन गाः प्रस्थाप्य सर्वा गावो यत्र - देशे सायंकाले
अभिबभूवुः - परितः स्थिता भवन्ति । तत्र अग्निमाह्रुत्य गाश्चोपरुध्य सन्ध्यामुपास्य
समिदाधानं कृत्वा ऋषभवचो ध्यायन् अग्नेः पश्चात् प्राङ्मुख उपविष्टवानित्यर्थः ।।
4.6.2
तस्मग्निरभ्युवाद सत्यकामा 3 इति भगव इति ह प्रतिशुश्राव ।। 2 ।।
"	प्र. - तमग्निरभ्युवादेत्यर्थः । तं - एवमुपविष्टं सत्यकामम् अग्निः आमन्त्राञ्चकार"
इत्यर्थः । शिष्टं स्पष्टम् ।।
4.6.3
ब्रह्मणः सोम्य! ते पादं ब्रवाणीति । ब्रवीतु मे भगवानिति ।
तस्मै होवाच - पृथिवी कला, अन्तरिक्षं कला, द्यौः कला,
समुद्रः कला । एष वै सोम्य चतुष्कलः पादो ब्रह्मणोऽनन्तवान् नाम ।। 3 ।।
"	प्र. - ब्रह्मणः सोम्य ! ते पादं ब्रवाणीतीत्यादि । पादं द्वितीयमित्यर्थः । अनन्तवान्नाम"
- अनन्तवन्नाम्नोपास्य इत्यर्थः ।।
4.6.4
स य एतमेवं विद्वाँश्चतुष्कलं पादं ब्रह्मणोऽनन्तवानित्युपास्तेऽनन्तवा
नस्मिन् लोके भवति । अनन्तवतो ह लोकान् जयति, य एतमेवं
विद्वाँश्चतुष्कलं पादं ब्रह्मणोऽनन्तवानित्युपास्ते ।। 4 ।।
"	प्र. - फलमाह - सः भवति । अनन्तवान् - केनचिदपि पारं गन्तुमशक्य इत्यर्थः । अजेय इति"
यावत् । अनन्तवन्तो ह लोकान् जयति । अनन्तवतः - अविनाशिन इत्यर्थः । शिष्टं स्पष्टम् ।।
4.7.1
हँसस्ते पादं वक्तेति । स ह श्वोभूते गा अभि प्रस्थापयाञ्चकार ।
ता यत्राभिसायं बभूवुः तत्राग्निमुपसमाधाय गा उपरुध्य समिधमाधाय
पश्चादग्नेः प्राङुपोपविवेश ।। 1 ।।
"	प्र. - हंसस्ते पादं वक्तेति, स हेत्यादि । सर्वं स्पष्टम् ।।"
4.7.2
तँ हँस उपनिपत्याभ्युवाद, सत्यकामा 3इति ।
भगव इति ह प्रतिशुश्राव ।। 2 ।।
"	प्र. - ज्योतिष्मानस्मिन्लोके भवति । तेजस्वीभवतीत्यर्थः । ज्योतिष्मतो ह लोकान् जयति"
। अग्निसूर्यादिलोकान् इत्यर्थः ।
4.7.3
ब्रह्मणः सोम्य ! ते पादं ब्रवाणीति, ब्रवीतु मे भगवानिति ।
तस्मै होवाच अग्निः कला, सूर्यः कला, चन्द्रः कला,
विद्युत्कलैष वै सोम्य ! चतुष्कलः पादो ब्रह्मणो ज्योतिष्मान्नाम ।। 3 ।।
"	प्र. - ज्योतिष्मानस्मिन्लोके भवति । तेजस्वीभवतीत्यर्थः । ज्योतिष्मतो ह लोकान् जयति"
। अग्निसूर्यादिलोकान् इत्यर्थः ।
4.7.4
स य एतमेवं विद्वाँश्चतुष्कलं पादं ब्रह्मणो ज्योतिष्मानित्युपास्ते,
ज्योतिष्मानस्मिल्लोके भवति । ज्योतिष्मतो ह लोकाञ्जयति,
य एतमेवं विद्वांश्चतुष्कलं पादं ब्रह्मणो ज्योतिष्मानित्युपास्ते ।। 4 ।।
"	प्र. - ज्योतिष्मानस्मिन्लोके भवति । तेजस्वीभवतीत्यर्थः । ज्योतिष्मतो ह लोकान् जयति ।"
अग्निसूर्यादिलोकान् इत्यर्थः ।
4.8.1
[मद्गोः सत्यकामाय चतुर्थपादोपदेशः तस्य फलञ्च]
मद्गुष्टे पादं वक्तेति । स ह श्वोभूते गा अभिप्रस्थापयाञ्चकार ।
ता यत्राभिसायं बभूवुः, तत्राग्निमुपसमाधाय गा उपरुध्य
समिधमाधाय पश्चादग्नेः प्राङुपोपविवेश ।। 1 ।।
"	प्र. - मद्गुष्टे पादं वक्तेति । मद्गुः - जलपक्षिविशेषः । हंसमद्गू अपि वृषभवदेव देवताविष्टौ द्रष्टव्यौ ।।"
"	आयतनवान् - आश्रयवान् भवति इत्यर्थः । आयतनवतः - सावकाशानित्यर्थः । शिष्टं पूर्ववत् ।।"
4.8.2
तं मद्गुरुपनिपत्याभ्युवाद, सत्यकामा3 इति ।
भगव इति ह प्रतिशुश्राव ।। 2 ।।
"	प्र. - मद्गुष्टे पादं वक्तेति । मद्गुः - जलपक्षिविशेषः । हंसमद्गू अपि वृषभवदेव देवताविष्टौ द्रष्टव्यौ ।।"
"	आयतनवान् - आश्रयवान् भवति इत्यर्थः । आयतनवतः - सावकाशानित्यर्थः । शिष्टं पूर्ववत् ।।"
4.8.3
ब्रह्मणः सोम्य ! ते पादं ब्रवाणीति । ब्रवीतु मे भगवानिति ।
तस्मै होवाच प्राणः कला, चक्षुः कला, श्रोत्रं कला, मनः
कला । एष वै सोग्य ! चतुष्कलः पादो ब्रह्मणो आयतनवान् नाम ।। 3 ।।
"	प्र. - मद्गुष्टे पादं वक्तेति । मद्गुः - जलपक्षिविशेषः । हंसमद्गू अपि वृषभवदेव देवताविष्टौ द्रष्टव्यौ ।।"
"	आयतनवान् - आश्रयवान् भवति इत्यर्थः । आयतनवतः - सावकाशानित्यर्थः । शिष्टं पूर्ववत् ।।"
4.8.4
स य एतमेवं विद्वाँश्चतुष्कलं पादं ब्रह्मण आयतनवान् इत्युपास्ते,
आयतनवानस्मिन् लोके भवति । आयतनवतो ह लोकान् जयति,
य एतमेवं विद्वाँश्चतुष्कलं पादं ब्रह्मण आयतनवानित्युपास्ते ।। 4 ।।
"	प्र. - मद्गुष्टे पादं वक्तेति । मद्गुः - जलपक्षिविशेषः । हंसमद्गू अपि वृषभवदेव देवताविष्टौ द्रष्टव्यौ ।।"
"	आयतनवान् - आश्रयवान् भवति इत्यर्थः । आयतनवतः - सावकाशानित्यर्थः । शिष्टं पूर्ववत् ।।"
4.9.1
[गुरुणा सत्यकामाय षोडशकलोपदेशः]
प्राप हाचार्यकुलम् । तमाचार्योऽभ्युवाद सत्यकामा 3
इति । भगव इति ह प्रतिशुश्राव ।। 1 ।।
"	प्र. - प्राप हाचार्यकुलम् । गोभिस्सह सत्यकाम इति शेषः । शिष्टं स्पष्टम् ।।"
4.9.2
ब्रह्मविदिव वै सोम्य भासि ; कोनु त्वाऽनुशशासेति ।
अन्ये मनुष्येभ्य इति ह प्रतिजज्ञे । भगवांस्त्वेव मे कामे ब्रूयात् ।। 2 ।।
"	प्र. - ब्रह्मविदिव वै सोम्य भासि कोऽनुत्वानुशशासेति । को वा ते ब्रह्मोपदिष्टवान्"
इत्यर्थः । शिष्टं स्पष्टम् । अन्ये मनुष्येभ्य इति ह प्रतिजज्ञे । मनुष्याः मां नानुशिष्टवन्तः
। न हि भगवतः शिष्यं मां कश्चिन्मनुष्योऽनु- शासितुमुत्सहते । अपि तु देवा एवानुशिष्टवन्तः
इति प्रतिज्ञातवान् । भगवांस्त्वेव मे कामे ब्रूयात् । कामे - इच्छायां सत्यां मे भगवानेव
वक्ष्यति । अतो मम किमर्थमितरप्रार्थनमित्यर्थः ।।
4.9.3
श्रुतँ ह्येव मे भगवद्दृशेभ्यः आचार्याद्धैव विद्या विदिता साधिष्ठं प्रापदिति ।
तस्मै हैतदेवोवाच अत्र ह न किञ्चन वीयायेति वीयायेति ।। 3 ।।
"	प्र. - किञ्च - श्रुतं प्रापदिति । आचार्यादेव विद्याधिगता साधिष्ठं - साधुतमत्वं प्रापदिति - प्राप्नोतीति"
भगवद्दृशेभ्यः - भवादृशेभ्यः मे - मया श्रुतम् । अतो नाहं भगवत्तः अन्यस्मात् अनुशासनं
वाञ्छामीति भावः । तस्मै हैतदेवोवाच - एवमुक्त आचार्यः तस्मै - सत्यकामाय एतदेव - षोडशकलब्रह्मविज्ञानमेव
उवाच । तदेवान्यूनानतिरिक्तमुवाचेत्यर्थः । तत्र हेतुमाह - अत्र ह न किञ्चन वीयायेति
वीयायेति । अत्र - षोडशकलविद्यायां किञ्चिदपि न वीयाय - वैविध्यं न प्राप्तम् । अतो
हेतोर्विद्याप्रकारे भेदाभावात् अन्यूनानतिरिक्तं तदेवोवाच इत्यर्थः ।। द्विरुक्तिः
*1विद्यासमाप्त्यर्था1 ।।
4.10.1
[उपकोसलविद्या - उपकोसलस्य गुरुशुश्रूषा]
उपकोसलो ह वै कामलायनः सत्यकामे जाबाले ब्रह्मचर्यमुवास ।
तस्य ह द्वादश वर्षाण्यग्नीन् परिचचार । स ह स्मान्यान्
अन्तेवासिनः समावर्तयँस्तँ ह स्मैव न समावर्तयति ।। 1 ।।
"	प्र. - उपकोसलविद्यां वक्तुमाह - उपकोसलो......उवास । कमलसुतः उपकोसलनामात्र 1पूर्वोक्ते1"
जाबाले सत्यकामे विद्यार्थं ब्रह्मचर्यमवात्सीत् । तस्य......परिचचार । तदग्निशुश्रूषां
द्वादशवर्षं कृतवान् । स ह......समावर्तयति । स्वाध्यायार्थिन इतरान् ब्रह्मचारिणः स्वाध्यायं
ग्राहयित्वा समावर्तयन् तं ब्रह्मविद्यार्थिनं ज्ञात्वा, चिरसेवामन्तरेण ब्रह्मविद्या
नोपदेष्टव्या इति मत्वा, तमेव न समावर्तयतिस्म ।।
4.10.2
तं जायोवाच, तप्तो ब्रह्मचारी कुशलमग्नीन् 1पर्यचारीत्1 ।
मा त्वाऽग्नयः परिप्रवोचन् ; प्रब्रूह्यस्मा इति ।
तस्मै हा प्रोच्यैव प्रवासांचक्रे ।। 2 ।।
"	प्र. - तं जायोवाच । तस्याचार्यस्य पत्नी वक्ष्यमाणमुवाचेत्यर्थः । तप्तो इति । तपसा"
तप्तः ब्रह्मचारी कुशलं - सम्यक् अग्निशुश्रूषां कृतवान् । एतस्य विद्यानुपदेशे तत्परिचरणप्रीता
अग्नय एव तव गर्हां कुर्युः । अतो यथा त्वां मा परिप्रवोचन् अग्नयः, तथा अस्मै - उपकोसलाय
विद्यामुपदिशेति तस्य भार्योक्तवती इत्यर्थः । तस्मै हा प्रोच्यैव प्रवासाञ्चक्रे ।
एवं जायया उक्तोप्याचार्यः तस्य विद्यामनुपदिश्यैव देशान्तरं प्रोषितः ।।
4.10.3
स ह व्याधिनाऽनशितुं दध्रे । तमाचार्यजायोवाच -
ब्रह्मचारिन् अशान ; किन्तु नाश्नासीति । स होवाच -
बहव इमेऽस्मिन् पुरुषे कामाः नानात्ययाः ।
व्याधिभिः प्रतिपूर्णोऽस्मि ; नाशिष्यामीति ।। 3 ।।
"	प्र. - स ह व्याधिनाऽनशितुं दध्रे । सः - उपकोसलः व्याधिना - मानसेन दुःखेन पीडितस्सन्"
अनशनाय 1मतिं चक्रे1 इत्यर्थः । धृञ् अवस्थाने1 (धा.पा. 900) इति हि धातुः । तं इति
। अशान - भुङ्क्ष्व इत्यर्थः । शिष्टस्य स्पष्टोऽर्थः । स होवाच । सः - ब्रह्मचारी
अस्मिन् पुरुषे - जीवे ब्रह्मप्राप्तिव्यतिरिक्ताः कामाः - काम्यमानाः विषयाः नानात्ययाः
-  नानाविधगर्भजन्मजरामरणादिलक्षणफलजनका मनसि विपरिवर्तमानाः सन्ति । अतः तद्विषयभयरूपव्याधिभिः
पूर्णोऽस्मि । अतो न भुञ्जे इति प्रत्युवाचेत्यर्थः ।।
4.10.4
अथ हाग्नयः समूदिरे - तप्तो ब्रह्मचारी कुशलं नः
पर्यचारीत् । हन्तास्मै प्रब्रवामेति1 तस्मै होचुः ।। 4 ।।
"	प्र. - अथ हाग्नयः समूदिरे । एतद्वाक्यं श्रुत्वा तत्परिचरणप्रीताः गार्हपत्यादयः अग्नययः"
दयमानमानसाः सम्भूय उक्तवन्त इत्यर्थः किमिति । तप्तो प्रब्रवामेति । हन्त - इत्यनुकम्पायाम्
। प्रब्रवाम । ब्रह्मेति शेषः । शिष्टस्य स्पष्टोऽर्थः ।।
"	तस्मै होचुः । तस्मै - उपकोसलाय अग्नयः वक्ष्यमाणम् ऊचुरित्यर्थः ।।"
4.10.5
प्राणो ब्रह्म कं ब्रह्म खं ब्रह्मेति । स होवाच -
विजानाम्यहं यत् प्राणो ब्रह्म ; कं च तु खं न विजानामीति ।
ते होचुः, यद्वाव कम् , तदेव खम् , यदेव खम् तदेव कमिति ।
प्राणं च हास्मै तदाकाशं चोचुः ।। 5 ।।
"	प्र. - तदेवाह - प्राणो ब्रह्म कं ब्रह्म खं ब्रह्मेति । स होवाच । एवमुक्तः सः -"
उपकोसलः उवाच । विजानामि न विजानामीति । अस्यायमभिप्रायः - न तावत् प्राणादिप्रतीकोपासनमग्निभिः
अभिधीयते, जन्मजरामरणादिभवभयभीतस्य मुमुक्षोः मोक्षोपदेशाय प्रवृत्तत्वात् । अतो ब्रह्मैवोपास्यमुपदिष्टम्
। तत्र प्राणादिभिः समानाधिकरणं ब्रह्म निर्दिष्टम् । तत्र सकल जगत्प्राणयितृत्वयोगेन
प्राणशब्दितत्वस्य ब्रह्मणः उपपन्नत्वात् , यत्प्राणो ब्रह्मेत्युक्तम् , तत् जानामि
। कं ब्रह्म खं ब्रह्म इत्युक्तं तु न विजानामि । यद्यपि कंशब्दस्य सुखमर्थः - खमित्यस्य
चाकाशोऽर्थः । ततश्च वैषयिकसुखशरीरकमाकाशशरीरकञ्च ब्रह्मेत्यभिप्रायः । 1उत1 कमित्यनेन
सुखमभिधीयते, खमित्यनेनाकाशवाचिना अपरिच्छिन्नत्वमभिधीयते । तयोरन्योन्यविशेषणविशेष्यभावे
अपरिच्छिन्नसुखं ब्रह्मेत्यस्यार्थो लभ्यते । ततश्च अनयोर्मध्ये कस्मिन्नर्थे तात्पर्यमिति
न जाने 2इति2 । ते कमिति । तदभिप्रायज्ञा अग्नयः कं खमित्यनयोः विशेषणविशेष्यभावोऽभिप्रेत
इति स्वाभिप्रायमुक्तवन्त इत्यर्थः । ननु यद्वाव कं तदेव खम् इति अनेनैव  विशेषणविशेष्यभाव-
प्रतिपादनेनापरिच्छिन्नसुखं ब्रह्मेत्यस्यार्थलाभात् यदेव खं तदेव कमिति पुनरुक्तिर्व्यर्था
इति चेन्न - दार्ढ्यार्थं वा, अपरिच्छिन्नसुखत्वेन, सुखरूपा- परिच्छिन्नत्वेन, चोपासनासिद्ध्यर्थं
वा परस्परविशेषणविशेष्यभावोपदेश- सार्थक्यात् ।
"	प्राणञ्च हास्मै तदाकाशं चोचुः । जगत्प्राणयितृत्वेन प्राणत्वविशिष्टं यद्ब्रह्म, तदेवापरिच्छिन्नसुखरूपञ्च"
इत्यग्नय उक्तवन्त इत्यर्थः ।।
4.11.1
अथ हैनं गार्हपत्योऽनुशशास - पृथिव्यग्निमादित्य इति ।
य एष आदित्ये पुरुषो दृश्यते सोऽहमस्मि ; स एवाहमस्मीति ।। 1 ।।
"	प्र. - एवं ब्रह्म उपदिश्य अग्निभिरेतद्विद्याङ्गभूता अग्निविद्यापि उपदिष्टा इत्याह"
- अथ......शशास । जगत्प्राणयितृ अपरिच्छिन्नसुखरूपञ्च ब्रह्म इत्युपदिश्य, एवमुपदिष्टब्रह्मविद्याम्
एनं - उपकोसलं गार्हपत्योऽग्निः स्वविद्यां वक्ष्यमाणाम् उपदिदेश इत्यर्थः । अथ - शब्दश्च
प्रकृतविषयत्वद्योतनार्थः । अत्र च अथैनमिति शब्दाभ्यां वक्ष्यमाणाग्निविद्यायाः प्रकृतब्रह्मविद्याङ्गत्वमुच्यते
। अनुशासनप्रकारमेवाह - पृथिवी इति । मे गार्हपत्याग्नेः एताः चतस्रः तनव इत्यर्थः ।
य इति । पृथिव्यग्न्यन्नादित्यलक्षणानां चतुर्णां रूपाणां मध्ये अग्न्यादित्यरूपयोः
पक्तृत्वप्रकाशकत्वरूपधर्मसम्बन्धादैक्यम् । अग्नेरादित्येन यादृशमैक्यम् , न तादृशमैक्यं
पृथिव्यन्नाभ्याम् । तस्मादादित्य एवाहमस्मि इत्यग्निरुवाचेत्यर्थः ।।
4.11.2
स य एतमेवं विद्वानुपास्तेऽपहते पापकृत्यां लोकीभवति
सर्वमायुरेति ज्योग्जीवति नास्यावरपुरुषाः क्षीयन्ते उपवयं
तं भुञ्जामोऽस्मिँश्च लोकेऽमुष्मिँश्च य एतमेवं विद्वानुपास्ते ।। 2 ।।
"	प्र. - स - क्षीयन्ते । एतदुपासकः ब्रह्मप्राप्तिविरोधिपापकर्म अपहन्ति । लोकीभवति"
- तद्विरोधिनि 1पाप्मनि1निरस्ते ब्रह्मलोकं प्राप्नोतीत्यर्थः । यद्यपि ब्रह्मप्राप्तिविरोधिपापनिवृत्तेः
ब्रह्मप्राप्तेश्च प्रधानभूत ब्रह्मविद्याफलत्वमेव तथापि अङ्गिफलेन अङ्गस्तूयते इति
द्रष्टव्यम् । यद्वा पापशब्दो ब्रह्मविद्योत्पत्ति- प्रतिबन्धकपापपरः । लोकशब्दो ब्रह्मलोकप्राप्तिमार्गभूताग्निलोकपरो
द्रष्यव्यः । सर्वमायुरेति । ब्रह्मोपासनसमाप्तेः यावत् आयुरपेक्षितम् ; तत् सर्वमेति
। ज्योग्जीवति । व्याध्यादिभिरनुपहतो यावत् ब्रह्मप्राप्ति उज्वलो जीवति । नास्यावरपुरुषाक्षीयन्ते
। अस्य - अवरपुरुषाः शिष्यप्रशिष्यादयः पुत्रपौत्रादयोऽपि न क्षीयन्ते । ब्रह्मविद
एव भवन्तीत्यर्थः । सन्ततौ ब्रह्मविद्यानुवृत्तेः, नास्याब्रह्मवित् कुले भवति (मुं.उ.
*3-2-9) इति श्रुत्यन्तरे ब्रह्मविद्याफलत्वेन श्रवणात् । उप......उपास्ते ।  य एवमुपास्ते,
तमस्मिंश्च लोके अमुष्मिश्च लोके वयं - अग्नयः उपभुञ्जामः - यावद्ब्रह्मप्राप्ति विघ्नेभ्यः
परिपालयाम इत्यर्थः । एवमुत्तरत्रापि द्रष्टव्यम् ।।
4.12.1
अथ हैनमन्वाहार्यपचनोऽनुशशास - आपो दिशो नक्षत्राणि
चन्द्रमा इति । य एष चन्द्रमसि पुरुषो दृश्यते, सोऽहमस्मि,
स एवाहमस्मीति ।। 1 ।।
"	प्र. अथ......अनुशशास । अन्वाहार्यपचनः - दक्षिणाग्निः । आपो दिशो नक्षत्राणि चन्द्रमा"
इति मे रूपाणीत्यर्थः । य......अस्मीति । चन्द्रस्याग्नेश्च प्रकाशकत्वसाम्यादिति भावः ।।
4.12.2
स य एतमेवं विद्वानुपास्ते, अपहते पापकृत्याम् ,
लोकी भवति, सर्वमायुरेति ज्योग्जीवति, नास्यावरपुरुषाः
क्षीयन्ते । उप वयं तं भुञ्जामोऽस्मिँश्च
लोकेऽमुष्मिँश्च, य एतमेवं विद्वानुपास्ते ।। 2 ।।
"	प्र. - स य एतमेवं विद्वान् इत्यादि । व्याख्यातम् ।।"
4.13.1
अथ हैनमाहवनीयोऽनुशशास - प्राण आकाशो द्यौर्विद्युदिति ।
य एष विद्युति पुरुषो दृश्यते ; सोऽहमस्मि, स एवाहमस्मीति ।। 1 ।।
"	प्र. - अथ हैनमाहवनीयोऽनुशशासेत्यादि । प्राण आकाशोद्यौर्विद्युदिति । इत्येतानि मद्रूपाणीत्यर्थः"
। य एष - अहमस्मीति । विद्युत्पुरुषस्यापि प्रकाशकत्वात् आहवनीयैक्यं द्रष्टव्यम् ।।
4.13.2
स य एतमेवं विद्वानुपास्ते, अपहते पापकृत्याम् लोकीभवति,
सर्वमायुरेति, ज्योग्जीवति, नास्यावरपुरुषा क्षीयन्ते ।
उप वयं तं भुञ्जामोऽस्मिँश्च लोकेऽमुष्मिँश्च, य एतमेवं विद्वानुपास्ते ।। 2 ।।
"	प्र. - स य एतमेवं विद्वान् - इत्यादि । पूर्ववत् ।।"
।। इति त्रयोदशखण्डभाष्यम् ।।
4.14.1
चतुर्दशः खण्डः
[अग्नीनामुपकोसलं प्रतिवचनम्]
ते होचुः - उपकोसल ! एषा सोम्य तेऽस्मद्विद्या चात्मविद्या
च आचार्यस्तु ते गतिं वक्तेति ।। आजगाम हास्याचार्यः ।
तमाचार्योऽभ्युवाद, उपकोसला 3 इति ।। 1 ।।
"	प्र. - ते होचुः......वक्तेति । प्रत्येकमनुशासनानन्तरं मिलित्वा तेऽग्नयोऽब्रुवन्"
अस्मद्विद्या - अग्निविद्या । आत्मविद्या -परमात्मविद्या इत्यर्थः ।
चशब्दोऽङ्गाङ्गीभूतविद्ययोरुपदेशक्रियायां समुच्चयद्योतनार्थः । अग्निविद्या चात्मविद्या
चोपदिष्टा इत्यर्थः । आचार्यस्तु ते गतिं वक्तेति । एवं वदतामग्नीनामयमभिप्रायः - हे
उपकोसल ! ब्रह्मविद्यामनुपदिश्य प्रोषुषि गुरौ तदलाभादनाश्वासं त्वामुज्जीवयितुं ब्रह्मस्वरूपमात्रं
तदङ्गभूतामग्निविद्याञ्च उपादिक्षाम । आचार्याद्धैव विदितायाः विद्यायाः साधिष्ठत्वादाचार्य
एव संयद्वामत्वादिगुणकं ब्रह्म, अक्षिरूपं च तदुपासनस्थानम् , अर्चिरादिकाञ्च गतिमुपदिशतु
इति । ततश्च गतिं वक्तेत्यस्यावशिष्टं वक्तेत्यर्थः । न तु गतिमात्रमिति द्रष्टव्यम्
।। आजगाम इति । स्पष्टोऽर्थः ।।
4.14.2
भगव इति ह प्रतिशुश्राव । ब्रह्मविद इव सोम्य ते मुखं भाति ।
कोनु त्वाऽनुशशासेति । को नु माऽनुशिष्याद्भो इतीहापेव
निह्नुते, इमे नूनमीदृशा अन्यादृशा इति ह अग्नीनभ्यूदे ।
किं नु सोम्य किल तेऽवोचन्निति ।। 2 ।।
"	प्र. - भगव इति ह प्रतिशुश्रावेत्यादि । ब्रह्मविद इव सोम्य ! ते मुखं भाति कोऽनुत्वाऽनुशशासेति"
गुरुणा एवमुक्तः उपकोसल आह - कोऽनु मानुशिष्याद्भो इति । हे भगवन् ! त्वयि प्रोषिते
इह मां कोनुशिष्यादित्यर्थः । हापेव निह्नुते - हेति भेदे । अपनिह्नुत इव इत्यर्थः ।
नापनिह्नुते - न यथावत् अग्निभिरुक्तमित्यपि ब्रवीतीत्यभिप्रायः । कञ्चित्कालमपह्नुत्य,
यथाग्नीन् निर्दिश्य इमे एव नूनमुपदिष्टवन्त इत्याह - इमे1......अभ्यूदे । ये इदानीमीदृशाः
ज्वलनाकारतया परिदृश्यमानाः, एत एवाग्नयः पूर्वमन्याकारास्सन्तो ममोपदिष्टवन्त इत्युक्तवानित्यर्थः
। आचार्य आह - किं नु सोम्य ! किल तेऽवोचन्निति ।।
4.14.3
इदमिति ह प्रतिजज्ञे । लोकान् वाव किल सोम्य
तेऽवोचन् । अहं तु ते तद्वक्ष्यामि, यथा पुष्करपलाश
आपो न श्लिष्यन्ते, एवमेवंविदि पापं कर्म न श्लिष्यत इति ।
ब्रवीतु मे भगवानिति । तस्मै होवाच ।। 3 ।।
"	प्र. - इतर आह - इदमिति ह प्रतिजज्ञे । एतावदुपदिष्टमिति प्रतिज्ञातवान् इतर आह - लोकान्"
- इति । हे सोम्य ! ते - अग्नयः पृथिव्यादीन् लोकानेव कार्तस्न्येन तवोक्तवन्तः । अङ्गभूतामग्निविद्यां
कार्त्स्न्येन उक्तवन्तः इत्यर्थः । न तु ज्ञातव्यं ब्रह्म कात्स्न्येन । अहं तु ते
पद्मपत्रजलाश्लेषतुल्य- सर्वपापाश्लेषापादकविद्याविषयभूतं ब्रह्म वक्ष्यामि, यदि शुश्रूषसे
इत्यर्थः । पापाश्लेषो नाम पापहेतुभूतकर्माचरणेऽपि पापोत्पत्तिप्रतिबन्धकशक्तिमत्वम्
। इदञ्च प्रामादिकपापविषयम् । पापशब्दश्च सुकृतदुष्कृतसाधारणः । एतच्च तत्रतत्रोक्तं
तत्रैवानुसन्धेयम् । इतर आह - ब्रवीतु मे भगवानिति । तस्मै होवाच । तस्मै - एवमुपसन्नाय
उपकोसलाय आचार्यो वक्ष्यमाणमाह
इत्यर्थः ।।
4.15.1
य एषोऽक्षिणि पुरुषो दृश्यते, एष आत्मेति होवाच ;
एतदमृतमभयम् एतद्ब्रह्मेति । तद्  यद्यप्यस्मिन्
सर्पिर्वोदकं वा सिञ्चति वर्त्मनीह्येव1 गच्छति ।। 1 ।।
"	प्र. - य एषोऽक्षिणि......ब्रह्मेति । योगिभिः योऽक्ष्यन्तर्वर्ती पुरुषो दृश्यते,"
*1अयमात्मा1 - नियन्ता इत्यर्थः । अमृतत्वं - निरतिशयभोग्यत्वं अभयत्वं - दुःखासंभिन्नत्वम्
। ब्रह्मत्वं - निरतिशयबृहत्वम् । तद् - गच्छति । तत् - तस्मात् निर्लेपस्थानिप्रभावात्
, अस्मिन् - अक्षिणि यद्यपि सर्पिर्वा उदकं वा कश्चित्  सिञ्चेत् , तत् वर्त्मनी - तत्पार्श्वद्वयमेव
हि गच्छति । न तत्तत्र लिप्यते ।।
4.15.2
एतँ संयद्वाम इत्याचक्षते । एतँ हि सर्वाणि वामान्यभिसंयन्ति ।
सर्वाण्येनं वामान्यभिसंयन्ति य एवं वेद ।। 2 ।।
"	प्र. - एतं......आचक्षते । संयन्ति - सङ्गतानि वामानि - वननीयानि प्रार्थनीयानि यस्मिन्"
सः संयद्वामः । सर्वकल्याणगुणाश्रयत्वं सत्यसङ्कल्पत्वं वा संयद्वामत्वम् । सर्वाण्येनं......वेद
। तदुपासकस्यापि तत्क्रतुन्यायात् तद्भवतीत्यर्थः ।।
4.15.3
एष उ एव वामनीः । एष हि सर्वाणि वामानि नयति ।
सर्वाणि वामानि नयति, य एवं वेद ।। 3 ।।
"	प्र. - एष उ......वेद । वामनीत्वं स्वाश्रितेषु शोभनधीप्रापकत्वम् । 1तत्क्रतुन्यायात्त1द्गुणोपासकस्यापि"
तद्भवतीत्यर्थः ।।
4.15.4
एष उ एव भामनीरेष हि सर्वेषु लोकेषु
भाति सर्वेषु लोकेषु भाति य एवं वेद ।। 4 ।।
"	प्र. - एष......वेद । भामनीत्वं सर्वलोकव्याप्तदीप्तिमद्विग्रहयुक्तत्वम् । उपासकस्यापि"
तद्भवति अपेक्षायामित्यर्थः । अत्र, संयद्वामत्ववामनीत्वभामनीत्वेषु फलकथनं फलरूपतात्पर्यलिङ्गोपन्यासेन
तेषु गुणेषु तात्पर्यप्रदर्शनार्थंम् । न तु सर्पिर्वोदकं वा सिञ्चति इत्यत्रेवार्थवादमात्रतया
स्तुतिरूपत्वम् इति प्रदर्शनार्थं सर्पिर्वेति वाक्यस्य स्तुतित्वं व्यासार्यैरुक्तम् ।।
4.15.5
अथ यदु चैवास्मिञ्छव्यं कुर्वन्ति, यदि च
नार्चिषमेवाभिसम्भवन्ति, अर्चिषोऽहः, अह्नः
आपूर्यमाणपक्षम् , आपूर्यमाणपक्षाद्यान् षडुदङ्ङेति
मासाँस्तान् , मासेभ्यः संवत्सरम् , संवत्सरादादित्यम्,
आदित्याच्चन्द्रमसम् , चन्द्रमसो विद्युतम् , तत्पुरुषो अमानवः ।। 5 ।।
"	प्र. - अथ गमयति । अथ शब्दः प्रकृतविषयत्वद्योतनार्थः अस्मिन् - ब्रह्मविदि । सामान्याभिप्रायत्वादस्य"
एकवचनम् , उत्तरत्र अभिसम्भवन्तीति बहुवचनेन न विरोधः । यत् यदि शव्यं - शवदहनादि कर्म
पुत्रादयः कुर्वन्ति, यदि वा न कुर्वन्ति, सर्वथा अपि ते अर्चिषमेवाभिसम्भवन्ति । अर्चिरादिशब्दाश्च
आतिवाहिकास्तल्लिङ्गात् (ब्र.सू. 4-3-4) इति न्यायेन तदभिमानिदेवतापरा इति अन्यत्र स्थितम् ।
"	अत्र 1केचित्1 - उपकोसलविद्याङ्गभूताग्निविद्यावैभवेन शवदहनादि- वैगुण्येऽपि, उपकोसलविद्यानिष्ठस्य"
न क्षतिः । विद्यान्तरनिष्ठस्य दहनादि- वैगुण्येकिञ्चिद्वैगुण्यमस्तीति वदन्ति । तन्न
- न कर्मणा लिप्यते (बृ.उ.4-4-23) इति श्रुतिसिद्धार्थानु2वादित्वा2दस्य
वाक्यस्यैतादृशार्थप्रत्यायकत्वाभावात् अतः अथ यदु चैवास्मिन् इत्येतत् सर्वब्रह्मवित्साधारणमेव ।
"	यान् षडुदङ्ङेति मासांस्तान् । यान् षट् मासान् उदक् - उत्तरदिशायाम् आदित्य एति -"
तान्मासानित्यर्थः । शिष्टं स्पष्टम् ।
"	एष......नावर्तन्ते । देवैः - आतिवाहिकैः नीयमानः पन्थाः देवपथः । ब्रह्मप्रापकः पन्थाः"
ब्रह्मपथः । एतेन मार्गेण प्रतिपद्यमाना इमं घोरं मानवमावर्तं घटीयन्त्रवत् जननमरण1प्रापकं1मनुष्यादिशरीरोपलक्षितं
संसारं नावर्तन्ते - पुनर्न प्रतिपद्यन्ते । द्विरुक्तिर्विद्यासमाप्त््यर्था । अत्र
च यत् किञ्चिद् वक्तव्यमुत्तरत्र वक्ष्यते ।।
"	अत्र पञ्चाग्निविद्यायाम् उपकोसलविद्यायाञ्च अर्चिरादिगतेः पाठात् , यस्यां विद्यायामर्चिरादिगतिः"
श्रूयते ; तन्निष्ठानामेव अर्चिरादिगत्या ब्रह्मप्राप्तिः नान्येषाम् । न च, तद् य इत्थं
विदुः ये चेमेऽरण्ये श्रद्धा तप इत्युपासते (छां.उ. 5-10-1) श्रद्धां सत्यमुपासते (बृ.उ.
*6-12-15) इति सर्वब्रह्मविद्यासाधारण्यं श्रुतमिति वायम् । तथासति उपकोसलविद्यायामर्चिरादिगतिश्रुतिवैयर्थ्यप्रसङ्गात्
इति पूर्वपक्षे प्राप्ते - उच्यते -
"	अनियमः सर्वेषामविरोधः शब्दानुमानाभ्याम् (ब्र.सू. 3-3-32) सर्वेषां - सर्वोपासननिष्ठानामर्चिरादिमार्गेणैव"
गन्तव्यत्वात् एतद्विद्यानिष्ठानामेवेति नियमो नास्ति । तथा हि नियमे सति ये चेमेऽरण्ये
श्रद्धा तप इत्युपासते
(छां.उ.5-10-1) श्रद्धां सत्यमुपासते (बृ.उ. 6-2-15) ।
"	अग्निर्ज्योतिरहः शुक्लः षण्मासा उत्तरायणम् ।"
"	तत्र प्रयाता गच्छन्ति ब्रह्म ब्रह्मविदो जनाः ।। (भ.गी. 8-24)"
इति श्रुतिस्मृतिभ्यां विरोधप्रसङ्गः । उपकोसलविद्यायां पुनराम्नानां तु ये चेमेऽरण्ये
श्रद्धा तप इत्युपासते इति 2पञ्चाग्निविद्यावाक्यप्राप्त2सर्वब्रह्मविद्यासाधारणार्चिरादि-
गतेरपुनरावृत्तिविधानार्थमनुवाद इति स्थितम् ।
"	उपकोसलविद्यायाः परमात्मविद्यात्वञ्च, अन्तर उपपत्तेः (ब्र.सू. 1-2-13) इत्यत्र स्थितम्"
। तथा हि - य एषोऽक्षिणि पुरुषो दृश्यते इति निर्दिश्यमानः प्रतिबिम्बात्मा प्रसिद्धवन्निर्देशात्
। दृश्यत इति अपरोक्षाभिधानाच्च । जीवो वा स्यात् । चक्षुषि तस्य विशेषेण संनिधानात्
प्रसिद्धिरुपपद्यते । उन्मीलितचक्षुरुद्वीक्षणेन जीवस्य स्थितिगतिनिश्चयात् दृश्यत इत्युक्तिः
उपपद्यते । न तु परमात्मा - तस्यानाधारत्वात् अदृश्यत्वाच्च । न च
आत्मत्वामृतत्वा- भयत्वब्रह्मत्वादिविरोधः । एष आत्मेति होवाच इति इतिकरणेन मनो ब्रह्मेत्युपासीत
(छां.उ. 3-18-1) इतिवत्पदार्थाविवक्षया दर्शितत्वात् इत्येवं प्राप्ते अभिधीयते -
"	अन्तर उपपत्तेः (ब्र.सू. 1-2-13) अक्ष्यन्तरः परमात्मा । तस्यैव आत्मत्वामृतत्वसंयद्वामत्ववामनीत्वभामनीत्वादिधर्माणां"
उपपत्तेः । न च इतिकरणेनैतेषामविवक्षा शङ्क्या । यत्रोच्यमानस्य अर्थस्य आप्तवचनसम्बन्धः
प्रतिपाद्यस्तत्रेतिशब्दो 1नार्थविवक्षां1वारयति यथा इति हस्मोपाध्यायः कथयतीति । तस्मादिहामृतत्वादीनामाचार्यवचनसम्बन्धस्य
प्रतिपाद्यत्वात् इतिशब्दः मनोब्रह्मेति इत्यादाविव नाविवक्षाकारकः । ततश्च स्वाभाविकामृतत्वादीनां
जीवेऽसम्भवात् , तथा प्रतिबिम्बे, रश्मिभिरेषोऽस्मिन् प्रतिष्ठितः (बृ.उ. 5-5-2) इति
चक्षुः प्रतिष्ठितत्त्वेन श्रुतिप्रसिद्धादित्यरूपदेवताविशेषे, चासम्भवात् परमात्मैव अक्ष्यन्तर्वर्ती ।
"	यदुक्तम् - निराधारस्य परमात्मनः 2चक्षुरवस्थितिर्न2 सम्भवति - इति, तत्राह - स्थानादिव्यपदेशाच्च"
(ब्र.सू. 1-2-14) यश्चक्षुषि तिष्ठन् (बृ.उ. 3-7-3) इत्यादौ अन्तर्यामिब्राह्मणे चक्षुषि
स्थितिनियमनादेः परमात्मधर्मतया श्रवणात् योगिदृश्यतया दृश्यत इत्यस्योपपत्तेश्चाक्ष्यन्तर्वर्तिनः
परमात्मत्वे नानुपपत्तिः ।
"	सुखविशिष्टाभिधानादेव च (ब्र.सू. 1-2-15) कं ब्रह्म खं ब्रह्मेति अपरिच्छिन्नत्वविशिष्टसुखरूपस्याग्निभिरुपदिष्टस्य"
ब्रह्मण एव य एषोऽक्षिणि पुरुषो दृश्यत इति वाक्ये प्रकृतपरामर्शिना य एष इति सर्वनाम्ना
अभिधीयमानत्वाच्च । न च तद्ब्रह्माग्निविद्यया व्यवहितमिति वाच्यम् । अग्निविद्याया
अपि ब्रह्मविद्याङ्गत्वेन न हि स्वाङ्गमितिन्यायेन अव्यवधायकत्वात् । तदङ्गत्वञ्च तत्प्रकरणमध्यपातात्
अथ हैनं गार्हपत्योऽनुशशास इति ब्रह्मविद्याधिकृतस्यै- वाग्निविद्योपदेश इति प्रतिपादनात्
; ब्रह्मविद्योपयुक्तफलव्यतिरिक्तफलान्तरश्रवणाच्च ।।
"	ननु कं ब्रह्म खं ब्रह्म इति वाक्येन अपरिच्छिन्नसुखरूपं ब्रह्मेति नोपदिश्यते, अपि"
तु प्राणो ब्रह्म कं ब्रह्म खं ब्रह्म इति त्रिभिर्वाक्यैः मुख्यप्राणे लौकिकसुखे आकाशे
च ब्रह्मदृष्टिर्विधीयते । तत्राह - अत एव च स ब्रह्म (ब्र.सू.1-2-16) अत एव - अपरिच्छिन्नसुखस्य
ब्रह्मत्वाभिधानादेवापरिच्छिन्न- सुखरूपं ब्रह्मैवात्र प्रतिपाद्यते - नाब्रह्मणि ब्रह्मदृष्टिः
अब्रह्मभूतेषु मुख्यप्राणलौकिक सुखाकाशेषु ब्रह्मदृष्टिविधिरूपत्वे तत्रानुपपत्तेरभावेन
विजानाम्यहं यत्प्राणो ब्रह्म कं च तु खं च न विजानामीति प्रश्नस्य यद्वाव कं तदेव खं
यदेव खं तदेव कमिति प्रतिवचनस्य चासङ्गतत्वापत्तेः । तदसङ्गतिप्रकारश्च प्रागेव वर्णितः
। इतश्च परं ब्रह्म श्रुतोपनिषत्कगत्यभिधानाच्च (ब्र.सू. 1-2-17) श्रुतोपनिषत्कस्य -
अधिगतपरमपुरुषयाथात्म्यस्यानुसन्धेयतया श्रुत्यन्तरप्रतीयमाना अर्चिरादिकागतिर्या तामसपुनरावृत्तिलक्षणपरमपुरुषप्राप्तिकरीम्
उपकोसलायाक्षिपुरुषं श्रुतवते अथ यदु चैवास्मिञ्छव्यं कुर्वन्ति इत्यादिना आचार्य उपदिशति,
अतोऽप्ययमक्षिपुरुषः परमात्मा । अनवस्थितेरसम्भवाच्च नेतरः (ब्र.सू. 1-2-18) प्रतिबिम्बादीनाम्
अक्षिणि नियमेनानवस्थानात् , अमृतत्वादीनां च निरुपाधिकानां तेष्वसम्भवान्न परमात्मेतरः
छायादिरक्षिपुरुषो भवितुमर्हतीति स्थितम् । प्रकृतमनुसरामः ।।
4.15.6
स एनान् ब्रह्म गमयति । एष देवपथो ब्रह्मपथः ।
एतेन प्रतिपद्यमाना इमं मानवमावर्तं नावर्तन्ते नावर्तन्ते ।। 6 ।।
"	प्र. - अथ गमयति । अथ शब्दः प्रकृतविषयत्वद्योतनार्थः अस्मिन् - ब्रह्मविदि । सामान्याभिप्रायत्वादस्य"
एकवचनम् , उत्तरत्र अभिसम्भवन्तीति बहुवचनेन न विरोधः । यत् यदि शव्यं - शवदहनादि कर्म
पुत्रादयः कुर्वन्ति, यदि वा न कुर्वन्ति, सर्वथा अपि ते अर्चिषमेवाभिसम्भवन्ति । अर्चिरादिशब्दाश्च
आतिवाहिकास्तल्लिङ्गात् (ब्र.सू. 4-3-4) इति न्यायेन तदभिमानिदेवतापरा इति अन्यत्र स्थितम् ।
"	अत्र 1केचित्1 - उपकोसलविद्याङ्गभूताग्निविद्यावैभवेन शवदहनादि- वैगुण्येऽपि, उपकोसलविद्यानिष्ठस्य"
न क्षतिः । विद्यान्तरनिष्ठस्य दहनादि- वैगुण्येकिञ्चिद्वैगुण्यमस्तीति वदन्ति । तन्न
- न कर्मणा लिप्यते (बृ.उ.4-4-23) इति श्रुतिसिद्धार्थानु2वादित्वा2दस्य
वाक्यस्यैतादृशार्थप्रत्यायकत्वाभावात् अतः अथ यदु चैवास्मिन् इत्येतत् सर्वब्रह्मवित्साधारणमेव ।
"	यान् षडुदङ्ङेति मासांस्तान् । यान् षट् मासान् उदक् - उत्तरदिशायाम् आदित्य एति -"
तान्मासानित्यर्थः । शिष्टं स्पष्टम् ।
"	एष......नावर्तन्ते । देवैः - आतिवाहिकैः नीयमानः पन्थाः देवपथः । ब्रह्मप्रापकः पन्थाः"
ब्रह्मपथः । एतेन मार्गेण प्रतिपद्यमाना इमं घोरं मानवमावर्तं घटीयन्त्रवत् जननमरण1प्रापकं1मनुष्यादिशरीरोपलक्षितं
संसारं नावर्तन्ते - पुनर्न प्रतिपद्यन्ते । द्विरुक्तिर्विद्यासमाप्त््यर्था । अत्र
च यत् किञ्चिद् वक्तव्यमुत्तरत्र वक्ष्यते ।।
"	अत्र पञ्चाग्निविद्यायाम् उपकोसलविद्यायाञ्च अर्चिरादिगतेः पाठात् , यस्यां विद्यायामर्चिरादिगतिः"
श्रूयते ; तन्निष्ठानामेव अर्चिरादिगत्या ब्रह्मप्राप्तिः नान्येषाम् । न च, तद् य इत्थं
विदुः ये चेमेऽरण्ये श्रद्धा तप इत्युपासते (छां.उ. 5-10-1) श्रद्धां सत्यमुपासते (बृ.उ.
*6-12-15) इति सर्वब्रह्मविद्यासाधारण्यं श्रुतमिति वायम् । तथासति उपकोसलविद्यायामर्चिरादिगतिश्रुतिवैयर्थ्यप्रसङ्गात्
इति पूर्वपक्षे प्राप्ते - उच्यते -
"	अनियमः सर्वेषामविरोधः शब्दानुमानाभ्याम् (ब्र.सू. 3-3-32) सर्वेषां - सर्वोपासननिष्ठानामर्चिरादिमार्गेणैव"
गन्तव्यत्वात् एतद्विद्यानिष्ठानामेवेति नियमो नास्ति । तथा हि नियमे सति ये चेमेऽरण्ये
श्रद्धा तप इत्युपासते (छां.उ.5-10-1) श्रद्धां सत्यमुपासते (बृ.उ. 6-2-15) ।
"	अग्निर्ज्योतिरहः शुक्लः षण्मासा उत्तरायणम् ।"
"	तत्र प्रयाता गच्छन्ति ब्रह्म ब्रह्मविदो जनाः ।। (भ.गी. 8-24)"
इति श्रुतिस्मृतिभ्यां विरोधप्रसङ्गः । उपकोसलविद्यायां पुनराम्नानां तु ये चेमेऽरण्ये
श्रद्धा तप इत्युपासते इति 2पञ्चाग्निविद्यावाक्यप्राप्त2सर्वब्रह्मविद्यासाधारणार्चिरादि-
गतेरपुनरावृत्तिविधानार्थमनुवाद इति स्थितम् ।
"	उपकोसलविद्यायाः परमात्मविद्यात्वञ्च, अन्तर उपपत्तेः (ब्र.सू. 1-2-13) इत्यत्र स्थितम्"
। तथा हि - य एषोऽक्षिणि पुरुषो दृश्यते इति निर्दिश्यमानः प्रतिबिम्बात्मा प्रसिद्धवन्निर्देशात्
। दृश्यत इति अपरोक्षाभिधानाच्च । जीवो वा स्यात् । चक्षुषि तस्य विशेषेण संनिधानात्
प्रसिद्धिरुपपद्यते । उन्मीलितचक्षुरुद्वीक्षणेन जीवस्य स्थितिगतिनिश्चयात् दृश्यत इत्युक्तिः
उपपद्यते । न तु परमात्मा - तस्यानाधारत्वात् अदृश्यत्वाच्च । न च
आत्मत्वामृतत्वा- भयत्वब्रह्मत्वादिविरोधः । एष आत्मेति होवाच इति इतिकरणेन मनो ब्रह्मेत्युपासीत
(छां.उ. 3-18-1) इतिवत्पदार्थाविवक्षया दर्शितत्वात् इत्येवं प्राप्ते अभिधीयते -
"	अन्तर उपपत्तेः (ब्र.सू. 1-2-13) अक्ष्यन्तरः परमात्मा । तस्यैव आत्मत्वामृतत्वसंयद्वामत्ववामनीत्वभामनीत्वादिधर्माणां"
उपपत्तेः । न च इतिकरणेनैतेषामविवक्षा शङ्क्या । यत्रोच्यमानस्य अर्थस्य आप्तवचनसम्बन्धः
प्रतिपाद्यस्तत्रेतिशब्दो 1नार्थविवक्षां1वारयति यथा इति हस्मोपाध्यायः कथयतीति । तस्मादिहामृतत्वादीनामाचार्यवचनसम्बन्धस्य
प्रतिपाद्यत्वात् इतिशब्दः मनोब्रह्मेति इत्यादाविव नाविवक्षाकारकः । ततश्च स्वाभाविकामृतत्वादीनां
जीवेऽसम्भवात् , तथा प्रतिबिम्बे, रश्मिभिरेषोऽस्मिन् प्रतिष्ठितः (बृ.उ. 5-5-2) इति
चक्षुः प्रतिष्ठितत्त्वेन श्रुतिप्रसिद्धादित्यरूपदेवताविशेषे, चासम्भवात् परमात्मैव अक्ष्यन्तर्वर्ती ।
"	यदुक्तम् - निराधारस्य परमात्मनः 2चक्षुरवस्थितिर्न2 सम्भवति - इति, तत्राह - स्थानादिव्यपदेशाच्च"
(ब्र.सू. 1-2-14) यश्चक्षुषि तिष्ठन् (बृ.उ. 3-7-3) इत्यादौ अन्तर्यामिब्राह्मणे चक्षुषि
स्थितिनियमनादेः परमात्मधर्मतया श्रवणात् योगिदृश्यतया दृश्यत इत्यस्योपपत्तेश्चाक्ष्यन्तर्वर्तिनः
परमात्मत्वे नानुपपत्तिः ।
"	सुखविशिष्टाभिधानादेव च (ब्र.सू. 1-2-15) कं ब्रह्म खं ब्रह्मेति अपरिच्छिन्नत्वविशिष्टसुखरूपस्याग्निभिरुपदिष्टस्य"
ब्रह्मण एव य एषोऽक्षिणि पुरुषो दृश्यत इति वाक्ये प्रकृतपरामर्शिना य एष इति सर्वनाम्ना
अभिधीयमानत्वाच्च । न च तद्ब्रह्माग्निविद्यया व्यवहितमिति वाच्यम् । अग्निविद्याया
अपि ब्रह्मविद्याङ्गत्वेन न हि स्वाङ्गमितिन्यायेन अव्यवधायकत्वात् । तदङ्गत्वञ्च तत्प्रकरणमध्यपातात्
अथ हैनं गार्हपत्योऽनुशशास इति ब्रह्मविद्याधिकृतस्यै- वाग्निविद्योपदेश इति प्रतिपादनात्
; ब्रह्मविद्योपयुक्तफलव्यतिरिक्तफलान्तरश्रवणाच्च ।।
"	ननु कं ब्रह्म खं ब्रह्म इति वाक्येन अपरिच्छिन्नसुखरूपं ब्रह्मेति नोपदिश्यते, अपि"
तु प्राणो ब्रह्म कं ब्रह्म खं ब्रह्म इति त्रिभिर्वाक्यैः मुख्यप्राणे लौकिकसुखे आकाशे
च ब्रह्मदृष्टिर्विधीयते । तत्राह - अत एव च स ब्रह्म (ब्र.सू.1-2-16) अत एव - अपरिच्छिन्नसुखस्य
ब्रह्मत्वाभिधानादेवापरिच्छिन्न- सुखरूपं ब्रह्मैवात्र प्रतिपाद्यते - नाब्रह्मणि ब्रह्मदृष्टिः
अब्रह्मभूतेषु मुख्यप्राणलौकिक सुखाकाशेषु ब्रह्मदृष्टिविधिरूपत्वे तत्रानुपपत्तेरभावेन
विजानाम्यहं यत्प्राणो ब्रह्म कं च तु खं च न विजानामीति प्रश्नस्य यद्वाव कं तदेव खं
यदेव खं तदेव कमिति प्रतिवचनस्य चासङ्गतत्वापत्तेः । तदसङ्गतिप्रकारश्च प्रागेव वर्णितः
। इतश्च परं ब्रह्म श्रुतोपनिषत्कगत्यभिधानाच्च (ब्र.सू. 1-2-17) श्रुतोपनिषत्कस्य -
अधिगतपरमपुरुषयाथात्म्यस्यानुसन्धेयतया श्रुत्यन्तरप्रतीयमाना अर्चिरादिकागतिर्या तामसपुनरावृत्तिलक्षणपरमपुरुषप्राप्तिकरीम्
उपकोसलायाक्षिपुरुषं श्रुतवते अथ यदु चैवास्मिञ्छव्यं कुर्वन्ति इत्यादिना आचार्य उपदिशति,
अतोऽप्ययमक्षिपुरुषः परमात्मा । अनवस्थितेरसम्भवाच्च नेतरः (ब्र.सू. 1-2-18) प्रतिबिम्बादीनाम्
अक्षिणि नियमेनानवस्थानात् , अमृतत्वादीनां च निरुपाधिकानां तेष्वसम्भवान्न परमात्मेतरः
छायादिरक्षिपुरुषो भवितुमर्हतीति स्थितम् । प्रकृतमनुसरामः ।।
4.16.1
एष ह वै यज्ञो योऽयं पवते । एष ह यन् इदँ सर्वं पुनाति यदेष ह यन्निदँ
सर्वं पुनाति, तस्मादेष एव यज्ञः । तस्य मनश्च वाक् च वर्तनी ।। 1 ।।
"	प्र. - रहस्यप्रकरणे प्रसङ्गादारण्यकत्वसाम्याच्च यज्ञे क्षते उत्पन्ने व्याहृतयः प्रायश्चित्तार्थहोममन्त्रतया"
विधातव्याः । तदभिज्ञस्यैव ब्रह्मत्वलक्षणमार्त्विज्यम् । तस्य च ब्रह्मणो मौनमावश्यकम्
इत्येवमादिविध्यर्थमिदमारभ्यते । एष ह वै यज्ञोयोऽयं पवते । योऽयं1 पवते वायुः, स
एव यज्ञ इत्यर्थः । कथं वायोर्यज्ञत्वमित्यत्राह एष ह यन् इदँ सर्वं पुनाति । एषः -
वायुः ह यन् - गच्छन् सर्वं पुनाति । वर्षवातातपैर्वस्तुशुद्धिः स्मृतिप्रसिद्धा । यत्पुनातीति
पदद्वयगतयोः यकारनकारयोः यज्ञशब्दे प्रत्यभिज्ञानात् , ञकारस्य नकार- विकारत्वात् यज्ञशब्दस्य
यन्पुनातीति निर्वचनमिति भावः । उक्तमेवोपसंहरति - यदेष यज्ञ इति ।
"	एवं यज्ञस्य वायोश्चाभेदप्रतिपादनेन यज्ञस्य गन्तृत्वं सम्पाद्य गन्तुर्यज्ञस्य मार्गमाह"
- तस्य......वर्तनी । 1प्रवृत्तिसाधनभूतो1 वाङ्मनसमयो2 2मार्ग2 इति यावत् ।।
4.16.1
तयोरन्यतरां मनसा संस्करोति ब्रह्मा, वाचा होताऽध्वर्यु-
रुद्गाताऽन्यतराम् । स यत्रोपाकृते1 प्रातरनुवाके पुरा
परिधानीयाया ब्रह्मा 1व्यवदति1 ।। 2 ।।
"	प्र. - तयोः अन्यतराम् । तयोरन्यतरां - यज्ञस्य मनोलक्षणमार्गं मनसा 2प्रणिहितेन2 ब्रह्मा"
संस्करोति । होत्राद्याः त्रयोऽपि वाचैव सम्यक्प्रयुक्तया वाचं संस्कुर्वन्तीत्यर्थः ।
"	स यत्र उपाकृते । व्यवदति - अत्र क्षेपार्थो नञो नलोपः । तिङि क्षेपे इति निन्दायां"
नलोपः । यत्र - यज्ञे प्रातरनुवाकशस्रे उपाकृते - आरब्धेसति परिधानीयायाः ऋचः प्राग्ब्रह्मा
व्यवदति - विशब्दो विविधार्थः । नञश्च निन्दितत्वमर्थः । विविधं निन्दितं च वदति मौनं
त्यजति चेदित्यर्थः ।।
4.16.2
अन्यतरामेव वर्तनीँ सँस्कुर्वन्ति, हीयतेऽन्यतरा ।
स यथा एकपाद् व्रजन् , रथो वैकेन चक्रेण वर्तमानो
रिष्यति - एवमस्य यज्ञो रिष्यति, यज्ञं रिष्यन्तं
यजमानोऽनुरिष्यति, स इष्ट्वा पापीयान् भवति ।। 3 ।।
"	प्र. - तदा मनः प्रणिधानस्य नाशेन मनोलक्षणयज्ञवर्तनीसंस्कारकस्य ब्रह्ममनसोऽभावात्"
एषा वर्तनी नश्यति । होत्रादि वाक्संस्कार्या वाग्रूपा यज्ञवर्तनी परम् आस्ते इत्यर्थः
। तर्हि को दोष इत्यत्राह - स यथा......भवति । गच्छन् एकपात् पुरुषो वा एकेन चक्रेण
प्रवर्तमानो रथो वा यथा रिष्यति - नश्यति, एवमस्य - यजमानस्य यज्ञः नश्यति । विगुणो
भवतीति यावत् । तस्मिन् नष्टे यजमानोऽपि नष्टफलः पापी च
भवतीत्यर्थः ।।
4.16.4
अथ यत्रोपाकृते प्रातरनुवाके न पुरा परिधानीयाया ब्रह्मा
व्यवदति, उभे एव वर्तनी सँस्कुर्वन्ति न हीयतेऽन्यतरा ।। 4 ।।
"	प्र. - अथ......अन्यतरा । न व्यवदतीति सम्बन्धः । अत्र वर्तन्याविति वक्तव्ये, सुपां"
सुलुक् (पा.सू. 7-1-39) इति छान्दसो लुक् । शिष्टं स्पष्टम् ।
"	स यथा......भवति । यज्ञः प्रतितिष्ठति - साद्गुण्यवान् भवति इत्यर्थः ।। यजमानः प्रतितिष्ठति"
- लब्धफलो भवतीत्यर्थः । शिष्टं स्पष्टम् ।।
4.16.5
स यथोभयपाद् व्रजन् , रथो वोभाभ्यां चक्राभ्यां वर्तमानः
प्रतितिष्ठति - एवमस्य यज्ञः प्रतितिष्ठति ; यज्ञं प्रतितिष्ठन्तं
यजमानोऽनु प्रतितिष्ठति, स इष्ट्वा श्रेयान् भवति ।। 5 ।।
"	प्र. - अथ......अन्यतरा । न व्यवदतीति सम्बन्धः । अत्र वर्तन्याविति वक्तव्ये, सुपां"
सुलुक् (पा.सू. 7-1-39) इति छान्दसो लुक् । शिष्टं स्पष्टम् ।
"	स यथा......भवति । यज्ञः प्रतितिष्ठति - साद्गुण्यवान् भवति इत्यर्थः ।। यजमानः प्रतितिष्ठति"
- लब्धफलो भवतीत्यर्थः । शिष्टं स्पष्टम् ।।
4.17.1
प्रजापतिर्लोकानभ्यतपत् । तेषां तप्यमानानाँ रसान्
"प्राबृहत् अग्निं पृथिव्याः, वायुमन्तरिक्षात् । आदित्यं दिवः ।। 1 ।।	"
"	प्र. - तत्र 1यज्ञभ्रेषे1 व्याहृतिहोमः प्रायश्चित्तमिति वक्तुं प्रस्तौति -"
प्रजापतिर्लोकानभ्यतपत् ।  लोकसारजिघृक्षया लोकान् उद्दिश्य अतपत् । तप -  आलोचने,
(श्रौतोयं धातुः) आलोचननरूपं ज्ञानं कृतवानित्यर्थः । तेषां ...... प्राबृहत्  । प्राबृहत्
-  उद्धृतवान् । जग्राह इत्यर्थः । अग्निं......दिवः। लोकान् आलोच्य त्रिलोक्याः अग्निवाय्वादित्याः
सारभूता इति निश्चिकाय इत्यर्थः । एवमुत्तरत्रापि ।।
4.17.2
स एतास्तिस्रो देवता अभ्यतपत् । तासां तप्यमानानाँ रसान्
प्राबृहत् - अग्नेः ऋचः वायोर्यजूँषि सामान्यादित्यात् ।। 2 ।।
"	प्र. - स......आदित्यात् । अग्निवाय्वादित्यसारतया त्रयींनिश्चितवा- नित्यर्थः ।।"
4.17.3
स एतां त्रयीं विद्यामभ्यतपत् । तस्यास्तप्यमानाया रसान् प्राबृहत् -
भूरिति ऋग्भ्यः भुवरिति यजुर्भ्यः, 1सुवरिति1 सामभ्यः ।। 3 ।।
"	प्र. - स एतां......सामभ्यः । त्रयीसारतया व्याहृतित्रयं निरचिनोदित्यर्थः । शिष्टं स्पष्टम् ।।"
4.17.4
तद्यदृक्तो रिष्येत् , भूः स्वाहेति गार्हपत्ये जुहुयात् ।
ऋचामेव तद्रसेन ऋचां वीर्येण ऋचां यज्ञस्य विरिष्टँ सन्दधाति ।। 4 ।।
"	प्र. - तत्......जुहयात् । तत् - तस्माद्धेतोः ऋक्तः - ऋचः निमित्तात् यदि, यज्ञः रिष्येत्"
- क्षतं प्राप्नुयादित्यर्थः । तर्हि तत्प्रायश्चित्तार्थं भूस्स्वाहेति मन्त्रेण गार्हपत्येऽग्नौ
जुहुयादित्यर्थः । ऋचामेव सन्दधामि । यत् ऋचां - ऋक्सम्बन्धि, तद्विरिष्टं - तत् यज्ञस्य
क्षतं ऋचां वीर्येण - औजसा ऋचां रसेन - सारभूतेन च भूरिति व्याहृत्या सन्दधाति - समाधत्ते इत्यर्थः ।।
4.17.5
अथ यदि यजुष्टो रिष्येत् , भुवः स्वाहेति दक्षिणाग्नौ जुहुयात् ,
यजुषामेव तद्रसेन यजुषां वीर्येण यजुषां यज्ञस्य विरिष्टँ सन्दधाति ।। 5 ।।
"	प्र. - अथ......सन्दधाति । यजुष्टः - यजुषो निमित्तात् । शिष्टं पूर्ववत् ।।"
4.17.6
अथ यदि सामतो रिष्येत् , सुवः स्वाहेत्याहवनीये जुहुयात् ।
साम्नामेव तद्रसेन साम्नां वीर्येण साम्नां यज्ञस्य विरिष्टँ सन्दधाति ।। 6 ।।
"	प्र. - अथ सन्दधाति । आहवनीये - अग्नौ पूर्ववदर्थः ।।"
4.17.7
तद्यथा लवणेन सुवणँ सन्दध्यात् सुवर्णेन रजतँ, रजतेन
त्रपु त्रपुणा सीसँ, सीसेन लोहं लोहेन दारु दारुचर्मणा ।। 7 ।।
"	प्र. - तद्यथा......दारुचर्मणा । सुवर्णस्य सन्धानं नाम 1स्वरस्य1- मृदुतापादनम् ।"
*2क्षाररसस्य2 सम्पर्कपूर्वकतापेन हि सुवर्णस्य परस्पर- सन्धानयोग्यमृदुता भवतीत्यर्थः
। शिष्टं स्वष्टम् ।।
4.17.8
एवमेषां लोकानामासां देवतानामस्यास्त्रय्या विद्याया
वीर्येण यज्ञस्य विरिष्टँ  सन्दधाति  ।  भेषजकृतो
ह  वा एष यज्ञः, यत्रैवंवित् ब्रह्मा भवति ।। 8 ।।
"	प्र. - एवं सन्दधाति । व्याहृतीनां पृथिव्यादिलोकसारभूताग्न्यादिदेवता- सारभूतत्रयीसारत्वात्"
तद्वीर्यत्वाच्च एषां - उक्तानां वीर्येण एवं - सुवर्णादिसन्धानवदेव यज्ञक्षतं समाहितं
भवतीत्यर्थः । भेषज......भवति । यस्मिन्यज्ञे एवंवित् ब्रह्मनामा ऋत्विक् भवति स यज्ञः
कृतभेषजः - कृतौषधः, समीचीनेन चिकित्सकेन यथा रोगार्तः पुमान् कृतभेषजो भवति, तथेत्यर्थः ।।
4.17.9
एष ह वा उदक्प्रवणो यज्ञः यत्रैवंविद्ब्रह्मा भवति ।
एवंविदँ ह वा एषा ब्रह्माणमनु गाथा -
यतो यत आवर्तते तत्तद्गच्छति ।। 9 ।।
"	प्र. - एष ह भवति । उदक्प्रवणः - 1उत्तरमार्ग1 प्रतिपत्तिहेतुरित्यर्थः । एवं विदं......गाथा"
। एवंविदं ब्रह्म नामानं ऋत्विजम् अनुगता एषा - वक्ष्यमाणा गाथा भवतीत्यर्थः ।
"	यतो यत आवर्तते तत्तद्गच्छति । यतो यतः - यत्रयत्र यज्ञस्य क्षतम् आवर्तते - आसमन्ताद्व्याप्य"
वर्तते । आ ईषद्वा वर्तते । 2तत्सर्वं2 गच्छति - समाधत्त इत्यर्थः ।।
4.17.10
मानवो ब्रह्मैवैक ऋत्विक्कुरूनश्वाभिरक्षत्येवंविद्ध वै ब्रह्मा
यज्ञं यजमानँ सर्वांश्चर्त्विजोऽभिरक्षति तस्मादेवंविदमेव
ब्रह्माणं कुर्वीत नानेवंविदं नानेवंविदम् ।। 10 ।।
"	प्र. - क इत्यत्राह - मानव इति । मानवः - मननशीलः ब्रह्माख्य ऋत्विगित्यर्थः । ब्रह्मैवैक......अभिरक्षति"
। अश्वा - बडवा आरूढान्योधान् यथारक्षति एवमेक एव ब्रह्मा ऋत्विक् कुरून् - कर्तृन् ऋत्विजो रक्षति ।
"	एवं विद्ध......रक्षति । अत्र ब्रह्मणो वेदनेन यजमानादीनामृत्विजाञ्च रक्षणप्रतिपादनेन"
उद्गातृप्रभृतीनां वेदनानियमः सूच्यत इति, अङ्गेषु यथाश्रयभाव इत्यधिकरणे दर्शनाच्च
(ब्र.सू.उ. 3-64) इति सूत्रितम् । उक्तब्रह्मवेदनस्तुतिं प्रयोजनेनोपसंहरति - तस्मादेवं
। द्विरुक्तिरध्यायसमाप्त्यर्था ।।
।। इति प्रकाशिकायां चतुर्थप्रपाठकः ।।
5.1.1
यो ह वै ज्येष्ठञ्च श्रेष्ठञ्च वेद, ज्येष्ठश्च ह वै श्रेष्ठश्च
भवति । प्राणो वाव ज्येष्ठश्च श्रेष्ठश्च ।। 1 ।।
"	प्र. - प्राणविद्या प्रस्तूयते - यो ह......भवति । ज्येष्ठत्वश्रेष्ठत्वगुणकं प्राणं"
यो वेद, स तत्क्रतुन्यायेन स्वयमपि ज्येष्ठश्च श्रेष्ठश्च भवतीत्यर्थः । ज्येष्ठत्वं
- वृद्धत्वम्1 । वृद्धस्य च  (पा.सू.5-3-62) इति वृद्धशब्दस्य ज्यादेशविधानात् । श्रेष्ठत्वं
प्रशस्ततमत्वं प्रशस्यस्य श्रः (पा.सू.5-3-60) इति प्रशस्यशब्दस्य श्रादेशविधानात् ।
एवं फलप्रदर्शनेन पुरुषमभिमुखीकृत्याह - प्रणो वाव ज्येष्ठश्च श्रेष्ठश्च । वाव शब्दोऽवधारणार्थः
गर्भस्थपुरुषे प्राणव्यापारप्रवृत्यनन्तरभावित्वादिन्द्रियप्रवृत्तेः प्राणस्य इन्द्रियापेक्षया
ज्यैष्ठ्यम् । इन्द्रियव्यापाराणां सर्वथा एतदधीनत्वात् श्रेष्ठ्यञ्च ।।
5.1.2
यो ह वै वसिष्ठं वेद वसिष्ठो हं स्वानां
भवति । वाग् वाववसिष्ठः ।। 2 ।।
"	प्र. - यो भवति । स्वानां - ज्ञातीनां मध्ये वसिष्ठो भवति इत्यर्थः । को वसिष्ठ इत्यत्राह"
- वाग्वाव वसिष्ठः । अतिशयेनवसुमान् वसिष्ठः । वाग्मी हि लोके अतिशयेन वसुमान् भवति
। अतश्च वसुमत्तासम्पादकसद्व्यवहारजनकत्वं वाचो वसिष्ठत्वमिति भावः ।।
5.1.3
यो ह वै प्रतिष्ठां वेद, प्रति ह तिष्ठत्यस्मिंश्च
लोकेऽमुष्मिँश्च, चक्षुर्वाव प्रतिष्ठा ।। 3 ।।
"	प्र. - यो......अमुष्मिंश्च । ह शब्दः प्रसिद्धौ । अत्र चामुत्र च प्रतितिष्ठति - प्रतिष्ठावान्"
भवतीत्यर्थः । का तर्हि प्रतिष्ठा इत्यत्राह - चक्षुर्वाव प्रतिष्ठा । चक्षुषा हि समे
दुर्गे च प्रतितिष्ठति (बृ.उ.8-1-3) इति बृहदारण्यके श्रवणात्1 प्रतिष्ठासम्पादकसमविषमभूतलप्रदर्शकत्वमेव
- चक्षुषः प्रतिष्ठात्वम् ।।
5.1.4
यो ह वै संपदं वेद, सँ हास्मै कामाः पद्यन्ते दैवाश्च मानुषाश्च ।
श्रोत्रं वाव सम्पत् ।। 4 ।।
"	प्र. - यो......मानुषाश्च । अस्मै - उपासकाय कामाः सम्पद्यन्ते इत्यन्वयः । का तर्हि"
सम्पदित्यत्राह - श्रोत्रं वाव सम्पत् । श्रोत्रं हीमे सर्वे वेदा अभिसम्पन्नाः  (बृ.उ.8-1-4)
इति बृहदारण्यके समानप्रकरणे श्रवणात् सम्पद्धेतुभूतवेदशास्त्रतदर्थश्रवणादिसम्पादकत्वमेव
श्रोत्रस्य सम्पत्त्वम् ।
5.1.5
यो ह वा आयतनं वेद, आयतनँ ह स्वानां
भवति । मनो ह वा आयतनम् ।। 5 ।।
"	प्र. - यो.......आयतनम्। स्रक्चन्दनादि विषयज्ञानरूपभोगायतनत्वमेव मनस आयतनत्वम् ।"
5.1.6
अथ ह प्राणा अहँश्रेयसि व्यूदिरेऽहँ श्रेयानस्म्यहँ श्रेयानस्मीति ।
ते ह प्राणाः प्रजापतिं पितरमेत्योचुर्भगवन् कोनश्श्रेष्ठ इति ।। 6 ।।
"	प्र. -  मुख्यप्राणस्य श्रैष्ट्यसम्पादनायाख्यायिकामाह - अथ ह - अस्मीति । अथ शब्द"
आख्यायिकोपक्रमे । अहं श्रेयसि - स्वश्रेयसि निमित्तेविषये वा व्यूदिरे - अहं श्रेयानस्मि,
अहंश्रेयानस्मि इति विवादं चक्रुरित्यर्थः । ते श्रेष्ठ इति । स्पष्टोऽर्थः ।।
5.1.7
तान् होवाच, यस्मिन् व उत्क्रान्ते शरीरं
पापिष्ठतरमिव दृश्येत, स व श्रेष्ठ इति ।। 7 ।।
"	प्र. तान् श्रेष्ठ इति । वः - युष्माकं मध्ये यस्मिन् उत्क्रान्ते शरीरम् अतिशयेन पापिष्ठं"
अतिहेयमिव दृश्येत, स वः श्रेष्ठ इत्युवाचेत्यर्थः ।।
5.1.8
सा ह वागुच्चक्राम1 सासंवत्सरं प्रोष्य पर्येत्योवाच
कथमशकत ऋते मज्जीवितुमिति यथा कला अवदन्तः,
प्राणन्तः प्राणेन, पश्यन्तश्चक्षुषा, शृण्वन्तः श्रोत्रेण,
ध्यायन्तो मनसैवमिति प्रविवेश ह वाक् ।। 8 ।।
"	प्र. - सा - प्रसिद्धा  वाक्  स्वश्रैष्ठ्यपरीक्षणाय शरीरात् उत्क्रान्तवतीत्यर्थः"
।  सा संवत्सरं जीवीतुमिति । सा - वाक् एकं संवत्सरं प्रोष्य - प्रवासं कृत्वा पुनरागत्य
मदृते - मां विना जीवितुं यूयं कथमशकत - कथं शक्ता इति इतरान् प्राणान् उक्तवती । इतरे
प्राणाः प्रत्यूचुः यथा कलाः - मूकाः वागिन्द्रियव्यापाररहिता अपि इतरैः प्राणैः तत्कार्यं
कुर्वन्तः जीवन्ति, एवं वयमप्यजीविष्मेति प्रत्यूचुरित्यर्थः । प्रविवेश ह वाक् ।
एवमुक्ता वाक् स्वस्य श्रैष्ठ्यं नास्तीति निश्चित्य देहं प्रविष्टवतीत्यर्थः
5.1.9
चक्षुर्होच्चक्राम । तत् संवत्सरं प्रोष्य पर्येत्योवाच
कथमशकत ऋते मज्जीवितुमिति । यथा  अन्धा
अपश्यन्तः,  प्राणन्तः प्राणेन, वदन्तो वाचा,  शृण्वन्तः
श्रोत्रेण,  ध्यायन्तो  मनसा -  एवमिति  ।  प्रविवेश ह चक्षुः ।। 9 ।।
"	प्र. - चक्षुर्होच्चक्राम । चक्षुरुत्क्रान्तम् । एवमुत्तरत्रापि द्रष्टव्यम् ।"
5.1.10
श्रोत्रं होच्चक्राम । तत् संवत्सरं प्रोष्य पर्येत्योवाच,  कथमशकत
ऋते मज्जीवितुमिति । यथा बधिरा अशृण्वन्तः प्राणन्तः प्राणेन,
वदन्तो वाचा, पश्यन्तश्चक्षुषा, ध्यायन्तो मनसैवमिति - एवमिति ।
प्रविवेश ह श्रोत्रम् ।। 10 ।।
"	प्र. - चक्षुर्होच्चक्राम । चक्षुरुत्क्रान्तम् । एवमुत्तरत्रापि द्रष्टव्यम् ।"
5.1.11
मनो होच्चक्राम तत्संवत्सरं प्रोष्य पर्येत्योवाच कथमशकत
ऋते मज्जीवितुमिति । यथा बाला अमनसः प्राणन्तः प्राणेन,
वदन्तो वाचा, पश्यन्तश्चक्षुषा, श्रृण्वन्तः श्रोत्रेणैवमिति
प्रविवेश ह मनः ।। 11 ।।
"	प्र. - मनो होच्चक्रामेत्यादि । अमनसः - अप्रौढमनसः ।।"
5.1.12
प्राणस्य ज्येष्ठत्वश्रेष्ठत्वकथनम्
अथ ह प्राण उच्चिक्रमिष्यन् स यथा सुहयः पङ््वीशशङ््कून्
संखिदेत्  एवमितरान् प्राणान् समखिदत् । तँ हाभिसमेत्योचुः,
भगवन्! एधि । त्वं नः श्रेष्ठोऽसि मोत्क्रमीरिति ।। 12 ।।
"	प्र. - अथ ह.......समखिदन् । सः - मुख्यः प्राणः उच्चिक्रमिष्यन् - उत्क्रमितुमिच्छन्,"
यथा शोभनोऽश्वः परीक्षार्थमश्वारूढेन ताडितः पङ््वीशशङ््कून् - पादबन्धनकीलकान् संखिदेत्
- उत्पाटयेत् एवमितरान् प्राणान् स्वस्वस्थानेभ्य उत्पाटितवान् इत्यर्थः तं ह......मोत्क्रमीरिति
। हे भगवन्! - पूजार्ह! त्वमेधि  स्वामीति शेषः ।
अस्तेर्लोटि मध्यमपुरुषैकवचनम् । भव इत्यर्थः नः - अस्माकं  मध्ये त्वमेव श्रेष्ठोऽसि
। त्वमुत्क्रमणं माकार्षीरिति इतरे प्राणाः तमागत्योचुरित्यर्थः।।
5.1.13
अथ हैनं वागुवाच यदहं वसिष्ठाऽस्मि त्वं तद्वसिष्ठोऽसीत्यथ
हैनं  चक्षुरुवाच । यदहं प्रतिष्ठास्मि त्वं तत्प्रतिष्ठोऽसीति ।। 23 ।।
"	प्र. - अथेतरे प्राणाः विशः करानिव राज्ञे, मुख्यप्राणाय स्वस्वगुणानर्पितवन्त इत्याह"
- अथ हैनं वसिष्ठोऽसीति । यत् - येन वाग्मिनो वसुमत्तासम्पादकत्वलक्षणेन
गुणेनाहं वसिष्ठाऽस्मि, त्वं तत् - तेन गुणेन वसिष्ठोऽसीत्यर्थः । मदीयगुणस्य त्वदधिनत्वात्
त्वदीय एव स गुण इति भावः । उक्तञ्च व्यासार्यैः अहं यस्वकार्यकरणसमर्थाऽस्मि, तस्य
त्वदधीनत्वात् तवैव तत्कार्यसामर्थ्यमित्यर्थः इति । एवमुत्तरत्रापि द्रष्ठव्यम् ।
5.1.14
अथ हैनं श्रोत्रमुवाच यदहँ सम्पदस्मि त्वं तत्सम्पदसीत्यथ
हैनं मन उवाच । यदहमायतनमस्मि त्वं तदायतनमसीति ।। 14 ।।
"	प्र. - अथेतरे प्राणाः विशः करानिव राज्ञे, मुख्यप्राणाय स्वस्वगुणानर्पितवन्त इत्याह"
- अथ हैनं वसिष्ठोऽसीति । यत् - येन वाग्मिनो वसुमत्तासम्पादकत्वलक्षणेन
गुणेनाहं वसिष्ठाऽस्मि, त्वं तत् - तेन गुणेन वसिष्ठोऽसीत्यर्थः । मदीयगुणस्य त्वदधिनत्वात्
त्वदीय एव स गुण इति भावः । उक्तञ्च व्यासार्यैः अहं यस्वकार्यकरणसमर्थाऽस्मि, तस्य
त्वदधीनत्वात् तवैव तत्कार्यसामर्थ्यमित्यर्थः इति । एवमुत्तरत्रापि द्रष्ठव्यम् ।
5.1.15
न वै वाचो, न चक्षूँषि, न श्रोत्राणि न मनाँसीत्याचक्षते ।
प्राणा इत्येवाचक्षते । प्राणो ह्येवैतानि सर्वाणि भवति ।। 15 ।।
"	प्र. - नवै........... सर्वाणि भवति । लौकिका वा आगमज्ञा वा वागादीनीन्द्रियाणि सर्वाणि"
वागादिशब्तैर्न व्यवहरन्ति, अपितु प्राणशब्देनैव व्यवहरन्ति । तत् कस्य हेतोः? प्राणाधीनसत्ताकत्वादितरेषाम्
। यदधीना यस्य सत्ता तत्तदित्येव भण्यते इत्युक्तेः । प्राणाधीनसत्ताकत्वादितरेषामिन्द्रियाणां
सर्वाणि इन्द्रियाणि प्राणा एव भवन्तीत्यर्थः ।।
"	एतत्खण्डान्तर्गतवाक्यविषय1 कमधिकरणमुपन्यस्यते । गुणोपसंहारपादे - छान्दोग्यवाजसनेयकयोः"
कौषीतकिनामुपनिषदि च दशमेऽध्याये यो ह वै ज्येष्ठञ्च श्रेष्ठञ्च वेद,
ज्येष्ठश्च ह वै श्रेष्ठश्च स्वानां भवति इत्यारभ्य प्राणविद्या पठ्यते । तत्र सर्वत्र
प्राणस्य ज्यैष्ठ्यश्रैष्ठ्यगुणकत्वं वाक््चक्षुश्श्रोत्रमनसां वसुमत्तासम्पादकत्व समविषमभूतलादिप्रदर्शकत्वसम्पद्धेतुभूतवेदशास्त्रतदर्थश्रवणादिसम्पादकत्व
- स्रक््चन्दनादिविषयज्ञानरूपभोगायतनत्वलक्षणवसिष्ठत्वप्रतिष्ठात्वसम्पत्त्वायतनत्वरूपगुणवत्त्वम्,
वागादीनाञ्च श्रैष्ठ्यविषयपरस्परविवादेन ब्रह्मसभोपसर्पणम्, यस्मिन् व उत्क्रान्ते शरीरानवस्थितिस्सर्वश्श्रेष्ठ
इति ब्रह्मवचनम्, तत्परिचिक्षिषया वागादीनामेकैकस्य शरीरादुत्क्रम्य पर्यटनम्, तस्मिन्
शरीरस्येन्द्रियाणाञ्च यथापूर्वमवस्थानम्, प्राणस्य उत्क्रमणप्रवृत्तौ तेषां विशरणम्,
ततो भीतानां वागादीनां मोत्क्रमीः त्वं नःश्रेष्ठः इति मुख्यप्राणं प्रति प्रार्थनमित्येतत्
सर्वं क्रमेण वर्णितम् ।
"	कौषीतकीशाखायां तु छान्दोग्यवाजसनेयकवत्, यदहं वसिष्ठाऽस्मि त्वं तद्  वसिष्ठोऽसि"
इत्यनेन प्रकारेण प्राणे
वागादिगतवसिष्ठत्वादिसमर्पणं नोक्तम् । अतो वागादिगतवसिष्ठत्वादेः प्राणाधीनत्वाप्रतीत्या
वागादीनां स्वातन्त्र्यप्रतीतेः छान्दोग्यवाजसनेयकाम्नातप्राणविद्यातः कौषीतक्याम्नातप्राणविद्याया
भेदप्रतिभोद््गमः तथा तस्यामेवोपनिषदि चतुर्थेऽध्याये, अथातो निश्रेयसादानं, सर्वा
वै देवता अहंश्रेयसे विवदमाना अस्माच्छरीरादुच्चक्रमुः ।  तद््दारुभूतं शिश्ये । अथैनं
वाक् प्रविवेश तद्वाचाऽवदत्् शिश्य एव । अथैच्चक्षुः प्रविवेश । तद्वावाचाऽवदत् चक्षुषा
पश्यत्् शिश्य एव ।  अथैनत् श्रोत्रं प्रविवेश । तद्वाचाऽवदत् चक्षुषा पश्यत्् श्रोत्रेण
शृण्वन् शिश्य एव अथैनं मनः प्रविवेश तद्वाचाऽवदच्चक्षुषा पश्यच्छ्रोत्रेणशृण्वन् मनसा
ध्यायत् शिश्य एव ।  अथैनत्प्राणः प्रविवेश तत्तत एव समुत्तस्थौ तद्देवाः प्राणे निःश्रेयसं
विजित्य प्राणमेव प्रज्ञात्मानमभिसम्भूय (कौ.उ.2-14) इति प्राणराहित्यदशायामपि वागादीनां
स्वकार्यकरत्वप्रदर्शनेन छान्दोग्यैक्याप्रतीतेः इति पूर्वपक्षं कृत्वा - बहुसारूप्यप्रतीतौ
किञ्चिद्वैरूप्यस्य प्रत्यभिज्ञावीरोधित्वाभावाद्विद्यैक्थमिति सर्वाभेदादन्यत्रेमे
(ब्र.सू.3-3-10) इति सूत्रेण सिद्धान्तितम् । सर्वाभेदात् ।  प्रतिज्ञातप्राणज्यैष्ठ्यश्रैष्ठ्योपपादनप्रकारस्य
तिसृष्वपि शाखासु अभेदात् शाखान्तरविद्यायां शाखान्तरविद्यागतगुणोपसंहारः कर्तव्य इति
सूत्रार्थः ।। प्रकृतमनुसरामः ।।
5.2.1
स होवाच किं मेऽन्नं भविष्यतीति ।
यत् किञ्चिदिदमाश्वभ्यः आशकुनिभ्य इति होचुः ।
तद् वा एतदनस्यान्नम् । अनो ह वै नाम प्रत्यक्षम् ।
न ह वा एवं विदि किञ्चनानन्नं भवतीति ।। 1 ।।
"	प्र. - स.......भविष्यतीति । वागादीन्1 किं मेऽन्नंभविष्यतीति मुख्यप्राणः पप्रच्छे"
इत्यर्थः । यत् होचुः । श्वशकुनिपर्यन्तसर्वप्राणिनां यदन्नजातम्, तत् तवान्नजातमिति
वागादयः प्रत्यूचुः ।
"	श्रुतिः स्वेन रूपेणाह - तद्वा एतदनस्यान्नम् । यत्किञ्चिल्लोके प्राणिभिरद्यते तदेतत्"
अनस्य - प्राणस्य अन्नम् । प्राणेनैव तदद्यत इत्यर्थः । अनो ह वै नाम प्रत्यक्षम् ।
अदनादिविविध2चचेष्टायुक्तत्वात् प्राणस्य अन इति प्रत्यक्षं नाम1 । देवानां परोक्षप्रियत्वात्
प्रत्यक्षं अन इति नाम परित्यज्य प्राण इति परोक्षेण नाम्ना व्यवहारः । ततश्च अदनचेष्टाया
अपि तदीयत्वात् सर्वप्राणिजातेनाद्यमानमन्नं सर्वं तेनैवाद्यत इति प्राणस्य सर्वमन्नम्
इत्यर्थः यद्वा - अन इत्यस्य नकारान्तरयुक्तस्यान्नत्वेनान्नस्य - अनसम्बन्धित्वात्
अन इत्यस्य प्राणनामत्वस्य प्रत्यक्षत्वादन्नं तत्सम्बन्धीत्यर्थः । अत्र प्राणविद्यानिष्ठेन
सर्वप्राण्यन्नादनस्य
कर्तुमशक्यत्वात् नास्य वाक्यस्य सर्वप्राण्यन्नादनकर्तव्यत्वमर्थः । अपितु सर्वप्राणिजातान्ने
प्राणान्नत्वचिन्तनं कर्तव्यमित्यर्थः ।
"	सर्वप्राणिजातान्ने प्राणान्नत्वचिन्तनं स्तौति - न भवतीति । प्राणवीद्यानिष्ठस्याभक्ष्यभक्षणदोषः नास्तीत्यर्थः ।।"
5.2.2
स होवाच, किं मे वासो भविष्यति इति । 'आप' इति होचुः ।
तस्माद्वा एतदशिष्यन्तः पुरस्ताच्चोपरिष्टाच्चाद््भिः परिदधति ।
लम्भुका ह वासो भवति, अनग्नो ह भवति ।। 2 ।।
"	प्र. - स.....होचुः । किं मे वस्त्रं भविष्यतीति मुख्यप्राणेन इतरे पृष्टा प्राणाः;"
आपस्ते वस्त्रं भविष्यन्ति इत्यूचुः । आपो वासत्वेन चिन्तनीया इति होचुरित्यर्थः ।
तस्मात्.....भवति । तस्मात् - अपां वासस्त्वादेव एतत् - एतस्मिन्नपि काले अशिष्यन्तः
- भोक्ष्यमाणाः पुरस्ताच्चोपरिष्टाच्च भोजनात् प्राक् पश्चाच्च आचमनीयाभिः अद््भिः वासोभिः
परिहितं प्राणमनग्नं कुर्वन्ति । आचमनीयासु अप्सु   वासस्त्वचिन्तनेन, वासोभूताभिरद््भिः
प्राणस्य परिहितत्वात् अनग्नत्वचिन्तनं   कुर्वन्तीत्यर्थः  ।  एवं  चिन्तकस्तेन चिन्तनेन
च स्वयमपि वासो लम्भुको भवति - वासोलब्धा भवति, अनग्नश्च भवति, तत्क्रतुन्यायेनेति भावः  ।।
5.2.3
तद्धैतत् सत्यकामो जाबालो गो श्रुतये वैयाघ्रपद्यायोक्त्वा
उवाच, यद्यप्येनच्छुष्काय स्थाणवे ब्रूयात्, जायेरन्नेवास्मिन्
शाखाः, प्ररोहेयुः पलाशानि इति ।। 3 ।।
"	प्र. - तद्ध््.......उवाच । व्याघ्रपत्पुत्राय नाम्ना गोश्रुतये जबालापुत्रः सत्यकामानामा"
इदं प्राणदर्शनमुक्त््वा अन्यदप्युवाच इत्यर्थः । किं तदित्यत्राह - यदि पलाशानीति ।
एनद् - प्राणदर्शनं शुष्काय वृक्षायापि यदि ब्रूयात्1 । अस्य वृक्षस्य शाखा अप्युत्पद्येरन्
पत्राणि च प्ररोहेयुरित्यर्थः ।।
5.2.4
अथ यदि महज्जिगमिषेत् अमावास्यायां दीक्षित्वा पौर्णमास्यां
रात्रौ सर्वौषधस्य मन्थं दधिमधुनोरुपमथ्य, ज्येष्ठाय श्रेष्ठाय
स्वाहा इत्यग्नावाज्यस्य हुत्वा मन्थे संपातमवनयेत् ।। 4 ।।
"	प्र. - मन्थाख्यं कर्मारभ्यते - अथ.......जिगमिषेत् । महत् महत्वं ज्यैष्ठ्यश्रैष्ठ्यादिलक्षणं"
यदि प्राप्तुमिच्छेदित्यर्थः । अमावास्यायां......अवनयेत् । उक्तकाले सर्वौषधस्य -ग्राम्यारण्यौषधानां
मन्थं - पिष्टमौदुम्बरे कंसाकारे चमसाकारे वा पात्रे दधिसधुनोः प्रक्षिप्योपमथ्य अग्रतः
स्थापयित्वा, ज्येष्ठाय श्रेष्ठाय स्वाहा इति अग्नौ आज्येन हुत्वा मन्थे सम्पातं - हुतर्शषं निनयेदित्यर्थः ।।
5.2.5
वसिष्ठाय स्वाहेत्यग्नावाज्यस्य हुत्वा मन्थे सम्पातमवनयेत् ।
प्रतिष्ठायै स्वाहेत्यग्नावाज्यस्य हुत्वा मन्थे सम्पातमवनयेत् ।
संपदे स्वाहेत्याग्नावाज्यस्य हुत्वा मन्थे सम्पातमवनयेत् ।
आयतनाय स्वाहेत्यग्नावाज्यस्य हुत्वा मन्थे सम्पातमवनयेत् ।। 5 ।।
"	प्र. - वसिष्ठाय स्वाहेत्यादि । सर्वं स्पष्टम् ।।"
5.2.6
अथ प्रतिसृप्याञ्जलौ मन्थमाधाय जपति अमो नामास्यमा हि
ते सर्वमिदँ स हि ज्येष्ठः श्रेष्ठो राजाधिपतिः । स मा ज्यैष्ठ्यं
श्रैष्ठ्यं राज्यमाधिपत्यं गमयत्वहमेवेदं सर्वमसानि इति ।। 6 ।।
"	प्र. - अथ प्रतिसृप्य.....जपति । प्रतिसृप्य - अभिगम्य, प्रदक्षिणं कृत्वेति वाऽर्थः"
। अञ्जलौ मन्थं निधाय वक्ष्यमाणं मन्त्रं जपेदित्यर्थः । मन्त्रमेवाह - अमो नामसि ।
अमा इति नाम यस्य सोऽमो नामा । सोऽसीत्यर्थः । ननु अमा इति हि प्राणनाम । कथमप्राणस्य
मन्थस्य अमो नाम त्वमित्यत्राह - अमा हीति । त्वमिति शेषः । त्वं प्राणोऽसि हीत्यर्थः
। मन्थस्य प्राणत्वमुपपादयति । ते सर्वमिदम् । इदं जगत् सर्वं ते - त्वदधीनम् । मन्थलक्षणान्नाधीनत्वात
जगत इति भावः । स सर्वमसानीति । स हि मन्थभूतः प्राण इत्यर्थः । राजा - दीप्तिमान् ।
अधिपतिः - शेषीत्यर्थः । मा - मां गमयतु - प्रापयतु । इदं सर्वमहमेव असानि - भवानि ।
सर्वनियन्तृतया भवानि इत्यर्थः । शिष्टं स्पष्टम् ।।
5.2.7
अथ खल्वेतयर्चा पच्छ आचामति तत् सवितुर्वृणीमहे इत्याचामति,
वयं देवस्य भोजनम इत्याचामति, श्रेष्ठँ सर्वधातम इत्याचामति ।
तुरं भगस्य धीमहि इति सर्वं पिबति ।। 7 ।।
"	प्र. - अथ शल्येतयर्चा पच्छ आचामति । एतया - वक्ष्यमाणया ऋचा पच्छः पादशः मन्थं भक्षयतीत्यर्थः"
। मन्त्रस्यैकैकपादेन एकैकग्रासं भक्षयेदित्यर्थः । तत्सवितुर्वृणीमहे1 वयं देवस्य भोजनम्
। श्रेष्ठं सर्वधातमं तुरं भगस्य धीमहि (ऋ.सं.5-6-82-1) अस्याश्च ऋचोऽयमर्थः । वयं
श्रेष्ठं सर्वधातमं - सर्वधारकं तत् - श्रेष्ठं1 भोजनं सवितुर्देवस्य - सवितुर्देवात्
वृणीमहे - प्रार्थयामहे । अत्र प्राणस्य सवितुश्चाभेदेन सवितुरित्युक्तिः । अथ तद्दत्तेन
भोजनेन सन्तुष्टास्सन्तः तुरं - तूर्णं, शीघ्रं भगस्य - सूर्यस्य देवस्य धीमहि - ध्यायेम
इत्यर्थः । स्वरूपमित्यध्याहारः । अथवा
सम्बन्धसामान्ये षष्ठी । सवितारं ध्यायेम इत्यर्थः ।। तत्सवितुः - पिबति । स्पष्टोऽर्थः ।।
5.2.8
निर्णिज्य कँसं चमसं वा पश्चादग्नेः संविशतिचर्मणि वा स्थण्डिले
वा वाचंयमोऽप्रसाहः । स यदि स्त्रियं पश्येत्, समृद्धं कर्मेति विद्यात् ।। 8 ।।
"	प्र. - निर्णिज्य......स्थण्डिले वा । कंसाकारं चमसाकारं वा औदुम्बरं पात्रं प्रक्षाल्य"
अग्नेः पश्चादजिने वा केवलभूम्यां वा प्राक्छिराः शयीतेत्यर्थः । शयाने नियममाह - वाचंयमोऽप्रसाहः
। वाचंयमः - वाग्यतस्सन्, अप्रसाहः - न प्रसह्यत इत्यप्रसाहः । अनिष्टस्वप्नदर्शनेन
यथा नाभिप्लुतो भवति तथा संयतचित्तस्सन् इत्यर्थः । स यदि......विद्यात् । स्पष्टोऽर्थः ।
5.2.9
यदा कर्मसु काम्येषु स्त्रियं स्वप्नेषु पश्यति ।
समृद्धिं  तत्र  जानीयात्  तस्मिन्  स्वप्ननिदर्शने, तस्मिन्
स्वप्ननिदर्शने ।। 9 ।।
"	प्र. - तदेष श्लोकः ।  तत् - तस्मिन् स्वप्नविषये एष श्लोको भवतीत्यर्थः । श्लोकमेवाह"
- यदा पश्यतीत्यादि । तस्मिन् स्वप्ननिदर्शने । अत्र सतीतिशेषः समृद्धिं -कर्मनिष्पत्तिमित्यर्थः
तस्मिन् स्वप्ननिदर्शने इति द्विरुक्तिर्विद्यासमाप्त्यर्था ।।
"	एतत्खण्डान्तर्गतवाक्यविषयकमधिकरणमुपन्यस्यते । सर्वान्नानुमतिश्च प्राणात्यये तद्दर्शनात्"
(ब्र.सू.3-4-28) इत्यत्र न ह वा एवं विदि किञ्चनानन्नं भवतीति छान्दोग्ये,  नास्यानन्नं
जग्धं भवतीति वाजसनेयके च श्रवणात्, वामदेव्योपासनानिष्ठस्य प्रार्थयमानसर्वयोषिदपरिहारानुमतिवत्
सर्वान्नानुमतिः प्राणविद्यानिष्ठस्य सर्वदा क्रियत इति पूर्वपक्षे प्राप्ते - उच्यते
। सर्वान्नानुमतिश्च
प्राणात्यये तद्दर्शनात् (ब्र.सू.3-4-28) प्राणात्यय एव प्राणविदः सर्वान्नानुज्ञानम्
न सर्वदा । ब्रह्मविदोऽपि उषस्तेः प्राणात्यय एव इभ्योच्छिष्टाशनस्य दर्शनेन प्राणविदः
सर्वान्नानुमतेरापद्विषयत्वस्य किपुनर्न्यासिद्धत्वात् ।
"	अबाधाच्च । (ब्र.सू.3-4-29) आहारशुद्धौ सत्वशुद्धिः (छा.उ.7-26-2) इति शास्त्राबाधार्थमप्येवमेवन्याय्यम्"
। इतरथा तस्य बाधः स्यात् । अपि स्मर्यते (ब्र.सू.3-4-30)
"	प्राणसंशयमापन्नो योऽन्नमत्ति यतस्यतः ।"
"	लिप्यते न स पापेन पद्मपत्रमिवाम्भसा1 ।। (म.स्मृ.10-104)"
इति स्मरणाच्च सर्वान्नीनत्वमापद्विषयम् ।।
"	शब्दश्चातोऽकामकारे । (ब्र.सू.3-4-31) तस्मात् ब्राह्मणः सुरां न पिबति पाप्मना नोत्सृजा"
(कठ.सं.12-34) इति संहितायां1 कामकारप्रतिषेधकशब्ददर्शनात् पाप्मना संसृष्टो न भवानीति
मत्वा ब्राह्मणः सुरां न पिबतीति हि तस्याः श्रुतेरर्थः ।
"	ननु ब्रह्मविद उषस्तेः प्राणात्यये सर्वान्नीनत्वदर्शनात् प्राणविदः सर्वान्नीनत्वस्यापद्विषयत्वं"
कैमुत्यन्यायेन सिद्ध्यति इत्यनुपपन्नम् । वामदेव्योपासननिष्ठस्य सर्वयोषिदपरिहारवत्प्राणविद्यानिष्ठस्य
वचनबलात् सर्वान्नीनत्वमिति वदन्तं प्रति एतस्यानुत्तरत्वादिति चेत्, न - वामदेव्योपासनस्य2
न काञ्चन परिहरेत् तद्व्रतम् (छां.उ.2-13-2) इति सर्वयोषिदपरिहारेऽपि स्पष्टविधिश्रवणात्
। प्रकृते च, न ह वा एवंविदिकिञ्चनानन्नं भवति इत्यत्र सर्वान्नभक्षणविधेः कल्प्यत्वात्,
प्रत्यक्षनिषेधविरोधे च विधिकल्पनानुदयेनार्थवादत्वस्यैव युक्तत्वात् सर्वप्राण्यन्ने,
यत् किञ्चिदिदमाश्वभ्य आशकुनिभ्यः इति विहितस्य प्राणान्नत्वचिन्तनस्य स्तुतिमात्रं
क्रियते, न ह वा एवंविदि किञ्चनानन्नं भवतीति ।
"	न चैवं सति निषेधशास्त्रविरोधात्, एवंविदि पापं कर्म न श्लिष्यते इत्यादेरपि स्तुतिमात्रत्वप्रसङ्ग"
इति वाच्यम् । पाप्मनामश्लेषाभावे अनिर्मोक्षप्रसङ््गेन
सकलपापाश्लेषस्य मोक्षविधिशास्त्रापेक्षितत्वेन फलविधित्वस्य वक्तव्यत्वात् । प्राणविद्यायाश्च
ज्येष्ठत्वश्रेष्ठत्वादि फलकत्वेन फलाकाङ््क्षाया अभावादितिस्थितम् ।।
"	तथा गुणोपसंहारपादे - लम्भुको ह वासो भवति इत्यर्थवादोपबृंहितात् किं मे वासो भविष्यतीति"
। आप इति होचुः । तस्माद्वा एतदशिष्यन्तः पुरस्ताच्चोपरिष्टाच्चाद््भिः  परिदधतीति
छान्दोग्ये श्रवणात् वासस्त्वतिन्तनमिति प्रतीयते । बृहदारण्यके काण्वशाखायाम् तद्विद्वांसश्श्रोत्रिया
अशिष्यन्त आचामन्त्यशित्वाचाचामन्त्येतमेव तदनमनग्नं कुर्वन्तो मन्यन्ते (बृ.उ.8-1-4)
इति वाक्ये, अनग्नं कुर्वन्त इति श्रवणाद्वासस्त्वचिन्तनमपि प्रतीयते । आचामन्तीत्याचमनविधिरपि
प्रतीयते । माध्यन्दिनशाखायां तस्मादेवंविदशिष्यन् आचामेत् अशित्वाचाचामेत् एतमेव तदनमनग्नं
कुरुते (बृ.उ.मा.पा.8-1-14) इति अनग्नत्वचिन्तनात् वासस्त्वचिन्तनविधिरपि प्रतीयते ।
आचामेदित्याचमनेस्पष्टविधिप्रत्ययश्रवणादाचमनविधिः स्पष्टं प्रतीयते । तत्र द्वयोरपि
विधेयत्वे गौरवादेकस्यैव विधेयत्वे वक्तव्ये, आचामेत् इत्याचमनेविधिप्रत्ययश्रवणात्
स्मृत्याचारप्राप्ताचमनातिरिक्तमाचमनान्तरं प्रतीयते - वासस्त्वादिश्रवणं तु कथंचित्
स्तुतिरूपतया नेतव्यमिति पूर्वपक्षे प्राप्ते - अििभिधीयते - कार्याख्यानादपूर्वम् (ब्र.सू.3-3-18)
कार्याख्यानाद्विधेः अप्राप्तविधानस्वाभाव्यात्, आचमनस्य च स्मृत्याचाराभ्यामेव प्राप्तत्वादाचमनान्तरविधाने
विनिगमकानुपलम्भादप्राप्तम् आचमनीयास्वप्सु वासस्त्वानुचिन्तनं विधीयते । छान्दोग्ये
आचमनस्यैवाप्रतीतेः शाखान्तरेऽपि वासस्त्वानुसन्धानस्य अनुगतत्वात्तदेव विधीयते इति स्थितम् ।
"	ननु कथं वागादीनामचेतनानामुक्तिप्रत्युक्तिपरम्परेति चेन्न - वागादिशब्दानाम्,  अभिमानिव्यपदेशस्तु"
विशेषानुगतिभ्याम् (ब्र.सू.2-1-5) इति सूत्रोक्तन्यायेन तदभिमानिदेवतापरत्वात् । तत्र
हि न विलक्षणत्वादस्य तथात्वं च शब्दात् (ब्र.सू.2-1-4) ब्राह्मणो जगद्विलक्षणत्वेन
उपादानत्वं न सम्भवति । घटरुचकादिषु हि सलक्षणानामेव मुत्सुवर्णादीनामुपादानत्वं दृष्टम्
। प्रकृते च ब्रह्मजगतोः
विलक्षणत्वं, विज्ञानं चाविज्ञानञ्च (तै.आन.6-1) इति ब्रह्मजगतोर्विज्ञानत्वाविज्ञानत्वप्रतिपादकशब्दादेवावगम्यते ।
"	ननु जगतोऽचेतनत्वे मृदब्रवीत् (शत.ब्रा.6-1-3-2) इत्यचेतनायाः मृदोवक्तृत्वं नोपपद्यते"
। तत्राह - अभिमानिव्यपदेशस्तु निशेषानुगतिभ्याम् (ब्र.सू.2-1-5) मृदादिशब्दैस्तत्तदभिमानिदेवताः
व्यपदिश्यन्ते । हन्ताहमिमास्तिस्रो देवताः (छां.उ.6-3-2) इति तेजोऽबन्नानां देवताशब्देन
विशेषणात् अचेतनानाञ्च देवतात्वासम्भवात्  तदभिमानिनी  देवता तेजोऽबन्नादिशब्दैर्व्यपदिश्यते
इत्यध्यवस्यामः । अग्निर्वाग्भूत्वा मुखं प्राविशत् (ऐ.उ.1-2-4) इति अग्नेर्वाति अनुप्रवेशरूपानुगतिश्रवणात्
वागादिशब्दैः तदनुप्रविष्टतदभिमान्यग्न्याद्यभिधानात् अनुपपत्तिः । अतः चेतनस्य ब्रह्मणोऽचेतनजगदुपादानत्वं
न सम्भवति - इति पूर्वपक्षे प्राप्ते उच्यते ।
"	दृश्यते तु (ब्र.सू.2-1-6) तुशब्दः चोद्यव्यावृत्त्यर्थः ।  विलक्षणेभ्योऽपि गोमयादिभ्यो"
वृश्चिकादेरुत्पत्तिदर्शनात्  विलक्षणात् ब्रह्मणो विलक्षणजगदुत्पत्तिरुपपद्यते । असदिति
चेन्न प्रतिषेधमात्रत्वात् (ब्र.सू.2-1-7) विलक्षणादुपादानाद्विलक्षणोत्पत्त्यङ््गीकारे
उपादेयस्य उत्पत्तेः प्राक् विलक्षणोपोदानात्मनि अवस्थानस्य वक्तुमशक्यत्वेन असत्कार्यवादप्रसङ्ग
इति चेन्न - उपादानोपादेययोः सालक्षण्यनियमप्रतिषेधमात्र एवास्माकं संरम्भः । सूक्ष्मचिदचिद्विशिष्टं
ब्रह्म  स्वस्मात्  विलक्षणजगदाकारेण1  परिणमत  इत्येतत्तु  न त्यक्तम् ।।
"	अत्र  चोदयति - अपीतौ तद्वत्प्रसङ््गादसमञ्जसम् (ब्र.सू.2-1-8) ब्रह्मण एव जगद्रूपेण"
परिणामे  तयोः   ऐक्यादप्ययादिषु   सर्वदशासु     अचेतनगता दोषाः ब्रह्मणः2 स्युः ।
ततश्च ब्रह्मणो निरनिष्टत्वनिरवद्यत्वप्रतिपादक  श्रुत्यसामञ्जस्यं भवति । अत्र सिद्धान्तमाह
- न तु दृष्टान्तभावात् (ब्र.सू.2-1-9) न त्वेवं सम्भवति
यथा बालस्य युवानं प्रत्युपादानत्वेपि बालयुवादिशब्दैरात्मनोऽभिधानेऽपि बालत्वयुवत्वादिभिर्नात्मा
दूष्यते । एवमेव चेतनाचेतनगतैर्दोषैरात्मा दूष्यते । स्वपक्षदोषाच्च (ब्र.सू.2-1-10)
निर्विकारस्य चिन्मात्रैकरसस्य पुरुषस्य प्रकृतिसंनिधानेन प्रकृतिधर्माध्यासनिबन्धना
जगत्प्रवृत्तिरिति सांख्यपक्षोऽपि दुष्ट एव । तर्काप्रतिष्ठानादपि (ब्र.सू.2-1-11)
तर्काणामन्योन्यव्याघातेनाप्रतिष्ठितत्वादपि तन्मूलप्रधानकारणवादस्त्याज्य एव । अन्यथाऽनुमेयमितिचेदेवमप्यनिर्मोक्षप्रसङ््गः
(ब्र.सू.2-1-12) यथा प्रतिकूलतर्कपराहतिर्न भवति त्था सत्तर्कैः प्रधानकारणत्वमनुमीयत
इति चेत्, एवमपि कालान्तरे त्वत्तोऽतिशयितानां तर्ककुशलानां    सम्भवेन  प्रतिकूलतर्कपराहतिदोषानिस्तारात्
। तस्माद्ब्रह्मणो जगदुपादानत्वं न दुष्यतीत्युक्तम् । अतो  वागादीनां    वक्तृत्वे
नानुपपत्तिरिति स्थितम् ।। प्रकृतमनुसरामः ।।
5.3.1
श्वेतकेतुर्हारुणेयः पञ्चालानाँ समितिमेयाय ।
तँ ह प्रवाहणो जैवलारुवाच, कुमारानु त्वाशिषत्
पितेति । अनु हि भगव इति ।। 1 ।।
"	प्र. - प्रकृतिविविक्तजीवयाथात्म्यविषयां पञ्चाग्निविद्यां संसृतिवैराग्याय प्रस्तौति"
- श्वेतकेतुः एयाय । अरुणस्यापत्यमारुणिः । तस्यापत्यमारुणेयः श्वेतकेतुनामा प़ञ्चालानां
जनपदानां सभाम् आजगाम । तँ.......उवाच । जीवलस्यापत्यं जैवलिः, नामतः प्रवाहणः तं श्वेतकेतुमुक्तवान्
। कुमारानु त्वाशिषत् पितेति । हे कुमार! त्वा - त्वां तव पिता अन्वशिषत््किम् - अनुशिष्टवान््
किम् इत्यपृच्छदित्यर्थः । इतर आह - अनु हि भगव इति । हे भगवः पूजार्ह!
अनुशिष्टोऽस्मि हीति ।
5.3.2
वेत्थ यदितोऽधि प्रजाः प्रयन्तीति । न भगव इति ।
वेत्थ यथा पुनरावर्तन्ता 3 इति । न भगव इति ।
वेत्थ पथोर्देवयानस्य पितृयाणस्य च व्यावर्तना 3 इति ।
न भगव इति ।। 2 ।।
"	प्र. - एवमुक्तो जौबलिः पप्रच्छ - वेत्थ.......प्रयन्तीति । प्रजाः इतोऽधि इतः  ऊर्ध्व"
यत्प्रयन्ति, तत् वेत्थ - जानीषे किम्? कर्मिणा गन्तव्यो देशः क इत्यर्थः ।  इतर आह
न भगव इति । जाने इति शेषः । राजा पुनः पृच्छति - वेत्थ आवर्तन्ता 3 इति । कर्मिणां
पुनरावृत्तिप्रकारः क इत्यर्थः इतर आह - न भगव इति । पुनः पृच्छति - वेत्थ व्यावर्तना
*3 इति । देवयानपितृयाणयोर्व्यावर्तने भेदके रूपे किं वेत्थ इत्यर्थः । केन प्रकारण तयोर्भेद
इत्यर्थः । इतर आह - न भगव इति ।।
5.3.3
वेत्थ यथाऽसौ लोको न सम्पूर्यता 3 इति ।
न भगव इति । वेत्थ यथा पञ्चम्यामाहुतावापः
पुरुषवचसो भवन्तीति । नैव भगव इति ।। 3 ।।
"	प्र. - पुनः पृच्छति - वेत्थ.......संपूर्यता 3 इति । अस्माल्लोकात् अनवरतं गच्छद््भिः"
पुरुषैः कस्माद्धेतोः द्युलोको न सम्पूर्यत इति । वाजसनेयके समानप्रकरणे, वेत्थ यथाऽसौ
लोक एवं बहुभिः पुनःपुनः प्रयद््भिः न सम्पूर्यत 3 इति (बृ.उ.8-2-2) श्रवणात् अमुष्य
लोकस्याप्राप्ता क इति प्रश्नस्य फलितार्थः । इतर आह न भगव इति । पुनः पृच्छति - वेत्थ
भवन्तीति । आप इति भूतान्तराणामप्युपलक्षणम् भूतसूक्ष्माणि पञ्चम्यामाहुतौ  यथा - येन
प्रकारेण पुरुषवचसः  -  पुरुष  इति  वचो  यासां  ताः पुरुषवचसः । पुरुषशब्दाभिलप्या
इत्यर्थः । कस्य पञ्चम्यामाहुतौ इत्यपेक्षायां पुरुषवचस्त्वभवनकर्तृतया निर्दिष्टा आप
एव हूयमानतया सम्बध्यन्ते । असंनिहितार्थान्तरकल्पने गौरवात् । ततश्चापां
पञ्चम्यामाहुतौ आपः पुरुषवचसः भवन्तीत्यर्थः । ततश्चापामेव पञ्चस्वपि आहुतिषु हूयमानत्वमितिसिद्ध्यतीति
द्रष्टव्यम् । इतर आह - नैव भगव इति अत्र रंहत्यधिकरणे (ब्र.सू.अधि.3-1-1) भगवता भाष्यकृता
कर्मिणां गन्तव्यदेशम् पुनरावृत्तिप्रकारं, देवयानपितृयाणपथव्यावर्तने, अमुष्यलोकस्याप्राप्तारं
च वेत्थेति पृष्ट््वा वेत्थ यथा पञ्चम्यामाहुतावापः पुरुषवचसः भवन्तीति पप्रच्छेति भाषितम् ।।
5.3.4
अथनु किमनुशिष्टोऽवोचथाः । यो हीमानि न विद्यात्
कथँ सोऽनुशिष्टो ब्रवीतेति । स हायस्तः पितुरर्धमेयाय,
तँ होवाच, अननुशिष्य वाव किलमा भगवानब्रवीत अनु त्वाशिषमिति ।। 4 ।।
"	प्र. - एवमुक्तवन्तं श्वेतकेतुं राजा प्रत्याह - अथानु........ब्रवीतेति किं -"
कस्मात् अनुशिष्टोऽस्मीत्युक्तवानसि । यो हि इमानि अर्थजातानि न जानीयात्, स कथं अनुशिष्टोऽस्मीति
वदेदित्यर्थः यद्वा - किमनुशिष्टः - किमर्थमनुशिष्ट इत्यर्थः ।
"	स हायस्तः पितुरर्धमेयाय । सः - श्वेतकेतुः राज्ञा जैवलिना आयस्तः - आयासितस्सन् पितुरर्धं"
- स्थानम्  एयाय - आजगाम । तं.....त्वाशिषमिति । गत्वा च तं - पितरमित्थमुवाच - मां
अननुशिष्य - समावर्तनकाले अिनुशासनीयानी सर्वाणि अननुशिष्यैव त्वामन्वशिषम्  इति भगवान्
मां प्रत्यब्रवीदित्यर्थः ।।
5.3.5
पञ्च मा राजन्यबन्धुः प्रश्नानप्राक्षीत् एषां नैकञ्चनाशकं
विवक्तुमिति । स होवाच यथा मात्वं तदैतानवदो यथाऽहमेषां
नैकञ्चन वेद, यद्यहमिमानवेदिष्यं, कथं ते नावक्ष्यम् इति ।। 5 ।।
"	प्र. - तत् कथमित्यत्राह - पञ्चविवक्तुमिति । राजन्यबन्धुः - राजापशदः मां पञ्च प्रश्नान्"
अप्राक्षीत् । तेषां मध्ये एकञ्चन - एकमपि प्रश्नं विवक्तुं - विशिष्य वक्तुं नाशकं
- न शक्तोऽस्मीति1 पितरमुवाचेत्यर्थः । त्वया सम्यगनुशिष्टस्य कथम् इयमशक्तिः स्यादिति
भावः । राजन्याः बन्धवः यस्य सः राजन्यबन्धुः । राजन्यानां बनधुरिति वा । स्वयमराजन्य
इत्यर्थः । राजन्याभास इति यावत् ।
सः ......नावक्ष्यमिति । सः - पिता पुत्रं वक्ष्यमाणमुवाच । त्वं मां प्रति तदा - आगमनकाले
एतान् प्रश्नान् यथावदः - तेषां नैक़ञ्चनाशकं विवक्तुमिति यथोक्तवानसि, तथाहमपि तेषां
प्रश्नानां मध्ये एकञ्चन - एकमपि  यथा - यतावत् सत्यमित्यर्थः न वेद - नाज्ञासिषम् ।
यदि आज्ञासिषम् तर्हि ते प्रियाय पुत्राय समावर्तनकाले कुतः नावक्ष्यम् इत्युवाच इत्यर्थः ।।
5.3.6
स ह गौतमो राज्ञोऽर्धमेयाय । तस्मै ह प्राप्तायार्हा चकार ।
स ह प्रातः सभाग उदेयाय । तँ होवाच मानुषस्य भगवन्
गौतम! वित्तस्य वरं वृणीथाः इति । स होवाच, तवैव राजन्!
मानुषं वित्तम् यामेव कुमारस्यान्ते वाचमभाषथाः, तामेव मे ब्रूहिति ।। 6 ।।
"	प्र. -  स राज्ञोऽर्धमेयाय! । एवमुक्त्वा स गोत्रतो गौतमः - आरुणिः राज्ञः मे स्थानमाजगाम"
। तस्मै.........अर्धं चकार । प्राप्ताय तस्मै - गौतमाय राजा अर्हां  - पूजां चकार इत्यर्थः
। स उदेयाय । तदा सः प्रातःकाले राज्ञि सभागे - सभागते सति उदेयाय । गौतमः आजगामेत्यर्थः
।  यद्वा सभागः - भागः1, पूजा । तेन युक्तः अर्घ्यादिभिः पूज्यमानः सः - गौतमः समागत
इत्यर्थः । तं होवाच । राजा गौतमं वक्ष्यमाणमुक्तवान् इत्यर्थः । मानुषस्य वृणीथा इति
। हे भगवन् गौतम । मनुष्यसम्बन्धिवित्तसम्बन्धि वरं वृणीष्व इत्युवाचेत्यर्थः । स होवाच
।  सः - गौतमः प्रत्युवाचेत्यर्थः । तदेवाह - तवैव ब्रूहीति । हे राजन्! मानुषं वित्तं
तवैव तिष्ठतु । तेन मम न किञ्चित् प्रयोजनम् ।
किन्तु मत्पुत्रस्य समीपे
प़ञ्चप्रश्नलक्षणां यां वाचं उक्तवानसि । तामेव मे ब्रूहीति ।।
5.3.7
स ह कृच्छ्रीबभूव । तँ ह चिरं वसेत्याज्ञापयाञ्चकार ।
तँ होवाच, यथा मा त्वं गौतमावदो यथेयं न प्राक् त्वत्तः
पुरा विद्या  ब्राह्मणान्  गच्छति, तस्मादु  सर्वेषु  लोकेषु
क्षत्रस्यैव प्रशासनमभूत् इति ।। तस्मै होवाच ।। 7 ।।
"	प्र. - स ह चकार । एवमुक्तो राजा गौतमस्याप्रत्याख्येयतां ज्ञात्वा कृच्छ्री - दुःखितो"
बभूव । तञ्च गौतमं विद्यार्थं, चिरं वस इत्याज्ञप्तवान् । तं होवाच । एवमाज्ञाप्य राजा
तं - गौतमं पुनरुवाच । किमिति । यथा अभूदिति । हे गौतम! त्वं मां यथा अवदः, तथा करिष्यामीति
शेषः ।  इयं - वक्ष्यमाणा विद्या पुरा विद्यमानापि यथा - येन प्रकारेण - यस्माद्धेतोरिति
यावत् । त्वत्तः प्राक् ब्राह्मणान् न गच्छति - न प्राप्तवती । तस्मात्सर्वेषु लोकेषु
क्षत्रस्यैव प्रशासनमभूत् - क्षत्रियजातेरेव एतद्विद्योपदेष्टृत्वम् । अतो ब्राह्मणेषु
एतद्विद्यायाः अभावात् ब्राह्मणानामेव समीपं गमिष्यामीति बुद्धिर्माकार्या । चिरवासाज्ञापनमपि
सोढव्यमिति भावः । तस्मै होवाच । अथ चिरकालमुषितवते तस्मै - गौतमाय राजा विद्याम् उपदिदेश इत्यर्थः ।।
5.4.1
राज्ञा गौतमाय पञ्चाग्निविद्योपदेशः - द्युलोकाग्निः
असौ वाव लोको गौतमाग्निः । तस्यादित्य एव समित् ।
रश्मयो धूमोऽहरर्चिः चन्द्रमा अङ््गारा नक्षत्राणि विस्फुलिङ््गाः ।। 1 ।।
"	प्र. - तत्र, वेत्थ यथा पञ्चम्यामाहुतावापः इति पञ्चमप्रश्नप्रतिवचनस्य इतरप्रतिवचनानुकूलत्वात्"
प्रथमतस्तदेवाह - असौ वाव लोको गौतमाग्निः । हे गौतम । असौ लोकः - स्वर्गलोक एवाग्निः
। तस्यादित्य एव समित् । आदित्येन हि द्युलोको दीप्यते ।  रश्मयो धूमः । धूमस्य समित्प्रभवत्वादादित्यरश्मीनां
धूमत्वम् ।  अहरर्चिः । प्रकाशकत्वात्  चन्द्रमा अङ््गाराः  । अर्चिः प्रशमकालभवत्वाच्च
चन्द्रमसोऽङ््गारत्वम् । नक्षत्राणि विस्फुलिङ््गाः । चन्द्रावयववदुपलभ्यमानत्वात् विस्फुलिङ्गत्वम् ।
5.4.2
तस्मिन्नेतस्मिन्नग्नौ देवाः श्रद्धां जुह््वति ।
तस्या आहुतेः सोमो राजा सम्भवति ।। 2 ।।
"	प्र. - तस्मिन्.........जुहवति । आदित्यादिलक्षणसमिदाद्युपेते द्युलोकलक्षणाग्नौ देवाः"
- इन्द्रियाणि श्रद्धां - श्रद्धा वा आपः (तै.ब्रा.3-2-4) इति श्रुतेः श्रद्धाशब्दिते
अपः जुह्वति । आत्मधर्मभूतबुद्धिविशेषलक्षणश्रद्धाया होतव्यत्वासम्भवात्1 श्रद्धाशब्देन
आप एवोच्यन्त इति द्रष्टव्यम् । न चेन्द्रियाणां द्युलोकाग्नौ भूतसूक्ष्मरूपाहुतिप्रक्षेपकर्तृत्वं
कथमिति वाच्यम् - इन्द्रियाणाम् अभावे भूतसूक्ष्माणां जीवं परिष्वज्य द्युलोकगमनासम्भवात्
इन्द्रियाणाम् होतृत्वमुपपद्यत इति द्रष्टव्यम् । द्युलोकादिप्रापककर्मणामिन्द्रियाधीनत्वाद्वा
तथोक्तिरिति द्रष्टव्यम् । तस्या आहुतेः सोमो राजा सम्भवति । एवं स्वकर्मभिर्द्युलोकं गतो जीवः
स्वर्गभोगयोग्यदिव्यदेहयुक्तो भवतीत्यर्थः । न चाप्छब्दितानां भूतसूक्ष्माणां सोमराजभावे
कथिते कथं जीवस्य सोमराजभाव उच्यत2 इति वाच्यम् - उत्तरत्र पितृयाणे, एष सोमो राजा इति
चन्द्रमसं प्राप्तस्य जीवस्य सोमराजभावश्रवणात् अत्रनिर्दिश्यमानसोमराजभावस्यापि भूतसूक्ष्मपरिष्वक्तजीवविषयत्वात् ।।
5.5.1
पर्जन्यो वाव गौतमाग्निः तस्य वायुरेव समित् अभ्रं धूमो
विद्युदर्चि अशनिरङ््गाराः ह्रादुनयो विस्फुलिङ््गाः ।। 1 ।।
"	प्र. - पर्जन्यो विस्फुलिङ््गाः । पर्जन्यः - वृष्टिप्रवर्तकः देवः हादुनयः - मेघगर्जितानि"
। शिष्टं स्पष्टम् । अत्र वाय्वादीनां समिदादिकल्पनानिमित्तं यथायोग्यमन्वेषणीयम् ।
5.5.2
तस्मिन्नेतस्मिन्नग्नौ देवाः सोमँ राजानं जुहवति ।
तस्या आहुतेर्वर्षं सम्भवति ।। 2 ।।
"	प्र. - तस्मिन् सम्भवति । द्युलोकभोगनिमित्तकर्मावसाने सोमराजशब्दितस्य देहः द्रवीभूय"
सह जीवेन मेघमण्डले पततीत्यर्थः ।
5.6.1
पृथिवी वाव गौतमाग्निः, तस्याः संवत्सर एव समित् आकाशो
धूमो रात्रिरर्चिः दिशोऽङ््गारा अवान्तरदिशो विस्फुलिङ््गाः ।। 2 ।।
"	प्र. - पृथिवी.......विस्फुलिङ््गाः । तस्या संवत्सर एव समित् । संवत्सरेण कालेन समिद्धा"
हि  पृथिवी सस्यादिनिष्पत्तये भवति । रात्रिरर्चिः । नीलरूपाश्रयपृथिव्यग्नेरनुरूपत्वात्
रात्रेरर्चिष्ट््वम् ।
5.6.2
तस्मिन्नेतस्मिन्नग्नौ देवा वर्षं जुह्वति ।
तस्या आहुतेरन्नँसम्भवति ।। 2 ।।
"	प्र. - तस्मिन्.......सम्भवति । श्रद्धाशब्दवाच्यानि भूतसूक्ष्माणि इन्द्रियसंयुक्तानि"
स्वर्गभोगयोग्यदेहाकारेण परिणतानि सुकृतक्षये द्रवीभूतानि सन्ति पर्जन्यमवाप्य वर्षरूपाणि
भूत्वा पृथिवीं प्राप्य व्रीहियवाद्यन्नानि भवन्ति इत्यर्थः ।।
5.7.1
पुरुषो वाव गौतमाग्निः, तस्य वागेव समित् प्राणे धूमो,
जिहवार्चिः चक्षुरङ्गाराः श्रोत्रं विस्फुलिङ्गाः ।। 1 ।।
"	प्र. - पुरुषो......विस्फुलिङ्गाः । तस्य वागेव समित् ।  वाचा हि समिध्यते पुरुषः ।"
नावाग्मी । अतो वाक् समित् । एवमन्यत् द्रष्टव्यम् ।
5.7.2
तस्मिन्नेतस्मिन्नग्नौ देवा अन्नं जुह्वति ।
तस्या आहुते रेतः सम्भवति ।। 2 ।।
"	प्र. - तस्मिन्.......सम्भवति । एवं व्रीह्याद्यन्नरूपाणि भूतसूक्ष्माणि जीवसंश्लिष्टानि"
पुरुषेणाद्यमानानि पुरुषे रेतोरूपेण परिणमन्त इत्यर्थः ।।
5.8.1
योषा वाव गौतमाग्निः तस्या उपस्थ एव समित् उपमन्त्रयते स
धूमो योनिरर्चिः यदन्तः करोति तेऽङ्गाराः अभिनन्दा विस्फुलिङ्गाः ।। 1 ।।
"	प्र. - योषा......विस्फुलिङ्गाः । उपमन्त्रणं - सङ््केतकरणम् ।"
लोहितत्वात् योनेरर्चिष्ट््वम् ।  अन्तःकरणम् - मिथुनीकरणम् । अभिनन्दाः - तज्जन्यसुखलवाः ।।
5.8.2
तस्मिन्नेतस्मिन्नग्नौ देवा रेतो जुह्वति ।
तस्या आहुतेः गर्भः सम्भवति ।। 2 ।।
"	प्र. - तस्मिन्.......सम्भवति । रेतोरूपाणि तानि योनिद्वारा स्त्रियं प्रविश्य गर्भत्वेन परिणमन्त इत्यर्थः ।"
5.9.1
अपां पञ्चमाहुतौ पुरुषवचस्त्वनिगमनम्
इति तु पञ्चम्यामाहुतावापः पुरुषवचसो भवन्तीति ।
स उल्बावृतो गर्भो दश वा मासान् अन्तः शयित्वा यावद्वाऽथ जायते ।। 1 ।।
"	प्र. - इति तु.......भवन्तीति । उक्तप्रकारेण श्रद्धासोमवृष्ट्यन्नरेतोरूपाहुतीनां"
मध्ये रेतोरूपायाम् पञ्चम्यामाहुतौ अप्छब्दितानि भूतसूक्ष्माणि पुरुषशब्दाभिलपनीयानि
भवन्तीत्यर्थः । इति शब्दः पञ्चमप्रश्नप्रतिवचनसमाप्तिद्योतनार्थः1 ।
"	स उल्बावृते......जायते । सः - गर्भः उल्बेन - जरायुणा वेष्टनेन वेष्टितस्सन् दश वा"
मासान् अन्तः - मातृकुक्षौशयित्वा यावद्वा -  नव वा एकादश वा द्वादश वा मातुः कुक्षौ
शयित्वा अथ - अनन्तरं जायत इत्यर्थः ।
5.9.2
स जातो यावदायुषं जीवति । तं प्रेतं दिष्टमितोऽग्नय
एव हरन्ति यत एवेतो यतः सम्भूतो भवति ।। 2 ।।
"	प्र. - स जातो......भवति । सः - गर्भो जातश्च यावदायुः जीवति । आयुःक्षयसमय एव तं प्रेतं"
पुरुषं दिष्टं - परलोकाय निर्दिष्टम्, अथ वा दिष्टं - कर्मानुसृत्य यतः - द्युलोकपर्जन्याद्यग्नेः
इतः - इहागतः - यतश्च - योषिद्रूपाग्नेः सम्भूतः - उत्पन्नः - तस्मात् अग्नय एव देवा
हरन्ति । ततश्च द्युपर्जन्यपृथिवीपुरुषयोषित्सु पुनरपि सम्भ्रमतीत्यर्थः ।।
"	अयञ्च उपन्यासः वैराग्यहेतोः । कष्टं हि मातुः कुक्षौ मूत्रपुरीषवातपित्तश्लेष्मादिपूर्णे"
तदनुलिप्तस्य गर्भस्य उल्बाशुचिपूयावृतस्य1
शुक्लशोणितबीजस्य मातुरशितपीतरसानुप्रवेशेन विवर्धमानस्य निरुद्धवीर्यबलशक्तितेजः प्रज्ञाचेष्टस्य
बहुकालं शयनम्, ततो योनिद्वारेण पीड्यमानस्य कष्टतरा निःसृतिः, कर्मणोपात्तं यावत् आयुः
तावदेव जीवनम् । पुनरपि घटीयन्त्रकुण़्डिकान्यायेन आरोहणावरोहणलक्षणं भ्रमणं हि श्रूयमाणं
वैराग्यमापादयति । अत एतदुपन्यस्तमिति द्रष्टव्यम् ।
5.10.1
तद्य इत्थं विदुः, ये चेमेऽरण्ये श्रद्धा तप इत्युपासते -
तेऽर्चिषमभिसम्भवन्ति, अर्चिषोऽहः, अह्नः आपूर्यमाणपक्षम्,
आपूर्यमाणपक्षात् यान् षडुदङ्ङेति मासाँस्तान् ।। 1 ।।
"	प्र. - अथ वेत्थ पथोर्देवयानस्य पितृयाणस्य च व्यावर्तने इति तृतीयं प्रश्नं प्रतिवक्ति"
- तद्य......अभिसम्भवन्ति । प्राक््प्रस्तुतस्य संसरतः जीवस्य स्वरूपं तदित्यनेन परामृश्यते
।  तत् - प्रत्यगात्मस्वरूपं ये इत्थं - उक्तप्रकारेण द्युपर्जन्यपृथिवीपुरुषयोषित्सु
श्रद्धासोमवृष्ट्यन्न रेतश्शरीरकतया देहादिलक्षणप्रकृतिविविक्ततया च ये विदुरित्यर्थः
। अत्र ब्रह्मात्मकतया चेत्यपि योजनीयम् । भाष्यकृता - अप्रतीकालम्बनान् (बृ.उ.4-3-14)
इति सूत्रे पञ्चाग्निविदोऽप्यर्चिरादिना  गतिश्रवणात्  अर्चिरादिना गतस्य ब्रह्मप्राप्त्यपुनरावृत्तिश्रवणाच्च
। अत एव तत्क्रतुन्यायेन1 प्रकृतिविनिर्मुक्तब्रह्मात्मकात्मानुसन्धानं सिद्धम् इति हि भाषितम् ।।
"	अरण्ये स्थित्वा श्रद्धां पुरस्कृत्य तपश्शब्दितं ब्रह्मोपासत इत्यर्थः । वाजसनेयके"
समानप्रकरणे श्रद्धां सत्यमुपासते (बृ.उ.6-2-15) इति श्रवणात्, सत्यशब्दस्य ब्रह्मपरत्वात्
तपश्शब्दोऽपि ब्रह्मपरः । अनियमः सर्वेषाम् (ब्र.सू.3-3-31) इत्यधिकरणे भगवता भाष्यकृता
तद्य इत्थं विदुः, य एवमेतद्विदुः (बृ.उ.8-2-15) इति पञ्चाग्निविद्यानिष्ठान्  ये चेमे
इत्यादिना श्रद्धापूर्वकं ब्रह्मोपासीनांश्चोद्दिश्यार्चिरादिका गतिरुपदिश्यते सत्यं
ज्ञानमनन्तं ब्रह्म (तै.आन.1-1) सत्यं त्वेव विजिज्ञासितव्यम् (छां.उ.7-16-1) इति सत्यशब्दस्य
ब्रह्मणि प्रसिद्धेः, तपश्शब्दस्यापि तेनैकार्थ्यात्, सत्यतपश्शब्दाभ्यां ब्रह्मैव अभिधीयते
। श्रद्धापूर्वकं ब्रह्मोपासनं चान्यत्रश्रुतम् सत्यं त्वेव विजिज्ञासितव्यम् इत्युपक्रम्य
श्रद्धा त्वेव विजिज्ञासितव्यो (छां.उ.7-19-1) इति श्रुतेः इति हि भाषितम् । उक्तं च
व्यासार्यैः  परमं यो महत्तपः  इत्यादिषु तपश्शब्दस्य ब्रह्मपरत्वमिति । अत्र वाजसनेयके
श्रद्धां सत्यम् इति श्रद्धाशब्दस्य द्वितीयान्तत्वश्रवणादिहापि श्रद्धाशब्दो द्वितीयान्तः
। छान्दसत्वात्  सुपां सुलुक् (पा.सू.7-1-39) इति सुपः लुक् । ततश्च पुरस्कृत्य इत्यध्याहारः
। श्रद्धां पुरस्कृत्य ब्रह्मोपासत इत्यर्थः । इतिस्तु2
अविवक्षितः । अथवा एवकारोऽत्राध्याहर्तव्यः । ब्रह्म इत्येव ये उपासते इत्यर्थः । ततश्च
अब्रह्मोपासनव्यावृत्तिफलकोऽयमिति शब्दो द्रष्टव्यः । यद्वा - श्रद्धातपश्शब्दयोः प्रसिद्ध
एवार्थः । श्रद्धातपःपरायणानाञ्च ब्रह्मविद्यानिष्ठत्वमर्थसिद्धम् । ततश्च ब्रह्मविद्यानिष्ठ
इत्यर्थः फलति । अयमप्यर्थः, तदप्यविरुद्धम्, आर्थत्वादपि शाब्दत्वं सम्भवति युक्तमिति
वदतां व्यासार्याणामनुमत एव ।
"	तेऽर्चिषमभिसम्भवन्ति । अर्चिर्देवतामातिवाहिकतया प्राप्नोतीत्यर्थः । अर्चिषोऽहः"
अह्नः इत्यादि । सर्वं स्पष्टम् ।।
5.10.2
मासेभ्यः संवत्सरँ, संवत्सरादादित्यम्, आदित्याच्चन्त्रमसम्
चन्द्रमसो विद्युतम् । तत्पुरुषोऽमानवः स एनान् ब्रह्म गमयति ।
एष देवयानः पन्था इति ।। 2 ।।
"	प्र. - अत्र अर्चिरादिशब्दास्तत्तदभिमानिदेवतापराः । तत्पुरुषो...गमयति । तत्पुरुषः"
- वैद्युतः पुरुषः अमानवः - असंसारी; ब्रह्मलोकादागत्य  एनान् - पूर्वोक्तद्विविधोपासकान्
ब्रह्मलोकं प्रापयतीत्यर्थः । अमानवस्स एत्य ब्रह्मलोकान्
गमयति (बृ.उ.8-2-15) इति श्रुत्यन्तरे श्रवणात् । एष देवयान पन्था इति । स्पष्टोऽर्थः ।
5.10.3
अथ य इमे ग्राम इष्टापूर्ते1 दत्तमित्युपासते ते धूममभिसम्भवन्ति,
धूमाद्रात्रिं रात्रेरपरपक्षम् अपरपक्षाद्यान् ष़ड््दक्षिणैति मासाँ स्तान्
नैते संवत्सरमभिप्राप्नुवन्ति ।। 3 ।।
"	प्र. - अथ.....प्राप्नुवन्ति । ये - पुरुषाः ग्रामे एव स्थित्वा इष्टं - यागादि, पूर्तं"
- खातादि1 । दत्तं - दानम् । इति शब्दः तज्जातीयोपवासादिकर्मान्तरपरः । यागदानहोमादीनि
कर्माणि येऽनुतिष्ठन्तीत्यर्थः । उक्तप्रकारेणानुतिष्ठन्तीत्यर्थ इति व्यासार्यवचनस्याप्ययमेवार्थः
। श्रुतौ पूर्वमनुष्ठानप्रकाराननुवृत्तेः2 । ते धूममभिसम्भवन्ति । धूमदेवतां प्रतिपद्यन्ते
आतिवाहिकत्वेन  इत्यर्थः । अत्रापि धूमादिशब्दाः तत्तदभिमानिदेवतापराः । दक्षिणैति -
दक्षिणां दिशामादित्य एतीत्यर्थः । दक्षिणादाच्  (पा.सू.5-3-36) इत्याजन्तोऽयं शब्दः
। दक्षिणायनमासाभिमानिर्देवताः प्रतिपद्यन्त इत्यर्थः । नैते संवत्सरमभिप्राप्नुवन्ति
। एते - इष्टादिकेवलकर्मकारिणः दक्षिणायनमासान् प्राप्यापि विद्वांस इव न संवत्सरदेवतां
प्राप्नुवन्तीत्यर्थः ।।
5.10.4
मासेभ्यः पितृलोकम् पितृलोकादाकाशम्, आकाशाच्चन्द्रमसम् ।
एष सोमो राजा, तद् देवानामन्नम्; तं देवा भक्षयन्ति ।। 4 ।।
"	प्र. - पुनः किं प्राप्नुवन्तीत्यत्राह - मासेभ्यः....चन्द्रमसम् । स्पष्टोर्थः । एतेन"
वेत्थ यदितोधिऽप्रजाः प्रयन्तीति  प्रथमश्च प्रश्नः प्रत्युक्तो भवति ।  एष सोमो राजा
। अत्रैष - इत्यनेन न अभिसम्भाव्यश्चन्द्रमाः परामृश्यते । चन्द्रमसः - सोमराजभावोपदेशस्य
व्यर्थत्वात्  ।  अपितु इष्टादिकारी अभिसम्भविता परामृश्यते ।  तस्या आहुतेः सोमोराजा
सम्भवतीति न्यायेन स्वर्ग1 भोगयोग्यदिव्यदेहयुक्तो भवतीत्यर्थः । तद्देवानामन्नम् ।
अन्नवत् स देवानामुपकरणभूतो भवतीत्यर्थः । तं देवा भक्षयन्ति । तं - इष्टादिकारिणं देवभागमुपागतं
आजानसिद्ध देवा भक्षयन्ति - स्वकैंकर्येषु पशूनिव विनियुञ्जत इत्यर्थः । सूत्रितं च
भाक्तं वाऽनात्मवित्त्वात् (ब्र.सू.3-2-7) इति ।।
5.10.5
तस्मिन् यावत्सम्पातमुषित्वा अथैतमेवाध्वानं पुनर्निवर्तन्ते,
यथेतमाकाशम, आकाशाद्वायुम् । वायुर्भूत्वा धूमो भवति,
धूमो भूत्वाऽभ्रं भवति ।। 5 ।।
"	प्र. -  तस्मिन् यावत्सम्पातमुषित्वा । सम्पतति अनेनेति सम्पातः कर्मशेषः । यावत्कर्मशेषमुषित्वा"
इत्यर्थः । यावच्छब्दः साकल्यार्थः । साकल्य़ञ्च फलप्रदानप्रवृत्तकर्मविशेषविषयम्;
न तु सर्वकर्मविषयं द्रष्टव्यम् । वेत्थ यथा पुनरावर्तन्त इति द्वितीयप्रश्नं प्रतिवक्ति
अथैत....यथेतम् । अथ  - अनन्तरं एतमेवाध्वानं - धूमादिमार्गं  यथेतं - यथागतं पुनर्निवर्तन्ते
इत्यर्थः । धूमरात्र्यपरपक्षदक्षिणायनषण्मासपितृलोकाकाशक्रमेणारोहणात्  तेनैव विपरीतक्रमेण
अवरोहणे  प्राप्ते  अत्र  विशेषमाह  - आकाशम् आकाशाद्वायुम् । यथा आरोहणे  आकाशाच्चन्द्रमसमभिसम्भवन्ति
एवमवरोहणे चन्द्रमस आकाशमभिसम्भवन्ति  । आरोहणावरोहणयोः आकाशाभिसम्भवस्त्वविशिष्ट इति
भावः । आकाशाद्वायुम् । अभिसम्भवन्तीति शेषः । अत्र वायुर्भूत्वा धूमो भवति इत्युत्तरत्रश्रवणात्
अत्राप्यवरोहन्त आकाशो भवन्ति । वायुर्भवन्तीत्येवार्थः । अवरोहतां च आकाशादिभवनं न
तच्छरीरकत्वम् । सर्गाद्यकालमारभ्य आप्रलयमाकाशाद्यभिमानिदेवतानाम् अन्यासां क्लृप्तानां
सत्वेन प्रतिक्षणमवरोहतां आकाशाद्यभिमानिदेवतात्वानुपपत्तेः । अतः तत्सादृश्यमेवार्थः
। या आपः चन्द्रमण्डले दिव्यशरीरमारब्धवत्यः, तासां कर्मक्षये द्रवीभूतानाम् आकाशगतानां
भेदकाकारप्रहाणेनाकाशसादृश्ये तदुपश्लिष्टा जीवा अपि आकाशसमा उच्यन्ते । ताश्चाप इतश्चामुतश्च
वायुना नीयमाना वायुसमा   भवन्ति  । ततश्च तत्संश्लिष्टो जीवोऽपि वायुर्भवतीत्युच्यते
। एवमुत्तरत्रापि द्रष्टव्यम् । वायु...........भवति । अपो बिभर्ति इत्यभ्रम् । मूलविभुजादित्वात्
कः । ततश्चाभ्रशब्देन जलधारणावस्थोच्यते ।।
5.10.6
अभ्रं भूत्वा मेघो भवति मेघो भूत्वा प्रवर्षति ।
त इह व्रीहियवा ओषधिवनस्पतयस्तिलमाषा इति
जायन्ते अतो वै खलु दुर्निष्प्रपतरं, यो यो ह्यन्नमत्ति
यो रेतः सिञ्चति, तद््भूय एव भवति ।। 6 ।।
"	प्र. - अभ्रं भूत्वा मेघो भवति । मिह - सेचने (धा.पा.992) इति धातोः"
पचाद्यच्प्रत्यये न्यङ्क्वादित्वात् कुत्वे मेघ इति रूपम् । ततश्च मेघशब्देन वर्षोन्मुखावस्था
उच्यते   ।  एवमेवाभ्रमेघयोर्भेदो व्यासार्यैरुक्तः । मेघो भूत्वा प्रवर्षति । मेघसंश्लिष्टो
भूत्वा वर्षधारारूपेण भूमौ पततीति फलितार्थः । त इह.....जायन्ते । ते - वर्षसंश्लिष्टभूतसूक्ष्मपरिष्वक्ता
जीवाः इह - भूमौ पतित्वा व्रीहियवादिरूपेण जायन्ते इत्यर्थः । अत्र तेन रूपेण जननं नाम
- न स्थावरभावप्रतिपत्तिः, स्थावरत्वप्राप्तिहेतुभूतकर्मणामिह कीर्तनात् । किन्तु जीवान्तराधिष्ठितेषु
व्रीह्यादिषु संश्लेषमात्रम् । सूत्रितं च अन्याधिष्ठिते पूर्ववदभिलापात् (ब्र.सू.3-2-4) इति ।
"	अतो वै खलु दुर्निष्प्रपतरम् । अतः स्थावरादिभावात् अतिचिरेण निर्गमनं भवतीत्यर्थः"
। अत्र खलन्तात् दुर्निष्प्रपतशब्दात् आतिशायनिके तरप्् प्रत्यये, छान्तसे तशब्दलोपे,
दुर्निष्प्रपतरमिति रूपम् । ततश्चातिशयस्य प्रतियोग्याकाङ्क्षायां प्रागनुक्रान्ताकाशादीनां
बुद्धौ संनिधानात् तेषामेव प्रतियोगित्वेन अन्वयः स्यात् । ततश्च व्रीह्यादिष्वाकाशाद्यपेक्षया
चिरावस्थानोक्त्या आकाशादिष्ववस्थानस्य तदपेक्षयाल्पकालत्वं   पर्यवस्यति  । उक्तं च
भगवता भाष्यकृता - छान्दसस्तशब्दलोपः । दुर्निष्प्रपतरमिति । दुःखनिष्क्रमणतरमित्यर्थः
इति। न च तयोरेव कृत्यक्तखलर्थाः (पा.सू.3-4-70) इति खलो भावकर्ममात्रविषयत्वात्, पतेश्चाकर्मकत्वेन
भावार्थस्यैव परिशिष्टत्वात् तत्र च भावार्थस्य प्रकर्षाभावात् तरपो दौर्लभ्यमिति शंक्यम्
- शिश्येतराम् इत्यादिप्रयोगात् भावार्थेऽपि प्रकर्षसम्भवात् । कर्त्रर्थपचाद्यजन्तात्
तरपः सम्भवाच्च भाष्यस्यनानुपपत्तिः । यद्वा - आतोयुच् (पा.सू.3-3-128) छन्दसिगत्यर्थेभ्यः
(पा.सू.3-3-129) इति छन्दसि विशेषविहितखलर्थयुजन्त एवायं शब्दः । रेफरूपवर्णविकारश्छान्दसः
। ननु अस्य तरप््प्रत्ययत्वाभावे पूर्वनिर्दिष्टाकाशादिभ्योऽतिशयः, तेष्वचिरावस्थानं
वा कथं सिद्ध्येत् इति वाच्यम् - वैशब्दस्यावधारणार्थतया अतश्शब्दितात् व्रीह्यादिभावादेव
चिरं निष्क्रमणे  कथिते  ततः पूर्वनिर्दिष्टेभ्यः आकाशादिभ्योऽचिरान्निष्क्रमणं सिद्ध्यति
। तशब्दलोपश्छान्दसः इति भाष्यस्यापि वर्णलोपेन वा वर्णविकारेण वा यथाकथञ्चित् साधुत्वं
समर्थनीयमित्यत्र तात्पर्यम् ।।
"	व्रीह्यादयोपि   गिरितटात् उदकस्रोतसा उह्यमानाः नदीं प्राप्नुवन्ति । ततः समुद्रम्"
। ततो मकरादिभिर्भक्ष्यन्ते । तेऽप्यन्यैः । तत्रैव च मकरेण सह समुद्रे विलीनाः  समुद्राम्भोभिः
सह जलधरैराकृष्टाः पुनर्वर्षधाराभिः मरुदेशे शिलातले वा हर्म्ये वा पतिताः तिष्ठन्ति1
। कदाचिद्व्यालमृगादिपीताः, ते भक्षिताश्चान्यैः तेऽप्यन्यैरित्येवंप्रकाराः  परिवर्तेरन्  ।
कदाचिदभक्ष्येषु स्थावरेषुजाताः तत्रैव शुष्येरन् । भक्ष्येष्वपि स्थावरेषु जातानां
रेतस्सिग्देहसम्बन्धो दुर्लभ एव, बहुत्वात् स्थावराणामित्यतो दुर्निष्क्रमणत्वम् ।
"	योयो.....भवति । अत्र स इत्यध्याहारः । यो व्रीह्यादि संश्लिष्टोऽवरोहति जीवः । सः"
यो योऽन्नमत्ति यो रेतः सिञ्चति, भूयः पश्चात् तद््......भवति - रेतस्सिग्भावं प्राप्नोति
। आकाशादिभाववत् रेतस्सिग्भावोप्यौपचारिकः । रेतस्सिग्योगी भवति इत्यर्थः । एवमेव
व्यासार्यैरुक्तम् ।।
5.10.7
तद्य इह रमणीयचरणा अभ्याशो ह यत्ते रमणीयां
योनिमापद्येरन्, ब्राह्मणयोनिं वा क्षत्रिययोनिं वा वैश्ययोनिं वा ।
अथ य इह कपूयचरणा अभ्याशो ह यत्ते कपूयां योनिमापद्येरन्
श्वयोनिं वा सूकरयोनिं वा चण्डालयोनिं वा ।। 7 ।।
"	प्र. - तद्ये.....योनिं वा । तत् तेषु -  ये अभ्याशः - अभ्यागन्तारः अभ्याङ्पूर्वात्"
अशेर्धातोः क्विबन्तात् बहुवचनान्तोऽयं शब्दः । परलोकादिह लोकं प्रति अवतरन्ते इत्यर्थः
। हेति प्रसिद्धौ । यत् - यदा रमणीयचरणाः - चर्यत इति चरणं कर्म । रमणीयकर्माणः - भुक्तशिष्टपरिपक्वसुकृतकर्मयुक्ताः
भवन्तीत्यर्थः । अत्र यदा शब्दानुरोधारत्    तदा इत्यप्यध्याहर्तव्यम् । तदा ते रमणीयां
ब्राह्मणादियोनिमाप्नुवन्तीत्यर्थः ।  कपूयचरणाः - कुत्सितकर्म्णः इत्यर्थः । भुक्तशिष्टकर्मानुसारिजन्म
प्राप्नुवन्तीत्यर्थः । शिष्टं स्पष्टम् ।।
5.10.8
अथैतयोः पथोर्न कतरेण च न तानीमानि क्षुद्राण्यसकृदावर्तीनि
भूतानि भवन्ति जायस्व म्रियस्वेति एतत् तृतीयँ स्थानम् ।
तेनासौ लोको न सम्पूर्यते । तस्माज्जुगुप्सेत । तदेषश्लोकः ।। 8 ।।
"	प्र. - वेत्थ यथाऽसौ लोको न सम्पूर्य्त  इति चतुर्थप्रश्नं प्रतिवक्ति -  अथैतयोः"
न.......सम्पूर्यते । अथ  शब्दः प्रतिवचनान्तरोपक्रमे । यानि भूतानि उक्तयोः एतयोः -
देवयानपितृयाणयोः पथोः मध्ये कतरेण च न - केनापि मार्गेण न गच्छन्ति - मार्गद्वयप्राप्तिहेतुभूतविद्याकर्मरहिता
इत्यर्थः । तानीमानि भूतानि क्षूद्राणि - दंशमशककीटादीनि  असकृदावर्तीनि सन्ति, जायस्व,
म्रियस्वेति भवन्ति । पुनर्पुनर्जायन्ते म्रियन्ते इत्यर्थः । सक्तून् पिब धानाः खादे
इत्ययमभ्यवहरतीत्यस्य पुनःपुनः पिबति पुनःपुनःखादति इति ह्ययमर्थः  तद्वत् । क्रियासमभिहारे
लोट् लोटो हि स्वौ वा च तध्वमो; (पा.सू.3-4-2) इति पौनःपुन्ये1 क्रियासमभिहारे लोटस्तध्वमोर्हिस्वादेशविधानात्
जायस्व म्रियस्वेति रूपम् । यथाविध्यनुप्रयोगः पुर्वस्मिन् (पा.सू.3-4-4) समुच्चये सामान्यवचनस्य
(पा.सू.3-4-5) इति भवन्तीति सामान्यशब्दस्यानुप्रयोगः । उक्तं च व्यासार्यैः पुरीमवस्कन्द
लूनीहि नन्दनम् (शि.व.1-51) इतिवत् इति ।  एतत्तृतीयं स्थानम् । अत्र एतच्छब्देन जायस्व
म्रियस्वेति भूतानि भवन्तीति प्रथमान्तशब्देन प्रधानतया निर्दिष्टाः पापकर्माणः परामृश्यन्ते,
सर्वनाम्नां  पूर्वनिर्दिष्टप्रधानपरामर्शित्वात्  । स्थानशब्दाभिप्रायेण एकवचनम् ।
पूर्वनिर्दिष्टद्युलोकब्रह्मलोकापेक्षया क्षुद्रजन्तुभवनादिलक्षणस्थानस्य तृतीयत्वात्
तत्स्थानसम्बन्धात् पापकर्माणस्तृतीयं स्थानमित्युच्यते । तेनासौ लोको न सम्पूर्यते
। तेन - तृतीयस्थानशब्दितैः पापकर्मभिः असौ - द्युलोकः  न सम्पूर्यते - न प्राप्यत इत्यर्थः
। अत्र एतत् तृतीयं स्थानम् इत्येतच्छब्देन पूर्वनिर्दिष्टः पौनःपुन्येन जननमरणादि भवनलक्षणः
धात्वर्थ एव परामृश्यते । तस्यैव तृतीयस्थानत्वम् । ततश्च एतस्य तृतीयस्थानस्य सद््भावात्
अत्रैव स्थाने जीवानां प्रायेण प्रचारात् द्युलोकगन्तृणामल्पत्वात् द्युलोको न सम्पूर्यते
इत्युक्तावपि भाष्यस्य न विरोधः । अत एव  द्युलौकारोहावरोहाभावेन द्युलोकासम्पूर्तिवचनात्
इति भाषितमिति द्रष्टव्यम् ।
"	तस्माज्जुगुप्सेत । यस्मात्संसारिणां गतिः उक्तरीत्या कष्टतरा, तस्मात् संसारात् जुगुप्सेत"
। मा भून्मे एवंविधसंसारमहोदधौ घोरे पात इति निन्देदित्यर्थः । मुक्तिफलकपञ्चाग्निविद्यास्वरूप2ज्ञानस्य
फलान्तरं वक्तुमाह - तदेषश्लोकः । तच्छब्दः प्रसिद्धिपरः  । एषः - वक्ष्यमाणः श्लोकः
प्रसिद्ध इत्यर्थः ।।
5.10.9
स्तेनो हीरण्यस्य सुरां पिबँश्च गुरोस्तल्पमावसन्ब्रह्महा च ।
एते पतन्ति चत्वारः पञ्चमश्चाचरँस्तैरिति ।। 9 ।।
"	प्र. - मन्त्रमेवाह -  स्तेनो......तैरिति । तैराचरन् - स्तेनादिभिः चतुर्भिर्विद्यायोनिसम्बन्धमाचरन्"
इत्यर्थः । शिष्टं स्पष्टम् ।।
5.10.10
अथ  ह  य एतानेवं पञ्चाग्नीत् वेद, न सह तैरप्याचरन्
पाप्मना लिप्यते । शुद्धः पूतः पुण्यलोको भवति,
य एवं वेद य एवं वेद ।। 10 ।।
"	प्र. - अथ.......वेद । स्तेनादिरुक्तमहापातकिभिरपि सह संसर्गम्1 आचरन् पाप्मना न"
लिप्यते । पूर्वोत्तराघशून्यः भवतीत्यर्थः । य एवं वेद । समस्तप्रश्नप्रतिवचनसमाप्तिद्योतिका द्विरुक्तिः ।।
"	एतत्खण्डान्तर्गतवाक्यविषयकाणि अधिकरणानि उपन्यस्यन्ते - अर्चिरादिपादे  - कार्यंबादरिरस्य"
गत्युपपत्तेः (ब्र.सू.4-3-6) कार्यं - हिरण्यगर्भमुपासीनानेव अर्चिरादिर्गणः नयति इति
बादरिराचार्यो मन्यते । परिच्छिन्नप्राप्त्यर्थं हि गतिरुपपद्यते, नापरिच्छिन्नपरब्रह्मप्राप्तये
। न ह्याकाशं प्रेप्सता देशविशेषो गन्तव्यो भवति । विशेषितत्वाच्च ( ब्र.सू.4-3-7) पुरुषो
मानस एत्य ब्रह्मलोकान् गमयति (बृ.उ.6-2-15) । ते तेषु ब्रह्मलोकेषु पराः परोवतो वसन्ति
इति गन्तव्यस्य बहुवचनान्तलोकशब्देन विशेषितत्वात् परब्रह्मण एकत्वेन बहुत्वासम्भवात्,
लोकशब्दस्य देशविशेष एव मुख्यत्वाच्च न परब्रह्मणः अर्चिरादिप्राप्यत्वम् ।
"	ननु स एनान् ब्रह्म गमयति इति नपुंसकलिङ्गब्रह्मशब्देन चतुर्मुखस्य कथं निर्देश इत्यत्राह"
- सामीप्यात्तु तद्व्यपदेशः (ब्र.सू.4-3-8), यो ब्रह्माणं विदधाति पूर्वम् (श्वे.उ.6-18)
इति हिरण्यगर्भस्य प्रथमजत्वेन ब्रह्मसामीप्यात् ब्रह्मशब्देन  अमुख्या वृत्त्या चतुर्मुखस्य
निर्देश उपपद्यत इति भावः ।।
"	ननु हिरण्यगर्भस्य द्विपरार्धावसाने नाशात् तं प्राप्तस्य पुनरावृत्तेः अवर्जनीयत्वात्"
एतेन प्रतिपद्यमाना इमं मानवमावर्तं नावर्तन्ते  (छां.उ.4-15-5) इत्यनावृत्तिप्रतिपादकश्रुतिविरोधः
। तत्राह - कार्यात्यये तदध्यक्षेण सहातः परमभिधानात् (ब्र.सू.4-3-9) ते ब्रह्मलोके
तु परान्तकाले परामृतात्परिमुच्यन्ति सर्वे (मुं.उ.3-2-6) इत्यभिधानात् कार्यस्य ब्रह्मलोकस्यात्यये
तदध्यक्षेण ब्रह्मणा सह अतः ब्रह्मलोकात् परं ब्रह्म प्राप्नोति । अतश्चानावृत्तिश्रुतिरुपपद्यत
इति भावः । स्मृतेश्च । (ब्र.सू.4-3-10)
"	ब्रह्मणा सह ते सर्वे सम्प्राप्ते प्रतिसञ्चरे ।"
"	परस्यान्ते कृतात्मानः प्रविशन्ति परं पदम् ।। (कू.पु.12-276)"
इति स्मृतेश्चायमर्थोऽवसीयते ।
"	परं जैमिनिर्मुख्यत्वात्  (ब्र.सू.4-3-11) नपुंसकलिङ्गब्रह्मशब्दस्य परस्मिन् ब्रह्मण्येव"
मुख्यत्वात् परमेव ब्रह्म अर्चिरादिः प्रापयतीति जैमिनिराचार्यो मन्यते । तस्य परिपूर्णत्वेऽपि
परं ज्यौतिरुपसम्पद्य स्वेन रूपेणाभिनिष्पद्यते (छां.उ.8-3-4) इति श्रुत्यनुसारेण निःश्शेषाविद्यानिवृत्तेर्देशविशेषविशिष्टब्रह्मप्राप्तिसापेक्षत्वात्
देशविशेषविशिष्टब्रह्मप्राप्तये गतिरुपपद्यते । लोक्यत इति व्युत्पत्त्या लोकशब्दोऽपि ब्रह्मण्युपपन्नः ।
बहुवचनमप्येकस्मिन्नुपचारात्प्रयुज्यते ।
"	दर्शनाच्च (ब्र.सू.4-3-12) दर्शयति च श्रुतिः ब्रह्मप्राप्तेर्गतिसापेक्षत्वम् एष सम्प्रसादोऽस्माच्छरीरात्"
समुत्थाय परं ज्योतिरुपसम्पद्य स्वेन रूपेणाभिनिष्पद्यत (छां.उ.8-3-4) इति । ननु; प्रजापतेः
सभां वेश्म प्रपद्ये (छां.उ.8-14-1) इत्यर्चिरादिना गतस्य कार्यप्रजापतिविषयाभिसन्धिर्दृश्यते
। तत्राह - न च कार्ये प्रत्यभिसन्धिः (ब्र.सू.4-3-23) नायं प्रत्यभिसन्धिः कार्यहिरण्यगर्भविषयः,
अपितु परब्रह्मविषयः । तस्यैव प्रजापतिशब्दमुख्यवाच्यत्वात् । उत्तरत्र, यशोऽहं भवामि
ब्रह्मणानां यशो राज्ञां यशो विशाम् (छां.उ.8-14-1) इति सर्वाविद्याविमोकपूर्वकसर्वात्मभावाभिसन्धानात्,
अश्व इव रोमाणि विधूय पापं चन्द्र इव राहोर्मुखात्प्रमुच्य । धूत्वा शरीरमकृतं कृतात्मा
ब्रह्मलोकमभिसम्भवानि (छां.उ.8-16-1) इति ब्रह्मलोकस्याकृतत्वेन विशेषितत्वाच्च परमेव
ब्रह्म अर्चिरादिः नयतीति जैमिनिराचार्यो मन्यते ।
"	अप्रतीकालम्बनान्नयतीति बादरायण उभयथा च दोषात् तत्क्रतुश्च (ब्र.सू. 4-3-14) अब्रह्मभूतं"
नामादिकं ये ब्रह्मत्वेनोपासते - ते प्रतीकालम्बनाः । तद्भिन्नान् - प्रकृतिवियुक्तं
प्रत्यगात्मानं ब्रह्मात्मकत्वेन ये पञ्चाग्निविद उपासते, ये च केवलं परं ब्रह्मोपासते
- उभयविधानपि तान्नयतीति च बादरायण आचार्यो मन्यते । केवलं परमेवोपासीनान् नयतीति पक्षे,
कार्यमुपासीनान् नयतीति पक्षे च तद्य इत्थं विदुर्ये चेमेऽरण्ये इति श्रुतिविरोधप्रसङ्गात्
। ननु पञ्चाग्निविद्यायाः ब्रह्मात्मक प्रत्यगात्मविद्यात्वे किं प्रमाणम्?  तत्राह
- तत्क्रतुश्चेति । पञ्चाग्निविद्याया ब्रह्मविद्यात्वाभावे अर्चिरादिगतिर्वा तया गत्या
ब्रह्मप्राप्तिर्वा न स्यात् । तत्क्रतुन्यायविरोधप्रसङ्गात् । ब्रह्मविद्यात्वे तु
तत्क्रतुन्यायोऽपि अनुगृहीतो भवति । इयांस्तु विशेषः - पञ्चाग्निविद्या ब्रह्मात्मकस्वात्मविद्या
। परविद्यास्तु2 प्रत्यगात्मशरीरकपरमात्मविद्या विशेष्यविशेषणभावे परं व्यत्यासः । अयं
तु भगवतः   बादरायणस्य सिद्धान्त इति स्थितम् ।
"	तथा लोके ग्रामादिगन्तृणामिमं वृक्षं गत्वा इमां नदीं गत्वा स ग्रामो गन्तव्य इति तत्तद्देशिकोपदेशस्वरूपत्वादस्यापि"
वाक्यस्य अर्चिरादयो मार्गचिह्नभूताः । अथवा, अग्निलोकमागच्छति स वायुलोकम् (कौ.उ.1-3)
इति लोकशब्दश्रवणात् अर्चिराद्या भोगभूमयः इत्येवं पूर्वपक्षे प्राप्ते - उच्यते आतिवाहिकास्तल्लिङ्गात्
(ब्र.सू.4-3-4) विदुषामतिवाहे परमपुरुषेण नियुक्ता देवताविशेषा आतिवाहिकाः । गन्तृणां
गमयितार इति यावत् । तल्लिङ्गात् । तत्पुरुषोऽमानवः स एनान् ब्रह्म गमयति  इति वैद्युतपुरुषस्य
गमयितृत्वसिद्धवत्कारेण
ब्रह्मगमयितृत्वमात्रविशेष प्रतिपादनपरेण वाक्येनेतरेऽपि गमयितार इति प्रतीतेः । अर्चिरादिशब्दानां
च, अभिमानिव्यपदेशस्तु विशेषानुगतिभ्याम् (ब्र.सू.2-1-5) इति सूत्रेण तदभिमानिदेवतापरत्वसम्भवात्
। ननु, वैद्युतपुरुषस्यैव ब्रह्मगमयितृत्वे ऊर्ध्वं3 कौषीतकीवाक्यानुसारेण निवेशितानां
वरुणेन्द्रप्रजापतीनां कथं सम्बन्धः? तत्राह - वैद्युतेनैव ततस्तच्छ्रुतेः (ब्र.सू.4-3-5)
ततो  विद्युत  उपरि वैद्युतेनैव ब्रह्मप्राप्त्यतिवाहनम् । स एनान् ब्रह्म गमयति  इति
श्रुतेः । वरुणादयोऽपि तदनुग्राहका भवन्तीति द्रष्टव्यमिति स्थितम् ।
"	तथा वैराग्यपातदि  लोकान्तरं गच्छतो जीवस्य देहारम्भकभूतसूक्ष्माणां तत्रैव सुलभतया"
न भूतसूक्ष्मपरिष्वक्ततया गमनमिति पूर्वपक्षे प्राप्ते, - उच्यते - तदन्तरप्रतिपत्तौ
रंहति सम्परिष्वक्तः प्रश्ननिरूपणाभ्याम् (ब्र.सू.3-1-1) पूर्वत्र संज्ञामूर्तिख्लृप्तिः
(ब्र.सू.2-4-17) इति सूत्रे मूर्तिशब्देन निर्दिष्टो देहः तच्छब्देन परामृश्यते । तदन्तरप्रतिपत्तौ
- देहान्तरप्रतिपत्यर्थं जीवो भूतसूक्ष्मैः परिष्वक्त एव रंहति - गच्छतीत्यर्थः । पञ्चाग्निविद्यायां
-  वेत्थ यथा पञ्चम्यामाहुतावापः पुरुषवचसो भवन्तीति पञ्चस्वप्याहुतिषु अप्छब्दितानां
भूतसूक्ष्माणां हूयमानतया सम्बन्धं सिद्धवत्कृत्यैव, अपां पञ्चम्यामाहुतौ आपः पुरुषवचसो
भवन्तीति कथं वेत्थेति प्रश्नात्, द्युपर्जन्यपृथिवीपुरुषयोषिद्रूपेषु अग्निष्वापः श्रद्धासोमवृष्ट्यन्नरेतोरूपेण
हूयमानाः सत्यः पञ्चम्यां रेत आहुतौ पुरुषाकारेण परिणमन्तीति प्रतिवचनदर्शनाच्च अप्छब्दितभूतसूक्ष्मपरिष्वक्त
एव आरोहावरोहयोः सञ्चरन्तीति4 भावः । ननु आपः पुरुषवचसो   भवन्तीति अपामेव पुरुषवचस्त्वं
प्रतिपाद्यते । न भूतान्तराणाम् इति भावः । तत्राह - त्र्यात्मकत्वात्तु भूयस्त्वात्
(ब्र.सू.3-1-2) तुशब्दश्चोद्यव्यावृत्त्यर्थः । केवलनामपां   देहारम्भकत्वासम्भवेन
त्र्यात्मकत्वात् अप्छब्दो भूतान्तरस्याप्युपलक्षकः । तर्हि कुतो अप्छब्देन निर्देश
इत्यत्राह - भूयस्त्वात् । तेजोऽबन्नलक्षणभूतत्रयमध्ये देहस्य लोहितप्रचुरतया अपां
भूयस्त्वात् अप्छब्देन निर्देश इति भावः ।
"	प्राणगतेश्च (ब्र.सू.3-1-4) तमुत्क्रामन्तं प्राणोऽनूत्क्रामति । प्राणमनूत्क्रामन्तं"
सर्वे प्राणा अनूत्क्रामन्तीति इन्द्रियाणामपि सहगतिश्रवणात्, भूतसूक्ष्मपरिष्वक्ततया
जीवगमनाभावे निराश्रयाणामिन्द्रियाणां गमनासम्भवात्, भूतसूक्ष्मपरिष्वक्तस्यैव गमनमभ्युपगन्तव्यम् ।
"	स्मर्यते च (ब्र.सू.4-2-13) गृहीत्वैतानि संयाति वायुर्गन्धानिवाशयात् (भ.गी.15-8)"
इति इन्द्रियाणाञ्च नयनस्य स्मरणात् तेषाञ्चाश्रयतया भूतसूक्ष्माणां गतिः  अभ्युपगन्तव्या
। अग्न्यादिगतिश्रुतेरिति चेन्न भाक्तत्वात् (ब्र.सू.3-1-4) यत्रास्य पुरुषस्य मृतस्याग्निं वागप्येति वातं
प्राणश्चक्षुरादित्यम् (बृ.उ.3-2-13) इत्यादिना प्राणानाम्,  मरणकाले अग्न्यादिष्वप्ययश्रवणान्न
प्राणानां  जीवेन सह गतिस्सम्भवतीति चेन्न अग्न्यादिष्वप्ययश्रवणस्य भाक्तत्वात् । ओषधीर्लोमानि
वनस्पतीन् केशाः (बृ.उ.3-1-13) इति लोमकेशानामप्योषधिवनस्पतिष्वप्ययश्रवणात् तस्य च
प्रत्यक्षबाधितत्वेन ओषधिवनस्पतिषु लोमकेशाप्ययस्य भाक्तत्वस्याभ्युपगन्तव्यत्वात्
तत्सहपठितानाम5ग्न्यादिषु वागाद्यप्ययानामपि भाक्तत्वमेव । ततश्च, अग्निं वागप्येति
इत्यस्यायमर्थः । अग्निर्वाग्भूत्वा मुखं प्राविशत् (ए.उ.2-4) इत्यग्नेर्वागधिष्ठातृतया
मुखप्रवेशप्रतिपादनात् मरणकालेऽग्निर्म्रियमाणपुरुषवागधिष्ठातृतां परित्यज्य अनधिष्ठातृरूपेण वर्तत इति ।
"	प्रथमेऽश्रवणादिति चेन्न ता एव ह्युपपत्तेः (ब्र.सू.3-1-5) यदुक्तम् - प्रश्नप्रतिवचनाभ्यां"
द्युपर्जन्यादिषु भूतसूक्ष्मपरिष्वक्तस्यैव जीवस्य गमनमिति, तन्नोपपद्यते । प्रणव
एव विस्वर  इति न्यायेन प्रथमाहुतावेव, तस्मिन्नेतस्मिन्नग्नौ देवाः श्रद्धां जुह्वति
इति प्रथमपर्याये श्रद्धाया एव होम्यत्वश्रवणेन अप्छब्दितभूतसूक्ष्माणां होम्यत्वाश्रवणादिति
चेन्न - यदि प्रथमे पर्याये अप्छब्दितव्यतिरिक्तायाः श्रद्धाया होम्यत्वम्, तर्हि प्रश्नप्रतिवचनयोः
अपां पञ्चम्यामाहुताविति निर्देशो नोपपद्यते । अपां पञ्चमाहुतिसम्बन्धो हि तदितराहुतिचतुष्टयसम्बन्ध
एवोपपद्यते । बुद्धिविशेषलक्षणश्रद्धाया आत्मतो निष्कृष्य होम्यत्वा6नुपपत्तेश्च श्रद्धाशब्देन
आप एवोच्यन्ते । श्रद्धा वा आपः (तै.सं.1-6-8-1) इति श्रुतेः ।
"	अश्रुतत्वादितिचेन्न इष्टादिकारिणां प्रतीतेः (ब्र.सू.3-1-6) द्युपर्जन्यादिषु प्रश्नप्रतिवचनवशात्"
भूतसूक्ष्माणां गमनसम्भवेऽपि न तत्परिष्वक्तस्य जीवस्य गमनम्,  अश्रुतत्वादिति चेत्
न - उत्तरत्र पितृयाणवाक्ये, मासेभ्यः पितृलोकं पितृलोकादाकाशं आकाशाच्छन्द्रमसमेष सोमो
राजा इति  द्युलोकं प्राप्तस्य इष्टादिकारिणो जीवस्य सोमराजभावश्रवणात्, अत्रापि तस्या
आहुतेः सोमोराजा सम्भवति इति द्युलोकं प्रविष्टानां भूतसूक्ष्माणां सोमराजभावश्रवणात्
अत्रापि आपः पुरुषवचसो भवन्ति इत्यप्छब्देन न केवलभूतसूक्ष्ममात्रमुच्यते; अपितु तत्परिष्वक्तो
जीवः । पुरुषशब्दाभिलपनीयत्वमपि तत्परिष्वक्त जीवस्यैव । ततश्च, आपः पुरुषवचसो भवन्तीत्यत्र
अबादिशब्दानां तत्परिष्वक्तजीवपरत्वात् भूतसूक्ष्मपरिष्वक्तस्यैव जीवस्य गमनं सिद्दम् ।
"	ननु तं देवा भक्षयन्तीति सोमराजभावं प्राप्तस्य भक्ष्यमाणत्वश्रवणात्, जीवस्यानदनीयत्वात्,"
पितृयाणमार्गे सोमराजशब्दनिर्दिष्टो न जीव इत्यत्राह - भाक्तं
वाऽनात्मवित्त्वात् तथा हि दर्शयति (ब्र.सू.3-1-7) देवभक्ष्यमाणत्ववचनं भाक्तम्, केवलेष्टादिकारिणामनात्मवित्त्वात्
। अनात्मविदाञ्च,  यथा पशुरेवं स देवानाम् (बृ.उ.1-4-10) इति श्रुतिदर्शनेन पशुवत् भोगोपकरणत्वात्
तं देवा भक्षयन्ती त्युक्तिरुपपद्यते । अतः भूतसूक्ष्मपरिष्वक्त एव जीवः गच्छतीति स्थितम् ।
"	समनन्तराधिकरणे1 - यावत्सम्पातमुषित्वा इति संपातशब्दितसर्वकर्मफलस्य तत्रैवोपभोक्तव्यत्वश्रवणात् ।"
"	प्राप्यान्तं कर्मणस्तस्य यत्किञ्चेह करोत्ययम् ।"
"	तस्माल्लोकात्पुनरेत्यस्मै लोकाय कर्मणे ।। (बृ.उ.4-4-6)"
इति बृहदारण्यके श्रवणात् सर्वं कर्मफलं भुक्तवा निरनुशय एवावरोहति जीवः । अनुशयः -
भुक्तशिष्टं कर्म । एवं प्राप्ते7 उच्यते - कृतात्ययेऽनुशयवान् दृष्टस्मृतिभ्यां यथेतमनेवञ्च
(ब्र.सू.3-1-8) कृतस्य - कर्मणः अत्यये - अवसाने अनुशयवानेव प्रत्यवरोहति जीवः; दृष्टस्मृतिभ्यां
- श्रुतिस्मृतिभ्यमित्यर्थः ।  तद्य इह रमणीयचरणा अभ्याशो ह यत्  इति श्रुतेः । वर्णा
आश्रमाश्च स्वकर्मनिष्ठाः, प्रेत्य कर्मफलमनुभूय ततश्शेषेण विशिष्टदेशजातिकुलरूपायुश्श्रुतवृत्तवित्तसुखमेधसो
जन्म प्रतिपद्यन्ते । विष्वञ्चो विपरीता विनश्यन्ति (गौ.ध.सू.2-2-29,30) इति स्मरणाच्च
। अतः सानुशय एवावरोहति8 । यावत्सम्पातमुषित्वा इत्यादिकं तु फलदानप्रवृत्तकर्म9विशेषविषयम्
। तत्र च अथैतमेवाध्वानं  पुनर्निवर्त्तन्ते यथेतमाकाशम् इति श्रवणाद्यथागमनं प्रत्यागमनम्
। आकाशाद्वायुं वायुर्भूत्वा धूमो भवति  इति श्रवणात् अनेवं च । येन प्रकारेण गतं -
तदन्येन प्रकारेणावरोहन्तीत्यर्थः । चरणादिति चेन्न तदुपलक्षणार्थेति कार्ष्णाजिनिः
। (ब्र.सू.3-1-9) ननु रमणीयचरणा अभ्याशो ह यत् ते रमणीयां योनिमापद्येरन् इत्यादिना
सदसच्चरणयोरेव सदसद्योनि प्राप्तिहेतुत्वं श्रूयते । चरणं - आचारः शीलं - वृत्तमिति
पर्यायाः । ततश्च रमणीयचरणाः इति श्रुतिवशादवरोहतां सदसद्योनिजन्महेतुभूतचरणशब्दिताचारानुवृत्तावपि
न कर्मशेषानुवृत्तौ प्रमाणमस्तीति चेन्न - चरणश्रुतिः कर्मोपलक्षणार्थेति कार्ष्णाजिनिराचार्यो
मन्यते । केवलाच्चरणशब्दितादाचारात्सुखदुःखहेतुभूतयोनिप्राप्त्यसम्भवात् । आनर्थक्यमिति
चेन्न तदपेक्षत्वात् । (ब्र.सू.3-1-10) ननु सन्ध्यावन्दनाद्याचारस्यसुखदुःखहेतुत्वाभावे
आनर्थक्यं स्यादिति चेन्न - तदपेक्षत्वात् अग्निहोत्रादिपुण्यकर्मणः । सन्ध्याहीनोऽशुचिर्नित्यमनर्हः
सर्वकर्मसु (द.स्मृ.2-27) इति श्रवणात् सन्ध्यावन्दनाद्याचारवत एव वैदिककर्मणि अधिकारात् ।
सुकृतदुष्कृते एवेति तु बादरिः । (ब्र.सू.3-1-11) पुण्यं कर्माचरति, पापं कर्माचरति
इति सुकृतदुष्कृतकर्मसु
चरतिशब्दप्रयोगात्   चर्यत इति चरणमिति व्युत्पत्या सुकृतदुष्कृते एव चरणशब्दाभिधेये
।  यान्यनवद्यानि कर्माणि तानि सेवितव्यानि । यान्यस्माकं सुचरितानि; तानि त्वयोपास्यानि
(तै.शिक्षा.11-2) इति कर्माचारयोः पृथङ्निर्देशस्तु गोबलीवर्दन्यायादुपपद्यते1 । वैतानिकानि
तु कर्माणि कर्माणीत्युच्यन्ते । इतराणि तु आचारशब्देनाभिलप्यन्ते । अतश्चरणशब्देन सुकृतदुष्कृतयोरेवाभिलाप
इति बादरिराचार्यो मन्यत इति स्थितम् ।।
"	तथा, यथेतमाकाशमाकाशाद्वायुं वायुर्भूत्वा धूमो भवति  इत्यादौ आकाशादिभावोऽपि देवमनुष्यादिभाववत्"
तत्तच्छरीरकत्वलक्ष्ण एवास्त्विति पूर्नर्वपक्षे प्राप्ते - उच्यते - तत्स्वाभाव्यापत्तिरुपपत्तेः
(ब्र.सू.3-1-22) तत्स्वाभाव्यापत्तिः आकाशादिसादृश्यापत्तिरित्यर्थः । स्वाभाव एव स्वाभाव्यम्
। वर्तमानसामीप्ये इत्वादिवत्स्वार्थिकः ष्यञ् । अतः तत्स्वाभाव्यापत्तिः - तत्सादृश्यापत्तिरित्यर्थः
। चन्द्रमण्डले शरीरारम्भकाणां भूतसूक्ष्माणां  कर्मक्षये द्रवीभूतानामाकाशगतानां भेदकाकारप्रहाणेनाकाशादिसादृश्ये
तदुपश्लिष्टानुशयिनोऽप्याकाशसमा भवन्तीत्यर्थः ।  कुतः? उपपत्तेः सुखदुःखोपभोगाय हि
तच्छरीरसंसर्गः । न हि अनुशयिनं प्रति आकाशादेर्जीवान्तरशरीरभूतस्य तद््भोगाश्रयत्वमस्ति
। युगपद् भोक्तृद्वयसमावेशे तयोः परस्परविरुद्धभोगार्थतया शरीरोन्मथनप्रसङ्गात् । न
च10 अवरोहन्तो जीवा एव तत्तदभिमानिदेवता भवन्त्विति चेन्न - सर्गाद्यकालमारभ्य आप्रलयमाकाशाद्यभिमानिदेवतानां
अनुशयिभ्योऽन्यासां क्लृप्तानां सत्त्वेन अनुक्षणमवरोहतामनुशयिनामाकाशाद्यभिमानिदेवतात्वानुपपत्तेरिति स्थितम् ।
"	तदुत्तराधिकरणे - आकाशप्राप्तिप्रभृति यावद्ब्रीह्यादिप्राप्ति किं तत्र तत्र नातिचिरं"
तिष्ठति, उत अनियम इति विशये, नियमहेत्वभावादनियम इति प्राप्ते - उच्यते, नातिचिरेण
विशेषात् (ब्र.सू.3-1-23) आकाशदितो नातिचिरेण निष्क्रमणम् कुतः? विशेषात् । उत्तरत्र
व्रीह्यादिप्राप्तौ, अतो वै खलु दुर्निष्प्रपतरमिति विशिष्य कृच्छ्रनिष्क्रमणाभिधानादिति  स्थितम् ।
"	तदुत्तराधिकरणे2 - व्रीहियवा ओषधिवनस्पतयस्तिलमाषा इति जायन्ते इत्यनेन अनुशयिनां व्रीह्यादिभाव"
उच्यते । तत्र, देवो जायते, मनुष्यो जायत इतिवदिह; तिलमाषा इति जायन्त इति श्रवणात्
व्रीह्यादिशरीरका एवानुशयिनो भवन्तीति प्राप्ते - उच्यते - अन्याधिष्ठिते पूर्ववदभिलापात्
(ब्र.सू.3-1-24) अवरोहतां11 जीवान्तराधिष्ठिते व्रीह्यादौ संश्लेषमात्रम् । कुतः? पूर्ववदभिलापात्
। आकाशाद्वायुं वायुर्भूत्वा धूमो भवति इत्यादौ आकाशादिभावे
हेतुभूतकर्मकीर्तनाभावात् यथा आकाशादिषु संश्लेषमात्रम्, एवं व्रीह्यादिस्थावरभावहेतुभूतकर्मकीर्तनाभावात्,
उत्तरत्रैव रमणीयचरणा अभ्याशो ह यत्  इति ब्राह्मणादिभाव एव हेदुभूतस्य कर्मणः कीर्तनात्
व्रीह्यादौ जीवान्तराधिष्ठिते संश्लेषमात्रमेव । अशुद्धमितिचेन्न शब्दात् (ब्र.सू.3-1-25)
इष्टादिकर्मणां पशुहिंसामिश्रत्वाद्धिंसायाश्च । न हिंस्यात् इति निषिद्धत्वेनानिष्टसाधनत्वेन
पापतया, तन्मिश्रतया सुकृतकर्मणामशुद्धत्वात् सुकृतांशस्य फलं स्वर्गेऽनुभूयहिंसांशस्य
स्थावरादिभावलक्षणं फलमवरोहन्ननुभवतु । ननु न हिंस्यात्  इति निषेधः विहितक्रत्वर्थहिंसाव्यतिरिक्तविषयोऽस्त्विति
चेन्न - पुष्ट्यादिरूपेष्टसाधनघृतपानादौ मोहादिरूपानिष्टसाधनत्वस्य च दर्शनेनोत्सर्गापवादन्यायस्यात्रानवतारात्
। अतो यागाद्यनुप्रविष्टहिंसाफलत्वेन स्थावरभावोऽनुभोक्तव्य इति चेन्न प्रवर्तनानिवर्तनारूपविधिनिषेधयोरविरोधस्य
वक्तुमशक्यतया सति च विरोधे सामान्यविशेषन्यायेन निषेधस्य विहितहिंसाव्यतिरिक्तविषयत्वात्
।   वस्तुतस्तु यागीयपशुहिंसायाः  हिंसात्वस्यैवाभावात्  ।  न  वा  उ एतन्म्रियसे
न रिष्यसि इति मन्त्रवर्णात्  हिंसात्वाभावस्यैव प्रतिपादनात् । न रिष्यसि - न हिंस्यसे इति हि तस्यार्थः ।।
"	ननु न रिष्यसीति मन्त्रवर्णात् हिंसात्वाभावाभ्युपगमे  न म्रियस इति मन्त्रवर्णात्"
तन्मरणस्य मरणत्वमपि न स्यात् । ततश्च न म्रियस इतिवत्, न रिष्यसि इत्युक्तिरप्यौपचारिकी
इत्येवाश्रयणीयम् । मरणोद्देश्यकमरणानुकूलव्यापारत्वस्यैव हिंसात्वरूपत्वादिति चेत्
- न मरणोद्देश्यकमरणानुकूलव्यापारत्वं हिंसात्वम् । कशाताडनतप्तसन्दंशिनीपाटन क्रकचदारणादीनां
मरणोद्देश्यकमरणानुकूलव्यापारत्वाभावेन हिंसात्वाभावप्रसङ्गात् । अतः तीव्रदुःखजननौपयिकव्यापारत्वस्यैव
हिंसापदप्रवृत्तिनिमित्तत्वे वक्तव्ये, व्रणादिचिकित्सके तादात्विकतीव्रवेदनोत्पादके
हिंसकत्वव्यपदेशाभावेन बलवत्तद्धिताजनकत्वे सति तद्वेदनाजनकव्यापारत्वम् - तद्धिंसात्वमित्याश्रयणीम्
। ततश्च  व्रणचिकित्सया जायमानस्यारोग्यरूपहितस्य तादात्विकवेदनापेक्षया बलवत्वान्न
हिंसात्वमिति स्थिते पशुमरणानुकूलव्यापारस्य पशुवेदनाजनकत्वेऽपि स्वर्गप्राप्त्यादिलक्षणस्य
पशुहितस्य बलवत्वात् न हिंसात्वम् ।
"	अतो न हिंस्यादिति निषेधाविषयत्वात् क्रत्वर्थपशुहिंसाया न पापजमकत्वमिति तद्वशेनावरोहतोऽनुशयिनो न"
व्रीह्यादिभावापत्तिरिति ।। रेतः सिग्योऽथ  (ब्र.सू.3-1-26) ।  इतश्च औपचारिकं व्रीह्यादि
जन्मवचनम् व्रीह्यादिभाववचनानन्तरं  यो योह्यन्नमत्ति यो रेतः
सिञ्चति तद्भूय एव भवति (छां.उ.5-20-6) इति रेतः सिग्भावोऽनुशयिना श्रूयमाणो यथा न
मुख्यः, एवं व्रीह्यादिभावोऽपीत्यर्थः । योनेश्शरीरम् (ब्र.सू.3-1-27) । योनिप्राप्तेः
पश्चादेवानुशयिनां ब्राह्मणादिशरीरप्राप्तिश्रवणात्ततः प्राङ् न शरीरपरिग्रहः किन्तु
संश्लेषमात्रम् । यत्र पुण्यापुण्यकर्मणी तत्रैव सुखदुःखे । यत्र सुखदुःखे तत्रैव तद्धेतुभूतं
शरीरम् । ततश्चाकाशादिषु कर्मकीर्तनाभावेन तत्फलभूतसुखाद्यनुभवाभावात् न तद्धेतुभूतं
शरीरमिति न योनिप्राप्तेः प्राक्छरीरपरिग्रह इति स्थितम् ।। प्रकृतमनुसरामः ।।
5.11.1
प्राचीनशाल औपमन्यवः सत्ययज्ञः पौलुषिरिन्द्नद्युम्नो
भाल्लवेयो जनश्शार्कराक्ष्यो बुडिल आश्वतराश्विः ते है
ते महाशाला महाश्रोत्रियाः समेत्य मीमाँसाञ्चक्रुः
को न आत्मा किं ब्रह्मेति ।। 1 ।।
"	प्र. - वैश्वानरविद्या प्रस्तूयते -  प्राचीनशाल.......किं ब्रह्मेति । उपमन्युसुतः"
प्राचीनशालनामा, पुलुषसुतः सत्ययज्ञनामा, भाल्लविसुत इन्द्रद्युम्ननामा, शर्कराक्ष्यसुतः
जननामा, अश्वतराश्वसुतः बुडिलनामा, ते एति पञ्चापि महाशालाः - महागृहस्थतया विस्तीर्णशालासम्पन्नाः
- प्रसिद्धा इति यावत् महाश्रोत्रियाः  अतीवश्रुताध्ययनसम्पन्नाश्चैकत्र
सम्भूय अस्माकमन्तर्यामितया आत्मभूतं ब्रह्म किमिति मीमांसाञ्चक्रुः - विचारं कृतवन्त इत्यर्थः ।।
5.11.2
ते ह सम्पादयाञ्चक्रुः, उद्दालको वै भगवन्तोऽयमारुणिः
सम्प्रतीममात्मानं  वैश्वानरमध्येति,  तँ  हन्ताभ्यागच्छामेति।
तँ हाभ्याजग्मुः ।। 2 ।।
"	प्र. - ते ह सम्पादयाञ्चक्रुः । ते - एवं मीमांसित्वा निश्चयमलभमानाः आत्मभूतब्रह्मोपदेष्टारं"
कञ्चित् सम्पादितवन्तः । निश्चितवन्त इत्यर्थः । किमिति ।  तत्राह - उद्दालको........अभ्यागच्छामेति
। हे भगवन्तः! अरुणसुतः उद्दालकनामा इदानीं  वैश्वानरमात्मानं  अध्येति - इक् - स्मरणे
। (धा.पा.1047) उपास्ते इत्यर्थः । यद्वा -  इण् गतौ (धा.पा.1045) इति गत्यर्थानां ज्ञानार्थत्वात्
अवगच्छतीत्यर्थः । तं - उद्दालकमभ्यागच्छामेति निश्चित्य तं हाभ्याजग्मुः - तमभ्यागतवन्तः इत्यर्थः ।
5.11.3
तृतीयो मन्त्रः
स ह सम्पादयाञ्चकार, प्रक्ष्यन्ति मामिमे महाशाला
महाश्रोत्रियाः । तेभ्यो न सर्वमिव प्रतिपत्स्ये ।
हन्ताहमन्यमभ्यनुशासानीति ।। 3 ।।
"	प्र. - स ह अभ्यनुशासानीति । स ह  - उद्दालकः तानागतान् दृष्ट््वा एते महाशालाः महाश्रोत्रियाः"
मां वैश्वानरम् आत्मानं प्रक्ष्यन्ति । नाहं तत् सर्वं प्रतिपद्य1 तेभ्यो  वक्तुं2 शक्नोमि
। अतोऽन्यं तदभिज्ञं कश्चित् अनुशासानि - उपदिशानि इत्येवं सम्पादितवान् -
निश्चितवानित्यर्थः ।।
5.11.4
तान् होवाच अश्वपतिर्वै भगवन्तोऽयं कैकयः सम्प्रतिममात्मानं
वैश्वानरमध्येति, तँ हन्ताभ्यागच्छामेति तँ हाभ्याजग्मुः ।। 4 ।।
"	प्र. - तान् होवाच - स उद्दालकः औपमन्यवादीन् प्रति आह । किमिति । अश्वपतिः......गच्छामेति"
। केकयस्यापत्यं कैकयः । शिष्टं स्पष्टम् ।।  तं हाभ्याजग्मुः । तं - अश्वपतिमुद्दालकषष्ठाः
ते अभ्यागतवन्त इत्यर्थः ।
5.11.5
तेभ्यो ह प्राप्तेभ्यः पृथगर्हाणि कारयाञ्चकार ।
सः ह प्रातः संजिहान उवाच, न मे स्तेनो जनपदे
न कदर्यो न मद्यपो नानाहिताग्निर्नाविद्वान् न स्वैरी,
स्वैरिणी कुतः । यक्ष्यमाणो वै भगवन्तोऽहमस्मि ।
यावदेकैकस्मा ऋत्विजे  धनं  दास्यामि,  तावद्
भगवद्भ्यो दास्यामि । वसन्तु भगवन्त इति ।। 5 ।।
"	प्र. - तेभ्यो ह.....चकार । प्राप्तेभ्यः तेभ्यः महर्षिभ्यः कैकयः पृथक्् पृथक्् अर्हाणि"
- अर्हणानि पूजाः भृत्यैः पुरोहितादिभिश्च कारितवानित्यर्थः ।  स ह......उवाच । स -
ह राजा अन्येद्युः प्रातःकाले स्वभवनं  संजिहानः - त्यजन् स्वभवनात् निर्गत्य तत्समीपमेत्येति
यावत् - तान् महर्षीनुवाचेत्यर्थः । किमिति? तत्राह - न मे.......भगवन्त इति । हे भगवन्तः!
- पूजार्हाः! मदधिष्ठिते जनपदे स्तेनः - चोरः वा कदर्यः - दानशून्यो वा, मद्यपायी वा,
सत्यां योग्यतायामनाहिताग्निर्वा, अविद्वान् - वेदाध्ययनादिशून्यस्त्रैवर्णिको वा, स्वैरी
- परदारगन्ता वा न सन्ति । स्वैरिणी पुंश्चली तु कृतः स्यादित्यर्थः । एवमाद्याः दुष्टाः
मज्जनपतदे न सन्ति - नहि तैर्दत्तं धनमुपजीवामि । अतो मम प्रतिग्रहयोग्यतास्तीति भावः
। अहमचिरेणैव कालेन यागं करिष्यामि । तत्र यागे एकैकस्मै ऋत्विजे यावत् धनं दास्यामि,
तावत् भगवद्भ्यः प्रत्येकं दास्यामि । तावत्कालमत्रैव वसन्तु; यागञ्च पश्यन्तु इति प्रार्थितवानित्यर्थः
। भगवता च भाष्यकृता,  न मे स्तेन इत्यादिना, यक्ष्यमाणो वै भगवन्तोऽहमस्मि इत्यन्तेन
आत्मनो व्रतस्थतया प्रतिग्रहयोग्यतां ज्ञापयन्नेव ब्रह्मविद््भिरपि प्रतिषिद्धस्य परिहरणीयतां
विहितस्य कर्तव्यतां च प्रतिज्ञाप्य, यावदेकैकस्मै ऋत्विजे धनं दास्यामि, तावत् भगवद््भ्यो
दास्यामि । वसन्तु भगवन्त इत्यवोचत् इति भाषितम् ।।
5.11.6
ते होचुः, येन हैवार्थेन पुरुषश्चरेत् तँ हैव वदेत ।
आत्मानमेवेमं वैश्वानरँ सम्प्रत्यध्येषि तमेव नो ब्रूहीति ।। 6 ।।
"	प्र. - ते होचुः । ते - ऋषयः राजानं प्रति ऊचुः । किमिति । तदाह -  येन......ब्रूहीति"
- येन  अर्थेन - प्रयोजनेन, यत् प्रयोजनमुद्दिश्य पुरुषः चरेत् - आगच्छति,  तं हैव -
तमेव पुरुषार्थं तस्य वदेत् - कुर्यामिति वदेत् । कुर्यादिति यावत् । समीहितं हि कर्तव्यं
भवति । अस्माकञ्च वैश्वानर आत्माजिज्ञासितः1 । त्वञ्च तमात्मानमधुना  अध्येषि - उपास्से
। न च ते तज्ज्ञानम् अपलापार्हम् । अतः तमेव न उपदिश । न प्रयोजनान्तरमित्यर्थः । विश्वान्
नरान् नयतीति, विश्व एनं नरा  नयन्तीति  वा विश्वानरः । विश्वानर एव वैश्वानरः2 वय एव वायस इतिवत् ।।
5.11.7
तान् होवाच, प्रातर्वः प्रतिवक्तास्मीति । ते ह समित्पाणयः
पूर्वाह्णे प्रतिचक्रमिरे । तान् हानुपनीयैवैतदुवाच ।। 7 ।।
"	प्र. - तान्......प्रतिवक्तास्मीति । तेषामभिमानं परिशोध्य, श्वः प्रतिवचनं दास्यामीति"
मत्वा   प्रातः प्रश्नस्य प्रतिवचनकर्तास्मीत्युवाच इत्यर्थः ।  ते प्रतिचक्रमिरे
। ते च राज्ञः अभिप्रायज्ञाः समिद््भारहस्ताः1 अपरेद्युः पूर्वोह्णे
राजानं, शिष्या भवेम इत्युपगतवन्तः ।  तान्.....उवाच । राजा तु तान् समित्पाणीन् उपयामेति
वदतः त्यक्तस्वजात्यभिमानान् उद्वीक्ष्य तेषामुपदेशयोग्यतां ज्ञात्वा अव्राह्मणेन न
ब्राह्मण उपनेतव्यः इति शास्त्रार्थं ज्ञात्वा तै समर्पितं समिदाद्युपायनमस्वीकृत्यैव
मैत्र्यैव एतत् वक्ष्यमाणमुवाच इत्यर्थः ।
"	यत एवं महाशालाः महाश्रोत्रिया ब्राह्मणास्सन्तः महाशालत्वाद्यभिमानं हित्वा समिद््भारहस्ताः"
जातितो हीनं राजानं विद्यार्थितया उपजग्मुः । तस्मात्तथान्यैर्विद्योपादित्सुभिः भवितव्यम्
इत्याख्यायिकया सूच्यते ।
5.12.1
औपमन्यव! कं त्वमात्मानमुपास्से इति ।
दिवमेव भगवो राजन्निति होवाच । ऐष वै सुतेजा
आत्मा वैश्वानरः यं त्वमात्मानमुपास्से ।
तस्मात्तव सुतं प्रसुतमासुतं कुले दृश्यते ।। 1 ।।
"	प्र. - अथ कैकयः तेभ्यः वैश्वानरात्मानमुपदिदिक्षुः विशेषप्रश्नान्यथाऽनुपपत्या"
वैश्वानरात्मान्येतैः किञ्चिद््ज्ञातम्, किञ्चिदज्ञातमिति विज्ञाय ज्ञातांशबुभुत्सया
तानेकैकशः प्रष्टुमुपक्रमते  ।   तत्र औपमन्यवं पृच्छति -  औपमन्यव कं त्वमात्मानमुपास्से
इति । स्पष्टोऽर्थः । दिवमेव भगवो राजन्निति होवाच । हे भगवः! द्युलोकशरीरकं वैश्वानरम्
अहमुपास्से इत्यौपमन्यवः प्रत्युवाच इत्यर्थः । कैकय आह - एष.....नागमिष्य इति । यं
- द्युलोकावच्छिन्नं वैश्वानरमात्मानं त्वमुपास्से - एषः वैश्वानरः आत्मा सुतेजाः -
शोभनं तेजो यस्य सः सुतेजाः । द्युलोको हि सूर्यचन्द्रतेजोयुक्ततया सुतेजा भवति । यतश्च
द्युलोकावच्छिन्नो वैश्वानर आत्मा त्वयोपास्यमानः सुतेजस्त्वगुणयोगेन सुतेजो नामा वैश्वानरः
। तस्मात्तव....दृश्यते । अत्र  सुतप्रसुतासुतशब्दाः एकाहाहीनसत् कर्मगताभिषवणपराः सुतशब्दवत्त्वसाम्यात्
सुतेजस्त्वोपासनायाः सुतादिफलकत्वोपपत्तिरिति भावः ।।
5.12.2
अत्स्यन्नं, पश्यसि प्रियम् अत्त्यन्नं, पश्यति प्रियम्, भवत्यस्य
ब्रह्मवर्चसं कुले, य एतमेवमात्मानं वैश्वानरमुपास्ते मूर्धा
त्वेष आत्मन इति होवाच, मूर्धा ते व्यपतिष्यत् यन्मां नागमिष्यः इति ।। 2 ।।
"	प्र. - अत्स्यन्नं पश्यसि प्रियम् । तदुपासनावैभवेन अन्नं लौकिकं भोग्यमनुभवसि । प्रियं"
- पुत्रादिकं च पश्यसि इत्यर्थः । एवमन्योऽपि यः त्वमिव त्वदुपास्यं वैश्वानरमुपास्ते
सोऽपि त्वमिवान्नादनप्रियदर्शनब्रह्मवर्चसशाली सन्तानवांश्च भवतीत्याह - अत्यन्नं.....उपास्ते
। उक्तोऽर्थः । एवं तदुक्तमर्थमङ्गीकुर्वन्निव फलप्रदर्शनेन तमभिमुखीकृत्य तत्र वक्तव्यमंशमुपदिशति
। मूर्धात्वेष......नागमिष्य इति । त्वया वैश्वानरबुद्ध्योपास्यमानः एषः - द्युलोकः
परिच्छिन्नः आत्मनः वैश्वानरस्यात्मनः मूर्धावयवभूतः ।  न तु स एव वैश्वानरात्मा । एतदर्थनिर्णयार्थं
तव मत्समीपानागमने तत्र वैश्वानरात्ममूर्धरूपावयवभूते द्युलोके कृत्स्न वैश्वानरबूद्धिं
कुर्वतः  तव मूर्धा व्यपतिष्यत् - विपरीतविद्यावशादनर्थस्स्यात् । अतः साध्वकार्षीः
- यत्त्वं मामागतोऽसीत्यभिप्रायः ।
5.13.1
अथ होवाच सत्ययज्ञं पौलुषीं प्राचीनयोग्य कं त्वमात्मानमुपास्स
इति आदित्यमेव भगवो राजन्निति होवाच, एष वै विश्वरूप आत्मा
वैश्वानरः यं त्वमात्मानमुपास्से । तस्मात्तव बहु विश्वरूपं कुले दृश्यते ।। 1 ।।
"	प्र. - अथ होवाच.......उपास्स इतीत्यादि । प्रचीनयोग्य इति सत्ययज्ञस्य नामान्तरम्"
। आदित्य....विश्वरूप आत्मा वैश्वानरः - रूप्यत इति रूपम् । विश्वं रूपं
प्रकाश्यं यस्य सः विश्वरूपः । आदित्यस्य विश्वप्रकाशकत्वात् विश्वरूपत्वम् ।  तस्मात्.....दृश्यते
। एतदुपासनात् तव कुले बहु विश्वरूपं - विश्वप्रकाशकं पुत्ररत्नादिकं दृश्यते इत्यर्थः ।।
5.13.2
प्रवृत्तोऽश्वतरीरथो दासीनिष्कः, अत्स्यन्नम्; पश्यसि प्रियम् ।
अत्त्यन्नम् पश्यसि   प्रियम्,   भवत्यस्य ब्रह्मवर्चसं कुले,
य एतमेवमात्मानं वैश्वानरमुपास्ते । चक्षुष्ट््वे तदात्मन इति
होवाच अन्धोऽभविष्यत्, यन्मां नागमिष्य इति ।। 2 ।।
"	प्र. - प्रवृत्तो.......नागमिष्य इति । अश्वतरीभिर्युक्तो रथः अश्वतरीरथः त्वामनुप्रवृत्तः"
दासीभिर्युक्तो निष्कः - हारः दासीनिष्कः - त्वामनुप्रवृत्त इत्यर्थः । शिष्टं सर्वं पूर्ववत् ।।
5.14.1
अथ होवाचेन्द्रद्युम्नं भाल्लवेयं, वैयाघ्रपद्य कं त्वमात्मानमुपास्स इति ।
वायुमेव भगवो  राजन्निति  होवाच । एष  वै  पृथग्वर्त्मा  वैश्वानरः,
यं त्वमात्मानमुपास्से । तस्मात् त्वां पृथग्बलय आययन्ति
पृथग्रथश्रेणयोऽनुयन्ति ।। 1 ।।
"	प्र. - अथ होवाच......उपास्स इति ।  व्याघ्रपद्यस्यापत्यं वैयाघ्रपद्यः । भाल्लवेरेव"
व्याघ्रपद्य इति नामान्तरम् । एष वै पृथग्वर्त्मा वैश्वानर इति । वायोर्विविधगतिस्वभावत्वात्
पृथग्वर्त्मत्वम् । तस्मात्त्वां अनुयन्ति । पृथक् - नानादिक््स्था वस्त्रान्नादिलक्षणाः
बलयः आययन्ति - आगच्छन्ति । रथपंक्तयोऽपि त्वामनुयान्तीत्यर्थः । शिष्टं स्पष्टम् ।।
5.14.2
अत्स्यन्नं, पश्यसि प्रियमत्यन्नं, पश्यति प्रियं भवत्यस्य
ब्रह्मवर्चसं कुले, य एतमानमात्मानं वैश्वानरमुपास्ते ।
प्राणस्त्वेष आत्मन इति होवाच प्राणस्त उदक्रमिष्यत्,
यन्मां नागमिष्य इति ।। 2 ।।
"	प्र. - अत्स्यन्नं पश्यसि प्रियमित्यादि । सर्वं पूर्ववत् ।।"
5.15.1
अथ होवाच जनँ शार्कराक्ष्यम्, शार्कराक्ष्या,  'कं
त्वमात्मानमुपास्से' इति । आकाशमेव भगवो राजन्
इति होवाच । एष वै बहुल आत्मा वैश्वानरः, यं त्वमात्मानमुपास्से ।
तस्मात्  त्वं  बहुलोऽसि प्रजया च धनेन च ।। 1 ।।
"	प्र. - अथ.......त्वमात्मनमित्यादि । एष वै बहुल आत्मा । भूतान्तरेभ्य आकाशस्य महत्वात्"
बहुलत्वम् । शिष्टं स्पष्टम् ।।
"	अत्स्यन्नमित्यादि । सन्देहस्त्वेष आत्मन इति होवाच । सन्देहः1 - मध्यकायः, मध्यकायो"
हि अत्तरापरकाययोः क्वानुप्रविष्ट इति सन्दिह्यमानत्वात् सन्देह इत्युच्यते । व्यशीर्यत्
- विशीर्णोऽभविष्यत् । शिष्टं स्पष्टम् ।।
5.15.2
अत्स्यन्नम्, पश्यसि प्रियम्, अत्त्यन्नम्, पश्यति प्रियम्,
भवत्यस्य ब्रह्मवर्चसं कुले, य एतमेवमात्मानं वैश्वानरमुपास्ते ।
सन्तेहस्त्वेष आत्मनः इति होवाच - सन्देहस्ते व्यशीर्यत्;
यन्मां नागमिष्यः इति ।। 2 ।।
"	प्र. - अथ.......त्वमात्मनमित्यादि । एष वै बहुल आत्मा । भूतान्तरेभ्य आकाशस्य महत्वात्"
बहुलत्वम् । शिष्टं स्पष्टम् ।।
"	अत्स्यन्नमित्यादि । सन्देहस्त्वेष आत्मन इति होवाच । सन्देहः1 - मध्यकायः, मध्यकायो"
हि अत्तरापरकाययोः क्वानुप्रविष्ट इति सन्दिह्यमानत्वात् सन्देह इत्युच्यते । व्यशीर्यत्
- विशीर्णोऽभविष्यत् । शिष्टं स्पष्टम् ।।
5.16.1
अथ होवाच बुडिलमाश्वतराश्विं वैयाघ्रपद्य कं त्वमात्मानम्
उपास्स इत्यप एव भगवो राजन्निति हौवाचोष वै रयिरात्मा
वैश्वानरो यं त्वमात्मानमुपास्से तस्मात्त्वं रयिमान्पुष्टिमानसि ।। 1 ।।
"	प्र. - अथ.....पुष्टिमानसि । वैयाघ्रपद्य - व्याघ्रपद्मोत्रपत्य! इत्यर्थः ।  एष वै"
रयिरात्मा । अपां वेगवत्त्वात् रयित्वम् । विसर्गश्छान्दसः । धनप्राप्ति हेतुत्त्वाद्वा
रयित्वम् । रयिमान धनवान् इत्यर्थः ।।
"	अत्स्यन्नमित्यादि । वस्तिः - मूत्रस्थानम् । शिष्टं स्पष्टम् ।।"
5.16.2
अत्स्यन्नं पश्यसि प्रियमत्त्यन्नं पश्यति प्रियं भवत्यस्य ब्रह्मवर्चसं कुले
य एतमेवमात्मानं वैश्वानरसुपास्ते बस्तिस्त्वेष आत्मन इति होवाच
बस्तिस्ते व्यभेत्स्यद्यन्मां नागमिष्यः इति ।। 2 ।।
"	प्र. - अथ.....पुष्टिमानसि । वैयाघ्रपद्य - व्याघ्रपद्मोत्रपत्य! इत्यर्थः ।  एष वै"
रयिरात्मा । अपां वेगवत्त्वात् रयित्वम् । विसर्गश्छान्दसः । धनप्राप्ति हेतुत्त्वाद्वा
रयित्वम् । रयिमान धनवान् इत्यर्थः ।।
"	अत्स्यन्नमित्यादि । वस्तिः - मूत्रस्थानम् । शिष्टं स्पष्टम् ।।"
6.1.1
श्वेतकेतुर्हारुणेय आस । तँ ह पितोवाच, श्वेतकेतो वस ब्रह्मचर्यम् ।
न वै सोम्यास्मत्कुलीनोऽननूच्य ब्रह्मबन्धुरिव भवति इति ।। 1।।
"	प्र. - सद्विद्यामुपदेष्टुमाख्यायिकामाह - श्वेतकेतुर्हारुणेय आस । हः प्रसिद्ध्यर्थः"
। अरुणपुत्रस्योद्दालकस्य पुत्रः श्वेतकेतुनामा बभूवेत्यर्थः । तँ ह पितोवाच इत्यादि
। उद्दालकः पिता तम् - द्वादशवर्षमनुपनीतमनधीतिनं पुत्रं श्वेतकेतुं प्रति हे सोम्य
! - सोमार्ह ! प्रियदर्शनेति वाऽर्थः । श्वेतकेतो ! क्वचिद्गुरौ अध्ययनार्थं वस। अस्मत्कुलप्रसूतः
कोपि अननूच्य - अनधीत्य ब्रह्मबन्धुरिव न भवति इत्युवाचेत्यर्थः । यः स्वयमब्राह्मण
एव सन् ब्राह्मणान् बन्धुत्वेन व्यपदिशति, स ब्रह्मबन्धुरित्युच्यते । अत्र स्वयंगुणवत
एव पितुः गर्भाष्टमाद्युपनयनकालातिक्रमेऽपि उपनेतृत्वाभावे हेतुः प्रवासादिलक्षणात्यन्तानुपपत्तिरिति द्रष्टव्यम् ।।
6.1.2
स ह द्वादशवर्षः उपेत्य चतुर्विंशतिवर्षः सर्वान् वेदानधीत्य महामना
अनूचानमानी स्तब्ध  एयाय । तँ ह पितोवाच ।। 2 ।।
"	प्र. - स ह द्वादशवर्षः इत्यादि । सः - श्वेतकेतुः द्वादशवर्षस्सन् गुरुम् उपेत्य,"
गुरुकुले द्वादश1वर्षान्1  उषित्वा सर्वान्वेदान् अधीत्य महामनाः प्रौढमतिः अनूचानमानी
आत्मानं साङ्गवेदाध्यायिनं मन्यमान - स्तब्धः - परिपूर्ण इव तृणीकृतजगत्त्रयः चतुर्विंशतिवर्षयुक्तः
एयाय - प्रत्यागतः। तँ ह पितोवाच - स्पष्टो़ऽर्थः ।।
"	आ.भा. - स ह द्वादशवर्ष इत्यादि। स ह श्वेतकेतुः द्वादशवर्षः द्वादशवर्ष वयस्कः सन्"
उपेत्य गुरुकुले प्राप्य उपनयनादिकं कारयित्वा तदनन्तरं सर्वान्वेदान् साङ्गान् सरहस्यान्
अधीत्य - वेदाध्ययनं कृत्वा अनूचानमानी स्तब्धः ज्ञानार्जनादिव्यापारशून्यः परिपूर्ण
इव तृणीकृतजगत्त्रय इत्यर्थः। चतुर्विंशतिवर्षः चतुर्विंशतिवर्षयुक्तः एयाय - गुरुकुलात्स्वगृहं
प्रत्यागतः । तम् एवम्भूतं ब्रह्मज्ञानरहितं पुत्रं दृष्ट्वा  पिता आरुणिः  उवाच-प्रोक्तवान्
सन्मार्गं नयनेच्छया इति ।।
6.1.3
श्वेतकेतो यन्नु सोम्येदं महामना अनूचानमानी स्तब्धोऽसि ।
उततमादेशमप्राक्ष्यो येनाश्रुतं श्रुतं भवत्यमतं मतमविज्ञातं
विज्ञातमिति कथं नु भगवः स आदेशो भवतीति ।। 3 ।।
"	प्र. - उक्तिमेवाह - श्वेतकेतो यन्नु सोम्येदम् इत्यादि । हे सोम्य ! महामना उनूचानमानी"
स्तब्धोऽसीति इदं यत् - यस्माद्वेतोः, स क इत्यर्थः। तस्य ब्रह्मज्ञानरहिततां जानन्नपि
आरुणिः जगदभिन्ननिमित्तोपादानभूतब्रह्मज्ञानवानेव पूर्णः ; नान्यः इति तस्मै ज्ञापयित्वा
पूर्णत्वाभिमानं तदीयमपनुद्य ब्रह्मणि जिज्ञासां सम्पादयितुं तदनुजिघृक्षया पृच्छति
- उत तमादेशमप्राक्ष्यो इत्यादि ।
"	अत्र व्यासार्याः1 ; उपक्रमे तावत्, उत तमादेशमप्राक्ष्यं इत्यत्र  आदेशशब्देन"
प्रशासिताऽभिधीयते । अत्र श्लोकौ आचार्यपादैरुक्तौ2
"	 छान्दोग्ये केचिदाहुर्दिशतिरुततमादेशमप्राक्ष्य इत्य-"
"	त्राङ्पूर्वस्तूपदेशं प्रकटयति सतो न प्रशास्तिं घजन्तः।"
"	नो कर्तर्यस्ति कर्मण्यगणि घञिह सत् कर्तृशास्तौ न कर्म"
"	स्यात्तत्कर्मोपदेशे तदिदमुततमादेशवाचोपदेश्यम् ।।	 	(तत्व.सा.16)"
"	अत्र ब्रूमः । प्रशास्तिं वदति दिशिरसावाङ्मुखो नोपदेशं"
"	शास्ता सोऽतिप्रसिद्धो न हि पर इह चापेक्षितार्थप्रसङ्गः ।"
"	युक्ताऽसाधारणोक्त्या घञगणि करणेऽप्यत्र वैवक्षिकत्वं"
"	शाब्दोक्तं कारकाणां ननु करणतया कर्तरि स्यात् विवक्षा।।इति ।"
"	        (तत्वसार.17)"
"	आदेशशब्देनोपदेश्यमुच्यते । प्रकृत्यर्थ उपदेशः । प्रत्ययार्थः कर्मत्वम्, अकर्तरि"
च कारके संज्ञायाम् (पा.सू.3-3-19) इति कर्तृव्यतिरिक्तकारके घ़ञो विहितत्वात् । उपदेशे
ब्रह्मणः कर्मत्वोपपत्तेश्च । प्रशासने तु ब्रह्म न कर्म ; अपि तु कर्तृ  कर्तृव्यतिरिक्तकारके
हि घ़ञ् प्रत्ययविधिः । नात्र कर्तरि कप्रत्यय उपपद्यते,1 किङ्ति च (पा.सू.1-1-5)  इति
गुणप्रतिषेधात् आदेशशब्दरूपासिद्धेः । नापि पचाद्यच् प्रत्यय उपपद्यते, दिशिधातोः इगुपधत्वेन
इगुपधात्कः (पा.सू.3-1-135) इति अपवादसूत्रेण कप्रत्यये प्राप्तेः गुणाभावात् । अतो
घञ्प्रत्ययान्त एवायमादेशशब्दः । स च प्रत्ययः कर्तर्यनभिहित2 इति कर्मार्थकत्वस्यैव
युक्तत्वात् उपदेश्यमेव आदेशशब्दवाच्यमिति ।
"	अत्रोच्यते - प्रकृत्यर्थः शासनं प्रसिद्धिप्राचुर्यात्, अन्यथा स्वारस्यभङ्गात्, आङ्पूर्वो"
दिशतिर्नियोक्तृप्रयोजनवचनः ; उपपूर्वस्तु नियोज्यप्रयोजनवचनः इति हि न्यासकारः । नियोक्तरि
प्रयोजनं यस्य तस्यार्थस्य वाचक इत्यर्थः । एवमन्यत्रापि । किञ्च उपदेश्यत्वं लौकिकालौकिकधर्मब्रह्मभागार्थसाधारणम्
। प्रशासितृत्वं तु ब्रह्मणोऽसाधारणं अन्तःप्रविष्टश्शास्तजनानाम् (तै.आर.3-11-10)
एतस्य वा अक्षरस्य प्रशासने गार्गि (बृ.3-5-8-9)  इत्यादिभिः निरुपाधिकप्रशासनस्य ब्रह्मासाधारणत्वश्रवणात्
। निरुपाधिकोपदेश्यत्वं ब्रह्मण इत्यसाधारण्यमिति चेन्न; इष्टप्राप्त्यनिष्टनिवारण तत्साधनेषु
साधारण्यात् । यद्यप्यमितसुखदुःनिवृत्त्यादि- साक्षादुपदेश्यं स्यात्, तथाऽपि
संसारनिवृत्तिब्रह्मतदुपासनानामुपदेश्यत्वं धादारणम् । प्रष्टव्यस्योपदेश्यत्वमर्थसिद्धम्
। अत उपदेश्यत्वकथने वैयर्थ्यञ्च । ननु येनाश्रुतम् इत्यादिनैकवाक्यत्वात् स्वज्ञानेन
अन्यज्ञानहेतुताविशेषितमुपदेश्यमसाधारणमिति चेत् - तथापि तादृशमुपदेश्यत्वं प्रतिज्ञावाक्येन,
प्रष्टव्यत्वोक्त्या च अर्थसिद्धमिति अनपेक्षितोपदेश्यत्वकथनादपि अपेक्षितं प्रशासितृत्वमेव
वाच्यमिति युक्तम् । येनाश्रुतम्  इत्युपादानत्वे सिद्धे प्रशासितृत्वेन हि निमित्तत्वं
सिद्ध्येत्, निमित्तान्तरे सति हि एकविज्ञाना3त्सर्वविज्ञानं3 नोपपद्यते । अतः प्रतिपिपादयिषितवस्तुनोऽपेक्षित-
असाधा4रणाकारण4विशिष्टतयैव प्रतिपादनमुचितम् । घ़ञ् प्रत्ययस्य करणेपि- उपपन्नत्वात्
विवक्षातः कारकाणां प्रवृत्तिः इति शाब्दोक्तन्यायेन कर्तर्येव करणान्तरनैरपेक्ष्येण
साधकतमत्वविवक्षया तथा प्रयोग उपपद्यते । अकर्तरि (पा.सू.3-3-19) इति सूत्रस्य प्रयोजनं
करणत्व5विवक्षया5 विना कर्तर्यसाधुत्वेन प्रयोगनिवृत्तिः । उपदेशपक्षे प्रकृत्यर्थास्वारस्यं
प्रत्ययस्वारस्यं च प्रशासनपक्षे प्रत्ययास्वारस्यं प्रधानभूतप्रकृत्यर्थस्वारस्यमर्थौचित्यञ्चेति
वैषम्यम् । अतः प्रशासन- मेवादेशशब्दाभिधेयमिति स्वीकर्तुं  युक्तमिति ।
"	अत्रेदं विचार्यते - यत् तावदुच्यते, प्रसिद्धिप्राचुर्यात् प्रकृत्यर्थः शासनमिति"
सत्यमेव तत् । शासनं विविच्य ज्ञापनम्  इति धातुवृत्तिकृता व्याख्यातत्वादुपदेश एव पर्यवसानम्
। उपदेशेऽजनुनासिक इत्, (पा.सू. 1.3-2) स्थानिवदादेशोऽनाल्विधौ (पा.सू.1-1-56) इत्यादिसूत्रेषु
दिशिरुच्चारणक्रियः इति महाभाष्योक्तेः । अथातोऽहंकारादेशः (छा. 7-25-1) इत्यादौ आदेशः
उपदेश इत्यर्थः । इदं शास्त्याचार्यः इति भाष्यस्य इदमुपदिशति इति हत्यर्थः। तदशिष्यम्
इत्यादौ अवक्तव्यमिति व्याख्यातम् । ततश्च आदेशनं शासनम् उपदेशः । तत्कर्मत्वञ्च, अनु
म एतां भगवो देवतां शाधि (छां.उ.3-4-2-2) इति ब्रह्मणस्सिद्धमिति प्रकृतिप्रत्यययोः
अविरोधसंभवात् प्रत्ययास्वारस्यानुसरणस्यानु6चितत्वात्6। न च अनुशासनकर्मत्वेऽपि न
शासनकर्मत्वमिति वाच्यम् । शासु अनुशिष्टौ (धा.पा.1022) इति शासनस्यैव अनुशासनरूपत्वात् ।
"	ततश्च करणत्वस्यारोपेण घञ्7समर्थनमप्यनुचितम्7 । आरोपस्या- नुचितत्वात् । ननु करणस्य"
नाध्यारोपः, तस्य सिद्धत्वादिति चेन्न तथासति सिद्धान्ते प्रत्ययास्वारस्याभ्युपगमस्यायुक्तत्वात्
। अत एव, असिः छिनत्ति इत्यादौ सौकर्यातिशयविवक्षया, ब्रह्मदृष्टिरुत्कर्षात् (ब्र.सू.
*4-1-5) इति न्यायेन करणे कर्तृत्वारोपेऽपि
कर्तरि करणत्वादेरसंभवः । तथा सति राजनि भृत्यत्वारोपस्येवानर्थावहत्वात् । अत एव, साधकतमं
करणम् (पा.सू. 1-2-42)  इति सूत्रे अधिकरणस्थाल्याः तनुकपालतया साधकतमत्वविवक्षया स्थाल्यपचति
इति प्रयोगमुपपाद्य, न चैवं कर्तुरपि करणत्वविवक्षाप्रसङ्गः  भिन्नजातीयत्वात् । सकलसाधनविनियोगकारी
खल्वसौ । न हि शतधनो निष्कधनेन स्पर्धितुमर्हति  कर्तुः करणत्वविवक्षाभावस्यैवोपपादितत्वात्
। निक्षेपरक्षायाम्3 भगवतो रक्षाकरणत्वानुसन्धानं प्रपत्तिरितिपक्षे करणस्य कर्तृत्वासम्भवेन
जीवस्यैव रक्षकत्वमापतेदिति कर्तृत्वकरणत्वविरोधस्य, भगवति करणत्वानुसन्धाने ब्रह्मदृष्टिरुत्कर्षात्
(ब्र.सू. 4-1-5) इति न्यायविरोधस्य च प्रतपादितत्वात् । शक्तिविपर्ययात् (ब्र.सू. 2-3-37)
इति सूत्रे अन्तःकरणस्य कर्तत्वे ततोऽन्यत्करणं स्यात् इत्यन्तःकरणातिरिक्तं करणान्तरमभ्युपगन्तव्यं
स्यादिति परैरप्युपपादितत्वाच्च8। किञ्च प्रशासनकर्तुः करणत्वसम्भवे परमात्मनः प्रशासनकर्मत्वस्यापि
संभवात् तदसंभवोक्तिः विरुद्ध्येत । किञ्च करणत्वे विवक्षिते,  करणाधिकरणयोश्च (पा.सू.3-3-117)
इति परेण ल्युटा बाधितत्वेन घञोऽप्रसङ्गात् । न च हलश्च (पा.सू. 3-3-125) इत्यनेन घञः
प्रसङ्गः । तत्रापि संज्ञायाम् इत्यनुवृत्तेः । न च त्वन्मतेऽपि कर्मणि घ़ञ् न स्यात्
। अकर्तरि च कारके संज्ञायाम् (पा.सू.3-3-119)  इति  संज्ञायामेव घञो विधानादिति वाच्यम्
। अकर्तरि च  इत्यत्र चकारस्य भिन्नक्रमत्वमाश्रित्य संज्ञायामप्यस्तीति पदमञ्जर्यादौ
समर्थितत्वात् संज्ञाग्रहणानर्थक्यञ्च सर्वत्र घञो दर्शनात्  इति वार्तिककृतोक्तत्वाच्च।
"	किञ्च, घञः करणार्थत्वे, उपक्रमे, आदेशशब्देन प्रशासिता  अभिधीयत  इति यदभिहितं तद्विरुध्येत"
। प्रशासनकरणत्वस्यैवाभिहितत्वेन प्रशासनकर्तुरनभिहितत्वात् । यच्चोक्तम्, प्रशासितृत्वमसाधारणम्
इति - तदपि न । आदेशशब्देन 9करणत्व9मात्राभिधाने प्रशासितृत्वानभिधानात्, तदभिधानेऽपि
निरुपाधिकप्रशासितृत्वस्येव मुख्योपदेश्यत्वस्य ब्रह्मासाधारणत्वात् । अत एव ब्रह्मजिज्ञासा
(ब्र. सू. 1-1-1) इति सूत्रे ब्रह्मण इति कर्मणि षष्ठी परिग्रहात् ब्रह्मण एवाभिधानिक
जिज्ञासाकर्मत्वम्, तदुपासनादीनां त्वाक्षेप्यमित्युक्तम् । किञ्च आदेशशब्दमात्रस्य
हि अतिप्रसङ्गमाशंक्य तमित्येवं विशेषणोपादानात् अवश्यं तमित्यस्यादेशविशेषकत्वम् अभ्युपेयम्
। यदि हि आदेशशब्दस्यैव निरुपाधिक प्रशासितृत्वमर्थः, तदा तस्य परमात्मासाधारणत्वात्
तच्छब्दो विशेषको न स्यात् । यदपि चोक्तम्,
पृष्टव्यत्वकथनेनोपदेश्यत्वं सिद्धमिति तत्कथनस्यानपेक्षितत्वात् प्रशासितृत्वमेवार्थः
इति तन्न । यद्यपि पूर्वं नाप्राक्षं, अधुना स्वयमेव ज्ञास्यामीति बुद्धिं व्युदसितुं
उपदेष्टव्यत्वकथनस्यैव अपेक्षितत्वात् । अत एव, तं त्वौपनिषदं पुरुषं पृच्छामि (ब्र-3-5-9-26)
इत्यादौ प्रष्टव्यस्य उपदेस्यत्व10लक्षण- औपनिषदत्वकथनम्10 । यच्चोक्तम् - सर्वविज्ञानप्रतिज्ञासिद्ध्यर्थं
निमित्तत्वमपेक्षितमिति - तन्न ; एकविज्ञानेन सर्वविज्ञानप्रतिज्ञाबलात् उपादानस्येव
तदन्यथानुपपत्त्या निमित्तत्वस्यापि लाभसंभवेन तस्य पृथगवक्तव्यत्वाभावात् तदनुपपत्तेर्भवतैव उक्तत्वादिति ।
"	अत्रोच्यते - एष आदेशः,  एष उपदेशः इत्येवं पृथगुपदिष्टयोः न वायुक्रिये पृथगुपदेशात्"
(ब्र.सू.2-4-8) इति न्यायेन आदेशोपदेशयोः भेदावश्यम्भावात्, निमन्त्रणामन्त्रणयोरिव
वृक्षवनस्पतिशब्दयोरिव च, स्नेहभक्ति- शब्दयोरिव च क्कचिदेकविषये प्रयोगमात्रेणानुभवभेदस्य
दुरपह्नवत्त्वात् । आदिशति इत्युक्ते हि यद्वाक्योल्लङ्धने दण्डो भवति तादृशशब्दप्रयोक्तृत्वं
नियमयितृत्वं आज्ञापयितृत्वं प्रतीयते । अत आदिशति इति व्यवहारः प्रभुविषय एव । अत एव
न्यासकारेणादेशोपदेशयोर्भेदो वर्णितः - आङ्पूर्वोदिशतिर्नि2योक्तृ- 11प्रयोजनवचनः11
इति । अन्तःप्रविष्टश्शास्ताजनानाम् इत्यादौ तथैव प्रतीतेः । 12ततश्च12 प्रकृतिस्वारस्येन
नियमनापरपर्यायाज्ञापनरूपार्थे प्रतीते घञ्प्रत्ययस्य कर्तृव्यतिरिक्तकारकमात्रवाचिनो
योग्यतावशात्त्वन्मते कर्मार्थकत्ववत् अस्मन्मतेऽपि कारकवाचिनो घञ्प्रत्ययस्य सकलकारकप्रयोक्तृकर्तृलक्षणा
समाश्रीयते । प्रष्टव्यवस्तुनः तादृग्रूपत्वात्  असञ्जातविरोधिमुख्यप्रकृत्यर्थानुग्रहेण
जघन्यप्रत्यय- लक्षणाया आश्रयणीयत्वात्, पञ्च पञ्चाशतस्त्रिवृतः  संवत्सरौ (इत्यादौ)
अहः परत्वस्वरसत्रिवृदादिपदमुख्यत्वानुसारेण जघन्यसंवत्सरपदस्यैव सौरचान्द्रमासादि अनेकार्थसाधारण्येन
निश्चयासामञ्जस्या13दजहल्लक्षणाया13, अभ्युपेतत्वात्, तथा, प्रयाजशेषेण हवींष्यंभिधारयति
इत्यादौ प्रयाजशेषप्रातिपदिकानुरोधेन तृतीयाया द्वितीयार्थलक्षणाया आश्रितत्वात्, तथा
प्राणा वाव ऋषयः (ब्र.उ.4-2-3) इत्यादौ
ऋषिशब्दानुसारेण बहुवचनश्रुतेः पाशन्यायेन गौणार्थकत्वस्य गौण्यसम्भवात् तत्प्राक्च्छ्रूतेश्च
इत्यत्रोपपादितत्वाच्च ।
"	नन्वादेशपदस्य प्रशासनापरपर्यायाज्ञापनरूपादेशप्रसिद्धस्योपदेशप्रसिद्धि- प्राचुर्याभावेऽपि"
उपदेशार्थकत्वे प्रकृतेः सर्वात्मना मुख्यार्थत्यागाभावात्, प्रत्ययस्य14त्वन्मते14
कर्तृलक्षणायां मुख्यार्थत्यागात् कांस्यभोजिन्यायेन जघन्यद्यावापृथिव्येककपालानुरोधेन
मुख्येन्द्राग्न्यादीनां प्रसूनबर्हिर्नियमाश्रयणवत्, एकधा ब्रह्मण उपहरति इत्यत्र सकृत्सहत्वसाधारणस्य
एकधाशब्दस्य भक्षान्तरप्रापकदुर्बल- चोदनानुग्रहेण सहत्वार्थ15स्वीकारवत्,15 सप्तदश
प्राजापत्यान् इत्यत्र प्रजापतिसम्बन्धविशिष्टान्वययोग्यस्यापि बहुत्त्वस्यैकपशुनिष्पन्नैकादशावदानप्रापक-
दुर्बल16चोदकानुग्रहेण16विशिष्टान्वयाभ्युपगमेन द्रव्यदेवतासम्बन्धाक्षिप्त याग- भेदाभ्युपगमवच्च,
जघन्यघञ्प्रत्ययानुसारेण मुख्यदिशेरुपदेशार्थकत्वमेव युक्तम्, प्रकृतेर्मुख्यार्थत्यागाभावात्
। प्रचुरप्रसिद्धार्थत्यागमात्रं त्ववशिष्यते । तत्तु न दोषाय । अत एव पत्नय उपगायन्ति
इत्यादौ गीतिशब्दस्य शारीरगाने प्रसिद््धिप्राचुर्ये सत्यपि अशारीरवादित्रादिगानस्यापि
गीतशब्दप्रयोगविषयत्वेन मुख्यार्थतत्वात् सन्निहितदुन्दुभ्यादिगानस्यैव काण्डवीणादिभिरूपचयं
कुर्वन्त्यः पत्न्यो न ऋत्विजां निवर्तिका इति दशमे सिद्धान्तितमिति चेत् - मैवम् ;
गानशब्दस्य बर्हिराज्याधिकरणन्यायेन गीतिमात्रवाचित्वात् युक्तं तत्र सन्निहितदुन्दुभ्यादि-
गानवाचित्वम् । इह तु आदेशशब्दस्य क्वचिदपि, शिष्यो गुरुमादिदेशेत्यादि- प्रयोगाभावेन
साधारणोच्चारणार्थकत्वाभावात् उपदेशातिदेशशब्दयोरिव आेदेशोप- देशशब्दयोरपि भिन्नार्थत्वेनादेशशब्दस्योपदेशार्थकत्वे
मुख्यार्थत्यागस्यावर्जनीयत्वेन जघन्यप्रत्यय एव लक्षणाया उचितत्वात् ।
"	वस्तुतस्तु उपदेशेऽजनुनासिक इत् (पा.सू.1-3-2) इति सूत्रे, करणाधिकरणयोश्च (पा. सू-"
*3-3-117) इति ल्युटा बाधितस्य घञः, अकर्तरि च
कारके (पा.सू.3-3-19) इत्यनेन अप्रसङ्ग17माशंक्य17 कृत्यल्युटो बहुलम्  (पा.सू.3-3-113)
इति घञो भाष्टकृता समर्थितत्वात् तन्न्यायेन कर्तर्यपि तत्रैव सूत्रेण घ़ञ्सिद्धौ लक्षणायाः
अप्रसङ्गात् प्रशासितृत्वार्थकत्वमेवादेशशब्दस्य युक्तम् । आदेशनम् आदेश इति घञन्तात्
भाववाचिन आदेशेशब्दात् अर्शआद्यजन्तदपि प्रशासितृत्वार्थकत्वमेवादेशशब्दस्य युक्तमिति
वयम् उत्पश्यामः । ततश्च, एतस्य वा अक्षरस्य प्रसासने गार्गिसूर्याचन्द्रमसौ विधृतौ
तिष्ठतः, प्रशासितारं सर्वेषाम्      (बृ.उ.5-8-9) इत्यादि श्रुतिस्मृतिप्रतिपन्नं परमात्मधर्मभूतं
प्रशासितृत्वम् 18इहादेशशब्दार्थः18  ।   एतत्सर्वम्  अस्माभिः भावप्रकाशिकायां4प्रपञ्चितं
तत्रानुसन्धोयम् । प्रशा19सनेन19 च धारकत्वलक्षणमात्मत्वं फलितम् । ततश्चादेशशब्द आत्म20त्वपर्यन्तः20।
"	येनाश्रुतं श्रुतं भवति इत्यत्र कस्मिन्नु भगवो विज्ञाते सर्वमिदं विज्ञातं भवति (मुं.उ.1-1-3)"
आत्मनि खल्वरे दृष्टे श्रुते मते विज्ञाते इदं सर्वं विदितं भवति (बृ.उ.6-5-6) इति मुण्डक-बृहदारण्यकवाक्यानुसारेण
येन श्रुतेन, मतेन, विज्ञोतेन, अश्रुतममतमविज्ञातं, श्रुतं मतं विज्ञातं भवति इति वाक्यपर्यवसितोऽर्थः
। ब्रह्मस्वरूपसत्तामात्रस्य अश्रुतश्रुतत्वापादकत्वाभावात् । अत्र अश्रुतामतादिशब्दानां
इदं सर्वं विदितं भवति  (बृ.उ-6-5-6) इति श्रुत्यन्तरानुसारात् सर्वार्थकत्वं द्दष्टव्यम्
। ततश्च येन श्रुतेन सर्वं श्रुतं भवति इत्यर्थः । ततश्च अश्रुतं श्रुतं भवति इत्यश्रुतस्य
श्रुतत्वप्रतिपादनं कथमिति शंकाया नावकाशः । यद्वा - अवस्थाविशिष्टतया अश्रुतं स्वरूपेण
श्रुतं भवतीत्यर्थः । अत्र विज्ञानशब्दो निदिध्यासनपरः । श्रोतव्यो मन्तव्यो निदिध्यासितव्य
इति क्रमप्रत्यभिज्ञानादिति द्रष्टव्यम् ।
"	अत्र, येनाश्रुतं श्रुतम्  इत्यनेन किमुपादानमिति पृष्टं भवति । प्रशासितृत्वार्थकेन"
आदेशशब्देन चात्मस्वरूपं पृष्टं भवति । ततश्चात्मभूतमुपादानं किमिति प्रश्नस्य फलितार्थः
। अत एव श्रीविष्णुपुराणे - यन्मयं च जगद् ब्रह्मन् यतश्चैतच्चराचरम् (वि.पु. 1-1-5)
इति21उपादानं च पृष्टम् । अत एव च - सन्मूलाः सोम्येमाः सर्वाः प्रजाः सदायतनाः  सत्प्रतिष्ठाः
(छां. उ. 6-8-4) इति प्रतिवचने सदायतना इति सत आत्मत्वम्, सन्मूलाः, सत्प्रतिष्ठाः इति
सत उपादानत्वञ्च प्रतिपाद्यत इति द्रष्टव्यम् । अत एव, अथातो अहंकारादेशः , अथात आत्मादेशः
,अथात आदेशो नेति नेति, आदित्यो ब्रह्मेत्यादेशः, उभयमादिष्टं भवति अध्यात्मञ्चाधिदैवतञ्च
इत्यादाविव आदेशशब्दस्य उपदेशार्थकत्वमेवास्तु, न प्रशासनार्थकत्वमिति शंका पराकृता
। अतो जगदुपादानभूतं जगदात्मानं किं पृष्टवानसि इत्यर्थः । अत्र ज्ञातवानसि इत्यनुक्त्वा
पृष्टवानसीत्युक्तवतः,
"	""तद्विद्धि प्रणिपातेन परिप्रश्नेन सेवया ।"
"	उपदेक्ष्यन्ति ते ज्ञानं ज्ञानिनस्तत्त्वदर्शिनः ""।। (भ.गी.4.34)"
"	इत्युक्तरीत्या प्रणिपातादिप्रसन्नाचार्योपदेशगम्य एव सोऽर्थः ।"
"	नतु प्रकारान्तरेणापि ज्ञातुं  शक्यत इत्यभिप्रायः ।"
"	अन्यज्ञानेनान्यज्ञानासम्भवात् एकविज्ञानेन सर्वविज्ञानासम्भवं मन्वानश्चोदयति"
कथं नु भगवः स आदेशो भवति इति । हे भगवः ! ईदृश आदेशः कथं भवेदित्यर्थः ।।
6.1.4
यथा सोम्यैकेन मृत्पिण्डेन सर्वं मृण्मयं विज्ञातँ स्यात् ;
वाचारम्भणं विकारो नामधेयं मृत्तिकेत्येव सत्यम् ।।
"	प्र. - उपादानोपादेययोः तत् सम्भवतीत्यभिप्रायेण उत्तरमाह - यथा सौम्यैकेन इत्यादि"
। यथा उपादानभूते मृत्पिण्डे ज्ञाते तदुपादेयघटशरावादिकं ज्ञातं भवति, तद्वदित्यर्थः
। नैयायिकरीत्या - असदेव घटादिकं मृत्पिण्डेनोत्पद्यते । अतश्च उपादानोपादेययोः भेदात्
न मृत्पिण्डे ज्ञाते सर्वमृण्मयानां ज्ञातत्वं सम्भवतीति मन्वानं प्रत्याह - वाचारम्भणं विकारो
इत्यादि । घटत्वादिलक्षणो विकारो घटशरावादिनामधेयञ्च, आरभ्यते - आलभ्यते - स्पृश्यते
इत्यारम्भणम् । कर्मणि ल्युट् । तेनैव मृद्द्रव्येण घटशरवादिलक्षणो विकारो घटशरावादिनामधेयञ्च
स्पृश्यत इत्यर्थः । आरम्भणशब्दस्य पुन्नपुंसकलिङ्गान्तविकारनामधेयविशेषणत्वेऽपि नपुंसकैकशेषैकवद्भावाभ्यां
वा लिङ्गसामान्यादिविवक्षया वा आरम्भणमिति नपुंसकैकवचननिर्देशः । मृद्द्रव्येण विकार
नामधेये कस्मै प्रयोजनाय स्पृश्येते इत्यत्राह - वाचेति ।  प्रयोजनस्य हेतुत्वविवक्षया
तृतीया । वाक्छब्दश्च अजहल्लक्षणया वागादिव्यवहारपरः । ततश्च वाक्पूर्वकहानादिव्यवहारार्थं
मृत्पिण्डेन नामरूपे स्पृश्येते । मृप्तिण्ड एव नामरूपभाग्भवतीत्यर्थः । अत्र यद्यत्पि
मृत्पिण्डमृण्मयाभेदप्रतिपादनं वाचारम्भणं विकार इत्येतावन्मात्रेणापि सिद्ध्यतीति न
नामधेयस्यापि स्पृश्यत्वं वक्तव्यम् । तथाऽपि संज्ञाभेदादुपादानोपादेययोः भेदशंकाव्युदासाय
नामापि मृद्द्रव्यण स्पृश्यत इत्युक्तिः अपेक्षितेति द्रष्टव्यम् । कार्यकारणयोः एकद्रव्यत्वे
प्रमाणमाह - मृत्तिकेत्येव सत्यम् । मृण्मयं घटादिकं मृतिकेत्येव प्रमाणप्रतिपन्नं,
ननु तद्विन्नत्वेनेत्यर्थः । यद्भिमृमेयं मृत्तिकेति वाक्यमेव सत्यं अबाधितार्थकमित्यर्थः
। ततश्च उपादानोपादेययोरभेदात् उपादाने ज्ञाते उपादेयस्य ज्ञातता भवति इत्यर्थः ।
"	एतेन विकारो वाचारम्भणं वागालम्बनमात्रम् । नामधेयं स्वार्थे धेयट्प्रत्ययः । नामैव"
केवलं, न विकारो नाम वस्त्तवस्ति, मृत्तिकैव सत्यम्  इति यत्परैरुक्तम् - तदपास्तम्
। वाचारम्भणम् इत्यस्य वागालम्बनमित्येतदर्थकत्वे प्रमाणाभावात् । नामधेयम् इत्यनेन
वागालम्बनमात्रमित्यतोऽतिरिक्तार्थाप्रतिपादनात् पुनरुक्तिश्च । मृत्तिकासत्यत्वमात्रत्वविवक्षायाम्
इति शब्दवैयर्थ्यञ्च । उक्तञ्चाभियुक्तैः -
"	वाचारम्भणमित्युक्तेर्मिथ्येत्यश्रुतकल्पनम् ।"
"	पुनरुक्तिर्नामधेयमितीत्यस्य निरर्थतां।। इति ।"
"	किञ्च परमते, येनाश्रुतं श्रुतं भवति  इति सन्दर्भोऽपि न युज्यते । शुक्तितत्त्वे"
ज्ञाते तदध्यस्तरजतदेः निवृत्तावपि रजतस्य ज्ञातत्वादर्शनेन ब्रह्मणि ज्ञाते तदध्यस्तप्रपञ्चस्य
निवृत्तावपि ज्ञातत्वासम्भवात् । ननु शुक्तौ ज्ञातायां रजतस्य तत्त्वं ज्ञातमेव । शुक्तिव्यतिरिक्त1त्त्वस्याभावात्1
। न हि शुक्तौ ज्ञातायां रजततत्त्वं ज्ञातमिति व्यवहारे दृष्टचर
इत्यास्तां तावत् ।
"	ननु सर्वं मृण्मयं विज्ञातं स्यात्  इत्यत्र विकारार्थमयट्प्रत्ययेन घटत्वशरावत्वाद्यवस्थावद्द्रव्यरूपो"
विकार एवाभिधातव्यः । नतु घटत्व- शरावत्वाद्यवस्थारूपो विकारः तस्य मृत्पिण्डापेक्षया
भिन्नत्वेन तञ्ज्ञानेन ज्ञातत्वासम्भवात् । ततश्च तदुपपादके, वाचारम्भणं विकारः इति
वाक्येऽपि विकारशब्देनावस्तावद्द्रव्यलक्षणस्य विकारस्याभिधाननमुचतम्, न तु  अवस्थालक्षणविकारस्येति
चेत्, सत्यम् ; तस्यैवाभिधानमुचितम् । तथाऽपि मृद्द्रव्येण घटशरावादिलक्षणस्य अवस्थावतो
द्रव्यस्य स्पर्शासम्भवात् । न हि आत्मैवात्मना स्प्रष्टुं शक्यः । अतो मृण्मयम् इत्यत्र
विकारवाचिमयट् प्रत्ययेनावस्थावतोऽभिधानेऽपि तदुपपादके वाचारम्भणं विकार इति वाक्ये
विकारशब्देनावस्थाया एव ग्रहणमुचितम् । तथा मृत्तिकेत्येव सत्यम्  इत्यत्र विशेष्याकाङ्क्षायां
सत्यमिति नपुंसकलिङ्गानुरोधात् अवस्थावद्द्रव्यवाची मृण्मयमित्येतद्विशेष्यतयाऽनुषज्यते
। ततश्च सर्वं मृण्मयं मृत्तिकेत्येव सत्यम् इत्यत्र  अवस्थावद्द्रव्यमेव विकालवाचिना
मयट्प्रत्ययेनाभिधीयत इति न कश्चिद्दोष इति द्रष्टव्यम् ।।
6.1.5
यथा सोम्यैकेन लोहमणिना सर्वं लोहमयं विज्ञातँ स्यात् ।
वाचारम्भणं विकारो नामधेयं लोहमित्येव सत्यम् ।। 5 ।।
"	प्र. - यथा सोम्यैकेन इत्यादि । लोहमणिः - सुवर्णपिण्डविशेषः । शिष्टं पूर्ववत् ।।"
6.1.6
यथा सोम्यैकेन नखनिकृन्तनेन सर्वं कार्ष्णायसं विज्ञातं स्यात् ;
वाचारम्भणं विकारो नामधेयं कृष्णायसमित्येव सत्यम् -
एवँ सोम्य स आदेशो भवतीति ।। 6 ।।
"	प्र. - यथा सोम्यैकेन  इत्यादि । नखनिकृन्तनशब्देन कार्ष्णायसपिण्डो लक्ष्यते । शिष्टं"
पूर्ववत् ।  एवं सोम्य ! स आदेशो भवतीति ।  मयोक्त आदेशो मृत्पिण्डादितुल्य इत्यर्थः ।।
6.1.7
न वै नूनं भगवन्तस्त एतदवेदिषुर्यद्ध्येतदवेदिष्यन्, कथं
मेनावक्ष्यन्निति भगवाँस्त्वेव मे तद्ब्रवीत्विति तथा सोम्येति होवाच ।। 7 ।।
"	प्र. - एवमुक्तः पुत्र आह - न वै नूनं भगवन्तस्ते इत्यादि । भगवन्तः - पूजावन्तो मम"
गुरवः एतत्स्वरूपं न ज्ञातवन्तः । यत् - यद्येतद्वस्तुतो जानीयुः तर्हि भक्ताय गुणवते
मह्ममुपदिशेयुर्हि । नोपदिष्टवन्तस्तु ते । तेनाहं मन्ये न विदितवन्त इतीत्यर्थः । एवमवाच्यमपि
गुरोर्न्यङ्गं पुनर्गुरुकुलं प्रति प्रेषणभयादुक्त्वा,भगवानव तद्वस्तूपदिशतु  इति पितरं
"प्रार्थयामासेत्यर्थः । तथा सोम्येति होवाच । पिताऽपि तत् तथैव वदानि  इत्युक्तवानित्यर्थः ।।     	"
।। इति षष्ठप्रपाठकेप्रथमखण्ड प्रकाशिका ।।
6.2.1
सदेव सोम्येदमग्र आसीदेकमेवाद्वितीयं तद्दैक आहुः असदेवेदमग्र
आसीदेकमेवाद्वितीयं तस्मादसतः सज्जायत ।। 1 ।।
"	प्र. - प्रतिज्ञातस्य एकविज्ञानेन सर्वविज्ञानस्य समर्थनाय जगतो ब्रह्मैककारणतां प्रतिपादयितुं"
प्रवृत्तः यथा लोके अपराह्णे प्रसारितानां घटशरावोदञ्चनादीनाञ्च मृत्पिण्डैकोपादानतां
प्रतिपिपादयिषुः पूर्वाह्णे एतद्घटशरावादिकं मृत्पिण्ड एवासीत् इति प्रतिपादयति तथा
प्रतिपादयति - सदेव सोम्येदमग्र आसीदेकमेवाद्वितीयम् । इदम् - विभक्तनामरूपं बहुत्वावस्थं
जगत् अग्रे - सृष्टेः प्राक् एकमेव अविभक्तनामरूपतया एकत्वावस्थापन्नमेव अद्वितीयम्
- अधिष्ठात्रन्तरशून्यं  सदेव आसीत् इत्यर्थः। अत्र सच्छब्दो नामसम्बन्धयोग्यत्वलक्षणं
सत्त्वं प्रवृत्तिनिमित्तीकृत्य परमात्मनि वर्तते । अयञ्च सच्छब्दो विशेष्यभूतपरमात्मवाचकोऽपि
कारण विषयत्वासामर्थ्यात् कारणत्वौपयिकगुणविशिष्टप्रकृतिपुरुषकालशरीरकं परमात्मानम्
उपस्थापयति । देवाँआज्यपाँ आवह इत्यादौ विशेष्यवाचिन एव आज्यशब्दस्य विकृतिषु पृषदाज्यवाचित्वस्य
दाशमिकन्यायसिद्धत्वात् । अत्र सदेव इत्येवकारेण नैवायिकाभिमतमुत्पत्तेः प्राग्जगतोऽसत्त्वं
व्यावर्त्यते । सदेव इत्येवकारस्य नैयायिकमत1सिद्धोत्पत्ति1प्राक्कालीनकार्यासत्त्वव्या2वर्तकत्वम्,2
तद्वैक आहुरसदेवेदमग्र आसीत्  इति असत्कार्यवादिदर्शनप्रतिक्षेपपरोत्तरवाक्यसन्दर्भादवसीयते
। एकमेव  इत्येवकारेण बहु स्याम् इति वक्ष्यमाणा स्रक्ष्यमाणकार्यबहुत्वावस्था व्युदस्यते
।  तदैक्षत, तत्तेजोऽसृजत  इत्युत्तरवाक्यसन्दर्भे सच्छब्दितस्यैव निमित्तत्वकथनात्
अद्वितीयम् इत्यनेन निमित्तान्तरं निषिध्यते । ततश्च एकम् अद्वितीयम् इति पदाभ्यां अभिन्ननिमित्तोपादानत्वं सिद्धं भवति ।
"	ततश्चायमर्थः - इदं बहुत्वावस्थं विभक्तनामरूपं प्रत्यक्षतया दृश्यमानं जगत्सृष्टेः"
प्राक् निमित्तान्तरशून्यमविभक्तनामरूपतया एकं सच्छब्दितं ब्रह्मैवासीदित्यर्थः । यद्यपि
इदानीमपि जगत् सदेव, तथापि अविभक्तनामरूपसद्भावापत्तिः सृष्टेः प्रागेवेति अग्रे इत्यस्य
नानुपपत्तिः । न च सच्छब्दस्य सूक्ष्मप्रकृतिकाल3जीव3शरीरकब्रह्मपरत्वेन सच्छब्दस्य
कार्यभूते जगति सृष्टेः प्राक् तादृशब्रह्मत्वबोधकत्वेऽपि जगति सत्तासम्बन्धबोधकत्वाभावेन
असत्कार्यवादव्युदासकत्वं कथमिति वाच्यम् - सृष्टेः प्राक् सच्छब्दित ब्रह्मभेदबोधने
नैयायिकाभिमतासत्त्वव्युदासस्याप्यर्थसिद्धत्वात् ।
"	एतेन एकमेवाद्वितीयम्  इत्येतत् प्रपञ्चमिथ्यात्वे प्रमाण4यन्तः4परे प्रत्युक्ताः 5तस्य5"
ब्रह्मव्यतिरिक्तमिथ्यात्वपरत्वे, सदेव सोम्येदमग्र आसीत् इति, कालप्रापकेण पूर्वेणाग्रपदेन
तदैक्षत नामरूपव्याकरवाणि इति ईक्षणनामरूपात्मकप्रपञ्चप्रापकेणोत्तरेण च विरोधप्रसङ्गात्
। किञ्च, इदं शब्दोदितं सर्वं जगत्सृष्टेः प्राक् एकमेवाद्वितीयं सदेवासीत  इति परैर्व्याख्यातत्वेन
सृष्टिप्राक्काले अद्वितीयपदेन द्वितीयासत्त्व6बोधनेऽपि6 सृष्ट्युत्तरकालं तस्यासत्त्वाप्रतिपादनेन
जगतो मिथ्यात्वसिद्धेः । घटशरावादिकं सर्वं सृष्टेः प्राक्काले अद्वितीय एकमृत्पिण्ड
एवासीदित्युक्त्या घटशरावादीनां मित्यात्वप्रतिपादनादर्शनात् । प्रागसत्त्वप्रतिपादनेन
हि अनित्यत्वमात्रं सिद्ध्येत् न तु मिथ्यात्वम् । न च नेह नानास्ति  (बृ.उ.6-4-19)
इति वाक्यात् सृष्ट्युत्तरकालेऽप्युत्तरकालमप्यसत्त्वावेदनान्मिथ्यात्वसिद्धिरिति
वाच्यम् । न स्थानतेऽपि परस्य (ब्र.सू.3-2-11) इत्यधिकरणे1 तस्य वाक्यस्य ब्रह्मगतनानात्वनिषेधपरतया
परैरेव व्याख्यातत्वात् ।
"	नन्वनित्यत्वमेव मिथ्यात्वम् । अनित्यस्य धर्मिणः अनित्यत्वं असत्यत्वमिति"
वाचस्पतिमिश्रोक्तेः,  विद्यारण्ययतिनाऽपि तथैवोक्तत्वात्,-
अनाशी परमार्थश्च प्राज्ञैरभ्युपगम्यते ।
यत्तु कालान्तरेणापि नान्यसंज्ञामुपैति वै ।
परिणामादिसम्भूतां तद्वस्तु नृप ! तच्च किम् ?। (वि.पु. 2-12-24)
इति पराशरस्मरणादप्यनित्यत्वमेव मिथ्यात्वमिति चेत् - ईदृशस्य प्रामाणिकस्य प्रत्यक्षाविरुद्धस्य
प्रपञ्चमिथ्यात्वस्य अस्माभिरप्यप्रतिक्षेप्यत्वादित्यास्तां तावत् ।
"	सदेवासीत्  इति सृष्टिप्राक्काले ब्रह्माभेदप्रतिपादनमुखेन सत्कार्यवादमुक्त्वा तद्विरोध्यसत्कार्यवादं"
नैयायिकाभिमतं वाचारम्भणम्  इत्यादिना प्रतिक्षिप्तमपि  कण्ठतः प्रतिक्षेप्तुं तन्मतमुपन्यस्यति
- तद्वैक आहुः असदेवेदम् इत्यादि । इदं जगत् अग्रे - सृष्टेः प्राक् असदेवासीत् । न
तु सदासीत् इत्यर्थः । नामरूपविभागाभाव- लक्षणस्यासत्त्वस्य सिद्धान्तेऽपि सम्मतत्वादाह
- एकमेवाद्वितीयम् । प्रागभावव्यतिरेकेणावस्थाया वा अवस्थाश्रयस्य वा कस्यापि सत्त्वं
नास्तीत्यर्थः । यद्वा असदेव इत्यत्र अ  इत्येतत् सत्पदेनासमस्तं सत् सदेव सोम्येदमग्र
आसीत् एकमेवाद्वितीयम् इति वाक्यार्थप्रतिक्षेपकम् । तस्मादसतस्सज्जायत सदिति भाव- प्रधानो
निर्देशः । 7सत्तेत्यर्थः7। यस्माद्धेतोरुत्पत्तेः प्रागवस्थाश्रयस्याप्यभावः तस्माद्धेतोः
असतः सकाशात् सत्त्वरूपा उत्पत्तिरजायत अभवदित्यर्थः । पर्यवसन्नमिति यावत् । जायत इत्यत्र अडभावश्छान्दसः ।।
6.2.2
कुतस्तु खलु सोम्यैवँ स्यादिति होवाच कथमसतः सज्जायेत इति ।
सत्त्वेव सोम्येदमग्र आसीदेकमेवाद्वितीयम् ।। 2 ।।
"	प्र. - तन्मतं प्रतिक्षिपति - कुतस्तु खलु इति । कुतः केन प्रमाणेन असत उत्पत्तिः प्रतीयते"
। तदेवेदमिति प्रत्यभिज्ञाविरोधेन प्रमाणस्यानवतारदिति भावः । अतः कथमसतो द्रव्यस्य
सत्ता भवेत् । अतः असतस्सत्त्वम् उत्पत्तिः न भवति । अपि तु सत एव द्रव्यस्य प्रथमक्षणावच्छिन्नावस्थान्तरसम्बन्ध
एवोत्पत्तिरित्यर्थः । एवं परपक्षं प्रतिक्षिप्य स्वमतमुपसंहरति - सत्त्वेव इति । ननु
इदम् शब्देन जगन्मात्रपरामर्शे तस्य सच्छब्दितब्रह्मभिन्नत्वेन सदेवेदमग्र आसीदिति ब्रह्मभेदानु1पपत्तिः1।
नापि इदंशब्देन इदं शब्दितजगच्छरीरकब्रह्मप्रतिपादनं सम्भवति, अश्रुतवेदान्तं प्रति
इदमादिशब्दानां ब्रह्मपर्यन्तप्रत्यायकत्वासंभवादितिचेत्, अस्याः शंकायाः परिहारो मुण्डकप्रकाशिकायामेव
प्रपञ्चितः । अत्रापि च स्वावसरे करिष्यामः । तत्रैव, अनुसन्धा2तव्यः2 ।।
6.2.3
तदैक्षत, बहु स्यां प्रजायेयेति । तत् तेजोऽसृजत ।
तत्तेज ऐक्षत, बहु स्यां  प्रजायेयेति । तदपोऽसृजत ।
तस्मात् यत्र क्वचन शोचति स्वेदते वा पुरुषः,
तेजस एव तदध्यापो जायन्ते ।। 3 ।।
"	प्र. - तदैक्षत बहुस्याम् इत्यादि ।  तत् - एतत्सच्छब्दवाच्यं परं ब्रह्म विचित्रानन्तचिदचिन्मिश्रव्यष्टिजगद्रूपेणाहमेव"
बहुस्याम् ; तदर्थं तेजोबन्नादि समष्टिरूपेण प्रकर्षेण जायेयेति संकल्प्य तेजःससर्जेत्यर्थः
। तत्तेज ऐक्षत बहु स्याम्  इत्यादि । अत्र
अचेतनस्य तेजआदेः ईक्षितृत्वासम्भवात्तेजआदिशब्दाः तच्छरीरक1परमात्मपरा1 द्रष्टव्याः
। भगवता भाष्यकृता - गौणश्चेन्नात्मशब्दात् (ब्र.सू. 1-1-6) इति सूत्रे तेजःप्रभृतयोऽपि
शब्दाः परमात्मन एव वाचकः । तत्तेज ऐक्षत, ता आप ऐक्षन्त इति मुख्य एव ईक्षणव्यपदेशः
इति भाषितम् । तथा तदभिध्यानादेव तु तल्लिङ्गात्सः (ब्र.सू. 2-3-14) इति सूत्रेतत्तेज
ऐक्षत, ता आप ऐक्षन्त. इति श्रुयमाणमीक्षणं तच्छरीरकस्य परस्यैव ब्रह्मण उपपद्यत इति
भाषितम् । संज्ञामूर्तिक्लृप्त्यधिकरणे तत्तेज ऐक्षत इति  तेजश्शरीरकं परंब्रह्मैवाभिधीयत
इति च भाषितम् । न च  तत्तेज ऐक्षत इत्यत्र तेजश्शह्दस्य तेजश्शरीरक ब्रह्मपरत्वे तत्तेजोऽसृजतं
इति वाक्येऽपि तेजश्शब्दस्य ब्रह्मपरत्वं स्यात् । नचेष्टापत्तिः । ब्रह्मणस्सृज्यत्वाभावादिति
चेन्न । तेजश्शरीरकब्रह्मणः कार्यत्वेन सृज्यत्वे दोषाभावात् । तेजसो जलहेतुत्वे उपपत्तिं
दर्शयति - तस्मादन्यत्रक्वचन  इत्यादि । यत्र क्वचन देशे-काले च पुरुषः शोचति - सन्तप्यते
स्वेदते - प्रस्विद्यते वा तत् तदा तेजस एवाऽपो अधिजायन्ते इत्यर्थः ।।
6.2.4
ता आप ऐक्षन्त । बह्व्यः स्याम प्रजायेमहीति ।
ता अन्नमसृजन्त । तस्मात् यत्र क्वचन वर्षति, तदेव
भूयिष्ठमन्नं भवति । अद्भ्य एव तदध्यन्नाद्यं जायते ।। 4 ।।
"	प्र. - ता आप ऐक्षन्त इत्यादि । अत्र अन्नशब्देन महाभूताधिकारात् पृथिवी उच्यते । सूत्रितञ्च, पृथिवी"
(ब्र.सू.2-3-12) अधिकाररूपशब्दान्तरेभ्यः (ब्र.सू.2-3-13) इति । अधिकारः महाभूताधिकारः
। रूपम् यत्कृष्णंतदन्नस्यं इति। तैत्तिरीयके - अद्भ्यः पृथिवी (तै आन.1) इति शब्दान्तरम्
। एतच्च  सूत्रमन्यत्र व्याकृतम् । अपामन्नहेतुत्वे युक्तिमाह - तस्माद्यत्र क्वचन वर्षति
इत्यादि । तदेव भूयिष्ठमन्नं भवति । तदेव - तत्रैव इत्यर्थः । अद्भ्य एव तदध्यन्नाद्यं
जायते, तत् - तस्मात् पृथिव्येकदेशभूते व्रीहियवादिलक्षणस्यान्नस्य वृष्टिप्रभवत्वदर्शनादेव
"हेतोः अन्नाद्यं - अन्नप्रभृति पृथिवीत्वावच्छिन्नमपि अद्भ्य एवाधिजायत इत्यर्थः । 	"
"	एतत्खण्डान्तर्गतवाक्यविषयकमधिकरणं लिख्यते1  द्वितीयाध्याये - छान्दोग्ये तत्तेजोऽसृजत"
इति तेजस एव प्रथमतः सृष्ट्यभिधानात्, आकाशोत्पत्तेरश्रुतेः आकाशो नोत्पद्यते इति न
वियदश्रुतेः (ब्र. सू. 2-3-1) इति सूत्रेण पूर्वपक्षे प्राप्ते उच्यते - अस्ति तु ।
(ब्र.सू. 2-3-2) आकाशस्याप्युत्पत्तिरस्त्येव; तैत्तिरीयके - आत्मन आकाशस्सम्भूतः  (तै.
आन 2-1-1) इत्युत्पत्तेः श्रवणात् ।
"	पुनश्चोदयति - गौण्यसम्भवाच्छब्दाच्चं (ब्र.सू.2-3-3)। आत्मन आकाशस्सम्भूतः इति"
उत्पत्तिश्रुतिर्गौणी निरवयवाकाशोत्पत्तेः छान्दोग्ये च अश्रुतायाः प्रतिपादनासम्भवात्,
वायुश्चान्तरिक्षञ्चैतदमृतमुभयम् इति आकाशस्य अमृतत्वश्रवणाच्च इत्यर्थः । ननु - आत्मन
आकाशस्सम्भूतः इत्यत्राकाशे सम्भूतशब्दस्य गौणत्वे आकाशाद्वायुः, वायोरग्निः (तै.आन.
*1) इत्यादौ श्रुतस्य सम्भूतत्वस्यापि गौणत्वं स्यादिति ; तत्राह - स्याच्चैकस्य ब्रह्मशब्दवत्
(ब्र.सू. 2-3-5), एकस्यैव सम्भूतशब्दस्याकाशे गौणत्वम्, वायोरग्निः इत्यादावनुषक्तस्य
सम्भूतशब्दस्य मुख्यत्वञ्च सम्भवति । यथा मुण्डके - तस्मादेतत् ब्रह्म  नामरूपमन्नञ्च
जायते (मुं.उ. 1-1-9) इति प्रधाने गौणतया प्रयुक्तस्य ब्रह्मशब्दस्य तस्मिन्नेव प्रकरणे
तपसा चीयते ब्रह्म  (मुं.उ. 1-1-8) इति ब्रह्मणि मुख्यतया प्रयोगदर्शनात् ।
"	परिहरति - प्रतिज्ञाऽहानिरव्यतिरेकात् (ब्र.सू. 2-3-5) । आकाशस्यापि ब्रह्मोपादेयतया"
ब्रह्माव्यतिरेके सत्येव एकविज्ञानेन प्रतिज्ञाया अहानिर्भवति । ब्रह्माकार्यस्यापि
वस्तुनस्सत्त्वे एकविज्ञानेन सर्वविज्ञानप्रतिज्ञानं हीयेत इत्यर्थः । शब्देभ्यः (ब्र.सू.
*2-3-6) सदेव सोम्येदमग्र आसीदेकमेवाद्वितीयम् ऐतदात्म्यमिदं सर्वम् (छां.उ.6-8-7) इत्यादिशब्दैः
सर्वस्यापि वस्तुनो ब्रह्मकार्यत्वब्रह्मात्मकत्व- प्रतिपादनपरैश्चायमर्थो विधीयते ।
"	यावद्विकारं तु  विभागो लोकवत् (ब्र.सू. 2-3-7) । तु शब्दश्चार्थे । छान्दोग्ये ऐतदात्म्यमिदं"
सर्वम् इत्यादिभिः आकाशादेः सर्वस्यापि विकारत्वप्रतिपादनादेव विभागशब्दिता उत्पत्तिरप्युक्तैव
। यथा लोके एते सर्वे देवदत्तपुत्रा इत्यभिधाय तेषु केषाञ्चिदुत्पत्तिप्रतिपादनेऽपि
सर्वेषामप्युत्पत्तिः प्रतिपादितैव भवति तद्वत् । वायुश्चान्तरिक्षञ्चैतदमृतम् (बृ.उ.
*2-3-3) इति तु देवानामिव चिरकालस्थायित्वाभिप्रायम् ।
"	एतेन मातरिश्वा व्याख्यातः (ब्र.सू. 2-3-8) आकाशोत्पत्ति प्रतिपादनेनैव वायोरप्युत्पत्तिः"
प्रतिपादितैव इत्यर्थः । असम्भवस्तु सतोऽनुपपत्तेः (ब्र.सू.2-3-9) । तु शब्दोऽवधारणार्थः
। असम्भवः अनुत्पत्तिः स्सतः ब्रह्मण एव । तद्व्यतिरिक्तस्य कृत्स्नस्याव्यक्तमहदहंकारतन्मात्रेन्द्रियवियत्पवनादिकस्य
प्रपञ्चस्यैकविज्ञानेन सर्वविज्ञानादिभिः अवगतकार्यभावस्या2नुत्पतिर्नोपपद्यते इत्यर्थ
इति स्थितम् । प्रकृतमनुसरामः ।
।। इति षष्ठप्रपाठके द्वितीयखण्डभाष्यम् ।।
6.3.1
तेषां  खल्वेषां भूतानां त्रीण्येव बीजानि
भवन्त्याण्डजं जीवजमुद्भिज्जमिति ।। 1 ।।
"	प्र. - सर्वस्येतरस्य तेजोऽबन्नात्मकबीजत्रयप्रसूतत्वं दर्शयति - तेषां खल्वेषाम्"
- इत्यादि । आण्डजं - अण्डजं पक्षिसर्पादि । स्वार्थे अण् । जीवजम् - गर्भवेष्टन1लक्षणजरायुजं1
पुरुषपश्वादि । उद्भिज्जम् - उद्भिनत्तीत्युद्भित् स्थावरम् । ततो जातमुद्भिज्जम् ।
न च स्वेदजानामत्र संकीर्तनाभावात् कथं त्रीण्येव बीजानि इत्यवधारणमिति शंक्यम्,  उद्भिज्जशब्देन
स्वेदजस्यापि सङ्ग्रहोपपत्तेः । सूत्रितञ्च - तृतीयशब्दावरोधः संशोकजस्य (ब्र.सू. 3-1-21)
इति । संशोकजस्य स्वेदजस्य आण्डजं जीवजमुद्भिज्जम् इत्यत्र तृतीयेनोद्भिज्जशब्देन अवरोधः-सङ्ग्रह
इत्यर्थः । इदञ्च सूत्रमन्यत्र व्याख्यातम् । अण्डजादिशब्दनिर्दिष्टानामेषां भूतानां
तेजोबन्नानि त्रीण्येव बीजानि इत्यर्थः । तदेवं परस्मात्ब्रह्मणोऽनन्यत्वं जगतोऽभ्युपगन्तव्यमिति स्थितम् ।
6.3.2
सेयं देवतैक्षत हन्ताहमिमास्तिस्रो देवता अनेन
जीवेनात्मनानुप्रविश्य नामरूपे व्याकरवाणीति ।। 2 ।।
"	प्र. - तदेवोपपादयति - सेयं देवतैक्षत इत्यादि । अत्र संज्ञामूर्तिवलृप्त्यधिकरणे भगवता"
भाष्यकृता, सेयं देवता इत्यादिवाक्यस्यायमर्थः । सेयं सच्छब्दितपरदेवता इमाः तेजोऽबन्नरूपास्तिस्रो
देवताः अनेन जीवेन  जीवसमष्टिविशिष्टेनात्मनाऽनुप्रविश्य नामरूपे व्याकरवाणि देवादिविचित्रसृष्टिं
तन्नामधेयानि च करवाणि इति भाषितम् । अभिमानिव्यपदेशस्तु विशेषानुगतिभ्याम् (ब्र.सू.2-1-5)
इति सूत्रे, हन्ताहमिमास्तिस्रो देवता इति तेजोऽबन्नानि देवाताशब्देन विशेष्यन्त इति
भाषितत्वादत्र देवता इत्यभिमानिदेवतापरत्वम् 1अवगन्तव्यम्1 । ततश्च इमास्तिस्रो देवता
इत्यस्यायमर्थः । स्वस्वाभिमानिदेवताधिष्ठितानि तेजोऽबन्नानीति । तेजोऽबन्नाभिमानिदेवतानां
परमात्मव्यतिरिक्तत्वे प्रमाणाभावात्, परमात्मनश्च सर्वाभिमानिदेवतात्वसम्भवाच्च, परमात्मरूपदेवताधिष्ठिता
इत्यर्थः । परमात्मव्यतिरिक्तदेवताऽभ्युपगमेऽपि देवताशब्दस्य तदधिष्ठितत्वमेवार्थः
। न च तत्तेजोऽसृजत, तत्तेज ऐक्षत इत्यादौ तेज आदिशब्दानां परमात्मपरत्वात् तोजोऽबन्नावस्थापन्नपरमात्मनां
तत्तदुपहितत्वाद्यवस्थाऽधीनबहुत्वाश्रयाणामेव, इमास्तिस्रो देवाताः इति देवाताशब्देन
परामर्शोऽस्तु ; न तु देवताशब्दस्य तदधिष्ठितपरामर्शित्वमिति वाच्यम् । तत्तदवस्थपरमात्मसु
जीवस्य प्रवेशासम्भवेन प्रवेशयोग्य तेजोऽबन्नानामेव अभेदोपचारेण लक्षणया वा देवताशब्देन
निर्देष्टव्यत्वात् । महासिद्धान्ते - तदैक्षत इति सर्वज्ञत्वम्, असृजत इति निमित्तत्वम्,
बहुस्याम् इति उपादानत्वम्, तदुभयानुगुणं सर्वशक्तित्वं सत्यसंकल्पत्वञ्च, अनेन जीवेनात्मनाऽनुप्रविश्य
इति सर्वान्तरत्वञ्चोक्तं भवति । जीवेनात्मनेति जीवशरीरकेण मयेत्यर्थः । सिंहेन भूत्वा
बहवोमयात्ताः, व्याघ्रेण भूत्वा बहवो
मयात्ताः इतिवत् । सार्वज्ञादिगुणकस्य तद्विपरीताकारजीवैक्यासम्भवात्, यस्यात्मा शरीरम्
(ब्र.उ. ) इत्यादिवचनात्, तदनुप्रविश्य इत्यचेतन इव जीवेऽप्यनुप्रवेशश्रवणाच्च, शरीरवाचिशब्दस्य
शरीरिपर्यन्तत्वमुख्यताया उपपन्नत्वाच्च, अयमेवार्थ इति व्यासार्यैः उक्तम् ।
"	ननु जीवशरीरकेण मया प्रविश्य व्याकरवाणि इत्यर्थो न सम्भवति । व्याकरवाणीति तिङा कर्तुरभिहितत्वेन"
अनभिहिताधिकारविहिततृतीयानुपपत्तेः । न च व्याकरणक्रियाकर्तुस्तिङाऽभिहितत्वेपि प्रवेशक्रियाकर्तुरनभिहितत्वात्
तृतीया भविष्यतीति वाच्यम् । तर्हि, मयाभुक्त्वव्रजामि इत्यपि प्रयोगः साधुः स्यात्
। व्रजिक्रियाकर्तुरभिधानेऽपि भुजिक्रियाकर्तुरनभिहितत्वात् । स्वादुमि णमुल् (पा.सू.3-4-26)
इति सूत्रे कैयटेन  क्त्वाप्रत्ययस्य भावार्थत्वात्, पक्त्वौदनं भुंक्ते देवदत्तः, पक्त्वौदनो
भुज्यते देवदत्तेन इत्यत्र च क्त्वाप्रत्ययेन पचिक्रियाकर्तृकर्मणोरनभिधानात् तृतीयाद्वितीये
कुतो न प्राप्नुतः इत्याशंक्य आख्यातपदवाच्या क्रियाविशेष्यत्वात् प्रधानम् । इतरा तु
विशेषणत्वादप्रधानम् । तत्क्रियासाधनयोरपि शक्त्योस्तद्वारको गुणप्रधानभावः । तत्र 2प्रधान2शक्त्यभिधाने
गुणक्रियाशक्तिरभिहितवत् प्रकाशते, प्रधानानुरोधात् गुणानाम्, पृथक् तद्विरुद्धस्वकार्यारम्भायोगाच्च
इत्युक्त्वादिति चेत् -
"	सत्यम् । मयेत्यस्य स्वरूपेण इत्यर्थः । आत्मशब्दः स्वरूपपरः । यद्यपि जीवशरीरकं स्वरूपं"
व्याकरणकतुर्नभिद्यते । तथाऽपि व्यपदेशिवदेकस्मिन्बुद्ध्या नानात्वकल्पना इति न्यायेन
कल्पितभेदमादाय अनभिहिताधिकारविहित तृतीयोपपत्तेः । घटः स्वेन रूपेणेतरव्यावृत्तिं करोति
इत्यादि प्रयोगदर्शनात्, करोतीति तिङा कर्तुरभिहितत्वात् ।
"	ननु तत्र करणार्थे तृतीया, करणञ्च न तिङाऽभिहितमिति चेत्, तर्हि प्रकृतेऽपि तथाऽस्तु ।"
"	तेनेशस्तद्विशिष्टस्वकरणकतयाऽनुप्रेवेशेऽपि कर्ता इत्यधिकरण- सारावल्युक्तश्चायमर्थः ।"
"	यद्वा आरम्भणादधिकरणे, अनेन जीवेनात्मना मदात्मकजीवेनात्मतया अनुप्रविश्य एतद्विचित्रनामरूपभाक्"
करवाणि इति भाषितत्वेन जीवशब्दस्य परमात्मपर्यन्तत्वाभावस्यापि प्रदर्शितत्त्वात्तदनुसारेण
जीवेनेत्यस्य जीव एवार्थः । आत्मशब्दस्य शरीरत्वमर्थः । शरीरभूतेनानेन जीवेनानुप्रविश्य
नामरूपव्याकरवाणि इत्यर्थः । आत्मशब्दस्य शरीरवाचित्वमभिप्रेत्यैव मदात्मकजीवेनेति भाषितम्
। आत्मतयाऽनुप्रविश्य इति भाष्यस्यायमर्थः । आत्मतयेति हैतौ तृतीया । हेतुत्वञ्च प्रयोजनत्वेन
विवक्षितम् । आत्मत्वार्थमनुप्रविश्येत्यर्थः । प्रविश्य नियन्तृत्वाभावे आत्मत्वासम्भवात्
। चारेणानुप्रविश्य परबलं संकलयानि इति वदति । यद्वा - अनेन जीवेनात्मनाऽनुप्रभूतः
पेपीयमानो मोदमानस्तिष्ठति इत्यत्रेव अनेन जीवेनात्मनाऽनुप्रविश्य इत्यत्रापि जीवात्मनेत्येवार्थः
। अस्मिन् पक्षे अनेन  इति शब्दस्य प्रमाणप्रतिपन्नपुरोवर्तिवाचिनो मच्छरीरभूतेनेत्यर्थः
। 3अनयोः3 चारेणानुप्रविश्य परसैन्यं संकलयानि, देवदत्तेन पक्त्वा चैत्रेण भुज्यते इत्यत्रेव
विशिक्रियाप्रयोजककर्त्रा परमात्मना व्याप्रियमाणस्य जीवात्मनः करणतया तृतीयासंभवात्तृतीयाया
नानुपपत्तिः । इयांस्तु विशेषः । नामरूपव्याकरणस्य तासां त्रिवृतमेकैकां करवाणि इति
वक्ष्यमाणेन त्रिवृत्करणेन समानकर्तृकत्वावगमान्नामरूपव्याकरणांशेसाक्षात्कर्तृत्वमस्ति
। प्रवेशे तु सर्वव्यापकस्य परमात्मनस्साक्षात्कर्तृत्वासम्भवात् 4प्रयोजककर्तृत्वम्4
एवञ्च अनुप्रवेशनामरूपव्याकरणयोः समानकर्तृकत्वसम्भवात् क्त्वाप्रत्ययस्यापि नानुपपत्तिरिति
द्रष्टव्यम् । एतेन अन्तःकरणविशिष्टस्याहमर्थत्वं वदन्तः परे प्रत्युक्ताः । बहु स्याम्,
हन्ताहमिमाः इति संकल्पसमये तस्याभावादित्यास्तान्तावत् ।।
6.3.3
तासां त्रिवृतं त्रिवृतमेकैकां करवाणीति । सेयं देवता इमास्तिस्रो
देवता अनेन जीवेनात्मनानुप्रविश्य नामरूपे व्याकरोत् ।। 3 ।।
"	प्र. - तासां त्रिवृतम् इति । अत्र संज्ञामूर्तिक्लृप्त्पधिकरणे भगवता भाष्यकृता, तदर्थमन्योन्यसंसर्गमप्राप्तानामेषां"
तेजोऽबन्नानां विशेषसृष्ट्यसमर्थानां  तत्सामर्थ्यायैकैकां त्रिवृतं त्रिवृतं करवाणि
इत्येतद्वाक्यार्थ उक्तः । अत्र तदर्थमित्यस्य देवादिविचित्ररूपाणां तन्नामधेयानाञ्च
करणार्थमित्यर्थः । पूर्वं देवादिविचित्रसृष्टिं तन्नामधेयानि च करवाणि इत्युक्तेः इति
द्रष्टव्यम् । अत्रेतिशब्दस्य सेयं देवतैक्षत इति पूर्वेण सम्बन्धः ।।
"	एवमीक्षित्वापरादेवता यथा संकल्पमकरोदित्याह - सेयं देवता इत्यादि । अत्र त्रिवृत्करणाधीनत्वान्नामरूपव्याकरणस्यार्थक्रमानुरोधेन"
पाठक्रमो बाध्यते । तत्र तेजो़बन्नदेवतासु एकैकां त्रिवृतं त्रिवृतं कृत्वा नामरूपव्याकरणमकरोदित्यर्थः
। अत्र व्यापकस्य परमात्मनः स्वरूपेण अपृथक्सिद्ध1सर्ववस्तुप्रवेशस्य1 सर्वदा सत्त्वेऽपि
स्वशरीरभूतजीवेनानुप्रवेशस्य पूर्वमभावात्, जीवेनानुप्रविश्य नामरूपे व्याकरोत् इत्यस्य
नानुपपत्तिः ; चारस्य राजशरीरत्वाभावान्न चारेणानुप्रविश्येति वाक्यसाम्यञ्चेति द्रष्टव्यम् ।।
6.3.4
तासां त्रिवृतं त्रिवृतमेकैकामकरोद्यथा तु खलु सोम्येमास्तिस्रो
देवताः त्रिवृत्त्रिवृदेकैका भवति तन्मे विजानीहि इति ।। 4 ।।
"	प्र. - यथा तु इति । देवताधिष्ठितानां तेजोऽबन्नानां त्रिवृत्प्रकारं मे निगदतः शृण्वित्यर्थः ।"
"	व्यासार्यैः आनन्दमयाधिकरणे - अनुप्रविश्य नामरूपे व्याकरवाणि इत्यत्र नामरूपव्याकरणस्यानुप्रवेशपूर्वकत्वमवगम्यते"
। तत्सृष्ट्वा तदेवाऽनुप्राविशत्  इत्यत्रानुप्रवेशस्य सृष्टिपूर्वकत्वं गम्यते । तस्मात्
समानकर्तृकत्वमेव विवक्षितम् ;न पौर्वापर्यमपि । अत एव हि तस्य त्वष्टा विदधदूपमेति
(वा.स, 31-21) इति सृष्ट्यनुप्रवेशयोः समानकालिकत्वमेव प्रतीयते । अथवा  तत्सृष्ट्वा
तदेवानुप्राविशत् इति सृष्ट्यनन्तरत्वेन श्रूयमाणानुप्रवेशः
स्थित्यर्थोऽन्य एव  इत्युक्तम् । व्यापकस्यापि परमात्मनोऽन्तर्यामिविग्रहद्वाराऽनुप्रवेश
उपपद्यत इति केचित् । जीवद्वारैवानुप्रवेशो न स्वत इति केचित् । प्रतिवस्तु तत्तद्वस्तुमात्रपूर्णपरमात्मकार्यकारित्वात्
तत्र प्रविष्ट इवेत्युक्तिरिति केचित् ।
।। इति षष्ठप्रपाठके तृतीयखण्डभाष्यम् ।।
6.4.1
यदग्ने रोहितँ रूपम्, तेजसस्तद्रूप यच्छुक्लं तदपां यत्कृष्णं,
तदन्नस्य । अपागादग्नेरग्नित्वम् । वाचारम्भणं विकारो
नामधेयम् ; त्रीणि रूपाणीत्येव सत्यम् ।। 1 ।।
"	प्र. - यदग्ने रोहितँ रूपम् इति । अग्नेः यद्रोहितं रूपं स्वरूपम् । रोहितोभागो दृश्यते"
तदत्रिवृत्कृतस्य तेजसः स्वरूपम् । यच्छुक्लं तदपाम् इति । अपाम् अन्नस्येत्यत्र रूपमित्यनुवर्तते
। यदीत्यतः पूर्वमग्नेरित्यनुवर्तते । स्पष्टोऽर्थः । अग्नेस्तेजोऽबन्नसमुदायरूपत्वे
यावत्तेजोऽबन्नावस्थानमग्निरूपेणोपलम्भः प्राप्नोतीत्यत्राह - अपागादग्नेरग्नित्वम्
-  तेष्वेव तेजोऽबन्नेषु अग्न्याद्यवस्थानाशकसामग्रीसन्निधाने अग्नित्वावस्था अपेता
भवति, अवस्थान्तरं प्रादुर्भवति । वाचारम्भणम् इति । अतस्तेजोऽबन्नैरेव अग्नित्वाद्यवस्थालक्षणो
विकारोऽग्न्यादिनामधेयञ्च वाक्पूर्वकव्यवहारसिद्धये तेजोऽबन्नैरेव स्पृश्यते । अतः
तेजोऽबन्नस्वरूपाण्यैव अग्निः इति सत्यमित्यर्थः ।।
6.4.2
यदादित्यस्य रोहितँ रूपं तेजसस्तद्रूपं यच्छुक्लं तदपां यत्कृष्णं
तदन्नस्यापागादादित्यादादित्यत्वं वाचारम्भणं विकारो नामधेयं
त्रीणि रूपाणीत्येव सत्यम् ।। 2 ।।
"	प्र. - यदादित्यस्य रोहितँ इत्यादि । पूर्ववदर्थः ।।"
6.4.3
यच्छन्द्रमसो रोहितँ रूपं तेजसस्तद्रूपं यच्छुक्लं तदपां यत्कृष्णं
तदन्नस्यापागाच्चन्द्राच्चन्द्रत्वं वाचारम्भणं विकारो नामधेयं त्रीणि
रूपाणीत्येव सत्यम्  ।। 3 ।।
"	प्र. - यदादित्यस्य रोहितँ इत्यादि । पूर्ववदर्थः ।।"
6.4.4
यद्विद्यतो रोहितँ रूपं तेजसस्तद्रूपं यच्छुक्लं तदपां यत्कृष्णं
तदन्नस्यापागाद्विद्युतो विद्युत्त्वं वाचारम्भणं विकारो नामधेयं
"त्रीणि रूपाणीत्येव सत्यम् ।। 4 ।। 	"
"	प्र. - यदादित्यस्य रोहितँ इत्यादि । पूर्ववदर्थः ।।"
6.4.5
एतद्धस्म वै तद्विद्वागँस आहुः पूर्वे महाशाला महाश्रोत्रिया न
नोऽद्य कश्चनाश्रुतममतमविज्ञातमुदाहरिष्यति इति ह्येभ्यो विदाञ्चक्रुः ।। 5 ।।
"	प्र. - एतद्धस्म वै तद्विद्वांस इति । उपादानादुपादेयं न भिद्यत इत्येतत् स्वरूपज्ञाः"
महाशालाः - महागृहस्थाः पूर्वे सर्ववेदपारगाः वक्ष्यमाणप्रकारेणोक्तवन्त इत्यर्थः ।
लट् रमे (पा. सू. 3-2-118) इति स्मयोगात् भूतार्थेऽप्याहुरिति लडुपपत्तिः । न नोद्य
कश्चनाश्रुतम् इति । तेजोऽबन्तान्येव 1ज्ञात्वा1 नः - अस्माकम्, एभ्यः - तोजोऽबन्नेभ्योऽतिरिक्तम्
अश्रुतममतमविज्ञातम् कोऽपि न उदाहर्तुं शक्नोतीति तेजोऽबन्नेभ्य एव सर्वं ज्ञातवन्त इत्यर्थः ।।
6.4.6
यदु रोहितमिवाभूदिति, तेजसस्तद्रूपमिति तद्विदाञ्चक्रुः ।
यदु शुक्लमिवाभूदिति, अपाँ रूपमिति तद्विदा़ञ्चक्रुः ।
यदु कृष्णमिवाभूदिति, अन्नस्य रूपमिति  तद्विदाञ्चक्रुः ।। 6 ।।
"	प्र. - सर्वस्याऽपि तत्रान्तर्भावमेव प्रदर्शयति - यदु रोहितमिवाभूत् इत्यादि । रोहितकृष्णशुक्लत्वेन"
"भासमानं तेजोऽबन्नात्मकमेवेति ज्ञातवन्त इत्यर्थः  ।।	"
6.4.7
यद्वविज्ञातमिवाभूदिति, एतासामेव देवतानाँ समास इति तद्विदाञ्चक्रुः ।
यथा तु खलु सोम्येमास्तिस्रो देवताः पुरुषं प्राप्य त्रिवृत्
त्रिवृदेकैका भवति, तन्मे विजानीहीति ।। 7 ।।
"	प्र. - यद्वविज्ञातमिवाभूत् इिति। उः त्वर्थे । यदु यत्तु उक्तेन रूपेणाज्ञायमानमभूत्,"
तदपि पीतमा़ञ्जिष्ठधूसरशोणादिरूपवत्त्वेन ज्ञायमानं रोहित शुक्लकृष्णतेजोऽबन्नसमुदायात्मकमेव
; न तु ततोऽतिरिक्तमिति ज्ञातवन्त इत्यर्थः ।
"	एवं सर्वस्यापि प्रपञ्चस्य त्रिवृत्कृततेजोऽबन्नरूपत्वेन तदभेदं प्रसाध्य अध्यात्मं"
मांसलोहितमज्जास्थिलक्षणस्य देहस्य त्रिवृत्कृततेजोऽबन्नाभेदम् इन्द्रियमनःप्राणाना़ञ्च
त्रिवृत्कृततेजोबन्नाप्यायितत्वं प्रदर्शयितुं प्रस्तौति - यथा तु खलु इति ः तेजोऽबन्नानि
पुरुषेण भुज्यमानानि पुरुषं प्राप्य यथा त्रिधा त्रिधा परिणमन्ते, तं परिणामप्रकारं शृण्वित्यर्थः ।।
।। इति  षष्ठप्रपाठके चतुर्थखण्डभाष्यम् ।।
6.5.1
अन्नमशितं त्रेधा विधीयते । तस्य यः स्थविष्ठो धातुस्तत् पुरीषंभवति ;
यो मध्यमस्तन्माँसम् योऽणिष्ठस्तन्मनः । ।। 1 ।।
"	प्र. - अन्नमशितं त्रेधा विधीयते । अशितं पुरुषेण भुक्तं जाठराग्निना पच्यमानमन्नं"
स्थविष्ठमध्यमाणिष्ठरूपेण त्रैधा विभक्तं भवति । तस्य यः स्थविष्ठः इत्यादि । स्थूलांशः
पुरीषतामापद्यते । मध्यमांशस्तु मांसताम् । अणिष्ठांशस्तु मनस आप्यायकतामापद्यते । मनसः
आहंकारिकत्वेन अन्नविकारत्वाभावादिति भावः ।।
6.5.2
आपः पीतास्त्रेधा विधीयन्ते । तासां यः स्थविष्ठो धातुस्तन्मूत्रं
भवति ; यो मध्यमस्तल्लोहितम् ; योऽणिष्ठः स प्राणः ।। 1 ।।
"	प्र. - आपः पीताः त्रेधा विधीयन्ते इत्यादि । यो़ऽणिष्ठः स प्राणः अपां  सूक्ष्मांशः"
प्राणाप्यायको भवतीत्यर्थः । शिष्टं स्पष्टम् ।।
6.5.3
तेजोऽशितं त्रेधा विधीयते । तस्य यः स्थविष्टो धातुः तदस्थि
भवति ; यो मध्यमः स मज्जा; योऽणिष्ठः सा वाक् ।। 3 ।।
"	प्र. - तेजोऽशितं त्रेधा विधीयते इत्यादि । तैलघृतादिकं  तेजश्शब्देन उच्यते । मज्जा"
अस्थ्यन्तर्गतस्नेहो धातुविशेषः ।  घृततैलादेः पीतस्य सूक्ष्मांशो वागाप्यायक इत्यर्थः ।।
6.5.4
अन्नमयँ हि सोम्य मन आपोमयः प्राणस्तेजोमयी वागिति भूय
"एव मा 	भगवान्विज्ञापयत्विति तथा सोम्येति होवाचा ।। 4 ।।"
"	प्र. - अन्नमयं हि सोम्य मन इति । उक्तरीत्या मनः प्राणवाचां अन्न-जल-तेजस्सूक्ष्मांशाप्यायितत्वात्मनोऽन्नमयं"
प्राणोऽम्मयः तेजोमयी वागित्यर्थः ।
"	ननु केवलान्नभक्षाणामाखुप्रभृतीनामपि वाग्मित्वप्राणवत्त्वदर्शनात्, अम्मात्रभक्षाणामपि"
मत्स्यादीनां मनस्वित्ववाग्मित्वदर्शनात्, घृत-तैलमात्रभक्षाणामपि मनस्वित्वप्राणवत्वदर्शनात्,
कथम् अन्नमयं हि सोम्य ! मन आपोमयः प्राणस्तेजोमयी
वागित्युपपद्यत इति चेत्, सर्वस्याऽपि त्रिवृत्कृतत्वेन सर्वस्यापि भक्ष्यस्य तेजोऽबन्नरूपतया
अन्नमयं हि सोम्य मन आपोमयः प्राणस्तेजोमयी वागित्युपपद्यत इति न क्षतिरिति 1द्रष्टव्यम्
*1। भूय एव  इति । भूयः - पुनरपिसम्यगदृष्टान्तैरमुमर्थं दर्शयेति शिष्यः प्रार्थयामासेत्यर्थः
। तथा सोम्येति होवाच । आचार्योऽपि तथाऽस्त्वित्युवाचेत्यर्थः ।।
।। इति षष्ठप्रपाठके पञ्चमखण्डभाष्यम् ।।
6.6.1
प्रथम-द्वितीय-तृतीय-चतुर्थ-पञ्चममन्त्राः
(भक्ष्यमाणस्य अणीयभागः मन आदिर्भवति  इति)
दध्नः सोम्य मथ्यमानस्य योऽणिमा स ऊर्ध्वः
समुदीषति तत् सर्पिर्भवति ।। 1 ।।
प्र. - दध्नस्सोम्य मथ्यमानस्य इत्यादि । मथ्यमानस्य  दध्नः, ऊर्ध्व उद्गतोऽणीयानंशो
यथा सर्पिर्भवति इत्यर्थः ।।
"	एवमेव खलु इत्यादि एवमेव उक्तदृष्टान्तवदेव औदर्येणाग्निना पच्यमानस्य योऽणिमा - अणीयांशः,"
स ऊर्ध्व उद्गतमनो भवति । मनस आप्यायको भवति इत्यर्थः । समुदीषति ईषगतिहिंसादर्शनेषु
(धा.पा. ) इति हि धातुः ।।
"	अपाँ सोम्य पीयमानानां इत्यादि । पूर्ववदर्थः।।"
"	अन्नमयँ हि सोम्य मन इत्यादि । स्पष्टम् । भूय एव मा भगवान् विज्ञापयत्विति । मनसोऽन्नमयत्वं"
यथा बुद्ध्यारूढं भवति तथा प्रदर्शयेति । श्वेतकेतुराह इत्यर्थः । तथा सोम्येति होवाच पूर्ववदर्थः ।।
6.6.2
एवमेव खलु सोम्यान्नस्याश्यमानस्य योऽणिमा
स  ऊर्ध्वः समुदीषति तन्मनो भवति ।। 2 ।।
प्र. - दध्नस्सोम्य मथ्यमानस्य इत्यादि । मथ्यमानस्य  दध्नः, ऊर्ध्व उद्गतोऽणीयानंशो
यथा सर्पिर्भवति इत्यर्थः ।।
"	एवमेव खलु इत्यादि एवमेव उक्तदृष्टान्तवदेव औदर्येणाग्निना पच्यमानस्य योऽणिमा - अणीयांशः,"
स ऊर्ध्व उद्गतमनो भवति । मनस आप्यायको भवति इत्यर्थः । समुदीषति ईषगतिहिंसादर्शनेषु
(धा.पा. ) इति हि धातुः ।।
"	अपाँ सोम्य पीयमानानां इत्यादि । पूर्ववदर्थः।।"
"	अन्नमयँ हि सोम्य मन इत्यादि । स्पष्टम् । भूय एव मा भगवान् विज्ञापयत्विति । मनसोऽन्नमयत्वं"
यथा बुद्ध्यारूढं भवति तथा प्रदर्शयेति । श्वेतकेतुराह इत्यर्थः । तथा सोम्येति होवाच पूर्ववदर्थः ।।
।। इति षष्ठप्रपाठके षष्ठखण्डभाष्यम् ।।
6.6.3
अपाँ सोम्य पीयमानानां योऽणिमा स ऊर्ध्वः
समुदीषति स प्राणो भवति ।। 3 ।।
प्र. - दध्नस्सोम्य मथ्यमानस्य इत्यादि । मथ्यमानस्य  दध्नः, ऊर्ध्व उद्गतोऽणीयानंशो
यथा सर्पिर्भवति इत्यर्थः ।।
"	एवमेव खलु इत्यादि एवमेव उक्तदृष्टान्तवदेव औदर्येणाग्निना पच्यमानस्य योऽणिमा - अणीयांशः,"
स ऊर्ध्व उद्गतमनो भवति । मनस आप्यायको भवति इत्यर्थः । समुदीषति ईषगतिहिंसादर्शनेषु
(धा.पा. ) इति हि धातुः ।।
"	अपाँ सोम्य पीयमानानां इत्यादि । पूर्ववदर्थः।।"
"	अन्नमयँ हि सोम्य मन इत्यादि । स्पष्टम् । भूय एव मा भगवान् विज्ञापयत्विति । मनसोऽन्नमयत्वं"
यथा बुद्ध्यारूढं भवति तथा प्रदर्शयेति । श्वेतकेतुराह इत्यर्थः । तथा सोम्येति होवाच पूर्ववदर्थः ।।
।। इति षष्ठप्रपाठके षष्ठखण्डभाष्यम् ।।
6.6.4
तेजसः सोम्याश्यमानस्य योऽणिमा स ऊर्ध्वः सा वाग् भवति ।। 4।।
प्र. - दध्नस्सोम्य मथ्यमानस्य इत्यादि । मथ्यमानस्य  दध्नः, ऊर्ध्व उद्गतोऽणीयानंशो
यथा सर्पिर्भवति इत्यर्थः ।।
"	एवमेव खलु इत्यादि एवमेव उक्तदृष्टान्तवदेव औदर्येणाग्निना पच्यमानस्य योऽणिमा - अणीयांशः,"
स ऊर्ध्व उद्गतमनो भवति । मनस आप्यायको भवति इत्यर्थः । समुदीषति ईषगतिहिंसादर्शनेषु
(धा.पा. ) इति हि धातुः ।।
"	अपाँ सोम्य पीयमानानां इत्यादि । पूर्ववदर्थः।।"
"	अन्नमयँ हि सोम्य मन इत्यादि । स्पष्टम् । भूय एव मा भगवान् विज्ञापयत्विति । मनसोऽन्नमयत्वं"
यथा बुद्ध्यारूढं भवति तथा प्रदर्शयेति । श्वेतकेतुराह इत्यर्थः । तथा सोम्येति होवाच पूर्ववदर्थः ।।
।। इति षष्ठप्रपाठके षष्ठखण्डभाष्यम् ।।
6.6.5
अन्नमयँ हि सोम्य मन आपोमयः प्राणस्तेजोमयी वागिति ।
भूयएव मा भगवान् विज्ञापयत्विति । तथा सोम्येति होवाच ।। 5 ।।
"	प्र. - दध्नस्सोम्य मथ्यमानस्य इत्यादि । मथ्यमानस्य  दध्नः, ऊर्ध्व उद्गतोऽणीयानंशो"
यथा सर्पिर्भवति इत्यर्थः ।।
"	एवमेव खलु इत्यादि एवमेव उक्तदृष्टान्तवदेव औदर्येणाग्निना पच्यमानस्य योऽणिमा - अणीयांशः,"
स ऊर्ध्व उद्गतमनो भवति । मनस आप्यायको भवति इत्यर्थः । समुदीषति ईषगतिहिंसादर्शनेषु
(धा.पा. ) इति हि धातुः ।।
"	अपाँ सोम्य पीयमानानां इत्यादि । पूर्ववदर्थः।।"
"	अन्नमयँ हि सोम्य मन इत्यादि । स्पष्टम् । भूय एव मा भगवान् विज्ञापयत्विति । मनसोऽन्नमयत्वं"
यथा बुद्ध्यारूढं भवति तथा प्रदर्शयेति । श्वेतकेतुराह इत्यर्थः । तथा सोम्येति होवाच पूर्ववदर्थः ।।
।। इति षष्ठप्रपाठके षष्ठखण्डभाष्यम् ।।
6.7.1
षोडशकलः सोम्य पुरुषः । पञ्चादशाहानि माऽशीः;काममपः
पिब ; आपोमयः प्राणो न पिबतो विच्छेत्स्यत इति ।। 1 ।।
"	प्र. - षोडशकलस्सोम्य पुरुषः - षोडशांशयुक्तमन आदिकलायुक्तः पुरुषः । ततश्च मन आदेः"
षोडशांशः प्रत्यहं भुज्यमानैः अन्नादिभिराप्ययिता भवन्ति । पञ्चदशाहानिमाशीः - तत्र
पञ्चदशाहानि मा भुंक्थाः । काममपः पिब यथेष्टं जलं पिब । आपोमयः प्राणो इति । जलपाने
प्राणविच्छेदो न भविता जलमयत्वात् प्राणस्य इत्याचार्य उवाचेत्यर्थः ।।
6.7.2
स ह पञ्चदशाहानि नाऽऽश । अथ हैनमुपससाद,
`किं ब्रवीमि भो' इति  ऋचः सोम्य यजूँषि सामानीति ।
स होवाच,`न वै मा प्रति भान्ति भो' इति ।। 2 ।।
"	प्र. - स ह पञ्चदशाहानि नाश । एवं पित्रोक्तः पुत्रः पञ्चदशाहानि 1नाश - न भुक्तवान्1।"
अथ हैनम्  इति । षो़डशेऽहनि पितरमुपसन्नाश्शिष्यः भगवन् किं ब्रवीमि
इत्युक्तवानित्यर्थः । इतर आह - ऋचः सोम्य इति । अधीतान् वेदान् पठेत्युक्तवान् इत्यर्थः
। स होवाच इति । मां प्रति वेदा न प्रतिभान्ति इति इतरः प्रत्युक्तवानित्यर्थः ।।
6.7.3
तँ होवाच - यथा सोम्य महतोऽभ्याहितस्यैकोऽङ्गारः खद्योतमात्रः
परिशिष्टः स्यात् ;  तेन ततोऽपि न बहु दहेत् - एवँ सोम्य ते
षोडशानां कलानामेका कलाऽतिशिष्टा स्यात् ; तयैतर्हि वेदान्नानुभवसि ।
अशान । अथ मे विज्ञास्यसीति ।। 3 ।।
"	प्र.- तँ होवाच । पिता प्रत्युवाचेत्यर्थः । यथा सोम्य इत्यादि । हे सोम्य ! यथा  लोके, महतः"
इन्धनैरभ्याहितस्य प्रज्वलितस्य अग्नेश्शान्तस्य एकोऽङ्गारः खद्योतमात्रः - परिशिष्टो
भवेत् । तेन अङ्गारेण, ततोऽपि खद्योतमात्रपरिणामात्किञ्चिदपि, बहु न दहेत् । एवमेवखलु
सोम्य ते अन्नोपचितानां षोडशानां मनसोऽशानामेकोंऽशोऽवशिष्टः। पञ्चदशदिनेषु पञ्चदशकलानां
क्षीणत्वादिति भावः । अतोऽल्पीयसा तेनांशेनेदानीं वेदान्नप्रतिपद्यसे । अशान भुङ्क्त्व
तत ऊर्ध्वं मे  मदुक्तं ज्ञास्यसीत्यर्थः ।।
6.7.4
स हाऽऽश । अथ हैनमुपससाद ।
तँह यत् किञ्च पप्रच्छ, सर्वँ ह प्रतिपेदे ।। 4 ।।
"	प्र. - स हाऽऽश । अथ हैनमुपससाद । एवं पित्रोक्तः सः श्वेतकेतुः आऽऽश - भुक्तवान्"
। अथ भुक्त्वा पितरमुपसन्नः । तँ ह यत्किञ्च इति । तँ - तदा पिता यद्यत्पृष्टवान् तत्तत्सर्वं
संज्ञातवानित्यर्थः ।।
6.7.5
तँ होवाच यथा सोम्य महतोऽभ्याहतस्यैकमङ्गारं खद्योतमात्रं
परिशिष्टं तं तृणैरुपसमाधाय प्राज्वलयेत्तेन ततोऽपि बहु दहेत् ।। 5 ।।
"	प्र. - तँ होवाच ।  पितेति शेषः । यथा सोम्य इत्यादि । यथा महतो ज्वलितशान्तस्य वह्नेरेकमङ्गारं"
खद्योतमात्रं परिशिष्टं तृणादिभिः, उप - समिध्य प्राज्वालयेत् प्रकर्षेण आसमन्तात् वर्धयेत्
। तेन च एवमिद्धेनाङ्गारेण ततोऽपि पूर्वपरिमाणात् बहुदहेत् इत्यर्थः ।।
"	एवं सोम्य इत्यादि। एवमेव पूर्वोक्तदृष्टान्तवत् हे सोम्य ! ते षोडशानाम् मनोंशानाम्"
एकोंशोऽन्नेनाप्यायितः प्राज्वालीत् प्रज्वलितः । स्वकार्यकरणसमार्थोऽभूदित्यर्थः
। प्राज्वालीदिति दीर्घश्छान्दसः । अतो वेदान् इदानीं प्रतिपद्यसे इित्यर्थः ।।
"	अन्नमयं हि इत्यादि । अतोऽन्नमयं मनः । अनयैव रीत्या आपोमयः प्राणस्तेजोमयी वागिति"
जानीहीत्याचार्य उक्तवानित्यर्थः ।
"	तद्धास्य विजज्ञाविति विजज्ञाविति । तत्  मन आदीनामन्नमयत्वादिकम्  अस्य पितुरुपदेशात्"
पुत्रो ज्ञातवानित्यर्थः ।1द्विरभ्यास1स्त्रिवृत्करणप्रकापरिसमाप्त्यर्थः2।
"	प्रकृतविषयाण्यधिकरणानि 3लिख्यन्ते3।"
"	द्वितीयाध्यायान्ते - अनेन जीवेनात्मनाऽनुप्रविश्य नामरूपे व्याकरवाणि  इति स्वांशत्वेनात्मभूतस्य"
जीवस्यैव अनुप्रवेशव्याकरणकर्तृत्वाभिधानात्, परदेवतायाः स्वेनरूपेणानुप्रवेशानुक्तेः
हिरण्यगर्भस्य नामरूपव्याकर्तृत्वस्य पुराणादिषु प्रसिद्धत्वात्,  परमात्मांशभूतो हिरण्यगर्भ
एव प्रवेशनामरूपव्याकरणयोः कर्ता । न चैवं व्याकरवाणि इति परमात्मनोऽभिसन्धिः नोपपद्यते
इति वाच्यम् । जीवस4मष्ट्याश्रयस्य4 प्रवेशव्याकरणकर्तुः हिरण्यगर्भस्य परमात्मांशतया
अत्यन्तभिन्नत्वाभावेन तद्गतनामरूपव्याकर्तृत्वस्य प्रवेशसमानाधिकरणस्य स्वनिष्ठतया
परमात्मनोऽनु- सन्धानोपपत्तेः । प्रयोजककर्तृतयाऽपि व्याकरवाणि इत्यभिसन्ध्युपपत्तेश्च
। यदि पुनः परमात्मनस्साक्षात्कर्तृत्वभावो भवेत्, तर्हि अनेन जीवेन इत्यनर्थकम् । जीवस्य
कर्तृत्वाभावेन चारेणानुप्रविश्य परसैन्यं संकलयानि इतिवत् करणत्व एव तृतीयवाच्या ।
करणत्वञ्च तदैवोपपद्यते, यदि परमात्मा प्रयोजककर्ता, जीवश्च प्रयोज्यकर्ता स्यात् ।
प्रयोजककर्तुर्हि साक्षात्कर्ता करणं भवति। प्रधानक्रियोद्देशेन प्रयोजकेन प्रयोज्यकर्तुः
व्याप्रियमाणत्वात् । अतः जीवेन इति करणत्वेन निर्दिश्यमानो जीवस्साक्षात्कर्तेत्यवसीयते
। अतः तेजोऽबन्नानि प्रविश्य हिरण्यगर्भ एव नामरूपे व्याकरोति । अतो हिरण्यगर्भकर्तृकैव
नामरूपव्याक्रियेति प्राप्ते उच्यते-
"	संज्ञामूर्तिक्लृप्तिस्तु त्रिवृत्कुर्वत उपदेशात् (ब्र.सू. 2-4-17) । संज्ञामूर्तिक्लृप्तिः"
नामरूपव्याकरणं त्रिवृत्करणं कुर्वतः परमात्मन एव । न हिरण्यगर्भस्य । अनेनैव जीवेनाऽत्मनाऽनुप्रविश्य
नामरूपे व्याकरोत् । तासां त्रिवृतं त्रिवृतमेकैकामकरोत् इति त्रिवृत्करणनामरूपव्याकरणयोः
समानकर्तृकत्वावगमात् । न च त्रिवृत्करणं हिरण्यगर्भकर्तृकं संभवति, हिरण्यगर्भस्य त्रिवृत्कृततेजोऽबन्नोत्पादितब्रह्माण्ड-
सृष्टत्वावेदनेन तस्य त्रिवृत्करणकर्तृत्वासम्भवात् । अतो जीवसमष्टिशरीरकस्सन् परमात्मा
नामरूपे व्याकरोदिति सिद्धम् । अनेन जीवेनाऽऽत्मनाऽनुप्रविश्य इत्यस्योपपत्तिस्तु
तद्वाक्यविवरणदशायामेवोक्ता तत्रैव अनुसन्धेया ।
"	ननु, यदग्ने रोहितं रूपं तेजसस्तद्रूपम् अन्नमशितं त्रेधा विधीयते इत्युत्तरत्र चतुर्मुखसृष्टाग्न्यादिषु"
त्रिवृत्करणप्रकारप्रदर्शनात् त्रिवृत्करणमपि चतुर्मुखकर्तृकमेव इत्यत्राह - मांसादिभौमं
यथाशब्दमितरयोश्च (ब्र.सू. 2-4-21) । यदुक्तमण्डसृष्ट्यु त्तरकालं चतुर्मुखसृष्टदेवादिविषयोऽयम्,
तासां त्रिवृतं त्रिवृतमेकैकामकरोत् इति
त्रिवृत्करणोपदेश इति तन्नोपपद्यते ; अन्नमशितं त्रेधा विधीयते इत्यत्र मांसमनसोः पुरीषादणुत्वेनाणीयस्त्वेन
च व्यपदिष्टयोः आप्यत्वतैजसत्वप्रसङ्गात् । यद्यदपेक्षया सूक्ष्मं तत्तस्य 5कारणम्5
। अत एव हि पार्थिवाप्यतैजसानाम् उत्तरोत्तरसूक्ष्मतयोत्तरोत्तर- कारणत्वम् । ततश्च
पुरीषस्य स्थविष्ठत्वात् पार्थिवत्वम्, ततः सूक्ष्मस्य मांसस्य आप्यत्वम्, ततोऽणिष्ठस्य
मनसः तैजसत्वमभ्युपगन्तव्यम् । तथा आपः पीता इत्यत्रापि स्थविष्ठस्य मूत्रस्य पार्थिवत्वम्,
मध्यमस्य लोहितस्याप्यत्वम्, ततोऽप्यणीयसः प्राणस्य तैजसत्वमभ्युपगन्तव्यम् । तथा तेजोऽशितम्
इत्यत्रापि स्थूलस्यास्थ्नः पार्थिवत्वम्, मध्यमाया मज्नाया आप्यत्वम्, अणिष्ठाया वाचस्तैजसत्वमभ्युपगन्तव्यम्
। न चैवमिष्यते । प्रथमपर्याये पुरीषवन्मांसमनसी अपि पार्थिवे एव प्रतिपाद्येते - अन्नमशितं
त्रेधा विधीयते  इति प्रक्रमात् । तथा द्वितीये पर्याये मूत्रलोहितप्राणानामब्विकारत्वं
प्रतिपाद्यते । तृतीयपर्याये अस्थिमज्जावाचां तेजोविकारत्वमेव प्रतिपाद्यते । अतः तासां
त्रिवृतं त्रिवृतमेकैकामकरोत् इत्युक्त त्रिवृत्करणप्रकारः अन्नमशितम् इत्यादिना न प्रदर्श्यते
। तथा सति हि मनः प्राणवाचां तिसृणामपि अणीयस्त्वेन, अन्नमयं हि सोम्य मन आपोमयः प्राणस्तेजोमयी
वाग् इति विरुध्येत । अतः प्रागेव त्रिवृत्कृतानां पृथिव्यादीनां पुरुषं प्राप्तानाम्,
अन्नमशितम् इत्यादिना एकैकस्य त्रेधा परिणाम उच्यते । अण्डसृष्टेः प्रागेव तेजोबन्नानां
त्रिवृत्करणेन भवितव्यं अत्रिवृत्कृतानां तेषां कार्यारम्भासामर्थ्यात् । अन्योन्यसंयुक्तानामेव
हि कार्यारम्भसामर्थ्यम् । तदेव च त्रिवृत्करणम्। तथा च स्मर्यते -
"	नानावीर्याः पृथग्भूतास्ततस्ते संहतिं विना।"
"	नाशक्नुवन् प्रजाः स्रष्टुमसमागत्य कृत्स्नशः।।"
"	समेत्यान्योन्यसंयोगं परस्परसमाश्रयाः ।"
"	महदाद्या विशेषान्ता ह्यण्डमुत्पादयन्ति ते ।। (वि.पु. 1-2-52,53)"
इति । अत एव च अनेनैव जीवेनाऽत्मनाऽनुप्रविश्य नामरूपे व्याकरोत् । तासां त्रिवृतं
त्रिवृतमेकैकामकरोत् इति पाठक्रमोऽप्यर्थक्रमेण बाध्यते । अण्डान्तर्वर्तिष्वग्न्यादिषु
त्रिवृत्करणप्रदर्शनं तु श्वेतकेतोः शुश्रूषोरण्डान्तर्वर्तित्वेन तस्य बहिष्ठवस्तुषु त्रिवृत्करण
प्रदर्शनायोगात् त्रिवृत्कृतानां कार्येषु अग्न्यादिषु त्रिवृत्करणप्रदर्शनं कृतमित्यविरोधः
"। 	नन्वण्डान्तर्गतानां सर्वेषां त्रिवृत्कृततेजोऽबन्नरूपत्वे व्यवस्थित- तेजोबन्नव्यवहारः"
कथं स्यादित्यत्राह - वैशेष्यात्तु तद्वादस्तद्वादः (ब्र. सू. 3-4-19) । पृथिव्यंशानां
भूयस्त्वेपृथिवी व्यवहारः । जलांशानां भूयस्त्वे जलव्यवहार इति व्यवहारव्यवस्थोपपद्यत
इत्यर्थः । तद्वादस्तद्वादः इति सूत्रे द्विरुक्तिः अध्यायपरिसमाप्तिद्योतनार्थेति स्थितम् ।
"	तथा द्वितीयाध्याये आरम्भणाधिकरणे -"
उपादेयमुपादानादन्यदेव, घटेनोदकमह्नियते, मृत्पिण्डेन घटादिर्निर्मीयत इति कार्यभेदात्
। तथा घटस्य दण्डचक्रादिकं कारणम्, मृत्पिण्डस्य तु जलसंयोजनमर्दनादीति कारणभेदात् ।
तथा घटः पृथुबुध्नोदराकारः मृत्पिण्डस्तु अतदाकार इत्याकारभेदात् । तथा पूर्वकालं कारणम्,
अपरकालं कार्यमिति कालभेदात् । बहवस्तन्तवः, एकः पट इति संख्याभेदात् । सत्यामेव मृदि
घटो नष्ट इति प्रतीतेः । कार्यकारणयोः बुद्धिशब्दादिभेदस्य दर्शनाच्च उपादानादन्यदेवोपादेयम्
। इतरथा कारकव्यापारवैयर्थ्य- प्रसङ्गादिति काणादादिमतावलम्बनेन पूर्वपक्षे प्राप्ते उच्यते -
"	तदनन्यत्वमारम्भणशब्दादिभ्यः (ब्र.सू.2-1-5) । तस्मात् परमकारणात् ब्रह्मणः जगतोऽनन्यत्वं"
वाचारम्भणशब्दादिभिरवगम्यते । वाचारम्भणं विकारो नामधेयम् इत्यस्यार्थः पूर्वमेव वर्णितः
। आदिशब्देन सदेव सोम्येदमग्र आसीत्, येनाश्रुतं श्रुतं भवति एकमेवाद्वितीयम् इत्यादिकं
गृह्यते । यदि च वैशेषिकादिरीत्या उपादेयमुपादानादन्यत् स्यात्, तदा कारणगुणप्रक्रमेण
कार्यगुणोत्पत्तेः उपादानसुवर्णगुरुत्वेन तदुपादेयकुण्डले गुरुत्वोत्पत्त्यभ्युपगमावश्यंभावेन
गुरुत्व द्वैगुण्यप्रसङ्गात् । बुद्धिशब्दादिभेदानाम् उभयसंप्रतिपन्नावस्थयैव व्यवस्थोपपत्तौ
अवस्थाश्रयद्रव्यान्तरोत्पत्तिकल्पनाया अप्रामाणिकत्वात् ।
"	ननु विरलतन्त्वारब्धपटे 6एकस्मिन्नेव6 कथमेकत्वानेकत्वयोः युगपदुपलम्भः, एकस्मिन्धर्मिणि"
विरुद्धधर्मद्वयासम्भवादितिचेन्न । एकस्मिन्नेव वृक्षे मूलाद्यवच्छेदकभेदेन संयोग तदभावसत्त्ववत्
कुविन्दकारितसंयोगविशेषावच्छेदेन तन्तुषु पटत्वमेकत्वञ्च, तन्तुत्वावच्छेदेनत् अनेकत्वमित्युपपत्तेः
। ननु कुविन्दकारितसंयोगास्तन्तुत्वसंकीर्णा एवेति कथं विरुद्धधर्मावच्छेदकत्वमिति चेन्न
। आर्देन्धनप्रभववह्नित्वावच्छेदेन
धूमव्याप्यतावच्छेदकत्ववति वह्नित्वे अविशेषित वह्नित्वत्वावच्छेदेन व्याप्यतावच्छेद-
कत्वाभावस्य वृत्त्यभ्युपगमात् । एवं कार्यकारणानन्यत्ववादेऽपि एकस्मिन्नेवद्रव्ये
तन्तुत्वावस्थाप्रापकांशुसंयोगविशेषावच्छेदेन तन्तुत्वं
तन्तुत्वाच्छेदेनानेकत्वञ्च । पटत्वप्रापकतन्तुसंयोगविशेषावच्छेदेन पटत्वम् । पटत्वावच्छेदेनैकत्वञ्चेति
पटत्वतन्तुत्वयोरेकत्वानेकत्वयोश्च समावेशोपपत्तेः न कश्चिद्दोषः ।
"	ननु संस्थानस्यासत उत्पत्तौ असत्कार्यवादप्रसङ्ग इति चेत्, असत्कार्यवादिमतेऽपि उत्पत्तेः"
उत्पत्तिमत्वेऽनवस्थास्यात् । उत्पत्तिराहित्ये सत्कार्यवादप्रसङ्गः । अस्माकं तु अवस्थानयाः
पृथक्प्रतिपत्तिकार्ययोगानर्हत्वात् पृथगुत्पत्त्यादिकं नापेक्षितम् । अस्मन्मते घटस्योत्पत्तिर्नाम
घटत्वावस्थासम्बन्ध एव न तु असतस्सत्त्वरूपम् । अतः उपादेयमुपादानादनन्यदेव ।
"	भावे चोपलब्धेः (ब्र.सू. 2-1-16) हिरण्यकुण्डलादिकार्यभावेऽपि तदेवेदं हिरण्यमिति"
प्रत्यभिज्ञारूपोपलब्धेः सत्त्वादभेद एवेत्यर्थः ।
"	सत्त्वाच्चापरस्य । (ब्र.सू. 3-2-10) अपरस्य कार्यस्य कारणे तादात्म्येन सम्बन्धेन"
सत्त्वाच्च उपादानादनन्यदुपादेयम् । सदेव सोम्येदमग्र आसीत्  इति कार्ये नष्टेऽपि कारणे
कार्यतादात्म्य प्रतीतेः इत्यर्थः । भावे चोपलब्धेः इति सूत्रे कार्यदशायां कार्ये कारणतादात्म्यप्रतीतिः
प्रमाणतयोपन्यस्ता । उत्तरसूत्रे तु कार्यनाशानन्तरमपि कारणे कार्याभेदप्रतीतिः प्रमाणतयोपन्यस्तेति विवेकः ।
"	असद्व्यपदेशान्नेति चेन्न धर्मान्तरेण वाक्यशेषाद्युक्तेः शब्दान्तराच्च (ब्र.सू.2-1-18)"
। असद्वा इदमग्र आसीत्,  (तै. आन. 7)  इदं वा अग्रे नैव किञ्चनासीत् इति जगतस्सृष्टेः
प्राक् असत्त्वव्यपदेशात् सृष्टेः प्रागपि सता उपादानेनोपादेयस्यैक्यं नोपपद्यत इति
चेन्न । नामरूपविभागलक्षणधर्मान्तराभावमादाय असत्त्व व्यपदेशोपपत्तेः । जगतः सत्त्वं
नामरूपभाक्त्वम् । असत्त्वं नामरूपविरोधिसूक्ष्मावस्था । न तु सर्वात्मना असत्त्वम्
। कुत इदमवगम्यत इति चेत् । वाक्यशेषात् । इदं वा अग्रे नैव किञ्चनासीत् इत्यत्र, तदसदेव
सन्मनोऽकुरुत इति वाक्यशेषे मनः कर्तृत्वप्रतिपादनात् । युक्तेश्च । घटस्य सत्त्वं
हि नाम घटत्त्वावस्थासम्बन्धः । असत्त्वन्नाम तद्विरोधिकपालत्वाद्यवस्थासम्बन्ध एव ।
न हि तद्व्यतिरिक्तो घटाभावो नाम कश्चिदुपलभ्यते । शब्दान्तराच्च । कुतस्तु खलु सोम्यैवं
स्यादिति होवाच इति तुच्छत्वं प्रतिक्षिप्य, सत्त्वेव सोम्येदमग्र आसीत् इति स्थापितत्त्वात्
तद्धेदं तर्ह्यव्याकृतमासीत् । तन्नामरूपाभ्यां व्याक्रियते (ब्र.सू. 3-4-7) इति सुस्पष्टमभिधानाच्च ।
"	पटवच्च  (ब्र.सू. 2-1-19) यथा तन्तव एव व्यतिषङ्गविशेषभाजः पट इति"
नामरूपकार्यादिकं भजन्ते तद्वत् ब्रह्माऽपि । यथा च प्राणादिः (ब्र.सू. 2-1-20) । यथा
वायुरेक एव शरीरे वृत्तिविशेषं भजमानः प्राणापानादिनामरूपकार्यान्तराणि भजते, तद्वदेकमेव
ब्रह्म विचित्रस्थिरत्रसरूपं जगद्भवतीति परमकारणात् परस्माद्ब्रह्मणोऽनन्यत्वं जगतोऽभ्युपगन्तव्यमिति स्थितम् ।
"	तथा प्रथमाऽध्याये प्रकृत्यधिकरणे - लोके घटकर्तुः कुलालस्योपादानत्वादर्शनात् जगत्कर्तुः"
परमात्मनो जगदुपादानत्वं न सम्भवति । किञ्च निष्कलतयाऽपरिणामिनः परमात्मनः परिणामित्वलक्षणोपादानत्वासम्भवाच्च
ब्रह्मणो नोपादानत्वम् । अपि तु,-
"	अस्मान्मायी सृजते विश्वमेतत् तस्मिंश्चान्यो मायया सन्निरुद्धः ।"
"	मायां तु प्रकृतिं विद्यान्मायिनं तु महेश्वरम् ।। (श्वे.उ.4.9)"
इति श्रुतिवशात् परिणामसमर्थप्रकृतिरेव उपादानम् ईश्वरस्य तु तदधिष्ठातृत्वमात्रमेवेति प्राप्ते उच्यते -
"	प्रकृतिश्च प्रतिज्ञादृष्टान्तानुपरोधात्  (ब्र.सू.1-4-23) । प्रकृतिश्च उपादानञ्च"
ब्रह्मैव । इतरथा एकविज्ञानेन सर्वविज्ञानप्रतिज्ञाया मृत्पिण्डादिदृष्टान्तस्य च उपरोधप्रसङ्गात्
। न हि उपादानभूतमृत्पिण्डज्ञान इव निमित्तभूतदण्डादिज्ञाने तत्कार्यं घटशरावादिकं ज्ञातं
भवति । अत एकविज्ञानेन सर्वविज्ञानप्रतिज्ञया मृत्पिण्डादिदृष्टान्तस्वारस्येन च ब्रह्मजगतोः
उपादानोपादेयभाव एवावसीयते ।
"	न च, अस्य ग्रामस्य प्रधानभूते चैत्रे दृष्टे सर्वे ग्रामस्थाः दृष्टाः इति व्यपदेशवद्ब्रह्मणः"
सर्वप्रधानतया तस्मिन्दृष्टे सर्वं विदितप्रायमित्युक्तिरुपपद्यत इति वाच्यम् । यदि
ह्यत्र सर्वविज्ञानं प्राधान्याभिप्रायं गौणं स्यात्तदा प्रधानज्ञानेन सर्वमन्यदप्रधानविदितमपि
फलतो विदितप्रायं भवतीत्यस्य अर्थस्य लोकसिद्धत्वेनैकविज्ञानेन सर्वविज्ञाना7नुपपत्तिं पश्यतः
श्वेतकेतोः कथं नु भगवस्स आदेशः इति प्रश्नो न स्यात् । अभिप्रायानभिज्ञेन कृतेऽपि
प्रश्ने प्राधान्याद्वा । सादृश्याद्वा सर्वं ज्ञातंस्यादित्येव प्रतिवक्तव्यं स्यात्,
न तु, यथा सोम्यैकेन मृत्पिण्डेन इति । अतो ब्रह्म उपादानमेव ।
"	अभिध्योपदेशाच्च । (ब्र.सू. 1-4-24) । तदैक्षत बहु स्यां प्रजायेय इति ब्रह्मण एव बहु"
स्यामिति सङ्कल्पपूर्विका सृष्टिरुपदिश्यते । न हि कुलालादेः ईदृशसङ्कल्पपूर्विका  सृष्टिः सम्भवति ।
"	साक्षाच्चोभयाम्नानात् (ब्र.सू. 1-4-25) । ब्रह्म वनं ब्रह्म स वृक्ष आसीत् । यतो द्यावापृथिवी"
निष्टतक्षुः । मनीषिणो मनसा विब्रवीमि वः । ब्रह्माध्यतिष्टद्भुवनानि धारयन्  (यजु.आर.2-8-7-76)
इति हि श्रूयते। यत उपादानात् द्यावापृथिवी शब्दोपलक्षितं कृत्स्नं जगद्ब्रह्म निष्टतक्षुः
। निष्टतक्षुःनिर्मितवानित्यर्थः । वचनव्यत्ययश्छान्दसः । तादृशवृक्षस्थानीयं द्यावापृथिव्यादि
जगदुपादानमपि ब्रह्मैव । तस्योपादानभूतस्य वृक्षस्य आधारभूतं वनमपि ब्रहैव । भुवनानि
धारयन्नीश्वरो ब्रह्मशब्दवाच्यं स्वात्मानमेवाध्यतिष्ठदित्यर्थः । अतश्च अधिष्ठेयमुपकरणादिकमपि ब्रह्मैव इत्यर्थः ।
"	आत्मकृतेः (ब्र.सू. 1-4-26) तदात्मानं स्वयमकुरुतं  इत्यात्मन एव बहुत्वकरणात्तस्यैव"
निमित्तत्त्वमुपादानत्वञ्च । न हि कुलाल आत्मानं स्वयमकुरुतेति व्यपदेशोऽस्ति ।
"	ननु, निष्कलं निष्क्रियम् (श्वे.उ. 6-19) 8इति8 निरवयवस्य अपरिणामिनः कथं परिणामित्वलक्षणमुपादानत्वंस्यात्तत्राह"
- परिणामात्  (ब्र.सू. 1-4-27) । निर्विकारत्वाद्यविरोधि परिणामविशेषसम्भवादित्यर्थः
। अयं भावः - निष्कलं निष्क्रियं शान्तम् इत्यादिभिः परमात्मनो निर्विकारत्वञ्च प्रतीयते,
पूर्वोक्तसूत्रोदाहृतश्रुतिभिः प्रपञ्चोपादानत्वञ्च प्रतीयते । उभयमपि यथोपपद्यते, तथोपपादनीयम्
। परमात्मनश्च निर्विकारत्वं श्रूयते - विकारजननीमज्ञामष्टरूपामजां ध्रुवाम् (मन्त्रि.
उ. 1-3) , अजामेकां लोहितशुक्लकृष्णाम् (श्वे. उ. 4-5) ।
"	अस्मान्मायी सृजते विश्वमेतत्तस्मिंश्चान्यो मायया सन्निरुद्धः । (श्वे.उ.4-9) ।"
"	मायां तु प्रकृतिं विद्यान्मायिनं तु महेश्वरम् (श्वे.उ.3-4-10) इत्यादिवाक्येषु प्रपञ्चपादानतया"
परिणामिनी प्रकृतिः प्रतीयते । तत्र परिणममानप्रकृतिरूपोपादानावरुद्धे प्रपञ्चोसाक्षात्कारणत्वासम्भवात्
तद्वारा ब्रह्म कारणमित्यवसीयते । यथा,  यदाग्नेयोऽष्टाकपालः इति पुरोडाशावरुद्धे यागे
व्रीहीणां कारणत्वं साक्षात्कारणत्वासम्भवात्पुरोडाशद्वारा पर्यवस्यति तद्वत् ।
"	ननु भवत्वन्यद्वारा कारणत्वनिर्वाहः, व्यापारव्यवधानेऽपि कारणत्वाक्षतेः । उपादानत्वं"
तु नान्यद्वारा सम्भवति । भाव्यवस्थावतः पूर्वावस्था योगित्वं हि उपादानत्वम् ।
अवस्थाश्रयत्वशून्ये परमात्मनि कथमुपादानत्वमिति चेन्न । परमात्माश्रितायाः तच्छक्तिभूतायाः
प्रकृतेरवस्थाश्रयत्वेन परमात्मनोऽप्य- वस्थाश्रयत्वोपपत्तेः । ततश्च ब्रह्मणि साक्षाद्विकारभावमादायापरिणामित्व
निर्विकारत्व श्रुतयश्चोपपन्नाः । शक्तिशरीरादिशब्दितायाः प्रकृतेः ब्रह्मणश्च अभेदोपचारेण
वा प्रकृतिगतावस्थायाः परंपरया ब्रह्माश्रितत्वेन वा ब्रह्मणः परिणामोपादानत्ववादाः
ब्रह्मोपादानत्वावलम्बनाश्च, न विलक्षणत्वादस्य तथात्वञ्च शब्दात् (ब्र.सू. 2-1-4)
कृत्स्नप्रसक्तिर्निरवयवत्वशब्दकोपो वा (ब्र. सू. 2-1-26) इत्याद्याक्षेपपरिहारश्चोपपन्नाः ।
"	योनिश्च हि गीयते (ब्र.सू.1-4-27) । यद्भूतयोनिं परिपश्यान्ति धीराः (मुं.उ.1-1-6)"
इति योनिः उपादानमिति
हि ब्रह्म गीयते । योनिशब्दस्य उपादानवचनत्वम् यथोर्णनाभिः सृजते गृह्णते च (मुं.उ.1-1-7)
इति वाक्यशेषावगम्यते। अतश्च ब्रह्मैव निमित्तमुपादानं चेति स्थितम् । प्रकृतमनुसरामः ।।
।। इति षष्ठप्रपाठके सप्तमखण्डभाष्यम् ।।
6.7.6
एवँ सोम्य ते षोडशानां कलानामेका कलातिशिष्टाऽभूत्साऽन्नेनोप-
समाहिता प्राज्वालीत्तयैतर्हि वेदाननुभवस्यन्नमयँ हि सोम्य मन आपोमयः
प्राणस्तेजोमयी वागिति तद्धास्य विजज्ञाविति विजज्ञाविति ।। 6 ।।
"	प्र. - तँ होवाच ।  पितेति शेषः । यथा सोम्य इत्यादि । यथा महतो ज्वलितशान्तस्य वह्नेरेकमङ्गारं"
खद्योतमात्रं परिशिष्टं तृणादिभिः, उप - समिध्य प्राज्वालयेत् प्रकर्षेण आसमन्तात् वर्धयेत्
। तेन च एवमिद्धेनाङ्गारेण ततोऽपि पूर्वपरिमाणात् बहुदहेत् इत्यर्थः ।।
"	एवं सोम्य इत्यादि। एवमेव पूर्वोक्तदृष्टान्तवत् हे सोम्य ! ते षोडशानाम् मनोंशानाम्"
एकोंशोऽन्नेनाप्यायितः प्राज्वालीत् प्रज्वलितः । स्वकार्यकरणसमार्थोऽभूदित्यर्थः
। प्राज्वालीदिति दीर्घश्छान्दसः । अतो वेदान् इदानीं प्रतिपद्यसे इित्यर्थः ।।
"	अन्नमयं हि इत्यादि । अतोऽन्नमयं मनः । अनयैव रीत्या आपोमयः प्राणस्तेजोमयी वागिति"
जानीहीत्याचार्य उक्तवानित्यर्थः ।
"	तद्धास्य विजज्ञाविति विजज्ञाविति । तत्  मन आदीनामन्नमयत्वादिकम्  अस्य पितुरुपदेशात्"
पुत्रो ज्ञातवानित्यर्थः ।1द्विरभ्यास1स्त्रिवृत्करणप्रकापरिसमाप्त्यर्थः2।
"	प्रकृतविषयाण्यधिकरणानि 3लिख्यन्ते3।"
"	द्वितीयाध्यायान्ते - अनेन जीवेनात्मनाऽनुप्रविश्य नामरूपे व्याकरवाणि  इति स्वांशत्वेनात्मभूतस्य"
जीवस्यैव अनुप्रवेशव्याकरणकर्तृत्वाभिधानात्, परदेवतायाः स्वेनरूपेणानुप्रवेशानुक्तेः
हिरण्यगर्भस्य नामरूपव्याकर्तृत्वस्य पुराणादिषु प्रसिद्धत्वात्,  परमात्मांशभूतो हिरण्यगर्भ
एव प्रवेशनामरूपव्याकरणयोः कर्ता । न चैवं व्याकरवाणि इति परमात्मनोऽभिसन्धिः नोपपद्यते
इति वाच्यम् । जीवस4मष्ट्याश्रयस्य4 प्रवेशव्याकरणकर्तुः हिरण्यगर्भस्य परमात्मांशतया
अत्यन्तभिन्नत्वाभावेन तद्गतनामरूपव्याकर्तृत्वस्य प्रवेशसमानाधिकरणस्य स्वनिष्ठतया
परमात्मनोऽनु- सन्धानोपपत्तेः । प्रयोजककर्तृतयाऽपि व्याकरवाणि इत्यभिसन्ध्युपपत्तेश्च
। यदि पुनः परमात्मनस्साक्षात्कर्तृत्वभावो भवेत्, तर्हि अनेन जीवेन इत्यनर्थकम् । जीवस्य
कर्तृत्वाभावेन चारेणानुप्रविश्य परसैन्यं संकलयानि इतिवत् करणत्व एव तृतीयवाच्या ।
करणत्वञ्च तदैवोपपद्यते, यदि परमात्मा प्रयोजककर्ता, जीवश्च प्रयोज्यकर्ता स्यात् ।
प्रयोजककर्तुर्हि साक्षात्कर्ता करणं भवति। प्रधानक्रियोद्देशेन प्रयोजकेन प्रयोज्यकर्तुः
व्याप्रियमाणत्वात् । अतः जीवेन इति करणत्वेन निर्दिश्यमानो जीवस्साक्षात्कर्तेत्यवसीयते
। अतः तेजोऽबन्नानि प्रविश्य हिरण्यगर्भ एव नामरूपे व्याकरोति । अतो हिरण्यगर्भकर्तृकैव
नामरूपव्याक्रियेति प्राप्ते उच्यते-
"	संज्ञामूर्तिक्लृप्तिस्तु त्रिवृत्कुर्वत उपदेशात् (ब्र.सू. 2-4-17) । संज्ञामूर्तिक्लृप्तिः"
नामरूपव्याकरणं त्रिवृत्करणं कुर्वतः परमात्मन एव । न हिरण्यगर्भस्य । अनेनैव जीवेनाऽत्मनाऽनुप्रविश्य
नामरूपे व्याकरोत् । तासां त्रिवृतं त्रिवृतमेकैकामकरोत् इति त्रिवृत्करणनामरूपव्याकरणयोः
समानकर्तृकत्वावगमात् । न च त्रिवृत्करणं हिरण्यगर्भकर्तृकं संभवति, हिरण्यगर्भस्य त्रिवृत्कृततेजोऽबन्नोत्पादितब्रह्माण्ड-
सृष्टत्वावेदनेन तस्य त्रिवृत्करणकर्तृत्वासम्भवात् । अतो जीवसमष्टिशरीरकस्सन् परमात्मा
नामरूपे व्याकरोदिति सिद्धम् । अनेन जीवेनाऽऽत्मनाऽनुप्रविश्य इत्यस्योपपत्तिस्तु
तद्वाक्यविवरणदशायामेवोक्ता तत्रैव अनुसन्धेया ।
"	ननु, यदग्ने रोहितं रूपं तेजसस्तद्रूपम् अन्नमशितं त्रेधा विधीयते इत्युत्तरत्र चतुर्मुखसृष्टाग्न्यादिषु"
त्रिवृत्करणप्रकारप्रदर्शनात् त्रिवृत्करणमपि चतुर्मुखकर्तृकमेव इत्यत्राह - मांसादिभौमं
यथाशब्दमितरयोश्च (ब्र.सू. 2-4-21) । यदुक्तमण्डसृष्ट्यु त्तरकालं चतुर्मुखसृष्टदेवादिविषयोऽयम्,
तासां त्रिवृतं त्रिवृतमेकैकामकरोत् इति त्रिवृत्करणोपदेश इति तन्नोपपद्यते ; अन्नमशितं
त्रेधा विधीयते इत्यत्र मांसमनसोः पुरीषादणुत्वेनाणीयस्त्वेन च व्यपदिष्टयोः आप्यत्वतैजसत्वप्रसङ्गात्
। यद्यदपेक्षया सूक्ष्मं तत्तस्य 5कारणम्5 । अत एव हि पार्थिवाप्यतैजसानाम् उत्तरोत्तरसूक्ष्मतयोत्तरोत्तर-
कारणत्वम् । ततश्च पुरीषस्य स्थविष्ठत्वात् पार्थिवत्वम्, ततः सूक्ष्मस्य मांसस्य आप्यत्वम्,
ततोऽणिष्ठस्य मनसः तैजसत्वमभ्युपगन्तव्यम् । तथा आपः पीता इत्यत्रापि स्थविष्ठस्य मूत्रस्य
पार्थिवत्वम्, मध्यमस्य लोहितस्याप्यत्वम्, ततोऽप्यणीयसः प्राणस्य तैजसत्वमभ्युपगन्तव्यम्
। तथा तेजोऽशितम् इत्यत्रापि स्थूलस्यास्थ्नः पार्थिवत्वम्, मध्यमाया मज्नाया आप्यत्वम्,
अणिष्ठाया वाचस्तैजसत्वमभ्युपगन्तव्यम् । न चैवमिष्यते । प्रथमपर्याये पुरीषवन्मांसमनसी
अपि पार्थिवे एव प्रतिपाद्येते - अन्नमशितं त्रेधा विधीयते  इति प्रक्रमात् । तथा द्वितीये
पर्याये मूत्रलोहितप्राणानामब्विकारत्वं प्रतिपाद्यते । तृतीयपर्याये अस्थिमज्जावाचां
तेजोविकारत्वमेव प्रतिपाद्यते । अतः तासां त्रिवृतं त्रिवृतमेकैकामकरोत् इत्युक्त त्रिवृत्करणप्रकारः
अन्नमशितम् इत्यादिना न प्रदर्श्यते । तथा सति हि मनः प्राणवाचां तिसृणामपि अणीयस्त्वेन,
अन्नमयं हि सोम्य मन आपोमयः प्राणस्तेजोमयी वाग् इति विरुध्येत । अतः प्रागेव त्रिवृत्कृतानां
पृथिव्यादीनां पुरुषं प्राप्तानाम्, अन्नमशितम् इत्यादिना एकैकस्य त्रेधा परिणाम उच्यते
। अण्डसृष्टेः प्रागेव तेजोबन्नानां त्रिवृत्करणेन भवितव्यं अत्रिवृत्कृतानां तेषां
कार्यारम्भासामर्थ्यात् । अन्योन्यसंयुक्तानामेव हि कार्यारम्भसामर्थ्यम् । तदेव च त्रिवृत्करणम्। तथा च स्मर्यते -
"	नानावीर्याः पृथग्भूतास्ततस्ते संहतिं विना।"
"	नाशक्नुवन् प्रजाः स्रष्टुमसमागत्य कृत्स्नशः।।"
"	समेत्यान्योन्यसंयोगं परस्परसमाश्रयाः ।"
"	महदाद्या विशेषान्ता ह्यण्डमुत्पादयन्ति ते ।। (वि.पु. 1-2-52,53)"
इति । अत एव च अनेनैव जीवेनाऽत्मनाऽनुप्रविश्य नामरूपे व्याकरोत् । तासां त्रिवृतं
त्रिवृतमेकैकामकरोत् इति पाठक्रमोऽप्यर्थक्रमेण बाध्यते । अण्डान्तर्वर्तिष्वग्न्यादिषु
त्रिवृत्करणप्रदर्शनं तु श्वेतकेतोः शुश्रूषोरण्डान्तर्वर्तित्वेन तस्य
बहिष्ठवस्तुषु त्रिवृत्करण
प्रदर्शनायोगात् त्रिवृत्कृतानां कार्येषु अग्न्यादिषु त्रिवृत्करणप्रदर्शनं कृतमित्यविरोधः
"। 	नन्वण्डान्तर्गतानां सर्वेषां त्रिवृत्कृततेजोऽबन्नरूपत्वे व्यवस्थित- तेजोबन्नव्यवहारः"
कथं स्यादित्यत्राह - वैशेष्यात्तु तद्वादस्तद्वादः (ब्र. सू. 3-4-19) । पृथिव्यंशानां
भूयस्त्वेपृथिवी व्यवहारः । जलांशानां भूयस्त्वे जलव्यवहार इति व्यवहारव्यवस्थोपपद्यत
इत्यर्थः । तद्वादस्तद्वादः इति सूत्रे द्विरुक्तिः अध्यायपरिसमाप्तिद्योतनार्थेति स्थितम् ।
"	तथा द्वितीयाध्याये आरम्भणाधिकरणे -"
उपादेयमुपादानादन्यदेव, घटेनोदकमह्नियते, मृत्पिण्डेन घटादिर्निर्मीयत इति कार्यभेदात्
। तथा घटस्य दण्डचक्रादिकं कारणम्, मृत्पिण्डस्य तु जलसंयोजनमर्दनादीति कारणभेदात् ।
तथा घटः पृथुबुध्नोदराकारः मृत्पिण्डस्तु अतदाकार इत्याकारभेदात् । तथा पूर्वकालं कारणम्,
अपरकालं कार्यमिति कालभेदात् । बहवस्तन्तवः, एकः पट इति संख्याभेदात् । सत्यामेव मृदि
घटो नष्ट इति प्रतीतेः । कार्यकारणयोः बुद्धिशब्दादिभेदस्य दर्शनाच्च उपादानादन्यदेवोपादेयम्
। इतरथा कारकव्यापारवैयर्थ्य- प्रसङ्गादिति काणादादिमतावलम्बनेन पूर्वपक्षे प्राप्ते उच्यते -
"	तदनन्यत्वमारम्भणशब्दादिभ्यः (ब्र.सू.2-1-5) । तस्मात् परमकारणात् ब्रह्मणः जगतोऽनन्यत्वं"
वाचारम्भणशब्दादिभिरवगम्यते । वाचारम्भणं विकारो नामधेयम् इत्यस्यार्थः पूर्वमेव वर्णितः
। आदिशब्देन सदेव सोम्येदमग्र आसीत्, येनाश्रुतं श्रुतं भवति एकमेवाद्वितीयम् इत्यादिकं
गृह्यते । यदि च वैशेषिकादिरीत्या उपादेयमुपादानादन्यत् स्यात्, तदा कारणगुणप्रक्रमेण
कार्यगुणोत्पत्तेः उपादानसुवर्णगुरुत्वेन तदुपादेयकुण्डले गुरुत्वोत्पत्त्यभ्युपगमावश्यंभावेन
गुरुत्व द्वैगुण्यप्रसङ्गात् । बुद्धिशब्दादिभेदानाम् उभयसंप्रतिपन्नावस्थयैव व्यवस्थोपपत्तौ
अवस्थाश्रयद्रव्यान्तरोत्पत्तिकल्पनाया अप्रामाणिकत्वात् ।
"	ननु विरलतन्त्वारब्धपटे 6एकस्मिन्नेव6 कथमेकत्वानेकत्वयोः युगपदुपलम्भः, एकस्मिन्धर्मिणि"
विरुद्धधर्मद्वयासम्भवादितिचेन्न । एकस्मिन्नेव वृक्षे मूलाद्यवच्छेदकभेदेन संयोग तदभावसत्त्ववत्
कुविन्दकारितसंयोगविशेषावच्छेदेन तन्तुषु पटत्वमेकत्वञ्च, तन्तुत्वावच्छेदेनत् अनेकत्वमित्युपपत्तेः
। ननु कुविन्दकारितसंयोगास्तन्तुत्वसंकीर्णा एवेति कथं विरुद्धधर्मावच्छेदकत्वमिति चेन्न
। आर्देन्धनप्रभववह्नित्वावच्छेदेन धूमव्याप्यतावच्छेदकत्ववति वह्नित्वे अविशेषित वह्नित्वत्वावच्छेदेन
व्याप्यतावच्छेद- कत्वाभावस्य वृत्त्यभ्युपगमात् । एवं कार्यकारणानन्यत्ववादेऽपि एकस्मिन्नेवद्रव्ये
तन्तुत्वावस्थाप्रापकांशुसंयोगविशेषावच्छेदेन तन्तुत्वं
तन्तुत्वाच्छेदेनानेकत्वञ्च । पटत्वप्रापकतन्तुसंयोगविशेषावच्छेदेन पटत्वम् । पटत्वावच्छेदेनैकत्वञ्चेति
पटत्वतन्तुत्वयोरेकत्वानेकत्वयोश्च समावेशोपपत्तेः न कश्चिद्दोषः ।
"	ननु संस्थानस्यासत उत्पत्तौ असत्कार्यवादप्रसङ्ग इति चेत्, असत्कार्यवादिमतेऽपि उत्पत्तेः"
उत्पत्तिमत्वेऽनवस्थास्यात् । उत्पत्तिराहित्ये सत्कार्यवादप्रसङ्गः । अस्माकं तु अवस्थानयाः
पृथक्प्रतिपत्तिकार्ययोगानर्हत्वात् पृथगुत्पत्त्यादिकं नापेक्षितम् । अस्मन्मते घटस्योत्पत्तिर्नाम
घटत्वावस्थासम्बन्ध एव न तु असतस्सत्त्वरूपम् । अतः उपादेयमुपादानादनन्यदेव ।
"	भावे चोपलब्धेः (ब्र.सू. 2-1-16) हिरण्यकुण्डलादिकार्यभावेऽपि तदेवेदं हिरण्यमिति"
प्रत्यभिज्ञारूपोपलब्धेः सत्त्वादभेद एवेत्यर्थः ।
"	सत्त्वाच्चापरस्य । (ब्र.सू. 3-2-10) अपरस्य कार्यस्य कारणे तादात्म्येन सम्बन्धेन"
सत्त्वाच्च उपादानादनन्यदुपादेयम् । सदेव सोम्येदमग्र आसीत्  इति कार्ये नष्टेऽपि कारणे
कार्यतादात्म्य प्रतीतेः इत्यर्थः । भावे चोपलब्धेः इति सूत्रे कार्यदशायां कार्ये कारणतादात्म्यप्रतीतिः
प्रमाणतयोपन्यस्ता । उत्तरसूत्रे तु कार्यनाशानन्तरमपि कारणे कार्याभेदप्रतीतिः प्रमाणतयोपन्यस्तेति विवेकः ।
"	असद्व्यपदेशान्नेति चेन्न धर्मान्तरेण वाक्यशेषाद्युक्तेः शब्दान्तराच्च (ब्र.सू.2-1-18)"
। असद्वा इदमग्र आसीत्,  (तै. आन. 7)  इदं वा अग्रे नैव किञ्चनासीत् इति जगतस्सृष्टेः
प्राक् असत्त्वव्यपदेशात् सृष्टेः प्रागपि सता उपादानेनोपादेयस्यैक्यं नोपपद्यत इति
चेन्न । नामरूपविभागलक्षणधर्मान्तराभावमादाय असत्त्व व्यपदेशोपपत्तेः । जगतः सत्त्वं
नामरूपभाक्त्वम् । असत्त्वं नामरूपविरोधिसूक्ष्मावस्था । न तु सर्वात्मना असत्त्वम्
। कुत इदमवगम्यत इति चेत् । वाक्यशेषात् । इदं वा अग्रे नैव किञ्चनासीत् इत्यत्र, तदसदेव
सन्मनोऽकुरुत इति वाक्यशेषे मनः कर्तृत्वप्रतिपादनात् ।
युक्तेश्च । घटस्य सत्त्वं हि नाम घटत्त्वावस्थासम्बन्धः । असत्त्वन्नाम तद्विरोधिकपालत्वाद्यवस्थासम्बन्ध
एव । न हि तद्व्यतिरिक्तो घटाभावो नाम कश्चिदुपलभ्यते । शब्दान्तराच्च । कुतस्तु खलु
सोम्यैवं स्यादिति होवाच इति तुच्छत्वं प्रतिक्षिप्य, सत्त्वेव सोम्येदमग्र आसीत् इति
स्थापितत्त्वात् तद्धेदं तर्ह्यव्याकृतमासीत् । तन्नामरूपाभ्यां व्याक्रियते (ब्र.सू.
*3-4-7) इति सुस्पष्टमभिधानाच्च ।
"	पटवच्च  (ब्र.सू. 2-1-19) यथा तन्तव एव व्यतिषङ्गविशेषभाजः पट इति"
नामरूपकार्यादिकं भजन्ते तद्वत् ब्रह्माऽपि । यथा च प्राणादिः (ब्र.सू. 2-1-20) । यथा
वायुरेक एव शरीरे वृत्तिविशेषं भजमानः प्राणापानादिनामरूपकार्यान्तराणि भजते, तद्वदेकमेव
ब्रह्म विचित्रस्थिरत्रसरूपं जगद्भवतीति परमकारणात् परस्माद्ब्रह्मणोऽनन्यत्वं जगतोऽभ्युपगन्तव्यमिति स्थितम् ।
"	तथा प्रथमाऽध्याये प्रकृत्यधिकरणे - लोके घटकर्तुः कुलालस्योपादानत्वादर्शनात् जगत्कर्तुः"
परमात्मनो जगदुपादानत्वं न सम्भवति । किञ्च निष्कलतयाऽपरिणामिनः परमात्मनः परिणामित्वलक्षणोपादानत्वासम्भवाच्च
ब्रह्मणो नोपादानत्वम् । अपि तु,-
"	अस्मान्मायी सृजते विश्वमेतत् तस्मिंश्चान्यो मायया सन्निरुद्धः ।"
"	मायां तु प्रकृतिं विद्यान्मायिनं तु महेश्वरम् ।। (श्वे.उ.4.9)"
इति श्रुतिवशात् परिणामसमर्थप्रकृतिरेव उपादानम् ईश्वरस्य तु तदधिष्ठातृत्वमात्रमेवेति प्राप्ते उच्यते -
"	प्रकृतिश्च प्रतिज्ञादृष्टान्तानुपरोधात्  (ब्र.सू.1-4-23) । प्रकृतिश्च उपादानञ्च"
ब्रह्मैव । इतरथा एकविज्ञानेन सर्वविज्ञानप्रतिज्ञाया मृत्पिण्डादिदृष्टान्तस्य च उपरोधप्रसङ्गात्
। न हि उपादानभूतमृत्पिण्डज्ञान इव निमित्तभूतदण्डादिज्ञाने तत्कार्यं घटशरावादिकं ज्ञातं
भवति । अत एकविज्ञानेन सर्वविज्ञानप्रतिज्ञया मृत्पिण्डादिदृष्टान्तस्वारस्येन च ब्रह्मजगतोः
उपादानोपादेयभाव एवावसीयते ।
"	न च, अस्य ग्रामस्य प्रधानभूते चैत्रे दृष्टे सर्वे ग्रामस्थाः दृष्टाः इति व्यपदेशवद्ब्रह्मणः"
सर्वप्रधानतया तस्मिन्दृष्टे सर्वं विदितप्रायमित्युक्तिरुपपद्यत इति वाच्यम् । यदि
ह्यत्र सर्वविज्ञानं प्राधान्याभिप्रायं गौणं स्यात्तदा प्रधानज्ञानेन सर्वमन्यदप्रधानविदितमपि
फलतो विदितप्रायं भवतीत्यस्य अर्थस्य लोकसिद्धत्वेनैकविज्ञानेन सर्वविज्ञाना7नुपपत्तिं
पश्यतः श्वेतकेतोः कथं नु भगवस्स आदेशः इति प्रश्नो न स्यात् । अभिप्रायानभिज्ञेन कृतेऽपि
प्रश्ने प्राधान्याद्वा । सादृश्याद्वा सर्वं ज्ञातंस्यादित्येव प्रतिवक्तव्यं स्यात्,
न तु, यथा सोम्यैकेन मृत्पिण्डेन इति । अतो ब्रह्म उपादानमेव ।
"	अभिध्योपदेशाच्च । (ब्र.सू. 1-4-24) । तदैक्षत बहु स्यां प्रजायेय इति ब्रह्मण एव बहु"
स्यामिति सङ्कल्पपूर्विका सृष्टिरुपदिश्यते । न हि कुलालादेः ईदृशसङ्कल्पपूर्विका  सृष्टिः सम्भवति ।
"	साक्षाच्चोभयाम्नानात् (ब्र.सू. 1-4-25) । ब्रह्म वनं ब्रह्म स वृक्ष आसीत् । यतो द्यावापृथिवी"
निष्टतक्षुः । मनीषिणो मनसा विब्रवीमि वः । ब्रह्माध्यतिष्टद्भुवनानि धारयन्  (यजु.आर.2-8-7-76)
इति हि श्रूयते। यत उपादानात् द्यावापृथिवी शब्दोपलक्षितं कृत्स्नं जगद्ब्रह्म निष्टतक्षुः
। निष्टतक्षुःनिर्मितवानित्यर्थः । वचनव्यत्ययश्छान्दसः । तादृशवृक्षस्थानीयं द्यावापृथिव्यादि
जगदुपादानमपि ब्रह्मैव । तस्योपादानभूतस्य वृक्षस्य आधारभूतं वनमपि ब्रहैव । भुवनानि
धारयन्नीश्वरो ब्रह्मशब्दवाच्यं स्वात्मानमेवाध्यतिष्ठदित्यर्थः । अतश्च अधिष्ठेयमुपकरणादिकमपि ब्रह्मैव इत्यर्थः ।
"	आत्मकृतेः (ब्र.सू. 1-4-26) तदात्मानं स्वयमकुरुतं  इत्यात्मन एव बहुत्वकरणात्तस्यैव"
निमित्तत्त्वमुपादानत्वञ्च । न हि कुलाल आत्मानं स्वयमकुरुतेति व्यपदेशोऽस्ति ।
"	ननु, निष्कलं निष्क्रियम् (श्वे.उ. 6-19) 8इति8 निरवयवस्य अपरिणामिनः कथं परिणामित्वलक्षणमुपादानत्वंस्यात्तत्राह"
- परिणामात्  (ब्र.सू. 1-4-27) । निर्विकारत्वाद्यविरोधि परिणामविशेषसम्भवादित्यर्थः
। अयं भावः - निष्कलं निष्क्रियं शान्तम् इत्यादिभिः परमात्मनो निर्विकारत्वञ्च प्रतीयते,
पूर्वोक्तसूत्रोदाहृतश्रुतिभिः प्रपञ्चोपादानत्वञ्च प्रतीयते । उभयमपि यथोपपद्यते, तथोपपादनीयम्
। परमात्मनश्च निर्विकारत्वं श्रूयते - विकारजननीमज्ञामष्टरूपामजां ध्रुवाम् (मन्त्रि.
उ. 1-3) , अजामेकां लोहितशुक्लकृष्णाम् (श्वे. उ. 4-5) ।
"	अस्मान्मायी सृजते विश्वमेतत्तस्मिंश्चान्यो मायया सन्निरुद्धः । (श्वे.उ.4-9) ।"
"	मायां तु प्रकृतिं विद्यान्मायिनं तु महेश्वरम् (श्वे.उ.3-4-10) इत्यादिवाक्येषु प्रपञ्चपादानतया परिणामिनी प्रकृतिः"
प्रतीयते । तत्र परिणममानप्रकृतिरूपोपादानावरुद्धे प्रपञ्चोसाक्षात्कारणत्वासम्भवात्
तद्वारा ब्रह्म कारणमित्यवसीयते । यथा,  यदाग्नेयोऽष्टाकपालः इति पुरोडाशावरुद्धे यागे
व्रीहीणां कारणत्वं साक्षात्कारणत्वासम्भवात्पुरोडाशद्वारा पर्यवस्यति तद्वत् ।
"	ननु भवत्वन्यद्वारा कारणत्वनिर्वाहः, व्यापारव्यवधानेऽपि कारणत्वाक्षतेः । उपादानत्वं"
तु नान्यद्वारा सम्भवति । भाव्यवस्थावतः पूर्वावस्था योगित्वं हि उपादानत्वम् ।
अवस्थाश्रयत्वशून्ये परमात्मनि कथमुपादानत्वमिति चेन्न । परमात्माश्रितायाः तच्छक्तिभूतायाः
प्रकृतेरवस्थाश्रयत्वेन परमात्मनोऽप्य- वस्थाश्रयत्वोपपत्तेः । ततश्च ब्रह्मणि साक्षाद्विकारभावमादायापरिणामित्व
निर्विकारत्व श्रुतयश्चोपपन्नाः । शक्तिशरीरादिशब्दितायाः प्रकृतेः ब्रह्मणश्च अभेदोपचारेण
वा प्रकृतिगतावस्थायाः परंपरया ब्रह्माश्रितत्वेन वा ब्रह्मणः परिणामोपादानत्ववादाः
ब्रह्मोपादानत्वावलम्बनाश्च, न विलक्षणत्वादस्य तथात्वञ्च शब्दात् (ब्र.सू. 2-1-4)
कृत्स्नप्रसक्तिर्निरवयवत्वशब्दकोपो वा (ब्र. सू. 2-1-26) इत्याद्याक्षेपपरिहारश्चोपपन्नाः ।
"	योनिश्च हि गीयते (ब्र.सू.1-4-27) । यद्भूतयोनिं परिपश्यान्ति धीराः (मुं.उ.1-1-6)"
इति योनिः उपादानमिति हि ब्रह्म गीयते । योनिशब्दस्य उपादानवचनत्वम् यथोर्णनाभिः सृजते
गृह्णते च (मुं.उ.1-1-7) इति वाक्यशेषावगम्यते। अतश्च ब्रह्मैव निमित्तमुपादानं चेति
स्थितम् । प्रकृतमनुसरामः ।।
।। इति षष्ठप्रपाठके सप्तमखण्डभाष्यम् ।।
6.8.1
उद्दालको हाऽऽरुणिः श्वेतकेतुं पुत्रमुवाच-स्वप्नान्तं मे सोम्य
विजानीहीति । यत्रैतत्पुरषः स्वपिति नाम, सता सोम्य तदा
सम्पन्नो भवति । स्वमपीतो भवति । तस्मादेनँ स्वपितीत्या
चक्षते, सेवँ ह्यपीतो  भवति ।। 1 ।।
"	प्र. - एकविज्ञानेन सर्वविज्ञानसिद्ध्यर्थं ब्रह्मव्यतिरिक्तस्य तदुपादेयत्वं वक्तुं"
प्रवृत्तैः तेजोऽबन्नात्मक सकलाचेतनवर्गस्य तदुपादेयत्वमुक्त्वा चेतनवर्गस्यापि तदुपादेयतां
प्रतिपादयितुं प्रस्तौति उद्दालको हारुणिः इति । स्वप्नान्तं सुषुप्तिं प्रतिपादयतो
मम वाक्यात् विजानीहीति पिता पुत्रमाह स्म इत्यर्थः । एवं शिष्यावधानार्थं प्रतिज्ञायाऽऽह
- यत्रैतत्पुरुषः इति । यत्र यदा, पुरुषः स्वपितीत्येतन्नाम भवति । पुरुषः स्विपितीति
शब्दो यदा प्रयुज्यत इत्यर्थः । पुरुषस्वापो यदेति यावत् । नामशब्दः प्रसिद्ध्यर्थो
वा । एतत्पुरुषः एष पुरुष इत्यर्थः । सता सोम्य इति । तदा तस्मिन् स्वापकाले, सदेव सोम्य
इति प्रकृतेन सता सम्पन्नो भवति । पदलृ गतौ (धा.पा.1170) संगतो भवतीत्यर्थः ।  तस्या
एव सत्सम्पत्तेः सति लयरूपत्वं स्वपितिनामर्निर्वचनानुगुणं विवृणोति - स्वमपीतो भवति
। अत्र स्वशब्दस्तावन्न जीवमात्रपरः । सता सोम्य तदा सम्पन्नो भवति ; स्वमपीतो भवति
इति स्थानप्रमाणेन सच्छब्दस्वशब्दयोरेकविषयत्वावश्यंभावात् ।  सच्छब्दस्य च अस्मिन्
प्रकरणे परमात्मविषयत्वात् स्वशब्दोऽपि तत्पर एव । ननु जीवभिन्नत्वात्परमात्मनःतस्य
कथं जीवं प्रति स्वत्ममिति चेदुच्यते देवमनुष्यादिनाम - रूपाभिमानरागलोभाद्यनुगुणबर्हिर्दुःखज्ञान
प्रसरवज्जागारितावस्थ - जीवविशिष्टः परमात्मा देवमनुष्यादिनामरूपरागद्वेषलोभमोहाद्यौपाधिकबाह्याभ्यन्तराकाराभिमान-
कालुष्यरहित जीव शरीरकः सन् अत्मान्यन्तर्भूत इत्यर्थः इति स्वाप्ययात् (ब्र.सू.1-1-10)
इति सूत्रे व्यासार्यैः व्याख्यातत्वात् नानुपपत्तिः। अत्र त्वपिपूर्वस्य एतेर्लयार्थस्य
सकर्मकत्वात् स्वमपीत इति द्वितीया । तस्मादेनं इति । हि - यस्मात् स्वास्मिन् लीनो
भवति तस्मात् स्वपितीति लौकिका आचक्षत इत्यर्थः । अत्र यद्यपि स्वपिधातोर्निष्पन्नः
स्वपिति शब्दः ; न तु स्वशब्दोपपादादपीतेः - तथापि अशनायादिनिवर्चनवत् अर्थवादरूपत्वमुपपद्यत
इति द्रष्टव्यम् । अत्र जीवस्य परमात्मनि लय प्रतिपादनात् तेजोऽबन्नादिवज्जीवस्यापि
तदुपादेयत्वात् तत् ज्ञनेनज्ञातत्वमुपपादितं भवति ।
"	ननु, यत्रौतत्पुरुषः स्वपितिनाम इति पुरुषशब्दनिर्दिष्टस्यैव स्वशब्देन परम्रष्टव्यतया"
पुरुषशब्दस्य जीवमात्रविश्रान्तत्वेन स्वशब्दस्यापि तत्पर्यन्तमेवोचितम्1 । न च पुरुषपदस्यापि
ब्रह्मपर्यन्तत्वकल्पनं युक्तम् । यत्रैतत्पुरुषः स्वपिति नाम  तस्मादेनं स्वपितीत्या
चक्षते इत्युपक्रमोपसंहारयोर्र्लौकिकप्रसिद्द्यनुवादात् । लौकिकानां ब्रह्मणि तत्प्रसिद्धेरभावात्
। सति सम्पद्य न विदुः सतआगम्य न विदुः इत्युत्तरखण्डयोः प्रतिपाद्यमानस्याज्ञानस्य
बह्मान्वयासमभवाच्च, पुरुषः स्वपिति नाम इति वाक्यस्यपुरुषशब्दस्य ब्रह्मपर्यन्तत्वाभावेन
स्वशब्दस्यापि न ब्रह्मचर्यन्तत्वं सम्भवति । किञ्च, सता सोम्य तदा सम्पन्नो भवति इति वाक्ये
सच्छब्दिते ब्रह्मणि स्थूलावस्थजीवविशिष्टपरमात्मलयप्रतिपादने तत्तुल्यार्थत्वेनाभ्युपेते
प्राज्ञेनात्मना सम्परिष्वक्तः इति वाक्येऽपि परिष्वक्तत्वमपि जीवशरीरकस्य ब्रह्मण
एव स्यात् । नचेष्टापत्तिः । सुषुप्त्युत्क्रान्त्योर्भेदेन (ब्र.सू. 1-3-43) इति सूत्रे
परिष्वञ्जकेन प्राज्ञेन परिष्वज्यमानस्याज्ञस्य जीवस्य भेदप्रतिपादनं हि विरुध्यत इति चेत्-
"	अत्र केचित् - शास्त्रानभिज्ञालौकिकप्रसिद्धेर्देहव्यतिरिक्ते जीवेऽप्यभावाद- भिज्ञप्रसिद्धिरेव"
स्वपिति इत्याचक्षत इत्यनुरुध्यते2। अभिज्ञाप्रसिद्धिश्च परमात्मविषयाऽपि सम्भवति ।
सम्पद्य न विदुः इत्याग्रिमखण्डे प्रतिपाद्यमानमज्ञानमपि
जीवद्वारा ब्रह्मणि सङ्गस्यते3। प्राज्ञेनात्मना सम्परिष्वक्त (ब्र.सू.6-3-21) इति प्रतिपाद्यमानस्य
परिष्वङ्गस्य सत् स्मपत्तेश्चैक्यमपि नाभ्युपगन्तव्यम् । सता सोम्य तदा सम्पन्नो भवति
प्राज्ञेनात्मना । सम्परिष्वक्त इत्यनयोः ऐकार्थ्योक्तिश्चोभयोरपि सुषुप्तिविषयत्वादुपपद्यते,
न तु सर्वात्मनैकार्थत्वम् । येन, सुषुप्त्युत्क्रान्त्योर्भेदेन (ब्र.सू. 1-3-43) इति
सूत्र विरुध्येत । अतः पुरुषः स्वपिति नाम इत्यत्रापि पुरुषशब्दो ब्रह्मपर्यन्त एव ।
अतः स्वशब्दस्य ब्रह्मपर्यन्तत्वे नानुपपत्तिरिति व्यासार्योक्तिं समर्थयन्ते ।
"	सन्मूलाः सोम्येमाः सर्वाः प्रजाः सदायतनाः सत्प्रतिष्ठाः ऐतदात्म्यमिदं सर्वं तत्सत्यं"
स आत्मा तत्त्वमसि श्वेतकेतो इति वाक्यविवरणप्रवृत्तेन भगवता
भाष्यकृता महासिद्धान्ते, तत्त्वमसि इत्यत्र उद्देश्योपादेयविभागः कथमिति चेत् नात्र
किञ्चिदुद्दिश्य किमपि विधीयते ऐतदात्म्यमिदं सर्वम् इत्यनेनैव प्राप्तत्त्वात् । अप्राप्ते
हि शास्त्रमर्थवत् । इदं सर्वम् इति सजीवं जगन्निर्दिश्य, ऐतदात्म्यमिति तस्यैव आत्मेति
तत्रैव प्रतिपादितम् । तत्र च हेतुरुक्तः, सन्मूलाः सोम्येमाः सर्वाः प्रजाः सदायतनाः
सत्प्रतिष्ठा इति, सर्वेखल्विदं ब्रह्म तज्जलानिति शान्त उपासीत इतिवदिति भाषितम् । अत्र व्यासार्यैः ।
"	सन्मूलाः सोम्येमाः सर्वाः प्रजाः सदायतनाः सत्प्रतिष्ठा इति वाक्ये सर्वशब्देन प्रजानां"
विशेषिततत्वात् प्रजाशब्दस्य च आचित्संसृष्टचेतनविशेषपरत्वात् इदं सर्वमसृजत (ब्र.उ.3-2-5)
इत्यादिवाक्यान्तरे विज्ञानाविज्ञानशब्द- वाच्यचिदात्मकस्य जगतः सर्वशब्देन निर्देशाच्च
प्रजाशब्देन सजीवं जगन्निर्दिश्यते । सन्मूलास्सत्प्रतिष्ठा इत्यपि पदद्वयं सच्छब्दवाच्य
ब्रह्माधीनोत्पत्तिलयत्वपरम् । प्रतिष्ठा निष्ठापर्यवसानं लय इति यावत् । सदायतना इति
सदाधारकत्वमुच्यते । अनेन जगतश्शरीरत्वं फलितम् । तत्कथमिति चेत् - इत्थम् । उत्पत्ति
लयहेतुत्ववाचिपदद्वयमध्यगतेन स्थिति हेतुत्ववाचिना सदायतना इति पदेन स्थितिहेतुधारकत्वं
सिद्ध्यति । एतस्य वा अक्षरस्य प्रशासने गार्गि द्यावापृथिव्यौ विधृते तिष्ठतः (ब्र,उ.5-8-8)
इति तिष्ठतिधातूक्तस्थितेः प्रशासनेन धारणाधीनत्वावगमात्तस्य च प्रशासनस्य अन्तः प्रविष्टश्शास्ता
जनानाम् इत्यन्तः प्रवेशपूर्वकत्वावगमात् सर्वशाखाप्रत्यन्यायेन अन्तः प्रवेशशासनधारणानम्
अन्यतमोक्तावापि इतरयोः फलितत्वात्, सदायतना इत्यनेन धारकत्वोक्तावप्यन्तःप्रविश्य शासनेन
धारकत्वलक्षणात्मत्वस्य फलितत्वाज्जगतः शरीरकत्वं फलितम् । सन्मूलाः सोम्येमाः सर्वाः
प्रजाः सत्प्रतिष्ठाः इति द्वाभ्यां समुपादनकत्वम् । सदायतना इत्यनेनसदन्तर्यामिकत्वमुपादानोपादेयभावस्य
अभिन्ननिष्ठत्वात् । प्रजाशब्देन अचित्संसृष्टजीवमात्रपरामर्शे तस्य सदुपादानकत्वा-
संभवात् प्रजाशब्दोऽपि प्रजाशरीरकं ब्रह्मैव उच्यते । सदायतना इत्यत्र सदन्तर्यामि-
कत्वस्य शरीरभूतचिदचिन्मात्रनिष्ठत्वेन चिदचिच्छरीरकब्रह्मनिष्ठत्वाभावात्  सदायतना
इति वाक्यानुषक्तप्रजाशब्देन, शरीरभूतचेतनाचेतनामात्रमेव अभिधीयते ।
"	तथा - सन्मूलाः सत्प्रतिष्ठा इत्युपादानत्वप्रतिपादकवाक्ये विशिष्टस्यैव उपादानत्वात्सच्छब्देन"
सूक्ष्मचिदचिद्विशिष्टमेव उच्यते । सदायतना इत्यन्तर्यामित्व- प्रतिपादकवाक्ये विशिष्टस्य
अन्तर्यामित्वासंभवात् सच्छब्देन विशेष्यमात्र- मेवाभिधीयते । तज्जत्वात् तल्लत्वात्
तदनत्वात् सर्वं खल्विदं ब्रह्म इत्यत्रापि तज्जात्वात्तल्लत्वादिअत्युपादानत्वप्रतिपादकांशे
विशिष्टयोरेवोपादानोपादेयत्वात् सर्वशब्दोऽपि विशिष्टपरः । तच्छब्दोऽपि विशिष्टपरः
। सर्वमिदं तदनत्वात् ब्रह्मेति तदन्तर्यामित्वप्रतिपादकांशे तु विशिष्टयोः शरीरशरीरिभावासम्भवात्
सर्वमिदमिति शब्देन शरीरभूतं जगदेव परामृश्यते । तदितिशब्देन केवलविशेष्यभूतं ब्रह्मैवोच्यते
ऐतदात्म्यम् इदं सर्वम् इत्यत्र, एष आत्मा यस्य तत् ऐतदात्म्यम् इत्यर्थस्य वर्णनीयतया
विशिष्टस्यात्मत्वाभावात् एतच्छब्देन विशेष्यमात्रंपरामृश्यत इति व्यासार्यैः उक्तमेतत्
सर्वं गत्यभावादंगीकार्यम् । कृत्स्नस्य जगतो ब्रह्मकार्यत्वेन तदन्तर्यामिकतया च तदात्मकत्वेन
ऐक्यात् प्रत्यनीकनानात्वं निषिध्यत इति महासिद्धान्त- भाष्यव्याख्यानावसरे च व्यासार्यैः
- यस्य ब्रह्मकार्यत्वं विशिष्टस्य, न तस्यतदन्तर्यामिकत्वं, यस्य ब्रह्मान्तर्यामिकत्वं
विशेषणस्य न तस्य ब्रह्मोपादेयत्वं ब्रह्मान्तर्यामिकत्वस्य विशेषणमात्रनिष्ठत्वादिति
परिचोद्य जगतो ब्रह्मकार्यात्वादिति श्रूयमाणो जगच्छब्दो विशिष्टपरः, तदन्तर्यामिकत्वेन इत्यत्र
विशेषणमात्रवाची निष्कर्षतो जगत इति शब्दोऽध्याहर्तव्य इत्युक्त्वाऽस्मिन्पक्षे बहुर्वेरूप्याश्रयणक्लेशं
पर्यालोच्य ब्रह्मकार्यत्वेन ब्रह्मान्तर्यामिकत्वेन इत्युभयत्रापि जगत इति निष्कर्षक
एव शब्दः । न च निष्कृष्टस्य विशेषणमात्रस्य, जगतः तदन्तर्यामिकत्वोपपत्तावपि तदुपादानकत्वं
न सम्भवतीति वाच्यम् । भाव्यवस्थाश्रयस्यैव उपादेयतया तच्छरीरभूतस्य
जगतोऽपि भाव्यवस्थाश्रयत्वेन ब्रह्मोपादेयत्वं सम्भवतीति
प्रतिपादितम् । अस्मिन् पक्षे वैरूप्यादिकलेशाश्रयणाभावादयमपि पक्षो युक्त इत्यस्माभिः
मुण्डकोपनिषत्प्रकाशिकायां प्रतिपादितः ।
"	अस्मिन् पक्षे, सन्मूलाः सोम्येमाः सर्वाः प्रजाः सदा यतनाः सत्प्रतिष्ठा इति सदुपादानत्वसदात्मकत्वप्रतिपादकवाक्ये"
प्रजाशब्दः केवलचिदचिन्मात्रपरो न तु ब्रह्मपरः । सच्छब्दोऽपि केवलब्रह्ममात्रपरः ।
ततश्च केवलस्य ब्रह्मणः केवल चिदचित्प्रपञ्चस्य च पूर्वोत्तरावस्थाश्रय हेतुहेतुमद्रूपतयोपादानोपादेयभवोप्यस्ति
। तदपृथक्सिद्धकारणत्वस्यैव तदुपादानत्वरूपत्वाद्विशेष्यस्य ब्रह्मणो विशेषणापृथ- क्सिद्धकारणत्वेन
उपादानत्वस्यैव युक्तत्वात् ।
"	ऐतदात्म्यमिदं सर्वम् इति वाक्येऽपि इदं सर्वमिति केवलचिदचिदात्मकः प्रपञ्चः परामृश्यते"
। एतच्छब्देनापि केवलं विशेष्यमिति न पूर्ववाक्यवैरूप्यम् ।
"	ननु, ऐतदात्म्यमिदम् इत्यत्र आत्मशब्देन किं स्वरूपमुच्यत उत नियन्तृत्वम् । नाद्यः,"
चिदचित्प्रपञ्चस्य ब्रह्मस्वरूपत्वाभावात् । न द्वितीयः, शरीरात्मभावे, सन्मूलाः सोम्येमाः
सर्वाः प्रजाः सदायतनाः सत्प्रतिष्ठा इति पूर्ववाक्योक्त सदुपादानकत्वसदन्तर्यामिकत्वयोः
हेतुकरणं विरुद्ध्यते । न चेष्टापत्तिः । तत्र च हेतुरुक्तः, सन्मूलाः सोम्येमाः सर्वाः
प्रजाः सदायतनाः इति भाष्यविरोधप्रसंगात् । सर्वं खल्विदं ब्रह्म तज्जलानिति इति श्रुतावेव
च सदुपादानकत्वसदन्तर्यामिकत्वयोः सर्वस्य ब्रह्मात्मकत्वे हेतूकरणादिति चेन्न ; विशिष्टयोरेव
उपादानोपादेयभावे इति पक्षेऽप्यस्य दोषस्य समानत्वात् ।
"	कथं तर्ह्यस्य दोषस्य निस्तार इति चेत् - उच्यते ।"
"	आत्मशब्दो व्याप्यवचनः अदृश्येऽनात्म्ये।निरुक्ते इत्यत्र आत्मशब्दस्य व्याप्यार्थकत्वाश्रयणात्"
। ऐतदात्म्यम्  उपादानभूतेन अन्तर्यामिभूतेन च ब्रह्मणा व्याप्यमित्यर्थः । मृदा कुम्भादिकं
यथा इत्युपादानस्यापि व्यापकत्वप्रसिद्धैः एतदात्म्यमेव4
ऐतदात्म्यम् । स्वार्थे ष्यञ्5। एष आत्मा यस्येति पक्षेऽपि स्वार्थै ष़्यञ् । आश्रयणीयत्वात्
। अस्मिंश्च पक्षे, ऐतदात्म्यमिदं सर्वम्, स आत्मा
इत्यनयोः न पौनरुक्त्यशंका । अत एव, रामानुजं लक्ष्मणपूर्वजातम् (रा.सुं.28.10) इतिवत्
आदरातिशयादुपपद्यत इति परिहारश्रयणक्लेशोऽपि नाश्रयणीयः । तत्सत्यम् । एतदात्मकत्वमेव
सत्यं प्रपञ्चस्य प्रामाणितमित्यर्थः।   ऐतदात्म्यमिदं सर्वं तत्सत्यम्  इति वाक्यस्यैवं
वाऽर्थः - सत्यं प्रमाणप्रतिपन्नं तदिदं सर्वं जगत् ऐतदात्म्यम् अनेन ब्रह्मणा व्याप्रमित्यर्थः
अत्र असत्यस्य शशशृंगादेस्तुच्छस्य व्याप्तत्वाभावेऽपि प्रमाणप्रतिपन्नस्य सर्वस्यापि
ब्रह्मव्याप्तत्वमस्तीति भावः । स आत्मा नियन्तेत्यर्थः ।
"	विशेष्यस्य विशेषणांशं प्रत्युपादनत्वमस्तीत्यस्मिन् पक्षे, सदेव सोम्येदमग्र आसीत्"
इत्यत्रेदंशब्दस्य कथमश्रुतवेदान्तं श्वेतकेतुं प्रति ब्रह्मप्रयन्तप्रतीतिजनकत्वमिति
शंकायाः अपि नावकाशः ।
"	ननु उक्तरीत्या भिन्नयोः उपादानोपादेयभावसमर्थनेऽपि, सदेव सोम्येदमग्र आसीत्, सर्वं"
खव्लिदं ब्रह्म इति परस्परभिन्नविशेषणाविशेष्यवाचिनोः जगद्ब्रह्मवाचिशब्दयोः कथं सामानाधिकरण्यमिति
चेन्न ; अुपृथक्सिद्धवाचित्वस्यैव सामानाधिकरण्य प्रयोजकतया लोकवेदयोः दृष्टत्वात् ।
चिदचित्प्रपञ्जस्य तच्छक्तित्वेन तच्छरीरकत्वेन च तयोरभेदोपचारेणाभेदनिर्देशानां सदेवेदम्
इत्यादिरूपाणामुपपत्तेः शक्तिशक्तिमतोः दण्डघटादिवत् अत्यन्तभेदाभावात् । विशेषणभूतप्रपञ्चांशे
ब्रह्मण उपादानत्वाभावे न विलक्षणत्वात् (ब्र.सू, 2-1-4) इत्याधिकरणस्य वा कृत्स्नप्रसक्तिर्निरवयवत्वशब्द
कोपोवा  (ब्र.सू. 2-1-26) इत्याधिकरणस्य वा निरालम्बनत्वप्रसङ्गात् ब्रह्मणो ब्रह्मप्रत्युपादानत्वे
विलक्षणत्वशंकाया वा ब्रह्मणो जगद्रूपेण परिणाम भावे कृत्स्नप्रसक्तिनिरवयवत्व- शब्दकोपाशंकायोर्वाऽप्रसक्तेः
। नन्वेवम्, तदनन्यत्वमारम्भणशब्दादिभ्यः (ब्र.सू.2-1-15) इत्यधिकरणे प्रपञ्चस्य उपादान
भूतब्रह्मणाऽभेदासंभवादुपादानोपादेयाभेदसमर्थनं विरुद्ध्यते इति चेत् न ।
"	अस्मिन्नधिकरणे उपादानोपादेययोः स्वरूपाभेदः समर्थ्यते तयोरभेद कारकव्यापारवैयर्थ्यप्रसङ्गात्"
। अपि तु6 तदपृथक्सिद्धत्वम् । तच्च तत्सत्ताधीनसत्ताकात्वम् ।  एतादृशस्यापृथक्तिद्धत्वस्याभेदव्यवहार
प्रयोजनकत्वं यदधीना यस्य सत्ता तत्तदित्येव भण्यते
इति प्रमाणसिद्धम् । अतो न तदधिकरणविरोधः ।
"	यद्वा अस्मन्मते स्थूलचिदचिदात्मकप्रपञ्चस्येव तद्विशिष्ट स्यापि ब्रह्मण उपादेयत्वादुपादानभूतसूक्ष्मचिदचिच्छरीकस्य"
ब्रह्मण उपादेयभूतस्थूलचिदचिद्विशिष्ट ब्रह्माभेदसमर्थनपरतया आरम्भणाधिकरणस्योपपत्तेः
न चोद्यावकाशः । वस्तुतस्तु यथा को भवानिति सौवीरराजप्रश्नस्य प्रकृतिसंसृष्टात्मविषयत्वेऽपि
वस्तुगत्या भवच्छब्द मुख्यार्थत्वं परिशुद्धात्मस्वरूपस्यैव उचितमिति मत्वा तस्यैव भवच्छब्दमुख्यार्थत्वं
प्रदर्शयन्नादिभरतः - यदा समस्तभूतेषु पुमानेको व्यवस्थितः (वि.पु.2-13-91) इति प्रत्यवोचत्
। यथा वा अर्थर्वशिरसि रुद्रं प्रति देवैः प्रयुक्तस्य, को भवान् इति प्रश्नस्य पुरोवर्तिरुद्रमात्रपरत्वेऽपि
भवच्छब्दस्य परमात्मपर्यन्तत्वशिक्षणाय अहमेकः प्रथममासम् (अथर्व शि.2) इत्यादिप्रतिवचनप्रवृत्तिः।
एवमेव, इदमग्र आसीत् इति इदंशब्दस्य विशेषणमात्रपरत्वे प्राप्ते विशेषणप्रयन्तत्वशिक्षणाय
स्थूलचिदचिच्छरीरं ब्रह्मप्रति सूक्ष्मचिदचिच्छरीरकं ब्रह्मोपादानमित्येतदर्थप्रतिपादकस्योत्तरसन्दर्भस्य
प्रवृत्तौ दोषबावादिति द्रष्टव्यम् । अयं चार्थः, तद्धेदं तर्ह्मव्याकृतमासीति तन्नामरूपाभ्यामेव
व्याक्रियते (ब्र.उ.4-7) इति श्रुति व्याख्यानावसरे बृहदारण्यकप्रकाशिकायां प्रतिपादितः तत्रानुसन्धेयः ।
"	अतश्च आरम्भणाधिकरणे तदनन्यत्वमित्यनेन, अनन्याराघवेणाहं भास्करेण प्रभा यथा इतिवद"
पृथक्सिद्धत्वलक्षणाभेदस्यैव समर्थितत्वात् । तावतैवैकविज्ञानेन सर्वविज्ञानप्रतिज्ञोपपत्तेश्चा
। अपृथक्सिद्दकारणत्वस्यैव उपादान- शब्दार्थत्वात् ।
"	इह च यत्रैतत्पुरुषः स्वपिति नाम सता सोम्य तदा सम्पन्नो भवति"
स्वमपीतो भवति इत्यत्र पुरुषशब्दितस्य कार्यावस्थजीवस्य कारणावस्थस्वशब्दित जीवविशिष्टतया
स्वशब्दवाच्येन परंपरया स्वावस्थाश्रयतयोपादानभूतेन सतासंपत्तेरपि सूपपादतया प्राज्ञेनात्मना
सम्परिष्वक्तः इति श्रुत्यैकार्थ्यमपि स्वरसत एव सिद्ध्यतीत्यलमतिचर्चया । प्रकृतमनुसरामः ।।
6.8.2
स यथा शकुनिः सूत्रेण प्रबद्धो दिशं दिशं पतित्वाऽन्यत्राऽऽ
यतनमलब्ध्वा बन्धनमेवोपश्रयते, एवमेव खलु सोम्य तन्मनो दिशं दिशं
पतित्वाऽन्यत्राऽऽयतनमलब्ध्वा प्राणमेवोपश्रयते ।
प्राणबन्धनँ हि सोम्य मन इति ।। 2 ।।
"	प्र. - स यथा शकुनिस्सूत्रेण इत्यादि । यथा पक्षी शकुनिधातकस्य हस्तगतेन सूत्रेण बद्धः"
प्रतिदिशं पतित्वा आश्रयान्तरमलब्ध्वा बन्धनं हस्तमेवाश्रयते । एवमेव हे सोम्य ! सुषुप्तिकाले
तत् अन्नमयं हि सोम्यमन इति प्राङ्गिर्दिष्टं मनः दिशं दिशं पतित्वा - जाग्रत्स्वप्नयोः
नानाविधविषयग्रहणव्यापृतं भूत्वाऽऽपि तत्र तत्रायतनं विश्रममलब्ध्वा विश्रमाय मुख्यप्राणेन
संश्लेष विशेषमापद्यते इत्यर्थः । अत्र हेतुमाह - प्राणबन्धनं हि सोम्य मन इति । यतः
प्राणे हि1 मनोनिबद्ध्यते इत्यर्थः । अत एव हि प्राणो उत्क्रान्ते मन आदीनामप्युत्क्राम्ः
। अतः2  सुषुप्तिदशायां वागावादीन्द्रियसहितं मनः वाङ्गनसि सम्पद्यते मनः प्राण इति
प्रयाणकालोक्तन्यायेन प्राणे संश्लेषविशेषमापन्नं सदुपरतव्यापारं भवति । सुषुप्तिदशायां
प्राणमात्रमनुपरतव्यापारमास्ते, स यदा स्वपिति प्राणमेव वागप्येति प्राणञ्चुक्षुः प्राणं
श्रोत्रं प्राणं मन इति श्रुतेः ।।
6.8.3
अशनायापिपासे मे सोम्य विजानीहीति ।
यत्रैतत्पुरुषोऽशिषति नाम, आप एव तदशितं नयन्ते ।
तत् यथा गोनायोऽश्वनायः पुरुषनाय इति, एवं तदप
आचक्षतेऽशनायेति । तत्रैतच्छुङ्गमुत्पतितँ सोम्य
विजानीहि, नेदममूलं भविष्यतीति ।। 3 ।।
"	प्र. - एवं जीवस्य परमात्मोपादेयत्वसिद्ध्यर्थं सुषुप्तिकाले परमात्मसम्पत्तिम्, तत्प्रसङ्गाद्वागादीन्द्रियाणां"
प्राणे संश्लेषविशेषञ्च प्रतिपाद्य अशनायादिनां अनिर्वचनमुखेनापि परमात्मनो जगन्मूलतामुपपादयति
- अशनायापिपासे मे सोम्य विजानीहीति । स्पष्टोऽर्थः ।  यत्रैतत्पुरुषोऽशिशिषति इति
। यत्र यदा पुरुषोऽशिषति इत्येतन्नामपुरुषोऽशिशिषतीति शब्दं यदा लोकाः प्रयु़ञ्जत
इत्यर्थः ।  यदा पुरुषस्याशिशिषाभवतीति यावत्1 । नामशब्दः प्रसिद्ध्यर्थो वा । तदा
आपस्तदशितं नयन्ते जीर्णतां प्रापय्य रसरूपेण शरीरं नयन्ते । तेनाशिते जीर्णे पुनरशिशिषाजायते
इत्यर्थः । तद्यथा गोनायेत्यादि । गां नयतीति गोनायः । यथा गोनेतारं गोनाय इत्याचक्षते,
यथा वा अश्वनेतारं पुरुषनेतारञ्च अश्वनायः पुरुषनाय इत्याचक्षते   लौकिकाः   एवमशितनेत्रीरपः
अशनायेत्याचक्षत इत्यर्थः । तत्रैतच्छुङ्ग इति । अद्भिःरसभावं नीतेऽन्ने उत्पन्नमेतच्छरीराख्यं
शुङ्गसदृशं कार्यं  विजानीहि इत्यर्थः । नन्वमूलमेवेदं भवत्वित्यत्राह - नेदममूलं भविष्यतीति
। कार्यमात्रस्य सकारणकत्वादित्यर्थः ।
"	तर्हि तस्यान्नातिरिक्तं मूलान्तरं कल्प्यतामित्यत्राह - तस्य क्वमूलम्  इति । कार्यशरीरस्य"
समूलकत्वात्,    मूलान्तरस्यचानुपलम्भात्, उपलब्धमन्नमेव मूलमित्यर्थः । एवमेव खलु
इत्यादि । यथा शरीरेण कार्यभूतेनोपचीयमानेन तत्कारणमन्नमनुमीयते, एवमेव अन्नेन कार्येण
अपःकारणमनुमिनुहीति यावत् । एवमुत्तरत्रापि सत्पर्यन्तां
कारणपरंपरामनुमिनुहीत्यर्थः । ततः किमित्यत्राह - सन्मूलास्सोम्य इत्यादि । एतस्य वाक्यस्यार्थः पूर्वम् उक्त एव ।
6.8.4
तस्य क्व मूलँ स्यादन्यत्रान्नात् ।
एवमेव खलु सोम्यान्नेन शुङ्गेनापो मूलमन्विच्छ,
अद्भिः सोम्य शुङ्गेन सन्मूलमन्विच्छ ।
सन्मूलाः सोम्येमाः सर्वाः प्रजाः सदायतनाः सत्प्रतिष्ठाः ।। 4 ।।
"	प्र. - एवं जीवस्य परमात्मोपादेयत्वसिद्ध्यर्थं सुषुप्तिकाले परमात्मसम्पत्तिम्, तत्प्रसङ्गाद्वागादीन्द्रियाणां"
प्राणे संश्लेषविशेषञ्च प्रतिपाद्य अशनायादिनां अनिर्वचनमुखेनापि परमात्मनो जगन्मूलतामुपपादयति
- अशनायापिपासे मे सोम्य विजानीहीति । स्पष्टोऽर्थः ।  यत्रैतत्पुरुषोऽशिशिषति इति
। यत्र यदा पुरुषोऽशिषति इत्येतन्नामपुरुषोऽशिशिषतीति शब्दं यदा लोकाः प्रयु़ञ्जत
इत्यर्थः ।  यदा पुरुषस्याशिशिषाभवतीति यावत्1 । नामशब्दः प्रसिद्ध्यर्थो वा । तदा
आपस्तदशितं नयन्ते जीर्णतां प्रापय्य रसरूपेण शरीरं नयन्ते । तेनाशिते जीर्णे पुनरशिशिषाजायते
इत्यर्थः । तद्यथा गोनायेत्यादि । गां नयतीति गोनायः । यथा गोनेतारं गोनाय इत्याचक्षते,
यथा वा अश्वनेतारं पुरुषनेतारञ्च अश्वनायः पुरुषनाय इत्याचक्षते   लौकिकाः   एवमशितनेत्रीरपः
अशनायेत्याचक्षत इत्यर्थः । तत्रैतच्छुङ्ग इति । अद्भिःरसभावं नीतेऽन्ने उत्पन्नमेतच्छरीराख्यं
शुङ्गसदृशं कार्यं  विजानीहि इत्यर्थः । नन्वमूलमेवेदं भवत्वित्यत्राह - नेदममूलं भविष्यतीति
। कार्यमात्रस्य सकारणकत्वादित्यर्थः ।
"	तर्हि तस्यान्नातिरिक्तं मूलान्तरं कल्प्यतामित्यत्राह - तस्य क्वमूलम्  इति । कार्यशरीरस्य"
समूलकत्वात्,    मूलान्तरस्यचानुपलम्भात्, उपलब्धमन्नमेव मूलमित्यर्थः । एवमेव खलु
इत्यादि । यथा शरीरेण कार्यभूतेनोपचीयमानेन तत्कारणमन्नमनुमीयते, एवमेव अन्नेन कार्येण
अपःकारणमनुमिनुहीति यावत् । एवमुत्तरत्रापि सत्पर्यन्तां
कारणपरंपरामनुमिनुहीत्यर्थः । ततः किमित्यत्राह - सन्मूलास्सोम्य इत्यादि । एतस्य वाक्यस्यार्थः पूर्वम् उक्त एव ।
6.8.5
अथ यत्रैतत्पुरुषः पिपासति नाम, तेज एव तत् पीतं नयते ।
तत् यथा गोनायोऽश्वनायः पुरुषनाय इति, एवं एतत् तेज
आचष्ट उदन्येति । तत्रैतदेव शुङ्गमुत्पतितं सोम्य विजानीहि ।
नेदममूलं भविष्यतीति ।। 5 ।।
"	प्र.  - अथ  यत्रैतत्पुरुषः  इत्यादि  । उदकनेतृत्वात्तेज उदन्येत्युच्यत इत्यर्थः"
। तत्रैतदेवशुङ्गमुत्पतितँ सोम्य विजानीहि इति । तत्र तेजसा शोष्यमाणास्वप्सु उत्पन्नं
देहाख्यं शुङ्गमित्यर्थः । शिष्टं पूर्ववत् ।।
6.8.6
तस्य क्व मूलं स्यादन्यत्राद्भ्यः ।
अद्भिः सोम्य शुङ्गेन तेजो मूलमन्विच्छ, तेजसा
सोम्य शुङ्गेन सन्मूलमन्विच्छ । सन्मूलाः सोम्येमाः
सर्वा प्रजाः सदायतनाः सत्प्रतिष्ठाः ।
यथा तु खलु सोम्येमास्तिस्रो देवताः पुरुषं प्राप्य
त्रिवृत् त्रिवृदेकैका भवति, तदुक्तं पुरस्तादेव भवति ।
अस्य सोम्य पुरुषस्य प्रयतो वाङ्मनसि सम्पद्यते,
मनः प्राणे, प्राणस्तेजसि, तेजः परस्यां देवतायाम् ।
स य एषोऽणिमा ।। 6 ।।
"	प्र. - अस्य क्वमूलं स्यात् इत्यादि । पूर्ववदर्थः । ननु तेजोबन्नमूलकत्वे शरीरस्य"
लोहितमांसादिरूपेण परिणामः कथं स्यात् इत्याशङ्क्य पूर्वोक्तं स्मारयति -  यथा तु खलु
इत्यादि ।  तदुक्तं पुरस्तादेव भवति - अन्नमशितं त्रेधा विधीयत इत्यादिना पूर्वमुक्तं
भवतीत्यर्थः । एवं सुषुप्तौ सत्संपत्तिं जीवस्य प्रदर्श्य प्रयाणकालेऽपि सत्सम्पत्तिं
प्रदशर्यति - अस्य सोम्य पुरुषस्य इत्यादि । प्रयतः म्रियमाणस्येत्यर्थः । अत्र वाचो
मनः प्रकृतिकत्वासम्भवात् व्यापारोपरमहेतुभूतसंश्लेषविशेष एव वाचो मनसि लयः । मनसः प्राणे लयोऽपि तादृश एव ।
"	मनसि करणग्रामं प्राणे मनः पुरुषे च तं"
"	झडिति घटयन् भूतेष्वेनं परे च तमात्मनि"
श्लोक इत्युक्तरीत्या प्राणो जीवे सम्पन्नस्सन् जीवेन सह तेजश्शब्दोपलक्षितेषु सर्वेषु
सम्पन्नो भवति ।  ततःपरं सुखदुःखोपभोगायासविश्रमाय तेजश्शब्दितानां सजीवानां भूतसूक्ष्माणां
परस्यां देवतायां परमात्मनि सम्पत्तिः भवति इत्यर्थः ।  स य एषोऽणिमा । एतादृशस्सच्छब्दितस्स
एषः अणिमा अणुवद्दुर्विज्ञेयः । मानान्तरागोचर इत्यर्थः ।
6.8.7
ऐतदात्म्यमिदँ सर्वम् । तत्सत्यम् । स आत्मा ।
तत् त्वमसि श्वेतकेतो इति । भूय एव मा भगवान्
विज्ञापयत्विति । तथा सोम्येति होवाच ।। 7 ।।
"	प्र. - ऐतदात्म्यमिदँ इति । अस्यार्थः पूर्वमेवोक्तः । एवं सर्वत्र सिद्धं सदात्मकत्वं"
श्वेतकेतावुपसंहरति - तत्वमसि श्वेतकेतो इति । ननु तत्त्वमसि इत्यत्र मानान्तरसिद्धत्वेन
उद्देश्योपादेयविभागाभावस्य भाष्यकृतोक्तत्वात् तच्छब्दानुरोधेन प्रथम पुरुषो वा किं
न स्यादिति चेत् - उच्यते । मानान्तरसिद्धत्वेऽपि त्वंशब्दार्थस्य तच्छब्दार्थापेक्षया
प्रकृतित्वस्य विवक्षितत्वात्; प्रकृतेरेवास्ति क्रियाकर्तृत्वात्, मध्यमपुरुषो भवति
। अत एव, यदग्ने स्यामहं त्वम्, त्वं वा अहम्  इत्यत्र अहं त्वं स्याम्, अहं वा त्वंस्या
इति प्रकृत्याश्रयः पुरुषो भवतीति, युष्मद्युपपदे (पा.सू.1-4-105) इति सूत्रे प्रतिपादितम्
। ततश्च त्वंशब्दार्थस्य प्रकृतित्वस्य विवक्षितत्वात्, मानान्तरसदसद्भावयोः अप्रयोजकत्वात्,
त्वंशब्दार्थ प्रकृतित्वाश्रयः असीति मध्यमपुरुष एव भवति । अत एव व्यसार्यैः - आत्मेति
तूपगच्छन्ति (ब्र.सू.4-1-3) इत्यधिकरणे तथैवोपपादितम् । न्यायपरिशुद्धौ -  सुवर्णं खदिराङ्गारसदृशे
कुण्डले भवतः इति महाभाष्यवाक्यमुदाहृत्य पुरुषस्योद्दे श्यानुसारित्वनियमाभावस्समर्थितः ।
"	ननु तत्वमसि श्वेतकेतो इति सम्बोध्यस्य सम्बुद्धिस्तावदात्मविद्योपदेशेन श्वेतकेतुमात्रपर्यवसीतेति"
नासंबोध्यबोधनम् इति न्यायपरिशुद्ध्युक्तरीत्या श्वेतकेतो इति सम्बोध्यत्वस्य परमात्मन्यसम्भवेन
त्वंशब्दनिर्दिष्टत्वमपि  परमात्मनो न सम्भवति त्वं शब्दस्य संबोध्यातिरिक्तविषयत्वस्य
क्वाप्यदर्शनादिति चेत् -
"	अत्रोच्यते - ऐतदात्म्यमिदं सर्वम् इत्युक्तस्य  तत्त्वमसि इति विशेष उपसंहार इति भाष्ये"
भाषितत्वात्तत्त्वमसि इत्यत्रापि सर्वशब्दस्थानापन्नस्य त्वं शब्दस्य संबोध्य विशेषभूतमात्रपरत्वमेव
। ऐतदात्म्यपदस्थानापन्नस्य तदित्यस्य तदात्मकत्वमेवार्थः । ततश्च सर्वं तदात्मकमितिवत्
त्वं तदात्मक इत्यर्थः । न चैवं सति तच्छब्दस्य तदात्मकत्वे लक्षणास्यादिति वाच्यम्
। अपर्यवसानवृत्त्या त्वंशब्दस्य तदन्तर्यामिपरत्वपक्षस्यापि लक्षणापेक्षया जघन्यत्वात्
। साक्षादप्यविरोधं जैमिनिः (ब्र.सू.1-2-29) इत्यत्र व्यासार्यैः अपर्यवसानलब्धार्थस्य
यौगिकार्थतुल्यत्वाश्रयणात्, यौगिकार्थस्य च रूढिपूर्वकलक्षणापेक्षया जघन्यत्वस्य प्रोद्गात्रधिकरणे
मीमांसकैराश्रितत्वात् । त्वं शब्दस्य सम्बोध्यातिरिक्तविषयत्वस्य क्वाप्यदर्शनात्,
श्वेतकेतो तत्त्वमसीति त्रयाणां पदानां प्रतीयमानसामानाधिकरण्य भङ्गप्रसङ्गाच्च, अपर्यवसानलब्धार्थस्य
आश्रयणासम्भवात् । अपृथक्सिद्धवाचिनां सामानाधिकरण्यस्य लोकवेदयोः बहुशो दृष्टचरत्वेनापृथक्सिद्धजीवपरवाचिनोः
त्वं तच्छब्दयोः सामानाधिकरण्येन  प्रयोगस्याप्युपपत्तेः  न त्वं शब्दस्य परमात्मपर्यन्तत्वमात्राश्रयणीयम्
। वस्तुतस्तु - ऐतदात्म्यम् इति शब्दनिर्दिष्टं तदात्मकत्वमेव बुद्धिस्थत्वात् तच्छब्देन
परामृश्यते । न तु सच्छब्दितं ब्रह्म, येन तदात्मकत्वलक्षणा दोषः स्यात् । ततश्च त्वं
तदसि ऐतदात्म्यमसि इत्यर्थः । अस्मिंश्च पक्षे न
कस्यापि पदस्य लक्षणा । सांप्रदायिकास्तु,  स आत्मा इति पूर्वनिर्दिष्टस्यैव तत्त्वमसि
इत्यत्र तच्छब्देन परामर्शस्योचितत्वात् । तच्छब्देन सच्छब्दितात्मैवाभिधीयते । जघन्यं
त्वं पदन्तु अपर्यवसानवृत्या अन्तर्यामिपर्यन्तमभिदधाति । न च श्वेतकेतो इति सम्बोध्यस्य
जीवस्यैव त्वं पदेन परामर्शो युक्त इति वाच्यम् । हे देवदत्तेति देवदत्तं संबोध्य तत्पुत्राभिप्रायेण
त्वमेवं कृतवानसीति प्रयोगदर्शनात् । इयांस्तु विशेषः । तत्र मुख्यानुपपत्त्या त्वं
पदस्य पुत्रेलक्षणा । इह तु तदनुपपत्त्या अन्तर्यामिण्यपर्यवसानवृत्तिराश्रीयते ।
"	ननु - साक्षादप्यविरोधं जैमिनिः (ब्र.सू.1-2-28) इति सूत्रे व्यासार्यैः अपर्यवसानवृत्तेः"
योगतुल्यत्वसमर्थनात्, योगस्य च रूढिपूर्वकलक्षणापेक्षया दौर्बल्यस्य प्रोद्गात्रधिकरणे
मीमांसकैः समर्थितत्वात्, लक्षणापेक्षया जघन्यैवापर्यवसानवृत्तिरिति1 चेत् उच्यते ।
सत्यम्, उक्तं व्यासार्यैः अपर्यवसानवृत्तेः योगतौल्यम् । अथाऽपि न तस्याः लक्षणापेक्षयाऽपि
दौर्बल्यम्, प्रमाणाभावात् । प्रोद्गात्रधिकरणे प्रोद्गातृशब्दरूढ्यर्थस्य बहुत्वासंभवात्
पाशमन्त्र इव बहुवचनमविवक्षितार्थमिति पूर्वपक्षे - अदितिः पाशान् प्रमुमोक्तुः इति
पाशमन्त्रे बन्धनसाधनस्य पाशशब्दरूढ्यर्थस्य यौगिकार्थस्य वा लक्ष्यार्थस्य वा असम्भवात्
पाशानिति बहुवचनस्याविवक्षितत्वेऽपि प्रोद्गातृपदयोगार्थस्य वा लक्ष्यार्थस्य वा बहुत्वसम्भवान्नबहुवचनस्याविवक्षायुक्तेत्येतावन्मात्रमेव
प्रोद्गातृनयसिद्धम् । न तु योगार्थस्य लक्षणापेक्षया दौर्बल्यमपि । ततश्च योगस्य लक्षणापेक्षया
दौर्बल्याभावात् तत्तुल्याया अपर्यवसानवृत्तेः न लक्षणापेक्षया दौर्बल्यम् । ततश्च योगार्थप्रतिबन्धिकाया
रूढेरपगमे योगार्थोन्मज्जनस्यानिवार्यतया लक्षणापेक्षया योगस्य प्राबल्यमेव युक्तम् ।
"	अत एव अजामन्त्रे भगवता भाष्यकृता न जायत इति अजेति योग एवाश्रितः, न तु पररीत्या छागत्वकल्पनम्"
। अत एव  जगद्वाचित्वात् (ब्र.सू.1-4-16) इत्यत्र यो वै बालाक एतेषां पुरुषाणां कर्ता
यस्य चैतत्कर्म इत्यत्र कर्मशब्दस्य चलनादृष्टयोः रूढस्य रूढ्योः कलहायमानयोः योगो लब्धात्मा
इति न्यायमनुसृत्य कर्मशब्दस्य क्रियत इति कर्मेति जगद्वाचित्वमेवाश्रितम् । तथा अपशूद्राधिकरणेऽपि
रूढ्यर्थानुपपत्तौ शूद्र शब्दस्य योग एवाश्रितः । ततश्च लक्षणापेक्षया योगस्य बलवत्त्वात्तत्तुल्याया
अप्यपर्यवसानवृत्तेः लक्षणापेक्षया च बलवत्त्वमेव ।
"	ननु साक्षादप्यविरोधं जैमिनिः (ब्र.सू.1-2-29) इत्यत्रैव व्यासार्यैः तात्पर्यलिङ्गैः"
परमात्मपरतया निर्णीते प्रकरणे तत्र चिदचिच्छब्दानां ब्रह्मपरत्वे च अवश्यंभाविनि योगार्थ
एवोचितः । यथा आकाशप्राणशब्दादौ । यत्र तु चिदचिल्लिङ्गान्यपि सन्ति, तत्रापर्यवसानवृत्त्या
तच्छरीरकपरत्वमिति व्यवस्थायाः कृतत्वात् चिदचिल्लिङ्गाभावस्थले योगाश्रयणस्योक्ततया
अपर्यवसान वृत्त्थपेक्षया योगप्राबल्यमेवाविष्कृतमिति चेत्, अस्तु योगापेक्षया दौर्बल्यमपर्यवसानवृत्तेः
। अथाऽपि लक्षणापेक्षयाऽपर्यवसानवृत्तिः प्रबलैव ।
"	ननु छन्दोभिधानात् (ब्र.सू.1-1-26) इति सूत्रे गायत्रीशब्दस्य भूतादिपादव्यपेदशादिब्रह्मलिङ्गैः"
ब्रह्मपरत्वेऽवश्यंभाविनि सति मासाग्निहोत्रे सादृश्यनिधित्सया अग्निहोत्रशब्दस्येव
चतुष्पात्त्वलक्षणागायत्रीसादृश्यविधित्सया
ब्रह्मणि गायत्रीशब्दप्रयोगः  ।  न च वैदिकशब्दस्यैतादृश गौणवृत्त्याश्रयणमयुक्तमिति
शङ्क्यम् । संवर्गविद्यायां, ते वा एते पञ्चान्ये पञ्चान्ये  इति निर्दिष्टेषु वाय्वाग्निसूर्यचन्द्रसलिलप्राणवाक्चक्षुश्श्रोत्रमनस्सु
दशसु दशत्वसंख्या साम्यात्  सैषा विराडन्नाति इति छन्दोवाचिविराट्छब्दो गौण्या प्रयुज्यमानो
दृष्टः । ऐवं छन्दोऽभिधायिगायत्री शब्दस्य चतुष्पात्त्वसादृश्यात् ब्रह्मणि प्रयोग
उपपन्नः इत्युक्तत्वात् गौणीरूपलक्षितलक्षणापेक्षया अपर्यवसानवृत्तेः दौर्बल्यमेव सूत्रभाष्यकृदभिमतमिति
प्रतीयते । यदि च अपर्यवसानवृत्तिः गौणीतः प्रबला, तर्हि तया गायत्र्यवस्थ ब्रह्मपरत्वस्य
वक्तुं सुशकतया गौणीवृत्तिर्नादर्तव्या स्यादिति चेन्न । अपर्यवसानवृत्त्या गायत्रीशब्दस्य
गायत्र्यवस्थब्रह्मपरत्वे तस्य सर्वभूतात्मत्वासंभवेन केवल ब्रह्मणि गौण्याश्रयणस्य भुक्तत्वात् ।
"	न च गायत्र्यवस्थत्ववेषेण सर्वभूतात्मत्वाद्यसम्भवेऽपि ब्रह्मस्वरूपे सर्वभूतात्मत्वं"
सम्भवत्येव । अत एव दहरविद्यायां हृदयावच्छिन्नस्य ब्रह्मणस्ताद्रूप्येण बाह्याकाशवैफुल्यासम्भवेऽपि
स्वरूपेण बाह्याकाशवैफुल्यं, यावान् वाष़ेयमाकाशस्तावानेऽऽन्तर्हृदय आकाशः इति सन्दर्भे
प्रतिपादितं सम्भवतीति अभ्युपेतम् । तथा शाण्डिल्यविद्यायां एष म आत्मा अन्तर्हृदयेऽणीयान्
इति अल्पत्वेन निर्दिष्टस्य ब्रह्मणःस्वरूपाभिप्रायेण, एष म आत्माऽन्तर्हृदये ज्यायान्
पृथिव्या ज्यायान् अन्तरिक्षात् इति पृथिव्यादिभ्योऽपि ज्यायस्त्वमुक्तम् । किं बहुना?
सर्वास्वल्पायतनविद्यासु आनन्दादयः प्रधानस्य (ब्र.सू.3-3-11) इत्यधिकरणन्यायेन सत्यत्वज्ञानत्वानन्तत्वादीनाम्
उपसंहर्तव्यत्वात्, तत्र च अल्पायतनस्यापि ब्रह्मणः स्वरूपेणानन्त्यमपि संभवतीत्यानन्त्योपासनस्य
आश्रितत्वाच्च, तन्यायेन गायत्र्यवच्छिन्नत्ववेषेण सर्वभूतात्मत्वासम्भवेऽपि स्वरूपेण
सर्वभूतात्मत्वसम्भवाच्च, अपर्यवसानवृत्तौ अनुपपत्त्यभावाद्गायत्री शब्दस्यापर्यवसानवृत्त्याश्रयणं
तद्दोर्बल्यकारितमेवेति वाच्यम् ।
"	गायत्र्यवच्छिन्नस्य ब्रह्मणः स्वरूपेण सर्वभूतात्मत्वोपपादनं क्लेशसाध्यमित्यभिप्रायेणापर्यवसानवृत्त्यनाश्रयणसम्भवात्"
। अत एव  आकाशादेव खल्विमानि भूतानि जायन्ते इत्यादौ आकाशशब्दे अपर्यवसानवृत्त्यनाश्रयणस्येदमेव
बीजम् । यदि हि आकाशशब्दस्तच्छरीरकब्रह्मपरः तदा तच्छरीरकस्य जगत्कारणत्वासम्भवात् स्वरूपाभिप्रायेण
जगत्कारणत्ववादोऽभ्युपेयः । स च क्लिष्ट इत्येवापर्यवसानवृत्त्यनाश्रयणम् ।
"	न तु योगप्राबल्यादित्येव रहस्यम् । किञ्च गायत्रीशब्देन चतुष्पात्त्वादिधर्मकीर्तनस्य"
सादृश्यानुसन्धानार्थत्वाभावे वैयर्थ्यप्रसङ्गाच्च तत्र गौण्याश्रयणं गायत्रीशब्दे न
तु गौण्याः प्राबल्यात् । अतो न गौण्यपेक्षया दौर्बल्यमपर्यवसानवृत्तेः ।
"	नन्वपर्यवसानवृत्तेः लक्षणापेक्षया प्राबल्ये क्षेत्रज्ञञ्चापि मां विद्धि (भ.गी.13-2)"
इत्यत्र मां मदात्मकं विद्धीत्यर्थ इति, तथा ब्रह्मजज्ञं देवमीड्यं विदित्वा  (क.उ.1-17)
इत्यत्र,  देवं देवात्मकमित्यर्थः इत्येवं बहुषु स्थलेषु क्षेत्रज्ञादिशब्दानाम् अपर्यवसानवृत्तिमनाश्रित्य,
मां देवम् इत्यादिशब्दानां लक्षणाश्रयणं नोपपद्यते । अतोऽवसीयते लक्षणापर्यवसानवृत्त्योर्वैषम्याभावो
भाष्यकृदभिमत इति, इति चेत् - तस्यान्वारुह्योक्तिरूपतयाऽप्युपपत्तेः ।
"	ननु मुख्यार्थसम्बन्धेन तदपृथक्सिद्धविशेष्यस्य लक्षणया प्रतीत्युपपत्तौ न शक्तिः कल्प्या"
अनन्यलभ्यस्यैव शब्दार्थत्वादिति चेत् -
"	मैवम् । कल्पनायां परमुपालम्भः, न तु क्लृप्तस्थले । प्रकृते च जातिगुणवाचिगोनीलादिशब्देषु"
अपृथक्सिद्धविशेषणवाचित्वावच्छेदेन विशेष्यवाचित्वस्य क्लृप्तत्वात्, सर्वशब्दप्रवृत्तिनिमित्ताश्रये
ब्रह्मणि सर्वशब्दवाच्यत्वस्य प्रव्याख्यातुमशक्यतया, वचसां वाच्यमुत्तमम् (जितं.स्तो.1-17),
नताः स्म सर्ववचसां प्रतिष्ठा यत्र शाश्वती , तन्नामरूपाभ्यां व्याक्रियत चराचरव्यपाश्रयस्तु
स्यात् तद्व्यपदेशो भाक्तस्तद्भावभावित्वात् (ब्र.सू.2-3-17) इत्यादिभिः2 ब्रह्मणः सर्वशब्दवाच्यत्वस्य
सिद्धतया च, तत्त्वमसि इत्यस्य नानुपपत्तिरिति वदन्ति ।
"	अत्र तत्त्वमसि इति तत्त्वं पदाभ्यां सर्वज्ञत्वकिञ्चित् ज्ञत्वोपलक्षितं चिन्मात्रं"
लक्ष्यते । अतः चिन्मात्र एवास्य श्रुतिसन्दर्भस्य तात्पर्यमिति वदन्तः परे प्रत्युक्ताः ।
"	सर्वज्ञं सर्वकर्तारं नारायणमनामयम् ।"
"	सर्वोत्तमं ज्ञापयन्ति महातात्पर्यमत्र हि ।।"
"	सर्वेषामपि वेदानामितिहासपुराणयोः ।"
"	प्रमाणानाञ्च सर्वेषां तदर्थञ्चान्यदुच्यते ।।"
इति नारदीयवचनविरोधात् । तन्मते श्रुतेः प्रत्यक्षविरोधभयाभावेन तत्त्वं पदमुख्यार्थयोरेव अभेदबोधनसम्भवे
तत्त्वंपदलक्ष्यचिन्मात्राभेदप्रतिपादकत्वाश्रयणस्य निर्मूलत्वात् । व्याधकुलसंवर्धितराजकुमारस्य
व्याधभावभ्रान्त्यपनयनाय प्रवृत्ते,  त्वं राजकुमारोऽसि इति वाक्ये राजकुमारपदे लक्षणाश्रयणाभावेन
इहापि जगत्कर्तृत्वसर्वज्ञत्वादिविशिष्टवाचके तत्पदे लक्षणाश्रयणस्यान्याय्यत्वात् ।
त्वं राजकुमारोऽसि इति वाक्येऽपि विधेय राजकुमारत्वे तात्पर्याभावे व्याधभावानुपमर्दवन्विधेयभूततच्छब्दार्थभूत
जगत्कर्तृत्वसर्वज्ञत्वादितात्पर्याभावे तद्विरोधिजीवभावोपमर्दा संभवाच्चेत्यास्तां
तावत् । प्रकृतमनुसरामः ।
"	एवमुक्तः श्वेतकेतुः सुषुप्तिकाले प्रजानां सत्सम्पत्तौ सत्याम्,  एवं सति सम्पन्ना"
इति प्रतीतिः स्यात्  समुद्रे तरङ्गादीनामिव परमात्मनि सुषुप्तौ लीनानां पुनरुत्थितिश्च
न स्यात् । अतः सुषुप्तौ प्रजानां सत्सम्पत्तिः न श्रद्धेयेति मन्वान आह - भूय एव मा
इत्यादि । विशिष्य ज्ञापयत्विति पिता श्वेतकेतुना प्रार्थितः तथेत्यङ्गीकृतवानित्यर्थः ।
"	एतत्खण्डविषयाणि अधिकरणानि लिख्यन्ते ।"
"	उत्क्रान्तिपादे -"
"	(1)	वाङ्मनसि सम्पद्यते इति श्रूयमाणा वाचो मनस्सम्पत्तिः वाग्वृत्तिविषया, न तु वाग्विषया"
। वाचो मनःप्रकृतिकत्वाभावेन अप्रकृतिभूते मनसि वाचः साक्षाल्लयासम्भवात् । न च वाग्वृत्तेरपि
अप्रकृतिभूते मनसि सम्पत्तिशब्दितो लयो न  सम्भवतीति  वाच्यम् । मनसि स्थितेऽपि वाग्व्यापारोभावमात्रेण
सम्पद्यत इत्युपपत्तेः  । विद्यमानायास्तु वाचस्तादात्विकाभावस्याप्यभावेन संपत्तिश्रुतेः
अत्यन्तासम्भवादिति  पूर्वपक्षे प्राप्ते उच्यते - वाङ्मनसि दर्शनाच्छब्दाच्च (ब्र.सू.4-2-1)
। वाक्स्वरूपमेव मनसि सम्पद्यते वागिन्द्रिये उपरतेऽपि मनःप्रवृत्तिदर्शनात् । वाङ्मनसि
सम्पद्यत इति शब्दाच्च वागेव मनसि सम्पद्यते । यद्यपि मनसो वाक्प्रकृतित्वं नास्ति ।
तथाऽप्यनुपरतव्यापारेऽपि मनसि वाच उपरतव्यापारत्वदर्शनात् वाङ्मनसि सम्पद्यत इवेत्युच्यते
। वृत्तिपक्षेऽपि सम्पद्यत इत्यस्य गौणत्वावश्यंभावात् । ततश्च वाचो निर्व्यापारताहेतुभूतो
मनसा संयोगविशेषस्सम्पत्तिशब्दार्थ इति द्रष्टव्यम् ।
"	अत एव सर्वाण्यनु (ब्र.सू.4-2-2) यतो वाचो मनसा संयोगमात्रं सम्पत्तिः, अत एव, तस्मादुपशान्ततेजाः"
पुनर्भवमिन्द्रियैर्मनसि सम्पद्यमानैः इति वाचमनु सर्वेषामिन्द्रियाणां
सम्पत्तिश्रुतिरपि तदर्थिकैवेत्यर्थ इति स्थितम् ।
"	(2) तथा - मनः प्राणे इत्यत्र मनोवृत्तेरेव प्रमाणे अप्यय उच्यते, मनश्शब्दस्य मनोवृत्तिष्वपि"
प्रचुरप्रयोगसत्वात् । न तु पूर्वोक्तरीत्या संयोगविशेषस्सम्पत्तिशब्दार्थ इति प्राप्ते
उच्यते -  तन्मनः प्राण उत्तरात्  (ब्र.सू.4-2-3) । मनसो निर्व्यापारताहेतुभूतः प्राणेन
संयोगविशेष एव इहापि सम्पत्तिशब्दार्थः ।  ततश्च मन एव प्राणे सम्पद्यते  मनः प्राणे
इत्युत्तरवाक्यादित्यर्थः । मनश्शब्दस्य मनोवृत्तिपरत्वेऽपि सम्पत्तिश्रुतेर्गौणत्वावश्यंभावेन
मनश्शब्दस्य  गौणत्वाश्रयणस्यान्याय्यत्वादिति सिद्धान्तितम्3  ।
"	(3) तथा - प्राणस्तेजसि इति श्रुतेः प्राणस्तेजसि सम्पद्यत इति प्राप्ते - उच्यते -"
सोऽध्यक्षे तदुपगमादिभ्यः  (ब्र.सू.4-2-4) । सः इन्द्रियसहितः प्राणः अध्यक्षे जीवे
सम्पद्यते ।  एवमेवेममात्मानमन्तकाले सर्वेप्राणा अभिसमायन्ति इति अन्तकाले प्राणानां
जीवोपगमस्य, तेन सहोत्क्रान्तेश्च श्रवणात् जीवे एव सम्पद्यते, गङ्गया संयुज्य सागरं
गच्छन्त्यां यमुनायाम्, यमुना सागरं गच्छति इति प्रयोगवज्जीवद्वारा प्राणस्य तेजस्सम्पत्तावपि
प्राणस्तेजसि इत्युक्तिरुपपद्यते । न च प्राणस्य तेजोद्वारेणैव जीवोपगमोऽस्तु इति वाच्यम् ।
"	(4) प्राणस्तेजसि इति जीवयुक्तस्य प्राणस्य तेजोमात्र एव सम्पत्तिश्रवणात् न सर्वभूतसम्पत्तिरिति"
प्राप्ते उच्यते - भूतेषु तच्छ्रुतेः (ब्र.सू.4-2-5) । सजीवः प्राणः संहतेषु सर्वेषु
भूतेषु सम्पद्यते ।  पृथीवीमय अपोमयस्तेजोमयः इति सञ्चरतो जीवस्य सर्वभूतमयत्वश्रवणेन
सर्वभूतसम्पत्तेर्वक्तव्यत्वात् ।
"	नैकस्मिन् दर्शयतो हि (ब्र.सू.4-2-6) एकस्मिन् तेजोमात्रे न सम्पद्यते । एकैकस्य कार्याक्षमत्वम्,"
अनेन जीवेनात्मनाऽनुप्रविश्य नामरूपे व्याकरवाणि  इति,
"	नानावीर्याः पृथग्भूतास्ततस्ते संहतिं विना ।"
"	नाशक्नुवन् प्रजाः स्रष्टुमसमागम्य कृत्स्नशः ।।"
"	समेत्यान्योन्यसंयोगं परस्परसमाश्रयाः ।"
"	महदाद्या विशेषान्ता ह्यण्डमुत्पादयन्ति ते ।। (वि.पु.1-2-52,53)"
इति श्रुतिस्मृती दर्शयत इत्यर्थ इति स्थितम् ।
"	(5) तथा - तेजः परस्यां देवतायाम् इत्यत्र जीवपरिष्वक्ते तेजश्शब्दितभूतसूक्ष्माणां"
परदेवतासम्पत्तौ प्रयोजनाभावात्  तेजः परस्यां देवतायाम् इति श्रुतिः स्तुतिमात्रपरेति
पूर्वपक्षे प्राप्ते उच्यते -  तानि परे तधा ह्याह (ब्र.सू.4-2-14) । तानि - जीवसंसृष्टानि भूतसूक्ष्माणि
परे-परमात्मनि सम्पद्यन्ते । कुतः? तथा ह्याह श्रुतिः - तेजः परस्यां देवतायाम् इति
। श्रुतिवशाच्च सुषुप्तिप्रलययोः इव परमात्मसम्पत्तेः सुखदुःखोपभोगायासविश्रमः प्रयोजनत्वेन
परिकल्प्यत इति स्थितम् ।
"	(6)  यथा   सेयं   परमात्मनि  जीवस्य सम्पत्तिः प्राकृतलयवत्तारणापत्तिरूपैव । सर्वात्मनः"
सर्वोपादानत्वात् । न तु वागादेः मन आदिष्विवाविभागमात्रमिति पूर्वपक्षे प्राप्ते उच्यते
- अविभागो वचनात् (ब्र.सू.4-2-15) । अत्रापि  पृथग्भावानर्हसंसर्गविशेषलक्षणाविभाग
एव सम्पत्तिशब्दार्थः । वाङ्मनसि सम्पद्यत इत्यत्र सतस्सम्पद्यत इति शब्दस्यैव इहाप्यनुषज्यमानतया
अभिधानवैरूप्याश्रयणस्यान्याय्यत्वादिति स्थितम् । प्रकृतमनुसरामः ।
।। इति षष्ठप्रपाठके अष्टमखण्डभाष्यम् ।।
6.9.1
यथा सोम्य मधु मधुकृतो निस्तिष्ठन्ति नानात्ययानां
वृक्षाणां रसान् समवहारमेकतां रसं गमयन्ति ।। 1 ।।
"	प्र. - यथा सोम्य इत्यादि ।  यथा लोके मधुकृतः मधुमक्षिकाः मधु निस्तिष्ठन्ति - निष्पादयन्ति"
। नानात्ययानां नानागतीनां वृक्षणां रसान् समाहृत्य मधुत्वेनैक्यं गमयन्ति इत्यर्थः ।
"	ते यथा तत्र इत्यादि । ते च रसाः मधुत्वेनैकतां गताः अमनुष्य वृक्षस्य - वकुलस्य वा"
कुटजस्य वा रसोऽस्मीति यथा विवेकं न लभन्ते एवमेव इमाः सर्वाः प्रजाः सति सम्पन्नास्सत्यः
अहं देवदत्तः अहममुष्यपुत्रः अधुना सति सम्पन्ना इति वा सम्पत्स्यामह इति वा न जानन्तीत्यर्थः ।
6.9.2
ते यथा तत्र न विवेकं लभन्ते, अमुष्याहं, वृक्षस्य
रसोऽस्म्यमुष्याहं वृक्षस्य रसोस्मीति -एवमेव खलु
सोम्येमाः सर्वाः प्रजाः सति सम्पद्य न विदुः, सति सम्पद्यामह इति ।। 2 ।।
"	प्र. - यथा सोम्य इत्यादि ।  यथा लोके मधुकृतः मधुमक्षिकाः मधु निस्तिष्ठन्ति - निष्पादयन्ति"
। नानात्ययानां नानागतीनां वृक्षणां रसान् समाहृत्य मधुत्वेनैक्यं गमयन्ति इत्यर्थः ।
"	ते यथा तत्र इत्यादि । ते च रसाः मधुत्वेनैकतां गताः अमनुष्य वृक्षस्य - वकुलस्य वा"
कुटजस्य वा रसोऽस्मीति यथा विवेकं न लभन्ते एवमेव इमाः सर्वाः प्रजाः सति सम्पन्नास्सत्यः
अहं देवदत्तः अहममुष्यपुत्रः अधुना सति सम्पन्ना इति वा सम्पत्स्यामह इति वा न जानन्तीत्यर्थः ।
6.9.3
त इह व्याघ्रो वा सिंहो वा वृको वा वराहो वा कीटो वा
पतङ्गो वा दँशो वा मशको वा यद्यद्भवन्ति तदाभवन्ति ।। 3 ।।
"	प्र. - त इह व्याघ्रो इत्यादि । अथ सुषुप्तेरुत्थिताश्च प्रजाः स्वापात्पूर्वं यद्यद्भवन्ति"
ये ये अभवन्, ते ते आभवन्ति आगत्य भवन्ति । सुषुप्तेः प्राग्व्याघ्राभिमानी स्थितः सुषुप्त्यनन्तरमपि
व्याघ्रोऽहमित्यभिमन्यमान एव भवतीत्यर्थः । पूर्ववासनावासित एवोत्तिष्ठतीति  यावत्
।  ततश्च दर्शनानुसारात्सुषुप्तौ लयो न पुनरुत्थितिविरोधीति भावः ।
6.9.4
चतुर्थो मन्त्रः
स य एषोऽणिमा । ऐतदात्म्यमिदँ सर्वम् । तत् सत्यम् ।
स आत्मा । तत् त्वमसि श्वेतकेतो इति । भूय  एव  मा
भगवान्  विज्ञापयत्विति । तथा सोम्येति होवाच ।। 4 ।।
"	प्र. - स  य एषोऽणिमा । सः परमात्मा, अणिमा - अणुः । सूक्ष्म इत्यर्थः । ऐतदात्म्यमिदम्"
इत्यादि । स्पष्टोऽर्थः । एवमुक्तः श्वेतकेतुः सुषुप्तिदशायां परमात्मनि सम्पन्नः स्वापानन्तरं
तत उत्थायागतश्चेत् प्रातर्गृहादुत्थायागतस्य गृहादागतोऽस्मीति प्रतिसन्धानवत् सत आगतोऽस्मीति
प्रतिसन्धानप्रसङ्गात् नैतद्विस्रंभणीयमिति मन्यमान आह - भूय एव इति ।  तथा सोम्येति
होवाच स्पष्टोऽर्थः ।
।। इति षष्ठप्रपाठके नवमखण्डभाष्यम् ।।
6.10.1
इमाः सोम्य नद्यः पुरस्तात् प्राच्यः स्यन्दन्ते ।
पश्चात् प्रतीच्यः । ताः समुद्रात् समुद्रमेवापियन्ति ।
समुद्र एव भवन्ति । ता यथा तत्र न विदुः,
इयमहमस्मि, इयमहमस्मीति ।। 1 ।।
"	प्र. - इमाः सोम्य नद्यः इत्यादि । यथा गङ्गाद्या नद्यः प्राच्यः पूर्वदिक्प्रस्थिताः"
प्राङ्मुखतया समुद्रं यान्ति ।  प्रतीच्यः पश्चाद्देशप्रवृत्तास्सिन्ध्वाद्या नद्यः
पश्चान्मुखतया1 समुद्रं यान्ति । पुनश्च ताः समुद्रात्समुद्रं गच्छन्ति समुद्रपर्यन्तदेशात्समुद्रमध्यं
गत्वा समुद्रेणैकीभूताः सत्यः इयं गङ्गाऽहमस्मि, इयं यमुनाऽहमस्मि इत्येवं प्रत्यभिज्ञातुमसमर्था भवन्तीत्यर्थः ।।
6.10.2
एवमेव खलु सोम्येमाः सर्वाः प्रजाः सत आगम्य न विदुः
आगच्छामह इति । त इह व्याघ्रो वा सिंहो वा वृको वा
वराहो वा कीटो वा पतङ्गो वा दँशो वा मशको वा
यद्यद्भवन्ति तदाभवन्ति ।। 2 ।।
"	प्र. - एवमेव खलु इत्यादि । तथा सुप्तोत्थिता अपि सत उत्थिता आगता इति न प्रत्यभिज्ञातुं"
समर्था भवन्ति इत्यर्थः । शिष्टं स्पष्टम् ।।
6.10.3
स य एषोऽणिमा, ऐतदात्म्यमिदँ सर्वम् । तत्सत्यम् ।
स आत्मा । तत्वमसि श्वेतकेतो इति । भूय एव मा
भगवान् विज्ञापयत्विति । तथा सोम्येति होवाच ।। 3 ।।
"	प्र. - इत्येवं बोधितेन श्वेतकेतुना ननु सुप्तोत्थितस्य सोऽहमित्यनुसन्धानबलान्नाशाभावस्य"
अभ्युपगन्तव्यत्वे मरणानन्तरं कदाऽपि  पूर्वजन्मस्मरणाभावाज्जीवस्य देहवियोगसमये नाशः
कस्मान्नस्यादिति मन्यमानेन भूयो विज्ञापयत्विति  प्रार्थितः तथाऽस्त्वित्यवोचदित्यर्थः ।
"	एतत्खण्डाधिकरणं लिख्यते -"
"	सुप्तस्य  मुक्ताविशिष्टतया   ब्रह्मणि लीनस्य पूनर्देहसम्बन्धासंभवादन्य एवोत्तिष्ठति"
। सुप्तिरहितपुरुषेषु वैदिककर्मणां साफल्यञ्च भविष्यतीति प्राप्ते उच्यते -  स एव तु
कर्मानुस्मृतिशब्दविधिभ्यः (ब्र.सू.2-2-9) । स एव सुप्त एव तु उत्तिष्ठति । कुतः?
कर्मानुस्मृतिशब्दविधिभ्यः । सुप्तेः प्राक्कृतं कर्म तेनैव  भोक्तव्यं अन्यथा कृतहानादि
प्रसङ्गात् । योऽहं सुप्तः सोऽहं जागर्मि इत्यनुस्मृतेः । त इह व्याघ्रो वा सिंहो
वा इत्यादिशब्दात् । मोक्षार्थविधिवैयर्थ्य प्रसङ्गाच्च न सुषुप्तिर्मुक्तितुल्या ।
अत एव प्रजापतिविद्यायाम्  -  नाहं खल्वयमेवं संप्रत्यात्मानं जानीहि इति अज्ञत्वेन
सुषुप्तिर्निन्द्यते । मनसैतान् कामान् पश्यन्रमते इति मुक्तिस्तद्विलक्षणतया प्रतिपाद्यते
अतो न सुषुप्तिर्मुक्तिरिति स एव उत्तिष्ठतीति स्थितम् ।।
।। इति षष्ठप्रपाठके दशमखण्डभाष्यम् ।।
6.11.1
अस्य सोम्य महतो वृक्षस्य यो मूलेऽभ्याहन्यात् जीवान् स्रवेत्
यो मध्येऽभ्याहन्यात्, जीवन् स्रवेत्; योऽग्रेऽभ्याहन्यात्,
जीवन् स्रवेत् । स एष जीवेनाऽऽत्मनाऽनुप्रभूतः
पेपीयमानो मोदमानस्तिष्ठति ।। 1 ।।
"	प्र. - अस्य सोम्य इत्यादि ।  अनेकशाखायुक्ते वृक्षे यदि कश्चित् मूले मध्ये अग्रे"
वा परश्वादिना अभ्याहन्यात् तदा जीवयुक्त एव वृक्षः रसं स्रवति । अतो रससृतिरूपकार्याज्जीवात्मा
आमूलाग्रं व्याप्यमूलैरुदकं पिबन् तत्प्रयुक्तसुखादिकञ्च अनुभवन्नास्ते इत्यर्थः ।
6.11.2
तस्य यदेकाँ शाखां जीवो जहाति, अथ सा शुष्यति;
द्वितीयां जहाति, अथ सा शुष्यति; तृतीयां जहाति, अथ
सा शुष्यति; सर्वं जहाति, सर्वः शुष्यति  एवमेव खलु
सोम्य विद्धीति होवाच ।। 2 ।।
"	प्र. - तस्य यदेकां शाखाम् इत्यादि । एवमामूलाग्रं व्याप्यवर्तमानो जीवः यदि कालकर्म1वशाद्यं"
यं प्रदेशं त्यजति स स प्रदिशश्शुष्यति । एवमेव सर्वं जहाति यदि तत्सर्वं शुष्यति ।
ततश्च यथा एकैक शाखाशोषो न जीवनाश कृतः, अपि तु जीवसङ्कोचकृतः, प्रदेशान्तरे जीवस्य
सत्त्वेन नाशासम्भवात् । एवमेव सर्वशोषोऽपि तत्त्यागकृत एव । न तु
जीवनाशकृत इत्यर्थः ।
6.11.3
जीवापेतं वाव किलेदं म्रियते; न जीवो म्रियते इति ।
स य एषोऽणिमा, ऐतदात्म्यमिदँ सर्वम् । तत् सत्यम् ।
स आत्मा । तत्त्वमसि श्वेतकेतो इति ।  भूय
एव  मा  भगवान्  विज्ञापयत्विति ।
यथा  सोम्येति होवाच ।। 3 ।।
"	प्र. - जीवापेतं वाव इत्यादि । अतो मनुष्यादिष्वपि जीवत्यागकृतं देहस्य मरणम् । न जीवस्य"
मरणम् । तथा सति कृतहानाकृताभ्यागमप्रसङ्गात् । अतः सुषुप्तिमरणदशायां  सत्संपत्तावपि
न जिवविनाश इति सिद्धमिति भावः । शिष्टं स्पष्टम् । एवं बोधितेन श्वेतकेतुना अणिम्नः
सच्छब्दितस्य रूपस्पर्शादिहीनस्य विविधस्थावरजङ्गमादियुतानेकब्रह्माण्डहेतुत्त्वं न
श्रद्धेयमिति मन्यमानेन  भूय एव मा भगवान्विज्ञापयतु इति प्रार्थितस्तथाऽस्त्वित्युवाचेत्यर्थः
। व्यासार्यैस्तु ज्ञोऽत एव (ब्र.सू.2-3-19) इत्यधिकरणे अस्य सोम्य महता वृक्षस्य इति
वृक्षशब्देन शरीरं निर्दिश्यत इत्युक्तम् ।।
।। इति षष्ठप्रपाठके एकादशखण्डभाष्यम् ।।
6.12.1
न्यग्रोधफलमद आहरेति । इदं भगव इति । भिन्धीति ।
भिन्नं भगव इति ।  किमत्र पश्यसीति ।  अण्व्य  इवेमा
धाना भगव इति । आसामङ्गैकां भिन्धीति । भिन्ना  भगव
इति । किमत्र  पश्यसीति । न किञ्चन भगव इति ।। 1 ।।
"	प्र. - न्यग्रोधफलम् इति । न्यग्रोधफलमिदमाहर इत्याचार्येण उक्तः श्वेतकेतुः इदं भगव!"
इत्यानीतवानित्यर्थः । एवमुत्तरत्रापि द्रष्टव्यम् । किमत्र फले पश्यसीति पित्रोक्तः
पुत्रः  अण्व्य इवेमा धाना भगव इत्याह  इमानि बीजानि अणून्येव पश्यामि इत्यर्थः । इव
शब्द एवार्थः । शिष्टः स्पष्टार्थः ।।
6.12.2
तँ होवाच - यं वै सोम्यैतमणिमानं न निभालयसे,
एतस्य वै किल सोम्यैषोऽणिम्न एवं महान् न्यग्रोधस्तिष्ठति ।। 2 ।।
"	प्र. - तँ होवाच । एवमुक्तवन्तं पुत्रं पितोवाचेत्यर्थः । उक्तमेवाह -  यं वै सोम्य"
इति  । हे सोम्य! यमेकं वटबीजाणिमानं न निभालयसे न पश्यसि किमित्यर्थः । एतस्य वै
किल इति । एष महान् न्यग्रोधः एतस्यैवैषोऽणिम्नः कार्यतया तिष्ठतीत्यर्थः ।।
6.12.3
श्रद्धत्स्व सोम्येति । स य एषोऽणिमा, ऐतदात्म्यमिदँ सर्वम् ।
तत्सत्यम् । स आत्मा । तत्त्वमसि श्वेतकेतो इति ।
भूय एव मा भगवान् विज्ञापयत्विति ।
तथा सोम्येति होवाच ।। 3 ।।
"	प्र. - श्रद्धत्स्व सोम्य इत्यादि । अतो अणोरपि सच्छब्दितोत्परिदृश्यमानस्य स्थूलस्य"
प्रपञ्चस्योत्पत्तिः उपपद्यत इत्यस्मिन्नर्थे श्रद्धा कर्तव्येत्यर्थः । शिष्टं स्पष्टम्
।  भूय एव मा भगवान् इत्यादि । अनुपलम्भान्न सच्छब्दितं श्रद्धेयमिति मन्यमानेन भूयोऽपि
विज्ञापयत्विति प्रार्थितस्तथेत्युक्तवानित्यर्थः ।।
।। इति षष्ठप्रपाठके द्वादशखण्डभाष्यम् ।।
6.13.1
लवणमेतदुदकेऽवधायाथ मा प्रातरुपसीदथा इति ।
स  ह तथा चकार । तँ होवाच यद्दोषा लवणमुदकेऽवाधाः,
अङ्ग! तदाहरेति । तद्धावमृश्य न विवेद ।
यथा विलीनमेवाङ्ग ।। 1 ।।
"	प्र. - लवणमेतदुदके इत्यादि । रात्रौ लवणं जले अवधाय प्रक्षिप्य प्रातर्मत्समीपमागच्छेति"
गुरुणोक्तः  श्वेतकेतुः तथा चकार इत्यर्थः । तँ होवाच इत्यादि । दोषा रात्रौ यल्लवणमुदके
अवाधाः प्रक्षिप्तवानसि । तत् अङ्ग! अधुना आहरेति पितोवाच । इत्युक्तः पुत्रः विमृश्य
न ज्ञातवानित्यर्थः । अथ पितोवाच - यथा इति । यथा लवणमपि  विलीनं सः चक्षुषा त्वाचा
वा नोपलभ्यते, एवं सर्वात्मस्वरूपमपि इति भावः ।।
6.13.2
अथास्याऽऽदावाचामेति; कथमिति । लवणमिति ।
मध्यादादाचामेति; कथमिति । लवणमिति ।
अन्तादाचामेति; कथमिति । लवणमिति ।
अभिप्रास्यैतत् अथ मोपसीदथा इति । तद्ध तथा चकार ।
तच्छश्वत् संवर्तते । तँ होवाच - अत्र वाव किल सत्
सोम्य न निभालयसे अत्रैव किलेति ।। 2 ।।
"	प्र. - एवं चक्षुषा त्वचाऽप्यग्राह्यस्य लवणस्य उपायान्तरेणावगतिप्रकारं दर्शयति -"
अथास्यादावाचामेति इति । अस्य जलस्य आदौ मूलप्रदेशे उद्धृत्य आचामेति   अत्र  पित्रोक्तः
पुत्र आचम्यानन्तरं कथमिति पृष्ठो लवणमित्युक्तवानित्यर्थः । मध्यादाचामेति इत्यादि
। उक्तोऽर्थः । अभिप्रास्यैतत् अथ मोपसीदथा इति । तद्ध तथा चकार एतदभिप्रास्य परित्यज्य
मत्समीपमागच्छेत्युक्तः पुत्रः तथा चकारेत्यर्थः । तच्छश्वत् इत्यादि । तत् लवणं जले
शश्वत् सर्वदा सम्यग्वर्तत इत्युक्तवन्तं शिष्यं प्रति पितोवाच । किमिति? रसनेन्द्रियेणोपलभ्यमानतया
वस्तुतस्सदेव लवणं यथा चक्षुषा त्वचा वा नोपलभसे, एवमेव अत्रैव जगत्यन्तरात्मतया आगमाचार्योपदेशादिनाऽवगन्तुं
योग्यमेव सच्छब्दितं ब्रह्म अत्रैव किल वर्तत इति  न निभालयसे द्रष्टुं न शक्तोऽसि न पश्यसीत्यर्थः ।
"	स य एषो इत्यादि । उक्तोऽर्थः । भूय एव मा भगवान् इति । तर्हि सर्वव्यापिनः सच्छब्दितस्य"
अवगत्युपायं दृष्टान्तेन प्रदर्शयते प्रार्थित आचार्यः तथाऽस्त्वित्युक्तवानित्यर्थः ।।
6.13.3
स य एषोऽणिमा ऐतदात्म्यमिदँ सर्वम् ।
तत्सत्यम् स आत्मा । तत्त्वमसि श्वेतकेतो इति ।
भूय एव मा भगवान् विज्ञापयत्विति ।
तथा सोम्येति होवाच ।। 3 ।।
"	प्र. - एवं चक्षुषा त्वचाऽप्यग्राह्यस्य लवणस्य उपायान्तरेणावगतिप्रकारं दर्शयति -"
अथास्यादावाचामेति इति । अस्य जलस्य आदौ मूलप्रदेशे उद्धृत्य आचामेति   अत्र  पित्रोक्तः
पुत्र आचम्यानन्तरं कथमिति पृष्ठो लवणमित्युक्तवानित्यर्थः । मध्यादाचामेति इत्यादि
। उक्तोऽर्थः । अभिप्रास्यैतत् अथ मोपसीदथा इति । तद्ध तथा चकार एतदभिप्रास्य परित्यज्य
मत्समीपमागच्छेत्युक्तः पुत्रः तथा चकारेत्यर्थः । तच्छश्वत् इत्यादि । तत् लवणं जले
शश्वत् सर्वदा सम्यग्वर्तत इत्युक्तवन्तं शिष्यं प्रति पितोवाच । किमिति? रसनेन्द्रियेणोपलभ्यमानतया
वस्तुतस्सदेव लवणं यथा चक्षुषा त्वचा वा नोपलभसे, एवमेव अत्रैव जगत्यन्तरात्मतया आगमाचार्योपदेशादिनाऽवगन्तुं
योग्यमेव सच्छब्दितं ब्रह्म अत्रैव किल वर्तत इति  न निभालयसे द्रष्टुं न शक्तोऽसि न पश्यसीत्यर्थः ।
"	स य एषो इत्यादि । उक्तोऽर्थः । भूय एव मा भगवान् इति । तर्हि सर्वव्यापिनः सच्छब्दितस्य अवगत्युपायं"
दृष्टान्तेन प्रदर्शयते प्रार्थित आचार्यः तथाऽस्त्वित्युक्तवानित्यर्थः ।।
।। इति षष्ठप्रपाठके त्रयोदशखण्डभाष्यम् ।।
6.14.1
यथा सोम्य पुरुषं गन्धारेभ्योऽभिनद्धाक्षमानीय तं
ततोऽतिजने विसृजेत् । स यथा तत्र प्राङ्वोदङ्वाऽधाराङ्वा
प्रध्मायीत अभिनद्धाक्ष आनीतोऽभिनद्धाक्षो विसृष्टः ।। 1 ।।
"	प्र. - यथा सोम्य पुरुषम् इत्यादि । हे सोम्य! यथा लोके गन्धारेभ्यः जनपदेभ्यः अभिनद्धाक्षं"
पिनद्धचक्षुषं कञ्चित्पुरुषं चोरो गृहीत्वा अतिजने विजने विसृजेत् यदि, सः दिग्भ्रमोपेतः
प्राङ्मुख उदङ्मुखो वा अधोमुखो वा अभिनद्धाक्ष एव चोरैः1 आनीतोऽभिनद्धाक्ष एव विसृष्टोऽहमिति
प्रद्ध्मायीत विक्रोशेतेत्यर्थः ।।
6.14.2
तस्य यथाऽभिनहनं प्रमुच्य प्रब्रूयादेतां दिशं गन्धारा एतां दिशं
व्रजेति; स ग्रामात् ग्रामं पृच्छन् पण्डितो मेधावी
गन्धारानेवोपसम्पद्येत । एवमेवेहाऽऽचार्यवान् पुरुषो वेद ।
तस्य तावदेव चिरं यावन्न विमोक्ष्ये अथ सम्पत्स्य इति ।। 2 ।।
"	प्र. - तस्य यथाऽभिनहनम् इत्यादि । यथा कश्चित्कारुणिकः तस्य अभिनहनं बन्धनं मुक्त्वा,"
उत्तरतो गन्धाराः सन्ति । अत एताम् दिशं उत्तरां व्रजेति प्रब्रूयात् यदि, सः तेनैवमुक्तः
ग्रामात् ग्रामान्तरं पृच्छन् तै1रुपदिष्टमार्गः मेधावी उक्तार्थाविस्मरणशीलः पण्डितः -
ऊहापोहक्षमधीयुक्तो यथा गन्धारानेव पुनरभिसम्पद्येत प्राप्य निर्दुःखो भवेदित्यर्थः ।
"	एवमेव इत्यादि । एवमाचार्योपदेशेन ब्रह्मात्मकस्त्वमसि अतः तदात्मकतया स्वात्मानमनुसन्धत्स्वेत्युपदिष्टः"
तदात्मकत्वमनुसन्धत्ते । तस्य एतादृशानुसन्धाननिष्ठस्य  तावदेव चिरम् - तावानेव विलम्बः,
यावत् प्रारब्धकर्मारब्धशरीरात् न विमोक्ष्यते । अथ तदनन्तरं तु सद्रूपं ब्रह्म सम्पत्स्यते
इत्यर्थः । न विमोक्ष्ये, सम्पत्स्ये इति पुरुषव्यत्ययश्छान्दसः ।
"	केचित्तु - तस्य तावदेव चिरम् इत्यत्र मे इत्यध्याहारः । तस्य मे तावानेव बिळम्बः,"
यावत्कर्मभिः न विमोक्ष्ये । अतः परंब्रह्म सम्पत्स्ये इत्युपासकस्यानुसन्धानप्रकारोऽनेन
वाक्येन उच्यते इति वदन्ति ।
"	ननु यावन्न विमोक्ष्ये इत्युक्ते कथं शरीरात् मोक्षसिद्धिः? उच्यते - मोक्ष इत्युक्ते"
कस्मान्मोक्ष इत्याकाङ्क्षायाम्, अस्यामेव विद्यायां अथ यदाऽस्य वाङ्मनसि सम्पद्यते
इत्यादिना देहादुत्क्रमणश्रवणात्, अन्यत्र च शरीरात्समुत्थाय परञ्ज्योतिरुपसम्पद्य,
धूत्वा शरीरम्, अशरीरं वाव सन्तं न प्रियाप्रिये स्पृशतः इति श्रवणात्, त्यक्त्वा देहं
पुनर्जन्म नैति (भ.गी.4-9) इत्यादि स्मरणाच्च, शरीरान्मोक्ष इत्येवावगम्यते । अथ सम्पत्स्य
इत्यत्रापि सम्पत्तेः कर्मापेक्षायां सता सोम्य तदा सम्पन्नो भवति इति वाक्यान्तरप्रतिपन्नं
ब्रह्मैव कर्मतया सम्बध्यते इत्यवगम्यते । उत्तरखण्डिकायाम् एतद्विवरण2 प्रवृत्तायां
देहमोक्ष - ब्रह्मसम्पत्त्योः कथनाच्च एवमेवार्थः ।  एवमेव  व्यासार्यैः, - तन्निष्ठस्य
मोक्षोपदेशात् (ब्र.सू.1-1-7) इत्यत्रोक्तम् ।
"	न च, आचार्यवान् पुरुषो वेद इत्यत्र वेदेत्यस्य न शब्दज्ञानमात्रार्थकत्वं शङ्क्यं"
- वेदान्तेषु विद्युपास्योर्व्यतिकरेण प्रयोगात् । शाब्दज्ञानमात्रेण मोक्षस्य, बुद्धे
क्षेमप्रापणं तच्छास्त्रैर्विप्रतिषिद्धम् इत्यादि प्रमाणप्रतिषिद्धत्वाच्च विदिधातुरुपासनावाची
एव । एवमस्यामपि विद्यायाम्, येनाश्रुतं श्रुतं भवति अमतं मतमविज्ञातं विज्ञातम् (छां.उ.6-1-3)
इति विज्ञानशब्तश्रवणात्, तस्य च श्रोतव्यो मन्तव्यो निदिध्यासितव्यः (बृ.उ.4-4-5) इत्यनेनैकार्थ्याच्च
उपासनापरत्वमेवाश्रयणीयम् ।  व्यासार्यैस्तु, आचार्यवान् पुरुषो वेद इति आचार्यवत्ताफलत्वेन
प्रतिपादितार्थविशेषवेदनवचनं तदर्थस्य अनुसंधेयत्वे लिङ्गम् इति वाक्यार्थज्ञानवाचिन
एव वेदेत्यस्यानुसन्धानाक्षेपकत्वमुक्तम् ।
"	चतुर्थाध्याये - सर्वे पाप्मानः प्रदूयन्ते इति सर्वकर्मप्रदाहश्रवणात् ब्रह्मविद्योत्पत्त्यनन्तरमेव"
सर्वकर्मणां नाशः । देहस्थितिस्तु
चक्रभ्रमणादिवत्संस्कारवशादप्युपपद्यत इति प्राप्ते उच्यते - अनारब्धकार्ये एव तु पूर्वे
तदवधेः (ब्र.सू.4-1-15) विद्योत्पत्तेः प्राचीने अनारब्धकार्ये एव सुकृतदुष्कृते नश्यतः
न तु आरब्धकार्ये; तस्य तावदेव चिरं यावन्विमोक्ष्ये इति शरीरपातविलम्बावधिश्रवणाद्यावच्छरीरधारणं
प्रारब्धकर्मानुवृत्तेः अवश्यं भावात्, कर्मव्यतिरिक्तस्य देहधारणसंस्कारस्य सद्भावे
प्रमाणाभावादित्युक्तम् ।
"	तथा, भोगेन त्वितरे क्षपयित्वाऽथ सम्पद्यते (ब्र.सू.4-1-19) इत्यत्र तस्य तावदेव चिरं"
यावन्न विमोक्ष्येऽथ सम्पत्स्ये इति विद्यायोनि शरिरपातमात्रस्यैवान्तरायत्व श्रवणात्
प्रारब्धयोः पुण्यपापकर्मणोः सत्त्वेऽपि विद्यायोनिशरीरावसाने भवत्येव मोक्ष इति प्राप्ते
- उच्यते - भोगेन त्वितरे क्षपयित्वाऽथ सम्पद्यते (ब्र.सू.4-1-19) । तु शब्दः पक्षव्यावृत्यर्थः
। इतरे आरब्धकार्ये पुण्यपापे फलभोगेन क्षपयित्वैव ब्रह्म सम्पद्यते । ते च प्रारब्धपुण्यपापे
विद्यायोनिशरीरमात्रोपभोग्यफले चेत् - विद्यायोनिशरीरावसाने  ब्रह्म सम्पद्यते । अनेक
शरीरभोग्यफले चेत् तदवसाने सम्पद्यते । भोगेनैव क्षपयितव्यत्वात् प्रारब्धकर्मणोः ।
तस्य तावदेव चिरं यावन्न विमोक्ष्ये इति न तद्देहविमोक्ष इत्युच्यते । अपि तु देहारम्भककर्मविमोक्ष
एवेति प्रतिपादितम् । प्रकृतमनुसरामः ।।
6.14.3
स य एषोऽणिमा, ऐतदात्म्यमिदँ सर्वम् । तत्सत्यम् ।
स आत्मा । तत्वमसि श्वेतकेतो इति । भूय एव मा
भगवान् विज्ञापयत्विति । तथा सोम्येति होवाच ।। 3 ।।
"	प्र. - स य एषोऽणिमा इत्यादि । उक्तोऽर्थः । भूय एव इत्यादि । ननु देहविमोक्षानन्तरं"
ब्रह्मसम्पत्तिरित्ययुक्तम् । देवोऽहं मनुष्योऽहं इत्यभिमानस्य कदाऽप्यनुपरततया यावदात्मभावित्वेन
देवादिशरीरसम्बन्धस्यापि यावदात्मभावित्त्वात् । अतो देहराहित्योपजीविनी ब्रह्मसम्पत्तिरपि
न श्रद्धेयेति मन्वानेन श्वेतकेतुना भूय एव मा भगवान् विज्ञापयत्विति प्रार्थितः  तथा इत्युवाचेत्यर्थः ।
।। इति षष्ठप्रपाठके चतुर्दशखण्डभाष्यम् ।।
6.15.1
पुरुषँ  सोम्योपतापिनं  ज्ञातयः  पर्युपासते, जानासि मां
जानासि मामिति । तस्य यावन्न वाङ्मनसि सम्पद्यते मनः
प्राणे प्राणस्तेजसि तेजः परस्यां देवतायाम्, तावज्जानाति ।। 1 ।।
"	प्र. - पुरुषं सोम्य इत्यादि । हे सोम्य! उपतापिनम् मरणवेदनाक्रान्तं पुरुषं बन्धवो"
मां जानासि किम्?  मां जानासि किम्? इत्यसकृद्वदन्तः परितस्तिष्ठन्ति । स तु मुमूर्षुः
पूर्वोक्तसत्संपत्तिपर्यन्तं तान् जानातीत्यर्थः ।
"	अथ यदाऽस्य इत्यादि । सत्सम्पत्त्यनन्तरन्तु तान् न जानाति इत्यर्थः । ततश्च सर्वेषां"
मरणदशायां सत्सम्पत्तौ देहाभिमानाननुवृत्तेः तत्प्रयुक्त देहसम्बन्ध नित्यताशङ्काया
असम्भवात्, तस्य तावदेव चिरं यावन्न विमोक्ष्ये इति देहसम्बन्धात्यन्तनिवृत्तिप्रतिपादकश्रुतेः
नानुपपत्तिरिति भावः ।
6.15.2
अथ यदाऽस्य वाङ्मनसि सम्पद्यते मनः प्राणे
प्राणस्तेजसि तेजः परस्यां देवतायाम्, अथ न जानाति ।। 2 ।।
"	प्र. - पुरुषं सोम्य इत्यादि । हे सोम्य! उपतापिनम् मरणवेदनाक्रान्तं पुरुषं बन्धवो"
मां जानासि किम्?  मां जानासि किम्? इत्यसकृद्वदन्तः परितस्तिष्ठन्ति । स तु मुमूर्षुः
पूर्वोक्तसत्संपत्तिपर्यन्तं तान् जानातीत्यर्थः ।
"	अथ यदाऽस्य इत्यादि । सत्सम्पत्त्यनन्तरन्तु तान् न जानाति इत्यर्थः । ततश्च सर्वेषां"
मरणदशायां सत्सम्पत्तौ देहाभिमानाननुवृत्तेः तत्प्रयुक्त देहसम्बन्ध नित्यताशङ्काया
असम्भवात्, तस्य तावदेव चिरं यावन्न विमोक्ष्ये इति देहसम्बन्धात्यन्तनिवृत्तिप्रतिपादकश्रुतेः
नानुपपत्तिरिति भावः ।
6.15.3
स य एषोऽणिमा, ऐतदात्म्यमिदँ सर्वम् । तत् सत्यम् ।
स आत्मा । तत्त्वमसि श्वेतकेतो इति । भूय एव मा
भगवान् विज्ञापयत्विति । तथा सोम्येति होवाच ।। 3 ।।
"	प्र. - स य एषोऽणिमा प्रारब्धविमोक्षानन्तरभाविसम्पत्तिकर्मत्वेन पूर्वखण्डिकानिर्दिष्टः"
सच्छब्दितः स एषोऽणुः इत्यर्थः । शिष्टं स्पष्टम् । भूय एव मा भगवान् इत्यादि । ननु
देव-मनुष्यादिप्रकृत्यात्मकत्वाभिसन्धावनर्थो भवति, सदात्मकत्वाभिसन्धौ तु नानर्थप्राप्तिरिति
न श्रद्धेयम् । न ह्यभिसन्धिभेदमात्रेण महापुरुषार्थापुरुषार्थौ दृष्टचराविति मन्यमानेन
श्वेतकेतुना भूय एव मा भगवान् विज्ञापयत्विति प्रार्थितः तथाऽस्तु इत्युवाच इत्यर्थः ।।
।। षष्ठ प्रपाठके पञ्चदशखण्डभाष्यम् ।।
6.16.1
पुरुषं सेम्योत हस्तगृहीतमानयन्ति, अपहार्षीत्
स्तेयमकार्षीत् परशुमस्मै तपतेति । स यदि
तस्य कर्ता भवति, तत एवानृतमात्मानं कुरुते ।
सोऽनृताभिसन्धोऽनृतेनाऽऽत्मानमन्तर्धाय परशुं तप्तं
प्रतिगृह्णाति । स दह्यते । अथ हन्यते ।। 1 ।।
"	प्र. - ऐतदात्म्यमिदं सर्वं तत्सत्यम् इति सत्यभूतं सदात्मत्वमनुसन्धानस्यैवानर्थ निवृत्तिः"
। न तु प्रकृत्यात्मत्वलक्षणासत्यानुसन्धाननिष्ठस्यानर्थपरिहार इत्याह - पुरुषं सोम्य
इत्यादि । हे सोम्य! लोके राजपुरुषाः हस्ते पुरुषं गृहीत्वा आनयन्ति । कोऽपराधोऽनेन
कृत इति परैः पृष्टास्सन्तः अपहारं कृतवान् । चौर्यरूपेणापहारं कृतवान् । अपहृत्य च
अपनिह्नुते । अत एतस्य शोधनार्थं परशुं अयः पिण्डमस्मै तपतेति वदन्तः आनयन्तीत्यर्थः ।  स यदि तस्य
इत्यादि । सः हस्तगृहीतः पुरुषः न मया द्रव्यमपहृतमिति द्रव्यापहारमपह्नुवानः यद्यपहारस्य
कर्ता स्यात् तदा असत्यप्रतिज्ञत्वात् स्वात्मानमनृतं करोति । अनृताभिसन्ध्यन्तर्हितः
सततः तप्तं परशुं राजपुरषार्पितं हस्तेन प्रतिगृह्णाति । ततस्स दह्यते राजपुरुषैः हन्यते च इत्यर्थः ।।
"	अथ यदि इत्यादि । स यदि तस्य चौर्यस्य अकर्तैव सन्तोहमपाहार्षमिति प्रतिजानीयात्, तदा"
सत्याभिसन्धिवशेनैवात्मानं सत्यं कृत्वा सत्येनात्मानमन्तर्धाय परशुं तप्तं गृह्णाति
। सत्याभिसन्धिवशादेव प्रतिबद्धदाहो राजपुरुषैः मुच्यते ।।
"	प्र. - ऐतदात्म्यमिदं सर्वं तत्सत्यम् इति सत्यभूतं सदात्मत्वमनुसन्धानस्यैवानर्थ निवृत्तिः"
। न तु प्रकृत्यात्मत्वलक्षणासत्यानुसन्धाननिष्ठस्यानर्थपरिहार इत्याह - पुरुषं सोम्य
इत्यादि । हे सोम्य! लोके राजपुरुषाः हस्ते पुरुषं गृहीत्वा आनयन्ति । कोऽपराधोऽनेन
कृत इति परैः पृष्टास्सन्तः अपहारं कृतवान् । चौर्यरूपेणापहारं कृतवान् । अपहृत्य च
अपनिह्नुते । अत एतस्य शोधनार्थं परशुं अयः पिण्डमस्मै तपतेति वदन्तः आनयन्तीत्यर्थः
।  स यदि तस्य इत्यादि । सः हस्तगृहीतः पुरुषः न मया द्रव्यमपहृतमिति द्रव्यापहारमपह्नुवानः
यद्यपहारस्य कर्ता स्यात् तदा असत्यप्रतिज्ञत्वात् स्वात्मानमनृतं करोति । अनृताभिसन्ध्यन्तर्हितः
सततः तप्तं परशुं राजपुरषार्पितं हस्तेन प्रतिगृह्णाति । ततस्स दह्यते राजपुरुषैः हन्यते च इत्यर्थः ।।
"	अथ यदि इत्यादि । स यदि तस्य चौर्यस्य अकर्तैव सन्तोहमपाहार्षमिति प्रतिजानीयात्, तदा"
सत्याभिसन्धिवशेनैवात्मानं सत्यं कृत्वा सत्येनात्मानमन्तर्धाय परशुं तप्तं गृह्णाति
। सत्याभिसन्धिवशादेव प्रतिबद्धदाहो राजपुरुषैः मुच्यते ।।
6.16.3
स यथा  तत्र न दाह्येत ऐतदात्म्यमिदँ सर्वम् ।
तत् सत्यम् । स आत्मा ।  तत्त्वमसि  श्वेतकेतो  इति  ।
तद्धास्य विजज्ञाविति विजज्ञाविति ।। 3 ।।
"	प्र. - स यथा तत्र न दाह्येत । सः सत्याभिसन्धः पुमान् तत्र परशुग्रहणे यथा न दाह्यते,"
न दह्यते इत्यर्थः । एवं
सदात्मकत्वलक्षणसत्याभिसन्धिः पुमान् सांसारिकैः अनर्थैः न स्पृश्यत इत्यर्थः । ऐतदात्म्यमिदँ
इति । अतः सर्वस्य सदात्मकत्वानुसन्धानमेव सत्याभिसन्धिरिति सर्वान्तर्गतस्त्वमपि सदात्मक
इति सदात्मकत्वरूपसत्याभिसन्धिमान्भव । तेन संसारदाहानभिभूतो मुच्यस इत्यर्थः । तद्धास्य
विजज्ञाविति विजज्ञाविति । सच्छब्दितं तत् परंब्रह्म अस्य गुरोर्वचनात् विजज्ञौ ज्ञातवान्
श्वेतकेतुः इत्यर्थः । द्विरुक्तिः अध्यायसमाप्त्यर्था ।
"	अत्र व्यासार्यैः, तद्धास्य विजज्ञौ इत्यत्र विजज्ञौ इदं पदं अविज्ञातं विज्ञातम् इति"
प्रक्रमश्रुतविज्ञानशब्दसमानार्थकं अत1 उपासनवचनमित्युक्तं तत्तु सम्भवाभिप्रायेण, पूर्वत्र
अष्टकृत्वोऽभ्यस्तेन भूय एव मा भगवान् विज्ञापयतु इति वाक्येन तन्मे विजानीहि इति वाक्येन
च प्रस्तुत विज्ञानविषयत्वादस्य विजज्ञाविति पदस्य, तत्र च वाक्ये उपासनप्रसक्तेः अभावात् ।
न हि विज्ञापयतु इत्यत्र उपासनं कारयतु इत्यर्थो युक्तः । त्रिवृत् त्रिवृदेकैका भवति,
तन्मे विजानीहि इति वाक्ये । भूय एव मा भगवान् विज्ञापयतु  इति वाक्ये, तद्धास्य विजज्ञाविति
विजज्ञाविति वाक्ये च, पूर्वत्र त्रिवृत्करणे2  श्रुतस्य विजानातेरुपासनार्थत्वाभावेन
इहापि तथात्वस्यैव युक्तत्वादिति द्रष्टव्यम् । केचित्तु त्रिवृत्करणप्रकरणे च अत्र
च श्रुतानां विज्ञानशब्दानाम् उपासनार्थत्वे दोषाभावदेतेषां विज्ञानशब्दानाम् उपासनार्थत्वमेव
। अथ वा मध्ये विज्ञानशब्दानामतथात्वेऽपि उपक्रमोपसंहारैकरूप्यार्थमुपक्रमस्थविज्ञानशब्दवदुपसंहारस्थं
विजज्ञौ इति पदमुपासनार्थमेवेति वदन्ति ।
"	एतद्विषयमधिकरणं लिख्यते - समन्वयाध्याये प्रथमपादे - सर्वं हि जगत् सुख-दुःखमोहात्मकं"
दृष्टम् । लोके हि एकस्यैव रूपयौवनशालिनो योषित्पिण्डस्य भर्तारं प्रति सुखरूपत्वम्,
सपत्नीजनं प्रति दुःखरूपत्वम्, कामुकपुरुषान्तरं प्रति मोहरूपत्वञ्च दृष्टम् । अतः सुख-दुःख-मोहात्मकतया
सत्त्वरजस्तमोमयस्य जगतः तदनुरूपमेव कारणं वक्तव्यम् इति युक्तिसिद्धं त्रिगुणात्मकं
प्रधानं सर्वज्ञ-कपिलस्मृति सिद्धम् सद्विद्याप्रतिपाद्यमिति पूर्वपक्षे प्राप्ते उच्यते -
"	ईक्षतेर्नाशब्दम् (ब्र.सू.1-1-5) । शब्दः प्रमाणमेव न भवति यस्य तदशब्दं आनुमानिकमिति"
यावत् । आनुमानिकं प्रधानं न सदेव सोम्येदमग्र आसीत् इति सच्छब्दितम् । अपि तु परं ब्रह्मैव
। कुतः? ईक्षतेः ईक्षणादित्यर्थः । यद्यपि इक्श्तिपौ धातुनिर्देशे वक्तव्यौ इति ईक्षतिशब्दो
धातुवाची । तथाऽपि इह धातुवाचिना ईक्षतिशब्देनार्थो लक्ष्यते । तदैक्षत बहुस्यां प्रजायेयेति
इति सच्छब्दितस्येक्षणकथनात्, अचेतने ईक्षणासम्भवात् । न च एकविज्ञानेन सर्वविज्ञानं
प्रतिज्ञाय मृत्पिण्डादिदृष्टान्तस्य च उपन्यासेन अनुमानवेषत्वप्रतीतेः आनुमानिकमेव
प्रधानमिह प्रतिपाद्यत इति शङ्क्यम् । प्रतिज्ञादृष्टान्तोपन्यासेऽपि प्रधानभूतहेत्ववयवानुपदेशेन
अनुमानोपन्यासरूपत्वाभावात् । न च, तेजसा सोम्य शुङ्गेन  सन्मूलमन्विच्छ  इति कार्यलिङ्गोपन्यासात्
अनुमानविवक्षाप्रतीयत एवेति वाच्यम् । उपक्रमोपसंहाराद्यन्तर्गतोपपत्तिरूपतात्पर्यलिङ्गतया
कार्यलिङ्गोपन्यासेऽपि सांख्याभिमतसुखदुःखमोहान्वितत्वरूपहेतूपन्यासादर्शनात् ।
"	गौणश्चेन्नात्मशब्दात् (ब्र.सू.1-1-6) । ननु तत्तेज ऐक्षत इति अचेतने तेज आदौ श्रुतस्येक्षणस्य"
मुख्यस्यासम्भवेन कार्यौन्मुख्यलक्षणार्थस्यैव समाश्रयणीयतया सच्छब्दितेऽपि श्रूयमाणमीक्षणं
गौणमेवास्त्विति चेन्न; ऐतदात्म्यमिदं सर्वं तत्सत्यं स आत्मा इति सत
आत्मत्वप्रतिपादकश्रुतिकोप3 प्रसङ्गेन गौणेक्षणप्राय4पाठस्यानादर्तव्यत्वात्, तेजः -
प्रभृतिशब्दानामपि परमात्मपरतया तत्रापि ईक्षणस्य मुख्यत्वसम्भवाच्च । तन्निष्टस्य मोक्षोपदेशात
(ब्र.सू.1-1-7) । तस्य तावदेव चिरं यावन्न विमोक्ष्ये इति सदात्मकत्वविद्यानिष्ठस्य
शरीरपातमात्रान्तरायब्रह्मसम्पत्ति- लक्षणमोक्षश्रवणात् । न हि प्रकृत्यात्मत्वानुसन्धाननिष्ठस्य
मोक्षस्सांख्यमतेऽपि संप्रतिपन्नः ।
"	हेयत्वावचनाच्च (ब्र.सू.1-1-8) । यदि सच्छब्दितं प्रधानं स्यात् तर्हि सदात्मकत्वं"
मुमुक्षोर्हेयतया उपदेश्यं स्यात् न तु अनुसम्धेयत्वेनेत्यर्थः ।
"	प्रतिज्ञाविरोधात् (ब्र.सू.1-1-9) । प्रधानविज्ञाने तत्कार्याचेतनमात्रविज्ञानेऽपि"
चिदचिदात्मकसर्वप्रपञ्चविज्ञानाभावेन एकविज्ञानेन सर्वविज्ञानप्रतिज्ञा पीड्येत । स्वाप्ययात्
(ब्र.सू.1-1-10) । सता सोम्य तदा सम्पन्नो भवति इति श्रुतिः, सत्सम्पत्तिं स्वमपीतो
भवति इति स्वाप्ययत्वेन बोधयति । सच्छब्दितस्य प्रधानत्वे स्वशब्दार्थभूतमात्मत्वं नोपपद्यते
। ब्रह्मत्वे तु स्वशब्दार्थभूतमात्मत्वमुपपद्यते । तथा अचेतने अकारणे जीवस्याप्ययशब्दितो
लयश्च नोपपद्यते । गति सामान्यात् (ब्र.सू.1-1-11) । सर्वेषु वेदान्तेषु, आत्मा वा इदमेक
एवाग्र आसीत् (ऐ.उ.1-1-1) एको ह वै नारायण आसीत् (महो1-1) सत्यं ज्ञानमनन्तं ब्रह्म
(तै.आन.2-1) इत्यादिषु चेतनकारणत्वावगतेः तत्साम्यमेवेहापि वक्तव्यम् । अतः तदैकार्थ्याय
इहापि सच्छब्दितं ब्रह्मैव कारणत्वेन निर्दिश्यते ।
"	श्रुतत्वाच्च (ब्र.सू.1-1-12) । अस्यामेव उपनिषदि सच्छब्दवाच्यस्य अद्वितीयत्व-नामरूपव्याकर्तृत्व-सर्वज्ञत्व-सर्वशक्तित्व-सर्वाधारत्व-अपहतपाप्मत्वादीनां"
श्रवणात् न अचेतनं प्रधानं सच्छब्दितमिति स्थितम् ।।
।। इति षष्ठप्रपाठके षोडशखण्डभाष्यम् ।।
।। इति छान्दोग्योपनिषद्भाष्ये षष्ठप्रपाठक भाष्यम् ।।
7.1.1
अधीहि भगव इति होपससाद सनत्कुमारं नारदस्तँ होवाच
यद्वेत्थ तेन मोपसीदततस्त ऊर्वं वक्ष्यामीति ।। 1 ।।
"	प्र. - भूमविद्या प्रस्तूयते - अधीहि भगव इति इति । सनत्कुमारं योगीन्द्रं1 नारदऋषिः"
अधिहि भगव इति मन्त्रोच्चारणपूर्वकं विधिवदुपसन्न इत्यर्थः । अधिहि - अधीष्वेत्यर्थः
। तँ होवाच - तम् - उपसन्नं नारदं सनत्कुमार उवाचेत्यर्थः । तदेवाह - यद्वेत्थ तेन मोपसीद
यत्त्वम् ज्ञातवानसि तदिदमहं जान इति तत्प्रख्यापनेन मामुपसीद । ततस्त ऊर्ध्वं वक्ष्यामीति
- तत ऊर्ध्वं ज्ञातांशातिरिक्तम् । ज्ञातांशस्योपदेशो व्यर्थ इति भावः ।
7.1.2
स होवाचर्ग्वेदं भगवोऽध्येमि यजुर्वेदँ सामवेदमाथर्वणं
चतुर्थमितिहासपुराणं पञ्चमं वेदानां वेदं पित्र्यँ राशिं दैवं
निधिं वाकोवाक्यमेकायनं देवविद्यां ब्रह्मविद्यां भूतविद्यां
क्षत्रविद्यां नक्षत्रविद्याँ सर्पदेवजनविद्यामेतद्भगवोऽध्येमि ।। 2 ।।
"	प्र. -  स होवात । सः - नारदः ऋग्वेदं भगवोऽध्येमि हे भगवन्  अध्ये मि स्मरामि । वेद्मीतियावत्"
। यद्वेत्थ इति वेदनस्य उक्तत्वात् । यजुर्वेदं सामवेदं इत्यादि । वेदानध्यापयामास महाभारतपञ्चमान्
(म.भा.आदि - 57-74) इतिवददृगादिभिः इतिहासस्यात्र 1पञ्चमत्वोक्तिः1। वेदानां वेदम् इति
। वेदानाम् ऋगादीनां वेदम् प्रकृति-प्रत्ययविभागावेदकम् । व्याकरणमित्यर्थः । पित्र्यम्
- श्राद्धकल्पम् । राशिं -
गाणितम् । दैवं - उत्पातज्ञानम् । निधिं - निधिदर्शनोपायप्रदर्शक1शास्त्रम् । वाक्योवाक्यम्
- तर्कशास्त्रम् । एकायनम् - एकायनशाखाम् । देवाविद्यां ब्रह्मविद्याम् - इत्यादि ।
देवविद्या - देवतोपासनप्रकारविद्या । ब्रह्मविद्या -
वेदाङ्गभूतशिक्षादिविद्या । भूतविद्या -  वशीकरणविद्या । क्षत्रविद्या - धनुर्वेदः ।
नक्षत्रविद्या - ज्यौतिषम् । सर्पविद्या - गारुडविद्या । देवविद्या - गान्धर्वशास्त्रम्
। जनविद्या - आयुर्वेदः । एतद्भगवोऽध्येमि अहमेतत् सर्वं जानामीत्यर्थः ।।
7.1.3
सोऽहं भगवो मन्त्रविदेवाऽस्मि ; नाऽऽत्मवित् ।
श्रुतँ ह्येव मे भगवद्दृशेभ्यः, तरति शोकमात्मविदिति ।
सोऽहं भगवः शोचामि, तं मा भगवाञ्छोकस्य पारं
"तारयत्विति । तँ	 होवाच यद्वै किञ्चैतदद्यगीष्ठाः, नामैवैतत् ।। 3 ।।"
"	प्र. - सोऽहं भगवो इत्यादि । हे भगवः ! पूजावन् ! अहमेतत्  सर्वं जानन्नपि मन्त्रविदेवाऽस्मि"
- शब्दब्रह्मनिष्ठ एवास्मि । यद्वा मन्त्रप्रधानकर्मनिष्ठ इति वाऽर्थः । नात्मविदस्मि
न परब्रह्मवित् । आत्मशब्दस्य तस्मिन्नेव मुख्यत्वात्, जीवस्यापेक्षितात्मत्वेन निरङ्कुशात्मत्वाभावाच्च
। मन्त्रवित्त्वादात्मवित्वे किमधिकं स्यादित्यत्राह - भगवदृश्येभ्यः - भवादृशेभ्यो
महद्भ्यः आत्मविच्छोकं संसारं तरति इति मे श्रुतमेव हि । म इति सम्बन्धसामान्ये षष्ठी
। मया श्रुतमित्यर्थः । सोऽहं भगवः इत्यादि । एादृशविद्यासंपन्नो़ऽपि अहम् आत्म ज्ञानराहित्याच्छोकार्णवे
पतितोऽस्मि इत्यर्थः । तँ तादृशं मां भगवानात्मज्ञानेन शोकार्णवस्य पारं कारयातु इत्युवाचेत्यर्थः
। तँ होवाच ।  सनत्कुमार इति शेषः । यद्वै किञ्च इति । अध्यगीष्ठाः अधीतवानसीत्यर्थः
। अत्र तेषां नामैवात्मेति प्रतिवचने दातव्ये नामैवैतदिति अधीतऋग्वेदादिसामानाधिकरण्येन
प्रतिवक्तुः सामानाधिकरण्यनिर्देशार्हत्वमेव आत्मत्वमिति भावः ।।
7.1.4
नाम वा ऋग्वेदो यजुर्वेदः सामवेद आथर्वणश्चचतुर्थ
इतिहासपुराणः पञ्चमो वेदानां वेदः पित्र्यो राशिः दैवो
निधिः वाकोवाक्यमेकायनं देवविद्या ब्रह्मविद्या भूतविद्या
क्षत्रविद्या नक्षत्रविद्या सर्पदेवजनविद्या नामैवैतन्नामोपास्वेति ।। 4 ।।
"	प्र. - तदेव प्रपञ्चयति - नाम वा ऋग्वेदो इत्यादिना । स्पष्टोऽर्थः । उपसंहरति - नामैवैतत्"
इति । नामरूपमयत्वात् प्रपञ्चस्य, विशिष्य ऋग्वेदादिलक्षण- शब्दराशेः नामरूपत्वाच्च,
सर्वं नामैव इत्यर्थः । ततः किमित्यत्राह - नामोपास्वेति । अत्र ब्रह्मेतिशेषः । नाम
ब्रह्मेत्युपास्वेत्यर्थः ।।
7.1.5
स यो नाम ब्रह्मेत्युपास्ते, यावन्नाम्नो गतं तत्रास्य
यथाकामचारो भवति,यो नाम ब्रह्मेत्युपास्ते ।
आस्ति भगवो नाम्नो भूय इति । नाम्नो वाव
भयोऽस्ति इति । तन्मे भगवान् ब्रवीत्विति ।। 5 ।।
"	प्र. - तस्य फलमाह - स यो नाम इत्यादि । नाम प्रवृत्तिः यावति देशे तावति देशे नामब्रह्मोपासकस्य"
यथेष्टं सञ्चरणं भवति इत्यर्थः । उक्तमेव पुनरुपसंहरति - यो नाम ब्रह्म इति । आत्मानं
जिज्ञासमानं प्रति ब्रह्मत्वेन नामोपदर्शनस्य आत्मत्वब्रह्मत्वे अन्यूनानतिरिक्तवृत्तिधर्माविति
भावः । ब्रह्मशब्दप्रवृत्तिनिमित्तं बृहत्त्वं नाम्नि न पुष्कलमिति मत्वा नामोपदेशेन
अपरितुष्टस्सन्नारदः पृच्छति - अस्मि भगवो नात्मो भूय इति । वैपुल्यार्थात् बहुशब्दादातिशायनिके
ईयसुन् प्रत्यये भूय इति रूपम् । किन्तु आत्मनोऽपि विपुलतरं किञ्चिदस्तीति प्रश्रार्थः
। वैपुल्यञ्च गुणोत्कर्षकृतं 1न1 तु परिमाणकृतम् । तथैवोत्तरत्र प्रपञ्चनादिति द्रष्टव्यम्
। अत्र नाम्नो बृहत्त्वलक्षणब्रह्मत्वे
अधीते ततोऽपि किं बृहदस्मीति प्रष्टव्ये ततोऽपि किं भूयोऽस्तीति प्रश्नाद्भूयस्त्वं
बहत्वञ्चैकमिति ज्ञाप्यते ।  गुरुराह - नात्मो वाव भूयोऽस्तीति । शिष्य आह - तन्मे
भगवान् बवीत्विति । स्पष्टोऽर्थः ।।
"	।। इति सप्तमप्रपाठके प्रथमखण्डभाष्यम् ।।"
7.2.1
वाग्वाव नाम्नो भूयसी । वाग्वाव ऋग्वेदं विज्ञापयति यजुर्वेदँ
सामवेदमाथर्वणं चतुर्तमितिहासपुराणं पञ्चमं वेदानां वेदं पित्र्यं
राशिं दैवं निधिं वाकोवाक्यमेकायनं देवविद्यां ब्रह्मविद्यां भूतविद्यां
क्षत्रविद्यां नक्षत्रविद्यां सर्पदेवजनविद्याम्, दिवञ्च पृथिवीञ्च
वायुञ्चाऽऽकाशञ्चाऽऽपश्च तेजश्च देवाँश्च मनुष्याँश्च पशूँश्च
वयाँसि च तृणवनस्पतीञ्छ वापदान्याकीटपतङ्गपिपीलिकं
धर्मञ्चाधर्मञ्च सत्यञ्चानृतञ्च  साधु च असाधु च हृदयज्ञञ्चाहृदयज्ञञ्च ।
यद्वै वाङ्नाभविष्यत् - न धर्मो नाधर्मो व्यज्ञापयिष्यत् ; न सत्यम्,
नानृतम्, न साधु, नासाधु, न हृदयज्ञो, नाहृदयज्ञ वागेवैतत् सर्वं
विज्ञापयति । वाचमुपास्स्वेति ।। 1 ।।
"	प्र. -  गुरुराह - वाग्वावनात्मो भूयसी  । वावशब्दः प्रसिद्धौ । तदेव प्रपञ्चयति -"
वाग्वा ऋग्वेदं विज्ञापयति । वै शब्दो अवधारणे । यजुर्वेदम् इत्यादि । हृदयज्ञः - मनोज्ञः
। हृदयप्रिय इत्यर्थः । शिष्टं  स्पष्टम् । एतत्सर्वं वागेव विज्ञापयतीति पूर्वेणान्वयः
। वागभावे एतत् ज्ञानं नास्तीत्यपि दर्शयति - यद्वै वाङ्नाभविष्यत् इत्यादि । वागिन्द्रियाभावे
वेदाध्ययनाद्यभावात् धर्मादिकं विज्ञातञ्च नाभविष्यदित्यर्थः । न सत्यं
नानृतम् इत्यादि । स्पष्टम् ।।
"	स यो वाचं ब्रह्म इत्यादि सर्वं पूर्ववत् ।।"
7.2.2
स यो वाचं ब्रह्मेत्युपास्ते, यावद्वाचो गतम्, तत्रास्य यथाकामचारो
भवति यो वाचं ब्रह्मेत्युपास्ते । अस्ति भगवो वाचो भूय इति ।
वाचो वाव भूयोऽस्तीति । तन्मे भगवान् ब्रवीत्विति ।। 2 ।।
"	प्र. -  गुरुराह - वाग्वावनात्मो भूयसी  । वावशब्दः प्रसिद्धौ । तदेव प्रपञ्चयति -"
वाग्वा ऋग्वेदं विज्ञापयति । वै शब्दो अवधारणे । यजुर्वेदम् इत्यादि । हृदयज्ञः - मनोज्ञः
। हृदयप्रिय इत्यर्थः । शिष्टं  स्पष्टम् । एतत्सर्वं वागेव विज्ञापयतीति पूर्वेणान्वयः
। वागभावे एतत् ज्ञानं नास्तीत्यपि दर्शयति - यद्वै वाङ्नाभविष्यत् इत्यादि । वागिन्द्रियाभावे
वेदाध्ययनाद्यभावात् धर्मादिकं विज्ञातञ्च नाभविष्यदित्यर्थः । न सत्यं
नानृतम् इत्यादि । स्पष्टम् ।।
"	स यो वाचं ब्रह्म इत्यादि सर्वं पूर्ववत् ।।"
"	 ।। इति सप्तम प्रपाठके द्वितीयखण्डभाष्यम् ।।"
7.3.1
मनो वाव वाचो भूयः । यथा वै द्वे वाऽऽमलद्वे वा कोले
द्वौ वाऽक्षौ मुष्टिरनुभवति, एवं वाचञ्च नाम च मनोऽनुभवति ।
स यदा मनसा मनस्यति - मन्त्रानधीयेयेति, अथाधीते ;
कर्मणि, कुर्वीथेति, अथ कुरुते; पुत्रांश्च पशूँश्चेच्छेयेति, अथेच्छते ;
इमञ्च लोकममुञ्चेच्छेयेति, अथेच्छते । मनो ह्यात्मा ।
मनो हि लोको मनो हि ब्रह्म । मन उपास्स्वेति ।। 1 ।।
"	प्र. - गुरुराह - मनो वाव इत्यादि । यथा वै द्वे वा इत्यादि । यथा आमलकफलद्वयं वा"
कोलफलद्वयं वा विभीतकफलद्वयं वा मुष्टावन्तर्गतं भवति, एवं
वाङ्नामनी मनस्यन्तर्गते इत्यर्थः । तदेव उपपादयति - स यदा मनसा मनस्यति इत्यादि । सः
- पुरुषः यदा मनसा मन्त्रानधीयेय मन्त्रानुच्चारयेयमिति मनस्यति मनुते, तदनन्तरमेवाधीते
। कर्माणि करवाणि इति मननान्तरमेव कर्माणि कुरुते । पुत्रांश्च पशूँश्चेच्छेयम्, इमञ्च
लोकं अमुं लोकञ्चेच्छेयमिति मत्वा इच्छति । अतश्च मननलक्षणमनोव्यापाराधीनत्वाद्वागादिप्रवृत्तेः
मनसो भूयस्त्वमिति भावः । मनोह्यात्मा इत्यादि । मनोऽधीनत्वात् आत्मधर्मभूतकर्तृत्वादेः
मन एवात्मा । लोकस्यापि मनोव्यापाराधीनत्वात् मन एव लोकः । वागाद्यपेक्षया बृहत्वान्मनो
"हि ब्रह्म । मन उपास्वेति । अतस्त्वं मन उपास्वेत्यर्थः ।।	"
"	स यो मनो ब्रह्म इत्यादि । स्पष्टोऽर्थः ।।"
7.3.2
स यो मनो ब्रह्मेत्युपास्ते, यावन्मनसो गतम्, तत्रास्य यथा
कामचारो भवति, यो मनो ब्रह्मेत्युपास्ते ।
अस्ति भगवो मनसो भूय इति । मनसो वाव
भूयोऽस्तीति । तन्मे भगवान् ब्रवीत्विति ।। 2 ।।
"	प्र. - गुरुराह - मनो वाव इत्यादि । यथा वै द्वे वा इत्यादि । यथा आमलकफलद्वयं वा"
कोलफलद्वयं वा विभीतकफलद्वयं वा मुष्टावन्तर्गतं भवति, एवं
वाङ्नामनी मनस्यन्तर्गते इत्यर्थः । तदेव उपपादयति - स यदा मनसा मनस्यति इत्यादि । सः
- पुरुषः यदा मनसा मन्त्रानधीयेय मन्त्रानुच्चारयेयमिति मनस्यति मनुते, तदनन्तरमेवाधीते
। कर्माणि करवाणि इति मननान्तरमेव कर्माणि कुरुते । पुत्रांश्च पशूँश्चेच्छेयम्, इमञ्च
लोकं अमुं लोकञ्चेच्छेयमिति मत्वा इच्छति । अतश्च मननलक्षणमनोव्यापाराधीनत्वाद्वागादिप्रवृत्तेः
मनसो भूयस्त्वमिति भावः । मनोह्यात्मा इत्यादि । मनोऽधीनत्वात् आत्मधर्मभूतकर्तृत्वादेः
मन एवात्मा । लोकस्यापि मनोव्यापाराधीनत्वात् मन एव लोकः । वागाद्यपेक्षया बृहत्वान्मनो
"हि ब्रह्म । मन उपास्वेति । अतस्त्वं मन उपास्वेत्यर्थः ।।	"
"	स यो मनो ब्रह्म इत्यादि । स्पष्टोऽर्थः ।।"
"	।। इति सप्तमप्रपाठके तृतीयखण्डभाष्यम् ।।"
7.4.1
चतुर्थ खण्डः
प्रथम-द्वितीय-तृतीयमन्त्राः
(संकल्पः मनसः भूयान् इति)
सङ्कल्पो वाव मनसो भूयान् । यदा वै सङ्कल्पयते अथ
मनस्यति, अथ वाचमीरयति, तामु नाम्नीरयति । नाम्नि मन्त्रा
एकं भवन्ति । मन्त्रेषु कर्माणि ।। 1 ।।
"	प्र. - गुरुराह - सङ्कल्पो वाव  इत्यादि । यदा वै इत्यादि । यदा इदं कर्तुं"
युक्तमिति सङ्कल्पयति । अथ तदा मनस्यति इदं कर्तव्यमिति मन्यते । ततश्च वागिन्द्रियं
प्रेरयति । तच्च वागिन्द्रियं नाम्नीरयति । शब्दोच्चारणविषये नियुङ्क्ते इत्यर्थः । शिष्टं स्पष्टम् ।।
"	तानि ह वा  इत्यादि । तान्येतानि नामादीनि सङ्कल्पः एकमयनं मार्गो येषां तानि सङ्कल्पैकायनानि,"
सङ्कल्पानुसारिणीति यावत् । सङ्कल्पः आत्मा कर्ता येषाम् तानि सङ्कल्पात्मकानि सङ्कल्पकर्तृकाणीत्यर्थः
। यद्वा सङ्कल्पः  । आत्मा व्यापको येषाम् तानि सङ्कल्पव्याप्तानीति यावत् । सङ्कल्पे
प्रितष्ठातानि असति सङ्कल्पे एषां न सत्ता । अतः सङ्कल्पाधीनसत्ताकानीति यावत् । समक्लृपताम्
इत्यादि । द्यौश्च पृथिवी च, निश्चलतया वर्तावहे इति सङ्कल्पं कृतवत्यावित्यर्थः ।
तथा वाय्वाकाशादयोऽपि स्वेनरूपेण वर्तामहे इति स्वस्वकार्यञ्च करवामहै इति सङ्कल्पं
कृतवन्त इत्यर्थः । तथा सङ्कल्पाभावे तथा प्रवृत्त्यसंभवादिति भावः । तेषाम् इति । अप्तेजोऽधीनत्वात्
वर्षणस्य, आपः तेजांसि च सम्यक् कल्पान्ताम् स्वस्वकार्यसमर्थानि भवन्तु, इत्येवं तत्सिद्ध्यै
वर्षं सङ्कल्पते इत्यर्थः । वर्षस्य इति । अन्नस्य वर्षाधीनत्वात् अन्नं वर्षसिद्ध्यै
सङ्कल्पते इत्यर्थः । अन्नस्य इति । अन्न समृद्धिं प्राणाः सङ्कल्पन्ते इत्यर्थः । प्राणानाम्
इति । मन्त्रोच्चारणस्य प्राणायत्तत्वात् मन्त्राः तत्सिद्धिमाशंसन्ते । मन्त्राणाम्
इति अग्निहोत्रादीनां
कर्मणां मन्त्र जन्यस्मृत्यधीनानुष्टानत्वादिति भावः । स्वर्गादिलोकस्य कर्माधीनसिद्धिकत्वादिति
भावः। लोकस्य इति । सर्वस्यापि भूतजातस्य 1लोककामत्वादिति1 भावः। अत्र अचेतनेषु सङ्कल्पकथनं
स्तुत्यर्थतया चेतनत्वारोपेण वा तदभिमानिदेवतापरतया वा उपपन्नमिति द्रष्टव्यम् । स एष
सङ्कल्पः - एतादृशमहिमशाली सङ्कल्प इत्यर्थः । सङ्कल्पमुपास्स्वेति । स्पष्टोऽर्थः ।।
"	स यः सङ्कल्पम्  इति । सङ्कलृप्तान् इत्यादि । संक्लृप्तान् संङ्कल्पसिद्धान् । ध्रुवान्"
नित्यान् भोगोपकरणैः प्रतिष्ठितान् । अव्यथमानान् शत्रुपीडादिरहितान् । एतादृशान् लोकान्
स्वयमपि ध्रुवत्वप्रतिष्ठितत्वाव्यथमानत्वयुक्तस्सन् अभिसिद्ध्यति प्राप्नोति इत्यर्थः
। यावत्सङ्कल्पस्य इत्यादि । स्पष्टोऽर्थः ।।
7.4.2
तानि ह वा एतानि सङ्कल्पैकायनानि संकल्पात्मकानि सङ्कल्पे
प्रतिष्ठितानि । समक्लृपतां द्यावापृथिवी, समकल्पेतां वायुश्चाऽऽकाशञ्च,
समकल्पन्तामापश्च  तेजश्च । तेषाँ सङ्कलृप्त्यै वर्षं सङ्कल्पते ।
वर्षस्य संक्लृप्त्या अन्नँ सङ्कल्पते । अन्नस्य संक्लृप्त्यै प्राणाः सङ्कल्पन्ते ।
प्राणानाँ संकलृप्त्यै मन्त्राः सङ्कल्पन्ते । मन्त्राणाँ संक्लृप्त्यै कर्माणि
सङ्कल्पन्ते । कर्मणाँ संक्लृप्त्यै लोकः सङ्कल्पते । लोकस्य संक्लृप्त्यै
सर्वं सङ्कल्पते । स एष सङ्कल्पः । सङ्कल्पमुपास्स्वेति ।। 2 ।।
"	प्र. - गुरुराह - सङ्कल्पो वाव  इत्यादि । यदा वै इत्यादि । यदा इदं कर्तुं"
युक्तमिति सङ्कल्पयति । अथ तदा मनस्यति इदं कर्तव्यमिति मन्यते । ततश्च वागिन्द्रियं
प्रेरयति । तच्च वागिन्द्रियं नाम्नीरयति । शब्दोच्चारणविषये नियुङ्क्ते इत्यर्थः । शिष्टं स्पष्टम् ।।
"	तानि ह वा  इत्यादि । तान्येतानि नामादीनि सङ्कल्पः एकमयनं मार्गो येषां तानि सङ्कल्पैकायनानि,"
सङ्कल्पानुसारिणीति यावत् । सङ्कल्पः आत्मा कर्ता येषाम् तानि सङ्कल्पात्मकानि सङ्कल्पकर्तृकाणीत्यर्थः
। यद्वा सङ्कल्पः  । आत्मा व्यापको येषाम् तानि सङ्कल्पव्याप्तानीति यावत् । सङ्कल्पे
प्रितष्ठातानि असति सङ्कल्पे एषां न सत्ता । अतः सङ्कल्पाधीनसत्ताकानीति यावत् । समक्लृपताम्
इत्यादि । द्यौश्च पृथिवी च, निश्चलतया वर्तावहे इति सङ्कल्पं कृतवत्यावित्यर्थः ।
तथा वाय्वाकाशादयोऽपि स्वेनरूपेण वर्तामहे इति स्वस्वकार्यञ्च करवामहै इति सङ्कल्पं
कृतवन्त इत्यर्थः । तथा सङ्कल्पाभावे तथा प्रवृत्त्यसंभवादिति भावः । तेषाम् इति । अप्तेजोऽधीनत्वात्
वर्षणस्य, आपः तेजांसि च सम्यक् कल्पान्ताम् स्वस्वकार्यसमर्थानि भवन्तु, इत्येवं तत्सिद्ध्यै
वर्षं सङ्कल्पते इत्यर्थः । वर्षस्य इति । अन्नस्य वर्षाधीनत्वात् अन्नं वर्षसिद्ध्यै
सङ्कल्पते इत्यर्थः । अन्नस्य इति । अन्न समृद्धिं प्राणाः सङ्कल्पन्ते इत्यर्थः । प्राणानाम्
इति । मन्त्रोच्चारणस्य प्राणायत्तत्वात् मन्त्राः तत्सिद्धिमाशंसन्ते । मन्त्राणाम्
इति अग्निहोत्रादीनां
कर्मणां मन्त्र जन्यस्मृत्यधीनानुष्टानत्वादिति भावः । स्वर्गादिलोकस्य कर्माधीनसिद्धिकत्वादिति
भावः। लोकस्य इति । सर्वस्यापि भूतजातस्य 1लोककामत्वादिति1 भावः। अत्र अचेतनेषु सङ्कल्पकथनं
स्तुत्यर्थतया चेतनत्वारोपेण वा तदभिमानिदेवतापरतया वा उपपन्नमिति द्रष्टव्यम् । स एष
सङ्कल्पः - एतादृशमहिमशाली सङ्कल्प इत्यर्थः । सङ्कल्पमुपास्स्वेति । स्पष्टोऽर्थः ।।
"	स यः सङ्कल्पम्  इति । सङ्कलृप्तान् इत्यादि । संक्लृप्तान् संङ्कल्पसिद्धान् । ध्रुवान्"
नित्यान् भोगोपकरणैः प्रतिष्ठितान् । अव्यथमानान् शत्रुपीडादिरहितान् । एतादृशान् लोकान्
स्वयमपि ध्रुवत्वप्रतिष्ठितत्वाव्यथमानत्वयुक्तस्सन् अभिसिद्ध्यति प्राप्नोति इत्यर्थः
। यावत्सङ्कल्पस्य इत्यादि । स्पष्टोऽर्थः ।।
"	।। इति सप्तम प्रपाठके चतुर्थखण्डभाष्यम् ।।"
7.4.3
स यः सङ्कल्पं  ब्रह्मेत्युपास्ते, संक्लृप्तान् वै स लोकान् ध्रुवान् ध्रुवः,
प्रतिष्ठितान् प्रतिष्ठितोऽव्यथमानान् अव्यथमानोऽभिसिद्ध्यति ।
यावत्सङ्कल्पस्य गतम्, तत्रास्य यथा कामाचारो भवति, यः सङ्कल्पं
ब्रह्मेत्युपास्ते । अस्ति भगवः सङ्कल्पाद् भूय इति । सङ्कल्पाद्वाव
भूयोऽस्तीति । तन्मे भगवान् ब्रवीत्विति ।। 3 ।।
"	प्र. - गुरुराह - सङ्कल्पो वाव  इत्यादि । यदा वै इत्यादि । यदा इदं कर्तुं"
युक्तमिति सङ्कल्पयति । अथ तदा मनस्यति इदं कर्तव्यमिति मन्यते । ततश्च वागिन्द्रियं
प्रेरयति । तच्च वागिन्द्रियं नाम्नीरयति । शब्दोच्चारणविषये नियुङ्क्ते इत्यर्थः । शिष्टं स्पष्टम् ।।
"	तानि ह वा  इत्यादि । तान्येतानि नामादीनि सङ्कल्पः एकमयनं मार्गो येषां तानि सङ्कल्पैकायनानि,"
सङ्कल्पानुसारिणीति यावत् । सङ्कल्पः आत्मा कर्ता येषाम् तानि सङ्कल्पात्मकानि सङ्कल्पकर्तृकाणीत्यर्थः
। यद्वा सङ्कल्पः  । आत्मा व्यापको येषाम् तानि सङ्कल्पव्याप्तानीति यावत् । सङ्कल्पे
प्रितष्ठातानि असति सङ्कल्पे एषां न सत्ता । अतः सङ्कल्पाधीनसत्ताकानीति यावत् । समक्लृपताम्
इत्यादि । द्यौश्च पृथिवी च, निश्चलतया वर्तावहे इति सङ्कल्पं कृतवत्यावित्यर्थः ।
तथा वाय्वाकाशादयोऽपि स्वेनरूपेण वर्तामहे इति स्वस्वकार्यञ्च करवामहै इति सङ्कल्पं
कृतवन्त इत्यर्थः । तथा सङ्कल्पाभावे तथा प्रवृत्त्यसंभवादिति भावः । तेषाम् इति । अप्तेजोऽधीनत्वात्
वर्षणस्य, आपः तेजांसि च सम्यक् कल्पान्ताम् स्वस्वकार्यसमर्थानि भवन्तु, इत्येवं तत्सिद्ध्यै
वर्षं सङ्कल्पते इत्यर्थः । वर्षस्य इति । अन्नस्य वर्षाधीनत्वात् अन्नं वर्षसिद्ध्यै
सङ्कल्पते इत्यर्थः । अन्नस्य इति । अन्न समृद्धिं प्राणाः सङ्कल्पन्ते इत्यर्थः । प्राणानाम्
इति । मन्त्रोच्चारणस्य प्राणायत्तत्वात् मन्त्राः तत्सिद्धिमाशंसन्ते । मन्त्राणाम्
इति अग्निहोत्रादीनां कर्मणां मन्त्र जन्यस्मृत्यधीनानुष्टानत्वादिति भावः । स्वर्गादिलोकस्य
कर्माधीनसिद्धिकत्वादिति भावः। लोकस्य इति । सर्वस्यापि भूतजातस्य 1लोककामत्वादिति1
भावः। अत्र अचेतनेषु सङ्कल्पकथनं स्तुत्यर्थतया चेतनत्वारोपेण वा तदभिमानिदेवतापरतया
वा उपपन्नमिति द्रष्टव्यम् । स एष सङ्कल्पः - एतादृशमहिमशाली सङ्कल्प इत्यर्थः । सङ्कल्पमुपास्स्वेति । स्पष्टोऽर्थः ।।
"	स यः सङ्कल्पम्  इति । सङ्कलृप्तान् इत्यादि । संक्लृप्तान् संङ्कल्पसिद्धान् । ध्रुवान्"
नित्यान् भोगोपकरणैः प्रतिष्ठितान् । अव्यथमानान् शत्रुपीडादिरहितान् । एतादृशान् लोकान्
स्वयमपि ध्रुवत्वप्रतिष्ठितत्वाव्यथमानत्वयुक्तस्सन् अभिसिद्ध्यति प्राप्नोति इत्यर्थः
। यावत्सङ्कल्पस्य इत्यादि । स्पष्टोऽर्थः ।।
"	।। इति सप्तम प्रपाठके चतुर्थखण्डभाष्यम् ।।"
7.5.1
चित्तं वाव संकल्पाद्भूयः । यदा वै चेतयते, अथ संकल्पयते ;
अथ मनस्यति ; अथ वाचमीरयति ; तामु नाम्नीरयति, नाम्नि
मन्त्रा एकं भवन्ति, मन्त्रेषु कर्माणि ।। 1 ।।
"	प्र. - चित्तं वाव इत्यादि । अध्यवसायाभिमानचिन्तावृत्तिभेदान्मन एव बुद्ध्यहङ्कारचित्तशब्दैः"
व्यपदिश्यते इति हस्तादयस्तु स्थितेऽतो नैवम् (ब्र.सू. 2-4-5) इति सूत्रे भाषितत्वात्
प्राप्तकालानुरुपातीतानागतविषयप्रयोजनचिन्तानुरूप प्रवृत्तिविशिष्टं मनश्चित्तम् इत्युच्यते
। चेतयति इति धात्त्वर्थोऽपि स एव। शिष्टं स्पष्टम् ।।
"	तानि ह वा एतानि इत्यदि । स्पष्टोऽर्थः । तस्माद्यद्यपि इत्यादि । बहुशास्त्रज्ञोऽपि"
पुमान् विषयप्रयोजननिरूपणलक्षणचित्तहीनो यदा भवेत् तदा लौकिकाः अयं नास्ति, अयं वेदेति
यत् तदपि नास्ति इत्येवं ज्ञातारं तदीयं शास्त्रज्ञानञ्चापलपन्तीत्यर्थः । किञ्च तत्र
युक्तिञ्च वदन्ति । का युक्तिः । यद्वा अयं इत्यादि । यत्  यदि अयं पुमान् विद्वान्
वै विद्वानेव स्यात्, तर्हि इत्थमचित्तो न स्यात् । तस्मात् एतस्य शास्त्रज्ञानमेव नास्तीत्याहुरित्यर्थः
। अथ यद्यल्पविच्छित्तवान् इति  । यद्यल्पशास्त्रविदपि चित्तवान् भवति तस्मै शुश्रूषन्ते
।  तद्वाक्यं श्रोतुमिच्छन्ति जना इत्यर्थः । चित्तं द्येवैषाम् इत्यादि । पूर्ववदर्थः ।।
"	स यश्चित्तम् इत्यादि । विद्वान् उपचितानित्यर्थः । इतरत्पूर्ववत् ।।"
7.5.2
तानि ह वा एतानि चित्तैकायनानि चित्तात्मानि चित्ते प्रतिष्ठितानि ।
तस्माद् यद्यपि बहुवित् अचित्तो भवति, नायमस्ति इत्येवैनमाहुः, यदयं वेद ।
यद्वा अयं विद्वान्, नेत्थमचित्तः स्यादिति । अथ यद्यल्पविच्चित्तवान्  भवति,
तस्मा एवोतशुश्रुषन्ते । चित्तं ह्येवैषामेकायनम्, चित्तमात्मा, चित्तं प्रतिष्ठा ।
चित्तमुपास्स्वेति ।। 2 ।।
"	प्र. - चित्तं वाव इत्यादि । अध्यवसायाभिमानचिन्तावृत्तिभेदान्मन एव बुद्ध्यहङ्कारचित्तशब्दैः"
व्यपदिश्यते इति हस्तादयस्तु स्थितेऽतो नैवम् (ब्र.सू. 2-4-5) इति सूत्रे भाषितत्वात्
प्राप्तकालानुरुपातीतानागतविषयप्रयोजनचिन्तानुरूप प्रवृत्तिविशिष्टं मनश्चित्तम् इत्युच्यते
। चेतयति इति धात्त्वर्थोऽपि स एव। शिष्टं स्पष्टम् ।।
"	तानि ह वा एतानि इत्यदि । स्पष्टोऽर्थः । तस्माद्यद्यपि इत्यादि । बहुशास्त्रज्ञोऽपि"
पुमान् विषयप्रयोजननिरूपणलक्षणचित्तहीनो यदा भवेत् तदा लौकिकाः अयं नास्ति, अयं वेदेति
यत् तदपि नास्ति इत्येवं ज्ञातारं तदीयं शास्त्रज्ञानञ्चापलपन्तीत्यर्थः । किञ्च तत्र
युक्तिञ्च वदन्ति । का युक्तिः । यद्वा अयं इत्यादि । यत्  यदि अयं पुमान् विद्वान्
वै विद्वानेव स्यात्, तर्हि इत्थमचित्तो न स्यात् । तस्मात् एतस्य शास्त्रज्ञानमेव नास्तीत्याहुरित्यर्थः
। अथ यद्यल्पविच्छित्तवान् इति  । यद्यल्पशास्त्रविदपि चित्तवान् भवति तस्मै शुश्रूषन्ते
।  तद्वाक्यं श्रोतुमिच्छन्ति जना इत्यर्थः । चित्तं द्येवैषाम् इत्यादि । पूर्ववदर्थः ।।
"	स यश्चित्तम् इत्यादि । विद्वान् उपचितानित्यर्थः । इतरत्पूर्ववत् ।।"
7.5.3
स यश्चित्तं ब्रह्मेत्युपास्ते, चित्तान् वै स लोकान् ध्रुवान् ध्रुवः,
प्रतिष्ठितान् प्रतिष्ठितोऽव्यथमानान् अव्यथमानोऽभिसिद्ध्यति -
यावच्चित्तस्य गतम्, तत्रास्य यथाकामचारो भवति, यश्चित्तं ब्रह्मेत्युपास्ते ।
अस्ति भगवश्चित्ताद्भूय इति । चित्ताद्वाव भूयोऽस्तीति ।
तन्मे भगवान् ब्रवीत्विति ।। 3 ।।
"	प्र. - चित्तं वाव इत्यादि । अध्यवसायाभिमानचिन्तावृत्तिभेदान्मन एव बुद्ध्यहङ्कारचित्तशब्दैः"
व्यपदिश्यते इति हस्तादयस्तु स्थितेऽतो नैवम् (ब्र.सू. 2-4-5) इति सूत्रे भाषितत्वात्
प्राप्तकालानुरुपातीतानागतविषयप्रयोजनचिन्तानुरूप
प्रवृत्तिविशिष्टं मनश्चित्तम् इत्युच्यते । चेतयति इति धात्त्वर्थोऽपि स एव। शिष्टं स्पष्टम् ।।
"	तानि ह वा एतानि इत्यदि । स्पष्टोऽर्थः । तस्माद्यद्यपि इत्यादि । बहुशास्त्रज्ञोऽपि"
पुमान् विषयप्रयोजननिरूपणलक्षणचित्तहीनो यदा भवेत् तदा लौकिकाः अयं नास्ति, अयं वेदेति
यत् तदपि नास्ति इत्येवं ज्ञातारं तदीयं शास्त्रज्ञानञ्चापलपन्तीत्यर्थः । किञ्च तत्र
युक्तिञ्च वदन्ति । का युक्तिः । यद्वा अयं इत्यादि । यत्  यदि अयं पुमान् विद्वान्
वै विद्वानेव स्यात्, तर्हि इत्थमचित्तो न स्यात् । तस्मात् एतस्य शास्त्रज्ञानमेव नास्तीत्याहुरित्यर्थः
। अथ यद्यल्पविच्छित्तवान् इति  । यद्यल्पशास्त्रविदपि चित्तवान् भवति तस्मै शुश्रूषन्ते
।  तद्वाक्यं श्रोतुमिच्छन्ति जना इत्यर्थः । चित्तं द्येवैषाम् इत्यादि । पूर्ववदर्थः ।।
"	स यश्चित्तम् इत्यादि । विद्वान् उपचितानित्यर्थः । इतरत्पूर्ववत् ।।"
"	।। इति सप्तमप्राप्ठके पञ्चमखण्डभाष्यम् ।।"
7.6.1
ध्यानं वाव चित्तात् भूयः । ध्यायतीव पृथिवी, ध्यायतीवान्तरिक्षम्,
ध्यायतीव द्यौर्ध्यायन्तीवाऽऽपो ध्यायन्तीव पर्वता ध्यायन्तीव देवमनुष्याः ।
तस्माद्य इह मनुष्याणां महत्तां प्राप्नुवन्ति, ध्यानापादाँशा इवैव ते
भवन्ति । अथ येऽल्पाः, कलहिनः पिशुना उपवादिनस्ते ।
अथ ये प्रभवो ध्यानापादाँशा इवैव ते भवन्ति । ध्यानमुपास्स्वेति ।। 1 ।।
"	प्र. - ध्यानं वाव  इत्यादि । ध्यानं हि विजातीयप्रत्ययान्तराव्यवहित- मेकचिन्तनम्"
इति ध्यानाच्च (ब्र.सू.-4-1-8) इति सूत्रे भाषितम् । यथा योगी ध्यायन्निश्चलो भवति,
एवं पृथिव्यादयोऽपि ध्यानलक्षणस्वमाहात्म्यप्रख्यापनायेव निश्चलास्सन्तो ध्यानमभिनयन्ति
। अतो ध्यानं माहात्म्यहेतुरित्यर्थः । सूत्रितञ्च, अचलत्वञ्चापेक्ष्य  (ब्र.सू.4-9-1)
इति । तत्र हि तिष्ठन् आसीनः शयानो वा ध्यानमनुतिष्ठेत्, विशेषाभावादिति प्राप्तेऽभिधीयते
- आसीनः सम्भवात् । (ब्र.सू. 4-1-7) आसीनः उपासनमनुतिष्ठेत् । कृतः ? सम्भवात् । आसीनस्यैव
हि एकाग्रचित्तता1 सम्भवति । स्थितिगत्योः प्रयत्नसापेक्षत्वात् । शयने च निद्रसम्भवात्
। ध्यानाच्च (ब्र.सू. 4-1-8)
विजातीयप्रत्ययान्तराव्यवाहितचिन्तालक्षणध्यानलक्षणत्वादुपासनस्य, तत्र च चित्तैकाग्र्यावश्यंभावेन,
तत्सिद्धये आसीनत्वस्यापेक्षितत्वाच्च । अचलत्वञ्चापेक्ष्य । निश्चलत्वरूपं सदृश्यमपेक्ष्य
ध्यायतीव पृथिवी ध्यायतीवान्तरिक्षम् इत्यादौ ध्यायति शब्दप्रयोगदर्शनात् ध्यातुर्निश्चलत्व
स्यापेक्षितत्वात्, आसीनस्यैव च निश्चलत्वसम्भवात् आसीनस्यैव उपासनमित्यर्थः । स्मरन्ति
च (ब्र.सू.4-1-10) उपविश्यासने युञ्ज्याद्योगमात्मविशुद्धये (भ.गी.6-12) इति ध्यानाङ्गतया
आसीनता स्मर्यते । अतो ध्याने चित्तैकाग्र्यस्यात्यावश्यकत्वात् तदर्थमासीनत्वमपेक्षितम् ।
"	यत्रैकाग्रता तत्राविशेषात् । (ब्र.सू. 4-1-11) यत एव चित्तैकाग्र्यं प्रधानहेतुः,"
अत एव यस्मिन् देशे चित्तैकाग्र्यं भवति, स एव देशोऽपेक्षितः । समे शुचौ शर्करावह्निवालुकाविवर्जित
(श्वे.उ.2-10) इत्यादिदेशाविशेषनियमस्यापि चित्तैकाग्र्यासिद्ध्यर्थत्वात् चित्तैकाग्र्यविरोधे
सोऽपि नादर्तव्य इत्यर्थ इति स्थितम् । प्रकृतमनुसरामः ।
"	तस्माद्य इह इत्यादि । ध्यानमापन्नाः ध्यानापादाः । ये मनुष्याणां मध्ये धनादिभिः महान्तः,"
ते ध्यानापादानां ध्यातृणाम् अंशा इव सदृशा इव भवन्ति । यथा ध्यातारोऽवचनाः, एवं महान्तोऽप्यवचनतया
ध्यातृसादृश्यं प्रतिपद्यन्ते इत्यर्थः । तन्न्यूनत्वे सति तत्सदृशत्वं तदंशत्वम् ।
महान्तोऽपि मनुष्याः यतो ध्यातृणाम् अंशा अतो ध्यानं श्रेष्ठमित्यर्थः । अथ येऽल्पाः
इति ।  ये अल्पाः - क्षुद्राः, ते कलहिनः - कलहशीलाः । पिशुनाः - परदोषोद्भावकाः, उपवादिनः
परेषां समीपे तद्दोषवदनशीलाः । वाचाटा भवन्ति, न तु ध्यातृसादृश्यलेशमपि प्रतिपद्यन्ते
इत्यर्थः । अथ ये प्रभवो इत्यादि । ये तु प्रभवः -
महान्तः ते अजल्पकाः सन्तः ध्यातृसदृशा भवन्ति । अतो ध्यानम् उपास्स्वेत्यर्थः ।।
"	स यो ध्यानम् इत्यादि । सर्वं पूर्ववत् ।।"
"	प्र. - ध्यानं वाव  इत्यादि । ध्यानं हि विजातीयप्रत्ययान्तराव्यवहित- मेकचिन्तनम्"
इति ध्यानाच्च (ब्र.सू.-4-1-8) इति सूत्रे भाषितम् । यथा योगी ध्यायन्निश्चलो भवति,
एवं पृथिव्यादयोऽपि ध्यानलक्षणस्वमाहात्म्यप्रख्यापनायेव निश्चलास्सन्तो ध्यानमभिनयन्ति
। अतो ध्यानं माहात्म्यहेतुरित्यर्थः । सूत्रितञ्च, अचलत्वञ्चापेक्ष्य  (ब्र.सू.4-9-1)
इति । तत्र हि तिष्ठन् आसीनः शयानो वा ध्यानमनुतिष्ठेत्, विशेषाभावादिति प्राप्तेऽभिधीयते
- आसीनः सम्भवात् । (ब्र.सू. 4-1-7) आसीनः उपासनमनुतिष्ठेत् । कृतः ? सम्भवात् । आसीनस्यैव
हि एकाग्रचित्तता1 सम्भवति । स्थितिगत्योः प्रयत्नसापेक्षत्वात् । शयने च निद्रसम्भवात्
। ध्यानाच्च (ब्र.सू. 4-1-8) विजातीयप्रत्ययान्तराव्यवाहितचिन्तालक्षणध्यानलक्षणत्वादुपासनस्य,
तत्र च चित्तैकाग्र्यावश्यंभावेन, तत्सिद्धये आसीनत्वस्यापेक्षितत्वाच्च । अचलत्वञ्चापेक्ष्य
। निश्चलत्वरूपं सदृश्यमपेक्ष्य ध्यायतीव पृथिवी ध्यायतीवान्तरिक्षम्
इत्यादौ ध्यायति शब्दप्रयोगदर्शनात् ध्यातुर्निश्चलत्व स्यापेक्षितत्वात्, आसीनस्यैव
च निश्चलत्वसम्भवात् आसीनस्यैव उपासनमित्यर्थः । स्मरन्ति च (ब्र.सू.4-1-10) उपविश्यासने
युञ्ज्याद्योगमात्मविशुद्धये (भ.गी.6-12) इति ध्यानाङ्गतया आसीनता स्मर्यते । अतो ध्याने
चित्तैकाग्र्यस्यात्यावश्यकत्वात् तदर्थमासीनत्वमपेक्षितम् ।
"	यत्रैकाग्रता तत्राविशेषात् । (ब्र.सू. 4-1-11) यत एव चित्तैकाग्र्यं प्रधानहेतुः,"
अत एव यस्मिन् देशे चित्तैकाग्र्यं भवति, स एव देशोऽपेक्षितः । समे शुचौ शर्करावह्निवालुकाविवर्जित
(श्वे.उ.2-10) इत्यादिदेशाविशेषनियमस्यापि चित्तैकाग्र्यासिद्ध्यर्थत्वात् चित्तैकाग्र्यविरोधे
सोऽपि नादर्तव्य इत्यर्थ इति स्थितम् । प्रकृतमनुसरामः ।
"	तस्माद्य इह इत्यादि । ध्यानमापन्नाः ध्यानापादाः । ये मनुष्याणां मध्ये धनादिभिः महान्तः,"
ते ध्यानापादानां ध्यातृणाम् अंशा इव सदृशा इव भवन्ति । यथा ध्यातारोऽवचनाः, एवं महान्तोऽप्यवचनतया
ध्यातृसादृश्यं प्रतिपद्यन्ते इत्यर्थः । तन्न्यूनत्वे सति तत्सदृशत्वं तदंशत्वम् ।
महान्तोऽपि मनुष्याः यतो ध्यातृणाम् अंशा अतो ध्यानं श्रेष्ठमित्यर्थः । अथ येऽल्पाः
इति ।  ये अल्पाः - क्षुद्राः, ते कलहिनः - कलहशीलाः । पिशुनाः - परदोषोद्भावकाः, उपवादिनः
परेषां समीपे तद्दोषवदनशीलाः । वाचाटा भवन्ति, न तु ध्यातृसादृश्यलेशमपि प्रतिपद्यन्ते
इत्यर्थः । अथ ये प्रभवो इत्यादि । ये तु प्रभवः -
महान्तः ते अजल्पकाः सन्तः ध्यातृसदृशा भवन्ति । अतो ध्यानम् उपास्स्वेत्यर्थः ।।
"	स यो ध्यानम् इत्यादि । सर्वं पूर्ववत् ।।"
7.7.1
विज्ञानं वाव ध्यानात् भूयः । विज्ञानेन वा ऋग्वेदं विजानाति
यजुर्वेदँ सामवेदमाथर्वणं चतुर्थमितिहासपुराणं पञ्चमं वेदानां
वेदं पित्र्यं राशिं दैवं निधिं वाकोवाक्यमेकायनं देवविद्यां ब्रह्मविद्यां
भूतविद्यां क्षत्रविद्यां नक्षत्रविद्याँ सर्पदेवजनविद्याम् ; दिवञ्च
पृतिवीञ्च वायुञ्चाकाशञ्चापश्च तेजश्च देवाँश्च मनुष्याँश्च
वयाँसि च तृणवनस्पतीन् श्वापदानि आकीटपतङ्गपिपीलिकं
धर्मञ्चाधर्मञ्च सत्यञ्चानृतञ्च साधु चासाधु च
हृदयज्ञञ्चाहृदयज्ञञ्चान्नञ्च रसञ्चेमञ्च लोकममुञ्च विज्ञानेनैव
विजानाति । विज्ञानमुपास्स्वेति ।। 1 ।।
"	प्र. - विज्ञानं वाव इत्यादि । प्रमाणजन्यज्ञानरूपस्य विज्ञानस्य स्मृतिसन्ततिलक्षणं"
ध्यानं प्रतिहेतुत्वात्ततो भूयस्त्वं द्रष्टव्यम् । शिष्टं पूर्ववत् ।।
"	स यो विज्ञानम्  इत्यादि । ज्ञानविज्ञानशब्दयोः सामान्यविशेष- रूपत्वाद्विज्ञानवतो"
ज्ञानवतो लोकानित्युपपत्तिः । शिष्टं स्पष्टम् ।।
7.2.2
स यो विज्ञानं ब्रह्मेत्युपास्ते, विज्ञानवतो वै स लोकान्
ज्ञानवतोऽभिसिद्धयति - यावद् विज्ञानस्य गतम्, तत्रास्य
यथाकामचारो भवति, यो विज्ञानं ब्रह्मेत्युपास्ते ।
अस्ति भगवो विज्ञानाद्बूय इति । विज्ञानाद्वाव भूयोऽस्तीति ।
तन्मे भगवान् ब्रवीत्विति ।। 2 ।।
"	प्र. - विज्ञानं वाव इत्यादि । प्रमाणजन्यज्ञानरूपस्य विज्ञानस्य स्मृतिसन्ततिलक्षणं"
ध्यानं प्रतिहेतुत्वात्ततो भूयस्त्वं द्रष्टव्यम् । शिष्टं पूर्ववत् ।।
"	स यो विज्ञानम्  इत्यादि । ज्ञानविज्ञानशब्दयोः सामान्यविशेष- रूपत्वाद्विज्ञानवतो"
ज्ञानवतो लोकानित्युपपत्तिः । शिष्टं स्पष्टम् ।।
"	।। इति सप्तमप्रपाठके सप्तमखण्डभाष्यम् ।।"
7.8.1
बलं वाव विज्ञानाद्भूयः । अपि ह शतं विज्ञानवतामेको
बलवानाकम्पयते । स यदा बली भवति, अथोत्थाता भवति,
उत्तिष्ठन् परिचरिता भवति ; परिचरन्नुपसत्ता भवति ;
उपसीदन् द्रष्टा भवति, श्रोता भवति, मन्ता भवति बोद्धा
भवति, कर्ता भवति, विज्ञाता भवति । बलेन वै पृथिवी तिष्ठति,
बलेनान्तरिक्षम्, बलेन द्यौर्बलेन पर्वता बलेन देवमनुष्या बलेन
पशवश्च वयाँसि च तृणवनस्पतयः श्वापदान्याकीटपतङ्गपिपीलिकं
बलेन लोकस्तिष्ठति । बलमुपास्स्वेति ।। 1 ।।
"	प्र. - बलं वाव विज्ञानात्  इत्यादि । एको हि बलवान् हस्ती विज्ञानवतां मनुष्याणां"
शतमप्याकम्पयते । किञ्च सति बले गुर्वादिषु दृष्टेष्वभ्युत्थानं उपचर्या1 उपसदनंश्रवणमनननिदिध्यासनसाक्षात्काराः
कर्मविषयकर्तृत्वं  कृतविषयकज्ञानमित्येतत्सर्वं बले सत्येव भवति । अतो विज्ञानापेक्षया
बलमेव भूय इत्यर्थः । बलेन वै इत्यादि । स्पष्टम् ।।
"	स यो बलम् इत्यादि । स्पष्टोऽर्थः ।।"
7.8.2
स यो बलं ब्रह्मेत्युपास्ते, यावद्बलस्य गतम् तत्रास्य
यथाकामचारो भवति, यो बलं ब्रह्मेत्युपास्ते ।
अस्ति भगवो बलाद्भूय इति । बलाद्वाव भूयोऽस्तीति ।
तन्मे भगवान् ब्रवीत्विति ।। 2 ।।
"	प्र. - बलं वाव विज्ञानात्  इत्यादि । एको हि बलवान् हस्ती विज्ञानवतां मनुष्याणां"
शतमप्याकम्पयते । किञ्च सति बले गुर्वादिषु दृष्टेष्वभ्युत्थानं उपचर्या1 उपसदनंश्रवणमनननिदिध्यासनसाक्षात्काराः
कर्मविषयकर्तृत्वं  कृतविषयकज्ञानमित्येतत्सर्वं बले सत्येव भवति । अतो विज्ञानापेक्षया
बलमेव भूय इत्यर्थः । बलेन वै इत्यादि । स्पष्टम् ।।
"	स यो बलम् इत्यादि । स्पष्टोऽर्थः ।।"
"	।। इति सप्तमप्रपाठके अष्टमखण्डभाष्यम् ।।"
7.9.1
अन्नं वाव बलाद्भूयः । तस्माद् यद्यपि दश रात्रीर्नाश्नीयात्,
यद्युह जीवेत् अथवा, अद्रष्टाऽश्रोताऽमन्ताऽबोद्धाऽकर्ता़ऽविज्ञाता
भवति । अथन्नस्याऽऽये द्रष्टा भवति, श्रोता भवति, मन्ता भवति,
बोद्धा भवति, कर्ता भवति, विज्ञाता भवति । अन्नमुपास्स्वेति ।। 1 ।।
"	प्र. - अन्नं वाव इत्यादि । बलसंपादकत्वादन्नमेव बलाद्भूयः । अत एव यदि कश्चित्पुमान्"
दशरात्रीर्नाश्नीयात् तर्हि बलहान्याम्रियत एव । अथवा यदि कश्चि1ज्जीवेत्1 तर्हि द्रष्टृत्वश्रोतृत्वादिरहित
एव भवेत् । अद्रष्टा अश्रोता इति छेदः । अथान्नस्य इत्यादि । अन्नस्य आये लोभे सति अन्नस्यायै
इति पाठे छान्दस एकारस्यैकारः । अन्नस्यायीति पाठेऽपि आयः लाभः। अन्नस्यायी लब्धवानित्यर्थः
। अतश्च अन्वयव्यतिरेकाभ्यां अन्नस्यैव बलादिहेतुत्वदर्शनादिति भावः । शिष्टं स्पष्टम्।।
"	स योऽन्नं ब्रह्मेत्युपास्ते इत्यादि । पानवतः पेयप्रचुरानित्यर्थः । शिष्टं स्पष्टम् ।।"
7.9.2
स योऽन्नं ब्रह्मेत्युपास्ते, अन्नवतो वै स लोकान् पानवतोऽभिसिद्ध्यति,
यावदन्नस्य गतम् तत्रास्य यथाकामचारो भवति, योऽन्नं ब्रह्मेत्युपास्ते ।
अस्ति भगवोऽन्नाद् भूय इति । अन्नाद्वाव भूयोऽस्तीति ।
तन्मे भगवान् ब्रवीत्विति ।। 2 ।।
"	प्र. - अन्नं वाव इत्यादि । बलसंपादकत्वादन्नमेव बलाद्भूयः । अत एव यदि कश्चित्पुमान्"
दशरात्रीर्नाश्नीयात् तर्हि बलहान्याम्रियत एव । अथवा यदि कश्चि1ज्जीवेत्1 तर्हि द्रष्टृत्वश्रोतृत्वादिरहित
एव भवेत् । अद्रष्टा अश्रोता इति छेदः । अथान्नस्य इत्यादि । अन्नस्य आये लोभे सति अन्नस्यायै
इति पाठे छान्दस एकारस्यैकारः । अन्नस्यायीति पाठेऽपि आयः लाभः। अन्नस्यायी लब्धवानित्यर्थः
। अतश्च अन्वयव्यतिरेकाभ्यां अन्नस्यैव बलादिहेतुत्वदर्शनादिति भावः । शिष्टं स्पष्टम्।।
"	स योऽन्नं ब्रह्मेत्युपास्ते इत्यादि । पानवतः पेयप्रचुरानित्यर्थः । शिष्टं स्पष्टम् ।।"
"	।। इति सप्तमप्रपाठके नवमखण्डभाष्यम् ।।"
7.10.1
आपो वा अन्नाद् भूयस्य - तस्माद् यदासुवृष्टिर्न भवति,
व्याधीयन्ते प्राणाः, अन्नं कनीयो भविष्यतीति । अथ यदा
सुवृष्टिर्भवति, आनन्दिनः प्राणा भवन्ति, अन्नं बहु भविष्यतीति ।
आप एवेमा मूर्ताः येयं पृथिवी, यदन्तरिक्षम्, यद् द्यौः यत् पर्वताः,
यद्देवमनुष्याः, यत् पशवस्च वयंसि च ; तृणवनस्पतयः
श्वापदान्याकीटपतङ्गपिपीलिकमाप एवेमा मूर्ताः । अप उपास्स्वेति ।। 1 ।।
"	प्र. - आपो वा अन्नात् इत्यादि । यस्मिन् काले शोभना वृष्टिः न भवति तदा अन्नं कनीयः"
अल्पं भविष्यतीति प्राणाः प्राणिनो व्याधीयन्ते दुःखिनो भवन्ति । यदा शोभना वृष्टिर्भवति,
तदा अन्नं बहु भविष्यति इति आनन्दिनः हृष्टा भवन्ति । आप एवेमा मूर्ताः । इमाः वक्ष्यामाणाः,
मूर्ताः - मूर्तिभेदाकारणपरिणताः पृथिव्यन्तरिक्षादि-कीटपतङ्गपिपीलिकान्ताः आप एवेत्यर्थः
। शिष्टं स्पष्टम् ।।
"	स योऽपो इत्यादि । अपाम् उपासकस्य कामानाम् आप्तिर्युक्तैवेति भावः । शिष्टं पूर्ववत् ।"
7.10.2
स योऽपो ब्रह्मेत्युपास्ते, आप्नोति सर्वान् कामाँस्तृप्तिमान् भवति,
यावदपां गतम्, तत्रास्य यथाकामचारो भवति, योऽपो ब्रह्मेत्युपास्ते ।
अस्ति भगवोऽद्भ्यो भूय इति । अद्भ्यो वाव भूयोऽस्तीति ।
तन्मे भगवान् ब्रवीत्विति ।। 2 ।।
"	प्र. - आपो वा अन्नात् इत्यादि । यस्मिन् काले शोभना वृष्टिः न भवति तदा अन्नं कनीयः"
अल्पं भविष्यतीति प्राणाः प्राणिनो व्याधीयन्ते दुःखिनो भवन्ति । यदा शोभना वृष्टिर्भवति,
तदा अन्नं बहु भविष्यति इति आनन्दिनः हृष्टा भवन्ति । आप एवेमा मूर्ताः । इमाः वक्ष्यामाणाः,
मूर्ताः - मूर्तिभेदाकारणपरिणताः पृथिव्यन्तरिक्षादि-कीटपतङ्गपिपीलिकान्ताः आप एवेत्यर्थः
। शिष्टं स्पष्टम् ।।
"	स योऽपो इत्यादि । अपाम् उपासकस्य कामानाम् आप्तिर्युक्तैवेति भावः । शिष्टं पूर्ववत् ।"
"	।। इति सप्तमप्रपाठके दशमखण्डभाष्यम् ।।"
7.11.1
तेजो वा अद्भ्यो भूयः । तद्वा एतद्वायुमागृह्याऽऽकाशम् अभितपति ।
तदाहुः - निशोचति, नितपति, वर्षिष्यति वा इति । तेज एव तत् पूर्वं
दर्शयित्वाऽथापः सृजते । तदेतदूर्ध्वाभिश्च तिरश्चीभिश्च विद्युद्भि
ह्रादाश्चरन्ति । तस्मादाहुः - विद्योतते, स्तनयति, वर्षिष्यति वा इति ।
तेज एव तत् पूर्वं दर्शयित्वाऽथापः सृजते । तेज उपास्स्वेति ।। 1 ।।
"	प्र. - तेजो वा अद्भ्यो इत्यादि । तेजसोऽप्कारणत्वात् तेज एवाद्भ्यो भूयः । तत् तस्मादप्कारणत्वादेव"
हेतोः एतत् तेजः यदा वायुं स्वात्मना आगृह्य निश्चलीकृत्याकाशम् अभिव्याप्य तपति  तदा
लौकिकाः तेजः कर्तृ, जगन्निशोचति नितरां शोचति । नितपति नितरां तपति च । तस्मादवश्यं
वर्षिष्यतीत्याहुः । तेजसोऽप्कारणत्वादेव तत्तेजः प्रथमतः स्वात्मानं दर्शयित्वा पश्चादपस्सृजते
इत्यर्थः तदेतद्र्ध्वोभिश्च इत्यादि । तत् - तस्मादेव । तेजसोऽप्कारणत्वादेतत् एतस्मिन्नपि
काले उर्ध्वगताभिस्तिर्यग्गताभिश्च विद्युद्भिः ह्रादाः - स्तनयित्नुशब्दाश्चरन्ति ।
तद्दर्शनादेव लौकिका विद्योतते, स्तनयति, वर्षिष्यति, वा इति वदन्ति इत्यर्थः । अत एव
कारणभूतं तत्तेजः स्वात्मानं प्रथमतो दर्शयित्वाऽथापस्सृजते । अतः पूर्वोक्तानां भूयसीनामपामपि
कारणं तेज उपास्स्व इत्यर्थः ।।
"	स य स्तेजो ब्रह्मेति इत्यादि । तेजस्वित्वादेव लोकानां तत्कार्यं प्रकाशवत्त्वलक्षणं"
भास्वत्त्वम्, बाह्यायभ्यन्तरान्धकारशून्यत्वरूपं अपहततमस्कत्वञ्च । तादृशो लोकान् स्वयमपि
तेजस्वी सन् आप्नोतीत्यर्थः ।शिष्टं स्पष्टम् ।।
7.11.2
स यस्तेजो ब्रह्मेत्युपास्ते ; तेजस्वी वै स तेजस्वतो लोकान्
भास्वतोऽपहततमस्कान् अभिसिद्ध्यति, यावत् तेजसो गतम्,
तत्रास्य यथाकामचारो भवति, यस्तेजो ब्रह्मेत्युपास्ते ।
अस्ति भगवस्तेजसो भूय इति । तेजसो वाव भूयोऽस्तीति ।
तन्मे भगवान् ब्रवीत्विति ।। 2 ।।
"	प्र. - तेजो वा अद्भ्यो इत्यादि । तेजसोऽप्कारणत्वात् तेज एवाद्भ्यो भूयः । तत् तस्मादप्कारणत्वादेव"
हेतोः एतत् तेजः यदा वायुं स्वात्मना आगृह्य निश्चलीकृत्याकाशम् अभिव्याप्य तपति  तदा
लौकिकाः तेजः कर्तृ, जगन्निशोचति नितरां शोचति । नितपति नितरां तपति च । तस्मादवश्यं
वर्षिष्यतीत्याहुः । तेजसोऽप्कारणत्वादेव तत्तेजः प्रथमतः स्वात्मानं दर्शयित्वा पश्चादपस्सृजते
इत्यर्थः तदेतद्र्ध्वोभिश्च इत्यादि । तत् - तस्मादेव । तेजसोऽप्कारणत्वादेतत् एतस्मिन्नपि
काले उर्ध्वगताभिस्तिर्यग्गताभिश्च विद्युद्भिः ह्रादाः - स्तनयित्नुशब्दाश्चरन्ति ।
तद्दर्शनादेव लौकिका विद्योतते, स्तनयति, वर्षिष्यति, वा इति वदन्ति इत्यर्थः । अत एव
कारणभूतं तत्तेजः स्वात्मानं प्रथमतो दर्शयित्वाऽथापस्सृजते । अतः पूर्वोक्तानां भूयसीनामपामपि
कारणं तेज उपास्स्व इत्यर्थः ।।
"	स य स्तेजो ब्रह्मेति इत्यादि । तेजस्वित्वादेव लोकानां तत्कार्यं प्रकाशवत्त्वलक्षणं भास्वत्त्वम्,"
बाह्यायभ्यन्तरान्धकारशून्यत्वरूपं अपहततमस्कत्वञ्च । तादृशो लोकान् स्वयमपि तेजस्वी
सन् आप्नोतीत्यर्थः ।शिष्टं स्पष्टम् ।।
"	।। इति सप्तमप्रपाठके एाकादशखण्डभाष्यम् ।।	"
7.12.1
आकाशो वाव तेजसो भूयान् । आकाशो वै सूर्याचन्द्रमसाबुभौ
विद्युन्नक्षत्राण्याग्निः । आकाशेनाऽऽह्वयति, आकाशेन श्रृणोति,
आकाशेन प्रतिश्रृणोति, आकाशे रमते, आकाशे न रमते, आकाशे
जायते, आकाशमभिजायते । आकाशमृपास्स्वेति ।। 1 ।।
"	प्र. - आकाशो वाव  इत्यादि । पूर्वखण्डोक्तयोः तेजोवाय्वोः हि आकाशः कारणम् । अत आकाशस्य"
तेजोवाय्वपेक्ष या भूयस्त्वम् । अत एव आदित्यादि ज्योतिर्मण्डलमाकाशाश्रितं आकाशान्तर्वर्ति
। आह्वानश्रवणप्रतिश्रवणानि अपि आकाशसाध्यानि । रममाणोऽपिल जन अकाशे । जायमानोऽपि
अंकुरादिराकाशादिलक्षणमवकाशमाभिलक्ष्य प्रतीक्ष्यैव जायते । अत आकाशमुपास्स्वेत्यर्थः
।।
"	स य आकाशम् इत्यादि । आकाशवतः विस्तार युक्तान् । अत एव असंबाधान् अन्योन्यपीडालक्षणसम्बाधशून्यान्"
। प्रकाशवतः तेजस्विनः । उरुगायवतः कीर्तिमतो लोकान् प्राप्नोति इत्यर्थः । शिष्टं पूर्ववत् ।।
7.12.2
स य आकाशं  ब्रह्मेत्युपास्ते,  आकाशवतो वै स लोकान्
प्रकाशवतोऽसम्बन्धान् उरुगायवतोभिसिद्ध्यति ।
यावदाकाशस्य गतम् तत्रास्य यथाकामचारो भवति, य
आकाशं ब्रह्मेत्युपास्ते । अस्ति भगव आकाशद्भूय इति ।
आकाशाद्वाव भूयोऽस्तीति । तन्मे भगवन् व्रवीत्विति ।। 2 ।।
"	प्र. - आकाशो वाव  इत्यादि । पूर्वखण्डोक्तयोः तेजोवाय्वोः हि आकाशः कारणम् । अत आकाशस्य"
तेजोवाय्वपेक्ष या भूयस्त्वम् । अत एव आदित्यादि ज्योतिर्मण्डलमाकाशाश्रितं आकाशान्तर्वर्ति
। आह्वानश्रवणप्रतिश्रवणानि अपि आकाशसाध्यानि । रममाणोऽपिल जन अकाशे । जायमानोऽपि
अंकुरादिराकाशादिलक्षणमवकाशमाभिलक्ष्य प्रतीक्ष्यैव जायते । अत आकाशमुपास्स्वेत्यर्थः
।।
"	स य आकाशम् इत्यादि । आकाशवतः विस्तार युक्तान् । अत एव असंबाधान् अन्योन्यपीडालक्षणसम्बाधशून्यान्"
। प्रकाशवतः तेजस्विनः । उरुगायवतः कीर्तिमतो लोकान् प्राप्नोति इत्यर्थः । शिष्टं पूर्ववत् ।।
।। इति सप्तमप्रपाठके द्वादशखण्डभाष्यम् ।।
7.13.1
स्मरो वा आकाशाद्भूयः । तस्माद् यद्यपि बहव आसीरन्
अस्मरन्तः, नैव ते कञ्चन श्रृणुयुः, न मन्वीरन्, न विजानीरन्,
यदा वाव ते स्मरेयुः, अथ भृणुयुः, अथ मन्वीरन्, अथ विजानीरन् ।
स्मरेण वै पुत्रान् विजानाति; स्मरेण पशून् । स्मरमुपास्स्वेति ।। 1 ।।
"	प्र. - स्मरो वा आकाशाद्भूय इति । भूय इति लिङ्गव्यत्ययश्छान्दसः । तस्माद्यद्यपि इत्यादि"
। स्मरणशून्या एकत्र बहव आसीना अपि  न श्रवणादिकार्य- समर्थाः । सति तु शक्त्यादि स्मरणे
श्रवणादिकार्यसमर्थाः भवन्ति । अत आकाशकार्यस्य श्रवणादेः स्मरणाधीनत्वात् तस्याकाशाद्भूयस्त्वमिति
भावः । किञ्च स्मरणे वै इत्यादि । स्मरणशून्यस्य न पुत्रपश्वादिज्ञानमित्यतः स्मरणमुपास्स्व इत्यर्थः ।
"	स यः स्मरं ब्रह्म इत्यादि । सर्वं पूर्ववत् ।"
7.13.2
स यः स्मरं ब्रह्मेत्युपास्ते, यावत्, स्मरस्य गतम् तत्रास्य
यथाकामचारो भवति, यः स्मरं ब्रह्मेत्युपास्ते ।
अस्ति भगवः स्मराद् भूय इति । स्मराद्वाव भूयोऽस्तीति ।
तन्मे भगवान् ब्रवीत्विति ।। 2 ।।
"	प्र. - स्मरो वा आकाशाद्भूय इति । भूय इति लिङ्गव्यत्ययश्छान्दसः । तस्माद्यद्यपि इत्यादि"
। स्मरणशून्या एकत्र बहव आसीना अपि  न श्रवणादिकार्य- समर्थाः । सति तु शक्त्यादि स्मरणे
श्रवणादिकार्यसमर्थाः भवन्ति । अत आकाशकार्यस्य श्रवणादेः स्मरणाधीनत्वात् तस्याकाशाद्भूयस्त्वमिति
भावः । किञ्च स्मरणे वै इत्यादि । स्मरणशून्यस्य न पुत्रपश्वादिज्ञानमित्यतः स्मरणमुपास्स्व इत्यर्थः ।
"	स यः स्मरं ब्रह्म इत्यादि । सर्वं पूर्ववत् ।"
।। इति सप्तमप्रपाठके  त्रयोदशखण्डभाष्यम् ।।
7.14.1
आशा वाव स्मराद् भूयसी । आशयेद्वोवै स्मरो मन्त्रानथीते,
कर्माणि कुरुते, पुत्राँश्च पशूँश्चेच्छते, इमञ्च लोकममुञ्चेच्छते ।
आशामुपास्स्वेति ।। 1 ।।
"	प्र. - आशा वाव स्मरात् इत्यादि । आशया फलेच्छयेत्यर्थः । तया इद्धः - दीपितः । उत्पादितः"
स्मरः इष्टसाधनत्वादिविषयकं स्मरणं अध्ययनकर्मानुष्ठानादि हेतुर्भवतीत्यर्थः । किञ्च
फलाशायत्तैव पुत्रपश्वादीहलोकपरलोकवाञ्छा । अत आशाया- भूयस्त्वम् इत्यर्थः ।
"	स य आशाम् इत्यादि । आशया उपासितया सर्वेकामास्समृद्धा भवन्ति । आशाश्चास्य सर्वाः"
अमोघाः सफलाभवन्ति इत्यर्थः । यावदाशाया इत्यादि । स्पष्टोऽर्थः ।।
।। इति सप्तमप्रपाठके चतुर्दशखण्डभाष्यम् ।।
7.14.2
स य आशां ब्रह्मेत्युपास्ते, आशयाऽस्य सर्वे कामः समृद्ध्यान्ति;
अमोघा ह्यस्याशिषो भवन्ति, यावदाशाया गतम् तत्रास्य यथाकामचारो
भवति, य आशां ब्रह्मेत्युपास्ते । अस्ति भगव आशाया भूय इति ।
आशाया वाव भूयोऽस्तीति । तन्मे भगवान् ब्रवीत्विति ।। 2 ।।
"	प्र. - आशा वाव स्मरात् इत्यादि । आशया फलेच्छयेत्यर्थः । तया इद्धः - दीपितः । उत्पादितः"
स्मरः इष्टसाधनत्वादिविषयकं स्मरणं अध्ययनकर्मानुष्ठानादि हेतुर्भवतीत्यर्थः । किञ्च
फलाशायत्तैव पुत्रपश्वादीहलोकपरलोकवाञ्छा । अत आशाया- भूयस्त्वम् इत्यर्थः ।
"	स य आशाम् इत्यादि । आशया उपासितया सर्वेकामास्समृद्धा भवन्ति । आशाश्चास्य सर्वाः"
अमोघाः सफलाभवन्ति इत्यर्थः । यावदाशाया इत्यादि । स्पष्टोऽर्थः ।।
।। इति सप्तमप्रपाठके चतुर्दशखण्डभाष्यम् ।।
7.15.1
प्राणो वाव आशाया भूयान् । यथा वा अरा नाभौ समर्पिताः,
एवस्मिन् प्राणे सर्वं समर्पितम् । प्राणः प्राणेन याति ।
प्राणः प्राणं ददाति; प्राणाय ददाति । प्राणो ह पिता,
प्राणो माता, प्राणो भ्राता, प्राणः स्वसा, प्राण आचार्यः,
प्राणो ब्राह्मणः ।। 1 ।।
"	प्र. - प्राणो वाव आशाया भूयान् । अत्र प्राणशब्देन  प्राणसहचरितो जीवो लक्ष्यते ।"
तत्र च हेतुरुत्तरत्रवक्ष्यते । यथा वा अरा नाभौ इत्यादि । यथा रथचक्रस्य अराः नाभ्याश्रिताः1
एवं समस्तमचेतनं भूतजातमेतच्चेतनाश्रितम् इत्यर्थः । भूतमात्राः प्रज्ञामात्रास्वर्पिताः
(कौ.उ. 3-8) इति श्रुत्यन्तरात् । प्राणाः प्राणेन इत्यादि । गन्ता देवदत्तादिरपि जीव
एव । गमनकरण2मश्वादिरपि जीव एव । दाताऽपि जीव एव । देयो गवादिरपि जीव एव । सम्प्रदानभूतब्राह्मणादिरपि
जीव एवेत्यर्थः । प्राणो ह पिता इत्यादि । पित्रादिरपि जीव इति प्रसिद्ध एवेत्यर्थः ।।
"	ननु परिदृश्यमानमांसपिण्डविशेषा एव पित्रादिशब्दवाच्याः, न तु इति मन्वानं प्रत्याह"
- स यदि पितरम् इत्यादि । सजीवेषु पित्रादि शरीरेषु धिक्त्वामित्येव किञ्चित् भृशमधिक्षिपति
पुरुषे पितृहेत्यादिशब्दान् प्रयुज्यते इत्यर्थः ।
"	अथ यद्यपि इत्यादि । अथ तेष्वेव शरीरेषु उत्क्रान्त जीवेषु सत्सु तान् शूलेन"
समासं संपूर्वात् क्षेपार्थात् अस्यतेर्णमुलन्तोऽयं शब्दः । शूलेन सम्यक् प्रक्षिप्य3
व्यत्यस्य सम्यक् दहत्यपि पुरुषे पितृहेत्यादिशब्दा न प्रयुज्यन्ते इत्यर्थः ।।
"	प्राणो ह्यैवैतानि इति । अतः सजीवेषु पित्रादिषु हिंसितेषु पितृहेत्यादिशब्द प्रयोगान्निर्जीवेष्वप्रयोगाच्च निर्जीवस्य"
शरीरस्य पित्रादित्वाभावस्य सिद्धत्वात् जीव एव पित्रादिः भवतीत्यर्थः । भगवता भाष्यकृता
- प्राणशब्दनिर्दिष्टः प्राणसहचारी प्रत्यगात्मा4  न वायुविशेषमात्रम् । प्राणो ह पिता
प्राणो माता इत्यादयः प्राणस्य चेतनतामवगमयन्ति । पितृहा मातृहा इत्यादिना स प्राणेषु
पितृप्रभृतिषु उपमर्दकारिणि हिंसकत्वादिनिमित्तो पक्रोशवचनात्, तेष्वेव विगतप्राणेष्वत्यन्तो-
मर्दकारिणि उपक्रोशाभावाच्च, हिंसायोग्यश्चेतन एव प्राणशब्दनिर्दिष्टः । अप्राणेषु स्थावरेष्वपि
चेतनेषु उपमर्दभावाभावयोः हिंसा तदभावदर्शनात् हिंसायोग्यतया निर्दिष्टः प्राणः प्रत्यगात्मैव
इति निश्चीयते । अत एव च अरनाभिदृष्टान्ताद्युपन्य सेन प्राणशब्दनिर्दिष्टः पर इति न
भ्रमितव्यम्, परस्य हिंसाप्रसङ्गाभावात्, जीवादितरस्य भोग्यभोगोपकरणस्य कृत्स्नस्याचिद्वस्तुनो
जीवायत्तस्थितित्वेन प्रत्यगात्मन्येव अरनाभिदृष्यन्तपपत्तेश्चेति भाषितम् ।
"	यद्यपि, नायं हन्ति न हन्येतं (भ.गी. 2-19) इति निर्दिष्टस्य जीवस्य स्वतो हिंसायोग्यत्वाभावेऽपि"
देहादिसाहित्य प्रयुक्तहिंस्यत्ववत् मुख्यस्य प्राणस्यापि हिंस्यत्वं सुवचम् । स्थावर
हिंसास्थलेऽपि भेदश्रुतेर्वैलक्षण्याच्च (ब्र.सू. 2-4-16) इति सूत्रभाष्योक्तरीत्या
स्थावरेषु प्राणस्य पञ्चधाऽवस्थाय शरीरधारणाभावेऽपि प्राणसद्भावोऽस्तीति, न तु दृष्टान्तभावात्
(ब्र.सू. 2-1-9) इति सूत्रे भाषितत्वेन प्राणस्य सद्भावात् हिंसादि वचनमुपपद्यत एव ।
तथाऽपि, प्राणो ह पिता इत्यादि वाक्य निर्दिष्टानां जीववाचितया लोके प्रसिद्धानां बहूनां
पित्रादिशब्दानां गौणत्वकल्पनापेक्षयैकस्य प्राणशब्दस्यैव जीवत्व5माश्रयणीयमिति भाष्यकाराभिप्रायः
। अत एव वृत्तिकृता भगवता बोधायनेनापि,  भूमा सम्प्रसादादृध्युपदेशात् (ब्र.सू. 1-3-7)
इति सूत्रव्याख्याने प्रत्यगात्मन ऊर्ध्वमुपदेशात् इत्येवोक्तम्, न तु मुख्यप्राणादूर्ध्वमिति
। वेदनाजनकव्यापारलक्षणहिंसायाः वेदनाशून्ये अचेतने असम्बवाच्च ।
"	स वा एष एवम् इत्यादि । पूर्ववाक्ये प्राणशब्दनिर्दिष्टः स वा एषः जीवः स्वात्मानमुक्तेन"
प्रकारेण मननविषयीकुर्वन् विजानन् - उपासीनश्च सन्, तेन प्रकारेण पश्यन् - साक्षात्
कुर्वन् अतिवादी भवति अतिक्रान्तस्वोपास्यवस्तुवादी भवति । स्वोपास्य
वस्तुनः सर्वोत्कृष्टत्ववादीभवतीत्यर्थः । बृहस्पति समप्रत्यर्थिजना प्रतिभाधायकस्वोपास्य
देवतापारम्यवादशीलत्वं अतिवादित्वम् । तच्चोपस्यदेवतातिशये पर्यवस्यति । एवं पश्यन्नेवं
मन्वानः इत्यादौ, लक्षणहेत्वोः क्रियायाः (पा.सू. 3-2-126) इति हेत्वर्थे शतृप्रत्ययः
। ततश्च स्वोपास्यदेवता साक्षात्कारोऽतिवादित्वे हेतृरित्यर्थः । साक्षात्कारप्रीतस्वोपास्यदेवतानुग्रहादि
ईदृशमतिवादित्वं भवतीतिभावः । अत्र स वा एष एवं पश्यन्नेव मन्वान इति वाक्येन पूर्वसन्दर्भनिर्दिष्टप्राणस्य
द्रष्टृत्व-मन्तृत्वादिकथनादपि प्राणशब्दनिर्दिष्टो जीव इत्यवसीयते, प्राणशब्दनिर्दिष्टस्य
जीवत्वज्ञापनायैव स वा एष इति पदयोः प्रवृत्तेरिति द्रष्टव्यम् । तं चेत् ब्रूयुः इत्यादि
। प्राणशब्दितस्य जीवस्य पूर्वोक्तनामाद्याशान्तसर्वातिशायित्वादेवातिवादित्वं नापह्नोतव्यमिति भावः ।।
"	प्र. - प्राणो वाव आशाया भूयान् । अत्र प्राणशब्देन  प्राणसहचरितो जीवो लक्ष्यते ।"
तत्र च हेतुरुत्तरत्रवक्ष्यते । यथा वा अरा नाभौ इत्यादि । यथा रथचक्रस्य अराः नाभ्याश्रिताः1
एवं समस्तमचेतनं भूतजातमेतच्चेतनाश्रितम् इत्यर्थः । भूतमात्राः प्रज्ञामात्रास्वर्पिताः
(कौ.उ. 3-8) इति श्रुत्यन्तरात् । प्राणाः प्राणेन इत्यादि । गन्ता देवदत्तादिरपि जीव
एव । गमनकरण2मश्वादिरपि जीव एव । दाताऽपि जीव एव । देयो गवादिरपि जीव एव । सम्प्रदानभूतब्राह्मणादिरपि
जीव एवेत्यर्थः । प्राणो ह पिता इत्यादि । पित्रादिरपि जीव इति प्रसिद्ध एवेत्यर्थः ।।
"	ननु परिदृश्यमानमांसपिण्डविशेषा एव पित्रादिशब्दवाच्याः, न तु इति मन्वानं प्रत्याह"
- स यदि पितरम् इत्यादि । सजीवेषु पित्रादि शरीरेषु धिक्त्वामित्येव किञ्चित् भृशमधिक्षिपति
पुरुषे पितृहेत्यादिशब्दान् प्रयुज्यते इत्यर्थः ।
"	अथ यद्यपि इत्यादि । अथ तेष्वेव शरीरेषु उत्क्रान्त जीवेषु सत्सु तान् शूलेन"
समासं संपूर्वात् क्षेपार्थात् अस्यतेर्णमुलन्तोऽयं शब्दः । शूलेन सम्यक् प्रक्षिप्य3
व्यत्यस्य सम्यक् दहत्यपि पुरुषे पितृहेत्यादिशब्दा न प्रयुज्यन्ते इत्यर्थः ।।
"	प्राणो ह्यैवैतानि इति । अतः सजीवेषु पित्रादिषु हिंसितेषु पितृहेत्यादिशब्द प्रयोगान्निर्जीवेष्वप्रयोगाच्च निर्जीवस्य"
शरीरस्य पित्रादित्वाभावस्य सिद्धत्वात् जीव एव पित्रादिः भवतीत्यर्थः । भगवता भाष्यकृता
- प्राणशब्दनिर्दिष्टः प्राणसहचारी प्रत्यगात्मा4  न वायुविशेषमात्रम् । प्राणो ह पिता
प्राणो माता इत्यादयः प्राणस्य चेतनतामवगमयन्ति । पितृहा मातृहा इत्यादिना स प्राणेषु
पितृप्रभृतिषु उपमर्दकारिणि हिंसकत्वादिनिमित्तो पक्रोशवचनात्, तेष्वेव विगतप्राणेष्वत्यन्तो-
मर्दकारिणि उपक्रोशाभावाच्च, हिंसायोग्यश्चेतन एव प्राणशब्दनिर्दिष्टः । अप्राणेषु स्थावरेष्वपि
चेतनेषु उपमर्दभावाभावयोः हिंसा तदभावदर्शनात् हिंसायोग्यतया निर्दिष्टः प्राणः प्रत्यगात्मैव
इति निश्चीयते । अत एव च अरनाभिदृष्टान्ताद्युपन्य सेन प्राणशब्दनिर्दिष्टः पर इति न
भ्रमितव्यम्, परस्य हिंसाप्रसङ्गाभावात्, जीवादितरस्य भोग्यभोगोपकरणस्य कृत्स्नस्याचिद्वस्तुनो
जीवायत्तस्थितित्वेन प्रत्यगात्मन्येव अरनाभिदृष्यन्तपपत्तेश्चेति भाषितम् ।
"	यद्यपि, नायं हन्ति न हन्येतं (भ.गी. 2-19) इति निर्दिष्टस्य जीवस्य स्वतो हिंसायोग्यत्वाभावेऽपि"
देहादिसाहित्य प्रयुक्तहिंस्यत्ववत् मुख्यस्य प्राणस्यापि हिंस्यत्वं सुवचम् । स्थावर
हिंसास्थलेऽपि भेदश्रुतेर्वैलक्षण्याच्च (ब्र.सू. 2-4-16) इति सूत्रभाष्योक्तरीत्या
स्थावरेषु प्राणस्य पञ्चधाऽवस्थाय शरीरधारणाभावेऽपि प्राणसद्भावोऽस्तीति, न तु दृष्टान्तभावात्
(ब्र.सू. 2-1-9) इति सूत्रे भाषितत्वेन प्राणस्य सद्भावात् हिंसादि वचनमुपपद्यत एव ।
तथाऽपि, प्राणो ह पिता इत्यादि वाक्य निर्दिष्टानां जीववाचितया लोके प्रसिद्धानां बहूनां
पित्रादिशब्दानां गौणत्वकल्पनापेक्षयैकस्य प्राणशब्दस्यैव जीवत्व5माश्रयणीयमिति भाष्यकाराभिप्रायः
। अत एव वृत्तिकृता भगवता बोधायनेनापि,  भूमा सम्प्रसादादृध्युपदेशात् (ब्र.सू. 1-3-7)
इति सूत्रव्याख्याने प्रत्यगात्मन ऊर्ध्वमुपदेशात् इत्येवोक्तम्, न तु मुख्यप्राणादूर्ध्वमिति
। वेदनाजनकव्यापारलक्षणहिंसायाः वेदनाशून्ये अचेतने असम्बवाच्च ।
"	स वा एष एवम् इत्यादि । पूर्ववाक्ये प्राणशब्दनिर्दिष्टः स वा एषः जीवः स्वात्मानमुक्तेन"
प्रकारेण मननविषयीकुर्वन् विजानन् - उपासीनश्च सन्, तेन प्रकारेण पश्यन् - साक्षात्
कुर्वन् अतिवादी भवति
अतिक्रान्तस्वोपास्यवस्तुवादी भवति । स्वोपास्य
वस्तुनः सर्वोत्कृष्टत्ववादीभवतीत्यर्थः । बृहस्पति समप्रत्यर्थिजना प्रतिभाधायकस्वोपास्य
देवतापारम्यवादशीलत्वं अतिवादित्वम् । तच्चोपस्यदेवतातिशये पर्यवस्यति । एवं पश्यन्नेवं
मन्वानः इत्यादौ, लक्षणहेत्वोः क्रियायाः (पा.सू. 3-2-126) इति हेत्वर्थे शतृप्रत्ययः
। ततश्च स्वोपास्यदेवता साक्षात्कारोऽतिवादित्वे हेतृरित्यर्थः । साक्षात्कारप्रीतस्वोपास्यदेवतानुग्रहादि
ईदृशमतिवादित्वं भवतीतिभावः । अत्र स वा एष एवं पश्यन्नेव मन्वान इति वाक्येन पूर्वसन्दर्भनिर्दिष्टप्राणस्य
द्रष्टृत्व-मन्तृत्वादिकथनादपि प्राणशब्दनिर्दिष्टो जीव इत्यवसीयते, प्राणशब्दनिर्दिष्टस्य
जीवत्वज्ञापनायैव स वा एष इति पदयोः प्रवृत्तेरिति द्रष्टव्यम् । तं चेत् ब्रूयुः इत्यादि
। प्राणशब्दितस्य जीवस्य पूर्वोक्तनामाद्याशान्तसर्वातिशायित्वादेवातिवादित्वं नापह्नोतव्यमिति भावः ।।
7.15.3
अथ यद्यप्येनान् उत्क्रान्तप्राणान् शूलेन समासं व्यतिसन्दहेत्,
नैवैनं ब्रूयुः पितृहाऽसीति, न मातृहाऽसीति, न भ्रातृहाऽसीति,
न स्वसृहाऽसीति, नाचार्यहाऽसीति, न ब्राह्मणहाऽसीति ।। 3 ।।
"	प्र. - प्राणो वाव आशाया भूयान् । अत्र प्राणशब्देन  प्राणसहचरितो जीवो लक्ष्यते ।"
तत्र च हेतुरुत्तरत्रवक्ष्यते । यथा वा अरा नाभौ इत्यादि । यथा रथचक्रस्य अराः नाभ्याश्रिताः1
एवं समस्तमचेतनं भूतजातमेतच्चेतनाश्रितम् इत्यर्थः । भूतमात्राः प्रज्ञामात्रास्वर्पिताः
(कौ.उ. 3-8) इति श्रुत्यन्तरात् । प्राणाः प्राणेन इत्यादि । गन्ता देवदत्तादिरपि जीव
एव । गमनकरण2मश्वादिरपि जीव एव । दाताऽपि जीव एव । देयो गवादिरपि जीव एव । सम्प्रदानभूतब्राह्मणादिरपि
जीव एवेत्यर्थः । प्राणो ह पिता इत्यादि । पित्रादिरपि जीव इति प्रसिद्ध एवेत्यर्थः ।।
"	ननु परिदृश्यमानमांसपिण्डविशेषा एव पित्रादिशब्दवाच्याः, न तु इति मन्वानं प्रत्याह"
- स यदि पितरम् इत्यादि । सजीवेषु पित्रादि शरीरेषु धिक्त्वामित्येव किञ्चित् भृशमधिक्षिपति
पुरुषे पितृहेत्यादिशब्दान् प्रयुज्यते इत्यर्थः ।
"	अथ यद्यपि इत्यादि । अथ तेष्वेव शरीरेषु उत्क्रान्त जीवेषु सत्सु तान् शूलेन"
समासं संपूर्वात् क्षेपार्थात् अस्यतेर्णमुलन्तोऽयं शब्दः । शूलेन सम्यक् प्रक्षिप्य3
व्यत्यस्य सम्यक् दहत्यपि पुरुषे पितृहेत्यादिशब्दा न प्रयुज्यन्ते इत्यर्थः ।।
"	प्राणो ह्यैवैतानि इति । अतः सजीवेषु पित्रादिषु हिंसितेषु पितृहेत्यादिशब्द प्रयोगान्निर्जीवेष्वप्रयोगाच्च निर्जीवस्य"
शरीरस्य पित्रादित्वाभावस्य सिद्धत्वात् जीव एव पित्रादिः भवतीत्यर्थः । भगवता भाष्यकृता
- प्राणशब्दनिर्दिष्टः प्राणसहचारी प्रत्यगात्मा4  न वायुविशेषमात्रम् । प्राणो ह पिता
प्राणो माता इत्यादयः प्राणस्य चेतनतामवगमयन्ति । पितृहा मातृहा इत्यादिना स प्राणेषु
पितृप्रभृतिषु उपमर्दकारिणि हिंसकत्वादिनिमित्तो पक्रोशवचनात्, तेष्वेव विगतप्राणेष्वत्यन्तो-
मर्दकारिणि उपक्रोशाभावाच्च, हिंसायोग्यश्चेतन एव प्राणशब्दनिर्दिष्टः । अप्राणेषु स्थावरेष्वपि
चेतनेषु उपमर्दभावाभावयोः हिंसा तदभावदर्शनात् हिंसायोग्यतया निर्दिष्टः प्राणः प्रत्यगात्मैव
इति निश्चीयते । अत एव च अरनाभिदृष्टान्ताद्युपन्य सेन प्राणशब्दनिर्दिष्टः पर इति न
भ्रमितव्यम्, परस्य हिंसाप्रसङ्गाभावात्, जीवादितरस्य भोग्यभोगोपकरणस्य कृत्स्नस्याचिद्वस्तुनो
जीवायत्तस्थितित्वेन प्रत्यगात्मन्येव अरनाभिदृष्यन्तपपत्तेश्चेति भाषितम् ।
"	यद्यपि, नायं हन्ति न हन्येतं (भ.गी. 2-19) इति निर्दिष्टस्य जीवस्य स्वतो हिंसायोग्यत्वाभावेऽपि"
देहादिसाहित्य प्रयुक्तहिंस्यत्ववत् मुख्यस्य प्राणस्यापि हिंस्यत्वं सुवचम् । स्थावर
हिंसास्थलेऽपि भेदश्रुतेर्वैलक्षण्याच्च (ब्र.सू. 2-4-16) इति सूत्रभाष्योक्तरीत्या
स्थावरेषु प्राणस्य पञ्चधाऽवस्थाय शरीरधारणाभावेऽपि प्राणसद्भावोऽस्तीति, न तु दृष्टान्तभावात्
(ब्र.सू. 2-1-9) इति सूत्रे भाषितत्वेन प्राणस्य सद्भावात् हिंसादि वचनमुपपद्यत एव ।
तथाऽपि, प्राणो ह पिता इत्यादि वाक्य निर्दिष्टानां जीववाचितया लोके प्रसिद्धानां बहूनां
पित्रादिशब्दानां गौणत्वकल्पनापेक्षयैकस्य प्राणशब्दस्यैव जीवत्व5माश्रयणीयमिति भाष्यकाराभिप्रायः
। अत एव वृत्तिकृता भगवता बोधायनेनापि,  भूमा सम्प्रसादादृध्युपदेशात् (ब्र.सू. 1-3-7)
इति सूत्रव्याख्याने प्रत्यगात्मन ऊर्ध्वमुपदेशात् इत्येवोक्तम्, न तु मुख्यप्राणादूर्ध्वमिति
। वेदनाजनकव्यापारलक्षणहिंसायाः वेदनाशून्ये अचेतने असम्बवाच्च ।
"	स वा एष एवम् इत्यादि । पूर्ववाक्ये प्राणशब्दनिर्दिष्टः स वा एषः जीवः स्वात्मानमुक्तेन प्रकारेण"
मननविषयीकुर्वन् विजानन् - उपासीनश्च सन्, तेन प्रकारेण पश्यन् - साक्षात् कुर्वन् अतिवादी
भवति अतिक्रान्तस्वोपास्यवस्तुवादी भवति । स्वोपास्य
वस्तुनः सर्वोत्कृष्टत्ववादीभवतीत्यर्थः । बृहस्पति समप्रत्यर्थिजना प्रतिभाधायकस्वोपास्य
देवतापारम्यवादशीलत्वं अतिवादित्वम् । तच्चोपस्यदेवतातिशये पर्यवस्यति । एवं पश्यन्नेवं
मन्वानः इत्यादौ, लक्षणहेत्वोः क्रियायाः (पा.सू. 3-2-126) इति हेत्वर्थे शतृप्रत्ययः
। ततश्च स्वोपास्यदेवता साक्षात्कारोऽतिवादित्वे हेतृरित्यर्थः । साक्षात्कारप्रीतस्वोपास्यदेवतानुग्रहादि
ईदृशमतिवादित्वं भवतीतिभावः । अत्र स वा एष एवं पश्यन्नेव मन्वान इति वाक्येन पूर्वसन्दर्भनिर्दिष्टप्राणस्य
द्रष्टृत्व-मन्तृत्वादिकथनादपि प्राणशब्दनिर्दिष्टो जीव इत्यवसीयते, प्राणशब्दनिर्दिष्टस्य
जीवत्वज्ञापनायैव स वा एष इति पदयोः प्रवृत्तेरिति द्रष्टव्यम् । तं चेत् ब्रूयुः इत्यादि
। प्राणशब्दितस्य जीवस्य पूर्वोक्तनामाद्याशान्तसर्वातिशायित्वादेवातिवादित्वं नापह्नोतव्यमिति भावः ।।
7.15.4
प्राणो ह्यैवैतानि सर्वाणि भवति । स वा एष एवं पश्यन् एवं
मन्वान एवं विजानन् अतिवादि भवति । तञ्चेत् ब्रूयुः
अतिवाद्यसीति, अतिवाद्यस्मीति ब्रूयात्; ब्रूयात्; नापह्ब्रुवीत ।। 4 ।।
"	प्र. - प्राणो वाव आशाया भूयान् । अत्र प्राणशब्देन  प्राणसहचरितो जीवो लक्ष्यते ।"
तत्र च हेतुरुत्तरत्रवक्ष्यते । यथा वा अरा नाभौ इत्यादि । यथा रथचक्रस्य अराः नाभ्याश्रिताः1
एवं समस्तमचेतनं भूतजातमेतच्चेतनाश्रितम् इत्यर्थः । भूतमात्राः प्रज्ञामात्रास्वर्पिताः
(कौ.उ. 3-8) इति श्रुत्यन्तरात् । प्राणाः प्राणेन इत्यादि । गन्ता देवदत्तादिरपि जीव
एव । गमनकरण2मश्वादिरपि जीव एव । दाताऽपि जीव एव । देयो गवादिरपि जीव एव । सम्प्रदानभूतब्राह्मणादिरपि
जीव एवेत्यर्थः । प्राणो ह पिता इत्यादि । पित्रादिरपि जीव इति प्रसिद्ध एवेत्यर्थः ।।
"	ननु परिदृश्यमानमांसपिण्डविशेषा एव पित्रादिशब्दवाच्याः, न तु इति मन्वानं प्रत्याह"
- स यदि पितरम् इत्यादि । सजीवेषु पित्रादि शरीरेषु धिक्त्वामित्येव किञ्चित् भृशमधिक्षिपति
पुरुषे पितृहेत्यादिशब्दान् प्रयुज्यते इत्यर्थः ।
"	अथ यद्यपि इत्यादि । अथ तेष्वेव शरीरेषु उत्क्रान्त जीवेषु सत्सु तान् शूलेन"
समासं संपूर्वात् क्षेपार्थात् अस्यतेर्णमुलन्तोऽयं शब्दः । शूलेन सम्यक् प्रक्षिप्य3
व्यत्यस्य सम्यक् दहत्यपि पुरुषे पितृहेत्यादिशब्दा न प्रयुज्यन्ते इत्यर्थः ।।
"	प्राणो ह्यैवैतानि इति । अतः सजीवेषु पित्रादिषु हिंसितेषु पितृहेत्यादिशब्द प्रयोगान्निर्जीवेष्वप्रयोगाच्च"
निर्जीवस्य शरीरस्य पित्रादित्वाभावस्य सिद्धत्वात् जीव एव पित्रादिः भवतीत्यर्थः ।
भगवता भाष्यकृता - प्राणशब्दनिर्दिष्टः प्राणसहचारी प्रत्यगात्मा4  न वायुविशेषमात्रम्
। प्राणो ह पिता प्राणो माता इत्यादयः प्राणस्य चेतनतामवगमयन्ति । पितृहा मातृहा इत्यादिना
स प्राणेषु पितृप्रभृतिषु उपमर्दकारिणि हिंसकत्वादिनिमित्तो पक्रोशवचनात्, तेष्वेव विगतप्राणेष्वत्यन्तो-
मर्दकारिणि उपक्रोशाभावाच्च, हिंसायोग्यश्चेतन एव प्राणशब्दनिर्दिष्टः । अप्राणेषु स्थावरेष्वपि
चेतनेषु उपमर्दभावाभावयोः हिंसा तदभावदर्शनात् हिंसायोग्यतया निर्दिष्टः प्राणः प्रत्यगात्मैव
इति निश्चीयते । अत एव च अरनाभिदृष्टान्ताद्युपन्य सेन प्राणशब्दनिर्दिष्टः पर इति न
भ्रमितव्यम्, परस्य हिंसाप्रसङ्गाभावात्, जीवादितरस्य भोग्यभोगोपकरणस्य कृत्स्नस्याचिद्वस्तुनो
जीवायत्तस्थितित्वेन प्रत्यगात्मन्येव अरनाभिदृष्यन्तपपत्तेश्चेति भाषितम् ।
"	यद्यपि, नायं हन्ति न हन्येतं (भ.गी. 2-19) इति निर्दिष्टस्य जीवस्य स्वतो हिंसायोग्यत्वाभावेऽपि"
देहादिसाहित्य प्रयुक्तहिंस्यत्ववत् मुख्यस्य प्राणस्यापि हिंस्यत्वं सुवचम् । स्थावर
हिंसास्थलेऽपि भेदश्रुतेर्वैलक्षण्याच्च (ब्र.सू. 2-4-16) इति सूत्रभाष्योक्तरीत्या
स्थावरेषु प्राणस्य पञ्चधाऽवस्थाय शरीरधारणाभावेऽपि प्राणसद्भावोऽस्तीति, न तु दृष्टान्तभावात्
(ब्र.सू. 2-1-9) इति सूत्रे भाषितत्वेन प्राणस्य सद्भावात् हिंसादि वचनमुपपद्यत एव ।
तथाऽपि, प्राणो ह पिता इत्यादि वाक्य निर्दिष्टानां जीववाचितया लोके प्रसिद्धानां बहूनां
पित्रादिशब्दानां गौणत्वकल्पनापेक्षयैकस्य प्राणशब्दस्यैव जीवत्व5माश्रयणीयमिति भाष्यकाराभिप्रायः
। अत एव वृत्तिकृता भगवता बोधायनेनापि,  भूमा सम्प्रसादादृध्युपदेशात् (ब्र.सू. 1-3-7)
इति सूत्रव्याख्याने प्रत्यगात्मन ऊर्ध्वमुपदेशात् इत्येवोक्तम्, न तु मुख्यप्राणादूर्ध्वमिति ।
वेदनाजनकव्यापारलक्षणहिंसायाः वेदनाशून्ये अचेतने असम्बवाच्च ।
"	स वा एष एवम् इत्यादि । पूर्ववाक्ये प्राणशब्दनिर्दिष्टः स वा एषः जीवः स्वात्मानमुक्तेन"
प्रकारेण मननविषयीकुर्वन् विजानन् - उपासीनश्च सन्, तेन प्रकारेण पश्यन् - साक्षात्
कुर्वन् अतिवादी भवति अतिक्रान्तस्वोपास्यवस्तुवादी भवति । स्वोपास्य
वस्तुनः सर्वोत्कृष्टत्ववादीभवतीत्यर्थः । बृहस्पति समप्रत्यर्थिजना प्रतिभाधायकस्वोपास्य
देवतापारम्यवादशीलत्वं अतिवादित्वम् । तच्चोपस्यदेवतातिशये पर्यवस्यति । एवं पश्यन्नेवं
मन्वानः इत्यादौ, लक्षणहेत्वोः क्रियायाः (पा.सू. 3-2-126) इति हेत्वर्थे शतृप्रत्ययः
। ततश्च स्वोपास्यदेवता साक्षात्कारोऽतिवादित्वे हेतृरित्यर्थः । साक्षात्कारप्रीतस्वोपास्यदेवतानुग्रहादि
ईदृशमतिवादित्वं भवतीतिभावः । अत्र स वा एष एवं पश्यन्नेव मन्वान इति वाक्येन पूर्वसन्दर्भनिर्दिष्टप्राणस्य
द्रष्टृत्व-मन्तृत्वादिकथनादपि प्राणशब्दनिर्दिष्टो जीव इत्यवसीयते, प्राणशब्दनिर्दिष्टस्य
जीवत्वज्ञापनायैव स वा एष इति पदयोः प्रवृत्तेरिति द्रष्टव्यम् । तं चेत् ब्रूयुः इत्यादि
। प्राणशब्दितस्य जीवस्य पूर्वोक्तनामाद्याशान्तसर्वातिशायित्वादेवातिवादित्वं नापह्नोतव्यमिति भावः ।।
।। इति सप्तमप्रपाठके पञ्चदशखण्डभाष्यम् ।।
7.16.1
एष तु वा अतिवदति यः सत्येनातिवदति सोऽहं भगवः
सत्येनातिवदानीति सत्यं त्वेव विजिज्ञासितव्यमिति सत्यं
भगवो विजिज्ञास इति ।। 1 ।।
"	प्र. - अत्र पूर्वपर्यायेष्वनुक्तस्यातिवादित्वस्य कथनात् प्रक्रान्त आत्मोपदेशः प्राणशब्दिते"
प्रत्यगात्मनि पर्यवसन्न इति प्राणा द्वाव भूयोऽस्तीति पुनरपृच्छत्येव नारदे सनत्कुमारः
स्वयमेव ततोऽप्यतिशयितं परमात्मानमुपक्षिपति एष तु वा इत्यादि । तुशब्दो विशेषप्रदर्शकः
। तस्या ह्वा एतस्य ब्रह्मणोनाम सत्यमिति इति दहरविद्यायां वक्ष्यमाणत्वात् सत्य शब्दस्य1
ब्रह्मणि प्रसिद्धेः सत्यशब्दो ब्रह्मपरः । तस्य सततैकरूपत्वेन निर्विकारत्वात् सत्यत्वम्
। तेन ब्रह्मणा निमित्तेन यः अतिवदति एषोऽतिवादी पूर्वस्मात् प्राणातिवादिनो विशिष्टेत्यर्थः
। अत्र भाष्यकृता, सत्यनेति इत्थं भूतलक्षणे तृतीया । सत्येन परेणब्रह्मणा उपास्येनोपलक्षितो
योऽतिवदति इत्यर्थ इति इत्थं भूतलक्षणे तृतीया कण्ठतः प्रतिपादिता । अतिवाद्यन्तरत्वनिमित्तं
सत्यशब्दाभिधेयञ्च परंब्रह्म प्रतीयते इति भाष्यवाक्यान्निमित्तत्वार्थकत्वमपि तृतीयायाः
सूचितम् । ततश्च निमित्तस्य करणत्वविवक्षया कारकविभक्तित्वमपि भाष्यकृदभिमतमेवेति द्रष्टव्यम्
। सत्यातिवादिनः2 प्राणातिवाद्यपेक्षयाऽतिशयकथनात् सत्यशब्दनिर्दिष्टस्य परस्यब्रह्मणः
प्राणशब्दनिर्दिष्टजीवापेक्षया भूयस्त्वम्  उक्तं भवति ।
"	न च पूर्वप्रस्तुत प्राणातिवादिन एव एष तु वा अग्निहोत्रीयः सत्यं वदति इत्यादाविव"
सत्यवदनमङ्गतया विधीयतामिति वाच्यम् । एष तु वा अग्निहोत्रि इति वाक्ये द्रव्यदेवतान्तराभावेन
अग्निहोत्रान्तराप्रतीतेस्तुशब्दस्वारस्यभङ्गः3 । इह तु प्रकृतातिवादनिमित्तप्राणव्यतिरिक्तस्य
सत्यशब्दितस्य ब्रह्मणो निमित्तान्तरस्य प्रतीतेः न तत् स्वारस्यभङ्गो युक्तः । किञ्च
सत्यवदनस्याङ्गतया विधाने सत्यं वदतीति निर्देशस्य युक्ततया सत्येनेति तृतीयाया अतीत्युपसर्गस्य
च अयोगादिति द्रष्टव्यम् । सोऽहं भगवः इत्यादि । ब्रह्मणा अतिवदानीति शिष्यः प्रार्थयामासेत्यर्थः
। इतर आह - सत्यं त्वेव इति । यदि सत्यशब्दित ब्रह्मनिमित्ताकातिवादिताम् अभिलषसि तर्हि
ब्रह्मोपास्यमित्यर्थः । ब्रह्मोपासनमतिवादित्वहेतुरिति यावत् । शिष्यस्तदभ्युपगच्छति
सत्यं भगवो विजिज्ञास इति । विजिज्ञासे उपासितं करोमीत्यर्थः ।।
।। इति सप्तमप्रपाठके षोडशखण्डभाष्यम् ।।
7.17.1
यदा वै विजानाति, अथ सत्यं वदति । नाविजानन् सत्यं वदति ।
विजानन्नेव सत्यं वदति । विज्ञानं त्वेव विजिज्ञासितव्यमिति ।
विज्ञानं भगवो विजिज्ञास इति ।। 1 ।।
"	प्र. - ब्रह्मोपासनस्य अतिवादहेतुत्वं ब्रह्मसाक्षात्कारद्वारेत्याह - यदा वै विजानात्यथ"
इति । अत्र विजानाति शब्दः
साक्षात्कारपरः । यदा वै साक्षात्करोति तदा सत्यं वदति सत्येन अतिवदतीत्यर्थः । पूर्वत्र
सत्येनाति वदानि इति निर्दिष्टत्वात्,  सत्यशब्दितस्य ब्रह्मणोऽतिवदनं प्रति निमित्तत्वेन
करणत्वविवक्षया तृतीयाया1 वदनं प्रति कर्मतया द्वितीयायः अभ्युपपत्तेः । सा वा एव एवं
पश्यन्नेव मन्वान एवं विजानन्नतिवादी भवति इति साक्षात्कारमननो- पासनानाम् अतिवादित्व
निमित्ततया पूर्वोक्तत्वात्, सत्यं त्वेव विजिज्ञासितव्यम् इति उपासनस्योक्तत्वात्,
मतिस्त्वेव विजिज्ञासितव्येति मननस्य वक्ष्यमाणत्वात्, अत्र विजानाति इत्यनेन साक्षात्कार
एवोच्यते । उक्तञ्च व्यासार्यैः - विजानाति शब्दः साक्षात्कारपरः, न तु शास्त्रजन्यज्ञानपरः
। यदा वै मनुतेऽथ विजानाति इति विजानात्यर्थस्य मननसाध्यत्वावगमात् । सत्यं वदति सत्यमतिवदतीत्यर्थः
इति । नाविजानन् सत्यं वदति इत्यादि । साक्षात्काराभावेन अतिवादित्वम् । अतः साक्षात्काररूपं
विज्ञानं विजिज्ञासितव्यम् संपाद्यमित्यर्थः । पाकं पचति इतिवत् विज्ञानं विजिज्ञासितव्यमिति
निर्देशः । उत्तरत्रापि विजिज्ञासितव्यपदस्य सम्पाद्यत्वमेवार्थः । उक्तञ्च व्यासार्यैः
- सत्यव्यति रिक्तविषयाणि विजिज्ञासितव्यपदानि सम्पाद्यवाचीनी इति ।
शिष्यस्तदभ्युपगच्छति - विज्ञानं भगवो विजिज्ञास इति । हे भगवन्! अतिवादित्वनिमित्तं
साक्षात्कारं संपादयामीत्यर्थः । पूर्वखण्डे - सत्यं त्वेव विजिज्ञासितव्यम् इति ब्रह्मोपासनस्य
अतिवादित्व हेतुत्वकथनात्, अत्र च वाक्ये साक्षात्कारस्य अतिवदनहेतुत्वकथनात्, ब्रह्मोपासन
तत्साक्षात्कारयोः द्वारद्वारिभावापन्नयोः एव अतिवादहेतुत्वं सिद्ध्यति । एतत्सर्वमभिप्रेत्य
भगवता भाष्यकृता -  ब्रह्मसाक्षात्कारनिमित्तातिवादित्वसिद्धये परब्रह्मसाक्षात्कारोपायभूतं
ब्रह्मोपासनं सत्यं त्वेव विजिज्ञासितव्यम् इत्युपदिश्येति भाषितम् ।।
"	केचित्तु सत्यं त्वेव विजिज्ञासितव्यम् इति विहितं साक्षात्कारहेतुभूतं विज्ञानमेव"
यदा वै विजानात्यथ सत्यं वदति इति खण्डेनाऽपि निर्दिश्यते, न तु साक्षात्कारः । एवञ्च
सति सत्यं त्वेव विजिज्ञासितव्यम् इति ब्रह्मोपासनमुपदिश्य तदुपायभूयतं ब्रह्ममननं ब्रह्ममननं
मतिस्त्वेव विजिज्ञासितव्येत्युपदिश्य इति भाष्यमपि स्वरसमिति वदन्ति ।।
।। इति सप्तमप्रपाठके सप्तदशखण्डभाष्यम् ।।
7.18.1
यदा वै मनुतेऽथ विजानाति । नामत्वा विजानाति ।
मत्वैव विजानाति । मतिस्त्वेव  विजिज्ञासितव्येति ।
मतिं भगवो विजिज्ञास इति ।। 1 ।।
"	प्र. - यदा वै मनुतेऽथ इत्यादि । ब्रह्मोपासनोपायभूतं मननं सम्पाद्यमित्यर्थः । शिष्य"
आह - मतिं भगवो विजिज्ञास इति ।।
।। इति सप्तमप्रपाठके अष्टादशखण्डभाष्यम् ।।
7.19.1
यदा वै  श्रद्दधाति, अथ मनुते । नाश्रद्दधन्मनुते ।
श्रद्दधदेव मनुते । श्रद्धा त्वेव विजिज्ञासितव्येति ।
श्रद्धां भगवो विजिज्ञास इति ।। 1।।
"	प्र. - यदा वै श्रद्दधाति इत्यादि । अत्र भाष्यकृता - श्रवणप्रतिष्ठार्थत्वान्मननस्य"
मननोपदेशेन श्रवणमप्यर्थसिद्धं मत्त्वा । श्रवणोपायभूतां ब्रह्मणि श्रद्धां श्रद्धात्वेव
विजिज्ञासितव्येत्युपदिश्येति भाषितम् । अत्र श्रवणोपायभूतां ब्रह्मणि क्षद्धामित्यनेन
ब्रह्मश्रवणविषयीणी श्रद्धा विवक्षिता । श्रद्धा च त्वरेति व्यासार्यैः व्याख्यातम्
। शिष्टं स्पष्टम् ।।
।। इति सप्तमप्रपाठके एकोनविंशखण्डभाष्यम् ।।
7.20.1
यदा वै निस्तिष्ठति, अथ श्रद्दधाति । नानिस्तिष्ठन् श्रद्दधाति ।
निस्तिष्ठन्नेव श्रद्दधाति । निष्ठा त्वेव विजिज्ञासितव्येति ।
निष्ठां भगवो विजिज्ञास इति ।। 1।।
"	प्र. - यदा वै निस्तिष्ठति इत्यादि । ब्रह्मैव श्रोतव्यम् नान्यदिति व्यवसायरूपानिष्ठाश्रोतुस्त्वरालक्षण"
श्रद्धोपायतया सम्पाद्येत्यर्थः । शिष्टं पूर्ववत् ।।
।। इति सप्तम प्रपाठके विंशखण्डभाष्यम् ।।
7.21.1
यदा वै करोति, अथ निस्तिष्ठति । नाकृत्वा निस्तिष्ठति ।
कृत्वैव निस्तिष्ठति । कृतिस्त्वेव विजिज्ञासि तव्येति ।
कृतिं भगवो विजिज्ञास इति ।। 1 ।।
"	प्र. - यदा वै करोति इत्यादि । उद्योगप्रयत्नापरपर्यायाश्रोतव्यान्तरेषु हेयत्वानुसन्धाने1"
मनसो नियमनरूपाकृतिः ब्रह्मैव श्रोतव्यमिति व्यवसायलक्षणनिष्ठा हेतुत्वात्सम्पाद्येत्यर्थः । अन्यत्पूर्ववत् ।।
।। इति सप्तमप्रपाठके एकविंशखण्डभाष्यम् ।।
7.22.1
यदा वै सुखं लभते, अथ करोति । नासुखं लब्ध्वा करोति ।
सुखमेव लब्ध्वा करोति । सुखं त्वेव विजिज्ञासितव्यमिति ।
सुखं भगवो विजिज्ञास इति
।। 1 ।।
"	प्र. - यदा वै सुखं लभते इत्यादि । उक्तलक्षणायाः कृतेः ब्रह्मणि निरतिशयानुकूलत्वावगमनन्तरेणोसंभवात्"
श्रोतव्यान्तरेषु हेयत्वानुसन्धानाहितमनो नियमनरूप कृति हेतु तया अत्यन्तानुकूलत्वलक्षणं
सुखत्वं ब्रह्मणि ज्ञातव्यमित्यर्थः । अत्र च श्रवणमननश्रद्धादेः प्रागेवसुखप्राप्त्यसंभवात्
प्राप्त्यर्थ स्यापि लभतेर्ज्ञानमेवार्थः । ज्ञानस्यापि प्राप्तिरूपत्वात् । श्रोतव्ये
अत्यन्तानुकूलज्ञानाभावे श्रोतव्यान्तरेषु हेयत्वानुसन्धानाहित मनोनियमनरूपकृतेरसम्भवात्
अत्यन्तानुकूलत्वं श्रोतव्ये ब्रह्मणि ज्ञातव्यमिति भावः । अत्रत्य विजिज्ञासितव्य शब्दस्य
ज्ञातव्यत्वमर्थः। नोपासीतव्यत्वं सम्पादनीयत्वं वेति द्रष्टव्यम् ।।
।। इति सप्तमप्रपाठके द्वाविंशखण्डभाष्यम् ।।
7.23.1
यो वै भूमा तत्सुखम् । नाल्पे सुखमस्ति । भूमैव सुखम् ।
भूमा त्वेव विजिज्ञासितव्य इति । भूमानं भगवो विजिज्ञास इति ।। 1 ।।
"	प्र. - यो वै भूमा इत्यादि । भूमशब्दो हि बहुत्व वाची । बहु शब्दात् पृथ्वादित्वादिमनिचि"
बहोर्लोपो भू च बहोः इति प्रकृति - प्रत्यययोः विकारे च सति तन्निष्पत्तेः । बहुत्वञ्च
अत्र वैपुल्यम् । न सङ्ख्याविशेषः । बहुशब्दस्य बहुषु वचनम् इत्यादौ
संख्यायामिव अल्पं वा बहुवायस्य श्रुतस्योपकरोति यः इत्यादौ अल्पत्वप्रतियोगिनि वैपुल्येऽपि
प्रयोगदर्शनात् इहापि नाल्पेसुखमस्तीत्यल्पत्व- प्रतिद्वन्द्वितयैव भूमशब्दप्रयोगाच्च
वैपुल्यमेवार्थः । वैपुल्यञ्च गुणोत्कर्षरूपम् । न तु परिमाणरूपम् । सुखशब्दसामानाधिकरण्यात्
। न हि सुखे उत्कर्षवत् परिमाणं प्रसिद्धं स्यात् । अत उत्कर्ष कृत वैपुल्यमेव भूमभ्देन
विवक्षितम् । अत एव न वैपुल्यरूपधर्म परोभूमशब्दः, सुखस्य वैपुल्यरूपत्वाभावात्, अल्प1प्रतियोगितया
निर्देशाच्च । न ह्यत्रवोत्तरत्र वा अल्पत्वं भूमप्रतियोगितया निर्दिश्यते, अपि तु अल्पमेव
। अतोऽल्पशब्द प्रतियोगितया प्रयुज्यमानो भूमशब्दो वैपुल्याश्रयधर्मिपर एव ।
"	ततश्चायमर्थः - यदुत्कृष्टं विपुलम्, तदेव सुखम् । अत्यन्तानुकूलमित्यर्थः । नाल्पे"
सुखमस्ति । सुखं सुखत्वम् । अत्यन्तानुकूलत्वम् इत्यर्थः । अपशवो वा अन्ये गो अश्वेभ्यः
इत्यत्र गवाश्वव्यतिरिक्ते अजादौ पशुत्वनिषेधस्य प्रशस्तपशुत्वनिषेधपरत्ववत् अल्पे प्रत्यगात्म
सुखे सुखत्वनिषेधस्य प्रशस्त सुखत्वनिषेधपरत्वात्, पूर्वखण्ड एव सुखशब्दस्य अत्यन्तानुकूलार्थतया
व्याख्यातत्वात्, ततश्च भूमिभिन्नस्य सुखत्वाभावात् सुखत्वादेवहेतोः भूमत्वमप्यस्तीति
ज्ञातव्यमित्यर्थः । एतत्सर्वं भाष्येऽपि द्रष्टव्यम्2 शिष्टं स्पष्टम् ।।
।। इति सप्तमप्रपाठके त्रयोविंशखण्डभाष्यम् ।।
7.24.1
यत्र नान्यत् पश्यति, नान्यच्छृणोति, नान्यत् विजानाति, स भूमा ।
अथ यत्रान्यत् पश्यति, अन्यच्छृणोति, अन्यत् विजानाति, तदल्पम् ।
यो वै भूमा, तदमृतम् । अथ यदल्पम्, तन्मर्त्यम् । स भगवः
कस्मिन् प्रतिष्ठित इति । स्वे महिम्नि, यदि वा न महिम्नी ति ।। 1 ।।
"	प्र. - एतद्वाक्यप्रस्तुतयो भूमाल्पशब्दयोः अर्थजिज्ञासुं प्रत्याह - यत्र नान्यत्पश्यति"
इत्यादि । यत्रेति अनुभूयमान इत्यद्ध्याहारः । यत्र वस्तून्यनुभूयमाने ततोऽन्यत् न
दृश्यते, न श्रूयते, न विज्ञायते च, सभूमेत्यर्थः । यस्मिन् दृश्यमाने ततोऽन्यत् न
दृश्यते, यस्मिन् श्रूयमाणे ततोऽन्यत् न श्रूयते, यस्मिन्विज्ञायमाने ततोऽन्यत् न
विज्ञायते, स भूमेत्यर्तः । यद्वा सप्तम्याः विषयत्वमर्थः । पश्यन्नित्यध्याहारः । ततोऽन्यत्
न पश्यतीत्यर्थः । अत्र तदितरस्य दर्शनाद्यभावो विषयाभावकृतः । ततश्च यतोऽन्यत् नास्ति
स भूमेत्यर्थः पर्यवसितः ।
"	ननु चेतनाचेतनवर्गस्य तद्भिन्नत्वात् कथं भूम्नोऽन्यन्नास्तीत्युच्यते । न च चिदचिद्विशिष्टस्यैव"
भूमब्रह्मशब्दार्थत्वात् चिदचितोरपि तत्रान्तर्भावात् तदन्यत् इति निषेधः शक्येत कर्तुमितिवाच्यम्
। विशेषणभूतयोः चिदचितोः भूमब्रह्मशब्दार्थ भूताद्विशिष्टादन्यत्वेन ततोऽन्यन्नास्तीति
निषेधस्यायुक्तत्वात्1 किञ्च अथात आत्मादेशः इति भूम्न एवात्मत्वस्योपदेक्ष्यमाणत्वात्,
तरति शोकमात्मवित् (छा.उ. 7-1-3) इति
प्रस्तुतस्यात्मोपदेशस्य भूम्निपर्यवसानाच्च, भूम्न आत्मत्वमवर्जनीयम् । नहि चिदचिद्विशिष्टस्य
आत्मत्वमस्ति, विशेष्यस्यैवान्तः प्रविश्य नियन्तृत्वेनात्मत्वात् । ततश्च तस्यैव भूमत्वं
वक्तव्यम् । न चेदं लक्षणं तस्य सम्भवति तद्व्यतिरिक्तस्य वस्तुनः सत्त्वादिति चेत्
- उच्यते । ब्रह्मशब्दवत् भूमशब्दस्याऽपि वस्तुपरिच्छेदशून्यत्वमेवार्थः । वस्तुपरिच्छेदो
नाम इदमिदन्नेति निर्देशार्हत्वम् । तद्राहित्यं स्वरूपाभेदाद्वा भवेत्, तदपृथक्सिद्धत्वाद्वा
भवेत् । तत्र  जीवज़डयोः ईश्वराभेदाभावात् तदपृथक्सिद्धसत्ताकत्वमिति फलति । तच्च द्वेधा
घंटते । तत्सत्ताव्यतिरिक्तसत्ताशून्यत्वाद्वा2 यदधीना यस्य सत्ता तत्तदित्येव भण्यते
(    ) इति स्मृत्यनुसारेण तदधीनसत्ताकत्वाद्वा भवेत् । तत्र तत्सत्ताव्यतिरिक्तसत्ताशून्यत्वमपि
सत्तारूपविशेष्याभावेन मिथ्यात्वाद्वा भवेत् । तत्सत्ताभिन्नसत्ताकत्वेन सत्ताव्यतिरिक्तत्व
रूपविशेषणाभावाद्वा भवेत् । तत्र सत्ताशून्यत्वं सकलप्रमाणविरुद्धमनभ्युपगमार्हम् ।
तथैव तत्सत्ताभिन्नसत्ताकत्वमपि नाभ्युपगमार्हम् ।
"	अपि तु तत्सत्ताधीन सत्ताकत्वमेव । एवं विधस्यापृथक्सिद्धत्वस्य सिद्धान्ते अभ्युपगतत्वात् न3 अनुपपत्तिः ।"
"	ततश्च यत्र नान्यदित्यस्यापि यत्सत्तानधीनसत्ताकं नास्ति यदनात्मकं नास्तीत्यर्थपर्यवसानात् न अनुपपत्तिः ।"
"	यद्वा समानेषु पूर्वत्वात् (पू.मी. 7-1-2) इति साप्तमिकाधिकरणे इतरादि4 सर्वनामशब्दानां"
पूर्वनिर्दिष्टसदृशवाचित्वस्य व्यवस्थापिततया नान्योऽतोऽस्ति द्रष्टा इत्यादि वाक्येष्विव
यत्र नान्यत्पश्यति इति वाक्येऽपि समानान्यनिषेधपरत्वाश्रयणान्नानपपत्ति5 ।
"	अथ यत्रान्यत् इत्यादि । उक्तलक्षणक भूमविपरीतलक्षणम् अल्पमित्यर्थः । यो वै भूमा इति"
। उक्तलक्षणो भूमैवामृतं जननमरणादिशून्यम् । नित्याविर्भूतानन्याधीनापहतपाप्मत्वादिगुणाष्टकमिति
यावत् । इतरत्वनीदृशम् । नित्यमुक्तादीनामपि अनन्याधीनतादृक्त्वाभावात् न वाक्यार्थानुपपत्तिरिति द्रष्टव्यम् ।
"	सर्ववस्तूनाम् आधार सापेक्षत्वं दृष्टा शिष्टः पृच्छति स भगवः इति । उत्तरमाह - स्वे"
महिम्नीति । सः स्वीयमहिमाधारक इत्यर्थः । स्वयं दासास्तपस्विनः इतिवत् अनाधार इत्यभिप्रायः
। उक्ताभिप्रायेणाचार्यः स्वयमुक्त्वा स्वशब्दस्यात्मात्मीयवचनत्वात् आत्मीये नियाम्यतया
महिमभूते गवाश्व-हस्तिहिरण्य-दासभार्यादि-लक्षणे प्रतिष्ठित इति अभिप्रायं शिष्योगृह्णीयात्
। अथवा स्वशब्दस्य स्वात्मपरतया आत्माधार इत्यभिप्राय इति वा
वाक्याभिप्रायं बुद्ध्येत । न च तदुभयमपि सम्भवति । परमात्मन उभयविभूतिलक्षणात्मीय महीमसद्भावेऽप्यनाधारस्य
परमात्मनः तत्प्रतिष्ठितत्वासम्भवात् । न ह्यतिशिक्षितोऽपि नट पटुः6 स्वस्कन्धमारुह्य
नरी नती न्यायेन स्वस्य स्वाश्रितत्वासम्भवाच्च । अतो नद्वयमपि युज्यते । अतः शिष्टस्य
सा बुद्धिर्निवर्तनीयेति मत्वा पुनराह - यदि वा न महिम्नीति । यदि वा स्वविक्षितानाधारत्वाभिप्रायातिरिक्ते
पूर्वोक्तपक्षद्वये त्वया आशंकितेन स्वेमहिम्नि प्रतिष्ठित इति ब्रूम इत्यर्थः ।।
"	तद्विवृणोति - गो अश्वमिह इत्यादि । गो अश्वमित्यादौ द्वन्दवैकवद्भावः । आयतनानीति"
इति शब्दः प्रकारवचनः । एवं जातीयकानीत्यर्थः । नाहमेव ब्रवीमि इति । तत्र प्रतिष्ठितत्वं
न ब्रवीमीत्यर्थः । उक्तञ्च व्यासार्यैः अस्य महिमानमिति वीतशोकः, (मुं.उ. 3-1-2) एतां
विभूतिं योगञ्च (भ.गी. 10-7) इत्यादि श्रुतिस्मृतिषु परमात्मनो महिमवत्त्वावगमात् ।
यदि वा न महिम्नि इति न महिम निषेधः । अपि तु विभूतिरूपमहिमप्रतिष्ठितत्वनिषेधोऽवगम्यते
इति । अथ स्वरूपमहिमप्रतिष्ठितत्त्वं निषधति - अन्यो हि अन्यस्मिन् इति । न स्वस्य स्वप्रतिष्ठितत्वं सम्भवतीति भावः ।।
7.24.2
गो अश्वमिह महिमेत्याचक्षते, हस्ति हिरण्यं दासभार्यं
क्षेत्राण्यायतनानीति । नाहमेव ब्रवीमीति होवाच, अन्यो
ह्यन्यस्मिन् प्रतिष्ठित इति ।। 2 ।।
"	प्र. - एतद्वाक्यप्रस्तुतयो भूमाल्पशब्दयोः अर्थजिज्ञासुं प्रत्याह - यत्र नान्यत्पश्यति"
इत्यादि । यत्रेति अनुभूयमान इत्यद्ध्याहारः । यत्र वस्तून्यनुभूयमाने ततोऽन्यत् न
दृश्यते, न श्रूयते, न विज्ञायते च, सभूमेत्यर्थः । यस्मिन् दृश्यमाने ततोऽन्यत् न
दृश्यते, यस्मिन् श्रूयमाणे ततोऽन्यत् न श्रूयते, यस्मिन्विज्ञायमाने ततोऽन्यत् न
विज्ञायते, स भूमेत्यर्तः । यद्वा सप्तम्याः विषयत्वमर्थः । पश्यन्नित्यध्याहारः । ततोऽन्यत्
न पश्यतीत्यर्थः । अत्र तदितरस्य दर्शनाद्यभावो विषयाभावकृतः । ततश्च यतोऽन्यत् नास्ति
स भूमेत्यर्थः पर्यवसितः ।
"	ननु चेतनाचेतनवर्गस्य तद्भिन्नत्वात् कथं भूम्नोऽन्यन्नास्तीत्युच्यते । न च चिदचिद्विशिष्टस्यैव"
भूमब्रह्मशब्दार्थत्वात् चिदचितोरपि तत्रान्तर्भावात् तदन्यत् इति निषेधः शक्येत कर्तुमितिवाच्यम्
। विशेषणभूतयोः चिदचितोः भूमब्रह्मशब्दार्थ भूताद्विशिष्टादन्यत्वेन ततोऽन्यन्नास्तीति
निषेधस्यायुक्तत्वात्1 किञ्च अथात आत्मादेशः इति भूम्न एवात्मत्वस्योपदेक्ष्यमाणत्वात्,
तरति शोकमात्मवित् (छा.उ. 7-1-3) इति
प्रस्तुतस्यात्मोपदेशस्य भूम्निपर्यवसानाच्च, भूम्न आत्मत्वमवर्जनीयम् । नहि चिदचिद्विशिष्टस्य
आत्मत्वमस्ति, विशेष्यस्यैवान्तः प्रविश्य नियन्तृत्वेनात्मत्वात् । ततश्च तस्यैव भूमत्वं
वक्तव्यम् । न चेदं लक्षणं तस्य सम्भवति तद्व्यतिरिक्तस्य वस्तुनः सत्त्वादिति चेत्
- उच्यते । ब्रह्मशब्दवत् भूमशब्दस्याऽपि वस्तुपरिच्छेदशून्यत्वमेवार्थः । वस्तुपरिच्छेदो
नाम इदमिदन्नेति निर्देशार्हत्वम् । तद्राहित्यं स्वरूपाभेदाद्वा भवेत्, तदपृथक्सिद्धत्वाद्वा
भवेत् । तत्र  जीवज़डयोः ईश्वराभेदाभावात् तदपृथक्सिद्धसत्ताकत्वमिति फलति । तच्च द्वेधा
घंटते । तत्सत्ताव्यतिरिक्तसत्ताशून्यत्वाद्वा2 यदधीना यस्य सत्ता तत्तदित्येव भण्यते
(    ) इति स्मृत्यनुसारेण तदधीनसत्ताकत्वाद्वा भवेत् । तत्र तत्सत्ताव्यतिरिक्तसत्ताशून्यत्वमपि
सत्तारूपविशेष्याभावेन मिथ्यात्वाद्वा भवेत् । तत्सत्ताभिन्नसत्ताकत्वेन सत्ताव्यतिरिक्तत्व
रूपविशेषणाभावाद्वा भवेत् । तत्र सत्ताशून्यत्वं सकलप्रमाणविरुद्धमनभ्युपगमार्हम् ।
तथैव तत्सत्ताभिन्नसत्ताकत्वमपि नाभ्युपगमार्हम् ।
"	अपि तु तत्सत्ताधीन सत्ताकत्वमेव । एवं विधस्यापृथक्सिद्धत्वस्य सिद्धान्ते अभ्युपगतत्वात् न3 अनुपपत्तिः ।"
"	ततश्च यत्र नान्यदित्यस्यापि यत्सत्तानधीनसत्ताकं नास्ति यदनात्मकं नास्तीत्यर्थपर्यवसानात् न अनुपपत्तिः ।"
"	यद्वा समानेषु पूर्वत्वात् (पू.मी. 7-1-2) इति साप्तमिकाधिकरणे इतरादि4 सर्वनामशब्दानां"
पूर्वनिर्दिष्टसदृशवाचित्वस्य व्यवस्थापिततया नान्योऽतोऽस्ति द्रष्टा इत्यादि वाक्येष्विव
यत्र नान्यत्पश्यति इति वाक्येऽपि समानान्यनिषेधपरत्वाश्रयणान्नानपपत्ति5 ।
"	अथ यत्रान्यत् इत्यादि । उक्तलक्षणक भूमविपरीतलक्षणम् अल्पमित्यर्थः । यो वै भूमा इति"
। उक्तलक्षणो भूमैवामृतं जननमरणादिशून्यम् । नित्याविर्भूतानन्याधीनापहतपाप्मत्वादिगुणाष्टकमिति
यावत् । इतरत्वनीदृशम् । नित्यमुक्तादीनामपि अनन्याधीनतादृक्त्वाभावात् न वाक्यार्थानुपपत्तिरिति द्रष्टव्यम् ।
"	सर्ववस्तूनाम् आधार सापेक्षत्वं दृष्टा शिष्टः पृच्छति स भगवः इति । उत्तरमाह - स्वे"
महिम्नीति । सः स्वीयमहिमाधारक इत्यर्थः । स्वयं दासास्तपस्विनः इतिवत् अनाधार इत्यभिप्रायः
। उक्ताभिप्रायेणाचार्यः स्वयमुक्त्वा स्वशब्दस्यात्मात्मीयवचनत्वात् आत्मीये नियाम्यतया
महिमभूते गवाश्व-हस्तिहिरण्य-दासभार्यादि-लक्षणे प्रतिष्ठित इति अभिप्रायं शिष्योगृह्णीयात्
। अथवा स्वशब्दस्य स्वात्मपरतया आत्माधार इत्यभिप्राय इति वा
वाक्याभिप्रायं बुद्ध्येत । न च तदुभयमपि सम्भवति । परमात्मन उभयविभूतिलक्षणात्मीय महीमसद्भावेऽप्यनाधारस्य
परमात्मनः तत्प्रतिष्ठितत्वासम्भवात् । न ह्यतिशिक्षितोऽपि नट पटुः6 स्वस्कन्धमारुह्य
नरी नती न्यायेन स्वस्य स्वाश्रितत्वासम्भवाच्च । अतो नद्वयमपि युज्यते । अतः शिष्टस्य
सा बुद्धिर्निवर्तनीयेति मत्वा पुनराह - यदि वा न महिम्नीति । यदि वा स्वविक्षितानाधारत्वाभिप्रायातिरिक्ते
पूर्वोक्तपक्षद्वये त्वया आशंकितेन स्वेमहिम्नि प्रतिष्ठित इति ब्रूम इत्यर्थः ।।
"	तद्विवृणोति - गो अश्वमिह इत्यादि । गो अश्वमित्यादौ द्वन्दवैकवद्भावः । आयतनानीति"
इति शब्दः प्रकारवचनः । एवं जातीयकानीत्यर्थः । नाहमेव ब्रवीमि इति । तत्र प्रतिष्ठितत्वं
न ब्रवीमीत्यर्थः । उक्तञ्च व्यासार्यैः अस्य महिमानमिति वीतशोकः, (मुं.उ. 3-1-2) एतां
विभूतिं योगञ्च (भ.गी. 10-7) इत्यादि श्रुतिस्मृतिषु परमात्मनो महिमवत्त्वावगमात् ।
यदि वा न महिम्नि इति न महिम निषेधः । अपि तु विभूतिरूपमहिमप्रतिष्ठितत्वनिषेधोऽवगम्यते
इति । अथ स्वरूपमहिमप्रतिष्ठितत्त्वं निषधति - अन्यो हि अन्यस्मिन् इति । न स्वस्य स्वप्रतिष्ठितत्वं सम्भवतीति भावः ।।
।। इति सप्तमप्रपाठके चतुर्विंशंखण्डभाष्यम् ।।
7.25.1
स एवाधस्तात्, स उपरिष्टात्, स पश्चात्, स पुरस्तात्, स
दक्षिणतः, स उत्तरतः, स एवेदँ सर्वमिति ।
"	अथातोऽहंकारादेश एव - अहमेवाधस्तात्,  अहमुपरिष्टात्,"
अहं पश्चात्, अहं पुरस्तात्, अहं दक्षिणतः, अहमुत्तरतः, अहमेवेदँ सर्वमिति ।।
"	अथात आत्मादेश एव - आत्मैवाधस्तात्, आत्मोपरिष्टात्, आत्मा पश्चात्,"
आत्मा पुरस्तात्, आत्मा दक्षिणतः, आत्मोत्तरतः, आत्मैवेदँ सर्वमिति ।। 1 ।।
"	प्र. - ननु यत्र नान्यत्पश्यति इत्यनुपपन्नम्, नानादिग्वर्तिनां चेतनाचेतनपदार्थानां"
भिन्नानामुपलम्भादित्यत्राह -  एवाधस्तात् इति । अत्र स एवेदं सर्वमिति
सामानाधिकरण्यात् स इति निर्दिष्टस्य भूम्नः इदं सर्वमिति निर्दिष्टस्य चिदचिद्वर्गस्य
च शरीरात्मभावः फलितो भवति1 । ततश्च यत्र नान्यत्पश्यतीति तदनात्मकान्यनिषेधे नानुपपत्तिरिति भावः ।
"	एवं सर्वात्मभूतस्य भूम्नः उपासने स्वशरीरकतयोपासनं कर्तव्यमुपदिशति - अथातोऽहंकारादेशः"
क्रियत इति शेषः । अथ शब्दः प्रकृतविषयद्योतनार्थः । अहंकारः अहंबुद्धिः  अहं ग्रहेण
भूम्न उपासनप्रकारः, अतः परमुपदिश्यत इत्यर्थः । न तु जीवस्वरूपोपदेश इति मन्तव्यम्
। तथा सति अहमादेशः इति निर्देशस्यैव यक्ततया कारपदवैयर्थ्यात् । परमात्मनोऽहंग्रहेणोपासनप्रकारमेव
दर्शयति - अहमेवाधस्तात् इत्यादि । सर्वदिग्वर्ती सर्वात्मा भूमाऽहमेवेति ज्ञातव्यमित्यर्थः
। न तु जीवस्य सर्वात्मकत्व2मुपश्यत इति भ्रमितव्यम् । जीवस्यासर्वधारत्वेन असर्वात्मकत्वात्3,
तथात्वेकारशब्दवैयर्थ्यस्योक्तत्वाच्च । उक्तञ्च भगवता भाष्यकृता - यत्तु अहमेवाधस्तात्
इत्यादिना सर्वात्मत्वमुपदिष्टं तद्भूमविशिष्टस्य ब्रह्मणोऽहंग्रहेणोपासनमुपदिश्यते,
अथातोऽहंकारादेशः इति अहं ग्रहणोपदेशोपक्रमादिति, परमात्मनः प्रत्यगात्मशरीरकत्वज्ञान4प्रतिष्ठार्थम्
अहङ्ग्रहेणोपासनं  कर्तव्यमिति च ।
"	ननु अहंबुद्धिशब्दयोः जीवात्मविषययोः कथं भूमपर्यन्तत्वम्, अनहमर्थे च परमात्मन्यहं"
ग्रहोपासनस्य अयथार्थत्वमेव स्यादित्याशंक्य भूम्नः प्रत्यगात्मानं प्रत्यात्मत्वेन
तद्विषयबुद्धशब्दानां परमात्मपर्यन्तत्वमुपपद्यत इति दर्शयन्, तरति शोकमात्मवित् (छा.उ.
*7-1-3) इति प्रक्रान्तमात्मत्वोपदेशं भूम्नि समापयति - अथात आत्मादेशः । अत्रापि क्रियत
इति शेषः । अथ शब्दः प्रकृतविषयत्वद्योतनार्थः । आत्मादेशः आत्मत्वोपदेशः क्रीयतेत्यर्थः
। आत्मैव अधस्तात् इत्यादि सर्वात्मतयोपदिश्यमानो भूमा स्वोपासकस्यात्मैवेत्यर्थः ।
ततश्च तत्र अहंबुद्धि शब्दयोः यथार्थ्यमेवेति भावः ।
"	ननु अथात आत्मादेशः इत्यात्मत्वोपदेशः । प्रकृत भूमविषय इति कथमवसीयते? इति चेन्न;"
भिन्नयोर्द्वयोः सार्वात्म्यायोगेनैकविषयत्वस्यैव सिद्धत्वात् । ननु च स एवाधस्तात्
इत्यनेनैव सर्वात्म्यस्य सिद्धतयोपासकात्मत्वमपि सिद्धमेवेति अथात आत्मादेशः इत्युपदेशो
व्यर्थ इति चेत्, सत्यम् । स एवेदँ सर्वम् इति सामानाधिकरण्येन आत्मत्वं फलति । अथाऽपि
कण्ठोक्त्योपासकात्मत्वसिद्ध्यर्थं विशिष्य कण्ठोक्त्योपदेशः ।
न च अथात आत्मादेश इति सामान्योक्तिरुपासकं प्रत्यात्मत्वोपदेश इति विशेषे किन्नियामकमिति
वाच्यम् । एवं विजानत आत्मवतः प्राणः इति विद्वदात्मनः  प्राणाद्युपादानत्वेन सार्वात्म्यस्योत्तरत्र
प्रतिपादयिष्यमाणत्वात् ।
"	यत्तु - अत्र परैः, अहंकारस्यात्मैकत्वेन प्रत्यक्षसिद्धस्य, अथातोऽहंकारादेशः, अथात"
आत्मादेशः5 इति पृथगुपदेशो भेदार्थः, भूमात्मनोः भिन्नत्वेन प्रत्यक्षसिद्धयोः पृथगुपदेश
ऐक्यार्थः । द्वयोः सार्वात्म्यायोगादिति तदसारम् । अहमर्थादन्यस्यात्मनो भूमाख्यब्रह्माभिन्नत्वेन
प्रत्यक्षसिद्धत्वात् तयोः पृथगुपदेशो  भेदार्थः । अहमर्थस्य तु ब्रह्मभिन्नत्वेन प्रत्यक्षसिद्धत्वात्तयोरुपदेश
ऐक्यार्थ इति वैपरीत्यस्यापि सुवचत्वादित्यास्तां विस्तरः6।
"	स  वा एष इति । रतिः - स्रक्चन्दनादिजन्या प्रीतिः । क्रीडा - उद्यानादिजन्या । स्त्रीसम्भवा"
प्रीतिः मैथुनम् । विभूतिजन्या प्रीतिः आनन्दः । आत्मैव रतिः यस्य स तथोक्तः । एवमुत्तरत्रापि
। श्रवणमनन-निदिध्यासनैरुक्त
भूमात्मसाक्षात्कारनिष्ठस्य सर्वविधसुखानुभवोऽप्यात्मसुखानुभवान्तर्गत इत्यर्थः । स
स्वराड्भवति । स्वराट् - स्वयमेव राजा । अकर्मवश्यो विधिनिषेधकिंकरो न भवतीति यावत्
। अत एव च अनन्याधिपतिः (ब्र.सू. 4-4-9) इति सूत्रे अत एव - सत्यसंकल्पत्वादेव अनन्याधिपतित्वं
विधिनिषेधायोग्यम् । विधिनिषेधयोग्यत्वे हि प्रतिहतसंकल्पत्वं भवेत् । अतः सत्यसंकल्पत्वश्रुत्यैव
अनन्याधिपतित्वञ्च सिद्धम् । अत एव स स्वराड्भवति इत्युच्यते इति भाषितम् । तस्य सर्वेषु
लोकेषु कामचारो भवति । प्रत्यक्षोपदे शान्नेति चेत् (ब्र.सू. 4-4-18) इति सूत्रे, अकर्मप्रतिहतहतज्ञानो
मुक्तो विकारलोकान् ब्रह्मविभूतिभूतान् अनुभूय यथाकामं तृप्यतीति, सर्वेषु लोकेषु कामचारो
भवति इत्यस्य वाक्यस्यार्थः इति
भाषितम् । अथ येऽन्यथा इति । ये - उक्तप्रकारादन्येन प्रकारेणोपासते ते अन्यराजानो
भवन्ति विधि निषेधकिंकरा भवन्ति । कर्मवश्या भवन्ति इत्यर्थः । स्वराहित्यस्य प्रतिद्वन्द्वित्वात्
। किञ्च ते क्षय्यलोकाश्च भवन्तीत्यर्थः । अत्रः क्षय्य लोका भवन्ति इत्यनेन यथोक्तप्रकारेण
परमात्मोपासकानाम् अक्षय्यभगवल्लोकत्वमस्ति इत्युक्तं भवति ।।
7.25.2
स वा एष एवं पश्यन्नेवं मन्वान एवं विजानन् आत्मरतिः आत्मक्रीड
आत्ममिथुन आत्माऽऽनन्दः, स स्वराड् भवति । तस्य सर्वेषु लोकेषु
कामचारो भवति । अथ येऽन्यथाऽतो विदुरन्यराजानः ते क्षय्यलोका भवन्ति ।
तेषाँ सर्वेषु लोकेष्व कामचारो भवति ।। 2 ।।
"	प्र. - ननु यत्र नान्यत्पश्यति इत्यनुपपन्नम्, नानादिग्वर्तिनां चेतनाचेतनपदार्थानां"
भिन्नानामुपलम्भादित्यत्राह - स एवाधस्तात् इति । अत्र स एवेदं सर्वमिति
सामानाधिकरण्यात् स इति निर्दिष्टस्य भूम्नः इदं सर्वमिति निर्दिष्टस्य चिदचिद्वर्गस्य
च शरीरात्मभावः फलितो भवति1 । ततश्च यत्र नान्यत्पश्यतीति तदनात्मकान्यनिषेधे नानुपपत्तिरिति भावः ।
"	एवं सर्वात्मभूतस्य भूम्नः उपासने स्वशरीरकतयोपासनं कर्तव्यमुपदिशति - अथातोऽहंकारादेशः"
क्रियत इति शेषः । अथ शब्दः प्रकृतविषयद्योतनार्थः । अहंकारः अहंबुद्धिः  अहं ग्रहेण
भूम्न उपासनप्रकारः, अतः परमुपदिश्यत इत्यर्थः । न तु जीवस्वरूपोपदेश इति मन्तव्यम्
। तथा सति अहमादेशः इति निर्देशस्यैव यक्ततया कारपदवैयर्थ्यात् । परमात्मनोऽहंग्रहेणोपासनप्रकारमेव
दर्शयति - अहमेवाधस्तात् इत्यादि । सर्वदिग्वर्ती सर्वात्मा भूमाऽहमेवेति ज्ञातव्यमित्यर्थः
। न तु जीवस्य सर्वात्मकत्व2मुपश्यत इति भ्रमितव्यम् । जीवस्यासर्वधारत्वेन असर्वात्मकत्वात्3,
तथात्वेकारशब्दवैयर्थ्यस्योक्तत्वाच्च । उक्तञ्च भगवता भाष्यकृता - यत्तु अहमेवाधस्तात्
इत्यादिना सर्वात्मत्वमुपदिष्टं तद्भूमविशिष्टस्य ब्रह्मणोऽहंग्रहेणोपासनमुपदिश्यते,
अथातोऽहंकारादेशः इति अहं ग्रहणोपदेशोपक्रमादिति, परमात्मनः प्रत्यगात्मशरीरकत्वज्ञान4प्रतिष्ठार्थम्
अहङ्ग्रहेणोपासनं  कर्तव्यमिति च ।
"	ननु अहंबुद्धिशब्दयोः जीवात्मविषययोः कथं भूमपर्यन्तत्वम्, अनहमर्थे च परमात्मन्यहं"
ग्रहोपासनस्य अयथार्थत्वमेव स्यादित्याशंक्य भूम्नः प्रत्यगात्मानं प्रत्यात्मत्वेन
तद्विषयबुद्धशब्दानां परमात्मपर्यन्तत्वमुपपद्यत इति दर्शयन्, तरति शोकमात्मवित् (छा.उ.
*7-1-3) इति प्रक्रान्तमात्मत्वोपदेशं भूम्नि समापयति - अथात आत्मादेशः । अत्रापि क्रियत
इति शेषः । अथ शब्दः प्रकृतविषयत्वद्योतनार्थः । आत्मादेशः आत्मत्वोपदेशः क्रीयतेत्यर्थः
। आत्मैव अधस्तात् इत्यादि सर्वात्मतयोपदिश्यमानो भूमा स्वोपासकस्यात्मैवेत्यर्थः ।
ततश्च तत्र अहंबुद्धि शब्दयोः यथार्थ्यमेवेति भावः ।
"	ननु अथात आत्मादेशः इत्यात्मत्वोपदेशः । प्रकृत भूमविषय इति कथमवसीयते? इति चेन्न;"
भिन्नयोर्द्वयोः सार्वात्म्यायोगेनैकविषयत्वस्यैव सिद्धत्वात् । ननु च स एवाधस्तात्
इत्यनेनैव सर्वात्म्यस्य सिद्धतयोपासकात्मत्वमपि सिद्धमेवेति अथात आत्मादेशः इत्युपदेशो
व्यर्थ इति चेत्, सत्यम् । स एवेदँ सर्वम् इति सामानाधिकरण्येन आत्मत्वं फलति । अथाऽपि
कण्ठोक्त्योपासकात्मत्वसिद्ध्यर्थं विशिष्य कण्ठोक्त्योपदेशः ।
न च अथात आत्मादेश इति सामान्योक्तिरुपासकं प्रत्यात्मत्वोपदेश इति विशेषे किन्नियामकमिति
वाच्यम् । एवं विजानत आत्मवतः प्राणः इति विद्वदात्मनः  प्राणाद्युपादानत्वेन सार्वात्म्यस्योत्तरत्र
प्रतिपादयिष्यमाणत्वात् ।
"	यत्तु - अत्र परैः, अहंकारस्यात्मैकत्वेन प्रत्यक्षसिद्धस्य, अथातोऽहंकारादेशः, अथात"
आत्मादेशः5 इति पृथगुपदेशो भेदार्थः, भूमात्मनोः भिन्नत्वेन प्रत्यक्षसिद्धयोः पृथगुपदेश
ऐक्यार्थः । द्वयोः सार्वात्म्यायोगादिति तदसारम् । अहमर्थादन्यस्यात्मनो भूमाख्यब्रह्माभिन्नत्वेन
प्रत्यक्षसिद्धत्वात् तयोः पृथगुपदेशो  भेदार्थः । अहमर्थस्य तु ब्रह्मभिन्नत्वेन प्रत्यक्षसिद्धत्वात्तयोरुपदेश
ऐक्यार्थ इति वैपरीत्यस्यापि सुवचत्वादित्यास्तां विस्तरः6।
"	स  वा एष इति । रतिः - स्रक्चन्दनादिजन्या प्रीतिः । क्रीडा - उद्यानादिजन्या । स्त्रीसम्भवा प्रीतिः मैथुनम् ।"
विभूतिजन्या प्रीतिः आनन्दः । आत्मैव रतिः यस्य स तथोक्तः । एवमुत्तरत्रापि । श्रवणमनन-निदिध्यासनैरुक्त
भूमात्मसाक्षात्कारनिष्ठस्य सर्वविधसुखानुभवोऽप्यात्मसुखानुभवान्तर्गत इत्यर्थः । स
स्वराड्भवति । स्वराट् - स्वयमेव राजा । अकर्मवश्यो विधिनिषेधकिंकरो न भवतीति यावत्
। अत एव च अनन्याधिपतिः (ब्र.सू. 4-4-9) इति सूत्रे अत एव - सत्यसंकल्पत्वादेव अनन्याधिपतित्वं
विधिनिषेधायोग्यम् । विधिनिषेधयोग्यत्वे हि प्रतिहतसंकल्पत्वं भवेत् । अतः सत्यसंकल्पत्वश्रुत्यैव
अनन्याधिपतित्वञ्च सिद्धम् । अत एव स स्वराड्भवति इत्युच्यते इति भाषितम् । तस्य सर्वेषु
लोकेषु कामचारो भवति । प्रत्यक्षोपदे शान्नेति चेत् (ब्र.सू. 4-4-18) इति सूत्रे, अकर्मप्रतिहतहतज्ञानो
मुक्तो विकारलोकान् ब्रह्मविभूतिभूतान् अनुभूय यथाकामं तृप्यतीति, सर्वेषु लोकेषु कामचारो
भवति इत्यस्य वाक्यस्यार्थः इति भाषितम् । अथ येऽन्यथा इति । ये - उक्तप्रकारादन्येन
प्रकारेणोपासते ते अन्यराजानो भवन्ति विधि निषेधकिंकरा भवन्ति । कर्मवश्या भवन्ति इत्यर्थः
। स्वराहित्यस्य प्रतिद्वन्द्वित्वात् । किञ्च ते क्षय्यलोकाश्च भवन्तीत्यर्थः । अत्रः
क्षय्य लोका भवन्ति इत्यनेन यथोक्तप्रकारेण परमात्मोपासकानाम् अक्षय्यभगवल्लोकत्वमस्ति इत्युक्तं भवति ।।
।। इति सप्तमप्रपाठके पञ्चविंशखण्डभाष्यम् ।।
7.26.1
तस्य ह वा एतस्यैवं पश्यत एवं मन्वानस्यैवं विजानत आत्मतः प्राण
आत्मत आशाऽऽत्मतः स्मर आत्मत आकाशः आत्मस्तेज आत्मत
आप आत्मत आविर्भावतिरोभावावात्मतोऽन्नमात्मतो बलमात्मतो
विज्ञानमात्मतो ध्यानमात्मश्चित्तमात्मतः संकल्प आत्मतो मन आत्मतो
वागात्मतो नामात्मतो मन्त्रा आत्मतः कर्माप्यात्मत एवेदँ सर्वमिति ।। 1 ।।
"	तदेष श्लोकः -"
"	न पश्यो मृत्युं पश्यति न रोगं नोत दुःखताम् ।"
"	सर्वं ह पश्यः पश्यति सर्वमाप्नोति सर्वशः ।। इति ।।"
"	स एकधा भवति त्रिधा भवति पञ्चधा ।"
"	सप्तधा नवधा चैव पुनश्चैकादश स्मृतः ।।"
"	शतञ्च दश चैकञ्च सहस्राणि च विंशँतिः ।"
"	आहारशुद्धौ सत्त्वशुद्धिः सत्त्वशुद्धौ ध्रुवा स्मृतिः ।।"
"	स्मृतिलम्भे सर्वग्रन्थीनां विप्रमोक्षः ।"
"	तस्मै मुदितकषायाय तमसः पारं दर्शयति भगवान् सनत्कुमारः । तँ"
स्कन्द इत्याचक्षते तँ स्कन्द इत्याचक्षते ।।
।। इति सप्तमाध्याये षड्विंशः खण्डः ।।
।। छान्दोग्योपनिषदि सप्तमोऽध्यायाः ।।
"	प्र. - अथात आत्मदेशः इत्यनेनोक्तम् उपासकान्तर्यामिणश्चेतनाचेतनसकलप्रपञ्चोपादानत्वलक्षणसर्वात्मकत्वं"
स्पष्टयति तस्य ह वा एतस्यैवं इत्यादि । उपासकस्यान्तर्याम्येव प्राङ्निर्दिष्ट प्राणशब्दितजीवपर्यन्त
सकलप्रपञ्चोपादानम् । अतः अहमेवेदं सर्वम् इति विहितोऽहंग्रहस्तात्त्विकविषय एवेति भावः ।।
"	तदेषश्लोकः । तत् -  तस्मिन्विषये एषः- वक्ष्यमाणः, श्लोकः - प्रवृत्त इत्यर्थः । न"
पश्यो मृत्युं पश्यति इतियादि । पश्यः - ब्रह्मदर्शी मृत्युं - मरणम्, रोगम् - दुःरवसाधनं
, दुःखतां - जगति प्रतिकूलताञ्च, न पश्यति । सर्वसाक्षात्कर्तासन् सङ्कल्पमात्रेण सङ्कल्पितानर्थान्
सर्वास्मिन्काले प्राप्नोति इत्यर्थः । अपहतपाप्मत्वादिगुणाष्टकाविर्भावा भवतीत्यर्थः
। अत्र जगति दुःखतां न पश्यति इत्युक्त्या जगतो मुक्तं प्रति प्रतिकूलत्वं नास्ति, पित्तोपहतस्य
पयःप्रतिकूलत्ववत् जगतः प्रतिकूलत्वं कर्म1निबन्धनमित्युक्तं भवति ।
"	स एकधा भवति इत्यादि । आत्मनो निरवयवस्य त्रोधापञ्चधा - सप्तधा इत्यादिविभागायोगात्"
सङ्कल्पपरिगृहीतानेकविधशरीरो भवतीत्यर्थः । एवं मोक्षसाधनभूतोपासनप्रकारमुपदिश्य, तादृशोपासननिष्पत्तौ
अन्तःकरणस्योपासनोत्पत्ति प्रतिबन्धकपापराहित्यमपेक्षितम् । तच्च राजसतामसाहारसेविनां
न सम्भवति । अपि तु तद्विविक्तसात्विकाहारसेविनां भवेदित्युपासकस्सात्विकाहारसेवि भवेत्
इत्युपदिशति - आहारशुद्धौ इत्यादि । आहारशुद्धौ सात्विकाहारसेवनेसति सत्त्वस्य अन्तःकरणस्य
शुद्धिः नैर्मल्यं भवति । तन्तैर्मल्ये सति ध्रुवा स्मृतिः  अविच्छिन्नस्मृति सन्तानरुपात्मध्यानं
सिद्ध्याति ध्रुवास्मृतिलम्भे तल्लाभे सति दुर्मोचतया ग्रन्थिशब्दवाच्यानामविद्यारागादीनां
मोक्षो भवति इत्यर्थः । अत्र स्मृतिलम्भ एव सर्वग्रन्थीनां विप्रमोक्ष इत्युक्त्या स्मृत्यनन्तरभाविना
स्मृतिविलक्षणेन दर्शनेन न मोक्षः, अपि तु दर्शनसमानाकारस्मृती सन्तनेनैव । ततश्च, स
वा एष एवं पश्यन्नेवं मन्वान एवं विजानन् इत्यत्र पश्यन् इत्यादिशब्दो दर्शनसमानाकारोपासनपराः,
प्रकरणान्तस्थाः, आत्मा वा अरे द्रष्टव्यः (बृ.3-6-5-6) इत्यादिशब्दाश्च दर्शनलमानाकारध्यानपरः इति सूचितं भवति ।
"	शास्त्रार्थमशेषत उक्त्वा आख्यायिकामुपसंहरति श्रुतिः - तस्मै मृदितकषायाय इति । एवं"
शुद्धान्तःकरणाय नारदाय भगवान् सनत्कुमारः संसारसन्तमसचण्डभानु भूतो
पासनगोचरं परमात्मानं स्पष्टमुपादिक्षदित्यर्थः अत्र नामादिषु ब्रह्मत्वेनोपदिष्टोष्वपि
तत्र ब्रह्मत्वस्यानभ्युपगमात् तस्य मृदितकषायत्वम् । शिष्यस्य परिशुद्धान्तःकरणतया
उपदेशयोग्यतां परीक्ष्यैव उपदिष्टवानित्यर्थः । तं स्कन्द इत्याचक्षते इति1 । स्पष्टोऽर्थः
। द्विरुक्तिः अध्यायसमाप्त्यर्था । एतद्विषयमधिकरणमुपन्यस्यते -
"	अत्र मुक्तस्य देहेन्द्रियाणि सन्ति, न सन्तीति विचारे - अभावं  बादरिशह ह्योवम् (ब्र.सू."
*4-4-10) शरीरेन्द्रियाणामभावं बादरिराचार्यो मन्यते । न ह वै सशरीरस्य सतः प्रियाप्रिययोः
अपहतिरास्ति  (छा. उ. 8-12-1) इत्येवं श्रुतिशहेत्यर्थः । भावं जैमिनि र्विकल्पामनात्
(ब्र.सू.4-4-1) । मुक्त्तस्य देहेन्द्रियादि1सद्भावं जैमिनिराचार्यो मन्यते । कुतः
? विकल्पामननत् विविधः कल्पः विकल्पः । वैवध्यमित्यर्थः । स एकधा भवति, त्रिधआ भवति,
पञ्चधा सप्तधा इत्यादि श्रुतेः । आत्मन एतस्याच्छेद्यस्यानेकधाभावासंभवात् त्रिधाभावादयश्शरीरनिबन्धना
इत्यवगम्यते । अशरीरत्ववचनन्तु कर्मकृतशरीराभावपरम् ।
"	द्वादशाहवदुभयविधंबादरायणोऽतः (ब्र.सू.4-412) सङ्कल्पादेव इति पूर्वनिर्दिष्टस्संकल्पोऽतश्शब्दोन"
परमृश्येत । अतः सङ्कल्पादेव2 मुक्तस्य सशरीरत्वाशरीरत्वलक्षणविधाद्वयमप्यस्ति । सङ्कल्पवशात्सशरीरोऽशरीरश्च
भवतीति भगवानु बादरायणो मन्यते इत्यर्थः । द्वादशाहवत् यथा, द्वादशाहमृद्विकामा उपेयुः
(पू.मी.सू. 8-2-6) द्वादशाहेन प्रजाकामं याजयेन  (पू.मी.सू.10-6-16) इति उपैति यजति
चोदनाभ्यां द्वादशाहस्य सत्रत्वाहीनत्वरूपविधाद्वयवत्त्वाम्, एवमित्यर्थः ।
"	तन्वभावे सन्ध्यवदुपपत्तेः  (ब्र.सू.4-413) । मुक्तस्य स्वतनुप्रभृति भागोपकरणसृष्टिसङ्कल्पाभावे,"
स्वप्ने परमात्मसृष्टैः भोगोपकरणैः यथा भेगान् भुङ्कते, एवं मुक्तः सत्यसङ्कल्पोऽपि
परमात्मसृष्टैः भोगोपकरणैः भोगात् अनुभवति ।
"	भावे जाग्रद्वत् (ब्र.सू.4-4-16) । मुक्तस्य स्वभोगोपकरणतनपभवनादिसृष्टिसङ्कल्पसत्तवे,"
यथा जाग्रत्पुरुषः स्वार्जितैः भोगोपकरणैः भोगाननुभवति, एवं मुक्तोऽपि स्वसङ्कल्पसृष्टैः
भोगोपकरणैः भोगाननुभवति ।
"	ननु उणुपरिमाणस्य जीवस्य कथमनेकशरीरेष्वात्मभिमानसम्भवः ? तत्राऽऽह, - प्रदीपवदावेशस्तथा"
हि दर्शयति (ब्र.सू. 44-15)। यथा प्रदीपस्यैकदेशस्थितस्य स्वप्रभया देशान्तख्याप्तिः
एवमेकदेशस्थितस्यात्मनः धर्मभूतज्ञानादहमित्यात्माभिमानानुगुणा सर्वदेशेषु व्याप्तिरुपपद्यते
। तथा हि दर्शयति श्रुतिः वालाग्रशतभागस्य शतधा कल्पितस्य च ।
"	भागो जीवस्सविज्ञेयः सचानन्त्यायक कल्पते ।। (श्वे.उ.5-9) इति ।"
"	आनन्त्याय धर्मभूतज्ञानकृतानन्त्ययेत्यर्थः । इयांस्तु विशेषः - बद्धस्य कर्मधीनः शरीरपरिग्रहः"
मुक्तस्य स्वेच्छायच्च 1यत्त इति । ननु प्राज्ञेनात्मना सम्परिषवक्तो न बाह्यं किञ्चनवेद,
नान्तरम् (बृ.3-6-21) इति मुक्तस्य ज्ञानाभानप्रतिपादनात् कथमनेकशरीरेष्वातमाभिमानानुगुणज्ञान
व्याप्तिः? तत्राह स्वाथयसम्पत्त्योः अन्यतरापेक्षमाविष्कृतं हि (ब्र.सी.4-4-16) न बाह्यं
किञ्चन वेद इति ज्ञानाभाव श्रुतेः सूषुप्तिमरणान्यतरविषयत्वात्सुषुप्तिमरणयोः निस्सम्बोधत्वस्य,
नाहं खल्वयमेवँ संप्रत्यात्मानं (छा.उ.8-11) विज्ञानघन एवै तैभ्यो भूतेभ्यः समुत्थाय
तान्येवानु विनश्यति (बृ.उ.4-412) इति श्रुतिभ्याम् आविष्कृत्वात् । अनुविनश्यति -न
पश्यति इत्यर्थः । मुक्तस्य मनसैतात्कामान्पश्यन् रमते  (छां. उ. 8-12-4) इति सार्वज्ञ्यस्याविष्कृतत्वाच्चेति स्थितम् ।
तथा समन्वयाध्याये - यत्र नान्यत्पशयति, नान्यच्छृणोति नान्यद्विजानाति स भूमा  इति
निर्दिश्यमानो भूमा प्राणशब्दनिर्दिष्टो जीव एव । प्राणादूर्ध्वमस्ति भगवः प्राणाद्भूय
इति प्रश्नस्य,  अदो 2 वाव प्राणाद्भयः इति प्रतिवचनस्य वा अदर्शनेन प्रक्रान्तात्मोपदेशस्य
तत्रैव पर्यवसानात् । अतश्च सन्त्यपि ब्रह्मलिङ्गानि तत्रैव यथाकथञ्चिद्योजयितव्यानि
इति पूर्वपक्षे प्राप्ते उच्यते
"	भूमा संप्रसादादध्युपदेशात् (ब्र.सू.1-3-7) । भूमापरमात्मा । संप्रसादात् जीवात् अधिकत्वेन"
तस्योपदेशात् । सएष संप्रसादोऽस्माच्छरीरात् समुत्थाय परञ्ज्योतिरुपसंपद्यं (
) इत्यत्र संप्रसादशब्दस्य जीवे प्रयुक्तत्वात्संप्रसादो जीवः । एष तु वा अतिवदति
यस्सत्येनातिवदति  (छा.उ.7-16-1) इति सत्यातिवादिनः1 प्राणशब्दनिर्दिष्टजीवातिवाद्यपेक्षया
तु शब्देन अधिकत्वेन उपदिश्यमानतया अतिवदननिमित्तस्य सत्यशब्दनिर्दिष्टस्य प्राणशब्दिताज्जीवादधिकत्वप्रतीतेः
न प्राणशब्गनिर्दिष्टो जीवो भूमा ।
"	धर्मोपपत्तेश्च (ब्र.सू.1-3-8) । स्वेमहिन्नि प्रतिष्ठितः स एवेदं सर्वम् इत्यादिभिः"
प्रतिपादित स्वमहिमप्रतिष्ठत्व सर्वात्मकत्वादि धर्माणामात्मनः प्राण आत्मत आशेक्यादिवाक्यसन्दर्भप्रतिपादित
प्राणशब्दितजीवप्रभृति सकलप्रपञ्चोपादानत्वस्य प्राणशब्दिते जीवेऽसंभवाच्च भूमा परमात्मेति स्थितम् ।।
"	 ।। इति सप्तमप्तपाठके षड्विंशखण्डभाष्यम् ।।"
"	।। इति छान्दोग्योपनिषद्भाष्ये सप्तमप्तपाठकभाष्यम् ।।"
8.1.1
अथ यदिदमस्मिन् ब्रह्मपुरे दहरं पुण्डरीकं वेश्म
दहरोऽस्मिन्नन्तराकाशः तस्मिन् यदन्तस्तदन्वेष्टव्यं
तद्वाव विजिज्ञासितव्यमिति ।।1।।
"	प्र. - दहरविद्या प्रस्तूयते - अथ यदिदमस्मिन् इति । विद्यान्तरारम्भ1 प्रदर्शनार्थोऽयम्"
अथशब्दः । उपास्यतया सन्निहितस्य परब्रह्मणः स्थानतया नवद्वारादिमत्त्वादिना च पुर शब्दिते
अस्मिन् शरीरे पुण्डरीकाकारमल्पं हृदयाख्यं  परस्यब्रह्मणो वेश्मेत्यर्थः । दहरोऽस्मिन्
अन्तराकाश इत्यादि । अस्मिन् वेश्मन्यन्तः दहरः-सूक्ष्मः आकाशः । अत्र य इति पुल्लिङ्गयच्छब्दोऽध्याहर्तव्यः
। अस्मिन् यो दहराकाश इत्यर्थः । तस्मिन् यदन्तः इत्यत्र अन्तश्शब्दोऽन्तर्वर्तिपरः
। च शब्दश्चाध्याहर्तव्यः । ततश्चायमर्थः - अस्मिन् दहरपुण्डरीके यो दहराकाशः तदन्तर्वर्ति
च यत्तदुभयं श्रवण-मननाभ्यामवगन्तव्यं ध्यातव्यं चेति2 । तदन्वेष्टव्यम् इत्यत्र तदिति
नपुंसलिङ्गनिर्देशो लिङ्गसामान्यविवक्षया द्रष्टव्यः । यद्वा दहरोऽस्मिन्नन्तराकाश
इति न पुंलिङ्ग3यच्छब्दोऽध्याहर्तव्यः । अस्मिन्दहराकाशस्तदन्तर्वर्ति च यदिति यच्छब्देनैव
नपुंसकमनपुंसकेनैकवच्चास्यान्यतरस्याम् (पा.सू. 1-2-69) इति कृतनपुंसकैकशेषैकवद्भावेनैकेनैव
नपुंसकलिङ्गेन द्वयोरपि परामर्श सम्भवात्। तदन्वेष्टव्यमिति वाक्ये तच्छब्देऽपि  नपुंसकैकशेषसंभवादेकेनैक
तच्छब्देन द्वयोरपि परामर्शः । ततश्चानेन वाक्येन दहराकाशस्तदन्तर्वर्ति च अन्वेष्टव्यमित्युक्तं
भवति । उक्तञ्च भगवता भाष्यकृता - यदिदम
स्मिन् ब्रह्मपुरे दहरं पुण्डरीकं वेश्म इत्यनूद्य तस्मिन्दहरपुण्डरीकवेश्मनि यो दहराकाशः,
यच्च तदन्तर्वर्ति, तदुभयमन्वेष्टव्यमिति विधीयत इति । अत्र च आकाशशब्द आसमन्तात् काशते
प्रकाशते इति व्युत्पत्त्या परमात्मपरः । तत्र च हेतुरुत्तरत्र वक्ष्यते । न च तदन्तर्वर्तिन
एवान्वेष्टव्यत्वे प्रतीयमाने दहराकाशशब्दितस्यापि अन्वेष्टव्यतासिद्ध्यर्थमेतावान्
क्लेशः किमर्थमाश्रीयते । किञ्च, विश्वजित्सर्वपृष्ठोऽतिरात्रो भवति इत्यत्र पृष्ठगतसर्वताविध्याक्षिप्तपृष्ठ
विधिवद्दहराकाशान्तर्वर्तित्वेन गुणजातोपासनस्य दहराकाशोपासनमन्तरेणासम्भवेनाक्षेपादेव
दहराकाशोपासनस्यापि सिद्धतया यत्तच्छब्दयोः नपुंसकैकशेषैकवद्भाव च शब्दाध्याहारक्लेशानुभवो
व्यर्थ इति वाच्यम् ।  अथ य इहाऽऽत्मानमनुविद्य व्रजन्त्येताँश्च सत्यान्कामान्  इत्यौपसंहारिकोभयोपासनवचनानुसारेणास्य
क्लेशस्यानुभोक्तव्यक्तात् । न च तदेव वाक्यं दहराकाश तदन्तर्वर्तिलक्षणोभयोपासनविधिपरमस्त्विति
वाच्यम् । प्रक्रमस्थंविस्पष्टतव्यप्रत्यययुक्तं वाक्यंविहायौपसंहारिकस्य विस्पष्टविधिप्रत्ययशून्यस्य
यच्छब्दयुक्तस्य विधित्वकल्पनानौचित्यात्, तस्य विधित्वकल्पनायामप्यनुवादरूपस्याप्यस्य
वाक्यस्य तदनुसारेणार्थद्वयोपासनपरत्वस्य आश्रयणीयतया नपुंसकैकशेषादिक्लेशस्य आश्रयणीयत्वादिति
। इति शब्दो वाक्यसमाप्तौ । अथवा, इतीत्यस्यानन्तरमाचार्यो ब्रूयात् इत्यध्याहारः ।।
8.1.2
तं चेद्ब्रूयुर्यदिदमस्मिन् ब्रह्मपुरे दहरं पुण्डरीकं वेश्म
दहरोऽस्मिन्नन्तराकाशः किं तदत्र विद्यते यदन्वेष्टव्यं
यद्वाव विजिज्ञासितव्यमिति ।।2।।
"	प्र.- तञ्चेत् ब्रूयुः इत्यादि । एवम् उक्तवन्तमाचार्यम्, स्वल्पहृदयमध्यवर्तितया अतिस्वल्पे"
आकाशे किं वा वर्तितुमर्हति, यदन्वेष्टव्यं स्यादिति दहराकाशशब्दितस्य ब्रह्मत्वं तदन्तर्वर्तितया
निर्दिष्टस्य तद्गुणजातत्वञ्चाजानाना अन्तेवासिनो यदि ब्रूयुरित्यर्थः । किं तदत्र विद्यत
इति वाक्यं सर्वान्तरस्य परमात्मनः अन्तर्वर्त्यन्तरासम्भवलक्षणानुपपत्तिगर्भान्तर्वर्ति
विशेष प्रश्नपरमिति व्यासार्याणाम् अभिप्राय इति यद्यपि प्रतीयते -
तथाऽपि, यदिदमस्मिन् ब्रह्मपुरे दहरं पुण्डरीकं वेश्म दहरोऽस्मिन्नन्तराकाशः  इत्येतावन्मात्रं
श्रुतवतां शिष्याणां परमात्मत्वविरोधिन्याकाशशब्दे जागरूके, दहरत्वान्वेष्टव्यान्तराधारत्वादिविरोधिलिङ्गे
च जाग्रति, ब्रह्मलिङ्गेषु चानुपन्यस्तेषु, परमात्मत्वनिश्चयस्य वा तदुपजीव्याक्षेपप्रवृत्तेः
वा असम्भवात्, सर्वान्तरस्य परमात्मनोऽन्तर्वर्त्त्यन्तरासम्भवलक्षणानुपपत्तेरेव शिष्याणां
हृदि विपरिवर्तमानत्वेन - प्रश्नवाक्ये, दहरं पुण्डरीकं वेश्म दहरोऽस्मिन्नन्तराकाशः
इति दहरपुण्डरीकान्तर्वर्तित्वेन आकाशस्य दहरत्वोपन्यासस्य वा प्रतिवचने, यावान् वा
अयमाकाशः इति वैपुल्योपन्यासस्य वा, प्रतिवचने,  यावान्वा अयमाकाशः इति वैपुल्योपन्यासस्य
वा असङ्गतत्वापातात् व्यासार्याणामप्युक्त एवार्थोऽभिप्रेतः ।
"	केचित्तु शरीरस्य ब्रह्मपुरत्वेनोपक्रमादेव तदन्तर्वर्त्त्याकाशशब्दनिर्दिष्टं ब्रह्मेत्यवगत्यैव"
तदन्तर्वर्तिवस्त्वन्तरासम्भवलक्षणानुपपत्तिमभिप्रयन्त एवान्तर्वर्तिविशेषं पप्रच्छुरित्यपि
सम्भवान्नानुपपत्तिरिति वदन्ति ।।
"	स ब्रूयाद्यावाद्वा इत्यादि । एवमुक्तस्सः आचार्यः प्रतिब्रूयात् । किमिति? हृदयपुण्डरीकमध्यवर्ती"
आकाशशब्दनिर्दिष्टः भूताकाशवद्विपुलः । द्यावापृथिव्यादिशब्दलक्षितं भोग्य-भोगस्थान-भोगोपकरणम्,
अग्निसूर्यादिशब्दलक्षितो भोक्तृवर्गश्च तदाश्रितेत्यर्थः । यच्चास्येहास्ति इति । अस्य
उपासकस्येह लोके यत् भोग्यजातमस्ति, यच्च - मनोरथमात्रगोचरमिहनास्ति, सर्वं तत् भोग्यजातमस्मिन्
दहराकाशे समाहितमित्यर्थः । दहराकाशो निरतिशयभोग्येति यावत् ।
"	उक्तञ्च भगवता भाष्यकृता - यावान्वा अयमाकाशः तावानेषोऽन्तर्हृदय आकाश इति दहराकाशस्यातीवमहत्तामभिधाय"
उभे अस्मिन् द्यावापृथिवी अन्तरेव समाहिते उभावग्निश्च वायुश्च सूर्याचन्द्रमसावुभौ
विद्युन्नक्षत्राणि इति प्रकृतमेव दहराकाशमस्मिन्निति निर्दिश्य तस्य1 जगदाधारत्व2मभिधाय,
यच्चास्येहास्ति यच्च नास्ति सर्वं तदस्मिन् समाहितम् इति पुनरप्यस्मिन्निति तदेव दहराकाशं
परामृश्य तस्मिन्नस्य उपासक3स्येह लोके यत् भोग्यजातमस्ति, यच्च मनोरथमात्रगोचरमिह नास्ति,
सर्वं तत् भोग्यजातमस्मिन् दहराकाशे समाहितमिति निरतिशयभोग्यत्वं दहराकाशस्याभिधायेति ।
"	न च यच्चास्येहास्ति यच्च नास्ति सर्वं तदस्मिन् समाहितम्  इत्यनेन उपासकभोगवस्त्वाधारत्वमात्रमुपास्यस्य"
प्रतीयते, न तु दहराकाशस्य निरतिशयभोग्यत्वम् ।  ततश्च यच्चास्येहास्ति  इति वाक्येन
दहराकाशस्य निरतिशयभोग्यत्वमभिधायेतिभाष्यं कथमुपपद्यतामिति वाच्यम् । उपासकस्य ब्रह्मप्राप्त्यैकफलकस्य
स्वर्गपश्वादीनां भोग्यत्वाभावात् , यच्चास्योहास्ति यच्च नास्ति सर्वं तदस्मिन् समाहितम्
इत्यनेन दहराकाशस्य निरतिशयभोग्यत्वमेव प्रतिपादितमिति भाष्याभिप्राय इति व्यासार्यैः
उक्तत्वान्नास्याः शङ्काया अवकाश इति द्रष्टव्यम् ।
"	केचित्तु स यदि पितृलोककामो भवति  इत्यादिना प्राचीनानेकजन्मसम्बन्धिपित्रादिवर्गदिदृक्षायाः4"
सङ्कल्पमात्रेण तत्स्रष्टृत्वस्य च प्रतिपादयिष्यमाणत्वात्, सूत्रकृताऽपि सङ्कल्पादेव
तच्छ्रुतेः (ब्र.सू 4-4-8) इति सूत्रेण तद्वाक्यस्य विवक्षितार्थत्वाविष्करणात्, यो
यो ह्यस्येतः प्रैति न तमिह दर्शनाय लभतेऽथ ये चाऽस्येह जीवाः
ये च प्रेताः यच्चान्यदिच्छन्न लभते सर्वं तदत्र गत्वा विन्दते इति नष्टानां पित्रादीनां
मुक्तकामनाविषयत्वप्रतिपादनात्, प्रत्यक्षोपदेशान्नेति चेन्नाधिकारिकमण्डलस्थोक्तेः
(प्र.सू. 4-4-18) इति सूत्रोक्तन्यायेन ब्रह्मविभूतितया नष्टपित्राद्यनुभवस्य कामनाविषयत्वसम्भवाच्च
। अन्यथा अस्मिन् कामाः समाहिताः, एतांश्च सत्यान् कामान् इत्यादावपि कामशब्दस्य
निरतिशयभोग्यार्थकत्वं को वारयेत्। ततश्च जक्षत्क्रीडन्  इत्यत्रापि भोग्यत्वार्थकत्वं5स्यादिति
परो विजयेत । अतः अस्य वाक्यस्य यथाश्रुतार्थत्वेऽपि न दोषः । भाष्यमपि भोग्याधारत्वफलितभोग्यत्वपरमेवास्त्विति वदन्ति ।
"	अत्र भूताकाश6सदृशवैपुल्यप्रतिपादनेन, द्यावापृथिव्यादि जगदाश्रयत्वप्रतिपादनेन, उपासकं"
प्रति निरतिशयभोग्यत्वप्रतिपादनेन च, दहराकाशस्य प्रसिद्धाकाशवैलक्षण्य प्रतिपादनात्,
स्वल्पे दहराकाशे किमपि मातुं न शक्नोति इत्याक्षेपबीजं परिहृतं भवति ।
8.1.3
स ब्रूयाद्यावान्वा अयमाकाशः तावानेषोऽन्तर्हृदय आकाश
उभे अस्मिन् द्यावापृथिवी अन्तरेव समाहिते उभावग्निश्च
वायुश्च सूर्याचन्द्रमसावुभौ विद्युन्नक्षत्राणि यच्चास्येहास्ति
यच्च नास्ति सर्वं तदस्मिन्समाहितमिति ।।3।।
"	प्र.- तञ्चेत् ब्रूयुः इत्यादि । एवम् उक्तवन्तमाचार्यम्, स्वल्पहृदयमध्यवर्तितया अतिस्वल्पे"
आकाशे किं वा वर्तितुमर्हति, यदन्वेष्टव्यं स्यादिति दहराकाशशब्दितस्य ब्रह्मत्वं तदन्तर्वर्तितया
निर्दिष्टस्य तद्गुणजातत्वञ्चाजानाना अन्तेवासिनो यदि ब्रूयुरित्यर्थः । किं तदत्र विद्यत
इति वाक्यं सर्वान्तरस्य परमात्मनः अन्तर्वर्त्यन्तरासम्भवलक्षणानुपपत्तिगर्भान्तर्वर्ति
विशेष प्रश्नपरमिति व्यासार्याणाम् अभिप्राय इति यद्यपि प्रतीयते - तथाऽपि, यदिदमस्मिन्
ब्रह्मपुरे दहरं पुण्डरीकं वेश्म दहरोऽस्मिन्नन्तराकाशः  इत्येतावन्मात्रं श्रुतवतां
शिष्याणां परमात्मत्वविरोधिन्याकाशशब्दे जागरूके, दहरत्वान्वेष्टव्यान्तराधारत्वादिविरोधिलिङ्गे
च जाग्रति, ब्रह्मलिङ्गेषु चानुपन्यस्तेषु, परमात्मत्वनिश्चयस्य वा तदुपजीव्याक्षेपप्रवृत्तेः
वा असम्भवात्, सर्वान्तरस्य परमात्मनोऽन्तर्वर्त्त्यन्तरासम्भवलक्षणानुपपत्तेरेव शिष्याणां
हृदि विपरिवर्तमानत्वेन - प्रश्नवाक्ये, दहरं पुण्डरीकं वेश्म दहरोऽस्मिन्नन्तराकाशः
इति दहरपुण्डरीकान्तर्वर्तित्वेन आकाशस्य दहरत्वोपन्यासस्य वा प्रतिवचने, यावान् वा
अयमाकाशः इति वैपुल्योपन्यासस्य वा, प्रतिवचने,  यावान्वा अयमाकाशः इति वैपुल्योपन्यासस्य
वा असङ्गतत्वापातात् व्यासार्याणामप्युक्त एवार्थोऽभिप्रेतः ।
"	केचित्तु शरीरस्य ब्रह्मपुरत्वेनोपक्रमादेव तदन्तर्वर्त्त्याकाशशब्दनिर्दिष्टं ब्रह्मेत्यवगत्यैव"
तदन्तर्वर्तिवस्त्वन्तरासम्भवलक्षणानुपपत्तिमभिप्रयन्त एवान्तर्वर्तिविशेषं पप्रच्छुरित्यपि
सम्भवान्नानुपपत्तिरिति वदन्ति ।।
"	स ब्रूयाद्यावाद्वा इत्यादि । एवमुक्तस्सः आचार्यः प्रतिब्रूयात् । किमिति? हृदयपुण्डरीकमध्यवर्ती"
आकाशशब्दनिर्दिष्टः भूताकाशवद्विपुलः । द्यावापृथिव्यादिशब्दलक्षितं भोग्य-भोगस्थान-भोगोपकरणम्,
अग्निसूर्यादिशब्दलक्षितो भोक्तृवर्गश्च तदाश्रितेत्यर्थः । यच्चास्येहास्ति इति । अस्य
उपासकस्येह लोके यत् भोग्यजातमस्ति, यच्च - मनोरथमात्रगोचरमिहनास्ति, सर्वं तत् भोग्यजातमस्मिन्
दहराकाशे समाहितमित्यर्थः । दहराकाशो निरतिशयभोग्येति यावत् ।
"	उक्तञ्च भगवता भाष्यकृता - यावान्वा अयमाकाशः तावानेषोऽन्तर्हृदय आकाश इति दहराकाशस्यातीवमहत्तामभिधाय"
उभे अस्मिन् द्यावापृथिवी अन्तरेव समाहिते उभावग्निश्च वायुश्च सूर्याचन्द्रमसावुभौ
विद्युन्नक्षत्राणि इति प्रकृतमेव दहराकाशमस्मिन्निति निर्दिश्य तस्य1 जगदाधारत्व2मभिधाय,
यच्चास्येहास्ति यच्च नास्ति सर्वं तदस्मिन् समाहितम् इति पुनरप्यस्मिन्निति तदेव दहराकाशं
परामृश्य तस्मिन्नस्य उपासक3स्येह लोके यत् भोग्यजातमस्ति, यच्च मनोरथमात्रगोचरमिह नास्ति,
सर्वं तत् भोग्यजातमस्मिन् दहराकाशे समाहितमिति निरतिशयभोग्यत्वं दहराकाशस्याभिधायेति ।
"	न च यच्चास्येहास्ति यच्च नास्ति सर्वं तदस्मिन् समाहितम्  इत्यनेन उपासकभोगवस्त्वाधारत्वमात्रमुपास्यस्य"
प्रतीयते, न तु दहराकाशस्य निरतिशयभोग्यत्वम् ।  ततश्च यच्चास्येहास्ति  इति वाक्येन
दहराकाशस्य निरतिशयभोग्यत्वमभिधायेतिभाष्यं कथमुपपद्यतामिति वाच्यम् । उपासकस्य ब्रह्मप्राप्त्यैकफलकस्य
स्वर्गपश्वादीनां भोग्यत्वाभावात् , यच्चास्योहास्ति यच्च नास्ति सर्वं तदस्मिन् समाहितम्
इत्यनेन दहराकाशस्य निरतिशयभोग्यत्वमेव प्रतिपादितमिति भाष्याभिप्राय इति व्यासार्यैः
उक्तत्वान्नास्याः शङ्काया अवकाश इति द्रष्टव्यम् ।
"	केचित्तु स यदि पितृलोककामो भवति  इत्यादिना प्राचीनानेकजन्मसम्बन्धिपित्रादिवर्गदिदृक्षायाः4"
सङ्कल्पमात्रेण तत्स्रष्टृत्वस्य च प्रतिपादयिष्यमाणत्वात्, सूत्रकृताऽपि सङ्कल्पादेव
तच्छ्रुतेः (ब्र.सू 4-4-8) इति सूत्रेण तद्वाक्यस्य विवक्षितार्थत्वाविष्करणात्, यो
यो ह्यस्येतः प्रैति न तमिह दर्शनाय लभतेऽथ ये चाऽस्येह जीवाः
ये च प्रेताः यच्चान्यदिच्छन्न लभते सर्वं तदत्र गत्वा विन्दते इति नष्टानां पित्रादीनां
मुक्तकामनाविषयत्वप्रतिपादनात्, प्रत्यक्षोपदेशान्नेति चेन्नाधिकारिकमण्डलस्थोक्तेः
(प्र.सू. 4-4-18) इति सूत्रोक्तन्यायेन ब्रह्मविभूतितया नष्टपित्राद्यनुभवस्य कामनाविषयत्वसम्भवाच्च
। अन्यथा अस्मिन् कामाः समाहिताः, एतांश्च सत्यान् कामान् इत्यादावपि कामशब्दस्य निरतिशयभोग्यार्थकत्वं
को वारयेत्। ततश्च जक्षत्क्रीडन्  इत्यत्रापि भोग्यत्वार्थकत्वं5स्यादिति परो विजयेत
। अतः अस्य वाक्यस्य यथाश्रुतार्थत्वेऽपि न दोषः । भाष्यमपि भोग्याधारत्वफलितभोग्यत्वपरमेवास्त्विति वदन्ति ।
"	अत्र भूताकाश6सदृशवैपुल्यप्रतिपादनेन, द्यावापृथिव्यादि जगदाश्रयत्वप्रतिपादनेन, उपासकं प्रति"
निरतिशयभोग्यत्वप्रतिपादनेन च, दहराकाशस्य प्रसिद्धाकाशवैलक्षण्य प्रतिपादनात्, स्वल्पे
दहराकाशे किमपि मातुं न शक्नोति इत्याक्षेपबीजं परिहृतं भवति ।।
8.1.4
तञ्चेत् ब्रूयुः - अस्मिँश्चेदिदं ब्रह्मपुरे सर्वं समाहितँ सर्वाणि
च भूतानि सर्वे च कामाः, यदैनज्जरामाप्नोति प्रध्वँसते वा
किं ततोऽशिष्यत इति ।।4।।
"	प्र. - तञ्चेत् ब्रूयुः इत्यादि । अल्पत्वरूपमाक्षेपबीजं परिहृत्य किन्तदत्रविद्यते"
इति प्रश्नं प्रति विवक्षत्येवाचार्ये उक्ते़ऽर्थेऽनुपपत्तिं पश्यन्तश्शिष्याः यद्याचार्यं
ब्रूयुः। किमिति? ब्रूह्मपुरशब्दितं शरीरं द्यावापृथिव्यादिशब्दनिर्दिष्ट भोग्यभोगोपकरणभोगस्थानमग्निवाय्वादिशब्दनिर्दिष्टो
भोक्तृवर्गश्च, यद्याश्रयेयुः तदाशरीरस्य जरानाशादौ सति द्यावापृथिव्यादिकं किमपि नावशिष्येत
। तदपि नश्येदित्यर्थः । सर्वे च कामा इत्यस्य, यच्चास्येहास्ति इति वाक्यनिर्दिष्टनिरतिशयभोग्यत्वानुवादित्वात्,
सर्वे च कामा इत्यस्य निरतिशयभोग्यत्वमर्थ इति व्यासार्यैः उक्तम् ।
"	ननु दहराकाशाश्रितं द्यावावृथिव्यादिकमिति वदन्तं प्रत्यस्याश्शङ्कायाः कथमुत्थानम्"
। दहराकाशाश्रितत्वस्यैव उक्तत्वात् । ब्रह्मपुरशब्दितशरीराश्रितत्वस्य इहानुक्ततया
तज्जरानाशानुविधायि जरानाशत्वस्य दहराकाशाश्रिते द्यावापृथिव्यादौ कथं प्रसक्तिरिति
चेत्, उच्यते । यथा घटाद्यन्तराकाशे निहितस्यदध्यादेर्वस्तुतो घटादिरेव धारकः, आकाशः
परमवकाशात्मनोपकरोति, एवं देहान्तर्वर्तिनि दहराकाशे विद्यमानस्य द्यावापृथिव्यादेः
देह एव धारकः, दहराकाशस्तु केवलमवकाशात्मनोपकरोति । अस्तु वा दहराकाशस्य घटाद्याकाशवैलक्षण्येन
स्वतोधारकत्वम्, तथाऽपि तस्य देहजराप्रध्वंसानुपदभाविजराप्रध्वंसत्वात् यावद्देहस्य
भारधारणानुकूलं बलं तावत्पर्यन्तमेव दहराकाशस्य तद्धारकत्वमिति फलतो देह एव तस्य सर्वस्य
धारकः पर्यवस्यतीति आक्षिपतां शिष्याणामभिप्रायः ।।
8.1.5
स ब्रूयात् - नास्य जरयैतज्जीर्यति, न वधेनास्य हन्यते ;
एतत् सत्यं ब्रह्मपुरम् । अस्मिन्कामाः समाहिताः । एष
आत्माऽपहतपाप्मा विजरो विमृत्युर्विशोको विजिघत्सोऽपिपासः
सत्यकामः सत्यसङ्कल्पः । यथा ह्येवेह प्रजा अन्वाविशन्ति
यथानुशासनं यं यमन्तमभिकामा भवन्ति यं जनपदं यं क्षेत्रभागं
तं तमेवोपजीवन्ति ।।5।।
"	प्र. - स ब्रूयात् । आचार्यः तत्प्रतिवक्ति - नास्य जरयैतज्जीर्यति इत्यादि । भोग्य-भोगस्थान-भोगोपकरण-भोक्तृवर्गादिशालितया"
पुरमिव वर्तमानमेतद्दहराकाशाख्यं ब्रह्म, न तु घटादि1वत्केवलमवकाशात्मनोपकारकम् । यथा
पुरं भोग्य-भोगोपकरण-भोगस्थानादीनां स्वत एवाधारभूतं न तु दध्यादीनां घटाकाशादिवदाकाशात्मनोपकारकं तथेत्यर्थः । ननु
स्वतो धारकत्वेऽपि तद्देहान्तर्वर्त्तितया तदन्तर्गतहृदयवत् तत् जरानाशानुविधायिजरानाशत्वं
स्यादिति शङ्काबीजं परिहरति - एतत्सत्यमिति । सत्यं निर्विकारमित्यर्थः । अत एव न देहजरामरणानुविधायिजरामरणकमित्यर्थः1
। यद्वा, अथ यत्सत् तदमृतम्  इति अस्मिन्प्रकरणे वक्ष्यमाण सत्यशब्दनिर्वचनरीत्या चेतनाचेतननियामकत्वं
वा सत्यत्वम् । यथाकथञ्चित् घटाकाशादिविलक्षणाधार इत्यर्थः ।
"	केचित्तु, अस्मिंश्चेदिदं ब्रह्मपुरे इति प्रश्नवाक्ये ब्रह्मपुरशब्देन ब्रह्मरूपपुरत्वाद्दहराकाश"
एवोच्यते । यदैतज्जरावाप्नोति  इत्येव पाठः । तत्र च पाठे एतस्य शरीरस्य जरा एतज्जरा
। यदा दहराकाशं प्राप्नोति, तद्ध्वंसेन ध्वंसते वा, तदा द्यावा-पृथिव्यादिकं नावशिष्येत
इत्येवार्थः । न तु ब्रह्मपुरशब्देन शरीरपरामर्शमभ्युपेत्य तदनुगुणैतादृशाभिप्रायकल्पनपरिक्लेशोऽनुसर्तव्य इति वदन्ति ।
"	एवं मध्ये प्रसक्तमाक्षेपं परिहृत्य, किं तदत्र विद्यते  इति  अन्तर्वर्तिविशेषजिज्ञासां"
शमयति - अस्मिन्कामास्समाहिताः । काम्यन्ते इति कामाः कल्याणगुणाः । को दहराकाशः ? स
च कैः कामैर्विशिष्ट इत्याकांक्षायामाह - एष आत्मा इत्यादि । उक्तञ्च भगवता भाष्यकृता
- दहराकाशस्य काम्यभूतकल्याणगुणविशिष्टत्वञ्च एष आत्माऽपहतपाप्मा  इत्यादिना सत्यसङ्कल्प
इत्यन्तेन स्फुटीकृत्य इति । पापजरामरणशोकबुभुक्षापिपासावर्जितः सत्यकामस्सत्यसङ्कल्पश्चेत्यर्थः।
"	परमात्मप्रकरणेषु पापशब्दः सुकृतसाधारणः । न सुकृतं न दुष्कृतं सर्वे"
पाप्मानोऽतो निवर्तन्ते (छां.उ. 8-4-1) इति सुकृतेऽपि पापशब्दप्रयोगात्, एते वै निरयास्तात
स्थानस्य परमात्मनः इति स्वर्गादीनामपि मुमुक्ष्वनिष्टत्वेन स्वर्गादिसाधनकर्मणः मुमुक्षून्
प्रत्यनिष्टसाधनत्वेनालौकिकत्वेसति अनिष्टसाधनत्वलक्षणपापशब्दप्रवृत्तिनिमित्तक्रोडीकृतत्वेन
पापशब्दवाच्यत्वावश्यंभावात् । अत एव पाप्मत्वञ्च अनध्यस्तपाप्मत्वम् ।  नैनं सेतुमहोरात्रे
तरतो न जरा न मृत्युः न शोको न सुकृतं न दुष्कृतम्  इति सुकृतदुष्कृतप्राप्त्यभाव
श्रवणात् । तरतेः प्राप्तिवचनत्वात् । तस्मात् अपहतपाप्मत्वं अश्लिष्टपाप्मत्वमित्यर्थः ।
अकृतकर्माश्लेषस्य सर्वसाधारणत्वात् कृतेऽपि कर्मणि तत्फलाश्लेष उच्यते । अतः ईश्वरेण
कृतानि पुण्य-पापसजातीयानि कर्माणि न शुभाशुभफलजननशक्तानि इत्यर्थः । कृतेऽपि पापे
तत्फलजननशक्तिप्रतिभटत्वलक्षणः कश्चिदीश्वरस्य स्वभावविशेषः अपहतपाप्मत्वम् । परिशुद्धात्मविषयस्यापहतपाप्मत्वस्याप्ययमेवार्थः
। स तु तस्य तिरोधानार्हः प्रतिबन्धनिवृत्तावाविर्भवति, ईश्वरस्य तु तिरोधानानर्हो नित्याविर्भूत
इति विशेष इति व्यासार्यैः, अन्तस्तद्धर्मोपदेशात्
(ब्र,सू, 1-1-21) इत्यत्र वर्णितः ।
"	अत्र सत्यकामशब्दो न कामनायाः सत्यत्वपरः, अमोघाशत्वस्य सत्यसङ्कल्पशब्देनैव सिद्धत्वात्"
। नापि काम्यत इति व्युत्पत्त्या गुणमात्रपरः, कतिपयगुणान्तराणां पृथगुक्तेः । अतो भोग्य-भोगोपकरण-भोगस्थानरूपाः
नित्याः कामाः अस्य सन्ति इत्युच्यते । तदक्षरे परमे व्योमन् इत्युक्त नित्यविभूतिविशिष्टत्वं
सत्यकाम शब्दार्थ इति व्यासार्यैः उक्तम् । वेदार्थसङ्ग्रहे भाष्यकृताऽप्युक्तं सत्यसङ्कल्पः
अप्रतिहतसङ्कल्प इति । यथा ह्येवेह प्रजा इत्यादि । इह अस्मिन् लोके प्रजाः यथानुशासनं
राजशासनानुल्लङ्घनेन राजानमन्वाविशन्ति इत्यनुसरन्ति इत्यर्थः । अनुसृत्य किं कुर्वन्तीत्यत्राह
- यं यमन्तमभिकामा भवन्ति । कर्मणः फलापवर्गत्वात् फलमेव कर्मणोऽन्तः । यं यमन्तः यद्यत्फलमभिकामा
अभ्यर्थिनो भवन्ति जनपदक्षेत्रादिकं वा कामयन्ते तत्तत्फलं यथाशासनमेवोपजीवन्ति। राजशासनानुरोधेनैव
इहलोके यथोपजीवन्ति, तथा परलोकेऽपि परतन्त्रा एव भवन्तीतिभावः । यद्वा - यं यमन्तमभिकामा
भवन्ति तं तमिह लोके यथा प्रजा अन्वाविशन्ति - राजानमनुसृत्य लभन्ते तथा     परलोकेऽप्युपजीवन्तीत्यर्थः
। अयमेवार्थो व्यासार्यैः वर्णितः ।।
8.1.6
तद्यथेह कर्मचितो लोकः क्षीयते, एवमेवामुत्र पुण्यचितो लोकः क्षीयते ।
तद्य इहात्मानमननुविद्य व्रजन्त्येताँश्च सत्यान् कामान्,
तेषां सर्वेषु लोकेष्वकामचारो भवति ।
अथ य इहात्मानमनुविद्य व्रजन्त्येताँश्च सत्यान् कामान्, तेषाँ सर्वेषु
लोकेषु कामचारो भवति ।। 6 ।।
"	प्र. - एवं कर्मसाध्ये परलोके पारतन्त्र्यमुक्त्वा क्षयिष्णुत्वमप्याह - तद्यथेह कर्मचितो"
इत्यादि । राजसेवादिकर्मणा चितः अर्जितो लोको यथा क्षीयते एवमेव अमुत्र परलोकेऽपि पुण्यचितः
- पुण्यसंपादितो लोकः क्षीयत इत्यर्थः । तद्य इहात्मानम् इत्यादि । यस्मात्सुकृतसाध्येषु
परलोकेषु पारतन्त्र्य क्षयिष्णुत्वादिकं तस्माद्ये उक्तमात्मानम् एतम् अहतपाप्मत्वादीन्
एतांश्च सत्यान् नित्यान्काम्यमानान् कल्याणगुणांश्चानुपास्य परलोकं व्रजन्ति तेषां
सर्वलोककामचारो न भवति पारतन्त्र्यमिति यावत् ।
"	अथ य इहात्मानम् इत्यादि । ये तु आत्मानमपहतपाप्मत्वादींश्च काम्यमानान् कल्याणगुणान्"
उपास्य परलोकं व्रजन्ति, ते ब्रह्मविभूतिभूतान् विकारलोकान् अनुभूय यथाकामं तृप्ताः
न पारतन्त्र्यमनुभवन्ति इत्यर्थः ।
"	ननु अपहतपाप्मेत्यादिवाक्ये1 अपहतपाप्मत्वादिधर्माणां स्वातन्त्र्येण अनुपस्थितानां"
कथमेतानि इत्यनेन परामर्शः । न च गत्यभावात्तेषामेव परामर्श इति वाच्यम् । यच्चास्ये
हास्ति  इति वाक्ये निर्दिष्टस्य, सर्वाणि च भूतानि सर्वे च कामाः इति बहुवचनान्तकामशब्देन
अनूदितस्य निरतिशयभोग्यत्वस्यैव अस्मिन् कामाः समाहिताः एतांश्च सत्यान् कामान्  इत्यत्रापि
निर्देशोस्त्विति चेन्न- तथा-सति अपहत पाप्मा विजर इत्याद्युपन्यासस्य वैयर्थ्यप्रसङ्गात्
कामान् इत्यस्य भोग्यत्वपरत्वे बहुवचनासङ्गतेश्च अपहतपाप्मत्वादय एव एतांश्च सत्यान्
कामान् इति कामशब्देन निर्देश्याः । भोग्यत्वहेतुपितृलोकादि विषयपरत्वे सत्या इति कामानां
नित्यत्वकथना सम्भवादिति सिद्धम् ।
"	ततश्च दहरोऽस्मिन्नन्तराकाशः इति आकाशशब्दनिर्दिष्टः परमात्मा न भूताकाशः, तस्मिन्यदन्तरिति"
निर्दिष्टमपहतपाप्मत्वादिगुणजातमितीयता सन्दर्भेणोपदिष्टं भवति ।
"	एतत्खण्डान्तर्गतवाक्यविषयकमधिकरणमुपन्यस्यते । अत्र दहराकाशो भूताकाशः । आकाशशब्दस्य"
तत्रैव प्रसिद्धेः, व्यापके परमात्मनि दहरत्वस्याभावाच्च, तस्मिन् यदन्तः इत्यन्वेष्टव्यान्तराधारतया1निर्देशाच्च
। न हि परमात्मनः स्वयमेव अन्वेष्टव्यस्य अन्वेष्टव्यान्तराधारत्वं सम्भवति । यावान्वा
अयम् इत्यादिना निर्दिश्यमानभूताकाशोपमेयत्वस्य गगनं गगनाकारम्  ( रा.यु. 110-24) इत्यादिवत्
अभेदेऽप्युपपत्तेः, निरतिशयविपुले परमात्मन्यपि परिच्छिन्नभूताकाशोपमेयत्वस्यास्वरसत्वाच्च
भूताकाशो दहराकाश इति पूर्वपक्षे प्राप्ते उच्यते -
"	दहर उत्तरेभ्यः (ब्र.सू, 1-3-13) । दहराकाशः परमात्मा, वाक्यशेषगतभूताकाशोपमेयत्व-सर्वाधारत्व-निरतिशयभोग्यत्व-निरुपाधिकापहतपाप्मत्वादिगुणानां"
परमात्मव्यतिरिक्ते भूताकाशे असम्भवात्, परमात्मनोऽपि अपहतपाप्मत्वादिलक्षणान्वेष्टव्यान्तराधारत्वसंभवाच्च
। न च गगनं गगनाकारमितिवत् अभेदेऽप्युपमानोपमेयभावोऽस्त्विति वाच्यम् । गगनं गगनाकारमित्यादौ
अभेदे सादृश्यं निबध्यमानमनन्वितत्वात् अनुपमकत्वफलकं सदनन्वयालङ्काररूपम् । न चेह तथा
सम्भवति । यावान्वा अयमाकाशः इति वाक्ये बाह्याकाशत्वहार्दाकाशता रूपोपमानोपमेयतावच्छेदकधर्मभेदसत्त्वेनानन्वयस्यासंभवात्
। उपमानोपमेयतावच्छेदक धर्मैक्ये हि अनन्वयालङ्कारो यथा, गगनं गगनाकारमित्यादौ । यच्चोक्तमतिविपुलस्य
ब्रह्मणः परिच्छिन्नभूताकाशोपमेयत्वं न सम्भवतीति, तन्न । अधिक1जवेऽपि सवितरीषुवद्गच्छति
सवितेति गतिमान्द्यनिवृत्तिपरवचनवत् स्वल्पत्वनिवृत्त्यर्थतया भूताकाशसा
दृश्यकथनस्योपपत्तेः ।
"	यदुक्तम् - आकाशशब्दस्य भूताकाशे प्रसिद्धत्वादिति तत्राह - प्रसिद्धेश्च (ब्र.सू."
*1-3-16) यदेष आकाश आनन्दो न स्यात् (तै.आन. 7-1) इत्यादौ परमात्मन्यप्याकाशशब्दस्य प्रसिद्धत्वात् ।
"	यदुक्तम् - परमात्मनोऽल्पपरिमाणत्वं नोपपद्यते इति, तत्राह - अल्पश्रुतेरिति  चेत्तदुक्तम्"
(ब्र.सू, 1-3-20) । शाण्डिल्य विद्यायां निचाय्यत्वादेवं व्योमवच्च  (ब्र.सू. 1-2-7)
इति सूत्रखण्डेनोपासनार्थं विपुलस्याल्पत्वोपदेश उपपद्यते इति पूर्वमेवोक्तम् इत्यर्थः ।
"	तथा, प्रदानवदेव तदुक्तम् इत्यत्र इहात्मानमनुविद्य व्रजन्ति इति दहराकाशोपासनमुक्त्वा,"
एतांश्च सत्यान्कामान्  इत्यपहतपाप्मत्वादिगुणानाम् उपासनस्य पृथगाम्नानात् अपहतपाप्मत्वादिगुणोपासनदशायां
न धर्मिस्वरूपं1 चिन्तनीयम् । ततश्च प्रथमं दहराकाशाख्यं धर्मिस्वरूपमनुसन्धाय तस्य
अपहतपाप्मत्व-विजरत्व-विमृत्युत्व-विशोकत्व-विजिघत्सत्व-अपिपासत्व-सत्यकामत्व-सत्यसङ्कल्पत्वरूपाः
कामा इत्येव चिन्तनीयम् । न तु, अपहतपाप्मा विजरो विमृत्युर्विशोको विजिघत्सोऽपिपासः
सत्यकामः सत्यसङ्कल्पः इति गुणाश्रयस्य
गुणिनोऽपि चिन्तनमिति पूर्वपक्षे प्राप्ते उच्यते - प्रदानवदेव तदुक्तम्  । यद्यपि
दहराकाश एव2  अपहतपाप्मत्वादि गुणानां गुणी । स च प्रथमं चिन्तितः, तथाऽपि स्वरूपमात्रात्
गुणविशिष्टाकारस्य भिन्नत्वात्, प्रकृते च अस्मिन्कामाः समाहिता इति ब्रह्मणि कामसमाधानाधारत्व3मुक्त्वा
के ते कामाः ? इत्याकाङ्क्षायां निष्कृष्यापहतपाप्मत्त्वं विजरत्वमित्यनुक्त्वाऽपहतपाप्मा
विजरो विमृत्युरिति तद्विशिष्टविशेष्यपर्यन्ततया निर्देशादनेनैव आकारेणानुसन्धानं कर्तव्यमिति
श्रुतेराशय उन्नीयते । अतो वैशिष्ट्यानुसन्धानार्थं विशेष्यचिन्तनमप्यावर्तनीयं प्रदानवत्
। तदुक्तं सङ्कर्षे - नाना वा देवतापृथक्त्वात् इति । तत् नानाप्रदानाधिकरणमित्थम् -
"	अस्ति त्रैधा तथा विधेष्टिः । यथा इन्द्राय राज्ञे पुरोडाशमेकादशकपालं निर्वपेदिन्द्रायाधिराजायेन्द्राय"
स्वराज्ञे  (तै.सं. 2-3-6) इति त्रिपुरोडाशा । तत्र तेषां पुरोडाशानाम् उपर्युपर्यधिश्रयणं
सर्वेषां युगपदवदानञ्च विहितम् । तेषां पूर्वार्धादवदानं प्रकृतिवत् कर्तुं शक्यम्,
तथाऽपि मध्यादवदानं कर्तुमशक्यम् । पुरोडा शानां मध्ये नलकप्रवेशाद्युपायेन मध्यादपि
युगपदवदानं ग्राह्यम् । एवं स्थिते, प्रदानमपि युगपत् कर्तव्यम् क्रमेण वा इति संशये,
तेषामपृथक्प्रदानमवदानैकत्वात्1  (सङ्कर्षे. 2-2-35) इति सूत्रेण, अवदानवत् प्रदानमपि
युगपदेव कर्तव्यम् इति पूर्वपक्षः । तत्रेदं सिद्धान्तसूत्रम्, नाना वा देवतापृथक्त्वात्
(2-2-36 ) इति । त्रयाणां यागद्रव्याणं भोदात् विशिष्टरूपाणां देवतानां च भेदात् त्रिभिर्द्रव्यदेवता
सम्बन्धैः कल्प्यानाञ्च यागानां तत्तद्देवतोद्देशेन क्रमिकाणि प्रदानानि कर्तव्यानीति
सूत्रार्थ इति स्थितम् । प्रकृतमनुसरामः ।।
।। इत्यष्टमप्रपाठके प्रथमखण्डभाष्यम् ।।
8.2.1
स यदि पितृलोककामो भवति, सङ्कल्पोदवास्य पितरः
समुत्तिष्ठन्ति । तेन पितृलोकेन सम्पन्नो महीयते ।।1।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.2
अथ यदि मातृलोककामो भवति, सङ्कल्पादेवास्य मातरः
समुत्तिष्ठन्ति। तेन मातृलोकेन सम्पन्नो महीयते ।।2।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां
सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.3
अथ यदि भ्रातृलोककामो भवति, सङ्कल्पादेवास्य भ्रातरः
समुत्तिष्ठन्ति। तेन भ्रातृलोकेन सम्पन्नो महीयते ।।3।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.4
अथ यदि स्वसृलोककामो भवति, सङ्कल्पादेवास्य स्वसारः
समुत्तिष्ठन्ति । तेन स्वसृलोकेन सम्पन्नो महीयते ।।4।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.5
अथ यदि सखिलोककामो भवति, सङ्कल्पादेवास्य सखायः
समुत्तिष्ठन्ति । तेन सखिलोकेन सम्पन्नो महीयते ।।5।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.6
अथ यदि गन्धमाल्यलोककामो भवति, सङ्कल्पादेवास्य
गन्धमाल्ये समुत्तिष्ठतः । तेन गन्धमाल्यलोकेन सम्पन्नो महीयते ।।6।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव समुत्तिष्ठतीत्यादि"
पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.7
अथ यद्यन्नपानलोककामो भवति, सङ्कल्पादेवास्य
अन्नपाने समुत्तिष्ठतः । तेन अन्नपानलोकेन सम्पन्नो महीयते ।।7।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.8
अथ यदि गीतवादित्रलोककामो भवति, सङ्कल्पादेवास्य
गीतवादित्रे समुत्तिष्ठतः । तेन गीतवादित्रलोकेन संपन्नो महीयते ।।8।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.9
अथ यदि स्त्रीलोककामो भवति, सङ्कल्पादेवास्य स्त्रियः
समुत्तिष्ठन्ति । तेन स्त्रीलोकेन सम्पन्नो महीयते ।।9।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव
सृष्टिः न प्रयत्नान्तरसापेक्षा । कुतः ? सङ्कल्पादेव पितरः समुत्तिष्ठन्ति इत्येवकारश्रुतेः
। न चैवकारस्यायोगव्यवच्छेदकत्वमत्यन्तायोगव्यवच्छेदकत्वं वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन
एतस्य च अतथात्वेन अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू.
*4-4-9) एतच्च सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
8.2.10
यं यमन्तमभिकामो भवति, यं कामं कामयते, सोऽस्य
सङ्कल्पादेव समुत्तिष्ठति । तेन सम्पन्नो महीयते ।।10।।
"	प्र. - स यदि इत्यादि । सः- मुक्तस्सन् यदि प्राचीनानेकजन्मसम्बन्धिपितृवर्गं दिदृक्षेत,"
यदा स पितृवर्ग एतस्य सङ्कल्पमात्रात् समुत्थितो भवति । तेन सहितः पूज्यते इत्यर्थः ।।
"	अथ यदि इत्यादि । सर्वं पूर्ववत् ।।"
"	यं यमन्तं इत्यादि । यं यमन्तं  फलम् । यं यं कामं इष्टं कामयते स सर्वोऽस्य सङ्कल्पादेव"
समुत्तिष्ठतीत्यादि पूर्ववत् ।
"	एतत्खण्डान्तर्गतवाक्यविषयकमधिकरणमुपन्यस्यते - अत्र सत्यसङ्कल्पत्वेन व्यवह्रियमाणानामपि"
राजादीनामभिलषितसृष्टेः प्रयत्नान्तरापेक्षत्व1दर्शनात् मुक्तस्यापि सिसृक्षित पितृलोकादिसृष्टिः
सङ्कल्पव्यतिरिक्तप्रयत्नान्तरसापेक्षैवेति प्राप्ते उच्यते - सङ्कल्पादेव तच्छ्रुतेः
(ब्र.सू, 4-4-8) । सङ्कल्पमात्रादेव सृष्टिः न प्रयत्नान्तरसापेक्षा । कुतः ? सङ्कल्पादेव
पितरः समुत्तिष्ठन्ति इत्येवकारश्रुतेः । न चैवकारस्यायोगव्यवच्छेदकत्वमत्यन्तायोगव्यवच्छेदकत्वं
वाऽर्थः । विशेषणक्रियासङ्गतैवकारयोरेवायोगात्यन्तायोगव्यवच्छेदकत्वेन एतस्य च अतथात्वेन
अन्ययोगव्यवच्छेदकत्वस्यैव युक्तत्वात् । अत एव चानन्याधिपतिः (ब्र.सू. 4-4-9) एतच्च
सूत्रं पूर्वमेव व्याकृतम् । अतः पित्रादीनां सङ्कल्पमात्रसाध्यत्वं स्थितम्1 । प्रकृतमनुसरामः ।।
।। इत्यष्टमप्रपाठके द्वितीयखण्डभाष्यम् ।।
8.3.1
त इमे सत्याः कामा अनृतापिधानाः ।
तेषाँ सत्यानाँ सतामनृतमपिधानम् ।
यो यो ह्यस्येतः प्रैति, न तमिह दर्शनाय लभते ।। 1 ।।
"	प्र. - त इमे सत्याः इत्यादि । परमात्मनिष्ठा इमे सत्या अपहतपाप्मत्वादयः कामाः । अनृतापिधानाः"
अनृतमपिधानं येषां ते अनृतापिधानाः अनृताच्छादिताः । ऋतेतरविषयो हि अनृतशब्दः । ऋतमिति
कर्मवाचि । ऋतं पिबन्तौ (क.उ. 3-1 ) इति वचनात् । ऋतं कर्मफलाभिसन्धिरहितं परमपुरुषाराधनवेषं
तत्प्राप्ति फलम् । अत्र तद्व्यतिरिक्तफलं सांसारिकफलं कर्म अनृतं ब्रह्मप्राप्तिविरोधि
इति महासिद्धान्ते भाषितम् । तेषां सत्यानां सतां विद्यमानानामेव कर्म आच्छादकमि  ततश्च
स्वात्मभूतपरमात्मगता अपहतपाप्मत्वादयो धर्माः कर्मरूपाविद्यातिरोहितत्वान्न भासन्ते
इत्यर्थः । यो यो ह्यस्य इत्यादि । अस्य उपासकस्य यो यो बन्धुवर्गः इतः प्रैति न स इह
द्रष्टुं शक्य इत्यर्थः ।।
8.3.2
अथ ये चास्येह जीवा ये च प्रेता यच्चान्यदिच्छन्न लभते,
सर्वे तदत्र गत्वा विन्दते । अत्र ह्यस्यैते सत्याः कामा अनृतापिधानाः ।
तद्यथा हिरण्यनिधिं निहितमक्षेत्रज्ञा उपर्युपरि सञ्चरन्तो न विन्देयुः,
एवमेवेमाः सर्वाः प्रजा अहरहर्गच्छन्त्य एवं ब्रह्मलोकं न विन्दन्ति ;
अनृतेन हि प्रत्यूढाः ।। 2 ।।
"	प्र. - अथ ये चास्य इति । अस्य तु ये जीवन्तो नष्टाश्च बन्धवः, अलभ्याश्च मनोरथाः,"
तत्सर्वं दहराकाशं परमात्मानं प्राप्य लभते । अत्र, यच्चास्येहास्ति यच्च नास्ति इति
वाक्यसमानार्थत्वादस्य वाक्यस्य, मुक्तस्य1 प्राप्यान्तरासम्भवात्, निरतिशयभोग्यत्वमेवार्थः
। अत्र हि अस्यैते इति । यतः उपासकस्य काम्यमानाः भोग्यभूताः अपहतपाप्मत्वादय एतन्निष्ठाः
पूर्वम् अनृतशब्दित कर्माच्छादिता इदानीं दहराकाशं प्राप्तस्याविर्भवन्ति, अतो निरतिशयभोग्यत्वमित्यर्थः
। हिशब्दो हेतुपरः । तद्यथा हिरण्यनिधिं इत्यादि । यथा अधस्तान्निक्षिप्तं हिरण्यनिधिं
अक्षेत्रज्ञाः - निधिमत्क्षेत्रस्वभावविज्ञानहीनाः निधेरुपर्युपरि सञ्चरन्तोऽपि निधिं
न लभन्ते, एवमेव इमास्सर्वाः प्रजाः सुषुप्तिकाले अहरहर्गच्छन्त्यः सुषुप्तौ, सति  सम्पद्य
न विदुः इत्युक्तरीत्या अविभागं गच्छन्त्यः एतं दहराकाशाख्यं ब्रह्मलोकं न विन्दन्ति
- न लभन्ते = न जानन्तीत्यर्थः । ब्रह्मलोक शब्दौ च निषादस्थपति  न्यायेन समानाधिकरणौ
। तत्र हेतुमाह - अनृतेन हि प्रत्यूढाः इति ।  प्रत्यूढाः - प्रतीपं नीताः । स्वभावान्तरं
प्रापिताः1 । आच्छादिता इति यावत् । यद्वा - अहरहर्गच्छन्त्यः इति न सुषुप्तिकालीनं
गमनमुच्यते, अपित्वन्तरात्मत्वेन सर्वदा वर्तमानस्य दहराकाशस्य हिरण्यनिधिवत् परमपुरुषार्थभूतस्य
उपर्युपर्यहरहर्गच्छन्त्यः सर्वस्मिन्काले वर्तमानास्तमजानन्त्यस्तं न विन्दन्ति - न
लभन्ते इत्यर्थः । अर्थद्वयमपि भाष्यकृता वर्णितं, गतिशब्दाभ्यां तथा हि दृष्टं लिङ्गञ्च ( ब्र.सू.
*1-3-14 ) इति सूत्रे ।
"	सूत्रस्य च अयमर्थः । तद्यथा हिरण्यनिधिं निहितम् इति अहरहः सर्वेषां क्षेत्रज्ञानां"
गमनात्, ब्रह्मलोकशब्दाच्च, दहराकाशो ब्रह्मेत्येवसीयते । तथा हि अन्यत्र सुषुप्तिकालीनगमनब्रह्मलोकशब्दौ
ब्रह्मविषयावेव दृष्टौ ।  एवमेव खलु सोम्येमाः सर्वाः प्रजाः सति सम्पद्य न विदुः, एष
ब्रह्मलोकः सम्राडिति होवाच  इति । माभूत् अन्यत्र सुषुप्तिकाले ब्रह्मणि गमनदर्शनं;
एतदेव तु दहराकाशे सर्वेषां क्षेत्रज्ञानां प्रळयकाले इव निरस्तनिखिलदुःखानां सुषुप्तिकालेऽवस्थानं
ब्रह्मव्यतिरिक्तेषु असंभावितं दहराकाशस्य परब्रह्मत्वे लिङ्गम् । भाष्ये एवमेकां व्यारव्यां
कृत्वा,   अथवा अहरहर्गच्छन्त्य इति न सुषुप्तिविषयं गमनमुच्यते । अपि  तु अन्तरात्मत्वेन
सदा  वर्तमानस्य दहराकाशस्य परमपुरुषार्थभूतस्य उपर्युपर्यहरहर्गच्छन्त्यः सर्वस्मिन्
काले वर्तमानाः तमजानन्त्यः तं न विन्दन्ति - न लभन्ते । यथा  हिरण्यनिधिं निहितं तत्स्थानमजानानाः
तदुपरि सर्वदा वर्तमाना अपि न लभन्ते तद्वदित्यर्थः । सेयमेवान्तरात्मत्वेन अवस्थितस्य
दहराकाशस्योपरि तन्नियमितानां सर्वासां प्रजानां1 सर्वदा गतिरस्य दहराकाशस्य परब्रह्मतां
गमयति । तथा हि अन्यत्र परब्रह्मणोऽन्तरात्मतया अवस्थितस्य स्वनियम्याभिः स्वस्मिन्
वर्तमानाभिः प्रजाभिरवेदनं दृष्टम् । यथा अन्तर्यामिब्राह्मणे - य आत्मनि तिष्ठन्नात्मनोऽन्तरो
यमात्मा न वेदे  इति, अदृष्टो द्रष्टा अश्रुतः श्रोत  इति च । मा भूदन्यत्र दर्शनं;
स्वयमेव त्वियं निधिद्दष्टान्तावगतपरमपुरुषार्थभावस्यास्य हृदयस्थस्योपरि तदाधारतया
अहरहस्सर्वासां प्रजानाम् अजानतीनां गतिरस्य परब्रह्मत्वे पर्याप्तं लिङ्गम् इति व्याख्यातम्
। सुषुप्तिकालीन गमनविषयपूर्वव्याख्यायाम्, उपर्युपरि इत्यस्य दृष्टान्त एवान्वयः न
दार्ष्द्रान्तिके, सुषुप्तिकाल एकीभावसद्भावेऽपि उपरिगमनाभावात् । अन्तर्यामिविषयद्वितीय
व्याख्यायां तु अन्तर्यामिण उपरि सर्वदा गतिसत्त्वात् उपर्युपरीत्यस्य दार्ष्ट्रान्तिकेऽप्यन्वयो द्रष्टव्यं ।
"	अत्र व्यासार्यैः अन्तर्यामिविषयतया व्याख्याने अन्तर्यामिणि अहरहर्गमनस्य दहराकाशपरब्रह्मत्व-साधकत्वमयुक्तम्"
। उपासकानुग्रहावस्थितो हि दहराकाशः, अन्तरात्मतया स्थितोहि अस्याधारः, तयोः रूपभोदादित्याशङ्क्य
धर्मैक्याभिप्रायेणैवमुक्तमिति परिहृतम् ।।
8.3.3
तृतीयो मन्त्रः।
स वा एष आत्मा हृदि । तस्यैतदेव निरुक्तँ हृद्ययम् इति ।
तस्माद्धृदयम् । अहरहर्वा एवंवित् स्वर्गं लोकमेति ।। 3 ।।
"	प्र. - पूर्वोक्तं हृदयान्तर्वर्तित्वं स्मारयति - स वा एष आत्मा हृदि । अन्तर्वर्तत"
इति शेषः हृदयनामनिर्वचनादपि आत्मनो हृद्गतत्वं सिद्ध्यति इत्याह - तस्यैतदेव इति ।
तस्य - एतस्य हृदयस्य हृद्ययमात्मा वर्तत इति हि हृदयशब्दनिरुक्तम् इति भावः । अहरहर्वा
इति । अहरहः - प्रत्यहमाप्रयाणं एवंवित् एतादृशदहराकाशोपासननिष्ठः स्वर्गं - सुखरूपं
लोकं लोक्यमानं ब्रह्मप्राप्नोति इत्यर्थः । ब्रह्मोपासननिष्ठस्य तत्क्रतुन्यायेन  ब्रह्मप्राप्तेरेव
वक्तव्यतया प्रसिद्धस्वर्गलोकप्राप्त्यसंभवादिति द्रष्टव्यम् ।।
8.3.4
अथ य एष संप्रसादोऽस्माच्छरीरात् समुत्थाय परञ्ज्योतिरुपसम्पद्य
स्वेन रूपेणाभिनिष्पद्यते, एष आत्मेति हौवाच एतदमृतमभयमेतद्ब्रह्मेति ।
तस्य ह वा एतस्य ब्रह्मणो नाम सत्यमिति ।। 4 ।।
"	प्र. - कथं ब्रह्मप्राप्तिः, प्राप्तस्य वा ततः किं भवतीत्यत्राह - अथ य एष इत्यादि ।"
अथ शब्दः  प्रकृतापेक्षत्वद्योतकः । संप्रसादशब्दः सुषुप्तिस्थानवचनस्सन् तत्सम्बन्धात्
जीवं लक्षयति । एष संप्रसादः अहरहर्वा एवंवित् इति पूर्ववाक्ये निर्दिष्ट उपासको जीवः
अस्मात् हेयतया परिदृश्यमानात् शरीरात् उत्क्रम्य देशविशेषनिष्ठं परमात्मानं प्राप्य
स्वेनरूपेणाभिनिष्पद्यते इत्यर्थः । अस्य वाक्यस्यार्थः - प्रजापतिविद्यायां विशिष्य
वक्ष्यते । एष आत्मा इत्यादि । एष आत्मा एतदमृतमभयमेतत् इत्यत्र एतच्छब्दाः पूर्ववाक्ये,
परञ्ज्योतिरुपसम्पद्य इति प्राप्यतया निर्दिष्टपरञ्ज्योतिः शब्दित ब्रह्मपराः, प्राप्यतया
प्राधान्यादव्यवहितत्वाच्च ।
"	ननु प्रजापतिर्वरुणायाश्वमनयत् स स्वां देवतामार्च्छत्  इत्यत्र विभक्त्यैकरूप्यात्"
व्यवहितस्यापि प्रजापतेः स इत्यनेन ग्रहणं दृष्टं, न त्वव्यवहितस्य संप्रदानत्वेन प्रधानस्य
वरुणस्य ग्रहणमित्युक्तं मीमांसकैः । आकाशाच्चन्द्रमसमेव सोमो राजा इत्यत्र एतच्छब्दस्य
न अव्यवहिताभिसंभाव्यचन्द्रमः परामर्शित्वं दृष्टं, अपि तु अभिसम्भवितृपरत्वम् । ततश्चेहापि
व्यवहितस्य संप्रसादशब्दितस्य जीवस्यैव एष आत्मा इत्येतच्छब्देन ग्रहणमुचितं विभक्त्यैकरूप्यादितिचेन्न
- प्रजापतिर्वरुणाय इति वाक्ये स इत्यनेन प्रजापतिपरामर्शे अश्वदानसंप्रदानरूपत्वेन
स्वीयां वरुणदेवतामार्च्छत् प्राप्नोति इत्यर्थो युज्यते । वरुणपरामर्शे तु वरुणस्यात्मीयाया
देवतायाः प्रागप्रस्तुतत्वात् अर्थासंगत्या व्यवहितोऽपि प्रजापतिः परामृष्टः, न तु
विभक्त्यैकरूप्यमात्रेण । एष सोमो राजा इति पितृयाणवाक्ये एतच्छब्देन चन्द्रपरामर्शे
तस्य सोमराज भावविधानवैय्यर्थ्यात् व्यवहिताभिसंभवितृपरामर्शित्वम्, न विभक्त्यैकरूप्यात्
। प्रकृते अव्यवहित-प्रधानभूतपरञ्ज्योतिशब्दित-परमात्मपरित्यागे कारणाभावात् । प्रत्युततेन
व्यवहितसंप्रसादशब्दितजीवपरिग्रहे तस्य निरुपाधिकात्मत्व-निरतिशयसुखरूपत्त्वलक्षणामृतत्त्व-दुःखासंभिन्नत्व-रूपाभयत्व-ब्रह्मत्व-विधानासम्भवाच्च,
एष आत्मा इति होवाच इत्येतच्छब्देन प्राप्यभूतः परमात्मैव परामृश्यते ।
"	यद्यपि, स्वेनरूपेणाभिनिष्पद्यत इति स्वरूपाविर्भावे कथिते आविर्भवत् स्वरूपं किमित्याकाङ्क्षायां"
प्रजापतिवाक्ये - एष आत्मेति होवाच  एतदमृतमभयमेतत् ब्रह्म इति निर्दिष्टममृताभयब्रह्मात्मशब्दनिर्दिष्टं
मुक्तरूपम् इत्येवमर्थकत्वेऽपि नानुपपत्तिः - तथाऽपि, तस्य ह वा एतस्य ब्रह्मणो नाम
सत्यमिति इत्युत्तरवाक्यनिर्देक्ष्यमाणचेतनाचेतननियन्तृत्वार्थकसत्यनामत्वस्य मुक्तात्मन्यसम्भवात्
पूर्ववाक्यनिर्दिष्टोऽपि न जीवः परामृश्यते, अपि तु प्राप्यं ब्रह्मैव ।
"	एष आत्मेति होवाच इत्येतावन्मात्रस्याविर्भवत्स्वरूपपरत्वम् । एतदमृतमभयमेतद्ब्रह्म"
इत्यत्र तु एतच्छब्दस्य परंज्योतिश्शब्दितब्रह्मपरत्वम् इत्याश्रयणेऽपि नानुपपत्तिः ।
"	अनेन च वाक्यसन्दर्भेण परमात्मनो मुक्तप्राप्यत्व-तत्स्वरूपाविर्भावयितृत्वलक्षणो महिमा"
प्रतिपादितो भवति । अत एव सूत्रकृताऽपि, एष संप्रसादोऽस्माच्छरीरात् समुत्थाय परंज्योतिरुपसम्पद्य
स्वेनरूपेणाभिनिष्पद्यत एष आत्मेति होवाच इति दहरविद्यामध्यस्थवाक्ये जीवप्रतिपादनदर्शनात्
दहराकाशोऽपि जीव एवास्तु । तस्य यावान्वा अयम् इत्यादिवाक्यसन्दर्भप्रतिपादितभूताकाशोपमेयत्वस्य
भूताकाशोऽनन्वयेन दहराकाशस्य भूताकाशत्वाभावेऽपि जीवे कथंचिन्निर्लेपत्वादिना भूताकाशोपमेयत्वसम्भवादणुपरिमाणे
जीवे दहरशब्दिताल्पपरिमाणत्वस्यापि सम्भवाद्दहराकाशो जीव एवास्त्विति, इतरपरामर्शात्
स इति चेत् ( ब्र.सू. 1-3-17 ) इति सूत्रखण्डेन आक्षिप्य दहर उत्तरेभ्यः (ब्र.सू. 1-3-13),
गतिशब्दाभ्यां तथा हि दृष्टं लिङ्गञ्च  (ब्र.सू. 1-3-14), धृतेश्च महिम्नोऽस्यास्मिन्नुपलब्धेः
(ब्र.सू. 1-3-15) इति सूत्रत्रयोक्तानां परमात्मधर्माणां जीवे असंभवात् न जीवो दहराकाश
इति, नासंभवात् (ब्र.सू. 1-3-17) इति सूत्रखण्डेन परिहृत्य, तर्हि ब्रह्मप्रकरणे, एष
संप्रसादोऽस्माच्छरीरात् समुत्थायेति जीवपरामर्शः किमर्थमित्याशङ्क्य, मुक्ते तत्स्वरूपाविर्भावयितृत्वलक्षणपरमात्ममहिमप्रकाशनार्थो
जीवपरामर्श इति, अस्यार्थश्च परामर्शः (ब्र.सू. 1-3-19) इति सूत्रेण प्रतिपादितम् तस्य
ह वा इति । स्पष्टोऽर्थः ।।
8.3.5
तानि ह वा एतानि त्रीण्यक्षराणि सत् ति यमिति । तद् यत् सत्,
तदमृतम् ; अथ यत् ति, तन्मर्त्यम् ; अथ यद् यम्, तेनो भे यच्छति ।
यदनेनोभे यच्छति, तस्मात् यम् । अहरहर्वा एवंवित् स्वर्गं लोकमेति ।।5।।
"	प्र. - तानि ह वा एतानि इति । सत् ति यमिति सत्यनाम त्र्यक्षरात्मकमित्यर्थः । तद् यता सत् इति । अत्र"
अमृतमर्त्यशब्दाभ्यां चेतनाचेतने निर्दिश्येते । अथ यद् यम् इति । अमृतत्व-मर्त्यत्वरूपेणोपलक्षिते
उभे यच्छति इति यम् इत्यर्थः । तदेव उपसंहरति - यदनेनोभे इति । अनेन चेतनाचेतनत्वरूपेण
उपलक्षिते उभे यतो यच्छति तस्मात् इत्यर्थः । नामनिर्वचनाभिज्ञं स्तौति - अहरहर्वा इति
। पूर्ववत् स्पष्टोऽर्थः ।।
।। इत्यष्टमप्रपाठके तृतीयखण्डभाष्यम् ।।
8.4.1
अथ य आत्मा स सेतुर्विधृतिरेषां लोकानामसंभेदाय ।
नैतँ सेतुमहोरात्रे तरतो न जरा न मृत्युः । न शोको न
सुकृतँ न दुष्कृतँ सर्वे पाप्मानोऽतो निवर्तन्ते अपहतपाप्मा
ह्येष ब्रह्मलोकः ।। 1 ।।
"	प्र. - अथ य आत्मा इति । उक्तलक्षण आत्मा सेतुरिव विधृतिः विधारक इत्यर्थः । किमर्थं"
सेतुविधृतिः इत्यत्राह - एषां लोकानाम् इति । असंभेदः - असङ्करः   ।   यद्ययं  परमात्मा
स्वशासनेन1 जगन्नधारयेत् सर्वधर्माणां साङ्कर्यमेव स्यात् । पृथिव्यागन्धवत्त्वम्, जलस्य
शौत्यम्, तेजस औष्ण्यम् इत्यादयो हि धर्माः परमात्माज्ञया व्यवस्थिता भवन्ति । सिनोति
बध्नाति स्वस्मिन् चिदचिद्वस्तुजातमसङ्कीर्णमिति सेतुरुच्यत इति सामान्यात्तु (ब्र.सू.3-2-31) इति
सूत्रे भाषितम् । नैतं सेतुम् इति । तरतिः प्राप्तिवचनः । वेदान्तं तरति इतिवत् इति
तत्रैव भाषितत्वात् एतं परमात्मसेतुम्
अहोरात्रे परिच्छेदकत्वेन न प्राप्नुवतः । जरादिकमपि न प्राप्नोति इत्यर्थः । उक्तमर्थं
निगमयति - सर्वे पाप्मनो इति । शोकादिषु पाप्मशब्दस्य अमुख्यत्वेऽपि सुकृत-दुष्कृतयोः
अलौकिक मुमुक्ष्वनिष्टसाधनत्वलक्षण पापाशब्दप्रवृत्तिनिमुत्तसंभवात् पाप्मशब्दो मुख्य
इति व्यासार्यैः लघुसिद्धान्तेवर्णितम्2 । तत्र हेतुमाह - अपहतपाप्मा इति । ब्रह्मरूपो
लोक एषः अपहतपाप्मा । हि र्हेतौ । यस्मादयम् अपहतपाप्मा, तस्मात्सर्वे पाप्मानोऽतो
निवर्तन्त इत्यर्थः । पापहेतुकर्मा3चरणेऽपि तदुत्पत्ति प्रतिबन्धकशक्तियोगित्वमेव हि
अपहतपाप्मत्वम् । तस्मात् न पाप्मशब्दमुख्यार्थ सुकृत-दुष्कृतयोः तत्फलभूतजरारोगादीनाञ्च
प्रसक्तिरित्यर्थः ।।
8.4.2
तस्माद्वा एतं सेतुं तीर्त्वाऽन्धस्सन् अनन्धो भवति;
विद्धस्सन् अविद्धो भवति; उपतापी सन् अनुपतापी भवति ।
तस्माद्वा एतँ सेतुं तीर्त्वा अपि नक्तमहरेवाभिनिष्पद्यते ।
सकृद्विभातो ह्येवैष ब्रह्मलोकः ।। 2 ।।
"	प्र. - तस्मात् इति । यस्मादयमपहतपाप्मा, तस्मादेवं एतं परमात्मलक्षणं सेतुं प्राप्य"
पूर्वमान्ध्यायुधवेधज्वरादियुक्तदेहोऽपि सन् तद्दोषरहितदिव्यदेहयुक्तो भवतीत्यर्थः
। तस्मात् इति । परमात्मानं प्राप्तस्य तमिस्रा रात्रिरपि दिवैव । तस्याज्ञान प्रसक्तेरभावादहस्सदृशी
सा रात्रिः । अहोरात्रयोः न विशेष इत्यर्थः । तत्र हेतुः सकृद् इति । एषः पूर्वोक्तो
ब्रह्मलोकः हि यस्मात्  सकृद्विभातः सर्वदा ब्रह्मस्वरूपप्रकाशस्यानावृततया भासमानत्वादित्यर्थः ।
"	तद्य एव इत्यादि । तत् तत्र एवं सति ये एतं परमात्मानं स्त्रीविषयतृष्णात्यागरूपब्रह्मचर्यपूर्वकशास्त्राचार्यौपदेशादिना"
अनुविन्दन्ति जानन्ति, तेषामेवेदृशब्रह्मप्राप्तिः सर्वलोकानुभवश्च; न ब्रह्मचर्य1हीनानामित्यर्थः
। सूत्रितञ्च धृतेश्च महिम्नोऽस्यास्मिन्नुपलब्धेः (ब्र.सू.1-3-15) इति । एष
सेतुर्विधरण एषां लोकानामसम्भेदाय इति परब्रह्ममहिमत्वेन प्रसिद्धस्य जगद्विधरणमहिम्नो
दहराकाशे उपलभ्यमानत्वादृहराकाशः परंब्रह्मेत्यर्थः ।।
8.4.3
तद्य एवैतं ब्रह्मलोकं ब्रह्मचर्येणानुविन्दन्ति, तेषामेवैष
ब्रह्मलोकः, तेषाँ सर्वेषु लोकेषु कामचारो भवति ।। 3 ।।
"	प्र. - तस्मात् इति । यस्मादयमपहतपाप्मा, तस्मादेवं एतं परमात्मलक्षणं सेतुं प्राप्य"
पूर्वमान्ध्यायुधवेधज्वरादियुक्तदेहोऽपि सन् तद्दोषरहितदिव्यदेहयुक्तो भवतीत्यर्थः
। तस्मात् इति । परमात्मानं प्राप्तस्य तमिस्रा रात्रिरपि दिवैव । तस्याज्ञान प्रसक्तेरभावादहस्सदृशी
सा रात्रिः । अहोरात्रयोः न विशेष इत्यर्थः । तत्र हेतुः सकृद् इति । एषः पूर्वोक्तो
ब्रह्मलोकः हि यस्मात्  सकृद्विभातः सर्वदा ब्रह्मस्वरूपप्रकाशस्यानावृततया भासमानत्वादित्यर्थः ।
"	तद्य एव इत्यादि । तत् तत्र एवं सति ये एतं परमात्मानं स्त्रीविषयतृष्णात्यागरूपब्रह्मचर्यपूर्वकशास्त्राचार्यौपदेशादिना"
अनुविन्दन्ति जानन्ति, तेषामेवेदृशब्रह्मप्राप्तिः सर्वलोकानुभवश्च; न ब्रह्मचर्य1हीनानामित्यर्थः
। सूत्रितञ्च धृतेश्च महिम्नोऽस्यास्मिन्नुपलब्धेः (ब्र.सू.1-3-15) इति । एष सेतुर्विधरण
एषां लोकानामसम्भेदाय इति परब्रह्ममहिमत्वेन प्रसिद्धस्य जगद्विधरणमहिम्नो दहराकाशे
उपलभ्यमानत्वादृहराकाशः परंब्रह्मेत्यर्थः ।।
8.5.1
अथ यत् यज्ञ इत्याचक्षते ब्रह्मचर्यमेव तत् ।
ब्रह्मचर्येण ह्येव यो ज्ञाता तं विन्दते ।
अथ यदिष्टमित्याचक्षते, ब्रह्मचर्यमेव तत् ।
ब्रह्मचर्येण ह्येवेष्ट्वाऽऽत्मानमनुविन्दते ।। 1 ।।
"	प्र. - यज्ञेष्टसत्त्रायणमौनानाशकायनाख्यायनाख्यानि कर्माणि ब्रह्मचर्यसाध्यत्वात्"
ब्रह्मलोकसाधनत्वेन प्रस्तुतं प्राङ्निर्दिष्टं ब्रह्मचर्यमेवेति स्तौति - अथ इत्यादि
। लोके यत् - पाकयज्ञ-हविर्यज्ञादिकं कर्म वैदिकाः  यज्ञ इत्याचक्षते, तत् ब्रह्मचर्यसाध्यत्वात्
ब्रह्मचर्यमेव इत्यर्थः ।
"	ननु यज्ञस्य कथं ब्रह्मलोकसाधनब्रह्मचर्यसाध्यत्वम्, न हि ब्रह्मप्राप्तिसाधनस्य ब्रह्मचर्यस्य"
यज्ञः द्वारमित्याशङ्क्य ब्रह्मचर्यसाध्यस्य ब्रह्मप्राप्तिसाधनस्य ज्ञानस्य यज्ञरूपत्वात्
ज्ञानसाधनस्य ब्रह्मचर्यस्य यज्ञसाधनत्वमप्यस्तीति प्रतिपादयितुम् एकशब्दरूषितत्वेन
तयोः ऐक्यं सम्पादयति - ब्रह्मचर्येण इत्यादि । ब्रह्मचर्यपुरस्सरब्रह्मज्ञानवान् हि
तं - ब्रह्मलोकं विन्दते इत्यर्थः । अत्र, यो ज्ञाता ब्रह्मचर्येण   इत्युक्त्या   यो
ज्ञाता    इत्यस्य    ब्रह्मचर्यसाध्यत्वं प्रतीयते । यो ज्ञाता    इति     शब्दैकदेशस्य
योज्ञ शब्दस्य यज्ञशब्दस्य च साम्यकृताभेदाध्यवसायेन तदर्थाभेदाध्यवसायमूला   यज्ञस्यापि
ब्रह्मचर्यसाध्यतेति भावः । एवमुत्तरत्रापि द्रष्टव्यम् ।
"	अथ इत्यादि । अत्रा पि ब्रह्मप्राप्तिसाधनस्य ब्रह्मचर्यसाध्यस्य परमात्मपूजनस्य दर्शपूर्णमासादीनाञ्च1"
इष्ट्येत्येकशब्दरूषितत्वेन अभेदाध्यवसायः ।।
8.5.2
अथ यत् सत्त्रायणमित्याचक्षते, ब्रह्मचर्यमेव तत् ।
ब्रह्मचर्येण ह्येव सत आत्मनस्त्राणं विन्दते ।
अथ यन्मौनमित्याचक्षते, ब्रह्मचर्यमेव तत् ।
ब्रह्मचर्येण ह्येवात्मानमनुविद्य मनुते ।। 2 ।।
"	प्र. - अथ इत्यादि । अत्रापि ब्रह्मप्राप्तिसाधनस्य ब्रह्मचर्यसाध्यस्य विषयान्तरविमुखीकरणलक्षणस्य"
सच्छब्दितात्मत्राणस्य गवामयनादिसत्रस्य च सत्त्रायणरूपैकशब्दरूषितत्वेन अभेदाध्यवसायः ।
"	अथ यन्मौनम् इत्यादि । वाङ्नियमनलक्षणमौनस्य ब्रह्मचर्यसाध्यात्मश्रवणाधीनमननस्य च"
मौनरूपैकशब्दरूषितत्वेन अभेदाध्यवसायः ।।
8.5.3
अथ यदनाशकायनमित्याचक्षते, ब्रह्मचर्यमेव तत् ।
एष ह्यात्मा न नश्यति, यं ब्रह्मचर्येणानुविन्दते ।
अथ यदरण्यायनमित्याचक्षते, ब्रह्मचर्यमेव तत् ।
अरश्च ह वै ण्यश्चार्णवौ ब्रह्मलोके तृतीयस्यामितो दिवि ।
तदैरम्मदीयँ सरः; तदश्वत्थः सोमसवनः; तदपराजिता
पूर्ब्रह्मणः, प्रभुविमितँ हिरण्मयम् ।। 3 ।।
"	प्र. - अथ यदनाशकायनम् इत्यादि । ब्रह्मचर्यसाध्यनाशाभावरूपफलस्य च अनशनलक्षणमार्गस्य"
च अनाशकायनशब्दैक्यकृतोऽभेदः ।
"	अथ यदरण्यायनम् इत्यादि । इतो - भूलोकापेक्षया तृतीये द्युशब्दिते ब्रह्मलोके अर -"
ण्यसंज्ञकावर्णवौ स्तः । अतश्च अरण्यायनस्य ब्रह्मलोकस्य च अरण्यवासस्य च अरण्यायनशब्दकृतोऽभेदः
। भुवं चतुर्मुखलोकान्तान्तरिक्षलोकञ्चापेक्ष्य भगवल्लोकस्य तृतीयत्वम् । न तु चतुर्मुखलोकस्य
तृतीयत्वमिति मन्तव्यम् । प्रश्नोपनिषदि चतुर्मुखलोकस्यापि
अन्तरिक्षलोककोटौ निवेशितत्वात् ।
"	प्रसङ्गात् भगवल्लोकचिह्नानि कानिचिदाह - तदैरं  मदीयम् इति । तत् - तत्र ऐरम्मदीयनामकं"
सरः अस्तीति शेषः  । इरया  अमृतेन  माद्यन्ते  यस्मिन्  तदैरम्मदीयं अमृतमयं सर इत्यर्थः
। सोमसवननामा अश्वत्थश्चास्ति इत्यर्थः । चन्द्रवदाह्लादकत्वात् सोमसवनत्वम् । तदपराजिता
पूर्ब्रह्मणः - तत् - तत्र अब्रह्मविद्भिः प्राप्तुमशक्यत्वेन अपराजिता नाम परब्रह्मणः
पुरी च अस्तीत्यर्थः । प्रभुविमितं हिरण्मयम् ।  मण्टपमिति शेषः । प्रभुणा भगवता विशेषेण
मितं स्वभोगभूमित्वेन विशेषतः परिगृहीतम्  इत्यर्थः । भगवतो व्याप्तत्वेपि नित्यविग्रहविशिष्टतया
सन्निधानात् विमितत्वम् । अतश्च तद्देशविशिष्टब्रह्मप्राप्तिरेव ब्रह्मप्राप्तिरिति भावः ।।
8.5.4
तद्य एवैतावरञ्च ण्यञ्चार्णवौ ब्रह्मलोके ब्रह्मचर्येणानुविन्दन्ति,
तेषामेवैष ब्रह्मलोकः । तेषाँ सर्वेषु लोकेषु कामचारो भवति ।। 4 ।।
"	प्र. - प्रसङ्गादाह - तद्य इत्यादि । ब्रह्मप्राप्तिसाधनीभूतारण्यशब्दितार्णवद्वयप्राप्तेः"
ब्रह्मचर्याधीनत्वात् ब्रह्मचर्यमेव सर्वसाधनोत्कृष्टमिति भावः ।।
।। इत्यष्टमप्रपाठके पञ्चमखण्डभाष्यम् ।।
8.6.1
अथ या एता हृदयस्य नाड्यः, ताः पिङ्गळस्याणिम्नास्तिष्ठन्ति
शुक्लस्य नीलस्य पीतस्य लोहितस्येत्यसौ वा आदित्यः पिङ्गळः
एष शुक्ल एष नील एष पीत एष लोहितः ।। 1 ।।
"	प्र.  -  उक्तब्रह्मलोकप्राप्तिसाधनतया   मूर्धन्यनाडीगमनं प्रस्तौति - अथ इत्यादि"
। हृदयसम्बन्धिन्यो नाड्यः पिङ्गल-शुक्ल-नीलादि-नानारूपसूक्ष्मान्नरससंपूर्णाः तिष्ठन्ति
इत्यर्थः ।  असौ वा इत्यादि । आदित्यस्य पिङ्गलशुक्लनीलपीतादिनानारूपाश्रयत्वञ्च मधुविद्या
प्रसिद्धम्, प्रत्यक्षसिद्धञ्च । ततश्च एतद्रश्मिसम्बन्धादेव अन्नरसस्य नानारूपत्वञ्चेति भावः ।।
8.6.2
तद्यथा महापथ आतत उभौ ग्रामौ गच्छतीमञ्चामुञ्च,
एवमेवैता आदित्यस्य रश्मय उभौ लोकौ गच्छतीमञ्चामुञ्च ।
अमुष्मादादित्यात् प्रतायन्ते; ता आसु नाडीषु सृप्ताः ।
आभ्यो नाडीभ्यः प्रतायन्ते; तेऽमुष्मिन्नादित्ये सृप्ताः ।। 2 ।।
"	प्र. - तद्यथा इति । यथा विस्तीर्णो महान् पन्थाः ग्रामद्वयप्रविष्टो भवति, तथा आदित्यरश्मयो"
लोकद्वयानुप्रविष्टा
इत्यर्थः । लोकद्वयप्रवेशक्रममाह - अमुष्मात् इति । प्रतायन्ते  सन्तताः । सृप्ताः -
प्रविष्टाः । रश्मीनाम् फभयलिङ्गत्वात् ते ताः इति च निर्देशः । शिष्टं स्पष्टम् ।।
8.6.3
तद्यत्रैतत् सुप्तः समस्तः संप्रसन्नः स्वप्नं न विजानाति,
आसु तदा नाडीषु सृप्तो भवति । तं न कश्चन पाप्मा
स्पृशति । तेजसा हि तदा संपन्नो भवति ।। 3 ।।
"	प्र. - तद्यत्र इत्यादि । तत्- तस्मादित्यर्थः । यत्र यदा समस्तः उपसंहृतकरणमण्डलः"
अत एव सम्प्रसन्नः - बाह्यविषयसंपर्कजनितकालुष्यशून्यः स्वप्नं न विजानाति - न पश्यति
इत्येतत् स्वप्नादर्शनं सुषुप्तिरिति यावत् । तदा आसु नाडीषु सृप्तः प्रविष्टो भवति
। पुरीतद्गतब्रह्मगमनाय नाडीषु प्रविष्टो भवतीत्यर्थः ।
"	नाड्यो द्वासप्ततिःसहस्राणि हृदयात् पुरीततमभिप्रतिष्ठन्ते । आभिः प्रत्यवसृप्य पुरीतति"
शेते (बृ.उ.2-1-19) इति श्रुत्यन्तरात् । नाडीपुरीतद्ब्रह्मणां समुच्चयेन सुषुप्तिस्थानत्वस्य
तदभावो नाडीषु तच्छ्रुते रात्मनि च (ब्र.सू.3-2-7) इत्यत्र स्थितत्वात् नाडीनामपि सुषुप्तिस्थानत्वमस्तीति
द्रष्टव्यम् । तन्न इत्यादि । सुषुप्तौ सतोऽपि कर्मणः फलजननसामर्थ्यं नास्तीत्यर्थः
। न कश्चन पाप्मा स्पृशति इत्यस्मिन् वाक्ये अनुष्ठानाशक्तिः विवक्षिता इति
व्यासार्यवचनस्याप्ययमेवार्थः । तत्र हेतुमाह - तेजसा इत्यादि । सता सोम्य तदा सम्पन्नो
भवति इति श्रुतेः तेजश्शब्दः प्रकाशत्वगुणयोगात् ब्रह्मपरः । ब्रह्मणि सम्पत्तिर्नाम
देहेन्द्रियाधिष्ठातृत्वराहित्येन ब्रह्मण्यवस्थानम् । सम्पत्त्यधिकरणस्य
करणत्वविवक्षया तृतीयानिर्देशः ।।
8.6.4
अथ यत्रैतदबलिमानं नीतो भवति, तमभित आसीना
आहुः, जानासि मां  जानासि  मामिति ।
स यावदस्माच्छरीरादनुत्क्रान्तो भवति, तावज्जानाति ।। 4 ।।
"	प्र. - अथ इति । अथशब्दो अर्थान्तरप्रस्तावार्थः । अबलस्य भावः अबलिमा - अबलत्वम् -"
रोगादिकृतदौर्बल्यं नीतो भवतीत्येतत् । यत्र - यदा इत्यर्थः । यदा दौर्बल्यं प्राप्तवानित्यर्थः
। तमभित इत्यादि । तं तादृशदशाविष्टं1 परितो वर्तमाना बान्धवाः मां जानासि किं? मां
जानासि किम्? इत्याहुः । यद्वा एतत् - एतासु नाडीषु स्थित इत्यर्थः । स यावत् इत्यादि । स्पष्टोऽर्थः ।।
8.6.5
अथ यत्रैतदस्माच्छरीरादुत्क्रामति, अथैतैरेव रश्मिभिरूर्ध्व
आक्रमते । स ओमिति वाहोद्वा मीयते । स यावत् क्षिप्येन्मनः,
तावदादित्यं गच्छति । एतद्वै खलु लोकद्वारं विदुषां प्रपदनं
विरोधोऽविदुषाम् ।। 5 ।।
"	प्र. - अथ इत्यादि  ।  एतैरेव रश्मिभिः - पूर्वोक्तैः आदित्यरश्मिभिः इत्यर्थः । इदञ्च"
वाक्यमुत्क्रान्तिपादे चिन्तितम् - निशिमृतस्य विदुषो रश्म्यनुसारेणगमनासम्भवात् रश्मिभिरेव
गमनमिति न नियमः ।  अथैतैरेव रश्मिभिरूर्ध्वमाक्रमते इति वचनं तु पक्षप्राप्तविषयम्
। एवकारोऽत्यन्तायोगव्यवच्छेदार्थ इति पूर्व पक्षे प्राप्ते उच्यते - रश्म्यनुसारी
(ब्र.सू.4-2-17) । विद्वान् नियमेन रश्मीन् अनुसृत्यैव गच्छति । एतैरेव रश्मिभिः  इति एवकारस्य
क्रियासङ्गतैवकारत्वाभावेन अत्यन्तायोगव्यवच्छेदकत्वासम्भवेन अन्ययोगव्यवच्छेदकत्वस्यैव
वक्तव्यत्वात् । यदुक्तम् -निशिमृतस्य रश्म्यसम्भवात् रश्मीन् अनुसृत्य गमनं नोपपद्यत
इति - तन्न; निदाघसमये हि रात्रावप्यूष्योपलम्भात् रश्मिसम्भवः । हेमन्तादौ तु हिमाभिभवात्
दुर्दिन इव ऊष्मानुपलम्भः । श्रूयते च नाडी रश्मीनां सर्वदा अन्योन्यान्वयः । तद्यथा
महापथ आतते उभौ ग्रामौ गच्छति इमञ्चामुञ्च, एवमेवैता आदित्यस्य रश्मयः उभौ लोकौ गच्छति
इमञ्चामुञ्च । अमुष्मादादित्यात् प्रतायन्ते, ता आसु नाडीषु सृप्ताः । आभ्यो नाडीभ्यः
प्रतायन्ते, तेऽमुष्मिन्नादित्ये सृप्ताः इति - इति ।
"	स ओमिति वाहोद्वा मीयते । सः विद्वान्, ओं तत् सदिति निर्देशो ब्रह्मणस्त्रिविधः स्मृतः"
(भ.गी.17-23), तस्योदिति नाम (छां.उ.1-6-7) इति च प्रमाणप्रसिद्धं परमात्मानम् आह कीर्तयति,
कीर्तयन्नेव च मीयते प्रमीयते च । मरणकाले तस्य भगवन्नामस्मरणं सम्भवति । यद्वा - स
एतैः रश्मिभिः उन्मीयते उन्नीयते च । एको वाशब्दोऽवधारणार्थः । स यावत् इति । मनोवेगेनादित्यं
स गच्छतीत्यर्थः । न च स यावत्क्षिप्येन् मनः तावदादित्यं गच्छति इति त्वरावचनेन रश्म्यनुसारिमार्गस्य
मार्गान्तरवैलक्षण्य प्रतीते मार्गभेदः शङ्क्यः; अर्चिरादिना तत्प्रथितेः (ब्र.सू.4-3-1)
इत्यधिकरणे नानाशाखासु तस्यैवमार्गस्य प्रथितेः प्रत्यभिज्ञानात् अर्चिरादिरेक एव मार्गः
। अतोऽर्चिरादिनैव मार्गेण विद्वान् गच्छतीति समर्थितत्वात् । स यावत्क्षिप्येन्मन
इति त्वरावचनस्य, काश्मीरापेक्षया मगधान् क्षिप्रं गच्छतीतिवत् गन्तव्यस्वर्गाद्यपेक्षया
आदित्यगमनस्य शैघ्र्येणापि उपपत्तेः न दोषः ।
"	एतद्वै इत्यादि । विदुषां - ब्रह्मलोकस्य द्वारं, प्रपदनं - प्रपद्यते अनेन इति प्रपदनं"
- प्राप्तिसाधनम् । य आदित्यः
। द्वारापेक्षया नपुंसकनिर्देशः एतत् इति । अविदुषाञ्च निरोधो - रोधकः1 । अविद्वांसो
हि सूर्यमण्डलभेदासामर्थ्यात् न गन्तुं शक्नुवन्ति इत्यर्थः ।।
8.6.6
शतञ्चैका च हृदयस्य नाड्यस्तासां मूर्धानमभिनिस्सृतैका ।
तयोर्ध्वमायन्नमृतत्वमेति विष्वङ्ङन्या उत्क्रमणे भवन्ति ।
उत्क्रमणे भवन्ति ।। 6 ।।
"	प्र. - तदेष श्लोकः । तत् - तस्मिन्विषये एषः वक्ष्यमाणः श्लोकः प्रवृत्त इत्यर्थः"
। शत़ञ्च इत्यादि । मूर्धन्यनाड्या गच्छन् मुक्तिं प्राप्नोति । विष्वग्गतयः, नानागतयः
इतरमाड्यस्तु उत्क्रमणमात्रे प्रभवन्ति; न तु अमृतत्वसाधनीभूत ऊर्ध्वगतौ इत्यर्थः ।
यद्वा विष्वगुत्क्रमणे अन्या नाड्यः उपयुज्यन्ते इत्यर्थः । शिष्टं स्पष्टम् ।।
।। इत्यष्टमप्रपाठके षष्ठखण्डभाष्यम् ।।
8.7.1
य आत्माऽपहतपाप्मा विजरो विमृत्युर्विशोको विजिघत्सोऽपिपासः
सत्यकामः सत्यसङ्कल्पः, सोऽन्वेष्टव्यः  स विजिज्ञासितव्यः ।
स सर्वांश्च लोकानाप्नोति सर्वांश्च कामान् यस्तमात्मानमनुविद्य
विजानातीति ह प्रजापतिरुवाच ।। 1 ।।
"	प्र. - एवं दहरविद्यां समाप्य तदङ्गभूतां प्रत्यगात्मविद्यां प्रस्तौति -  य आत्मा"
इत्यादि । यत्तं इत्यादि । अत्र अनुविद्या इति वाक्यार्थज्ञानमुच्यते । विजानाति इति
ध्यानम् इति लघुसिद्धान्ते भाषितम् । शिष्टं स्पष्टम् ।।
8.7.2
तद्धोभये देवासुरा अनुबुबुधिरे । ते होचुः -
हन्त तमात्मानमन्विच्छामो यमात्मानमन्विष्य सर्वांश्च
लोकानाप्नोति सर्वांश्च कामानिति ।
इन्द्रो हैव देवानामभिप्रवव्राज; विरोचनोऽसुराणाम् ।
तौ हासंविदानावेव समित्पाणी प्रजापतिसकाशमाजग्मतुः ।। 2 ।।
"	प्र. - तद्धोभये देवासुरा अनुबुबुधिरे । तत् प्रजापतिवचनमैतिह्यरूपेण देवा असुराश्च"
उभयेऽपि अनुबुबुधिरे श्रुतवन्त इत्यर्थः । ते होचुः इत्यादि । अन्विच्छामः अवगच्छाम1
इत्यर्थः । शिष्टं स्पष्टम् । इन्द्रो हैव इति । देवानां मध्ये इन्द्रश्च, असुराणां
मध्ये विरोचनश्च प्रजापतिसमीपं गन्तुं प्रस्थितौ इत्यर्थः । तौ हासंविदानौ इति । असंविदानौ
- परस्परासूयया परस्परसम्मन्त्रणमकुर्वन्तौ इत्यर्थः । शिष्टं स्पष्टम् ।।
8.7.3
तौ ह द्वात्रिँशतं वर्षाणि ब्रह्मचर्यमूषतुः । तौ ह प्रजापतिरुवाच
किमिच्छन्ताववास्तमिति । तौ होचतुर्य आत्माऽपहतपाप्मा विजरो
विमृत्युर्विशोको विजिघत्सोऽपिपासः सत्यकामः सत्यसङ्कल्पः
सोऽन्वेष्टव्यः स विजिज्ञासितव्यः स सर्वांश्च लोकानाप्नोति
सर्वांश्च कामान् यस्तमात्मानमनुविद्य विजानातीति भगवतो वचो
वेदयन्ते । तमिच्छन्ताववास्तमिति ।। 3 ।।
"	प्र. -  तौ  इत्यादि । द्वात्रिंशद्वर्षाणि शुश्रूषापरौ भूत्वा ब्रह्मचर्यं चेरतुः"
इत्यर्थः । तौ ह इत्यादि । किं प्रयोजनमुद्दिश्य उषितवन्तौ इति पृष्टवानित्यर्थः । तौ
होचतुः - । य आत्माऽपहतपाप्मा इत्यादि हि भगवतः पूज्यस्य तव वचो वेदयन्ते ऐतिह्यरूपेण
जनाः । तमिच्छन्ताववास्तम् - तज्ज्ञानमिच्छन्तौ आवां ब्रह्मचर्यमुषितवन्तौ इति तौ प्रजापतिं
प्रत्यूचतुः इत्यर्थः । अवास्तम् इति पुरुषव्यत्ययः छान्दसः ।।
8.7.4
तौ ह प्रजापतिरुवाच य एषोऽक्षिणि पुरुषो दृश्यते, एष आत्मेति
होवाचैतदमृतमभयमेतद्ब्रह्मेति । अथ योऽयं भगवोऽप्सु परिख्यायते
यश्चायमादर्शे कतम एष इति एष उ एवैषु सर्वेष्वन्तेषु परिख्यायत
इति स होवाच ।। 4 ।।
"	प्र. - तौ ह इत्यादि । अत्र य एषोऽक्षिणि पुरुषो दृश्यत  इति न इह अक्षिपुरुषः परमात्मा"
। एवं त्वेव ते भूयोऽनुव्याख्यास्यामि इत्युपक्रम्य स्वप्नाद्यवस्थानामभिधानात् । न
चायं छायादिपुरुषः प्रजापतिना उपदिश्यते, आत्मजिज्ञासयोपसन्नयोः तयोः तदुपदेशायोगात्
। आत्मत्वामृतत्वाभयत्वब्रह्मत्वाद्ययोगाच्च  । अतो अत्र प्रजापतिना प्रत्यगात्मैव उपदिश्यते
। न च इह अक्षिणि जीवस्थितिः उपदिश्यते, अपितु अक्षिप्रसादविकाराभ्यां जीवस्य स्थितिगती
निश्चीयेते । अतोऽक्ष्णो जीवस्थितिगतिसूचकत्वात् अक्षिणि दृश्यत इत्युक्तम् । कर्मणः
सामर्थ्यसूचकत्वाभिप्रायेण, अस्मिन् कर्मणि अस्य सामर्थ्यं दृष्टमितिवत् । ततश्च गृहे
स्थित्वा निर्गच्छन् पुरुषो यथा गृहादन्यः एवं शरीरे स्थितिगतिमान् आत्माऽपि शरीरादन्य
इत्युक्तं भवति । अमृतम् इति निरतिशयसुखरूपत्वम्, अभयम् इति दुःखासंभिन्नत्वम्, ब्रह्मा
इति असङ्कुचितविज्ञानतया बृहत्वं च उक्तम् इति व्यासार्यैः उक्तम् ।
"	अथ इत्यादि । एवं प्रत्यगात्मनि प्रजापतिना उपदिष्टे, छायापुरुषः आत्मेत्युपदिष्ट इति"
भ्रान्त्या स्वगृहीतच्छायापुरुषात्मत्वदृढीकरणाय जलादर्शादिप्रतिबिम्बोऽपि अक्षिप्रतिबिम्बाभिन्नात्मैव?
उत तद्भिन्नोऽनात्मा? इत्यभिप्रायेण पप्रच्छतुः इत्यर्थः । एवं ताभ्यां पृष्टः प्रजापतिः
तयोः भ्रान्तिम् अनिराकुर्वन्नेव आह - एष इत्यादि । यश्चक्षुषि दृश्यत्वेन मयोक्तः,
स आत्मा सर्वान्तरो जलादिष्वपि न भिद्यत इत्युत्तरं ददौ इत्यर्थः । शिष्यभ्रान्तिमनिराकृत्य
तद्भ्रान्तिदृढीकरणाय इत्थमुत्तरं ददतः आचार्यस्य अयम् अभिप्रायः - सुरासुरेन्द्रौ इन्द्रविरोचनौ
स्वात्मनि अध्यारोपितपाण्डित्यमहत्त्वातिशयौ; तथैव जगति प्रसिद्धौ च । तद्यदि, युवां
भ्रान्तौ इति ब्रूयात्, तदा चित्तावसादात् पुनः प्रश्नग्रहणधारणेषु भग्नोत्साहौ स्याताम्
। अतो यथाश्रुतप्रश्नमात्रस्योत्तरमिदानीं वक्तव्यमिति । अनेन च उत्तरेण पूर्वोत्पन्नप्रतिबिम्बात्मभ्रमो
दृढीभवति चेत् - भवतु । दृढीभूतोऽपि स भ्रम उदशरावनिरीक्षणनियोजनोपायेन अपनेष्यत इति
च । अत एव तद्भ्रमापनयनार्थमेव उदशराव आत्मानमवेक्ष्य यदात्मनो न विजानीथः तन्मे प्रब्रूतम्
इति उदशरावावेक्षणे तौ नियुयोज । अत्र व्यासार्यैः एतादृशाभिप्रायपरिकल्पनस्यातिक्लिष्टत्वात्,
योऽयं भगवोऽप्सु परिख्यायते यश्चायमादर्शे कतम एष इति एष उ एवैषु सर्वेष्वन्तेषु परिख्यायत
इत्येतावान्  सर्वोंऽशोऽपि  प्रश्न एव ।
प्रश्नवाक्यमध्यगत इति शब्दः प्रश्नान्ते निवेशितव्यः । इति स होवाच इत्येतत् उत्तरस्योदशरावब्राह्मणस्य
शेषभूतम् । उदशराव आत्मानमवेक्ष्य यदात्मनो न विजानीथः, तन्मे प्रब्रूतमिति इति होवाच
इत्युत्तरेणान्वयः । तत्र च एक इतिशब्दः समाप्तिद्योतकः । अन्यस्तु प्रकारवचनः । अथवा
कतम एष इति इत्यत्र इतिशब्दो वक्ष्यमाणवचनः । अन्यत्र तु उक्तवचनः ।
"	यद्वा प्रश्नवाक्ये प्रथम इति शब्दः प्रकारवचनः, द्वितीयस्तु प्रश्नसमाप्तिद्योतकः"
। स होवाच इति तु उत्तरशेषभूतम् । प्रब्रूतम् इति सहोवाच इत्यन्वये इत्येवं नेतिशब्दद्वयवैयर्थ्यम्
इत्यभिप्रेत्य प्रजापतिहृदयानभिज्ञानेन छायापुरुष उपदिष्ट इति मत्वा पुनः पप्रच्छतुः
- योऽयं भगवोऽप्सु परिख्यायत इत्यादिना । सर्वेष्वन्तेषु नेत्रादिस्थानेषु परिख्यायते
कतम एष इत्यर्थः इत्युक्तम् । चक्षुरादिप्रतिबिम्ब एवात्मेति स्वग्रहणदार्ढ्यर्थं पुनरपि
पप्रच्छतुरिति भावः । अप्सु परिख्यायते, आदर्शे परिख्यायते इत्येवं प्रकारेण जलादिष्वन्तेषु
स्थानेषु यो दृश्यते, स नेत्रे दृश्यमान एष भवदुक्त एव किम्? उत अन्यः? कतम एषः? इत्यर्थ
इति व्यासार्याणामभिप्रायः ।।
।। इत्यष्टमप्रपाठके सप्तमखण्डभाष्यम् ।।
8.8.1
उदशराव आत्मानमवेक्ष्य यदात्मनो न विजानीथः तन्मे प्रब्रूतमिति ।
तौ होदशरावेऽवेक्षाञ्चक्राते । तौ ह प्रजापतिरुवाच -
किं पश्यथ इति । तौ होचतुः, सर्वमेवेदमावां भगव आत्मानं पश्याव
आ लोमभ्य आ नखेभ्यः प्रतिरूपमिति ।। 1 ।।
"	प्र. - उदशरावे इत्यादि । उदकपूर्णे शरावे आत्मानं दृष्ट्वा आत्मसम्बन्धिनमनुपपन्नतया"
भासमानं सम्यगनवगतमंशं युवां वदतमितीत्युक्तवानित्यर्थः । तौ होदशरावेऽवेक्षञ्चक्राते
- तौ - उदके स्वप्रतिबिम्बमवलोकितवन्तौ । अवलोक्यापि दोषास्फुरणात् तूष्णीमुषितवन्तौ
तयोः अनुपपत्तयस्फूर्तिं ज्ञात्वा, किं पश्यथ इति स्वयमेव प्रजापतिरुवाच इत्याह - तौ
ह प्रजापतिरुवाच किं पश्यथ इति । तौ होचतुः इत्यादि । इदं प्रतिरूपमात्मानं पश्यावः
इति प्रतिबिम्बात्मभ्रममेव उद्घाटितवन्तौ इत्यर्थः ।।
8.8.2
तौ ह प्रजापतिरुवाच साध्वलङ्कृतौ सुवसनौ परिष्कृतौ
भूत्वोदशरावेऽवेक्षेथामिति । तौ ह साध्यलङ्कृतौ सुवसनौ
परिष्कृतौ भूत्वोदशरावेऽवेक्षाञ्चक्राते । तौ ह प्रजापतिरुवाच
किं पश्यथ इति ।। 2 ।।
"	प्र. - तौ ह प्रजापतिरुवाच इत्यादि । स्पष्टोऽर्थः ।।"
8.8.3
तौ होचतुः - यथैवेदमावां भगवः साध्वलङ्कृतौ सुवसनौ परिष्कृतौ
स्वः, एवमेवेमौ भगवः साध्यलङ्गृतौ सुवसनौ परिष्कृतौ इति ।
एष आत्मेति होवाच एतदमृतमभयमेतत् ब्रह्मेति ।
तौ ह शान्तहृदयौ प्रवव्रजतुः ।। 3 ।।
"	प्र. - तौ होचतुः इत्यादि । आवां साध्वलङ्कृतौ सुवसनौ परिष्कृतौ भवाव  इतीदं यथैव तथैव"
इमावपि प्रतिबिम्बौ साध्वलङ्कारादियुक्तौ इति प्रत्यूचतुः इत्यर्थः । अत्र उदशरावावेक्ष्णालङ्कृतदेहप्रतिबिम्बनिरीक्षणयोः
नियुञ्जानस्य प्रजापतेरयमभिसन्धिः - आगमापायशालि - द्वात्रिंशद्वर्षब्रह्मचर्यदीर्घीभूतकेश -
नख-वस्त्रालङ्कारादिलक्षण्दोषगुणयुक्ताव्यवस्थितदेहानुकारिदोषगुणवत्त्वात् देहवत् तत्प्रतिबिम्बोऽपि
अनात्मानिरतिशयसुखत्व - दुःखासंभिन्नत्वलक्षणामृतत्वाभयत्वशून्य इति जानीतमिति । एवं
द्विविधनियोजनेऽपि तयोः अप्रक्षीणकल्मषतया दौषादर्शनेन प्रतिबिम्बात्मभ्रमो नापनीतः
। ततः प्रजापतिः, भ्रान्तिनिवारणार्थं1 मया कृतस्य
द्विविधप्रतिबिम्बदर्शनस्याभिप्रायम् इमौ अप्रक्षीणकल्मषत्वात् न अवगच्छतः । प्रत्यक्षम्2,
युवां भ्रान्तौ इति वक्तुमप्यनर्हौ । तदिदानीम् एतदीयहृदयानुरोधेन प्रतिबिम्बमेव निर्दिश्य
सर्वान्तरं परमात्मानं मनसि निधाय एष एव आत्मा इत्युपदेशेन तयोराकाङ्क्षांनिवर्तयिष्यामि
। कालेन कल्मषे प्रक्षीणे मद्वचनसन्दर्भस्य सर्वस्याप्यभिप्रायं स्वयमेवावगमिष्यतः इति,
विचिकित्समानौ वा मत्समीपमागमिष्यत इति मत्वा आह - एष इत्यादि । स्पष्टोऽर्थः । तौ
इत्यादि । शान्तहृदयौ - निवृत्ताकाङ्क्षौ इत्यर्थः ।।
8.8.4
तौ हान्वीक्ष्य प्रजापतिरुवाच - अनुपलभ्यात्मानमननुविद्य व्रजतः ।
यतर एतदुपनिषदो भविष्यन्ति देवा वा असुरा वा, ते पराभविष्यन्तीति ।
स ह शान्तहृदय एव विरोचनोऽसुरान् जगाम । तेभ्यो हैतामुपनिषदं प्रोवाच -
आत्मैवेह महय्य आत्मा परिचर्यः । आत्मानमेवेह महयन्नात्मानं परिचरन्
उभो लोकाववाप्नोतीमञ्चामुञ्चेति ।। 4 ।।
"	प्र. - तौ हान्वीक्ष्य प्रजापतिरुवाच । एवं तयोः प्रतिनिवृत्तयोः सतोः प्रजापतिः भ्रान्तिगृहीतार्थश्रद्धया"
इमौ विनष्टौ मा भूतम्, इदमपि मद्वचनम्, य आत्मा इति वचनवत् कर्णाकर्णिकया श्रृणुताम्
इत्यभिप्रेत्थ उवाच इत्यर्थः । उक्तिमेवाह -अनुपलभ्य इत्यादि । एतौ-इन्द्रविरोचनौ आत्मस्वरूपं
श्रवणमननाभ्याम् अज्ञात्वा व्रजतः गच्छतः । यतरे देवा वा असुरा वा एतदुपनिषदो भविष्यन्ति,
उपनिषच्छब्दः उपदेशपरः ।अनयोः उपदेशात् भ्रान्तिगृहीतार्थ1निश्चया ये भविष्यन्ति, ते
पराभविष्यन्ति नित्यसंसारिणो भविष्यन्तीत्यर्थः ।
"	स ह इत्यादि । विरोचनस्तु प्राजापत्यस्य द्विविधदेहच्छायादर्शननियोगस्य, देहानुकारित्वात्"
छायायाः देह एवात्मेति सूचने तात्पर्यम् - अलङ्कृतदेहच्छायां निर्दिश्य एष आत्मा इत्युपदेशस्य,
नीलानीलयोः आदर्शे दृश्यमानयोः वाससोः यत् नीलं तत् महार्घम् इति वचनस्य छायानिमित्ते
वाससीव, अलङ्कृतदेहे तात्पर्यमिति मन्वानः, देह एवात्मा अलङ्कारदिभिः परिचरणीय इति निश्चित्य
राज्यं प्राप्य असुरेभ्यः तथा उपादिक्षत् इत्यर्थः । आत्मैवेह महय्य इत्यादि । आत्मैव
- देह एव, महय्यः - पूज्य इत्यर्थः । उभौ लोकौ इति । सर्वलोकसुखानुभवोऽपि शरीरगत एवेति
भावः । शिष्टं स्पष्टम् ।।
8.8.5
तस्मादप्यद्येहाददानमश्रद्दधानमयजमानमाहुः, आसुरो बतेति ।
असुराणाँ ह्येषोपनिषत् । प्रेतस्य शरीरं भिक्षया वसनेनालङ्कारेणेति
संस्कुर्वन्ति । एतेन ह्यमुं लोकं जेष्यन्तो मन्यन्ते ।। 5 ।।
"	प्र. - स सम्प्रदायोऽद्यापि अनुवर्तते इत्याह - तस्मात् इत्यादि । यस्मादसुरेभ्यः"
एव इयमुपनिषत् प्रवृत्ता, तस्मात्1 यागदानश्रद्धावैमुख्य2हेतुभूता नास्तिक्यबुद्धिः
असुराणामेव हि । अत एव तादृशं पुरुषं जनाः असुरमाहुः इत्यर्थः । प्रेतस्य शरीरम् इत्यादि
। यत एवं देहस्यैवात्मतया परिचरणीयत्वम्, अत एव प्रेतस्य - मृतस्य शरीरं भिक्षित्वा
वस्त्रालङ्कारादिभिः पूजयन्ति । कुणपसंस्कारेणैव परलोकजयं मन्यमाना इत्यर्थः ।।
।। इत्यष्टमप्रपाठके अष्टमखण्डभाष्यम् ।।
8.9.1
अथ हेन्द्रोऽप्राप्यैव देवानेतद्भयं ददर्श । यथैव खल्वयमस्मिन्
शरीरे साध्वलङ्कृते  साध्वलङ्कृतो  भवति, सुवसने सुवसनः,
परिष्कृते परिष्कृतः, एवमेवायमस्मिन्नन्धेऽन्धो भवति, स्रामे स्रामः,
परिवृक्णे परिवृक्णः; अस्यैव शरीरस्य नाशमन्वेष नश्यति ।
नाहमत्र भोग्यं पश्यामीति ।। 1 ।।
"	प्र. - अथ इत्यादि । इन्द्रस्य शुद्धान्तःकरणत्वात् देहात्मभ्रमोऽपि नाभूत्, सः स्वराज्यं"
प्राप्य देवेभ्यः तदुपदेशात् प्रागेव मध्ये मार्गं प्रतिबिम्बात्मन्यपि इमं वक्ष्यमाणं
दोषमपश्यदित्यर्थः । यथैव इत्यादि । अयं - देहप्रतिबिम्ब इत्यर्थः । परिष्कृते  - अपाकृत
नखलोमादिके इत्यर्थः । एवमेव इत्यादि । नासिका यस्य सदा स्रवति, स स्रामः । छिन्न1पाणिपादः
परिवृक्णः । प्रतिबिम्बस्य बिम्बभूतशरीरगतसाध्वलङ्कृतत्व-सुवसनत्व-परिष्कृतत्वानुविधायित्ववत्
तद्गतान्ध्य - स्राम्य - परिवृक्णत्व-नाशानुविधायित्वावश्यंभावेन अमृतत्वाभयत्वात्मत्वादिकं
न सम्भवतीत्यमन्यत2 इत्यर्थः ।।
8.9.2
स समित्पाणिः पुनरेयाय तँ ह प्रजापतिरुवाच - मघवन् यच्छान्तहृदयः
प्राव्राजीः, सार्धं विरोचनेन, किमिच्छन् पुनरागम इति । स होवाच यथैव
खल्वयं भगवोऽस्मिन् शरीरे साध्वलङ्कृते साध्ववलङ्कृतो भवति,
सुवसने सुवसनः, परिष्कृते परिष्कृतः, एवमेवायमस्मिन्नन्धेऽन्धो भवति,
स्रामे स्रामः, परिवृक्णे परिवृक्णोऽस्यैव शरीरस्य नाशमन्वेष नश्यति ।
नाहमत्र भोग्यं पश्यामीति ।। 2 ।।
"	प्र. - स समित्पाणिः इत्यादि । सः - इन्द्रः एयाय । प्रजापतिमिति शेषः । मघवन् इति"
। हे मघवन्! शान्तहृदयः शान्तदोषशङ्को विरोचनेन सार्धं यत् यस्मात् त्वं प्राव्राजीः
गतवान्, सः किं प्रयोजनमभिलषन् पुनरागतोऽसि? इत्यर्थः । आगम इति गमेर्लुङिङित्वादङ्1
। स होवाच इति । उक्तोऽर्थः ।।
8.9.3
एवमेवैष मघवन्निति होवाच, एतं त्वेव ते भूयोऽनुव्याख्यास्यामि ।
वसापराणि द्वात्रिँशतं वर्षाणीति । स हापराणि द्वात्रिँशतं वर्षाण्युवास ।
तस्मै होवाच ।। 3 ।।
"	प्र. - एवम् इत्यादि । हे मघवन्! त्वदुक्तं सत्यमेव । उक्तमिममेव आत्मानं पुनरपि त्वदुक्तदोषशून्यतया"
प्रतिपादयिष्यामि । अन्तःकरणशुद्ध्यर्थमितोऽपि द्वात्रिंशतं वर्षाणि ब्रह्मचर्यं वसेति
प्रजापत्याज्ञप्तो मघवांस्तथैव कृतवानित्यर्थः । तस्मै होवाच । एवमुषितवते इन्द्राय
प्रजापतिःवक्ष्यमाणम् उवाच इत्यर्थः ।।
।। इत्यष्टमप्रपाठके नवमखण्डभाष्यम् ।।
8.10.1
य एष स्वप्ने महीयमानश्चरति, एष आत्मेति होवाच
एतदमृतमभयमेतत् ब्रह्मेति । स ह शान्तहृदयः प्रवव्राज ।
स हाप्राप्यैव देवानेतद्भयं ददर्श । तद्यद्यपीदँ शरीरमन्धं
भवति अनन्धः स भवति ; यदि स्राममस्रामः ;
नैवैषोऽस्य दोषेण दुष्यति ।।1।।
"	प्र. - य एष ब्रह्मेति । यः स्वप्ने स्त्र्यादिभिः महीयमानः - पूज्यमानश्चरति, एषः"
स्वप्नद्रष्टा निरतिशयसुखत्वादिलक्षणामृतत्वादियुक्त1 आत्मेत्युक्तवानित्यर्थः2 । नायं
पूर्वोक्तदेहगत आन्ध्यस्राम्याद्यनु3 विधायित्वलक्षणदोषदुष्ट इति भावः । स ह शान्तददर्श
इत्यादि । उक्तोऽर्थः । तदेवाह - तद्यद्यपि स्रामः । तदिदं शरीरं यद्यप्यन्धं भवति,
तथाऽपि सोऽनन्धो भवतीति योजना । सः - स्वप्नात्मा । शिष्टं स्पष्टम् ।
"	न वधेनास्य स्रामः । स्वप्नात्मेति शेषः । स्पष्टोऽर्थः । घ्नन्तित्वेवैनं विच्छादयन्तीव"
। एवशब्द इवार्थः । एनं
स्वप्नात्मानं केचन घ्नन्तीव, केचन विच्छादयन्ति द्रावयन्तीव भान्तीत्यर्थः । अप्रियपश्यामीति
। हन्यमानत्वद्राव्यमाणत्वबन्धुजनमरणाद्यप्रियवेत्तृत्वरोदितृत्वादिदर्शनात् स्वप्नावस्थस्य
न भोग्यत्वमित्यर्थः ।।
8.10.2
न वधेनास्य हम्यते, नास्य साम्येण स्रामः । घ्नन्ति त्वेवैनं
विच्छादयन्तीव ; अप्रियवेत्तेव भवति ; अपि रोदितीव ।
नाहमत्र भोग्यं पश्यामीति ।।2।।
"	प्र. - य एष ब्रह्मेति । यः स्वप्ने स्त्र्यादिभिः महीयमानः - पूज्यमानश्चरति, एषः"
स्वप्नद्रष्टा निरतिशयसुखत्वादिलक्षणामृतत्वादियुक्त1 आत्मेत्युक्तवानित्यर्थः2 । नायं
पूर्वोक्तदेहगत आन्ध्यस्राम्याद्यनु3 विधायित्वलक्षणदोषदुष्ट इति भावः । स ह शान्तददर्श
इत्यादि । उक्तोऽर्थः । तदेवाह - तद्यद्यपि स्रामः । तदिदं शरीरं यद्यप्यन्धं भवति,
तथाऽपि सोऽनन्धो भवतीति योजना । सः - स्वप्नात्मा । शिष्टं स्पष्टम् ।
"	न वधेनास्य स्रामः । स्वप्नात्मेति शेषः । स्पष्टोऽर्थः । घ्नन्तित्वेवैनं विच्छादयन्तीव"
। एवशब्द इवार्थः । एनं स्वप्नात्मानं केचन घ्नन्तीव, केचन विच्छादयन्ति द्रावयन्तीव
भान्तीत्यर्थः । अप्रियपश्यामीति । हन्यमानत्वद्राव्यमाणत्वबन्धुजनमरणाद्यप्रियवेत्तृत्वरोदितृत्वादिदर्शनात्
स्वप्नावस्थस्य न भोग्यत्वमित्यर्थः ।।
8.10.3
स समित्पाणिः पुनरेयाय । तँ ह प्रजापतिरुवाच - मघवन्
यच्छान्तहृदयः प्राव्राजीः, किमिच्छन् पुनरागम इति । सहोवाच
तद्यद्यपीदं भगवः शरीरमन्धं भवत्यनन्धः स भवति, यदि
स्राममस्रामो नैवैषोऽस्य दोषेण दुष्यति ।।3।।
"	प्र. - स समित्पाणिः इत्यादि । उक्तोऽर्थः ।।"
8.10.4
न वेधेनास्यहन्यते नास्य स्राम्येण स्रामः । घ्नन्ति त्वेवैनं
विच्छादयन्तीव । अप्रियवेत्तेव भवति । अपि रोदितीव ।
नाहमत्र भोग्यं पश्यामीति । एवमेवैष मघवन्निति होवाच ।
एतं त्वेव ते भूयोऽनुव्याख्यास्यामि वसापराणि द्वात्रिँशते वर्षाणीति ।
स ह अपराणी द्वात्रिँशतं वर्षाण्युवास । तस्मै   होवाच ।।4।।
"	प्र. - स समित्पाणिः इत्यादि । उक्तोऽर्थः ।।"
।। इत्यष्टमप्रपाठके दशमखण्डभाष्यम् ।।
8.11.1
तद्यत्रैतत्सुप्तः समस्तः संप्रसन्नः स्वप्नं न विजानाति, एष
आत्मेति होवाच - एतदमृतमभयमेतद्ब्रह्मेति । स ह शान्तहृदयः
प्रवव्राज । स हाप्राप्यैव देवानेदद्भयं ददर्श - नाह खल्वयमेवँ
संप्रत्यात्मानं जानात्य, यमहमस्मीति ; नो एवेमानि भूतानि ।
विनाशमेवापीतो भवति । नाहमत्र भोग्यं पश्यामीति ।। 1 ।।
"	प्र. - तद्यत्रैतत्सुप्तः इत्यादि । यत्र - यदा, तदेतत् - स एष पुरुषः । सुपां सुलुक्"
(पा.सू. 7-1-39 ) इति सोः लुक् इति सोर्लुक् । समस्तः उपसँहृतकरणग्रामः । संप्रसन्नः
- बाह्यविषयसँपर्कजनितकालुष्यरहितः । शिष्टं स्पष्टम् । स ह इत्यादि । उक्तोऽर्थः ।
दोषदर्शनमेवाह - नाह खलु इत्यादि । अह इत्याश्चर्ये । अयं सुषुप्तः संप्रति सुषुप्तिकाले
अयमहमस्मीति विशेषज्ञानाभावेन स्वेतरभूतविषयकज्ञानाभावेन च सुषुप्तो विनष्टप्राय इत्यर्थः
। विनाशमेव विनाशमिव । अपीतः - अपि इत इतिच्छेदः । विनष्टप्राय इत्यर्थः ।।
8.11.2
स समित्पाणिः पुनरेयाय । तँ ह प्रजापतिरुवाच - मघवन् यच्छान्तहृदयः
प्राव्राजीः किमिवेच्छन् पुनरागम इति । स होवाच नाह खल्वयं भगव एवँ
संप्रत्यात्मानं जानात्ययमहमस्मि इति नो वा इमानि भूतानि । विनाशमेवापीतो
भवति इति । नाहमत्र भोग्यं पश्यामीति ।। 2 ।।
"	प्र. - स समित्पाणिः इत्यादि । उक्तोऽर्थः ।।"
8.11.3
एवमेवैष मघवन्निति होवाच, एतं त्वेव ते भूयोऽनुव्याख्यास्यामि
नो एवान्यत्रैतस्मात् । वसापराणि पञ्च वर्षाणीति । सहापराणि
पञ्च वर्षाण्युवास । तान्येकशतँ संपेदुः । एतत् तत्, यदाहुः,
एकशतँ ह वै वर्षाणि मघवान् प्रजापतौ ब्रह्मचर्यमुवास ।
तस्मै होवाच ।। 3।।
"	प्र. - एवम् - । एतस्मात् पूर्वोक्तात् अन्यत्र इतरत् नो व्यारव्यास्यामि । किन्तु"
एतमेव पूर्वोक्तमेव निर्दोषयतया1 व्याख्यास्यामीत्यर्थः । तान्येकशतं संपेदुः । तानि
वर्षाण्याहत्य एकशतं सम्पन्नान् इत्यर्थः । एतत् इत्यादि । एकशतसंवत्सरान् इन्द्रः प्रजापतेः
सन्निधौ ब्रह्मचर्यं चरन् उवासेति लोके प्रसिद्धतया यदाहुः, तत् एतत् एवं विधम् - अनेन
प्रकारेणेति यावत् । तस्मै होवाच । एकशतवर्षब्रह्मचर्यनिर्मलीकृतान्तःकरणाय मघवते
शुद्धात्मस्वरूपयोग्यतां परीक्ष्योपादिक्षदित्यर्थः । अनया च आख्यायिकया बहुकालब्रह्मचर्यनिर्मलीकृतान्तःकरणतया
संपन्नोपदेशयोग्यत्वाय उपदेष्टव्यम् इत्यर्थः सूच्यते ।।
।। इत्यष्टमप्रपाठके एकादशखण्डभाष्यम् ।।
8.12.1
मघवन् मर्त्यं वा इदँ शरीरमात्तं मृत्युना
तदस्यामृतस्याशरीरस्यात्मनोऽधिष्ठानम् । आत्तो वै सशरीरः
प्रियाप्रियाभ्याम् । न ह वै सशरीरस्य सतः
प्रियाप्रिययोरपहतिरस्ति । आशरीरं वाव सन्तं न प्रियाप्रिये स्पृशतः ।।1।।
"	प्र.-  मघवन् इत्यादि । वाशब्द एवार्थे । हे मघवन् ! इदं शरीरमेव हि । मर्त्यम् - मरणधर्मि"
। न केवलं मरणधर्मित्वमात्रम्, अपि तु मृत्युना आत्तम् - तद्व्याप्तञ्च । सततविनाशशीलमिति
यावत् । इदञ्च शरीरे
हेयत्वानुसन्धानार्थमुक्तम् । एवंभूतं तदिदं शरीरं कर्मकृतशरीरराहित्यलक्षणामृतत्वस्वरूपस्यात्मनो
भोगाधिष्ठानम् । कर्मवशेन जीवेन भोगार्थं परिगृहीतमित्यर्थः । ततश्च अशरीरत्वमेव स्वरूपम्
"। सैवामृतत्वलक्षणा मुक्तिः ; सशरीरत्वमेव तदभाव इत्युक्तं भवति । 	ननु पुरुषार्थस्य"
हि मुक्तिरूपत्वं वक्तव्यम्, न ह्यशरीरत्वं पुरुषार्थः । अपितु दुःखाभावः ततश्च तस्यैव
अमृतत्वरूपत्वम् उचितम् ; न तु अशरीरत्वस्येत्यत्राह - आत्तो वै इति । स्पष्टोऽर्थः
। तदेव उपपादयति - न ह इति । कर्मारब्धशरीरयोगिनः तदनुगुणसुखदुःखयोगस्यावश्यंभावित्वात्
कर्मणा आरब्धदेहसम्बन्धाभानस्य1 पुरुषार्थतया मुक्तिरूपत्वमुपपद्यत इति भावः व्यतिरेकं
दर्शयति - अशरीरम् इति।  वाव शब्दः प्रसिद्धौ ; अवधारणे वा 2। शिष्टं स्पष्टम् ।।
8.12.2
अशरीरो वायुः ; अभ्रं विद्युत् स्तनयित्नुः अशरीराण्येतानि ।
तद्यथैतान्यमुष्मादाकाशात् समुत्थाय परं ज्योतिरुपसंपद्य स्वेन
रूपेणाभिनिष्पद्यन्ते, एवमेवैष संप्रसादोऽस्माच्छरीरात् समुत्थाय
परं ज्योतिरुपसंपद्य स्वेनरूपेणाभिनिष्पद्यते ।। 2 ।।
"	प्र. - अशरीरो वायुः - शिरःपाण्यादिलक्षणशरीरशून्यो वायुरित्यर्थः । अभ्रम् इति । अभ्रादीनि"
च अशरीराणि इत्यर्थः । अभ्रं भूत्वा मेघो भवति इत्यादिवत् अभ्रस्तनयित्नोः अवस्थाभेदेन
भेदो द्रष्टव्यः । अशरीराणाञ्च प्रियाप्रियानन्वयो दृष्ट1 इति भावः । तद्यथा इत्यादि अत्र व्यासार्यैः,
"	वाय्वादीनामाकाशात् समुत्थानं नाम स्वकार्यकरणायोर्ध्वदेशे अभिवृद्धिः । पर शब्दो वाय्वादीनां"
कारणावस्थावाची । ज्योतिः शब्दस्तु कारणानां  कार्योत्पादनद्वारेण तदभिव्यञ्जकतया2 प्रयुक्तः
। वाय्वादीनि च कारणद्रव्यमुपगम्य कार्यावस्थां हित्वा कारणसदृशेन रूपेण विशिष्टानि
भवन्ति । वायुर्हि आवह-प्रवहादिरूपेण सप्तविधत्वं हित्वा वायुत्वमात्रेण अवतिष्ठते ।
विद्युत्तु विद्युत्त्वं हित्वा तेजस्त्वेन । अभ्रस्तनयित्नू च अभ्रत्वादिप्रहाणेन स्वकारणभूतरूपेण
। एवं जीवोऽपि मार्गविशेषेण देशविशेषविशिष्टं परं ब्रह्म प्राप्य संसार्यवस्थाप्रहाणेन
परमात्मतुल्यरूपेण आविर्भवति इत्येवमर्थे सत्येव दृष्टान्तदार्ष्टान्तिकवाक्यसामञ्जस्यं
भवति इति वर्णितम् ।
"	इदञ्च वाक्यं फलपादे चिन्तितम् । स्वेनरूपेणाभिनिष्पद्यते इति देवादिरूपवत् साध्येन"
रूपेणाभिनिष्पत्तिरुच्यते । अभिनिष्पत्तिशब्दस्यागन्तुकधर्मोत्पत्तिपरत्वात् । स्वशब्दः
स्वात्मीयवचनः । आगन्तुकस्यापि रूपस्यात्मीयत्वात् स्वेनरूपेण इत्युपपद्यते । न तु स्वेन
रूपेणाभिनिष्पद्यते इत्यत्र स्वशब्दस्यात्मार्थकत्वं वा निष्पत्तिशब्दस्याविर्भावार्थकत्वं
वा युक्तम्, स्वरूपस्य नित्यत्वेन तत्प्राप्तेः अपुरुषार्थत्वप्रसङ्गादिति पूर्वपक्षे
प्राप्ते उच्यते - सम्पद्याविर्भावः स्वेनशब्दात् (ब्र.सू. 4-4-1) । परंज्योतिरुपसंपद्य
स्वस्य रूपस्यैवाविर्भावः । न तु
आगन्तुकात्मीयधर्मोत्पत्तिः । तथा हि सति स्वेन रूपेणाभिनिष्पद्यते इत्यत्र स्वेन3 शब्दवैयर्थ्यप्रसङ्गात्
। अतः स्वशब्दो न  आत्मीयवचनः ; अपि तु आत्मवचन एव । आविर्भावेऽपि अभिनिष्पत्तिशब्दो
दृश्यते, युक्त्याऽयमर्थो निष्पन्नः, इदमेकं सुनिष्पन्नम्  इत्यादिषु ।
"	ननु आत्मानः पूर्वसिद्धत्वात् कथं तस्य पुरुषार्थत्वम् ? तत्राह - मुक्तः प्रतिज्ञानात्"
(ब्र.सू. 4-4-2) स्वेन रूपेणाभिनिष्पद्यते इत्यस्य मुक्तो भवतीत्यर्थः। निवृत्ताविद्यातिरोधानो
भवतीति यावत् । कथमिदमवसीयत इति चेत् - प्रतिज्ञानात्  । जागराद्यवस्थात्रयकलुषितं जीवं
प्रस्तुत्य, एतं त्वेव ते भूयोऽनुव्याख्यास्यामि, नो एवान्यत्रैतस्मात् इति तस्यैव
अशरीरत्वलक्षणमुक्तत्वम्, मघवन् मर्त्यं वा इदं शरीरम् इत्यादिना चतुर्थेन पर्यायेण
प्रतिपादयिष्यामीति प्रतिज्ञानात् । निवृत्ताविद्यातिरोधानस्य स्वेनरूपेण साध्यत्वमस्त्येवेति
न पुरुषार्थत्वहानिः ।
"	ननु निवृत्ततिरोधानस्यापि आत्मस्वरूपस्य कथञ्चित् साध्यत्वसम्भवेऽपि तस्य न पुरुषार्थत्वे"
प्रमाणमस्तीत्यत्राह - आत्मा प्रकरणात् (ब्र.सू. 4-4-3) । य आत्माऽपहतपाप्मा  इत्यादि
वाक्यसन्दर्भप्रतिपाद्यापहतपापूमत्वादिगुणाष्टकविशिष्टतयाऽत्यन्तानुकूलत्वेन परमपुरुषार्थभूतोऽयमात्मा
। अपहतपाप्मत्वादीनां कथं जीवसम्बन्धित्वम् इत्यत्राह - प्रकरणात् इति । अवस्थात्रयकलुषितं
जीवं प्रकृत्यैव अपहतपाप्मत्वादिगुणानाम् आम्नानादित्यर्थ इति स्थितम्4 ।
"	स्वेन रूपेणाभिनिष्पद्यते इत्युच्यमानं स्वरूपं किमित्याकांक्षायाम्5 अस्मिन् प्रकरणे"
अपहतपाप्मत्वादिगुणानामेव उपन्यासात्, सत्यसङ्कल्पत्वकार्यलक्षणादिभ्यश्च, ब्रह्मसम्बन्धिना
अपहतपाप्मत्वादिगुणलक्षणेन रूपेणाविर्भवतीति जैमिनिराचार्यो मन्यते इति, ब्राह्मेण जैमिनिरुपन्यासादिभ्यः
(ब्र.सू. 4-4-5) इति जैमिनिमतमुपन्यस्य, प्रज्ञानघन एव, विज्ञानघन एव इति ज्ञानैकरसत्वाम्नानेन
निर्धर्मकत्वप्रतिपादनात्, ज्ञानमात्रस्वरूपेणाविर्भवतीति, चितितन्मात्रेण तदात्मकत्वादित्यौडुलोमिः
(ब्र.सू. 4-4-6) इत्यौडुलोमिमतम् उपन्यस्य, एवमप्युपन्यासात् पूर्वभावादविरोधं बादरायणः
(ब्र.सू. 4-4-7) इति स्वसिद्धान्तमाविष्कृतवान् । तस्य च अयमर्थः । एवमपि विज्ञानघनत्वेऽपि
अपहतपाप्मत्वाद्युपन्यासेन, ब्राह्मेण जैमिनिरुपन्यासादिभ्यः इति पूर्वसूत्रोक्तब्रह्मरूपस्यापि
संभवात्, सैन्धवघनस्य कृत्स्नस्य रसनेन्द्रिरि यावगतरसघनत्वस्य चक्षुराद्यवगतरूपकाठिन्यादेश्च
अविरोधवत् मानान्तरावगतब्राह्मरूपस्य च मानान्तरावगतविज्ञानघनत्वस्य च अविरोध इति बादरायण आचार्यो मन्यते ;
"विज्ञानघन एव इत्येवकारस्य स्वप्रकाशत्वाव्याप्तांशनिषेधमात्रपरत्वादिति स्थितम् ।	"
"	यत्परैरुक्तम्, शरीरात् समुत्थाय शरीरे आत्माभिमानं हित्वा स्वेन रूपेण परमात्मरूपेण साक्षात्कृत्य परं"
ज्योतिर्भवति = परमात्मा भवतीत्यर्थः । न तु शरीरादुत्क्रमणं देशान्तरगमनं वाऽत्र विवक्षितमिति
- तदसत्, अपदार्थत्वात् । न हि शरीरात् समुत्थाय इत्यस्य शरीरे आत्माभिमानं हित्वेत्यर्थो
भवति । स्वरूपसाक्षात्कारलक्षणस्वरूपाभिनिष्पत्त्यनन्तरभाविनः परज्योतिर्भावस्य च परंज्योतिरुपसंपद्य
इति पूर्वकालतया निर्देशो न युक्तः । न हि सर्वात् समुत्थाय रज्जुमुपसंपद्येति च प्रयोगो
दृष्टचरः । वाय्वभ्रादिदृष्टान्तवैरूप्यञ्च स्पष्टमेव । किञ्च निर्विशेषब्रह्मभावोऽत्र
परञ्ज्योतिरुपसंपद्येत्यनेन विवक्षितश्चेत् सुषुप्तिदशोद्घाटितस्य विशेषविज्ञानाभावप्रयुक्तनष्टप्रायत्वदोषस्य
अपरिहृततया तद्दोषपरिहाराय मुक्त्यवस्थोपदेशासाङ्गत्यं स्यात् इत्यास्तां तावत् ।।
8.12.3
स उत्तमः पुरुषः । स तत्र पर्येति जक्षत् क्रीडन् रममाणः
स्र्तीभिर्वा यानैर्वा ज्ञातिभिर्वा नोपजनँ स्मरन्निदँ शरीरम् ।
स यथा प्रयोग्य आचरणे युक्तः, एवमेवायमस्मिन् शरीरे प्राणो युक्तः ।। 3 ।।
"	प्र. - स उत्तमः पुरुषः । स तत्र पर्येति । सः - उपसंपदनीयः उत्तमः पुरुष"
इत्यर्थः । उत्तमः पुरुषस्त्वन्यः (भ.गी. 15-17 ) इति भगवत एवोत्तमपुरुषत्वेन उपसम्पदनकर्तर्युत्तमपुरुषत्वस्य
बाधितत्वात्, स तत्र पर्येति इत्युत्तरवाक्यस्वारस्यभङ्गप्रसङ्गाच्च । सः - उपसत्ता,
तत्र - परमात्मनि पर्येति1 । तं परितोऽनुभवति । यद्वा2अनुसञ्चरति इत्यर्थः । कामरूप्यनुसञ्चरन्
(तै.भृ. 15 ), यत्र यत्र धाता गच्छति  इति हि श्रुत्यन्तरम् । जक्षत् इति । यथेष्टं
भोगान् अवाप्नोतीत्यर्थः। नोपजनं स्मरन्निदं शरीरम् - स्त्रीपुंसयोः अन्योन्योपगमेन
जातमित्युपजनत्वं शरीरस्य ; तेन च अपुरुषार्थत्वम् उच्यते । अथवा उपजनं - जनानां बन्धुजनानां
समीपे शयितम् कुणपम्3 इत्यर्थः । यद्यपि मुक्तः सर्वज्ञत्वात् त्यक्तमपि शरीरम् अनुभवत्येव
- तथाऽपि अब्रह्मात्मकया दुःखरूपत्वेन अनुभूतं शरीरं न मुक्तिदशायां तथाऽनुभवतीत्यर्थः
। आत्मनोऽशरीरस्वभावत्वे प्राक्छरीरसम्बन्धः किन्निबन्धन इत्यत्राह - स यथा इत्यादि
। यथा आचरणे शकटे, प्रयोग्यः युग्यः अश्वो बलीवर्दो वा पाशेन युक्तो भवति, एवमेवायं
प्राणः - प्राणसहचरः प्रत्यगात्मा संसारदशायां कर्मपाशेन युक्तो भवतीत्यर्थः । अनेन
युग्यशकटदृष्टान्तेन देहात्मनोर्व्यतिरेको दृढीकृतो भवति ।।
8.12.4
अथ यत्रैतदाकाशमनुविषण्णं चक्षुः, स चाक्षुषः पुरुषः;
दर्शनाय चक्षुः । अथ यो वेदेदं जिघ्राणीति, स आत्मा ;
गन्धाय घ्राणम् । अथ यो वेदेदमभिव्याह
राणीति, स आत्मा ; अभिव्याहाराय वाक् । अथ यो वेदेदँ
श्रृणवानीति, स आत्मा ; श्रवणाय श्रोत्रम् ।। 4 ।।
"	प्र. - अथ इन्द्रियव्यतिरेकं प्रपञ्चयति - अथ इति । आकाशं प्रकाशम्  आलोकादि, अथवा"
प्रकाशमानत्वात् आकाशं रूपम् । ततश्च अयमर्थः - यस्मिन्नुपकरणत्वेन अनुविषण्णम् निबद्धं
चक्षुः आकाशं आलोकं रूपं वा प्रकाशयतीति शेषः । यद्वा - आकाशं रूपादिप्रकाशकमित्यर्थः
। सः चाक्षुषः - चक्षुरुपकरणकः पुरुषः आत्मेत्यर्थः । चक्षुरुपकरणकमुद्दिश्य पुरुषशब्देन
आत्मत्वं विधीयते । चक्षुस्तु तद्दर्शनाय करणमात्रमित्यर्थः । ततश्च चक्षुरादीनां रूपादीनाम्
आत्मनश्च करणत्वज्ञेयत्वज्ञातृत्वप्रदर्शनमुखेन शरीरेन्द्रियेभ्यो व्यतिरेक उपपादितो
भवति । अथ इति । गन्धग्रहणकरणं घ्राणम्, ज्ञाता तु आत्मेत्यर्थः । अनेन घ्राणेन्द्रियव्यतिरेक
उक्तो भवति । अथ इति स्पष्टम् ।।
8.12.5
अथ यो वेदेदँ मन्वानीति, स आत्मा ; मनोऽस्य दिव्यं चक्षुः ।
स वा एष एतेन दिव्येन चक्षुषा मनसैतान् कामान् पश्यन् रमते,
य एते ब्रह्मलोके ।।5।।
"	प्र. अथ इति । सकलेन्द्रियविषयमननसाधनत्वात् मनो दिव्यं चक्षुः उच्यते । शिष्टं स्पष्टम् । स इत्यादि । स"
एषः उक्तरीत्या शरीरेन्द्रियग्रामविलक्षण आत्मा विधूतकर्मनिमित्तशरीरेन्द्रियः पुरुषो
मनश्शब्दाभिहितेन दिव्येन स्वाभाविकेन चक्षुषा ज्ञानेन पूर्वोक्तब्रह्मलोकशब्दितदहराकाशनिष्ठान्
सर्वान् कामान् अनुभवन् मोदते इत्यर्थः ।।
"	तं वा एतम् इत्यादि । एतादृशात्मस्वरूपस्य प्रजापतिना मघवते उपदिष्टत्वात् देवाः -"
सर्वे मघवतः, एतम् आत्मानम् उपश्रुत्य तमेव उपासते । अतः तेषां सर्वलोक-सर्वकामाप्त्युपलक्षितब्रह्मानुभवो
भवति । असुराणां तु न तथेति भावः । स सर्वांश्च इत्यादि । अद्यत्वेऽपि मनुष्याणामपि
तमात्मानं श्रुत्वा उपासीनानां सर्वलोक-सर्वकामावाप्तिर्भवति इत्यर्थः । अत्र किं प्रमाणमित्यत्राह
- इति ह इत्यादि । अत्र प्रत्गात्मविद्यायाः ब्रह्मविद्याङ्गत्वेन अङ्गिभूतब्रह्मविद्याफलमेव
तदङ्गभूतप्रत्यगात्मविद्यायां स्तुत्यर्थं निर्दिश्यत इति द्रष्टव्यम् । उक्तञ्च भगवता
भाष्यकृता, प्रजापतिवाक्ये च मुक्तात्मस्वरूपयाथात्म्यविज्ञानं दहरविद्योपयोगितया उक्तम्
। ब्रह्मप्रेप्सोर्हि जीवात्मनः स्वस्वरूपञ्च ज्ञातव्यमेव । स्वयमपि कल्याणगुण एव सन्
अनधिकातिशयासंख्येयकल्याणगुणगणं परं ब्रह्मानुभविष्यति इति ब्रह्मोपासनफलान्तर्गतत्वात्,
सर्वांश्च लोकानाप्नोति सर्वांश्च कामान् इति प्रजापतिवाक्ये कीर्त्यमानं फलं दहरविद्याफलमेव इति ।
"	ननु प्रजापतिविद्यायाः दहरविद्याङ्गत्वे दहरब्रह्मविद्याधिकृतायैव उपदेष्टव्या स्यात्,"
उपकोसलविद्याङ्गभूताग्निविद्यावत् । प्रकृते च दहरब्रह्मविद्याविधुराय इन्द्राय उपदिश्यमानायाः
प्रत्यगात्मविषयक प्रजापतिविद्यायाः कथं विद्यान्तरशेषत्वमिति चेत् - न - प्रजापति वाक्यस्य
एष संप्रसाद इति दहरविद्यावाक्यान्तर्गतसंप्रसादशब्दार्थशोधनार्थं प्रवृत्ततया तदेक
वाक्यत्वेन तादर्थ्ये सिद्धे इन्द्रस्यापि पश्चात् दहरविद्योपदिष्टेत्येव अवगन्तव्यत्वेन अदोषात् ।
"	ननु प्रजापतिविद्यायाः प्रकरणाद्दहरविद्याशेषत्वे सर्वब्रह्मविद्याशेषत्वं न स्यात्"
; विद्यान्तरशेषत्वे प्रमाणाभावात् । न चेष्टापत्तिः । आत्मेति तूपगच्छन्ति ग्राहयन्ति
च (ब्र.सू. 4-1-3) इत्यत्र प्रत्यगात्मनः परमात्मात्मकत्वेन अनुसन्धानस्य सकलब्रह्मविद्याङ्गत्वेन
उक्तत्वात् । त्रयाणामेव चैवमुपन्यासः प्रश्नश्च (ब्र.सू. 1-4-6) इति सूत्रे उपास्यस्वरूपवत्
उपासकस्वरूपस्यापि ज्ञातव्यत्वोक्तेश्च । आत्मेति तूपगच्छन्ति (ब्र.सू. 4-1-3) इत्यधिकरणसिद्धं
जीवोपास्यत्वमङ्गीकृत्य किं कर्तृत्वादिविशिष्टं सांसारिकस्वरूपम् अनुसन्धेयम् ? अत
प्रजापतिवाक्योदितापहतपाप्मत्वादिलक्षणः सांसारिकरूपव्यतिरेको वेति विशये - कर्तृत्वादिविशिष्टमेव
रूपम् अनुसन्धेयम् शरीरे वर्तमानस्योपासितुः आत्मनः तथाभावादित्येके मन्यन्ते इति2 ।
एक आत्मनः शरीरेभावात् (ब्र.सू. 3-3-51) इति सूत्रेण पूर्वपक्षं कृत्वा प्रजापतिवाक्योदित
अपहतपाप्मत्वादिलक्षणः सांसारिकरूपव्यतिरेक, एवानुस न्धेयः, तथोपासने सत्येव तत्क्रतुन्यायेन
तादृशात्मस्वरूपफलप्राप्तेः भावित्वादिति व्यतिरेकस्तद्भावभावित्वात् (ब्र.सू. 3-3-52)
इति सूत्रेण सिद्धान्तितत्वादिति चेत्
"	न । यथा विद्याविशेषप्रकरणश्रुतानां सत्यत्व-ज्ञानत्वादिस्वरूपनिरूपकधर्माणां आनन्दादयः"
प्रधानस्य (ब्र.सू. 3-3-11) इत्यधिकरणोक्तन्यायेन सर्वब्रह्मविद्यापेक्षितब्रह्मस्वरूपप्रतिपत्त्युपयोगितया
सामर्थ्यरूपाल्लिङ्गात् प्रकरणभङ्गेन सर्वब्रह्मविद्यासाधारण्यमाश्रीयते, यथा वा, तमेतं
वेदानुवचनेन ब्राह्मणा विविदिषन्ति (बृ.उ. 6-4-22) इति विद्याविशेषप्रकरणश्रुतानां वेदानुवचनादीनां
सर्वविद्यापेक्षितचित्तनैर्मल्योपयोगित्वलक्षणसामर्थ्यरूप लिङ्गवशेन सर्वविद्यासाधारण्यम्,
एवमिहापि ब्रह्मप्राप्तिपूर्वक अपहतपाप्मत्वादिगुणाष्टकविशिष्टस्वात्माविर्भावलक्षणमोक्षरूपफलस्य
तत्क्रतुन्यायेन तादृशस्वात्मोपासनसाध्यत्वेन प्रजापतिवाक्योदितप्रत्यगात्मविद्यायाः
सर्वब्रह्मविद्याङ्गत्वसिद्धेः ।
"	दहरविद्यायाः परमात्मपरत्वञ्च दहराधिकरणे स्थितम् । तस्मिंश्च अधिकरणे दहर उत्तरेभ्यः"
(ब्र.सू. 1-3-13), गतिशब्दाभ्यां तथा हि दृष्टं लिङ्गञ्च (ब्र.सू.1-3-14), धृतेश्च महिम्नोऽस्यास्मिन्नुपलब्धेः
(ब्र.सू. 1-3-15), प्रसिद्धेश्च (ब्र.सू. 1-3-16), अल्पश्रुतेरिति चेत् तदुक्तम् (ब्र.सू.
*1-3-20) इतरपरामर्शात् स इति चेन्नासम्भवात् (ब्र.सू. 1-3-17), अन्यार्थश्च परामर्शः
(ब्र.सू. 1-3-19), उत्तराच्चेदाविर्भूतस्वरूपस्तु (ब्र.सू. 1-3-18), अनुकृतेस्तस्य च
(ब्र.सू. 1-3-21) अपि स्मर्यते (ब्र.सू. 1-3-22) इति दश सूत्राणि । तत्र
आद्यानि सप्तसूत्राणि स्वावसर एव व्याख्यातानि । उत्तराच्चेदाविर्भूतस्वरूपस्तु , अनुकृतेस्तस्य
च , अपि स्मर्यते इति त्रीणि सूत्राणि अव्याख्यातानि व्याख्यास्यन्ते । उत्तरात् प्रजापतिवाक्यात्
जीवस्यापि अपहतपाप्मत्वादिगुणयोगावसायात् अपहतपाप्मत्वादिगुणैर्दहराकाशः परमात्मेति
न शक्यं निर्णेतुमिति चेत् - तत्राह- अविर्भूतस्वरूपस्तु इति । पूर्वमनृततिरोहितापहतपाप्मत्वादिगुणकस्वस्वरूपः
पश्चात् विमुक्तकर्मबन्धः शरीरात् समुत्थितः परञ्ज्योतिरुपसम्पन्नः
आविर्भूतस्वरूपः सन् अपहतपाप्मत्वादिगुणविशिष्टः तत्र प्रजापतिवाक्ये अभिधीयते । दहरवाक्ये
तु अतिरोहितस्वभावापहतपाप्मत्वादिविशिष्ट एव दहराकाशः प्रतीयते । आविर्भूतस्वरूपस्यापि
जीवस्यासंभावनीयाः सेतुत्वविधरणत्वादयः, सत्यशब्दनिर्वचनावगतं चेतनाचेतनयोः नियन्तृत्वम्,
दहराकाशस्य परब्रह्मतां साधयन्ति । सेतुत्वसर्वलोकविधरणत्वादयो न मुक्तानां नित्यमुक्तानां
वा सम्भवन्तीति जगद्व्यापारवर्जम् (ब्र.सू. 4-4-17) इत्यत्र स्थितम् । अत एव नित्यानां
नित्याविर्भूतापहतपाप्मत्वादिगुणाष्टकत्वात्1 तेष्वतिप्रसक्तस्य नित्याविर्भूतापहपाप्मत्वादिमत्त्वस्य
कथं ब्रह्मलिङ्गत्वमिति शङ्काऽपि निरस्ता । सेतुत्वादीनां तदसम्भावितधर्माणाम् अत्र
श्रवणात् ।
"	ननु य एषऽक्षिणि पुरुषो दृश्यत इति प्रजापतिविद्यागतवाक्यान्यपि ब्रह्मपराण्येव भवन्तु"
। वाक्यत्रयेऽपि, एतदमृतमभयमेतत् ब्रह्म इति श्रवणात्, अक्षवाक्ये उपकोसलविद्योपास्यप्रत्यभिज्ञानात्,
य एष स्वप्ने महीयमानश्चरति इति वाक्येऽपि स्वाप्नपदार्थस्रष्टृंत्वेन महीयमानस्य परमात्मन
एव प्रतिपादनसंभवात्, सुषुप्तिपर्यायेऽपि, यत्र यस्मिन्नाधारे समस्तः सुप्तो भवतीति
सुषुप्त्याधारब्रह्मपरत्वोपपत्तेः इति चेत् - उच्यते । स्वप्नपर्याये घ्नन्ति त्वेवैनं
विच्छादयन्तीवाप्रियवित्तेव भवत्यपि रोदितीव इति इन्द्रेण तस्य हन्यमानत्वद्राव्यमाणत्वबन्धुजनमरणाद्यप्रियद्रष्टृ
वरोदितृत्वादिप्रतिभासतो दुष्टत्वस्योपन्यासात्, सुषुप्तिसम्बन्ध्यात्मोपदेशानन्तरं
नाह खल्वयमेवं संप्रत्यात्मानं जानात्ययमहमस्मीति नो एवेमानि भूतानि, विनाशमेवापीतो
भवति इति तस्य विशेषज्ञानरहिततया विनष्टप्रायत्वस्य उक्तत्वात्, अभयत्वामृतत्वादीनाञ्च
मुक्त्यवस्थाभाविरूपापेक्षयाऽप्युपपत्तेः जीवविषयत्वमेव द्वितीय-तृतीयपर्याययोः । एवं
तयोः स्वप्नसुषुप्त्यवस्थावत् जीवपरत्वे स्थिते प्रथम पर्यायस्य जागरावस्थावज्जीवविषयत्वमेव
उपपद्यते । य एषोऽक्षिणि पुरुषो दृश्यत इत्यस्य दर्शनलिङ्गादक्षिणि सन्निहितोऽनुमीयत
इत्यर्थकत्वेन जागरावस्थाविषयत्वस्यैव उपपन्नत्वात् उपकोसलविद्यावैषम्यम् । ततश्च प्रजापतिवाक्ये
जीवः संसारदशायाम् अनृततिरोहितापहतपाप्म
त्वादिकः सः मुक्तिदशायां साधनाधीनतदाविर्भावः प्रतिपाद्यते । दहराकाशे श्रूयमाणं तु
अपहतपाप्मत्वादिकं नित्याविर्भूतमेव ग्राह्यम् । नित्याविर्भूतस्य ग्रहणसंभवे तिरोहितत्वेन
असत्प्रायस्य साधनाधीनाविर्भावस्य ग्रहणायोगात् ।
"	ननु स्यादेवं यदि ब्रह्मणो नित्याविर्भूतापहतपाप्मत्वादिसत्त्वं जीवस्यातथात्वञ्च यदि"
प्रमाणसिद्धं स्यात् ; तदा दहराकाशे श्रूयमाणमपहतपाप्मत्वादिकं ब्रह्मगतं नित्याविर्भूतमेव
ग्राह्यमिति शक्यते वक्तुम्, न च तदस्तीति शङ्कमानं प्रत्याह - अनुकृतेस्तस्य च (ब्र.सू.
*1-3-21) । अनुकृतिः अनुकारः = साम्यम् । तस्य परब्रह्मण उपासनया तदनुकारो हि जीवस्य
श्रूयते - तथा विद्वान् पुण्यपापे विधूय निरञ्जनः परमं साम्यमुपैति ( उ. 3-1-3) इति
। अपि स्मर्यते (ब्र.सू. 1-3-22) इदं ज्ञानमपाश्रित्य मम साधर्म्यमागताः (भ.गी. 14-2)
इति च स्मर्यते इत्यर्थः । ततश्च तदुपासनासिद्धमेतसयस्य ऐश्वर्यम् । तस्य तु नान्योपासनसिद्धम्
; अपि तु नित्याविर्भूतम् । ततश्च दहरवाक्ये, श्रूयमाणमपहतपाप्मत्वादिकं ब्राह्ममेवेति
स्थितम् । प्रकृतमनुसरामः ।।
।। इत्यष्टमप्रपाठके द्वादशखण्डभाष्यम् ।।
8.12.6
षष्ठो मन्त्रः ।
तं वा एतं देवा आत्मानमुपासते । तस्मात् तेषां सर्वे च लोका
आत्ताः, सर्वे च कामाः । स सर्वाँश्च लोकानाप्नोति सर्वांश्च
कामान्, यस्तमात्मानमनुविद्यविजानातीति ह प्रजापतिरुवाच
प्रजापतिरुवाच ।।6।।
"	प्र. अथ इति । सकलेन्द्रियविषयमननसाधनत्वात् मनो दिव्यं चक्षुः उच्यते । शिष्टं स्पष्टम्"
। स इत्यादि । स एषः उक्तरीत्या शरीरेन्द्रियग्रामविलक्षण आत्मा विधूतकर्मनिमित्तशरीरेन्द्रियः
पुरुषो मनश्शब्दाभिहितेन दिव्येन स्वाभाविकेन चक्षुषा ज्ञानेन पूर्वोक्तब्रह्मलोकशब्दितदहराकाशनिष्ठान्
सर्वान् कामान् अनुभवन् मोदते इत्यर्थः ।।
"	तं वा एतम् इत्यादि । एतादृशात्मस्वरूपस्य प्रजापतिना मघवते उपदिष्टत्वात् देवाः -"
सर्वे मघवतः, एतम् आत्मानम् उपश्रुत्य तमेव उपासते । अतः तेषां सर्वलोक-सर्वकामाप्त्युपलक्षितब्रह्मानुभवो
भवति । असुराणां तु न तथेति भावः । स सर्वांश्च इत्यादि । अद्यत्वेऽपि मनुष्याणामपि
तमात्मानं श्रुत्वा उपासीनानां सर्वलोक-सर्वकामावाप्तिर्भवति इत्यर्थः । अत्र किं प्रमाणमित्यत्राह
- इति ह इत्यादि । अत्र प्रत्गात्मविद्यायाः ब्रह्मविद्याङ्गत्वेन अङ्गिभूतब्रह्मविद्याफलमेव
तदङ्गभूतप्रत्यगात्मविद्यायां स्तुत्यर्थं निर्दिश्यत इति द्रष्टव्यम् । उक्तञ्च भगवता
भाष्यकृता, प्रजापतिवाक्ये च मुक्तात्मस्वरूपयाथात्म्यविज्ञानं दहरविद्योपयोगितया उक्तम्
। ब्रह्मप्रेप्सोर्हि जीवात्मनः स्वस्वरूपञ्च ज्ञातव्यमेव । स्वयमपि कल्याणगुण एव सन्
अनधिकातिशयासंख्येयकल्याणगुणगणं परं ब्रह्मानुभविष्यति इति ब्रह्मोपासनफलान्तर्गतत्वात्,
सर्वांश्च लोकानाप्नोति सर्वांश्च कामान् इति प्रजापतिवाक्ये कीर्त्यमानं फलं दहरविद्याफलमेव इति ।
"	ननु प्रजापतिविद्यायाः दहरविद्याङ्गत्वे दहरब्रह्मविद्याधिकृतायैव उपदेष्टव्या स्यात्,"
उपकोसलविद्याङ्गभूताग्निविद्यावत् । प्रकृते च दहरब्रह्मविद्याविधुराय इन्द्राय उपदिश्यमानायाः
प्रत्यगात्मविषयक प्रजापतिविद्यायाः कथं विद्यान्तरशेषत्वमिति चेत् - न - प्रजापति वाक्यस्य
एष संप्रसाद इति दहरविद्यावाक्यान्तर्गतसंप्रसादशब्दार्थशोधनार्थं प्रवृत्ततया तदेक
वाक्यत्वेन तादर्थ्ये सिद्धे इन्द्रस्यापि पश्चात् दहरविद्योपदिष्टेत्येव अवगन्तव्यत्वेन अदोषात् ।
"	ननु प्रजापतिविद्यायाः प्रकरणाद्दहरविद्याशेषत्वे सर्वब्रह्मविद्याशेषत्वं न स्यात्"
; विद्यान्तरशेषत्वे प्रमाणाभावात् । न चेष्टापत्तिः । आत्मेति तूपगच्छन्ति ग्राहयन्ति
च (ब्र.सू. 4-1-3) इत्यत्र प्रत्यगात्मनः परमात्मात्मकत्वेन अनुसन्धानस्य सकलब्रह्मविद्याङ्गत्वेन
उक्तत्वात् । त्रयाणामेव चैवमुपन्यासः प्रश्नश्च (ब्र.सू. 1-4-6) इति सूत्रे उपास्यस्वरूपवत्
उपासकस्वरूपस्यापि ज्ञातव्यत्वोक्तेश्च । आत्मेति तूपगच्छन्ति (ब्र.सू. 4-1-3) इत्यधिकरणसिद्धं
जीवोपास्यत्वमङ्गीकृत्य किं कर्तृत्वादिविशिष्टं सांसारिकस्वरूपम् अनुसन्धेयम् ? अत
प्रजापतिवाक्योदितापहतपाप्मत्वादिलक्षणः सांसारिकरूपव्यतिरेको वेति विशये - कर्तृत्वादिविशिष्टमेव
रूपम् अनुसन्धेयम् शरीरे वर्तमानस्योपासितुः आत्मनः तथाभावादित्येके मन्यन्ते इति2 ।
एक आत्मनः शरीरेभावात् (ब्र.सू. 3-3-51) इति सूत्रेण पूर्वपक्षं कृत्वा प्रजापतिवाक्योदित
अपहतपाप्मत्वादिलक्षणः सांसारिकरूपव्यतिरेक, एवानुस न्धेयः, तथोपासने सत्येव तत्क्रतुन्यायेन
तादृशात्मस्वरूपफलप्राप्तेः भावित्वादिति व्यतिरेकस्तद्भावभावित्वात् (ब्र.सू. 3-3-52)
इति सूत्रेण सिद्धान्तितत्वादिति चेत्
"	न । यथा विद्याविशेषप्रकरणश्रुतानां सत्यत्व-ज्ञानत्वादिस्वरूपनिरूपकधर्माणां आनन्दादयः"
प्रधानस्य (ब्र.सू. 3-3-11) इत्यधिकरणोक्तन्यायेन सर्वब्रह्मविद्यापेक्षितब्रह्मस्वरूपप्रतिपत्त्युपयोगितया
सामर्थ्यरूपाल्लिङ्गात् प्रकरणभङ्गेन सर्वब्रह्मविद्यासाधारण्यमाश्रीयते, यथा वा, तमेतं
वेदानुवचनेन ब्राह्मणा विविदिषन्ति (बृ.उ. 6-4-22) इति विद्याविशेषप्रकरणश्रुतानां वेदानुवचनादीनां
सर्वविद्यापेक्षितचित्तनैर्मल्योपयोगित्वलक्षणसामर्थ्यरूप लिङ्गवशेन सर्वविद्यासाधारण्यम्,
एवमिहापि ब्रह्मप्राप्तिपूर्वक अपहतपाप्मत्वादिगुणाष्टकविशिष्टस्वात्माविर्भावलक्षणमोक्षरूपफलस्य
तत्क्रतुन्यायेन तादृशस्वात्मोपासनसाध्यत्वेन प्रजापतिवाक्योदितप्रत्यगात्मविद्यायाः
सर्वब्रह्मविद्याङ्गत्वसिद्धेः ।
"	दहरविद्यायाः परमात्मपरत्वञ्च दहराधिकरणे स्थितम् । तस्मिंश्च अधिकरणे दहर उत्तरेभ्यः"
(ब्र.सू. 1-3-13), गतिशब्दाभ्यां तथा हि दृष्टं लिङ्गञ्च (ब्र.सू.1-3-14), धृतेश्च महिम्नोऽस्यास्मिन्नुपलब्धेः
(ब्र.सू. 1-3-15), प्रसिद्धेश्च (ब्र.सू. 1-3-16), अल्पश्रुतेरिति चेत् तदुक्तम् (ब्र.सू.
*1-3-20) इतरपरामर्शात् स इति चेन्नासम्भवात् (ब्र.सू. 1-3-17), अन्यार्थश्च परामर्शः
(ब्र.सू. 1-3-19), उत्तराच्चेदाविर्भूतस्वरूपस्तु (ब्र.सू. 1-3-18), अनुकृतेस्तस्य च
(ब्र.सू. 1-3-21) अपि स्मर्यते (ब्र.सू. 1-3-22) इति दश सूत्राणि । तत्र
आद्यानि सप्तसूत्राणि स्वावसर एव व्याख्यातानि । उत्तराच्चेदाविर्भूतस्वरूपस्तु , अनुकृतेस्तस्य
च , अपि स्मर्यते इति त्रीणि सूत्राणि अव्याख्यातानि व्याख्यास्यन्ते । उत्तरात् प्रजापतिवाक्यात्
जीवस्यापि अपहतपाप्मत्वादिगुणयोगावसायात् अपहतपाप्मत्वादिगुणैर्दहराकाशः परमात्मेति
न शक्यं निर्णेतुमिति चेत् - तत्राह- अविर्भूतस्वरूपस्तु इति । पूर्वमनृततिरोहितापहतपाप्मत्वादिगुणकस्वस्वरूपः
पश्चात् विमुक्तकर्मबन्धः शरीरात् समुत्थितः परञ्ज्योतिरुपसम्पन्नः आविर्भूतस्वरूपः
सन् अपहतपाप्मत्वादिगुणविशिष्टः तत्र प्रजापतिवाक्ये अभिधीयते । दहरवाक्ये तु अतिरोहितस्वभावापहतपाप्मत्वादिविशिष्ट
एव दहराकाशः प्रतीयते । आविर्भूतस्वरूपस्यापि जीवस्यासंभावनीयाः सेतुत्वविधरणत्वादयः,
सत्यशब्दनिर्वचनावगतं चेतनाचेतनयोः नियन्तृत्वम्, दहराकाशस्य परब्रह्मतां साधयन्ति ।
सेतुत्वसर्वलोकविधरणत्वादयो न मुक्तानां नित्यमुक्तानां वा सम्भवन्तीति जगद्व्यापारवर्जम्
(ब्र.सू. 4-4-17) इत्यत्र स्थितम् । अत एव नित्यानां नित्याविर्भूतापहतपाप्मत्वादिगुणाष्टकत्वात्1
तेष्वतिप्रसक्तस्य नित्याविर्भूतापहपाप्मत्वादिमत्त्वस्य कथं ब्रह्मलिङ्गत्वमिति शङ्काऽपि
निरस्ता । सेतुत्वादीनां तदसम्भावितधर्माणाम् अत्र श्रवणात् ।
"	ननु य एषऽक्षिणि पुरुषो दृश्यत इति प्रजापतिविद्यागतवाक्यान्यपि ब्रह्मपराण्येव भवन्तु"
। वाक्यत्रयेऽपि, एतदमृतमभयमेतत् ब्रह्म इति श्रवणात्, अक्षवाक्ये उपकोसलविद्योपास्यप्रत्यभिज्ञानात्,
य एष स्वप्ने महीयमानश्चरति इति वाक्येऽपि स्वाप्नपदार्थस्रष्टृंत्वेन महीयमानस्य परमात्मन
एव प्रतिपादनसंभवात्, सुषुप्तिपर्यायेऽपि, यत्र यस्मिन्नाधारे समस्तः सुप्तो भवतीति
सुषुप्त्याधारब्रह्मपरत्वोपपत्तेः इति चेत् - उच्यते । स्वप्नपर्याये घ्नन्ति त्वेवैनं
विच्छादयन्तीवाप्रियवित्तेव भवत्यपि रोदितीव इति इन्द्रेण तस्य हन्यमानत्वद्राव्यमाणत्वबन्धुजनमरणाद्यप्रियद्रष्टृ
वरोदितृत्वादिप्रतिभासतो दुष्टत्वस्योपन्यासात्, सुषुप्तिसम्बन्ध्यात्मोपदेशानन्तरं
नाह खल्वयमेवं संप्रत्यात्मानं जानात्ययमहमस्मीति नो एवेमानि भूतानि, विनाशमेवापीतो
भवति इति तस्य विशेषज्ञानरहिततया विनष्टप्रायत्वस्य उक्तत्वात्, अभयत्वामृतत्वादीनाञ्च
मुक्त्यवस्थाभाविरूपापेक्षयाऽप्युपपत्तेः जीवविषयत्वमेव द्वितीय-तृतीयपर्याययोः । एवं
तयोः स्वप्नसुषुप्त्यवस्थावत् जीवपरत्वे स्थिते प्रथम पर्यायस्य जागरावस्थावज्जीवविषयत्वमेव
उपपद्यते । य एषोऽक्षिणि पुरुषो दृश्यत इत्यस्य दर्शनलिङ्गादक्षिणि सन्निहितोऽनुमीयत
इत्यर्थकत्वेन जागरावस्थाविषयत्वस्यैव उपपन्नत्वात् उपकोसलविद्यावैषम्यम् । ततश्च प्रजापतिवाक्ये
जीवः संसारदशायाम् अनृततिरोहितापहतपाप्म
त्वादिकः सः मुक्तिदशायां साधनाधीनतदाविर्भावः प्रतिपाद्यते । दहराकाशे श्रूयमाणं तु
अपहतपाप्मत्वादिकं नित्याविर्भूतमेव ग्राह्यम् । नित्याविर्भूतस्य ग्रहणसंभवे तिरोहितत्वेन
असत्प्रायस्य साधनाधीनाविर्भावस्य ग्रहणायोगात् ।
"	ननु स्यादेवं यदि ब्रह्मणो नित्याविर्भूतापहतपाप्मत्वादिसत्त्वं जीवस्यातथात्वञ्च यदि"
प्रमाणसिद्धं स्यात् ; तदा दहराकाशे श्रूयमाणमपहतपाप्मत्वादिकं ब्रह्मगतं नित्याविर्भूतमेव
ग्राह्यमिति शक्यते वक्तुम्, न च तदस्तीति शङ्कमानं प्रत्याह - अनुकृतेस्तस्य च (ब्र.सू.
*1-3-21) । अनुकृतिः अनुकारः = साम्यम् । तस्य परब्रह्मण उपासनया तदनुकारो हि जीवस्य
श्रूयते - तथा विद्वान् पुण्यपापे विधूय निरञ्जनः परमं साम्यमुपैति ( उ. 3-1-3) इति
। अपि स्मर्यते (ब्र.सू. 1-3-22) इदं ज्ञानमपाश्रित्य मम साधर्म्यमागताः (भ.गी. 14-2)
इति च स्मर्यते इत्यर्थः । ततश्च तदुपासनासिद्धमेतसयस्य ऐश्वर्यम् । तस्य तु नान्योपासनसिद्धम्
; अपि तु नित्याविर्भूतम् । ततश्च दहरवाक्ये, श्रूयमाणमपहतपाप्मत्वादिकं ब्राह्ममेवेति
स्थितम् । प्रकृतमनुसरामः ।।
।। इत्यष्टमप्रपाठके द्वादशखण्डभाष्यम् ।।
8.13.1
श्यामाच्छबलं प्रपद्ये शबलाच्छ्यामं प्रपद्ये । अश्व इव रोमाणि
विधूय पापं चन्द्र इव राहोर्मुखात् प्रमुच्य । धूत्वा शरीरमकृतं कृतात्मा
ब्रह्मलोकमभिसंभवामीति । अभिसंभवामीति ।। 1 ।।
"	प्र.- श्यामात् इत्यादि । एते च मन्त्राः विद्याङ्गभूताः विद्वद्भिर्जप्याः। परमात्मनो"
हि त्रिविधमुपासनमुक्तम्, +उपासात्रैविध्यात् (ब्र.सू. 1-1-32) इत्यत्र, चिच्छबलतया
अचिच्छबलतया स्वरूपेण च । तत्र स्वरूपेणानुसन्धाने ज्ञानादिगुणवत् दिव्यविग्रहयोगिताऽप्यनुसन्धेया
। तत्सिद्ध्यर्थमेव हि पुण्डरीकाक्षमप्राकृतं वपुरतिदिश्यते - स यश्चायं पुरुषे यश्चासावादित्ये
स एकः (तै.आन. 8) इति । तत्र स यश्चायं पुरुषः इत्यानन्दमयम् अनूद्य यश्चासावादित्ये
इति विग्रहातिदेश इति व्यासार्यैः उपासात्रैविध्यात् इत्यत्रोक्तम् । वेदार्थसङ्ग्रहे
च भगवता भाष्यकृता, य एषोऽन्तरादित्ये हिरण्मयः पुरुषः , सर्वे निमेषा जज्ञिरे विद्युतः
पुरुषादधि (ते.ना. 1-8) - विद्युद्वर्णात्पुरुषादित्यर्थः । *नीलतोयदमध्यस्था विद्युल्लेखेव
भास्वरा (महा.ना. 11-12) - मध्यस्थनीलतोयदा विद्युल्लेखेव सेयं दहरपुण्डरीकमध्यस्थाकाशवर्तिनी
वह्निशिखा स्वान्तर्निहितनीलतोयदाभपरमात्मस्वरूपा स्वान्तर्निहितनीलतोयदा विद्युदिवाभातीत्यर्थः
इत्युक्तम् । अतो नीलविग्रहवैशिष्ट्यं   सिद्धम्। अत एव हि, श्यामा एकरूपा भवन्ति, एवमिव
हि प्रजापतिः समृद्ध्या इति प्रजापतिशब्दितस्य भगवतः श्यामरूपत्वमुक्तम् । तस्मात् श्याम
इति विग्रहविशिष्टस्वरूपमुच्यते। ततश्च श्यामादिति ल्यब््लोपे पञ्चमी । श्यामविग्रहविशिष्टं
स्वरूपं प्रपद्य -स्वरूपमुपास्य, शबलं - चिदचिद्विशिष्टं, प्रपद्ये - उपासे । शबलमुपास्य
श्याममुपासे इत्यर्थः । ततश्च निरन्तरं त्रैविध्येनोपासे इत्यर्थः । अश्व इव इत्यादि
। अश्वो रोमाणीव स्वयं पापं विधूय-विधूय इत्यनेन पापत्याग उच्यते - राहुमुखप्रमुक्तश्चन्द्र
इव शरीराद्विमुक्तः । अकृतं - नित्यं भगवल्लोकं1, कृतात्मा - कृतार्थात्मा सन् अभिसंभवामि
- प्राप्नुवामीत्यर्थः । अभिसंभवामीत्यभिसंभवामीति द्विरुक्तिः
खण्डसमाप्त्यर्था ।।
।। इत्यष्टमप्रपाठके त्रयोदशखण्डभाष्यम् ।।
8.14.1
आकाशो वै नाम नामरूपयोर्निर्वहिता, ते यदन्तरा
तद्ब्रह्म तदमृतँ  स आत्मा ।। 1 ।।
"	प्र. - आकाशो वै इति । अत्र, आकाशो ह वै नामरूपयोर्निर्वहितेत्यपि पाठान्तरं द्रष्टव्यम्"
। उभयत्राप्ययमर्थः । श्रुतिषु आकाश इति प्रसिद्धः नामरूपयोः निर्वहिता कर्ता1 । यत्
- आकाशशब्दितम् । विधेयब्रह्माभिप्रायेण नपुंसकत्वम् ।  ते - नामरूपे, अन्तरा मध्ये
वर्तमानम् । ताभ्यामस्पृष्टमित्यर्थः । ब्रह्मामृतात्मशब्दानां पूर्ववदेवार्थः ।
"	इदञ्च वाक्यं समन्वयाध्याये चिन्तितम् । तत्र आकाशो ह वै नामरूपयोर्निर्वहिते इति नामरूपवोढृत्वश्रवणात्,"
नामरूपवोढृत्वस्य परमात्मनि अनेन जीवेनात्मनाऽनुप्रविश्य
नामरूपे व्याकरवाणि इति जीवद्वारकतयैवोपपाद्यतया नामरूपवोढृत्वस्य जीव एव स्वरसत्वात्,
एष संप्रसादोऽस्माच्छरीरात् समुत्थाय परञ्ज्योतिरुपसंपद्य स्वेन रूपेणाभिनिष्पद्यते
इति वाक्यप्रतिपाद्यस्य, नामरूपयोः निर्वहिता ते यदन्तरा इति वाक्ये प्रत्यभिज्ञानात्,
पूर्वं निरूढनामरूप एव पश्चाद्विमुक्त इह प्रतिपाद्यते । आकाशशब्दस्यापि यौगिक्या वृत्त्या
मुक्तात्मनि संभवादित्येवं पूर्वपक्षे प्राप्ते - उच्यते - आकाशोऽर्थान्तरत्वादिव्यपदेशात्
(ब्र.सू. 1-3-42) । आकाशः परं ब्रह्म, अर्थान्तरत्वादिव्यपदेशात्, नामरूपयोर्निर्वहिते
इति जीवापेक्षया, अर्थान्तरत्वस्य भेदकधर्मस्य व्यपदेशात् । न हि नितरां वोढृत्वं,निर्वोढृत्वं
रूढ्या निर्वोढृशब्दस्य कर्तृत्वाभिधायित्वात्2 । ते यदन्तरा इति नामरूपास्पृष्टत्वकथनाच्च
। नामरूपास्पृष्टत्वे सति नामरूपकर्तृत्वस्य बद्धे मुक्ते वा असंभवात्, मुक्तस्यापि
जगद्व्यापारवर्जम् (ब्र.सू. 4-4-17) इति जगद्व्यापारराहित्यस्य प्रतिपादितत्वात् । आदिशब्देन
अमृतत्वाभयत्वादीनां सङ्ग्रहः ।
"	ननु प्रत्यगात्मनोऽर्थान्तरत्वव्यपदेशादिति न वक्तुं युक्तम्, शुद्धावस्थ एव हि प्रत्यगात्मा"
परमात्मा परं ब्रह्मेति च व्यपदिश्यते । तत्राह - सुषुप्त्युत्क्रान्त्योर्भेदेन (ब्र.सू.
*13-43) । वाजसनेयके, कतम आत्मा योऽयं विज्ञानमयः प्राणेषु (बृ.उ. 4-3-7) इति प्रकृतस्य
प्रत्यगात्मनः सुषुप्तौ उत्क्रान्तौ च प्राज्ञेनात्मना संपरिष्वक्तो न बाह्यं किञ्चन
वेद, नान्तरम् (बृ.उ. 4-3-21) इति, प्राज्ञेनात्मना अन्वारूढ उत्सर्जन् याति (बृ.उ.
*4-3-35) इति च प्राज्ञेन परिष्वङ्गान्वारोहावाम्नायेते । जीवस्यैव शुद्धावस्थस्य परमात्मत्वे
परिष्वङ्गान्वारोहौ नोपपद्येयाताम् । य ह्यभेदे तौ संभवतः ।
"	पत्यादिशब्देभ्यः (ब्र.सू. 1-3-44) सर्वस्य वशी सर्वस्येशानः; सर्वस्याधिपतिः स न साधुना"
कर्मणा भूयान्नो एवासाधुना कनीयान् ; एष सर्वेश्वरः, एष भूताधिपतिः, एष भूतपालः, एष
सेतुर्विधरणः एषां लोकानामसंभेदाय  (बृ.उ. 4-4-22) इति प्रत्यगात्मासंभावितानां पतित्वादिधर्माणां
श्रवणात् नायं मुक्तात्मेति स्थितम् । प्रकृतमनुसरामः ।
"	प्रजापतेः इति । प्रजापतेः - परमात्मनः, सभां - स्थानं3 वेश्म प्रपद्ये । प्रभुविमितं"
हिरण्मयम् इति दहरविद्यायां निर्दिष्टं वेश्म प्रपद्ये इत्यर्थः । न चात्र प्रजापतिशब्दः
कार्यहिरण्यगर्भविषयः । न च कार्येप्रत्यभिसन्धिः (ब्र.सू. 4-3-14) इति सूत्रकृतैव निरस्तत्वात्
। भाष्यकृता च, न चायं प्रत्यभिसन्धिः कार्यहिरण्यगर्भे, अपि तु परस्मिन्नेव ब्रह्मणि,
यशोऽहं भवामि ब्राह्मणानाम् इत्येतस्याभिसन्धातुः सर्वाविद्याविमोकपूर्वकसर्वात्मभावा
भिसन्धानात्, -
"	अश्व इव रोमाणि विधूय पापं चन्द्र इव राहोर्मुखात् प्रमुच्य ।"
"	धूत्वा शरीरमकृतं कृतात्मा ब्रह्मलोकमभिसंभवामि ।।"
इति अभिसंभाव्यब्रह्मलोकस्य अकृत्वश्रवणात्, सर्वबन्धविनिर्मोकस्य च साक्षाच्छ्रवणात्
इति भाषितम् । यशो इति । अत्र यशश्शब्देनात्मा4 उच्यते । ब्राह्मणादीनाम् आत्माऽस्मीत्यर्थः
। अत्राहम् इति शब्दः स्वान्तर्यामिपरमात्मपरः ।
"	ननु तव ब्राह्मणादीन् प्रति कथं यशश्शब्दितमात्मत्वम् इत्यत्राह - यशः इति । अहं यशः"
- यशोरूपं परमात्मानमात्मतया अहन्त्वेन प्राप्तवानस्मि, साक्षात्कृतवानस्मि । अतः सोऽहं
परमात्मरूपोऽहं यशसां - जीवात्मनां,
यशः
आत्माऽस्मीत्यर्थः । श्वेतमदत्कमदत्कं श्वेतं लिन्दुमाभिगाम् । श्वेतम् - शुक्लधातुम्,
अदत्कंदन्तहीनां श्वेतम् । अत्र श्वेतशब्देन लक्षणया सत्त्वगुण उच्यते । तस्य अदत्कं
भक्षयितृ । चरमधातोः सत्त्वगुणतत्कार्यज्ञानादिप्रमोषकत्वात् तद्भक्षकत्वम् । तादृशं
चरमधातुमदत्कं भक्षयितृ । लिन्दु स्त्रीव्यञ्जनं, माभिगाम्- न प्राप्नुयाम् । चरमधात्वाधारयोनिप्रवेशो
माभूदिति, जन्म माभूदिति यावत् । लिन्दुमाभिगाम् - लिन्दुमाभिगाम् इति द्विर्वचनं
जप्यमन्त्रपरिसमाप्त्यर्थम् ।।
।। इत्यष्टमप्रपाठके चतुर्दशखण्डभाष्यम् ।।
8.14.2
प्रजापतेः सभां वेश्म प्रपद्ये यशोऽहं भवामि ब्राह्मणानां
यशो राज्ञां यशो विशां यशोऽहमनु प्रापत्सि । स हाहं
यशसां यशः । श्वेतमदत्कमदत्कँ श्वेतं लिन्दुमाऽभिगाम्
लिन्दुमाऽभिगाम् ।।2।।
"	प्र. - आकाशो वै इति । अत्र, आकाशो ह वै नामरूपयोर्निर्वहितेत्यपि पाठान्तरं द्रष्टव्यम्"
। उभयत्राप्ययमर्थः । श्रुतिषु आकाश इति प्रसिद्धः नामरूपयोः निर्वहिता कर्ता1 । यत्
- आकाशशब्दितम् । विधेयब्रह्माभिप्रायेण नपुंसकत्वम् ।  ते - नामरूपे, अन्तरा मध्ये
वर्तमानम् । ताभ्यामस्पृष्टमित्यर्थः । ब्रह्मामृतात्मशब्दानां पूर्ववदेवार्थः ।
"	इदञ्च वाक्यं समन्वयाध्याये चिन्तितम् । तत्र आकाशो ह वै नामरूपयोर्निर्वहिते इति नामरूपवोढृत्वश्रवणात्,"
नामरूपवोढृत्वस्य परमात्मनि अनेन जीवेनात्मनाऽनुप्रविश्य
नामरूपे व्याकरवाणि इति जीवद्वारकतयैवोपपाद्यतया नामरूपवोढृत्वस्य जीव एव स्वरसत्वात्,
एष संप्रसादोऽस्माच्छरीरात् समुत्थाय परञ्ज्योतिरुपसंपद्य स्वेन रूपेणाभिनिष्पद्यते
इति वाक्यप्रतिपाद्यस्य, नामरूपयोः निर्वहिता ते यदन्तरा इति वाक्ये प्रत्यभिज्ञानात्,
पूर्वं निरूढनामरूप एव पश्चाद्विमुक्त इह प्रतिपाद्यते । आकाशशब्दस्यापि यौगिक्या वृत्त्या
मुक्तात्मनि संभवादित्येवं पूर्वपक्षे प्राप्ते - उच्यते - आकाशोऽर्थान्तरत्वादिव्यपदेशात्
(ब्र.सू. 1-3-42) । आकाशः परं ब्रह्म, अर्थान्तरत्वादिव्यपदेशात्, नामरूपयोर्निर्वहिते
इति जीवापेक्षया, अर्थान्तरत्वस्य भेदकधर्मस्य व्यपदेशात् । न हि नितरां वोढृत्वं,निर्वोढृत्वं
रूढ्या निर्वोढृशब्दस्य कर्तृत्वाभिधायित्वात्2 । ते यदन्तरा इति नामरूपास्पृष्टत्वकथनाच्च
। नामरूपास्पृष्टत्वे सति नामरूपकर्तृत्वस्य बद्धे मुक्ते वा असंभवात्, मुक्तस्यापि
जगद्व्यापारवर्जम् (ब्र.सू. 4-4-17) इति जगद्व्यापारराहित्यस्य प्रतिपादितत्वात् । आदिशब्देन
अमृतत्वाभयत्वादीनां सङ्ग्रहः ।
"	ननु प्रत्यगात्मनोऽर्थान्तरत्वव्यपदेशादिति न वक्तुं युक्तम्, शुद्धावस्थ एव हि प्रत्यगात्मा"
परमात्मा परं ब्रह्मेति च व्यपदिश्यते । तत्राह - सुषुप्त्युत्क्रान्त्योर्भेदेन (ब्र.सू.
*13-43) । वाजसनेयके, कतम आत्मा योऽयं विज्ञानमयः प्राणेषु (बृ.उ. 4-3-7) इति प्रकृतस्य
प्रत्यगात्मनः सुषुप्तौ उत्क्रान्तौ च प्राज्ञेनात्मना संपरिष्वक्तो न बाह्यं किञ्चन
वेद, नान्तरम् (बृ.उ. 4-3-21) इति, प्राज्ञेनात्मना अन्वारूढ उत्सर्जन् याति (बृ.उ.
*4-3-35) इति च प्राज्ञेन परिष्वङ्गान्वारोहावाम्नायेते । जीवस्यैव शुद्धावस्थस्य परमात्मत्वे
परिष्वङ्गान्वारोहौ नोपपद्येयाताम् । य ह्यभेदे तौ संभवतः ।
"	पत्यादिशब्देभ्यः (ब्र.सू. 1-3-44) सर्वस्य वशी सर्वस्येशानः; सर्वस्याधिपतिः स न साधुना"
कर्मणा भूयान्नो एवासाधुना कनीयान् ; एष सर्वेश्वरः, एष भूताधिपतिः, एष भूतपालः, एष
सेतुर्विधरणः एषां लोकानामसंभेदाय  (बृ.उ. 4-4-22) इति प्रत्यगात्मासंभावितानां पतित्वादिधर्माणां
श्रवणात् नायं मुक्तात्मेति स्थितम् । प्रकृतमनुसरामः ।
"	प्रजापतेः इति । प्रजापतेः - परमात्मनः, सभां - स्थानं3 वेश्म प्रपद्ये । प्रभुविमितं"
हिरण्मयम् इति दहरविद्यायां निर्दिष्टं वेश्म प्रपद्ये इत्यर्थः । न चात्र प्रजापतिशब्दः
कार्यहिरण्यगर्भविषयः । न च कार्येप्रत्यभिसन्धिः (ब्र.सू. 4-3-14) इति सूत्रकृतैव निरस्तत्वात्
। भाष्यकृता च, न चायं प्रत्यभिसन्धिः कार्यहिरण्यगर्भे, अपि तु परस्मिन्नेव ब्रह्मणि,
यशोऽहं भवामि ब्राह्मणानाम् इत्येतस्याभिसन्धातुः सर्वाविद्याविमोकपूर्वकसर्वात्मभावा
भिसन्धानात्, -
"	अश्व इव रोमाणि विधूय पापं चन्द्र इव राहोर्मुखात् प्रमुच्य ।"
"	धूत्वा शरीरमकृतं कृतात्मा ब्रह्मलोकमभिसंभवामि ।।"
इति अभिसंभाव्यब्रह्मलोकस्य अकृत्वश्रवणात्, सर्वबन्धविनिर्मोकस्य च साक्षाच्छ्रवणात्
इति भाषितम् । यशो इति । अत्र यशश्शब्देनात्मा4 उच्यते । ब्राह्मणादीनाम् आत्माऽस्मीत्यर्थः
। अत्राहम् इति शब्दः स्वान्तर्यामिपरमात्मपरः ।
"	ननु तव ब्राह्मणादीन् प्रति कथं यशश्शब्दितमात्मत्वम् इत्यत्राह - यशः इति । अहं यशः"
- यशोरूपं परमात्मानमात्मतया अहन्त्वेन प्राप्तवानस्मि, साक्षात्कृतवानस्मि । अतः सोऽहं
परमात्मरूपोऽहं यशसां - जीवात्मनां, यशः
आत्माऽस्मीत्यर्थः । श्वेतमदत्कमदत्कं श्वेतं लिन्दुमाभिगाम् । श्वेतम् - शुक्लधातुम्,
अदत्कंदन्तहीनां श्वेतम् । अत्र श्वेतशब्देन लक्षणया सत्त्वगुण उच्यते । तस्य अदत्कं
भक्षयितृ । चरमधातोः सत्त्वगुणतत्कार्यज्ञानादिप्रमोषकत्वात् तद्भक्षकत्वम् । तादृशं
चरमधातुमदत्कं भक्षयितृ । लिन्दु स्त्रीव्यञ्जनं, माभिगाम्- न प्राप्नुयाम् । चरमधात्वाधारयोनिप्रवेशो
माभूदिति, जन्म माभूदिति यावत् । लिन्दुमाभिगाम् - लिन्दुमाभिगाम् इति द्विर्वचनं जप्यमन्त्रपरिसमाप्त्यर्थम् ।।
।। इत्यष्टमप्रपाठके चतुर्दशखण्डभाष्यम् ।।
8.15.1
तद्धैतद् ब्रह्मा प्रजातय उवाच, प्रजापतिर्मनवे मनुः प्रजाभ्यः ।
आचार्यकुलाद् वेदमधीत्य यथाविधानं गुरोः कर्मातिशेषेणाभिसमावृत्य
कुदुम्बे शुचौ देशे स्वाध्यायमधीयानो  धार्मिकान् विदधत् आत्मनि
सर्वेन्द्रियाणि संप्रतिष्ठाप्याहिँसन् सर्वा भूतान्यन्यत्र तीर्थेभ्यः स
खल्वेवं वर्तयन् यावदायुषं ब्रह्मलोकमभिसंपद्यते न च पुनरावर्तते
न च पुनरावर्तते ।। 1 ।।
"	प्र. - तद्धैतद्ब्रह्मा इति । एतत् - ब्रह्मविज्ञानम्, ब्रह्मा- हिरण्यगर्भः, प्रजापतये-"
कश्यपाय इत्यर्थः । शिष्टं स्पष्टम् ।
"	विद्याङ्गभूततया कर्मानुष्ठातव्यम् इत्येतत् प्रस्तौति - आचार्य इति । यथाविधानं -"
विधिमनतिक्रम्य । गुरोः कर्मातिशेषेण - कर्मावशिष्टकालेन । गुरुशुश्रुषानवरुद्धेन कालेन
अधीत्येति योजना । व्यासार्यैस्तु - पुरुषार्थाधिकरणे, अतिशेषेण निश्शेषम् इत्यर्थः
इति व्याख्यातम् । तेषामयमाशयः - ब्रह्मचारीवेदमधीत्योपन्याहृत्य गुरवे, अनुज्ञातो दारान्
कुर्वीत विद्यान्ते गुरुमर्थेन निमन्त्र्य कृतानुज्ञातस्य वा स्नानम् इत्यादि स्मृत्यनुसारात्
; आचार्याय प्रियं धनमाहृत्य प्रजातन्तुं मा व्यवच्छेत्सीः  इत्यादि श्रुत्यनुसाराच्च,
गुरोर्यथाविधानं आचार्यस्य नियमनमनतिलङ्घ्य कर्तव्यं कर्म अतिशेषेण - अतिमर्यादम् इत्यादौ
अतेः मर्यादाऽभावे वृत्तेः दर्शनादतिरर्थाभावे वर्तते । ततश्च अतिशेषेण - अशेषेण, अभिसमावृत्य
- निर्वर्त्येत्येव अन्वयः । न तु अतिशेषेण इत्यस्याधीत्येति पूर्वेणान्वयः । तस्य व्यवहितत्वात्
निराकांक्षत्वाच्च । न च गुरोः कर्मशेषेण जपेत् (गौ.ध.सू. 1-3-6) इति गौतमस्मृत्यैकरूप्यात्
कर्मातिशेषशब्दस्यापि कर्मातिशिष्टकालपरत्वं वक्तव्यमिति वाच्यम्, शेषाति
शेषशब्दयोः भिन्नार्थत्वेन तत्प्रत्यभिज्ञानाभावादिति । अभिसमावृत्य - इति । अभिसमावृत्य
समावर्तनं कृत्वा, गुरुकुलान्निवृत्येत्यर्थः । न्यायतो दारानाहृत्य कुटुम्बे स्थित्वा
गार्हथ्यविहितकर्मनिष्ठ इत्यर्थः । शुचौ देशे स्वाध्यायमधीयानः इत्यत्र स्वाध्यायमिति
नित्यकर्मणामपि उपलक्षणम् । धार्मिकान् विदधत् - पुत्रशिष्यादीन् धर्मे नियुञ्चानः ।
आत्मनि इति । अनात्मविषयेभ्यः इन्द्रियाणि निगृह्य शास्त्रीयहिंसाव्यतिरिक्तां हिंसामकुर्वाण
इत्यर्थः । न च अशुद्धमिति चेन्न शब्दात् (ब्र.सू. 3-1-25) इति सूत्रे क्रत्वर्थपशुहिंसायाः
हिसात्वाभावस्योक्तत्वात्, अन्यत्र तीर्थेभ्यः इति व्यर्थमिति वाच्यम् । न वा उ एतन्म्रियसे
न रिष्यसि (तै.ब्रा. 3-7-92) इति मन्त्रलिङ्गात् तस्य हिंसात्वाभावेऽपि गृहस्थानामवर्जनीयतुलस्याहरणादिहिंसाया
हिंसाधात्वर्थत्वसंभवेन तत्पर्युदासार्थम् अन्यत्र तीर्थेभ्य इत्यस्यावश्यकत्वादिति
द्रष्टव्यम् । स खल्वेवम् इति ।
"	आप्रयाणात् तत्रापि हि दृष्टम् (ब्र.सू. 4-1-12) इत्यत्र इदमपवर्गसाधनम् उपासनमेकस्मिन्नेव"
अहनि कार्यम्, शास्त्रार्थस्य तावतैव समाप्तत्वादिति पूर्वपक्षं कृत्वा आप्रयाणात्-आमरणादनुवर्तनीयम्
। आमरणं सर्वस्मिन् काले स खल्वेवं वर्तयन् यावदायुषं ब्रह्मलोकमभिसंपद्यते इत्युपासनस्य
दृष्टत्वात् । अत आप्रयाणं कर्तव्यमिति स्थितम् ।
"	सहकार्यन्तरविधिः (ब्र.सू. 3-4-12) इत्यधिकरणे,-छान्दोग्ये अभिसमावृत्य कुटुम्बे शुचौ"
देश इत्यारभ्य स खल्वेवं वर्तयन् यावदायुषं ब्रह्मलोकमभिसंपद्यते न च पुनरावर्तत इति
ब्रह्मविदो यावदायुषं गृहस्थधर्मेण स्थितिदर्शनादाश्रमान्तरेषु न ब्रह्मविद्यास्तीत्याशङ्क्य1
सर्वेषु आश्रमेषु विद्यायाः प्रमाणप्रतिपन्नत्वात् गृहस्थधर्मेण उपसंहारः । आश्रमान्तरधर्माणामप्युपलक्षणार्थ
इति कृत्स्नभावात्तु गृहिणोपसंहारः (ब्र.सू. 3-4-47) इति सूत्रेण समर्थितम् ।
"	अनावृत्तिश्शब्दादनावृत्तिश्शब्दात् (ब्र.सू. 4-4-22) इत्यत्र, स खल्वेवं वर्तयन् यावदायुषं"
ब्रह्मलोकमभिसंपद्यते न च पुनरावर्तते इति शब्दात् मुक्तस्य पुनः प्रकृतिवश्यतालक्षणा
आवृत्तिः नास्तीत्युक्तम् । तत्र पुनरावृत्तौ हि न मुक्तेच्छा हेतुः ; अनवधिकातिशयानन्दरूपं
ब्रह्मानुभवतः प्राकृतभोगेच्छायाः2 असंभवात् । 3नापि परमपुरुषेच्छावशात् पुनरावृत्तिः,
प्रियो हि ज्ञानिनोऽत्यर्थमहं स च मम प्रियः । ज्ञानी त्वात्मैव मे मतम् (भ.गी. 7-17)
इत्युक्तरीत्या परमप्रियं ज्ञानिनं प्राप्य आत्मानं कृतार्थं मन्यमानस्य परमपुरुषस्य
तत्त्यागेच्छाया असंभवात् । नापि कर्मवशात् पुनरावृत्तिः । उच्छिन्नकर्मबन्धत्वेन कर्माधी
नाया अपि पुनरावृत्तेः असंभवादिति भाष्ये प्रतिपादितम् । न च पुनरावर्तते न च पुनरावर्तत
इति द्विरुक्तिः ब्रह्मविद्यायाः साङ्गायाः परिसमाप्त्यर्था ।।
8.15.2
आप्यायन्तु ममाङ्गानि वाक् प्राणश्चक्षुः श्रोत्रमथो बलमिन्द्रियाणि
च सर्वाणि सर्वं ब्रह्मौपनिषदं माऽहं ब्रह्म निराकुर्यां मा मा ब्रह्म
निराकरोत् अनिराकरणमस्तु अनिराकरणं मेऽस्तु तदात्मनि
निरते य उपनिषत्सु धर्मास्ते मयि सन्तु ते मयि सन्तु ।। 2 ।।
"	प्र. - आप्यायन्तु इति । अध्ययनजपादौ शान्तिपाठार्थोऽयं मन्त्रः । मदङ्गानि वागादिभिः"
सह आप्यायितानि भवन्त्वित्यर्थः । सर्वं इति । सर्वां ब्रह्मप्रतिपादिकाम् उपनिषदं प्रति,
ब्रह्मविषये च नास्तिक्यबुद्धिं मा कार्षमित्यर्थः । मा मा ब्रह्म निराकरोत् । मा मा
ब्रह्म निराकुर्यात् अनुगृह्णात्वित्यर्थः । अनिराकरणं इति । परस्परमनिराकरणमस्तु इत्यर्थः
। तदात्मनि इति । आत्मज्ञाननिरतस्य ये धर्माः शान्तिदान्त्यादयः उपनिषत्सु प्रसिद्धाः,
ते सर्वे मयि सन्तु इत्यर्थः । ते मयि सन्तु ते मयि सन्तु इति द्विरुक्तिः उपनिषत्समाप्त्यर्था ।।
।। इति छान्दोग्योपनिषद्भाष्ये अष्टमप्रपाठकभाष्यम् ।।
।। छान्दोग्योपनिषद्भाष्यं समाप्तम् ।।
क्षेमाय यः करुणया क्षितिनिर्जराणां
भूमावजृम्भयत भाष्यसुधामुदारः ।
वामागमाध्वगवदावदतूलवातो
रामानुजः स मुनिराद्रियतां मदुक्तिम् ।।