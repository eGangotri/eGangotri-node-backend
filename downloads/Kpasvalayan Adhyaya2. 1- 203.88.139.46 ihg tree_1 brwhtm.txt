 द्वितीयोऽध्याय
(प्रथमं खण्डम्‌)

१.ॐ श्रावण्यां पौर्णमास्यां श्रवणाकर्म।।

कर्तव्यमिति शेष। सर्पबलिश्चेत्यध्याहार्यम्‌। श्रवणेन युक्ता श्रावणी तु पौर्णमासी श्रवणेन न

युक्ता तदाऽपि कर्तव्यमेव। पौर्णमासीविशेषेणलक्षणार्थत्वान्नक्षत्रस्य। श्रवणाकर्मेति कर्मनामधेयम्‌।।२.१.१।।

२.अक्षतसक्तूनां नवं कलशं पूरयित्वा दर्वीं च बलिहरणीं नवे शिक्ये निदधाति।।

अक्षता नाम यवा। तै कृता सक्तव। दर्वी वैकङ्‌गती स्रुगाकृति । बलिर्यया दर्व्या ्ह्रयते बलिहरणी। एतदुभयं नवे शिक्ये निदधाति सर्पबल्यर्थम्‌।।२.१.२।।

अथ श्रवणाकर्मोच्यते-

३.अक्षतधानां कृत्वा सर्पिषाऽर्धा अनक्ति।।

यवैर्धाना कृत्वाऽसंस्कृतेन घृतेनानक्ति । अर्धा धाना पात्रान्तरे कृत्वाऽन्याश्चार्धा धाना नानक्ति। एतादवदह्नि कर्तव्यम्‌।।२.१.३।।

४.अस्तमिते स्थालीपाकं श्रपयित्वैककपालं च पुरोडाशमग्ने नयसुपथा राये अस्मानिति चतसृभि प्रत्त्युचं हुत्वा पाणिनैककपालमच्युताय भौमाय स्वाहा इति।।

श्रपयित्वेतिवचनं पुरोडाशस्यौपासने धर्मच्छ्रबणार्थम्‌ । स्थालीपाकस्य तु तन्त्रप्राप्तैवौपासने श्रपणं सिध्यति। नन्वन्यस्यापि सिध्यति। नियमार्थं तर्हि। तेन धानासक्तुलाजादीनां लौकिकाग्नौ सिधानानामेवोपादानं भवति। एतावास्तु सेषां संस्कार। आज्यापर्यग्निकरणवेलाया तै सहैऽऽज्यस्य पर्यग्निकरणं भवेत्‌। यदाऽऽज्यस्योत्पवनमात्रमेव क्रियते तदा तेषां त्रि प्रोक्षणं भवेत्‌। अवज्वलनं वा दधिवत्‌। एकस्मिन्कपाले संस्कृत पुरोडाष एककपाल पुरोडाश। तमुद्वास्याऽऽज्ये निमग्नं कुर्यात्‌। प्रकटपृष्ठं वा कुर्यात्‌। चरुं चतसृभि प्रत्यृचं हुत्वा दक्षिणेन पाणिनैककपालं जुहुयान्मन्त्रेण। उपस्तरणाभिधारणे तु सव्येन करोति। दक्षिणस्यान्यत्र व्यापृतत्वात। दक्षिणाङ्‌गपरिभाषा च द्वयो प्राप्तयोर्नियामिका न तु प्रापिकेत्युक्तम्‌। अस्य सर्वहुतत्वादवदानधर्मो लुप्त। सर्वं हुतत्वं तु वक्ष्याम।।२.१.४।।

५.अविप्लुत स्यादाविपृष्ठो वा ।।

व्याख्यातमेतत्‌।।२.१.५।।

६.मा नो अग्नेऽवसृजो अघायेत्येनमाशयेनाभिजुहोति।।

एनं पुरोडाशम्‌। एनमिति वचनं खण्डितोऽयं हुत इति ज्ञापनार्थम्‌। यस्मिन्नाज्ये पुरोडाश शायितस्तदाशयम्‌। तेनाभिजुहोति। स्रवेणोपरि जुहोतीत्यर्थ।।२.१.६।।

७.शं नो भवन्तु वाजिनो हवेष्वित्यक्ता धाना अञ्जलिना।।

जुहुयादिति शेष। हस्तद्वयसंघातोऽञ्जलि। उपस्तरणावदानप्रत्यभिधारणान्यर्थादन्य करोति।।२.१.७।।

८.अमात्येभ्य इतरा दद्यात्‌।।

इतरा अनक्ता धाना पुत्रादिभ्यो दद्यात्‌।ततो धानाभ्यश्चरोश्च गृहीत्वा स्विष्टकृतं हुत्वा होमशेषं समापयेत्‌।।२.१.८।।

अथ सर्पबलिरुच्यते-

९.कलशात्सक्तूनां दर्वीं पूरयित्वा प्रागुपनिष्क्रम्य शुचौ देशेऽपोऽवनिनीय सर्पदेवजनेभ्य स्वाहेति हुत्वा नमस्करोति । ये सर्पा पार्थिवा य आन्तरिक्ष्या दिव्या ये दिश्यास्तेभ्य इमं बलिमाहार्षं तेभ्य इमं बलिमुपाकरोमि इति।।

कलशश्च दर्वी च नवे शिक्ये स्थापिते। तत्र कलशाद्गृहीत्वा सक्तुभिर्‌र्वीं पूरयित्वा तां गृहीत्वा गृहान्निष्क्रम्य समीपे देशे प्राच्यां दिशि शुचौ देशेऽप आसिच्य मन्त्रेण सक्तूञ्जुहोति। प्रक्षिपतीत्यर्थ। संहताभ्यां पाणिभ्यां ततो नमस्करोति मन्त्रेण। हुत्वेति वचनादग्नौ प्राप्ते तन्निवृत्यर्थं शुचौ देश इति वचनम्‌।।२.१.९।।

१०.प्रदक्षिणं परीत्य पश्चाद्बलेरुपविश्य सर्पोऽसि सर्पतां सर्पाणामधिपतिरस्यन्नेन मनुष्यांस्त्रायसेऽपूपेन सर्पान्यज्ञेन देवांस्त्वयि मा सन्तं त्वयि सन्त सर्पा मा हिंसिर्ष्ध्रुाुवां ते परिददामि इति।।

ब्रूयादिति शेष। प्रदक्षिणं परीत्य बलिम्‌। पश्चादस्योपविश्याऽऽह मन्त्रम्‌। बलिग्रहणं पश्चाच्छब्दस्य कालवाचित्वशङ्‌कानिवृत्यर्थम्‌। कालवाचित्वे सति सर्वाहुत्यन्तरमेव स्यात्‌। मन्त्रसंज्ञकोऽयं मन्त्र। तथा चोक्तम्‌ ’इदं कार्यमनेनेति न क्वचिद्दृश्यते विधि। लिङ्‌गादेवेदमर्थत्वं येषां ते मन्त्रसंज्ञका’ इति। तस्मादुपांशुर्भवति। यथाऽऽहु-’गृह्यकर्मणि सर्वत्र जपानुमन्त्रणाभिमन्त्रणोपस्थानमन्त्रकरणमन्त्रा उपांशु प्रयोक्तव्या’इति।।२.१.१०।।

११.्ध्राुवामुं ते ्ध्राुवामुं त इत्यमात्याननुपूर्वम्‌।।

परिदद्यादिति शेष। उत्तरत्र दृष्ट परिददामिशब्दोऽत्रापि सम्बध्यते। साकाङ्‌क्षत्वादस्य मन्त्रस्य। वीप्साद्विर्वचनं प्रत्यमात्यं परिदानस्याभ्यास कार्यो न सर्वेषां नामानि निर्दिश्य सकृद्वक्तव्यमित्येवमर्थम्‌। पूर्वं पुत्रान्निवेदयति। ्ध्राुव देवदत्तं ते परिददामीति। ततोऽप्रत्ता दुहितॄ। ्ध्राुव सावित्रीं ते परिददामीति। ततो भार्याम्‌। ्ध्राुव सत्यवतीं ते परिदादामीति।।२.१.११।।

१२.्ध्राुव मां ते परिददामीत्यात्मानमन्तत।।

परिदद्यादिति शेष। उपदेशादेवान्तत इति सिद्धेऽन्ततोवचनं पूर्वेण सम्बन्धार्थम्‌। तेन पूर्वत्र परिददामीतिशब्द सिद्ध।।२.१.१२।।

१३.नैनमन्तरा व्यवेयुरा परिदानात्‌।।

एनं बलिमात्मानं चान्तरा न व्यवेयु केचिदपु परिदानपर्यन्तम्‌। आ परिदानादिति वचनात्‌। पूर्वमन्त्रसाध्यक्रिया परिदानमिति गम्यते। परिददामीति मन्त्रलिङ्‌गात्‌।।२.१.१३।।

१४.सर्पदेवजनेभ्य स्वाहेति सायं प्रातर्बलिं हरेदा प्रत्यवरोहणात्‌।।

कलशासत्क्तूनां दर्वीं पूरयित्वा शुचौ देशे मन्त्रेण बलिं हरेदा प्रत्यवरोहणात्सायं प्रातश्च। आ चतुर्दश्या आ पौर्णमास्या वा यस्मिन्नहनि प्रत्यवरोहणं करोति। मन्त्रोपदेशो नियमार्थ। मन्त्र एव भवति नान्यो विधिरिति। सक्तवस्तावन्न निवर्तन्ते। कलशपूरणस्यादृष्टार्थत्वप्रसङ्‌गात्‌। दर्वीं च न निवर्तते। दर्वीं च बलिहरणीमित्यत्र ’बलिहरणीम्‌’ (गृ.२.२.२) इति विशेषणस्येदमर्थत्वात्‌। शुचिर्देशश्च न निवर्तते बलिहरणस्य भूमिसाध्यत्वेन प्रसिद्धत्वात्‌। अन्यत्सर्वं निवर्तते।।२.१.१४।।

१५.प्रसंख्याय हैके तावतो बलींस्तदहरेवोपहरन्ति।।

श्रावणीं प्रतपदमारभ्य यस्मिन्नहनि प्रत्यवरोहणं करोति मार्गशीर्षचतुर्दश्यां पौर्णमास्यां वा तस्मादर्वाचीनेष्वहसु यावन्त क्षयवृद्धभ्यां परिगणनया प्रातसायंकालास्तावतो बलींस्तदहरेव दद्यादित्येके मन्यन्ते। हशब्दोऽभिमतत्वज्ञापनार्थ सर्वत्र।।२.१.१५।।