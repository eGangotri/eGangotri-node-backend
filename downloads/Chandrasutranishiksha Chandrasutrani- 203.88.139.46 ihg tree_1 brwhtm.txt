0
चान्द्रवर्णसूत्राणि
1
स्थानकरणप्रयत्नेभ्यो वर्णा जायन्ते ।।1।।
2
तत्र स्थानम् ।।2।।
3
कण्ठोऽकुहविसर्जनीयानाम् ।।3।।
4
कण्ठतालुकमिदेदैताम् ।।4।।
5
कण्ठोष्ठमुदोदौताम् ।।5।।
6
मूर्धा ऋटुरषाणाम् ।।6।।
7
दन्ता ऌतुलसानाम् ।।7।।
8
नासिकानुस्वास्य ।।8।।
9
स्वस्थानानुनासिका ङञणनमाः ।।9।।
10
ताल्विचुयशानाम् ।।10।।
11
ओष्ठावुपूपध्मानीयानाम् ।।11।।
12
दन्तोष्ठं वकारस्य ।।12।।
13
जिह्वामूलं जिह्वामूलीयस्य ।।13।।
14
करणम् ।।14।।
15
जिह्वाग्रं दन्त्यानाम् ।।15।।
16
जिह्वोपाग्रं शिरस्यानाम् ।।16।।
17
जिह्वामध्यं तालव्यानाम् ।।17।।
18
शेषाः स्वस्थानकरणाः ।।18।।
19
प्रयत्नो द्विविध आभ्यन्तरो बाह्यश्च ।।19।।
20
तत्राभ्यन्तरः ।।20।।
21
संवृतत्वं विवृतत्वं स्पृष्टत्वमीषत्स्पृष्टत्वं च ।।21।।
22
विवृतत्वं स्वराणामूष्मणां च ।।22।।
23
तेभ्यो विवृततरत्वेदोतोः ।।23।।
24
ताभ्यामैदौतोस्ताभ्यामप्यकारस्य ।।24।।
25
स्पृष्टत्वं स्पर्शानाम् ।।25।।
26
ईषत्स्पृष्टत्वमन्तःस्थानाम् ।।26।।
27
बाह्यः ।।27।।
28
वर्गाणां प्रथमद्वितीयाः शषसा विसर्जनीयजिह्वामूलीयोपध्मान विवृतकण्ठाः श्वासानुप्रदाना अघोषाः ।।28।।
29
प्रथमतृतीयपञ्चमा अन्तःस्थाश्चाल्पप्राणाः ।।29।।
30
इतरे महाप्राणाः ।।30।।
31
तृतीयचतुर्थपञ्चमाः सानुस्वारान्तःस्थहाकाराः संवृतकण्ठा न
32
द्वितीयचतुर्थाः शषसहकाराश्चोष्माणः ।।32।।
33
कादयो मावसानाः स्पर्शाः ।।33।। अन्तःस्था यरलवाः ।
34
इत्येष बाह्यप्रयत्नः ।।34।।
35
अत्र चावर्णो ह्रस्वो दीर्घः प्लुत इति त्रिधा भिन्नः ।।35
36
प्रत्येकमुदात्तानुदात्तस्वरितभेदेन चाष्टादशधा भवति ।।36।
37
एवमिवर्णोवर्णावृवर्णश्च ।।37।।
38
ऌवर्णस्य दीर्घा न सन्ति तेन स द्वादशधा भवति ।।38।।
39
सन्ध्यक्षराणां ह्रस्वाभावात्तान्यपि द्वादशधा ।।39।।
40
एकमात्रिको ह्रस्वः ।।40।।
41
द्विमात्रिको दीर्घः ।।41।।
42
त्रिमात्रिकः प्लुतः ।।42।।
43
उच्चैरुदात्तः ।।43।।
44
नीचैरनुदात्तः ।।44।।
45
समाहारः स्वरितः ।।45।।
46
स्वस्थानानुनासिको निरानुनासिकश्च ।।46।।
47
अन्तस्था द्विप्रभेदाः रेफवर्जिताः सानुनासिका निरनुनासिका
0
इति चान्द्रवर्णसूत्राणि समाप्तानि ।