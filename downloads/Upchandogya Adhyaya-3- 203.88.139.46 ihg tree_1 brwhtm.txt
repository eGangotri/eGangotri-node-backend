3.1.1
ॐ। असौ वा आदित्यो देवमधु तस्य द्यौरेव तिरश्चीनवॐ शोऽन्तरिक्षमपूपो मरीचयः पुत्राः।।1।।
3.1.2
तस्य ये प्राञ्चो रश्मयस्ता एवास्य प्राच्यो मधुनाङ्यः। ऋच एव
मधुकृत ऋग्वेद एव पुष्पं ता अमृता आपस्ता वा एता ऋचः।।2।।
3.1.3
एतमृग्वेदमभ्यतपॐ स्तस्याभितप्तस्य यशस्तेज इन्द्रियं वीर्यमन्नाद्यॐ रसोऽजायत।।3।।
3.1.4
तद्व्यक्षरत्तदादित्यमभितोऽश्रयत्तद्वा एतद्यदेतदादित्यस्य रोहितॐ रूपम्।।4।।
3.2.1
अथ येऽस्य दक्षिणा रश्मयस्ता एवास्य दक्षिणा मधुनाङ्यो
यजूॐ ष्येव मधुकृतो यजुर्वेद एव पुष्पं ता अमृता आपः।।1।।
3.2.2
तानि वा एतानि यजूॐ ष्येतं यजुर्वेदमभ्यतपॐ स्तस्याभि-
तप्तस्य यशस्तेज इन्द्रियं वीर्यमन्नाद्यॐ रसोऽजायत।।2।।
3.2.3
तद्व्यक्षरत्तदादित्यमभितोऽश्रयत्तद्वा एतद्यदेतदादित्यस्य शुक्लॐरूपम्।।3।।3.3.1
अथ येऽस्य प्रत्यञ्चो रश्मयस्ता एवास्य प्रतीच्यो मधुनाङ्यः
सामान्येव मधुकृतः सामवेद एव पुष्पं ता अमृता आपः।।1।।
3.3.3
तद्व्यक्षरत्तदादित्यमभितोऽश्रयत्तद्वा एतद्यदेतदादित्यस्य कृष्णॐ रूपम्।।3।।

3.4.1
अथ येऽस्योदञ्चो रश्मयस्ता एवास्योदीच्यो मधुनाङ्योऽथर्वाङ्गि-
रस एव मधुकृत इतिहासपुराणं पुष्पं ता अमृता आपः।।1।।
3.4.2
ते वा एतेऽथर्वाङ्गिरस एतदितिहासपुराणमभ्यतपॐ स्तस्याभि-
तप्तस्य यशस्तेज इन्द्रियं वीर्यमन्नाद्यॐ रसोऽजायत।।2।।
3.4.3
तद्व्यक्षरत्तदादित्यमभितोऽश्रयत्तद्वा एतद्यदेतदादित्यस्य परः कृष्णॐ रूपम्।।3।।3.5.1
अथ येऽस्योर्ध्वा रश्मयस्ता एवास्योर्ध्वा मधुनाङ्यो गुह्या
एवाऽऽदेशा मधुकृतो ब्रह्मैव पुष्पं ता अमृता आपः।।1।।
3.5.2
ते वा एते गुह्या आदेशा एतद्ब्रह्माभ्यतपॐ स्तस्याभि-
तप्तस्य यशस्तेज इन्द्रियं वीर्यमन्नाद्यॐ रसोऽजायत।।2।।
3.5.3
तद्व्यक्षरत्तदादित्यमभितोऽश्रयत्तद्वा एतद्यदेतदादित्यस्य मध्ये क्षोभत इव।।3।।
3.5.4
ते वा एते रसानाॐरसा वेदा हि रसास्तेषामेते रसास्तानि
वा एतान्यमृतानाममृतानि वेदा ह्यमृतास्तेषामेतान्यमृतानि।।4।।
3.6.1
तद्यत्प्रथमममृतं तद्वसव उपजीवन्त्यग्निना मुखेन न वै
देवा अश्नन्ति न पिबन्त्येतदेवामृतं दृष्ट्वा तृप्यन्ति।।1।।
3.6.2
त एतदेव रूपमभिसंविशन्त्येतस्माद्रूपादुद्यन्ति।।2।।
3.6.3
स य एतदेवननृतं वेद वसूनामेवैको भूत्वाऽग्निनैव मुखेनैतदेवामृतं
दृष्ट्वा तृप्यति स एतदेव रूपमभिसंविशत्येतस्माद्रूपादुदेति।।3।।
3.6.4
स यावदादित्यः पुरस्तादुदेता पश्चादस्तमेता वसूनामेव तावदाधिपत्यॐ स्वाराज्यं पर्येता।।4।।

3.7.1
अथ यद्द्वितीयममृतं तद्रुद्रा उपजीवन्तीन्द्रेण मुखेन
न वै देवा अश्नन्ति न पिबन्त्येतदेवामृतं दृष्ट्वा तृप्यन्ति।।1।।
3.7.2
त एतदेव रूपमभिसंविशन्त्येतस्माद्रूपादुद्यन्ति।।2।।
3.7.3
स य एतदेवममृतं वेद रुद्राणामेवैको भूत्वेन्द्रेणेव मुखेनैतदेवामृतं
दृष्ट्वा तृप्यति स एतदेव रूपमभिसंविशत्येतस्माद्रूपादुदेति।।3।।
3.7.4
स यावदादित्यः पुरस्तादुदेता द्विस्तावद्दक्षिणत उदेतोत्तरतोऽस्तमेता
रुद्राणामेव तावदाधिपत्यॐ स्वाराज्यं पर्येता।।4।।3.8.1
अथ यत्तृतीयममृतं तदादित्या उपजीवन्ति वरुणेन मुखेन
न वै देवा अश्नन्ति न पिबन्त्येतदेवामृतं दृष्ट्वा तृप्यन्ति।।1।।
3.8.2
त एतदेव रूपमभिसंविशन्त्येतस्माद्रूपादुद्यन्ति।।2।।
3.8.3
स य एतदेवममृतं वेदाऽऽदित्यानामेवैको भूत्वा वरुणेनैव मुखेनैत-
देवामृतं दृष्ट्वा तृप्यति स एतदेव रूपमभिसंविशत्येतस्माद्रूपादुदेति।।3।।
3.8.4
स यावदादित्यो दक्षिणत उदेतोत्तरतोऽस्तमेता द्विस्तावत्पश्चादुदेता
पुरस्तादस्तमेताऽऽदित्यानामेव तावदाध्पत्यॐ स्वाराज्यं पर्येता।।4।।
3.9.1
अथ यच्चतुर्थममृतं तन्मरुत उपजीवन्ति सोमेन मुखेन
न वै देवा अश्नन्ति न पिबन्त्येतदेवामृतं दृष्ट्वा तृप्यन्ति।।1।।
3.9.2
त एतदेव रूपमभिसंविशन्त्येतस्माद्रूपादुद्यन्ति।।2।।
3.9.3
स य एतदेवममृतं वेद मरुतामेवैको भूत्वा सोमेनैव मुखेनैतदेवामृतं
दृष्ट्वा तृप्यति स एतदेव रूपमभिसंविशत्येतस्माद्रूपादुदेति।।3।।
3.9.4
स यावदादित्यः पश्चादुदेता पुरस्तादस्तमेता द्विस्तावदुत्तरत उदेता
दक्षिणतोऽस्तमेता मरुतामेव तावदाधिपत्यॐ स्वाराज्यं पर्येता।।4।।3.10.1
अथ यत्पञ्चमममृतं तत्साध्या उपजीवन्ति ब्रह्मणा मुखेन
न वै देवा अश्नन्ति न पिबन्त्येतदेवामृतं दृष्ट्वा तृप्यन्ति।।1।।
3.10.2
त एतदेव रूपमभिसंविशन्त्येतस्माद्रूपादुद्यन्ति।।2।।
3.10.3
स य एतदेवममृतं वेद साध्यानामेवैको भूत्वा ब्रह्मणैव मुखेनैत-
देवामृतं दृष्ट्वा तृप्यति स एतदेव रूपमभिसंविशत्येतस्माद्रूपादुदेति।।3।।
3.10.4
स यावदादित्य उत्तरत उदेता दक्षिणोऽस्तमेता द्विस्तावदूर्ध्व
उदेताऽर्वागस्तमेता साध्यानामेव तावदाधिपत्यॐ स्वाराज्यं पर्येता।।4।।
3.11.1
अथ तत ऊर्ध्व उदेत्य नैवोदेता नास्तमेतैकल एव मध्ये स्थाता तदेष श्लोकः।।1।।
3.11.2
न वै तत्र न निम्लोच नोदियाय कदाचन।
देवास्तेनाहॐ सत्येन मा विराधिषि ब्रह्मणेति।।2।।
3.11.3
न ह वा अस्मा उदेति न निम्लोचति सकृद्दिवा
हैवास्मै भवति य एतामेवं ब्रह्मोपनिषदं वेद।।3।।
3.11.4
तद्धैतद्ब्रह्मा प्रजापतय उवाच प्रजापतिर्मनवे मनुः प्रजाभ्यस्त-
द्धैतदुद्दालकायाऽऽरुणये ज्येष्ठाय पुत्राय पिता ब्रह्म प्रोवाच।।4।।
3.11.5
इदं वाव तज्ज्येष्ठाय पुत्राय पिता ब्रह्म प्रब्रूयात्प्रणाय्याय वाऽन्तेवासिने।।5।।
3.11.6
नान्यस्मै कस्मैचन यद्यप्यस्मा इमामद्भिः परिगृहीतां धनस्य
पूर्णां दद्यादेतदेव ततो भूय इत्येतदेव ततो भूय इति।।6।।3.12.1
गायत्री वा इदॐ सर्वं भूतं यदिदं किञ्च वाग्वै
गायत्री वाग्वा इदॐ सर्वं भूतं गायति च त्रायते च।।1।।
3.12.2
या वै सा गायत्रीयं वाव सा येयं पृथिव्यस्याॐ हीदॐ सर्वं भूतं प्रतिष्ठितमेतामेव नातिशीयते।।2।।
3.12.3
या वै सा पृथिवीयं वाव सा यदिदमस्मिन्पुरुषे शरीरमस्मिन्हीमे प्राणाः प्रतिष्ठिता एतदेव नातिशीयन्ते।।3।।
3.12.4
यद्वै तत्पुरुषे शरीरमिदं वाव तद्यदिदमस्मिन्नन्तः पुरुषे
हृदयमस्मिन्हीमे प्राणाः प्रतिष्ठिता एतदेव नातिशीयन्ते।।4।।
3.12.5
सैषा चतुष्पदा षड्विधा गायत्री तदेतदृचाऽभ्यनूक्तम्।।5।।
3.12.6
तावानस्य महिमा ततो ज्यायाॐ श्च पूरुषः। पादोऽस्य सर्वा भूतानि त्रिपादस्यामृतं दिवीति।।6।।
3.12.7
यद्वै तद्ब्रह्मेतीदं वाव तद्योऽयं बहिर्धा पुरुषादाकाशो यो है स बहिर्धा पुरुषादाकाशः।।7।।
3.12.8
अयं वाव स योऽयमन्तः पुरुष आकाशो यो वै सोऽन्तः पुरुष आकाशः।।8।।
3.12.9
अयं वाव स योऽयमन्तर्हृदय आकाशस्तदेतत्पूर्णमप्रवर्ति पूर्णामप्रवर्तिनीॐ श्रियं लभते य एवं वेद।।9।।
3.13.1
तस्य ह वा एतस्य हृदयस्य पञ्च देवसुषयः स योऽस्य प्राङ्सुषिः स प्राणस्तच्चक्षुः
स आदित्यस्तदेतत्तेजोऽन्नाद्यमित्युपासीत तेजस्व्यन्नादो भवति य एवं वेद।।1।।
3.13.2
अथ योऽस्य दक्षिणः सुषिः स व्यानस्तच्छ्रोत्रॐ स चन्द्रमास्त-
देतच्छ्रीश्च यशश्चेत्युपासीत श्रीमान्यशस्वी भवति य एवं वेद।।2।।
3.13.3
अथ योऽस्य प्रत्यङ्सुषिः सोऽपानः सा वाक्सोऽग्निस्तदेतद्ब्रह्मवर्च-
समन्नाद्यमित्युपासीत ब्रह्मवर्चस्यन्नादो भवति य एवं वेद।।3।।
3.13.4
अथ योऽस्योदङ्सुषिः स समानस्तन्मनः स पर्जन्यस्तदेतत्कीर्तिश्च
व्युष्टिश्चेत्युपासीत कीर्तिमान्व्युष्टिमान्भवति य एवं वेद।।4।।
3.13.5
अथ योऽस्योर्ध्वः सुषिः स उदानः स वायुः स आकाशस्तदेत-
दोजश्च महश्चेत्युपासीतौजस्वी महस्वान्भवति य एवं वेद।।5।।
3.13.6
ते वा एते पञ्च ब्रह्मपुरुषाः स्वर्गस्य लोकस्य द्वारपाः स य एतानेवं पञ्च
ब्रह्मपुरुषान्स्वर्गस्य लोकस्य द्वारपान्वेदास्य कुले वीरो जायते प्रतिपद्यते
स्वर्गं लोकं य एतानेवं पञ्च ब्रह्मपुरुषान्स्वर्गस्य लोकस्य द्वारपान्वेद।।6।।
3.13.7
अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषूत्तमेषु लोकेष्विदं
वाव तद्यदिदमस्मिन्नन्तः पुरुषे ज्योतिस्तस्यैषा दृष्टिर्यत्रैतदस्मिञ्छरीरे सॐ स्पर्शेनोष्णिमानं
विजानाति तस्यैषा श्रुतिर्यत्रैतत्कर्णावपिगृह्य निनदमिव नदथुरिवाग्नेरिव ज्वलत उपशृणोति
तदेतद्दृष्टं च श्रुतं चेत्युपासीत चक्षुष्यः श्रुतो भवति य एवं वेद य एवं वेद।।7।।3.14.1
सर्वं खल्विदं ब्रह्म तज्जलानिति शान्त उपासीत। अथ खलुक्रतुमयः पुरुषो
यथाक्रतुरस्मिँल्लोके पुरुषो भवति तथेतः प्रेत्य भवति स क्रतुं कुर्वीत।।1।।
3.14.2
मनोमयः प्राणशरीरो भारूपः सत्यसङ्कल्प आकाशात्मा सर्वकर्मा
सर्वकामः सर्वगन्धः सर्वरसः सर्वमिदमभ्यात्तोऽवाक्यनादरः।।2।।
3.14.3
एष म आत्माऽन्तर्हृदयेऽणीयान्व्रीहेर्वा यवाद्वा सर्षपाद्वा श्यामाकाद्वा श्यामाकतण्डुलाद्वैष
म आत्माऽन्तर्हृदये ज्यायान्पृथिव्या ज्यायानन्तरिक्षाज्ज्यायान्दिवो ज्यायानेभ्यो लोकेभ्यः।।3।।
3.14.4
सर्वकर्मा सर्वकामः सर्वगन्धः सर्वरसः सर्वमिदभ्यात्तोऽवाक्यनादर एष
म आत्माऽन्तर्ह्यदय एतद्ब्रह्मैतमितः प्रेत्याभिसम्भवितास्मीति यस्य
स्यादद्धा न विचिकित्साऽस्तीति ह स्माऽऽह शाण्डिल्यः शाण्डिल्यः।।4।।3.15.1
अन्तरिक्षोदरः कोशो भूमिबुध्नो न जीर्यति दिशो ह्यस्य स्रक्तयो
द्यौरस्योत्तरं बिलॐ स एष कोशो वसुधानस्तस्मिन्विश्वमिदॐ श्रितम्।।1।।
3.15.2
तस्य प्राची दिग्जुहूर्मान सहमाना नाम दक्षिणा राज्ञी नाम प्रतीची
सुभूता नामोदीची तासां वायुर्वत्सः स य एतमेवं वायुं दिशां वत्सं वेद न
पुत्ररोदॐ रोदिति सोऽहमेतमेवं वायुं दिशां वत्सं वेद मा पुत्ररोदॐ रुदम्।।2।।
3.15.3
अरिष्टं कोशं प्रपद्येऽमुनाऽमुनाऽमुना प्राणं प्रपद्येऽमुनाऽमुनाऽमुना भूः प्रपद्ये-
ऽमुनाऽमुनाऽमुना भुवः प्रपद्येऽमुनाऽमुनाऽमुना स्वः प्रपद्येऽमुनाऽमुनाऽमुना।।3।।
3.15.4
स यदवोचं प्राणं प्रपद्य इति प्राणो वा इदॐसर्वं भूतं यदिदं किञ्च तमेव तत्प्रापत्सि।।4।।
3.15.5
अथ यदवीचं भूः प्रपद्य इति पृथिवीं प्रपद्येऽन्तरिक्षं प्रपद्ये दिवं प्रपद्य इत्येव तदवोचम्।।5।।
3.15.6
अथ यदवोचं भुवः प्रपद्य इत्यग्निं प्रपद्ये वायुं प्रपद्य आदित्यं प्रपद्य इत्येव तदवोचम्।।6।।
3.15.7
अथ यदवोचॐ स्वः प्रपद्य इत्यृग्वेदं प्रपद्ये यजुर्वेदं प्रपद्ये सामदेवं प्रपद्य इत्येव तदवोचं तदवोचम्।।7।।
3.16.1
पुरुषो वाव यज्ञस्तस्य यानि चतुर्विॐ शतिवर्षाणि तत्प्रातः सवनं चतुर्विॐ शत्यक्षरा गायत्री
गायत्रं प्रातः सवनं तदस्य वसवोऽन्वायत्ताः प्राणा वाव वसव एते हीदॐ सर्वं वासयन्ति।।1।।
3.16.2
तं चेदेतस्मिन्वयसि किञ्चिदुपतपेत्स ब्रूयात्प्राणा वसव इदं मे प्रातःसवनं माध्यन्दिनँ सवन-
मनुसन्तनुतेति माऽहं प्राणानां बसूनां मध्ये यज्ञो विलोप्सीयेत्युद्धैव तत एत्यगदो ह भवति।।2।।
3.16.3
अथ यानि चतुश्चत्वारिॐ शद्वर्षाणि तन्माध्यन्दिनॐ सवनं चतुश्चत्वारिॐ शदक्षरा
त्रिष्टुप्त्रैष्टुभंमाध्यन्दिनॐ  सवनं तदस्य पुद्रा अन्वायत्ताः प्राणा वाव रुद्रा एते हीदॐ सर्वॐ रोदयन्ति।।3।।
3.16.4
तं चेदेतस्मिन्वयसि किञ्चिदुपतपेत्स ब्रूयात्प्राणा रुद्रा इदं मे माध्यन्दिनॐ सवनं तृतीयसवनमनु-
सन्तनुतेति माऽहं प्राणानाॐ रुद्राणां मध्ये यज्ञो विलोप्सीयेत्युद्वैव तत एत्यगदो ह भवति।।4।।
3.16.5
अथ यान्यष्टाचत्वारिॐ शद्वर्षाणि तत्तृतीयसवनमष्टाचत्वारिॐ शदक्षरा जगती जागतं
तृतीयसवनं तदस्याऽऽदित्या अन्वायत्ताः प्राणा वावाऽऽदित्या एते हीदॐ सर्वमाददते।।5।।
3.16.6
तं चेदेतस्मिन्वयसि किञ्चिदुपतपेत्स ब्रूयात्प्राणा आदित्या इदं मे तृतीयसवनमायुरनुसन्तनु-
तेति माऽहं प्राणानामादित्यानां मध्ये यज्ञो विलोप्सीयेत्युद्धैव तत एत्यगदो हैव भवति।।6।।
3.16.7
एतद्ध स्म वै तद्विद्वानाह महिदास ऐतरेयः स किं म एतदुपतपसि योऽहमनेन न
प्रेष्यामीति स ह षोडशं वर्षशतमजीवत् प्र ह षोडशतं जीवति य एवं वेद।।7।।
3.17.1
स यदशिशिषति यत्पिपासति यन्न रमते ता अस्य दीक्षाः।।1।।
3.17.2
अथ यदश्नाति यत्पिबति यद्रमते तदुपसदैरेति।।2।।
3.17.3
अथ यद्धसति यज्जक्षति यन्मैथुनं चरति स्तुतशस्रैरेव तदेति।।3।।
3.17.4
अथ यत्तपो दानमार्जवमहिॐ सा सत्यवचनमिति ता अस्य दक्षिणाः।।4।।
3.17.5
तस्मादाहुः सोष्यत्यसोष्टेति पुनरुत्पादनमेवास्य तन्मरणमेवावभृथः।।5।।
3.17.6
तद्धैतद्घोर आङ्गिरसः कृष्णाय देवकीपुत्रायोक्त्वोवाचापिपास एव स बभूव सोऽन्त-
वेलायामेतत्त्रयं प्रतिपद्येताक्षितमस्यच्युतमसि प्राणसॐ शितमसीति तत्रैते द्वे ऋचौ भवतः।।6।।
3.17.7
आदित्प्रत्नस्य रेतसः। उद्वयं तमसस्परि ज्येतिः पश्यन्त उत्तरॐ स्वः
पश्यन्त उत्तरं देवं देवत्रा सूर्यमग्नम ज्योतिरुत्तममिति ज्योतिरुत्तममिति।।7।।3.18.1
मनो ब्रह्मेत्युपासीतेत्यध्यात्ममथाधिदैवतमाकाशो ब्रह्मेत्युभयमादिष्टं भवत्यध्यात्मं चाधिदैवतं च।।1।।
3.18.2
तदेतच्चतुष्पाद्ब्रह्म वाक्पादः प्राणः पादश्चक्षुः पादः श्रोत्रं पाद इत्यध्यात्ममथाधिदैवतमग्निः
पादो वायुः पाद आदित्यः पादो दिशः पाद इत्युभयमेवाऽऽदिष्टं भवत्यध्यात्मं चैवाधिदैवतं च।।2।।
3.18.3
वागेव ब्रह्मणश्चतुर्थः पादः सोऽग्निना ज्योतिषा भाति च तपति
च भाति च तपति च कीर्त्या यशसा ब्रह्मवर्चसेन य एवं वेद।।3।।
3.18.4
प्राण एव ब्रह्मणश्चतुर्थः पादः स वायुना ज्योतिषा भाति च तपति
च भाति च तपति त कीर्त्या यशसा ब्रह्मवर्चसेन य एवं वेद।।4।।
3.18.5
चक्षुरेव ब्रह्मणश्चतुर्थः पादः स आदित्येन ज्योतिषा भाति च
तपति च भाति च तपति च कीर्त्या यशसा ब्रह्मवर्चसेन य एवं वेद।।5।।
3.18.6
श्रोत्रमेव ब्रह्मणश्चतुर्थः पादः स दिग्भिर्ज्योतिषा भाति च तपति च
भाति च तपति च कीर्त्या यशसा ब्रह्मवर्चसेन य एवं वेद।।6।।3.19.1
आदित्यो ब्रह्मेत्यादेशस्तस्योपव्याख्यानमसदेवेदमग्र आसीत्। तत्सदासीत्तत्समभवत्तदाण्डं निरवर्तत
तत्संवत्सरस्य मात्रामशयत तन्निरभिद्यत ते आण्डकपाले रजतं च सुवर्णं चाभावताम्।।1।।
3.19.2
तद्यद्रजतॐ सेयं पृथिवी यत्सुवर्णॐ सा द्यौर्यज्जरायु ते पर्वता यदुल्बॐ
स मेघो नीहारो या धमनयस्ता नद्यो यद्वास्तेयमुदकॐ स समुद्रः।।2।।
3.19.3
अथ यत्तदजायत सोऽसावादित्यस्तं जायमानं घोषा उलूलवोऽनूद-
तिष्ठन्त्सर्वाणि च भूतानि सर्वे च कामास्तस्मात्तस्योदयं प्रति प्रत्यायनं
प्रति घोषा उलूलवोऽनूत्तिष्ठन्ति सर्वाणि च भूतानि सर्वे च कामाः।।3।।
3.19.4
स य एतमेवं विद्वानादित्यं ब्रह्मेत्युपास्तेऽभ्याशो ह यदेनॐ
साधवो घोषा आ च गच्छेयुरुप च निम्रेचेरन्निम्रेडेरन्।।4।।