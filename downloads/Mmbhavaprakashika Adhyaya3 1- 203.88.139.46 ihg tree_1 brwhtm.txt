भाष्ये - तद्दुर्धर्षणत्वहेतुभिरिति, प्रथमाध्यायार्थदुर्धषर्णत्वहेतुभिरित्यर्थः, अनेन द्वितीयाध्यायार्थस्य प्रथमाध्यायशेषत्वं रव्यापितम्् । अत एव द्वितीयाध्यायार्थः तृतीयान्तपदाभ्यां निर्दिष्टः "सह युक्त्तेऽप्रधान' इति हि स्मृतिः, इदानीमिति व्याख्येयं पदम्् । विषयिचिन्ता क्रियत इत्यर्थः इति - प्राप्तेरप्यनुभवरूपतया उपासनप्राप्त्योः तृतीयचतुथर्ाध्यायप्रतिपाद्ययोः ब्रह्मविषयकतया विषयिचिन्तात्वेन क्रोडीकारो युक्त्त इति भावः, भाष्ये - लोकान्तरेषु सञ्चरतो जाग्रत इति, लोकन्तरेषु सञ्चरतो जाग्रतो दोषा इति वैराग्यपदार्थ उक्त्तः । अत एव हि सन्ध्याधिकरणे एवं कर्मानुरूपगमनागमनजन्मादियोगेन जाग्रतो जीवस्य दुःखित्वं ख्यापितमिति भाष्यकारः स्वयमेव वक्ष्यति । परैश्च यस्य पूर्वस्मिन्् पादे जाग्रदवस्थायामिह लोकपरलोकसञ्चार उक्त्तः, तस्यैव जीवस्य अवस्थाभेदः स्वयंज्योतिस्स्वसिद्धयर्थं प्रपञ्च्यत इति तत्रैवाधिकरण उक्त्तम्् । भाष्ये - स्वपत इति, स्वप्नावस्थस्य ग्रहणं सुषुप्तपदसमभिव्याहारेण  गौबलीवर्दन्यायात््  सुषुप्तस्येति  भूतत्वमविवक्षितम््,  अत्रावैरूप्याय  सुस्वपत  इति  शत्रन्ततया  निर्देशे कर्तव्ये निष्ठान्ततया निर्देशः, "तत्रैतत्सुप्तः समस्तः सम्प्रसन्नः स्वप्नं न विजानाति, यदा सुषुप्तः स्वप्नं  न  कथञ्चन पश्यति' इत्यादि  श्रुतिनिर्देशाभिप्रायेणेति
द्रष्टव्यम्् । कल्यागुणकरत्वञ्चेति भाष्यानन्तरमितिशब्दः अध्याहर्त्तव्यः, सच प्रकारवचनः, ततश्च उभयलिङ्गत्वं सर्वस्मात्परत्वं फलप्रदत्वमित्येवंरूपोऽर्थः प्रतिपाद्यत इति, एवञ्च प्रतिपाद्यत इति एकवचनस्य बहुवचनान्तदोषशब्दानन्वयेऽपि नानुपपत्तिः ।   केचित्तु "आदिञिटुडवः' कर्मणोरोमन्थतषोभ्यां वर्त्तिचरोः "दिवादिभ्यो भुव्यच्वे'रित्यादिवत्् प्रत्येकमभिसम्बन्धादेकवचनम्् समर्थयमानाः सर्वोत्तरत्वफलप्रदत्वयोरपि कल्याणगुणाकरत्वान्तर्भावं मन्यमाना इति शब्दाध्याहरं न ममृषिरे । ननु पूर्वद्विकार्थानुक्रमण एव निरस्तनिखिलदोषगन्धस्यापरिमितगुणसागरस्य प्रतिपादितत्वाभिधानात्् परस्य ब्रह्मणः तद्रहितता कल्याणगुणाकरत्वं च प्रतिपाद्यत इति भाष्यमसङ्गतमिति चेत््, उभयलिङ्गपादस्य सद्दार्ढ्याथर्त्वेन वैयर्थ्याददोषः । ननु लोकान्तरे सञ्चरतो     जीवस्य दोषाः प्रतिपाद्यन्त इति यदभाषि, तदभ्युपगम्यते प्रथमपादे  तथा प्रतिपादनात््. तथाहि प्रथमे तावदधिकरणे संसारदुःखायतनस्य भूतेन्द्रियसङ्घातरूपस्य सूक्ष्मदेहस्य इह परत्र च गतागतयोरनुवृत्तिरस्तीति निरूप्यते, तत्रैव "भाक्त्तं वाऽनात्मवित्त्वा'दिति सूत्रेण देवभृत्यभावमवलम्ब्य तत्प्रयुक्त्तक्लेशकरं बितस्य स्वर्गभोगानुभवस्य प्रक्षीणत्वं सातिशयत्वञ्चाविष्कृतम््, द्वितीयाधिकरणे सूक्ष्मदेहस्यापि कारणतया सकलसंसारक्लेशनिदानस्य कर्मबन्धस्य मुक्त्तिपर्यन्तमनुवृत्तिर्निरूपयिष्यते । तत्रैव स्वर्गभोगस्य क्षयिष्णुत्वञ्च "कृतात्यये' इति सूत्रभागेन दर्शयिष्यते, एवमनेकदोषदुष्टस्यापि स्वर्गभोगजनकं यागादिकमपि यावज्जीवकर्त्तव्यस्नानसन्ध्यावन्दनादिविहितानुष्ठाननिषिद्धपरिहाररूपबहुविधक्लेशसाध्यस्मार्त्ताचारसापेक्षत्वादिति दुष्करमिति "चरणा'दित्यादिसूत्रैः प्रकटीकरिष्यते; अनिष्टादिकारिणान्तु ग्रामं गच्छन्वृक्षमूलान्युपसर्पति इति न्यायेनापि स्वर्गप्राप्तिर्नास्ति, यमसदने रौरवादिषु च भूयान्् यातनानुभवः कीटादिजन्मप्राप्तिश्च तृतीये वर्णयिष्यते, चतुर्थे स्वर्गादवरोहतां आकाशादिभावश्रवणात्् तदभिमानिदेवतानामिव आकाशादिशरीरित्वप्रयुक्त्तः कियान्् द्विभोगानुभवोऽस्तीति शङ्कावारणाय आकाशदिषु संश्लेषमात्रमिति वर्णयिष्यते । । पञ्चमे चिरमचिरं वाऽवस्थानमित्यनियमनिरासव्याजेन व्रीह्यादिषु सुखभोगरहितमतिचिरावस्थानं दृढीकरिष्यते, तेषु         च अवस्थानं तत्तदभिमानिजीवात्मना चेत््  तल्लवनपर्यन्तमेव स्यात्् ततश्च नातिहेयत्वं सिध्द्येदिति अतिहेयत्वसिध्यै तेषु संष्लेषमात्रमिति वर्णयिष्यते, संश्लेषस्तेषां शोणषकुशूलावस्थापनावहन्नफलीकरणपाकभक्षणादिदशासु अनुवर्त्तमानः पितृवीयात्मना परिणामपर्यन्तः, पुरुषभक्षणविषयत्वं मनापन्नेषु व्रीह्यादिषु संश्लिष्टानामनुशयिनां तेषु संश्लेषस्तु व्रीह्यादिपरिणामान्तरपरम्पराक्रमेण यथाकथञ्चित्पुरुषभक्षणविषयत्वप्राप्त्यनन्तरं  तेषां तद््वीर्यात्मना परिणामपर्यन्त इति "रेतः सिग््' सूत्रे संसूचयिष्यते, तथा पुरुषवीर्यानुप्रवेशेऽपि योषितमप्राप्य तेषां न शरीरलाभः तद्वीर्यं यदि उर्ध्वरेतषां बन्ध्यादिषु प्रवर्त्तानां वा स्यात््, तदा तद्वीर्यपरिणामान्तरक्रमेण पुनरपि पुरुषभक्षणविषयत्वं प्राप्य तद्वीर्यसंषक्त्ततया रितुमतीनां योषितां गभर्गोलकप्रवेशानन्तरमेव क्कचिज्जन्मनि भोगाश्रयस्य भोगमोक्षोपयोगिनश्च शरीरस्य लाभः, तथा स उल्वावृते गर्भो दशा मासानन्तः शयित्वा यावद्वा अथ जायत इति      मातुः कुक्षौ मूत्रपुरीषवातपित्तश्लेष्मादिपूर्णे तदनुलिप्तस्य गभर्स्य उल्वाशुचिपाटवृतस्य लोहितरेतोऽशुचिबीजस्य मातुरशितपीतरसानुप्रवेशेन विवर्द्धमानस्य निरुद्धबलशक्त्तिवीर्यतेजःप्रज्ञाचेष्टस्य शयनम््, ततो योनिद्वारेण पीड्यमानस्य कष्टतरा निसृतिर्जन्मेति "योनेः शरीर'मिति सूचयिष्यते । अत एव  तस्मात्् जुगुष्सेतेति पञ्चप्रश्नीप्रतिवचनानन्तरं श्रूयते, ततश्च युक्त्तम्् इहामुत्र च सञ्चरतो दोषाः प्रतिपाद्यन्त  इति,  जागराद्यवस्थस्य  दोषाः प्रतिपाद्यन्त  इत्येतत्तुन   युज्यते,  क्कापि  तास्ववस्थासु  दोशाप्रतिपादनात््, इहामुत्र  च
सञ्चरणं जागरावस्थस्यैवेति जागरावस्थदोषप्रतिपादनस्य वैराग्यपादे फलितत्वेऽपि स्वप्नाद्यवस्थस्य दोषप्रतिपादनपराधिकरणस्यादर्शनात््, "सन्ध्ये सृष्टिराह हि' इत्यधिकरणानां उभयलिङ्गपादगतानां अत्याश्चर्यस्वाप्नपदार्थस्त्रष्ट्रत्वसुषुप्तविश्रान्त्याधारत्वादिपरमात्ममहामहिमप्रतिपादनपरत्वेन स्वप्नाद्यवस्थादोषप्रतिपादनपरत्वाभावादित्याशङ्कां निराकरोति । लोकान्तरेष्वित्यादिना फलितमित्यन्तेन ग्रन्थेन - अयम्भावः, सन्ध्याद्यधिकरणेषु स्वप्नाद्यवस्थानिरूपणस्य "नाहमत्र भोग्यं पश्यापि नाहं खल्वयमेवं सम्प्रति आत्मनं जानाति अयमहमस्तीति नो एवेमानि भूतानि विनाशमेवापीतो भवति नाहमत्र भोग्यं पश्यामि' इति प्रजापतिविद्योदितदोषसंसूचकत्वात््, "परामिध्यानात्तु तिरोहितम््' "देहयोगाद्वा सोऽपी'ति स्वप्नावस्थायां कर्मदेहसम्बन्धाधीनापहतपाप्मत्वादितिरोधानवर्णनाच्च परमात्ममहिमप्रतिपादनपरेभ्योऽप्याधिकरणेभ्यः स्वप्नाद्यवस्थस्य दोषाः फलन्तीति । प्रथमाधिकरणस्य संशयमाहेति -अवयवावयविभावे षष्ठी । किं श्रद्धादिशब्दैरिति - आदिशब्देन सोमवृष्टयादयो गृह्यन्ते । पितृयानेन पथा निवर्त्तने एष सोमो राजेति सोमशब्दस्येति - निवर्त्तनं सञ्चरणम््, अथैतमेवाध्वानं पुनर्निवर्तन्त इत्यारभ्यैव निवृत्तेः प्रतिपादयिष्यमाणत्वात््, यद्वा निवर्त्तन इति अपादाने ल्युट््  ततश्च पितृयानेन पथा यस्मात्् द्युलोकात्् निवर्त्तते, तत्र विषये "एष सोमो     राजे'ति सोमशब्दस्येत्यन्वयः, अयमर्थः "आकाशाच्छन्द्रमसम््' एष सोमो राजा तद्देवानामन्नम्् तं देवा भक्षयन्ति' इति पितृयानवाक्यस्थसोमशब्दस्य यत्सोमदेहविशिष्टजीवपरत्वं  तत्् "तस्मिन्नेतस्मिन्नग्नौ देवाः श्रद्धां जुहति तस्या आहुतेः सोमो राजा सम्भवति' इति पूर्वप्रवृत्तपञ्चाग्निविद्यावाक्यगतस्य सोमशब्दस्य सोमदेहविशिष्टपरतामवगमयति उतनेति । श्रद्धाहुत्यनन्तरवाक्यस्थ सोमशब्दस्येति - "श्रद्धां जुह्वति' इति वाक्यानन्तरं यत्तंस्या आहुतेः सोमो राजा भवतीति वाक्यं तत्स्थस्येत्यर्थः । भाष्ये  - भूतसूक्ष्माणां   सुलभत्वादिति,  भोग्यभोगोपकरणभोगस्थानवत््   भोगायतनानामपि   शरीराणां    तत्रत्यैरेव   भूतैरदृष्टाकृष्टै
रारम्भसम्भवात्् न तदर्थमितो भूतसूक्ष्मानयनापेक्षेति भावः । भाष्ये - रंहति गच्छतीत्यर्थः इति, रहि गताविति धातोः निष्पन्नत्वादितिभावः । ननु भूतसूक्ष्मपरिष्वङ्गपरप्रश्नप्रतिवचनमात्रस्यैव उपन्यसनीयतयाऽधिकोपन्यासासाङ्गत्यमित्याशङ्कयाह - प्रश्नप्रतिवचनाभ्यामित्यादिना । अत्र प्रश्नप्रतिवचनाभ्यामिति सूत्र्यते, नहि "वेत्थ यथा पञ्चम्यामाहुतावापः पुरुषवचसो भवन्ति' इति भूतसूक्ष्मपरिष्वङ्गपरप्रश्नानन्तरं सम्परिष्वङ्गपरं प्रतिवचनं दृश्यते, "यामेव कुमारस्यान्ते वाचमभासथाः ताभेव मे बूहि' इति  गौतमकर्त्तृकप्रश्नान्तरेण व्यवधानात््' इति तु पञ्चम्यामाहुतावापः पुरुषवचसो भवन्ति' इत्यस्य पाञ्चालराजकर्त्तृकप्रतिवचनस्य "वेत्थ     यथा पञ्चम्यामाहुता' विति पाञ्चालराजकर्त्तृकस्य गौत्तमप्रश्नव्यवहितप्रश्नस्योत्तरत्वासम्भवात््, एवं हि  तत्र श्रूयते "श्वेतकेतुमारुणेयं पाञ्चालराजः प्रवाहणो, वेत्थ यदितोधिप्रजाः प्रयन्ति' इति कर्मिणां गन्तव्यदेशं "वेत्थयथा पुनरावर्त्तन्ते' इति पुनरावृत्तिप्रकारं "वेत्थ पथोर्देवयानस्य पितृयाणस्य च व्यावर्तना' इति यानयोः व्यावर्त्तकाकारौ "वेत्थ यथाऽसौ लोको न सम्पूर्यते' इति अमुष्य लोकस्य अप्राप्तारं "वेत्थयथा पञ्चम्यामाहुवापः पुरुषवचसो भवन्ति' इति पञ्चम्यामाहुतावषां पुरुषवचस्त्वञ्च पप्रच्छ । निवतर्यितुं तस्य हि   प्रश्नस्य्  "इति तु पञ्चम्यामाहुतावापः पुरुषवचसो भवन्ति' इति पाञ्चालराजप्रतिवचनमिति । इमांमन्दाशङ्क इतितु - "पञ्चम्यामाहुतावापः' इत्यादिप्रतिवचनानां पाञ्चालाराजकर्तृकाणां पञ्चानां पाञ्चालराजकर्तृकप्रश्नपञ्चकाव्यवधानक्रमरूपतां दर्शयति इत्यर्थः । "यामेव कुमारस्यान्ते वाचमभाषथाः' इति गौतमप्रश्नस्य पाञ्चालराजकर्तृकपञ्चप्रश्न्यभिन्नत्वेन तद्भिन्नत्वानुपपत्तेः, यद्ययं प्रश्नः भिन्नः स्यात्् तदा एकमेव प्रतिवचनं स्यात््, अतः प्रतिवचनपञ्चकदशर्नात्् पाञ्चालराजकर्तृकाणामेव पञ्चानां प्रश्नानामुत्तरमवसीयते, अत    एव "यामेव कुमारस्यान्ते वाचमभाषथाः' इति गौतमप्रश्नस्य
पाञ्चालप्रश्नाभिन्नत्वात्् प्रश्नप्रतिवचनयोरव्यवधानरूपक्रमः सिद्ध.। नत्वत्र पञ्चानां क्रमेण प्रश्नानां प्रतिवचनानि प्रथमस्य प्रथमं द्वितीयस्य द्वितीयम्् इत्येवमितिन भ्रमितव्यम््, न ह्यत्र प्रश्नक्रमेण प्रतिवचनानि प्रवृत्तानि, अपि तु "वेत्थ यथा, पञ्चम्यामहुतौ' इति स तावदिमान््  प्रश्नात्् प्रतिवक्त्तुमजानन्् स्वापित्रे व्यवेदयत्् । सीपिच अजानन्् तमेव पाञ्चलारज पप्रच्छ । प्रश्नात््हि प्रथमतः प्रतिवचनं दृश्यते, न च प्रश्नप्रतिवचनानामानन्तर्य्यरूपः क्रमोभाष्ये न दर्शित इति चोदनीयम््, इममर्थं पप्रच्छ प्रतिब्रुवँश्चेति भाष्यग्रन्थेन तत्प्रश्नानां प्रतिवचनत्वख्यापनेन तदानन्तर्यस्य ख्यापनात्् । होतव्यद्रव्याकाङ्क्षायामिति -यद्यप्यापां पुरुषवचस्त्वविशेषितभवनक्रियासम्बन्धमात्रं शाब्दं, तथापि आहुतीनां द्रव्याकाङ्क्षायां सन्निधानेनाप एव द्रव्यत्वेन सम्बध्यन्ते, ततश्च अपरं पञ्चम्य पञ्चमस्य प्रश्नस्य, 'इति तु पञ्चम्या माहुतौ इति  तासामेवापां  पुरुषाकारेण परिणामं
वेत्थ  इति  प्रश्नवाक्यार्थः पर्यवस्यति,  न  च  अपां  सन्निहतत्वेऽपि तत्सन्निधेः पुरुष
वचस्त्वविशेषितभवनक्रियान्वयार्थतया अन्यार्थसन्निहिताभिरद्भिः आहुतीनान्न विशेषितत्वं सम्भवति, नह्यश्वेन गच्छति श्वेतेन      पटेन प्रावृत इत्युक्त्ते पटार्थसन्निहितेन श्वेतेनाश्वोऽपि विशेष्यत इति वाच्यम्् सत्यामाकाङ्क्षायामन्याथर्सन्निहितस्यापि अन्यविशेषकत्वसम्भवात््, "मूलतः शाखां परिवास्योपवेशं करोति' इत्यत्र परिवसनापादानतयाऽन्वितस्य मूलत इत्यस्य उपवेष करोतीत्यनेन साकाङ्क्षेणाऽप्यन्विस्य प्रयुक्त्तिलक्षणे दर्शितत्वादिति भावः - वाक्यान्तरस्थेति । ननु वाक्यान्तरस्थत्वेऽपि प्रयमेऽग्नौ श्रुतां  श्रद्धां परित्यज्य स्ववाक्यस्थत्वरूपसन्निधिकात्रमवलम्व्य अपो होम्यत्वेन परिकल्प्यन्त इत्येतत्कथमिति चेत््, असञ्जातविरोध्युपक्रमगतप्रश्नवाक्ये एवापां होम्यत्वस्य निर्णयात््, उपसंहारे "इति तु पञ्चम्यामाहुतावापः पुरुषवचसो भवन्ति' इत्यत्रापि  तथैव प्रतीतेः, वाक्यान्तरस्था श्रद्धा प्रश्नप्रतिवचनवाक्यमध्यस्था, अन्तरशब्दो मध्यवचनः, मध्येऽपि  तत्प्रकार एव उपपादित इति ग्रन्थकृतैव    प्रथमे श्रवणादित्यत्र वक्ष्यमाणत्वात््, ततश्च सन्दंशन्यायेनोपक्रमाधिकरणन्यायेन च तदनुगुणतयैवात्मानं लभते न तद्विरोधेनेत्यदोषः । परिणामस्यायोग्येति - इदमुपलक्षणम्् । आत्मधतर्मभूतायाः श्रद्धायामः आत्मतो निष्कृष्यहोमासम्भवाच्चेत्यपि  द्रष्टव्यम््, एतत्सर्वं  "प्रथमेऽश्रवणादिति  चेन्न  ता  एव  ह्युपपत्ते'रिति   सूत्राभिप्रेतम््  तत्रैवोपन्यसनीमय्् प्रतिपत्तिसौकर्याया नागतवेक्षणन्यायेन इहोपात्तमिति द्रष्टव्यम्् प्रश्नप्रतिवचनाभ्यामिति प्रश्नयोः निरुपणे प्रश्ननिरुपणे ताभ्यां इति व्याख्यातव्यम्् विग्रहो विवक्षित इति भावः ।।
।। त्र्यात्मकत्वात्तु भूयस्त्वात्् ।। शङ्काग्रन्थस्थपरिष्वङ्गब्देनेति । अस्य पूवर्ेणान्वयः, कथं परिष्वङ्ग इति शङ्कायामाह - त्र्यात्मकत्वादिति । भाष्यग्रन्थेन त्र्यातामकत्वात्् परिष्वङ्ग इत्यन्वयो दर्शित इति भावः ।। प्राणगतेश्च (3-2-1)  ।। अवान्तरसाध्यान्वयव्यावृत्त्यर्थमिति - भूयस्त्वादिति हेत्वंशस्य यत्साध्यं केवलानामषां श्रवणमुपपद्यत इति तदन्वयव्यावृत्त्यर्थमित्यर्थः ।।
3.1.3
is not available.
।। अग्न्यादिगतिश्रुतेरितिचेन्नभाक्त्तत्वात्् (3-1-4) ।। ओषधिवनस्पतिषु चाप्ययरहितैरिति - मृतस्य लोभ्नां केशानाञ्च उत्प्लुत्योत्प्लुत्य ओषधिवनस्पतिषु अप्ययादर्शनादिति भावः । लोमाभिमानि देवता इति - "अग्निर्वाग्भूत्वा मुखं प्रविशत््, वायुः  प्राणो भूत्वा नासिके प्राविशत््, आदित्यश्चक्षुर्भूत्वा अक्षिणी प्राविशत््, दिशः श्रोत्रं भूत्वा कर्णौ प्राविशत््' ओषधिवनस्पतयो  लोमानि  भूत्वा   त्वचं  प्राविशत््'  इत्यादिवाक्यपर्यालोचनया  ओषध्यभिमानिदेवतानां    लोमाभिमानिदेवतानां   च
ऐक्यं सिद्धम््, ततश्च "ओषधिर्लोमानि वनस्पतीन्् केशा' इति वृहदारण्यकवाक्यस्यापि लोमाभिमानिदेवतासु अप्ययो नाम तदभिमन्तृत्वरूपतन्नियन्तृत्वपरित्याग इत्यर्थः समाश्रयणीयः, एवं वागादिष्वपि उपपद्यत इति भावः ।
ननु अग्न्यादीनां मरणकाले वागाद्यभिमानित्वपरित्यागे प्राणानामुत्क्रान्तिगतिचन्द्रसम्वादादिकार्याण्यपि न सिध्द्यन्ति, ततश्च प्राणगतेश्चेति सूत्रासामञ्जस्यं परिहरता प्रकारान्तरेण सूत्रासामञ्जस्यमेव दृढीकृतं स्यात््, ततश्च वागादीन्द्रियाणां भ्रियमाणानुपकारकत्वेनासत्कल्पत्वेनापीतसादृश्यात्् वागादिरपीत इत्युच्यत इत्युपचाराश्रयणमेव ज्याय इति चेत्् म्रियमाणजीवं प्रति वागादीनामुपकारविशेषापादकत्वानुकूलाभिमानविशेषपरित्यागस्यैव विवक्षितत्वात््, न च भाक्त्तत्वाश्रयणेऽविशिष्टे असत्कल्पत्वेनापीतसादृश्यात्् भाक्त्तत्वमिति      परोक्त्तं किं नाश्रियत इति वाच्यम््,
शरीरवाचिशब्दानां शरीरिपर्यन्तत्वस्य सिद्धतया वागादिशब्दानां तद्देवतापरस्वस्य सम्भवात्् तत्राप्ययश्रुतेरभिमानविशेषमात्रपरित्यागमात्रेण कथञ्चिदुपपत्तिरस्तीति  तदपेक्षया ज्यायस्त्वमिति भाष्यकाराभिप्रायः।।
3.1.5
is not available.
।।अश्रुतत्वादितिचेन्न इष्टादिकारिणां प्रतीते  ।। नन्वस्मिन्नेव वाक्य इति भाष्यमयुक्त्तम््, पितृयाणवाक्य एवेष्टादिकारिणां सोमराजभावः श्रूयते, नास्मिन्् पञ्चाग्निविद्यावाक्य      इत्य; अत आह - महावाक्य इत्यर्थः इति । भाष्ये - सोमराजान इति निर्द्देशस्समासान्तविधेरनित्यत्वात््, तस्य च "प्रतेरंश्चादयस्तत्पुरुष' इत्यादिषु  राजाशब्दपाठेन  ज्ञापनात््,  सोमाराजान  इति  वासोमराजा  इति  वा  पाठः  समीचीनः । उक्त्तप्रकारेणानुतिष्ठन्तीति - श्रुतावितिशब्दः प्रकारवचनः. ततश्च इष्टं- पूर्त्तं दत्तं- अनशनम्् एवं जातीयकानि कर्माणि सुकृतशब्दवाच्यानियेऽनुतिष्ठन्तीत्यर्थः, उक्त्तप्रकारेणेत्यस्यापि स एवार्थः, पूर्वश्रुतावनुष्ठानप्रकारस्यानुक्त्तेः तद्योगी भवतीत्यर्थ इति, इदन्तु रेतः सिग््- सूत्रे ग्रन्थकृतैव स्पष्टयिष्यते । उभयत्र सोमराजशब्देनेति - इदमुपलक्षणम््, द्युलोकस्थानसम्बन्धित्वेनेत्यपि द्रष्टव्यम्् ।।6।।
तत्सेवकत्वादिति - नृत्तगीतादिना तत्सेवकत्वादित्यर्थः । परे त्वित्यादि - द्रवद्रव्यभूयस्त्वादिति पूर्वेणान्वयः, अग्निहोत्रादिकर्मणां द्रवद्रव्यसाधनकतया  तत्कर्मसम्बन्धिषु दधिपयःप्रभृतिषु हविष्षु भूयसीनामुपलम्भात्् ता एवाप इहाप््शब्देन अभिधीयन्त      इति  भावः,  ते  वा  एते  आहुती, अग्निहोत्राहुती,   इमामिति  पृथिवीमित्यर्थः ।   अपूर्वरूपेणेति - कर्मसमवायिन्य   आहुतीमत्य
आप अपूर्वरूपास्सत्यः तानिष्टादिकारिणो जीवान्् परिवेष्टययामुं लोकं फलदानाय नयन्तीतिशाङ्करभाष्योक्त्तेरिति भावः । जीवान्् परिष्वजत इति पाठः  पटैकदेश इति । यथा पटैकदेशे दग्धेपटो दग्ध इति व्यवहारः अमुख्यः, तथा "ते वा एते आहुती' इत्यत्र आहुतिशब्दस्य आहुत्येकदेशे प्रयोगोऽमुख्यः स्यादित्यर्थः । पूर्वपक्षपराणि व्याख्यातानीति - पूर्वपक्षसूत्रितया व्याख्यातानीत्यर्थः,   ननु द्युपृथिवीपुरुषयोषिद्रूपाणां प्रत्यभिज्ञापकानां
पञ्चाग्निविद्यायां भूयसां सत्वेन षट््प्रश्नप्रमाणप्रत्यभिज्ञानमस्त्येव, किञ्चित्् न्यूनातिरेकवशेन प्रत्यभिज्ञाभङ्गे "अर्चिरादिना  तत्प्रथितेः' "सर्वाभेदादन्यत्रेमो' इत्यधिकरणविरोधप्रसङ्गात््, देवतातृप्तिहेतुत्वेन    श्रुतानां पुरुषवचस्त्वपर्य्यन्तावस्थाविशेषस्यापि नानुपपत्तिः, "तं देवा भक्षयन्ति' इति श्रुतस्य सोमाकारपरिणामदेहगतदेवभक्ष्यत्वस्य जीवे "एतदेवामृतं दृष्ट्वा तृप्यन्ति' इति न्यायेन  तृप्तिहेतुभूतदर्शनकर्मत्वरूपतया सिद्धान्तिनोऽपि सम्मतत्वेन देवतातृप्तिहेतुत्वस्य   वृष्टयन्नादिपरिणामाविरोधित्वादित्यस्वरसादाह - भवतु वा विभाग आहुतीनामिति । यथा स्वप््शब्द एवेति श्रप््शब्दस्य पुरुषशब्दसामानाधिकरण्यनिर्वाहाय लक्षणयापि समाश्रयणीयस्य जीवपरत्वस्यान्यतरेणैव लक्षणां मुख्यया वृत्त्या सिद्धौ कस्तत्परित्यजेदिति  भावः ।  चन्द्रप्राप्तिदशायामिति - एष   इत्येतच्छब्दस्य  "आकाशाच्चन्द्रमसमभिसम्भवन्ति'   इति  पूर्वनिर्दिष्ट
चन्द्राभिसम्भवनविशिष्टजीवपरामर्शित्वात्् चन्द्रप्राप्त्यनन्तरं सोमराजत्वे सिद्धे तत्प्रत्यभिज्ञानात्् पञ्चाग्निविद्यायामपि सोमभाव    स्य चन्द्रप्राप्त्यनन्तरभावित्वं सिध्द्यतीति भावः । एष इति सर्वनामपदेनेति - प्रथमान्तसर्वनामपदेनेत्यर्थः, विभक्त्तिसारूप्येन प्रथमान्तनिर्दिष्टस्यैव प्राप्तुः जीवस्य परामर्शो युक्त्तः "प्रजापतिर्वरुणायाश्वमनयत्् सस्वां देवतामार्च्छत््' इत्यत्र स इति प्रथमान्तपदेन न चतुथ्यर्न्तनिर्द्दिष्टस्य प्रतिगृहीतुर्वरुणस्य ग्रहणम््, अपि तु समानविभक्त्तिनिर्दिष्टस्य प्रजापतेः ग्रहणमिति "तस्यैवारुणान्चतुष्कपालान्् निर्वषेत््' इति विहितेष्टिरिति पूर्वतन्त्रे स्थितत्वादिति भावः, न च विभकत्यैकरूप्येण प्रथमान्तनिर्दिष्टस्य ग्रहणे "स उत्तमः   पुरुषः' इत्यत्रापि स इति तच्छब्देन "एष सम्प्रसादोऽस्माच्छरीरात्् समुत्थाय परं ज्योतिरुपसम्पद्य स्वेन रूपेणाभिनिष्पद्यते' इति पूर्ववाक्ये प्रथमान्तसम्प्रसादशब्दनिर्दिष्टस्य जीवस्यैव ग्रहणं स्यात्् , न तु परं ज्योतिरुपसम्पद्येति द्वितीयान्तपदनिर्दिष्टस्य परस्य  ब्रह्मण इति चेत््- न, प्रथमान्तनिर्दिष्टस्य जीवस्य स इत्यनेन ग्रहणे तस्योत्तमपुरुष इति प्रतिपाद्यमानपुरुषोत्तमत्वस्य जीवे बाधितत्वेन  तत्र विभकत्यैकरूप्यावगतसम्प्रसादशब्द वाच्य जीवपरित्यागोपि असति बाधके विभकत्यैकरूपस्य नियामकत्वसम्भवात्् । विभक्त्तिमात्रस्येति -
वचनमात्रस्येत्यर्थः, एवमुत्तरत्रापि विभक्त्तिशब्दो वचनपरो द्रष्टव्यः, विभकत्यर्थक्लेशस्याप्रसक्त्तेः, ततश्च बहुपत्नीकप्रयोगेऽपि "पत्नीं सन्नह्य' इत्येकवचनवत्् वाक्यस्य प्रातिपदिकस्य च गुणभूतं वचनं प्रत्येकमेकत्वाभिप्रायेण वा जात्यभिप्रायेण वा योजनीमय््, अभ्युदितेष्टौ "यस्य हविर्निरुक्त्तं पुरस्ताच्चन्द्रमा अभ्युदियात् स त्रेधा तण्डुलान्् विभजेत््' इत्यत्र तण्डुलानां  त्रेधा विभागो न विधीयते, ये मध्यमाः स्युरित्यादिवाक्यैरेव मध्यमादिविभागस्य सिद्धत्वेन वाक्यवैयर्थ्यप्रसङ्गात््, तण्डुलशब्देन दार्शिकहविर्लक्षयित्वा तस्य पूर्वदेवतापनयो विधीयते इत्येवं वाक्यावैयर्थ्याय वाक्यान्तर्गतबहुपदास्वारस्याश्रयणे न्यायसिद्धे वाक्यावैयर्थ्याय वचनमात्रास्वारस्याश्रयणं कैमुत्यसिद्धमिति भावः । विभकत्यर्थनिर्बन्धाभावदर्शनादिति - एकवचनान्तनिर्दिष्टस्य एकवचनान्तेनैव निर्देशः, बहुवचनान्तशब्दनिर्दिष्टस्य बहुवचनान्तेनैव निर्देशः इति नियमाभाव इत्यर्थः । ननु पञ्चाग्निविद्यायामपीति - अयं भावः- पञ्चाग्नि  विद्यायां  सोमराजशब्दस्य  चन्द्रेतरविषयत्वे  सिद्धे तत्प्रत्यभिज्ञापनेन  प्रयोजनवत्तया  "एष  सोमो राजा' इति
पितृयाणवाक्ये एतच्छब्दस्य प्राप्तविषयत्वं स्यात््, पञ्चाग्निविद्यावाक्यथसोमराजशब्दस्यापि चन्दविषयत्वे "एष सोमो राजा' इत्यस्यापि प्राप्तृपरत्वेऽपि निष्प्रयोजनत्वाविशेषात्् एकवचनस्वारस्येन स्यादिति । अस्यसोमराजशब्दस्येति - पञ्चाग्निविद्यावाक्यस्थसोमराजशब्दस्येत्यर्थः । चन्द्रव्यतिरिक्त्तविषयताज्ञानमात्रमिति - तस्यचन्द्रविषयत्वनिश्चयेऽपि पितृयाणवाक्ये "एष सोमः'     इति इष्टादिकारिणं निर्दिश्य पञ्चाग्निविद्यावाक्यप्रतिपन्नचन्द्राभेदबोधनासम्भवात््, ननु तावता चन्द्रविषयतेवनिश्चयाभावस्य प्रतिबन्धकाभावत्वेन अपेक्षितत्वेऽपि चन्द्रव्यतिरिक्त्तविषयत्वनिश्चयोनापेक्षित इति चेत् सत्यम््, "चन्द्रव्यतिरिक्त्तविषयत्वनिश्चयसामग्रीभूतसम्भवहोम्यत्वानुपपत्तेः सत्वात्् इह  तथोक्त्तमिति द्रष्टव्यम्् । सम्भवहोम्यत्वानुपपत्त्येति - सोमराजा सम्भवति सोमं        राजानं जुह्वतीति प्रतिपादितसम्भवहोम्यत्वयोरनुपपत्तेरित्यर्थः । एतावञ्ज्ञापनेनेति - ननु चन्द्रप्राप्तिदशायां श्रद्धाहुतिसम्भूतसोमराजभावज्ञापनं "एष सोमो राजा' इति वाक्यस्य प्रयोजनम््, एष इत्यनेनापि सम्भवतीति लटा वर्त्तमानाभिसम्भवविशिष्टः       चन्द्रं प्राप्नुवन्् जीवः कथ्यते, "सोमो राजा' इत्यनेन तु "तस्या आहुतेः सोमो राजा सम्भवति' इति पञ्चाग्निवाक्यात्् प्रतिपन्नश्रद्धाहुतेरुत्पाद्यमानः सोमो राजा विधीयते; ततश्च तयोरभेदबोधने चन्द्रप्राप्तिसोमराजभावयोरेककालत्वप्रतीतेः चन्द्रप्राप्तिदशायां सोमराजभावस्सिध्यतीत्येवं क्लेशेनोपपादनीयस्य चन्द्रप्राप्तिदशायां सोमराजभावस्य प्रयोजनत्वं किमित्याश्रीयते, एष इति निर्दिष्टस्य    प्राप्तुः सोमराजेति पञ्चाग्निविद्यावाक्यस्थसोमराजाभेदबोधनेन सिध्यतः पञ्चाग्निविद्यावाक्यगतसोमराजशब्देष्टादिकारिविषयित्वस्येव प्रयोजनत्वोपपत्तेरिति चेत् सत्यम््, प्रयेजनान्तरस्य सम्भवतः त्यागायागात्् तदप्युपन्यस्तम््, ननु एष सोमराजेति इष्टादिकारिणि प्रयुज्यमानस्य सोमराजशब्दस्य पञ्चाग्निविद्यावाक्यस्थसोमराजशब्दस्य गौणार्थीभूतश्रद्धाहुतिसम्भूतामृतदेहाभेदबोधकत्वं  न  युज्यते, अतः  तस्मिन्तच्छब्दस्य प्रयुज्यमानस्य  तच्छब्दस्य  तत्सादृश्यबोधकत्वमेव, न  तु  तत्सदृशगौणार्थाभेदबोधकत्वमित्यस्वरसादाह - अथवेति । चन्द्रसादृश्यज्ञानमेवेति - "तद्देवानामन्न'मिति वाक्यशेषे तस्यैव विवरणदर्शनात््, देवानामन्नं, देवनामुपभोग्यमित्यर्थः । न च तत्सादृश्यप्रतिपादनं फलमिति वाच्यम््, तस्य तं देवा भक्षयन्तीति देवोपभोग्यत्वरूपभयत्वप्रतिपादनेनार्थवत्त्वात््, न चास्मिन्पक्षे पञ्चाग्निविद्यावाक्यगतसोमराजाभेदबोधनाभावात््
तद्गतसोमराजशब्दस्य इष्टादिकारिविषयत्वासिद्धेः "अश्रुतत्वादिति चेन्नेष्टादिकारिणां प्रतीते'रिति सूत्रविरोधः, पञ्चाग्निविद्यायां "आपः पुरुषवचसो भवन्ती'ति चेतनवाचिपुरुषशब्दसामानाधिकरणेन सिध्युपपत्तेः गौणचन्द्रपदप्रयोगविषयत्वद्युलोकसम्बन्धित्वकृततदैक्यप्रत्यभिज्ञानस्यानुनिष्पादिनः प्रत्याख्यातुमशक्यत्वादिति भावः । तेषां न सोमराजशब्दाभिलप्यत्वमिति - किमिष्टादिकारिणां सोमराजशब्दगौणार्थत्वं निषिध्यते,    उत मुख्यार्थत्वमिति विकल्प्य आद्यं दूषयति । छान्दोग्यस्थस्य सोमराजशब्दस्येति - यथा श्येनेनाभिचरन्् यजेत््- इत्यत्र श्येनशब्दस्य कथं नाम यागे प्रवृत्तिः स्यादित्येवमर्थं यथा वैश्येन, इत्यादिवाक्यं प्रवर्तते तद्वदिति भावः । द्वितीयमिष्टापत्त्या दूषयति -      न हि वृत्यन्तर इति ।।
।। इति तदन्तरप्रतिपत्त्यधिकरणम््  ।।
अत्र भाष्ये - पुनरावर्त्तनञ्च आम्नातमित्यस्य अनन्तरं "अथ य इमे ग्रामे इष्टापूर्ते दत्तमित्युपासते ते धूमभिमस्मवन्ति' इत्या    रभ्य इत्यध्याहृत्य "यावत्सम्पातमुषित्वा अथैतमेवाध्वानं पुनर्निवर्तन्ते' इत्याम्नातमित्यन्वयो द्रष्टव्यः, ततश्च यावत्सम्पातमिति भाष्योपात्तश्रुतिवाक्येपि पितृयाणपथा नाम्नानं न दोषः, अथवा केवलेष्टादिकारिणां धूमादिना पितृयाणेन पथा गमनं भूतपरिष्वङ्गादिप्रकारयुक्त्तम््,  चिन्तितमिति  शेषपूरणेन  समाप्तं  वाक्यम््,  कर्मफलावसान  इत्यादि तु  वाक्यान्तरम््, अस्मिन््  पक्षे  अवान्तर
सङ्गतेः भाष्ये कण्ठतः प्रतिपादनात्् विषयशुध्द्यर्थम्् अवान्तरसङ्गत्यर्थञ्चेति टीका सुसङ्गता, पादसङ्गतिसूचकं सङ्गत्यन्तरमनयोरधिकरणयोर्दर्शयति - यावत्संसारमित्यादिना अर्थः सङ्गतिरित्यर्थः इति । अत्रेतिशब्दः प्रकारवचनः, प्रयोजनं एवं जातीया सङ्गतिः प्रयोजनं फलितेति यावत्् भुक्त्तशिष्टं कर्म न शिष्यत इति विरोधमाशङ्कयाह - तच्छब्देति । अवशिष्टं कर्म न सम्भवतीत्यर्थ इति - नावशिष्यत इत्यस्य न सम्भवतीत्यर्थः इति भावः । वाक्यवैयर्थ्यमिति - यावन्मरणं जीवनमिति वाक्यवत्् इति भावः ।  भाष्ये - सम्पतन्त्यनेनेति करणे घञिति भावः । अभ्याङ््पूर्वादिति - यद्यपि "कामं ध्यायन्नप्रमत्तोऽभ्याशो ह यदस्मै स कामः समृध्द्येत' इत्यादौ  अभ्यागन्तृवचनत्वं  न  सम्भवति,   परोक्त्तं क्षिप्रवचनत्वं तु सम्भवति तथापि  अत्रास्यार्थस्य  सम्भवात््   तथोक्त्तमिति   द्रष्टव्यम््,   भाष्ये - प्रत्यवरूढेष्विति
तद्विषयमेव । अभुक्त्तफलानामकृतप्रायश्चित्तानां च कर्मणां कर्मान्तरफलानुभवान्नाशोऽप्यनुपपन्नः । अतोऽमुं लोकं गताः सानुशया एव यथेतमनेवं च पुनर्निवर्त्तन्ते आरोहप्रकारेण प्रकारन्तन्तरेण च पुनर्निवत्तन्त      इत्यर्थः । आरोहणं हि धूमरात्र्यपरपक्षदक्षिणायनषण्मासपितृलोकाकाशचन्द्रक्रमेण; अवरोहणन्तु चन्द्रमसः स्थानादाकाशवायुधूमाभ्रमेधक्रमेण । तत्राकाशावरोहणात्् यथेतम््, वाय्वादिप्राप्तेः पितृलोकाद्यप्राप्तेश्चानेवम्् ।। 8 ।।
निर्द्धारणे सप्तमी, भाष्ये दर्शयतीति, श्रुतिरित्यनुषज्यते । गौतमापस्तम्बवचनमिति - वर्णा इत्यादि गौतमवचनम््, तत इत्याद्यापस्तम्बवचनम््, भाष्ये- यावत्सम्पातमिति, फलदानप्रवृत्तकर्मविशेषविषयमिति, यावन्त्यस्य कर्माणि तानि सर्वाण्यपि कदाचिच्चन्द्रमसमारूढेन न भोक्त्तुं शक्यन्ते, अनादिजन्ममरणप्रवाहे केषाञ्चित्् कर्मणां ततः प्रागेव भुक्त्तत्वात्् नानाविधदेवमनुष्यपशुपक्षिसरीसृपादिदेहभोग्यत्वेन श्रुतानां कर्मणां एकेन स्वशरीरेण भोकतुमशक्यत्वात्् । तस्मादुपक्रमगतस्यापि सम्पातशब्दस्य स्वत         एव सङ्कोचकापेक्षायां स्मृत्यनुगृहीतोपसंहारगतरमणीयचरणादिश्रुत्यनुरोधेन तथा सङ्कोचः कर्त्तुं  युक्त्त इति भावः - तद्वय इच्छेद       इति । फलदानाप्रवृत्तस्वर्गार्थकर्मैकदेशनिरास इत्यर्थः । स्वर्गकामो यजेतेति श्रुतिस्वारस्यविरुद्धमिति - स्वर्गार्थज्योतिष्टोमस्यैव रमणीययोन्यादिफलत्वे स्वर्गस्य निरपेक्षसाध्यत्वप्रतिपादकश्रति विरोध इत्यर्थः, अत एव "सौर्यं चरुं निर्वपेत्् ब्रह्मवर्चसकामः' इत्यादिवाक्यप्रतिपन्नब्रह्मवर्चसादिफलकेषु सौर्यादिषु शास्त्रस्य बहुविषयत्वसिध्द्यै विश्वजिन्न्यायेन स्वर्गस्यापि फलत्वे कल्प्यमाने कामश्रुतिप्रतिपन्ननिरपेक्षसाध्यत्वभङ्गप्रसङ्गात्् न स्वर्गाद्यर्थत्वमित्युक्त्तम्् पूर्वतन्त्रे । अत एव सर्वकामसाधनत्वेन प्रतिपन्नज्योतिष्टोमादेरपि एकस्मिन्् प्रयोगे न फलद्वयसाधनत्वमित्यपि, पूर्वतन्त्रे वर्णितमिति भावः । भाष्ये - फलानुभावान्नाश इति,        हेतौ पञ्चमी, विभाषा गुण इति योगविभागात् फलानुभवेन नाश इत्यर्थः, "प्रायः पापं विजानीयात्् चित्तं तस्य निरोधन'मिति
पापस्यैव प्रायश्चित्तनाश्यत्वं न पुण्यस्येति शङ्कां निरस्यति - पुण्यकर्मणोमुमुक्ष्वपेक्षयेति । ननु यथेतमनेवञ्चेति सूत्रखण्डो        व्यथर्ः, निवर्त्तनीयशङ्काया अभावात््, श्रुतिवाक्य एवास्यार्थस्य स्पष्टं प्रतिपादनात््, अतो न्यायनिबन्धनात्मके सूत्रे किमर्थं तन्निबन्धनमति चेत््, अत्र व्रूमः "अथैतमेवाध्वानं पुनर्निवर्तन्ते यथैतमाकाश'मिति शब्दादारोहपर्वणामेवावरोहेऽपि प्रातिलोम्येन क्रमप्रतीतावपि "आकाशाद्वायुमित्यौपसंहारिकबहुवाक्यानुरोधात्् यथा यथेतमनेवञ्च अवरोहणमभ्युपगम्यते, तथैवोपक्रमश्रुतयः यावदिति श्रुत्या निरवशेषकर्मभोगप्रतीतावपि "रमणीयचरणाः कपूयचरणा' इत्यादौ औपसंहारिकबहुवाक्यानुरोधात्् सावशेष एव कर्मभोग इति दृष्टान्तसूचनार्थमिति ।। * ।।
पृथङ््निर्देशो भिन्नार्थत्वकृत इत्यर्थ इति - अत एव "न वायुक्रिये पृथगुपदेशात््' इति पृथगुपदेशस्य अर्थभेदनिबन्धत्वं सूत्रितमिति भावः ।
3.1.10
is not avialable.
आचारशब्दस्येति - पूर्वपक्षिणा आचारवाचित्वेनोपन्यस्तस्य चरणशब्दस्येत्यर्थः । भाष्ये -पुण्यं कर्माचरतीति, आङुपसर्गस्य  प्रयोगस्त्वविवक्षितः, अत  एव  हि  उत्तरत्र  कर्मणि  चरतेः प्रयोगादिति भाष्यम््, चरणशब्दसाधारण्याय  चरतेरेव   प्रयोगस्य वाच्यत्वादिति द्रष्टव्यम्् । कर्मानुष्ठाने प्रयोगादिति - ततश्च चर्यत अनुष्ठीयत इति "कर्मणि कृत्यल्युट' इति ल्युटि चरणशब्दस्य कर्मवाचित्वमुपपद्यत इति भावः । भाष्ये - आचारानुमितश्रुतिविहितसन्ध्यावन्दनादेरिति, "आचारहीनं न पुनन्ति वेदा' इत्यादि स्मार्तप्रयोगानुसारेण आचारानुमितश्रुतिविहितत्वेन आचारशब्दवाच्यानां सन्ध्यावन्दनादीनाम्् अग्निहोत्रादिवैदिककर्माधिकारापादकत्वं युक्त्तमिति भावः । ननु कृत्स्नस्याप्याचारस्य कथमाचारान्वितश्रुतिविहितत्वेन आचारशब्दवाच्यत्वम््, आचारेष्वेव सन्ध्यावन्दनादिषु केषुचित्् स्मृत्यनुमितश्रुतिविहितत्वस्यापि दर्शनात्् सन्ध्योपासनस्यैव "अहरहः सन्ध्यामुपासीत' इति प्रत्यक्षश्रुतिसिद्धत्वाच्च, किं बहुना, सिद्धान्ते विप्रकीर्णशाखाया एव स्मृत्याचारमूलत्वाभ्युपगमेन सर्वेषामप्याचाराणां प्रत्यक्षश्रुतिसिद्धतया आचारशब्दवाच्यानां सन्ध्यावन्दनादीनामङ्गत्वमिति व्यवस्था कथमिति चेत््, अत्र व्रूमः, सत्यम््, सर्वमपि कर्मप्रत्यक्षश्रुतिसिद्धमिति, तथाप्यस्त्येव व्यवस्थापकं वैदिकत्वावैदिकत्वयोः, त्रयी हि वैतानिककर्माधिकारेण प्रवर्तते तन्मध्ये तु प्रसङ्गादेवावैतानिकं किञ्चिदुच्यते, ततश्च यदधिकृत्य त्रयी प्रवर्तते तद्वैदिकम््, इतरत्त्ववैदिकम््, ततश्चान्यत्् सर्वं लौकिकं स्मार्तमाचार इत्येव हि वैदिकगोष्ठीव्यवहारः, अयञ्चार्थः पूवर्तन्त्रे सप्तमे विध्यन्तराधिकरणे स्पष्टः, ततश्च वैतानिके कर्मणि अवैतानिकमङ्गमित्यर्थः।। * ।।
।।  इति कृतात्ययाधिकरणं समाप्तम््  ।।
साधुकर्मसन्बन्धनियमो नास्तीयुच्यत इति - अत्र साधुकमर्शब्देन तत्फलभूतद्युलोको लक्ष्यते, अस्याधिकरणस्य साधुकमर्र  हितेषु द्युलोकसम्बन्धाभावप्रतिपादनपरत्वादिति द्रष्टव्यम््, अथवा इत्युच्यत इत्यत्र इतिशब्दः प्रकारवचनः, ततश्च वैराग्यहेतोः केषृचिदनिष्टादिकारिणोऽपि जीवाः सनति तृतीयस्थानस्थिताः केचन याम्ययातना अनुभवन्ति, सर्वेऽपि चन्द्रमसं गच्छन्तीति  एवं  जातीयकमिहाधिकरणे  प्रतिपाद्यत  इति  भावः,  भाष्ये - केवलेष्टापूर्तेति,  केवलेत्यनेन    ब्रह्मविद्याङ्गभूतेष्टादिव्यावृत्तिः पापव्यावृत्तिर्वा, भाष्ये- विहितम्् न कुर्वन्तीति, ननु कथमुभयेषां अनिष्टादिकारिशब्देन ग्रहणं,  न च नञ इष्टादिकारिशब्देना     न्वये ये सुकृतं न कुर्वन्ति  ते लभ्यन्ते, इष्टादिशब्देनान्वये तद्विरुद्धदुष्कृतकारिणो लभ्यन्ते, तत्रासङ्कोचात्् समासद्वयलब्दार्थद्वयसङ््ग्रहः, ततश्च सुकृतं ये सेवमाना "अपि दुष्कृतमपि न सेवन्ते  तेषामपि चन्द्रलोकप्राप्तिव्युदासः सिध्द्यतीति वाच्यम््, तन्त्रावृत्त्येकशेषाणाम्् अन्यतमाश्रयेन समासद्वयाश्रयणस्य क्लिष्टत्वादिति शङ्का व्युदस्यते । भाष्ये- उभयेऽपि पापकर्माणः इति अयं भावः-    नञ इष्टादिशब्देन सुकृतवाचिना समासः, ततश्च दुष्कृतकारित्वमेवानिष्टादिकारिशब्दार्थः, तच्च दुष्कृतं द्विविधमपि भवतीति    वस्तुतस्तु सर्वेषामेव पुण्यकारिणां किञ्चित्् निषिद्धकर्तृत्वस्यापि सम्भवेन सर्वेषामपि चन्द्रप्राप्तिसम्भवेन इष्टादिकारिशब्देन र्स्वर्गफलोन्मुखेष्टादिकारिण उच्यन्ते, ताच्छील्ये णिनिप्रत्ययान्तत्वात््, तद्भिन्ना इहानिष्टादिकारिण उच्यन्ते, इति न काऽप्यनुपपत्तिः । दत्तपूते उच्येते इति - इष्टादिशब्दः सुकृतोपलक्षकः इति भावः । श्रुत्यर्थापत्तिरिति - पञ्चमाहुत्यपेक्षारूपश्रुत्यर्थापत्तिरित्यर्थः "पञ्चम्यामाहुतावापः पुरुषवचसो भवन्ति' इत्य विशेषश्रवणात््, न च एतन्मनुष्यमात्राभिप्रायमिति वाच्यम््, रमणीय चरणाः कपूयचरणाः    श्वयोनिं वा सूकरयोनिंवा' इत्यविशेषश्रवणात््, भाष्ये - अविशेषेण सर्वेषां गतिश्रवणादिति, अनेन पूर्वत्र यावत्सम्पातमिति विशेषश्रवणस्य स्वतः सङ्कोचसाकाङ्क्षस्य रमणीयचरणा इत्यौपसंहारिकवचनानुसारेण सङ्कोचाश्रयणेपि इह "चन्द्रमसमेव ते          सर्वे गच्छन्ती'ति श्रुतेः न सङ्कोचः सम्भवतीति प्रत्यवस्थानलक्षणसङ्गतिः सूचितेति द्रष्टव्यम्् - पापस्य  निष्फलत्वं स्यादित्यर्थ     इति । यद्यपि  द्वयोः  तुल्यफलत्वे  बहुवित्तव्ययास साध्यस्य   सुकृतस्य  व्यर्त्थत्वं  स्यात््, इत्येव वक्त्तुमुचितम््, तथापि "संयमने  त्वनुभूय' इति  पापफलानुभवप्रदर्शकसूत्रावतरणभाष्यत्वात््   तथोक्त्तमिति   द्रष्टव्यम्् ।। * ।।
यमाज्ञयेत्यर्थ इति - ननु  च  संयमनपदं  निरोधने
प्रसिद्धम््, नतु शासने,तत्रापि यमशासन इत्यर्थश्च दुर्ल्लभः, यमस्याप्रसक्त्तत्वात््, निमित्तसप्तमी चात्यन्तक्लिष्टा, निमित्तात्् कर्मसं     योगे सप्तमी वक्त्तव्येति प्रयोजनतया निमित्त एव, कर्मसंयोगे च सा शिष्टा, यथा- "चर्मणि द्वीपिनं हन्ति दत्तयोर्हन्ति कुञ्जरम्् । केशेषु चमरीं हन्ति सीम्नि पुष्कलको हतः'इत्यादौ कैयटे क्रियाफलमिह निमित्तत्वेन विवक्षितम््, यत्क्रियायाः प्रयोजकं यदर्थः क्रियारम्भः   ततो हेताविति  तृतीयायां प्राप्तायां सप्तमी विधीयते, तस्य निमित्तस्य कर्मणा यदि संयोगः सम्बन्धः तेन वेतनेन       धान्यं लुनातीत्यत्र सप्तमी न भवति, वेतनस्य धान्येन संयोगाभावादिति वर्णितम््, न ह्यत्र यमाज्ञायाः प्रयोजनतया निमित्तत्व-     मस्ति संयमनशब्दस्य यमाज्ञापरत्वे "तत्रापि च तद्ययापारादविरोधः' इति न सामञ्जस्यम्, यमसदनपरत्वे हि यमसदननरकगमनयोः विरोधशङ्कापरिहारार्थतया सूत्रं समञ्जसं स्यात््, तथा संयमनपदस्य यमाज्ञापरत्वे तत्सूत्रावतरणभाष्यग्रन्थस्यापि सामञ्जस्यम््,   न च पुराणान्तरसिद्धयमसदनगमनमादाय विरोधाशङ्कोत्थितिरिति टीकायामुपपादितमिति वाच्यम््, तस्यातिक्लिष्टत्वात््, संयमने यमशासने  तत्प्रयुक्त्तयमयातना अनुभूयेति भाष्यस्यापि यमशासने शासत्यस्मिन्नित्यधिकरणे ल्युट््, यमाज्ञाविषये संयमनपत्तने यमप्रयुक्त्तयातना अनुभूयेति व्याख्यानसम्भवात््, तत्रापि तदयापारादविरोध इति सूत्रावतारिकाभाष्यानुरोधेनार्थाश्रयणे दोषाभावादिति चेत््, सत्यम््, सूत्रकाराभिप्रायदर्शिबोधायनवृत्यनुसारेणार्थस्यवर्णनीयत्वेन एवं व्याख्यानोपपत्तिः, "प्रभवति संयमने        ममापि विष्णुः' इत्यादौ संयमनशब्दस्य शासनेऽपि प्रयोगदर्शनात्् संयमनीयशब्दस्य यमपुरवाचित्वेऽपि संयमनशब्दस्य यमपुरवाचित्वप्रसिध्द्यभावाच्च परिपाल्यमानतया यमाज्ञायाः फलत्वेन निमित्तत्वसम्भवात््, कर्मसंयोगाभावेऽपि सप्तम्या नानुपपत्तिः,   अन्तर्द्धौ येनादर्शनमित्यत्र अन्तर्द्धिर्व्यवधानम््, अन्तर्द्धौ निमित्त इति निमित्तसप्तमीति व्याख्यातं वृत्तिकारैः, अत्र हि इच्छाकर्मण अदर्शनेन अन्तर्द्धेर्योगो नास्तीति, ततश्च अन्तर्द्धावित्यत्र कर्मसंयोगाभावेऽपि प्रयोजनतया निमित्तत्वस्याभावेऽपि निमित्तमात्रसप्तमीदशर्नात्् अत्रापि न दोषः, ननु तत्र पदमञ्जर्यां "निमित्तात्कमर् संयोगः' इति यदि कारणं निमित्तं गृह्यते जाव्् बद्धः,     इत्यत्रापि प्राप्नोति तस्मात्् प्रयोजनस्य निमित्तस्य ग्रहणम्् यथा "चर्मणि द्वीषिनं हन्ति' इत्यादौ इहान्तर्द्धानमदर्शनस्य कारणम््, अन्तर्हितः स्वल्वसौ न दृश्यते  तस्मान्निमित्तात््  सप्तमी, पञ्चम्यर्थस्य शेषत्वविवक्षया षष्ठीसमासः, ततश्च "यस्य च भावेन भावलक्षणम््' इति सप्तमी वा, सप्तम्यधिकरणे चेति विषयसप्तमी वा भविष्यतीत्युक्त्तमिति चेत््, इहापि तथास्तु, अथवा संयमने यमशासने  तत्प्रयुक्त्ततया तत्प्रयुक्त्तयातना अनुभूयेतिभाष्ये संयमन इत्यस्य  यमशासन इति नार्थकथनम््, अपि तु संयमने यमपुरे यमशासने सति यमाज्ञायां सत्यां  तत्प्रयुक्त्तयातना अनुभूयेत्यर्थः, अयमेवार्थः संयमन इति निमित्तसप्तमी, यमाज्ञयेत्यर्थ इति टीकाग्रन्थस्याप्यभिप्रेतः, अस्य वाक्यस्याऽयमर्थः, संयमन इत्यादिवाक्यस्थ यमशासनपदे निमित्तसप्तमी, सा च पूवर्मेवोपपादिता,       नचैवं संयमनप्राप्तेः नरकगमनस्य
च विरोधशङ्कायाः सम्भवात्् यमसदनप्राप्तिपराणिवचनानि पुराणादिषु पठ्यन्ते, तन्निमित्तेयं      शङ्केति टीकाग्रन्थास्वारस्यमिति वाच्यम्् नहि संयमननरकगमनयोः "तत्रापि च  तद्वयापारादविरोध' इति विरोध आशङ्कय    परिहृतः, अपि तु यमगृहनरकगमनयोः "संयमने' इति सूत्रे यमपुरप्रवेश एव उक्त्तः, न तु सदनप्रवेशः, ततश्च सूत्रप्रतिपाद्येन विरोधासम्भवात्् यमसदनप्राप्तिवचनानि पुराणादिषु पठ्यन्ते', तन्निबन्धनेयं शङ्केति ग्रन्थस्सङ्गच्छते, इत्थं हि  तत्रापि च तद्वयापारादविरोधः' इत्यस्य शङ्काभाष्यं, ननु सप्तसु लोकेषु सञ्चरतां गच्छतां कथं यमसदनप्राप्तिरिति । अयं लोको नास्ति न पर      इतीति- "न साम्परायः प्रतिभाति बालं प्रमाद्यन्तं वित्तमोहेन मूढम््' "अयं लोको नास्ति न परः इतिमानी पुनः पुनर्वशमापद्यते मे'   इति कठवल्लीषु मृत्योनर्चिकेतसं प्रति वचनमिदम््, सम्यगवश्यम्भावेन, परस्तात्् भेदादस्य पश्चात्् ईयते गम्यत इति साम्परायः तत्प्राप्त्यर्थसाधनविशेषस्साम्परायः, बालम्् अविवेकिनम्् अत एव प्रमाद्यन्तमनवहितं प्रति न भाति, अत एवायमेव लोकस्त्र्यन्नपानादिरूपोऽस्ति न परः परलोक इति, मानीति मननशीलः तदनुरूपमाचरन्् पुनः पुनर्जन्ममरणप्राप्त्या मम वशमापद्यत इत्येवमयं लोक इत्यत्र एवशब्दमध्याहृत्य व्याख्यातं परैः, आचार्य्यास्तु च शब्दमध्याहृत्य व्याचक्षते । अत्रामुत्र च सुखं नास्तीत्यर्थः इति - देहान्तरोपभोग्यमिति शेषः, भाष्ये- वैवस्वतं सङ्गमनं जनानाम््' इति सङ्गमनं सङ्गम्यमित्यर्थः, भाष्टे स्मन्ति चेति सूत्रस्यानवतारितत्वात््    स्वयमवतारयति ।   तद्गतिदर्शनादित्यत्रेत्यादिना  -  संयमने    त्वनुभूयेतरेषामारोहावरोहाविति   प्रतिज्ञाते ।।
पापफलानुभवार्थे प्रमाणप्रदर्शनं ह्युचितम्् न तु तद्रतौ, अतः तद्गतिदर्शनादित्यर्थे अनुशयानः सूत्रकारः पापफलनुभवप्रदर्शकं "सर्वे     चैते वशं यान्ति' इति स्मृतिवचनमेव प्रमाणं दर्शयति- स्मरन्ति चेति सूत्रेणेत्यर्थः, नन्विदानीमपि स दोषस्तदवस्थ एव, "अङ्गुलस्याष्टभागोऽपि न "सोऽस्ति द्विजसत्तम । न सन्ति प्राणिनो यत्र कर्मबन्धनिबन्धनाः' इति प्रकृत्य "सर्वे चैते वशं यान्ति यमस्य भगवन्् किल' इति स्मर्य्यते, नह्येतद्वचनं पापिनं यमयातनारूपफलानुभवे प्रमाणयितुं शक्यते, यमवश्यतामात्रस्मरणात्् सर्वसाधारणत्वेन पापिमात्रपरत्वाभावाच्चेति चेन्न, "आयुषोऽन्ते  तदा यान्ति यातनाः तत्र चोदिता' इति पापफलयातनानुभवदर्शनात्, नचैतस्य  सर्वसाधारणत्वात्् पापिनां पापफलानुवेदेन प्रमाणीकर्तुं शक्यम््, उत्तरत्र भगवद्भक्त्तानां यमविषयगमनाभावप्रतिपादनेन "सर्वे चैते   वशं यान्ती' ति वचनस्यानिष्टादिकारिमात्रविषयत्त्वस्य निश्चेतुं शक्यत्वात्् । ननु एतस्य वचनस्य पापफलभूतयातनानुभवप्रदर्शनपर्यन्तवे स्मरन्ति  च  यमवश्यतां पराशरादय इति भाष्यविरोधः फलानुभवं स्मरन्तीति हि भाष्येण भाष्यमिति चेन्न, यमवश्यतामित्यस्यैव
फलानुभवपर्यन्तयमवश्यतापरत्वसम्भवेन विरोधात्् ।।
3.1.15
is not available.
3.1.16
is not available.
3.1.17
is not available.
।। न तृतीये तयोपलब्धेः।। सम्पूर्यते प्राप्यत इत्यर्थ इति - "अमुष्य  लोकस्य अप्राप्तार' मिति   रंहत्यधिकरण
भाष्यदर्शनात्तथोक्त्तमिति द्रष्टव्यम््, ननु भाष्ये वाकिमिति "यथासौ लोको न सम्भूर्यते' इत्यत्र यथाशब्दसम्पूर्णशब्दयोः स्वारस्यपरित्यागेन केन पुंसा असौ लोको न सम्पूयर्त इत्यर्थाश्रयणं नित्यं बहुभिः प्रयद्भिरपि येन कारणेन चन्द्रलोको न सम्पूर्यते न निबिन्दीर्कियत इत्यर्थो हि  स्वरसतः प्रतीयत इति चेन्न,
जायस्व भ्रियस्वेत्येतत्् तृतीयं स्थानं तेनासौ लोको न सम्पूर्यते' इति प्रतिवचने तृतीयस्थानशब्दितक्रमिकीटादिलक्षणपापकर्मभिरप्राप्यत्वप्रतिपादनेन प्रश्नस्याप्यप्राप्तपरत्वमेवोचितमिति भाष्याभिप्रायात ननु इदमन्धस्य जात्यन्धेन यष्टेः प्रदानम््, प्रतिवचने ह्येवमर्थः प्रतीयते, एवं हि तस्य प्रश्नस्य प्रतिवचनं श्रूयते, अथैतयोः पथोः न कतरेण    चन तानीमानि भूतानि क्षुद्राण्यसकृदावर्त्तीनि इति भूतानि भवन्ति जायस्व भ्रियस्वेत्येतत््  तृतीयं स्थानं तेनासौ लोको न सम्पूर्यते' इति, एतयोर्देवयानपितृयानयोः मध्येन कतरेण च न केनापि मार्गेण गच्छन्ति तानीमानि क्षुद्राणि यूकालिक्षमशकादीनि असकृदावर्त्तीनि जायस्व भ्रियस्वेति भवन्ति, जननमरणपौनःपुन्यरूपासकृदावृत्तियुक्त्तानि भवन्ति, एतत््  तृतीयं स्थानं जननमरणरूपमसकृदावर्त्तनम््  तृतीयं स्थानं तृतीयो मार्गः, तस्मात्् क्षुद्रजन्तूनां मागर्ान्तरसत्वात्् देवयानपितृयाणप्राप्त्यभावेन चन्द्रप्राप्त्यभावात्् क्षुद्रजन्तुभिराक्रान्तोऽयं लोक इव असौ लोको न सम्पूर्यत इत्यर्थः स्वस्सतः प्रतीयते, न च स्थानशब्दस्य मागर्वाचित्वं न स्वरसमिति वाच्यम््, अथैतयोः पथोरिति प्रकृतमार्गद्वयापेक्षया तृतीयत्वस्य मार्गान्तर एवान्वयात्् अस्य गौर्द्वितीयोऽन्वेष्टव्य यादाविव सङ्खयाया सजातीयनिवेशित्वौचित्यात््, न च स्थानशब्दः फलानुभवाश्रयपरः, ततश्च विद्याफलभूतब्रह्मप्राप्त्याश्रय एकः, इष्टापूर्त्तादिफलानुभवरूपचन्द्रप्राप्त्याश्रयोऽपरः, पाप्यफलभूतजनामरणरूपासकृदावर्त्तनाश्रयः तृतीय इति पापकर्मणां  तृतीयस्था  नत्वं सङ्गच्छत इति वाच्यम्् तथा सति ब्रह्मचन्द्रप्राप्तिरूपस्थानद्वयापेक्षया सुकृतविशेषफलभूतब्राह्मणादियोनिप्राप्तिरूपफलानुभवाश्रयाणामपि तृतीयराशित्वेन सङ्ग्रहापत्तेः, "तस्मादेतत््  तृतीयं स्थानम््' इति स्थानशब्दो जननमरणपौनःपुन्यरूपासकृदावृत्तिरूपमार्गान्तरवाचक एवाभ्युपगन्तव्यः, अतः "तेनासौ लोको न सम्पूर्यते' इत्यत्र तेन तस्मादित्यर्थः, हेतौ  तृतीया, यस्मात्् मार्गान्तरमस्ति  ततो हेतोरित्यर्थः, ननु  तेन तृतीयस्थानशब्दितेन जीवेन पापकर्मणोति कर्त्तरि तृतीया, अतो न सम्पूर्यत इति औपसंहारिकस्यापि नास्वरसार्थसमाश्रयणमिति चेत््, अत्र व्रूमः, सर्वनाम्नां हि पूर्वनिर्दिष्टप्रधानपरामर्शित्वं न्यायसिद्धम््, अत एव      "तप्ते पयसि दध्यानयति सा वैश्वदेव्यामिक्षा' इत्यत्र पूवर्स्मिन्् वाक्ये आनयनकर्मणा दध्नापि व्याप्यमानतया यत्प्रधानं पयः तस्यैव तच्छब्देन परामर्शः, न तु अप्रधानस्य दध्नः, ततश्चामिक्षयाः पयोविकारत्वमिति चतुर्थे अष्टमे च स्थितम््, यथा षड््विशतिरस्य वंक्रयस्ता अनुष्ठयोच्यावयतात््' इत्यत्र तच्छब्दनिर्देश्यत्वं प्रधानस्यैवेति सिद्धवत्कृत्यता अनुष्ठयोच्यावता इति स्त्रीलिङ्गद्वितीयाबहुवचनान्ततच्छब्देन वंक्रीणामेव परामर्शदर्शनात््  तासामेव प्राधान्यम््, न तु षड््िवंशतिशङ्खयायाः अस्य शब्दाभिधेयस्य पशोर्वाप्राधान्यम््, ततश्च वंक्रिप्रधानत्वाद्वाक्यस्य वंक्रीयताप्रदर्शनाय ऊहः कर्त्तव्य इति नवमे स्थितम््, ततश्च जायस्व मियस्वेति    भूतानि भवन्ति एतत्तृतीयं स्थानम््, इत्यत्र एतच्छब्देन पूर्ववाक्ये भवन्तीति भावनाश्रयतया निर्दिष्टानां भूनानामेव ग्रहणमुचितम््,     नतु भवितृविशेषणतया उपस्थितस्य जननमरणादिरूपभवनस्य भवन्तीत्याख्यातेन साध्यतया अविधीयमानस्य भवनस्य एतदितिसिद्धपरमर्शिसर्वनाम्ना परामर्शश्च न स्वरसः, ततश्च जननमरणाशालिनांपापकर्मणां तृतीयस्थानशब्देन परामर्शात्् "तेनासौ       लोको न सम्पूर्यते' इत्यत्रापि तच्छब्दः प्रकृततृतीयस्थानशब्दितजीवपरामर्श्येव, तृतीयापि कतर्येव, न तु तस्मादिति हैतौ, न          चैतम््  तृतीयं स्थानमित्यत्र प्रकृतानाम््, "असकृदावृत्तीनि भूतानि भवन्ति' इति निर्दिष्टानां पापकर्मणाम्् एतच्छब्देन परामर्शे        तेषां बहुत्वात्् एकवचननिर्देशानुपपत्तिरिति वाच्यम््, सा वैश्वदेव्यामिक्षा' इत्यत्र तच्छब्दस्य नपुंसकलिङ्गपरामर्शिनोऽपि आमिक्षापदसामानाधिकरण्यप्राप्तस्त्रीलिङ्गपदानुवादवत्् अत्राप्येतत््  तृतीयं स्थानमिति नपुंसकलिङ्गैकवचनान्तस्थानशब्दसामानाधिकरण्यप्राप्तलिङ्गवचनानुवाद उपपन्नः,एवमुत्तरत्रापि "तेनासौ लोको न सम्पूर्यते' इत्यत्र तेनेति निर्देशोपपत्तिः, केचित्तुक्रियाप्रधानमाख्यातमिति  न्यायेन  भवन्तीत्यत्र  भवनक्रियाया  एव  प्राधान्यात््   तस्या  एवैतच्छब्देन  परामर्शः, न  तु भवितुः,  अत  एव वैकल्पिकलोण््मध्यमपुरुषः, असकृदावृत्तीनि भवन्तीति क्रियासामान्यवाचिनः भवतेरनुप्रयोगश्च,
आलङ्कारिकैरपि "पिनष्टीव तरङ्गाग्रैः समुद्रः फेनचन्दनम्् । तदादाय करैरिन्दुर्लिम्पतीव दिगङ्गनाः' इत्यत्र समुद्रस्य फेनचन्दनम्् । तदादाय करैरिन्दुर्लिम्पतीव दिगङ्गनाः' इत्यत्र समुद्रस्य चन्दनधर्मणशिलाप्रान्तस्थानीये
तटे हस्तस्थानतरङ्गैः फेनप्रेरणे दिगङ्गना घवलीकरणहेतुचन्द्रकिरणव्यापने च पेषणलेपनतादात्म्यमात्रमुत्प्रेक्ष्यते, नतु  तयोः पेषणलेपनकर्त्तृतादात्म्यं, पिनष्टि लिम्पति इत्याख्यातयोः कर्त्तृवाचित्वेऽपि "भावप्रदानमाख्यात'मिति कर्तुः प्रधानभूतक्रियोपसर्जनस्य ैअन्वयासम्भवादित्युक्त्तम््, अत           एव "लिम्पतीव तमोऽङ्गानि वर्षतीवाञ्जनं नभः' इत्युत्प्रेक्षामुदाहृतवता दण्डिना उदाहरणयोरिवशब्दश्रवणात्् लेपनवर्षणकर्तृभ्यां  तमोनभसोरुपमामाशङ्कय "कर्ता यद्युपमानं स्यात्् न्यग्भूतोऽसौक्रियापदे । स्वक्रियासाधनव्यग्रो नालमन्यद्् व्यपेक्षितुम््'        इति दूषितम््, अत एव पश्य मृगो धावतीत्यादौ धावनक्रियायाः दर्शनकर्मत्वमित्यभियुक्त्तानां व्यवहारः, तस्मात्् जायस्व म्रियस्व भवन्तीति निर्दिष्टम्् पौनःपुन्येन जननमरणभवनमेव
एतच्छब्देन परामर्शयोग्यम््, अतश्च "तेनासौ लोको न सम्भूर्यते' इत्यत्रापि     तस्माद्धेतोरसम्पूर्णमित्येवार्थः प्रतीयते, द्युलोकारोहाभावेन द्युलोकासम्पूर्त्तिवचनादिति भाष्ये द्युलोकासम्पूर्णस्य द्युलोकाप्राप्तिहेतुकत्वकीर्तनात््  तत्स्वारस्यानुग्रहाय तृतीयस्थानशब्देन पापकमर्ाण उच्यन्त इति भाष्यस्थपापकर्मशब्दस्य मार्गलक्ष्यकत्वमेवाश्रीयते, आचार्यगन्थोऽपि तदनुसारेण नेय इति वर्णयन्ति । ईश्वरशासनानुवर्त्तिनीति - जायस्व भ्रियस्वेतीश्वरशासनानुकरणम्् । वेदस्वातन्त्रादिति - "छन्दसि व्यत्ययो बहुलम््' इति अनुशासनादिति भावः, इदञ्च काकाक्षिन्यायेन जज्ञे ममारयति भूतार्थतावेत्युत्तरेण सम्बध्यते, जज्ञे मभ्रे इति क्कचित्् पठ्यते, तत्र भ्रियतेर्लुङ््लिङोश्चेति परस्मैपदप्रसङ्गात्् भावे प्रयोग इति केचिद्वदन्ति - पुरीमवस्कन्ध ळुनीहि नन्दनमित्यादिवदिति । अत्र भूतार्थतावेत्यतो वेत्यनुकृष्यते, पुरीमवस्कन्द लुनीहि नन्दनमित्यादिवद्वेत्यर्थः अयम्भावः- सुमुच्चयेऽन्यतरस्यामिति अनेकक्रियाव्याहारः समुच्चयः, समुच्चीयमानक्रियावचनाद्धेतोः विभाषा लोट््,     तस्य च हि  स्वौ भवतः तद्धम्भाविनस्तु वा भवत इति सूत्रार्थः, तत्र "समुच्चये सामान्यवचनस्ये'ति  सामान्यवाचिनो धातोरनु   प्रयोगो  विहितः । ओदन ं भक्ष्व  धानाः रवाद  सक्त्तून््  पिवेत्येवाभ्यवहरति   इति,  अत्र  समुच्चयद्योतनाय   समुच्चयेऽन्यतरस्यामिति
ततश्च "पुरीमवस्कन्द लुनीहि नन्दनम्् मुषाण रत्नानि हरामराङ्गनाः । विगृह्य चक्रे' इति अवस्कन्दनलवनमोषलक्रियाणां समुच्चयेऽन्यतरस्यामिति लोण्मध्यमपुरुषैकवचनम््, समुच्चये सामान्यवचनस्येति सामान्यवाचिनश्च कृ इत्यस्य अनुप्रयोगश्च यथा भवति, एवमिहापि जायस्व भ्रियस्वेति जननमरणक्रियासमुच्चये लोण्मध्यमपुरुषैकवचनम््, भवन्तीत्यस्य च सामान्यवाचिनोऽनुप्रयोग इत्ययमेव पारमार्थिकः परिहारः आचार्याणामभिमतः, इतः परं परिहारान्तरानुपन्यासात्् ।।18।।
3.1.19
is not available.
3.1.20
is not available.
दर्शनाच्च तेषां खल्वेषां भूतानां त्रीण्येव बीजानि भयन्ति   इति बीजत्रैविध्ये प्रतिज्ञातेऽण्डं जीव उद्भिदित्येव वकतुमुचितम््, न त्वाण्डजम्् जीवजमुद्भिज्जमित्यतीशङ्कय स्वतन्त्रायाः श्रुतेः पर्यनुयोगासम्भवात्् बीजत्रैविध्यफलकं प्रकारमुपदिशतीत्याह - बीजत्रैविध्यमिति । अण्डजमिति अण्डजमेव आण्डजं स्वार्थेऽण जरायुः गर्भपरिवेष्टनम्् जरायुजं पुरुषपश्वादि, अत्र श्रुतावपि दृश्यत इति भाष्यस्याऽयमर्थः, श्रुतावपि चतुर्विधभूतजातं दृश्यते     तन्मध्ये केषाञ्चिदुद्भिज्जानां स्वेदजानाञ्च उभयविधानां पञ्चमाहुत्यनपेक्षा लोके दृश्यत इति, तेषां खल्वेषां भूतानामित्याद्युत्तरभाष्यग्रन्थस्तु एतद्वयाख्यानरूपः, ततश्च दर्शनाच्चेत्यत्र दर्शनादित्येतत््  तन्त्रावृत्त्येकशेषाणामन्यतमाश्रयणेन अर्थद्वयं प्रतिपादयति,       न  त्वत्र यथाश्रुतार्थो ग्राह्यः नह्याण्डजं जीवजमुद्भिज्जमिति श्रुतौ पञ्चमाहुत्यनपेक्षा श्रूयते, यद्येवं पररीत्या चतुर्विधभूतग्राममध्ये केषाञ्चित्् पञ्चमाहुत्यनपेक्षयैव उत्पत्तिर्दृश्यत इत्येवं व्याख्यायतां किं श्रौतदर्शनस्यापि सङ््ग्रहयत्नेनेति चेत््, उत्तरसूत्रनिवर्त्थशङ्कोत्थापनार्थतया तन्त्रावृत्त्यादीनामन्यतमाश्रयणेनैव    एवमर्थद्वयप्रतिपादनमिति   भावः - परे   त्वित्यादि   श्रुत्या  सर्वेषां चन्द्र
प्राप्तिशङ्केति । "चन्द्रमसमेव ते सर्वे गच्छन्ति' इति कौषीतकीश्रुत्या सञ्जाता सर्वेषां चन्द्रप्राप्तिशङ्केत्यर्थः । द्वितीयसूत्रे तु व्युदसनीयशङ्केति - संयमने त्वितिसूत्रस्थतुशब्दव्युदसनीयशङ्का सुकृतदुष्कृतकारिणोरविशिष्टैव गतिःस्यात्् इत्युपन्यस्तेत्यर्थः याम्यार्यातना इति । यमाच्चेति वक्त्तव्यमिति ण्यप्रत्ययः, यामी र्यातना इति पाठे  तु निर्वाहान्तरं द्रष्टव्यम्् । ततोऽवरोहणस्यचासम्भवादिति - एतेन संयमने त्वनुभूय इति सूत्रश्रुतस्य संयमनस्यैवावरोहापादनता शीघ्रं गम्यते, न चन्द्रे मण्डलस्य, चन्द्रमण्डलादवरोह इत्यध्याहारसापेक्षत्वात््, ततश्चेदं सिद्धान्तसूत्रमेव, न  तु भास्कररीत्या पूर्वपक्षसूत्रमिति भामतीकल्पतर्वादावुक्त्तं निरस्तम््, संयमनस्यैवावरोहापादानत्वेऽनुभूयारोहेति अनुभवानन्तर्भाव्यारोहाश्रयत्वस्यापि संयमनस्यैव वक्त्तव्यतया           तस्य च तत्रासम्भवात्् । नरकानुभवादनन्तरमिति अनन्तरशब्दस्य पश्चाच्छब्दादिवत्् दिक््शब्दत्वमभिप्रेत्य पञ्चमीनिर्देशः              कृत इति द्रष्टव्यम््, अथवा उर्ध्वमित्यध्याहारेण दिग्योगलक्षणा पञ्चमी, यथोक्त्तं वैयाकरणैः- "अनुनासिकात्परोऽनुस्वारः'          इत्यत्र अन्यशब्दाध्याहारेणानुनासिकादिति पञ्चमीति । अनन्तरमिति यमालयमित्यस्य विशेषणं, नरकानुभवादूर्ध्वं सन्निहितं  यमालयमित्यर्थः । स्वमते सूत्रस्य साफल्यमाह - यमप्राप्तिवाक्य इति । अयं लोको नास्ति न पर इति वाक्य इत्यर्थः । अन्ये त्वित्यादि- किमनिष्टादिकारिणः पापफलानुभवाथर्ं धूमादिना गच्छन्ति उत सुकृतफलानुभवार्थमिति विकल्पद्वयमभिप्रेत्य प्रथमं दूषयति ।        तत्र पापफलभोगाभावादिति - तत्र मार्गे पापफलभोगस्यासम्भवात्् इत्यर्थः, द्वितीयं दूषयति । कर्मणा  विनेति - इष्टादिना     पुण्येन कर्मणेत्यर्थः । शास्त्रावैयर्थ्याच्चेति - ज्योतिष्टोमादीकामन्तरेणैव  तत्फललाभे  तत्र कोऽपि न प्रवर्त्तत इति "ज्योतिष्टोमेन स्वर्गमामो यजेत' इत्यादिशात्रस्य स्वर्गार्थतया ज्योतिष्टोमादौ प्रवर्तकस्य वैयर्थ्यं, प्रवर्त्तकत्वं न स्यादित्यथर्ः अथवा शास्त्रशब्दः तत्प्रतिपाद्यकर्मपरः,  "द्वे  सृती'  इति  द्वे  गती  इत्यर्थः,  अृणवम््- अश्रौषम््,  पितृणां  देवानाञ्च  प्रापिकेत्यर्थः ।   मर्त्यानामित्यत्र
प्राप्तृत्वेन सम्बन्धः, पितरं मातरञ्चेतिः द्यावापृथिव्यावेव मातापितरौ । गमनस्यापुरुषतन्त्रस्येति - विद्याकर्मरूपसाधनेऽनुष्ठिते स्वयमेव सिध्द्यतो मार्गस्य विधेयत्वायोगात्् । अत एव तृप्तिर्भक्षानुनिष्पन्ना न व्यपारान्तरमपेक्षत इत्यपुरुषतन्त्रत्वेनाविधेयतया अननुष्ठेय-      त्वेन बन्त्रप्रकाश्यत्वायोगात््  तृप्तिप्रकाशकमन्त्रांशस्य न तृप्तौ विभज्य विनियोज्यत्वमिति शेषलक्षणे स्थितमिति भावः - तृतीय-स्थानमृतानामिति । यूकमक्षिकादीनामित्यर्थः - पापिनां दुःखभोकतृत्व इति । पापिनां दुःखभोक्त्तृत्वे आरोगभ्राजादीनां सप्तानां सूर्याणां दुःखभोजयितृत्वरूपयातयितृत्वे वा संशयाभावात््, यद्वेत्यादि द्वितीयायोजनाऽपि असङ्गतेत्यर्थः । अत एव तृतीयस्था-नमृतानामिति - अनिष्टादिकारिणां  पुरुषाणामपि  चन्द्रप्राप्तिनिवारणे किमु    वक्त्तव्यं   तृतीयस्थनमृतानां   यूकमक्षिकादीनामिति भावः ।। * ।।
।। इति अनिष्टादिकार्यधिकरणम्् ।।
पेटिकाभेदेनेति - पेटिकाविशेषेणेत्यर्थः, कृतात्यय इत्यारभ्य आपादपरिसमाप्ति अवरोहणपेटिकातयाऽस्याधिकरणस्य सङ्गत्यर्थमित्यर्थः, पूर्वस्मिन्नधिकरणे हि देवयानपितृयाणयोः विद्याकर्मफलार्थत्वादनिष्टादिकारिणाञ्च विद्याकर्मफलाभावात्् देवयानाभाववत्् पितृयाणमपि नास्तीत्युक्त्तम््,एवमत्राप्यनुशायिनामाकाशादिशरीरकत्वफलभूतसुखदुःखोपमोगाभावात्् आकाशादिशरीरकत्वं नास्तीति समर्थ्यत इति प्रकृताधिकरणसङ्गतिर्द्रष्टव्या, भाष्ये - यथेतमनेवञ्चेत्युक्त्तमिति, "यथेतमनेवञ्च भवती' ति "कृतात्यय' इति सूत्रे उक्त्तमित्यर्थः, केचित्तु यथेतमनेवञ्चेति सूत्रखण्ड एव परामृश्यते, उक्त्तमिति नपुंशकनिर्देशोऽपि"द्विगुरेकवचनम््' इत्यादिवदुपपन्न इति वर्णयन्ति, अनेन भाष्येण कृतात्ययेऽनुशयवानिति व्यवहिताधिकरणेन सङ्गतिः, समनन्तराधिकरणन्तु प्रासङ्गिकमिति सूच्यते । अपो विभर्ति इत्यभ्रमिति - मूलविभुजादित्वादिति कप्रत्ययः, मिह सेचने इति धातोरिति पचादित्वात्् देवमेपादिवत्् दिगुपधालक्षणं कं बाधित्वाऽच््प्रत्यये "न्यंक्कादीनाञ्चे'ति कुत्वे रूपम््, तत्र हि आकाशदिप्रतिपत्ताविति भाष्यस्याऽयमर्थः, यथेतमाकाशाद्वायुमित्यादौ कर्मनिर्देशेनाकाशवायुप्राप्तेः स्फुटमनवगमेऽपि, "वायुर्भूत्वा धूमो भवति      धूमो    भूत्वा अभ्रं भवति' इत्युपरितनस्फुटतरभूयोवाक्यानुसारेण इहाष्याकाशादिभाव प्राप्तेरेव प्रतिपाद्यत्वे स्थिते सति स किमाकाशादिभावो देवमनुष्यादिभाववदाकाशादिशरीरकत्वम््, उत तत्सादृश्यापत्तिमात्रमिति । तत्स्वाभाव्यापत्तिरिति, स्वभाव        एव स्वाभाव्यम््, वर्तमानसामीष्य इत्यादिवत्् स्वार्थिकःष्यञ््, स्वस्य भाव इव भावो येषां ते स्वभावाः सदृशाः तद्भावः स्वाभा    व्यम््- सादृश्यम््,  तत्स्वाभाव्यापत्तिः तत्सादृश्यापत्तिरित्यर्थः, स्वाभाविकमेवेतदिति महा भाष्यनिर्देशात्् स्वभावशब्दस्य न द्वारादीनाञ्चेत्यैजागम इति प्राहुः एवं साम्प्रदायिकपाठमनुसृत्य समर्थनसम्भवे भामतीरीत्या स्वाभाव्यापतिरिति पाठशिक्षा  न  कल्पनीया ।
यथेतमाकाशमित्यादेरयमर्थः,  या  आपश्च   चन्द्रमण्डले शरीरमारब्धवत्यः तासां कर्मक्षये द्रवीभूतानामाकाशमतानां भेदकाकारप्रहाणेन आकाशसादृश्ये तदुपश्लिष्टानुशयिनोऽपि आकाशसमा भवन्ति, ता आप इतश्चामुतश्च नीयमाना वायुसमा भवन्ति, अनुशयी अपि  तादृशो भवति, एवमभ्रादिभावेऽपि द्रष्टव्यमिति । भाष्ये- अत्र त्वाकाशादावित्यादि, ननु प्रयोजनाभावेन श्रुतपरित्यागो न सम्भवति, तथाहि सति भूतानां सर्वत्र सुलभत्वात्् प्रयोजनाभावात्् भूतपरिष्वक्त्तगमनमपि न कल्पनीयं  स्यात््, किञ्च "तानि परे तथा ह्याह' इत्यत्र प्रयतां परमात्मम्पत्तौ प्रयोजनाभावात्् तेजः परस्यां देवतायामिति श्रुता परमात्मसम्पत्तिर्न सम्भवतीत्याक्षिप्य प्रमाणानुरोधेन प्रयोजनस्य कल्पनीयत्वात्् न प्रमाणप्रतिपन्नार्थत्याग इत्युक्त्तम््, तस्मादाकाशदिशरीरकत्वप्रमाणानुरोधेन आकाशादीनां  तदभिमानिदेवताप्रीतिभोगाश्रयाणामनुशयिनोऽपि प्रतिभोगाश्रयत्वमङ्गीकतर्व्यमिति चेत््- न, युगपत्् भोक्त्तृद्वयसमावेशे  तयोः परस्परभोगार्थितायां शरीरोन्मथनप्रसङ्गात््, ननु तदभिमानिदेवतात्वेनैव आकाशादिशरीरित्वमस्त्विति चेत््, सर्गाद्यकालमारभ्य आप्रलयमाकाशाद्यभिमानिदेवानामनुशयिभ्योऽन्यासां  वलृप्तानां        सत्त्वेन प्रतिक्षणमवरोहतामनुशयिनामाकाशद्यभिमानिदेवतात्वानुपपत्तेरिति भावः । परे तु- आकाशादिस्वरूपापत्तिं पूर्वपक्षीकुर्वन्तीति । ननु नचान्यस्य अन्यभावानुपपत्तिः, मनुष्यशरीरस्य नन्दिकेश्वरस्य देवदेहरूपपरिणामस्करणात्् देवदेहस्यापि नहुषस्य तिर्यअकत्वस्मरणात्् तद्वदिहोपपत्तेरिति भामत्युक्त्तेः, नन्दिकेश्वरो हि रुद्रमाराध्य मनुष्यशरीरेणैव देवत्वेन परिणनाम,       तथा नहुषोऽपि इन्द्रत्वं गतोऽगस्त्यशापात्् अजगरत्वं जगामेति कल्पतरूक्त्तेश्च, आकाशादिशरीकत्वमेव परैः पूर्वपक्षितमिति    प्रतीयत इति कथं  तन्मतदूषणमिति चेन्न, शाङ्करभाष्ये आकाशादिस्वरूपमेव प्रतिपद्यन्त इति पूर्वपक्षं  उक्त्तत्वात््, सिद्धान्ते च           न ह्यन्यस्य अन्यभाव उपपद्यते  इत्युक्त्तत्वाच्च तथाभिप्रायं निर्वर्ण्य दूषणोपपत्तेः तथा पूर्वपक्षो न युक्त्त इति मन्यमानैः तद्वयाख्यातृभिरस्मदभिप्रेतार्थ एव पर्यवसानं कारितञ्चेत्् न कापि क्षतिरिति द्रष्टव्यम्् ।। 22 ।।
ननु  "अतो वै स्वलुदुर्निष्प्रपतरमिति व्रीह्यादितो विशिष्य चिरनिष्क्रमगाभिधानात्् पूर्वत्र ह्याकाशादिप्राप्तावचिरनिष्क्रमणं गम्यत इति शक्यते वक्त्तुम््, अतो वै स्वल्वित्यादिवाक्येन   व्रीह्यादिषु   चिरावस्थानसत्तामात्रं   विधित्सितम््,   चिरमचिरं    वेत्यनियतस्य   चिरावस्थानस्य     व्रीह्यादिष्ववस्थानोक््त्य्यैव
सिद्धत्वेन  तस्याविधेयत्वात््, किन्तु व्रीह्यादिषु चिरावस्थाननियमप्रतिपादनसामर्थ्यात्् आकाशादिभ्यः चिरावस्थाननियम एव व्यावर्त्तते, नत्वनियतं चिरावस्थानमपि, अत एव वैस्वानसं पूर्वेहन्् साम भवति षोडश्युत्तर इति विशिष्याङ्गिरसां द्विरात्रस्य  उत्तरेऽहनि षोहसिग्रहनियमविधानसामथ्यर्ात्् उत्तरेऽहन्् द्विरात्रस्य गृह्यत इति सामान्यवचनप्राप्तषोडशीग्रहोऽपीत्युक्त्तं दशमे, अत    एव "कर्तृकर्मणोः कृति' इति सूत्रप्राप्तषष्ठीविषये "उभयप्राप्तौ कर्मणी'ति प्राप्तनियमस्य अकाकारयोः प्रतिषेध इति प्रतिषेधे पुनः कर्त्तृकमर्णोः कृति' इत्यनियतप्राप्तषष्ठया न निषेधः, यथा भेदिका काष्ठानां देवदत्तस्येति वैयाकरणैरभ्युपगम्यते, ततश्च व्रीह्यादिषु चिरावस्थाननियमप्रतिपादनात्् पूर्वत्र चिरावस्थाननियमो व्यावर्त्त्यताम््, न तु चिरावस्थानस्वरूपमपि व्यावत्त्यर्त इत्यस्वरसादाह - भाष्ये छान्दसस्तशब्दलोप इत्यादिना । अयंभावः, नात्र दुर्निष्प्रपतरमिति दुर्निष्प्रपतरशब्दस्य ल्युडन्ततामाश्रित्य दुःखनिष्क्रमणनियमः प्रतिपाद्यते, अपि तु स्वलन्तात्् दुर्निष्प्रपतरशब्दादातिशायिनि केतरमिति तरप्रत्यये छान्दसे  तशब्दलोपे दुर्निष्प्रपतरमिति      रूपम््, ततश्च अतिशयस्य प्रतियोग्याकांक्षायां प्रागनुक्रान्ताकाशादीनां बुद्धिसन्निधानात््  तत्प्रतियोगित्वेन अन्वयस्त्यात््, ततश्च व्रीह्यादिषु आकाशापेक्षया चिरावस्थानोकत्या आकाशादिषु अवस्थानस्य तदपेक्षया अल्पकालत्वपर्यवसानात्् समीहितसिद्धयुपपत्तेः । ननु  नायं वर्णविकारः, अपि तु तरपितशब्दलोप एवेत्यत्र किं विनिगमकमिति चेत््, ईषदुःषुषु कृछ्राकृछ्र्रार्थेषु खलिति खला बाधितं  ल्युटं काशकुशावलम्बनेन समर्थ्य नकारस्य चरेफरूपवर्णविकाराश्रयणस्यायुक्त्तत्वात््, कश्चित्तु दुरुपपदात्् पदि धातोः   खलर्थे डप्रत्यये सति दुर्निष्प्रपमिति रूपसिद्धौ ततस्तरप्प्रत्ययेन दुनिर्ष्प्रपतरमिति दुर्निष्प्रपतरशब्दनिष्पत्तिः, "अन्येष्वपि दृश्यते'     इति जनेरुपपदान्तरयोगे ढविधायकसूत्रे "अन्येभ्योऽपि दृश्यत' इति वक्त्तव्यमिति धात्वन्तरेभ्योऽपि डस्य शिष्टत्वात्् दृशिग्रहणं सर्वोपाधिव्यभिचारार्थमिति वृत्तावुक्त्तत्वात्् "कृत्यल्युटो बहुलम््' इति सूत्रे बहुलग्रहणात्् अन्येऽपि कृतः प्राप्तमभिधेयं व्यभिचरन्तीत्यपि वृत्तावुक्त्तत्वात््, तस्य डस्य खलर्थत्वोपपत्तेश्च वर्णागमवर्णलोपादिकमन्तरेणैव रूपं सिध्द्यतीत्याह, तदतिमन्दम््, एतादृशक्लिष्टगत्याश्रयणापेक्षया छान्दसवर्णलोपाश्रयणस्यैव ज्यायस्त्वात्् । केचित्तु- अतो वै खलु दुर्निष्प्रपतरमित्यत्र वैशब्दस्य एवकारसमानाथर्त्वात्् "त्रीणि ह वै यज्ञस्योदराणि गायत्री बृहत्यनुष्टष्् च अत्र ह्येवावपन्त्यत एवोद्वपन्ति' इत्यत्र एवकारेण पवमानगतगायव्यादिभ्योन्यत्रावापपरिसङ्खयानवत्् अत एव दुर्निष्प्रपतरमिति व्रीह्यादिभ्योऽन्यत्र चिरनिष्क्रमणप्रतिषेधस्य श्रौततया आकाशादिष्वनतिचिरेण निष्क्रमणसिद्धिः, अतो "युचि छन्दसि गत्यर्थेभ्यः' इति छन्दसि विशेषविहितयुजन्त एवायं शब्दः, रेफरूपवर्णविकारः छान्दसः इतरथा खलर्थप्रत्ययस्य "तयोरेव कृत्यक्त्तखलर्थाः' इति भावकर्मणोरेव विधानात्् अस्य चाकर्मकत्वेन भावार्थस्ये;    व परिशिष्टत्वात््, तदर्थस्य प्रकर्षाभावेन ततस्तरषो दुर्ल्लभत्वात््, नचैवं तशब्दलोपः छान्दस इति भाष्यविरोधः इति वाच्यम््, कर्त्रर्थपचाद्यजन्तात्् प्रकर्षसम्भवेन तरपस्संभवादिति वदन्ति ः।।
।। इति नातिचिराधिकरणम्् ।। * ।।
3.1.24
is not available.
नित्यकर्मादीनामपि सम्वत्सरपश्वालम्भनादिभिरशुद्धियुक्त्तत्वमिति - सम्वत्सरग्रहणं निन्दितकर्माभ्यासवशेन महापातकयुक्त्तत्वसूचनार्थम््, अत्रादिपदेन सायंप्रातःकालनिषिद्धमग्निहोत्राद्यङ्गहविश्शेषभक्षणं गृह्यते, अतो हिंसाशून्यानामपि अग्निहोत्रादीनामशुद्धियुक्त्तत्वमिति  द्रष्टव्यम््, भाष्ये- न  वा  उत्वेतदित्यादि, एतत््  अधुना  न  म्रियसे  न  रिष्यसि,  न  हिंष्यस   इत्यर्थः, रुष्् रिष्् हिंसायामिति धातुः - अयमेव समीचीनो दुष्प्रधर्षणः परिहार इति । ननु हिरण्यशरीर उर्ध्व इत्यर्थवादार्थे बाधकाभावात््, पशुसंज्ञपनस्य स्वर्गसाधनत्वेऽपि मरणोद्देश्यकमरणानुकूलव्यापारत्वेन हिंसात्वमप्यवश्यमभ्युपेत्यमेव । न च  तस्य रक्षणरूपत्वात्् अहिंसात्वम््,
व्रणदाहच्छेदयोः दाहच्छेदरूपत्वेऽपि रक्षणरूपत्ववत्् हिंसारूपत्वेऽपि पशुरक्षणरूपत्वोपपत्तेः, अस्य परिहारस्य सार्वत्रिकत्वाच्च । न खलु सौत्रामण्यां वर्णत्रयेऽपि निषिद्धायाः पैष्टयाः सुरायाः पानन्नपानम््, नापि अश्वमेधे राजाज्ञया अश्वसंरक्षकैः क्रियमाणमश्वमेधमन्त्रब्राह्मणानभिज्ञब्रह्मस्वहरणन्नहरणम््, नापि वामदेव्योपासकत्य प्रार्थयमानसर्वयोषिदपहरणन्न परस्त्रीहरणमिति      वक्त्तुं शक्यम््, तस्मात्् तेष्वन्य एव परिहारो वक्त्तव्यः, स एव हिंसायामप्यस्तु, किमनेन लोकविरुद्धेन हिंसात्वापलापेन, तर्हि कः सार्वत्रिकः परिहारः, न हिंस्यादिति निषेधवाक्ये पुरुषार्थ एव हिंसाधातुना अनूद्यते, न क्रत्वर्थतापि, कर्त्तुराख्यातवाच्यत्वपक्षे समानपदश्रुत्या हिंसायाः तच्छेषत्वप्रतीतेः, तस्याख्यातवाच्यभावनाक्षेप्यत्वपक्षेऽपि तदाक्षिप्तकर्तृशेषत्वप्रतीतेः नात्र क्रतोः वाचकं किञ्चिदस्ति, येनाथातोऽग्निष्टोमेनानुयजन्तीति अनारभ्याधीतवाक्ये क्षित्याग्नेर्यजिशब्दोक्त्तयागशेषत्ववत्् अस्याः क्रतुशेषत्वमवगम्येत, नापि क्रतोराक्षेपकं किञ्चिदस्ति, येन पर्णताया जुह्वाश्रिप्तक्रतुशेषत्ववदस्याः क्रतुशेषत्वमवगम्येत, न च प्रकरणेन क्रतोर्विपरिवृत्तिरस्ति, येन "नानृतं वदेत््' इति दर्शपूर्णमासप्रकरणाम्नातवाक्येऽनूद्यमानस्यानृतवदनस्येव क्रत्वर्थत्वप्रतीतिर्भवेत््, तस्मादिह हिंसिधातुनाऽनुवादः पुरुषार्थहिंसाया इति तस्य एव निषेधो न क्रत्वर्थायाः, ननु  तथापि
हिंसिधातोः क्रत्वर्थपुरुषार्थहिसाद्वयसाधारण्येन शब्दशक्त्तिबलादुपस्थितं हिंसाद्वयमप्यनूद्य निषेध्यतामिति चेत््- नैतत्् न्याय्यम्् । आख्यातवाच्यत्वेन तदर्थभावनाक्षेप्यत्वेनो पस्थितस्य पुरुषस्य शेषभूताया हिंसायाः शीघ्रोपस्थितिकतया तन्निषेधेन चरिताथर्स्य हिंसावाक्यस्य विलम्बितोपस्थितिकक्रतुशेषहिंसानिषेधकत्वस्यापि कल्पनायोगात्् । ननु शब्दशक्त्तिसाम्येऽपि शीघ्रोपस्थितस्यैव शक्यस्य वाक्यार्थान्वयः न विलम्बितोपस्थितिकस्येति वैषम्याभ्युपगमे "दर्शपूर्णमासाभ्यां स्वगर्कामो यजेत' इत्यत्र पूर्णमासपदेन उत्पत्तिवाक्यश्रुतदर्शपूर्णमांसकालयोः  आग्नेयाग्नीषोमीययोरेव  खटिति  प्रवृत्तिनिमित्तावगत्या   शीघ्रोपस्थितिकयोः   फलान्वयः   स्यात््,   उपांशुयाजस्य    तु पौर्णमासीकर्तव्याग्नेयाग्नीषोमीययागद्वयान्तरालविधानात्् अर्थसिद्धपौर्णमासीकालस्य खटिति प्रवृत्तिनिमित्तावनगत्या विलम्बितोपस्थितिकस्य फलान्वयो न स्यादिति चेत्- सत्यम्् । आग्ने याग्नीषोमीयवत्् उपांशुयाजस्यापि श्रौतपौणर्मासीपवलत्वेन ज्ञदिति प्रवृत्तिनिमित्ताव शीघ्रोपस्थितिकत्वाविशेषेण फलान्वयसिदध्यर्थमेव, "तावब्रूतामाज्यस्यैव नावुपांशु पौर्णमास्यां यजन््' इत्याहत्य पौर्णमासीकालविधानमाश्रीयते । एतदेवास्य विधानस्य प्रयोजनम्् उपांशुयाजाधिकरणे "प्रयोजनाच्च' इति सूत्रेण तद्वार्त्तिकेन स्पष्टीकृतम््  ततश्च शीघ्रप्रत्तीतस्यैव पदार्थस्य वाक्याथर्ान्वय इति सिद््धत्वात्् पुरुषार्थहिम्साया एव शीघ्रपस्थितिकत्वात्् तस्या एव निषेध्यत्वम््, अपि च यदर्थतया यतप्रसक्त्तं तस्य निषेधोपि तदर्थ इति न्यायमर्यादा । अन्यथा अप्रसक्त्तप्रतिषेधत्वादसामञ्जस्यं स्यात्् । अत एव दर्शपूर्णमासप्रकरणाम्नातः "नानृतं वदे' दिति निषेधः प्रकरणात्् क्रत्वर्थो भवन्् क्रत्वर्थस्यैवानृतवदनस्य निषेधः, तेन क्रतूपयोगिद्रव्यादिसम्पादनार्थानृतवदने क्रत्वर्थनिषेधातिक्रमात्् क्रतोर्वैगुण्यम््, क्रतुमध्येपि पुरुषार्थानृतवदने सति न क्रतोव्रैगुण्यम््,"यो नाम क्रतुमध्यस्थः कलञ्जादीनि भक्षयेत्् । न क्रतोः तस्य वैगुण्यं यथाचोदितसिद्धितः' इति न्यायात््, किन्तु   पुरुषस्य प्रत्यवाय मात्रम््, प्रकरणाम्नातोऽपि यो निषेधः क्रत्वर्थस्य निषेधो भवितुं नार्हति नासौ क्रत्वर्थः, यथा दर्शपूर्णमासप्रकरणाम्नातः "मलवद्वाससा न सम्वदेत न तया सहासीत नास्या अन्नमद्यात््' इति निषेधः, यद्यपि पत्न्या सह सम्वादः सहासनञ्चेत्युभयं क्रत्वर्थतया अर्थतः प्राप्नोति, तथापि मलवद्वाससा  तथा न  प्राप्नोति, यस्य  व्रत्येहन पत्नी अनालम्भुका स्यात््, तामवरुद्धय यजेत' इति मलवद्वाससः क्रतौ सर्वात्मना उदासीनीकरणरूपस्य अवरोधस्य विहितत्वात््, तदन्नादनन्तु "अथो खल्वाहुरभ्यञ्जनं वा व स्त्रिया अन्नम्् अभ्यञ्चनमेव न प्रतिग्राह्य'मिति अभ्यञ्जनशब्दोक्त्ततत्वङ्गमरूपतया व्याख्यातं क्रत्वर्थत्वेन कथमपि न प्राप्नोति, एवञ्च न हिंस्यादिति निषेधः क्रत्सर्थपुरुषार्थोभयविद्यहिम्सारूपत्वे स्वयमपि क्रत्वर्थपुरुषाथर्ोमयरपो भवन्् स्वस्य क्रतुपुरुषसम्बन्धबोधनार्थं वाक्यं भिन्द्यात््,                                 एवमेव सुराग्रहणपानादिनिषेधकवाक्यानामपि क्रत्वर्थग्रहणाद्यस्पर्शित्वं वक्त्तव्यम््, नान्या गतिरस्ति, न च तेषामस्त्येव पापत्वम््, अपितु प्रायश्चित्तेन समाधीयत इति वाच्यम््, तर्हि हिंसापि  तथा समाधीयताम््, किमनेन लोकप्रसिद्धहिंसात्वनिरसनव्यसनेन,   यच्चोक्त्तं सोमपाने उच्छिष्टदोषनिषेधोस्ति, "न सोमेनोच्छिष्टा भवन्ति,'
इति निषेधात््, हिसायां  न सोस्ति, येनायम्् उत्सर्गापवादन्यायस्य विषयस्स्यादिति- तन्न, "सोमेनोच्छिष्टा भवन्ति' इत्यत्र उच्छिष्टताया एव निषिद्धत्वेन दोषस्यानिषिद्धत्वात््, न          च उच्छिष्टत्वस्य निषेद््धुंयमशक्यत्वात्् तद्दोषनिषेधपरत्वम््, तर्हि "न वा उ एतत्् म्रियसे त रिष्यसि' इत्यत्र हिंसात्वस्य निेषेद्धुमशक्यत्वात्् तद्गतदोषाभावादिपरत्वस्यैव सम्भवात्् न दोषो हिंसायाम्् "आहवेऽध्ननन्नेनस्वीराजे'ति, क्कचित््
हिंसाविशेषेषु दोषाभावप्रतिपादनस्याप्युपलम्भात््, "अहिंसन्् सवर्भूतान्यन्यत्र तीर्थेभ्यः' इति छान्दोग्यश्रुतौ यागीयहिंसायाः हिंसात्वमुपगम्य      तस्याः निषेध्यत्वाविष्करणाच्च, श्रुतिष्वपि यागीयसंज्ञपने हि सात्वव्यपदेशस्य बहुलमुपलम्भाच्च हिंसात्वमभ्युपगम्यैव परिहार उक्त्तरीत्या समाश्रयणीय इति चेत््, अत्र व्रूमः, यदुक्त्तं यदर्थः प्रतियोगी  तदर्थः प्रतिषेधः इति न्यायमर्यादेति, तन्न, "दीक्षितो न         ददाति न जुहोति न पचते' इत्यत्र पुरुषार्थानामेव होमानां प्रतिशेधः क्रत्वर्थ इति स्थापितत्वात््, यच्चाप्युक्त्तम््- पुरुषार्थहिंसायाः      शीघ्रोपस्थितिकत्वात्् तस्या एव निषेधवाक्याथर्ान्वयित्वमिति, तदपि न, "यदाहवनीये जुहोति' इत्यत्र शीघ्रोपस्थितपुरुषर्थाक्षामेवाऽऽहवनीयाङ्गकत्वप्रसङ्गात््, तस्मादुभयविधहिंसानिषेधे प्रवर्तनानिवर्तनारूपयोर्विधिनिषेधयोः पदाहवनीयादिवत्् परस्परविरोधात््  उत्सर्गापवादन्यायेन  क्रत्वर्थहिंसाव्यतिरिक्त्तविषयत्वकल्पनमेव  ज्यायः, अत  एव   भामतीकल्पतरुभ्यां  विशेषविधिविहितस्य
सामान्यविधिना विषयीकारे ह्युत्सर्गावादम्यायः "यथांहवनीये जुहोति' इति होममात्रस्याहवनीयान्वयविधायिना पदहोभस्यापि विषयीकारे पदहोमान्वयविशेषविधानात््, तदतिरिक्त्तपरत्वं सामान्यशास्त्रस्य, अत्र  तु वर्णितेन न्यायेन उत्पत्तिसमय एव निषे  धस्य पुरुषार्थहिंसाविषयत्वात्् न क्रत्वर्थहिम्साप्रवेशः, शाङ्करभाष्ये- उत्सर्गापवादन्यायोक्त्तिस्तु
अविशेषप्रवृत्तत्वेनावभासमानस्य    शास्त्रस्य विशेषत्याजनलक्षणगुणसाम्यात्् गौणीति यच्छाङ्करभाष्यशिक्षणं कृतम््, तदयुक्त्तमेव, उत्सर्गापवादन्यायोक्त्तिस्तु अविशेषप्रवृत्तत्वेनावभासमानस्य शास्त्रस्य विशेषत्याजनलक्षणगुणसाम्यात्् गौणीति यच्छाङ्करभाष्यशिक्षणं कृतम््, तदयुक्त्तमेव, उत्सर्गापवादन्याय एव सार्वत्रिकः परिहारः, हिसायां  तु मन्त्रार्थवादादिभिः  हिंसात्वाभावावगमनेन सम्भवतः परिहान्तस्योपेक्षानर्हत्वात्् भगवता भाष्यकृता हिंसाविषये परिहारान्तरमुक्त्तम््, यच्चोक्त्तं मरणोद्देश्यकमरणानुकूलव्यापारत्वं हिसात्वं हिसापदप्रवृतिनिमित्तमिति     तन्न, अथोपहारकशाप्रहारादिना महतीं वेदनामुत्पादयर्था  हिंसकत्वय्व्यवहारासम्भवप्रसङ्गेन वेदनत्पत्त्यनुकूलव्यापारत्वस्यैव सर्वत्रानुगततया हिंसापदप्रवृतिनिमित्तत्वे वक्त्तव्ये सति व्रणचिकित्सके  तादात्विकतीव्रवेदनोत्पादके हिंसकत्वव्यपदेशाभावेन बलवदिष्टाजनकत्वे सति दुःखसादनव्यपारत्वमेव हिंसापदप्रवृत्तिनिमित्तम््, तत्कर्तर्येव हिसकत्वव्यवहारात््, मरणोद्देश्यकमरणानुकूलव्यापारेऽपि अनेनैव बलवदिष्टाजनकत्वे सति अनिष्टसाधनव्यापारत्वरूपसाधारणप्रवृत्तिनिमित्तेन हिंसात्वव्यपदेशोपपत्तेः, मरणोद्देश्यकमरणानुकूलव्यापरत्वस्य पृथक्् प्रवृत्तिनिमित्तत्वकल्पनानौचित्यात््, पशुसंज्ञपनस्य  तादात्विकदुःखजनकस्यापि बलवदिष्टभूतस्वर्गजनकतया न हिंसात्वमित्यभिप्रेत्य भगवता भाष्यकृताऽयं परिहार उपन्यस्तः, न तु हिंसात्वमभ्यु    पगम्य उत्सर्गापवादन्यायेन परिहारः, यथा हिंसां विधितन्निषेधविषयभेदन्यायानभिज्ञेन  वादकथायां "श्येनेन  यजेत' इति वाक्यमयु   क्त्तार्थं, श्येनपक्षिणः पुरोडाशादिवत्् यागीयद्रव्यत्वे अहिंसाशास्त्रविरोधादिति शङ्किते श्येनाङ्गपशुषु आवश्यकेनापि विषयभेदन्यायोपन्यासेन न तत्समाधानमुचितम््, किन्तु वस्तुः स्थितिमनुसरता वाक्यशेषमुदाहृत्य कर्मनामत्वोपन्यासेनैव तत्समाधीयते, एवमिहाप्युत्सर्गापवादन्यायेन परिहार्येप्यस्मिन्नाक्षेपे वस्तुस्थितिमनुसरन्् भगवान्् भाष्यकारो हिसात्वाभावमेव प्रत्यपीपददिति          न किञ्चिदवद्यम्् ।।25।।
3.1.26
is not available.
।। योनेः शरीरम्् ।।  संसारिजीवशरीरञ्चेति - यत्र पुण्यापुण्यरूपे कर्मणी तत्रैव सुखदुःखे, यत्र च    सुखदुःखे तत्रैव तद्धेतुभूतं शरीरम््, ततश्चाकाशादिषु कर्मकीर्त्तनाभावेन  तत्फलभूतसुखदुःखाद्यनुभवाभावात्् न तद्धेतुभूतं शरीरमिति भावः ।।27।।
।। इति अन्याधिष्ठिताधिकरणम्् ।।
इति दशोपनिषद्भाष्यकारैः श्रीरङ्गरामानुजमुनिभिर्विरचितायां श्रुतप्रकाशिकाव्याख्यायां
भावप्रकाशिकायां तृतीयस्याध्यायस्य प्रथमः पादः ।।
समुदिताधिकरणसङ््ख्या - 74 - समुदितसूत्रसङ््ख्या - 304 ।।
