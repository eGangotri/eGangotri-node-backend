श्रीगरुडमहापुराणम् - 21 
सूत उवाच ।।
पंचवत्क्रार्च्चनं वक्ष्ये पृथ ग्यद्भुक्तिमुक्तिदम् ।।
ॐ भूर्विष्णवे आदिभूताय सर्वाधाराय मूर्त्तये स्वाहा ।। 21.1 ।।
सद्योजातस्य चाह्वानमनेन प्रथमं चरेत् ।।
ॐ हां सद्योजातायैव कला ह्यष्टौ प्रकीर्त्तिताः ।। 21.2 ।।
सिद्धिर्ऋद्धिर्धृतिर्लक्ष्मीर्मेधा कान्तिः स्वधा स्थितिः (8) ।।
ॐ हीं वामदेवायैव कलास्तस्य त्रयोदश ।। 21.3 ।।
रजा रक्षा रतिः पाल्या कान्ति स्तृष्णा मतिः क्रिया ।।
कामा बुद्धिश्च रात्रिश्च त्रासनी मोहिनी तथा (13) ।। 21.4 ।।
मनोन्मनी अघोरा च तथा मोहा क्षुधा कलाः ।।
निद्रा मृत्युश्च माया च (8) अष्टसंख्या भयंकर ।। 21.5 ।।
ॐ हैं तत्पुरुषायैव (षाय) निवृत्तिश्च प्रतिष्ठा च विद्या शान्तिर्न केवला ।। 21.6 ।। 
ॐ हौं ईशानाय नमो निश्चला च निरञ्जना ।।
शशिनी चांगना चैव मरीचिर्ज्वालिनी तथा ।। 21.7 ।।
इति श्रीगारुडे महापुराणे पूर्वखण्डे प्रथमांशाख्ये आचारकाण्डं पञ्चवक्क्रपूजनं नामैकविंशोऽध्यायः ।। 21 ।।

श्रीगरुडमहापुराणम् - 22 
सूत उवाच ।।
शिवार्चनं प्रवक्ष्यामि बुक्तिमुक्तिकरं परम् ।।
शान्तं सर्वगतं शून्यं मात्राद्वादशके स्थितम् ।। 22.1 ।।
पञ्च वक्क्राणि ह्रस्वानि दीर्घाण्यंगानि बिन्दुना ।।
सविसर्गं वदेदस्त्रं शिव ऊर्घ्वं तथा पुनः ।। 22.2 ।।
षष्ठेनाधो महामन्त्रो हौमित्येवाखिलार्थदः ।।
हस्ताभ्यां संस्पृशेत्पादावूर्ध्वं पादान्मस्तकम् ।। 22.3 ।।
महामुद्रा हि सर्वेषां करांगन्यासमाचरेत् ।।
तालहस्तेन पृष्ठं च अस्त्रमन्त्रेण शोधयेत् ।। 22.4 ।।
कनिष्ठामादितः कृत्वा तर्जन्यंगानि विन्यसेत् ।।
पूजनं संप्रवक्ष्यामि कर्णिकायां त्दृदम्बुजे ।। 22.5 ।।
धर्मं ज्ञानं च वैराग्यमैश्वर्य्यादि त्दृदार्चयेत् ।।
आवाहनं स्थापनं च पाद्यमर्घ्यं हृदार्पयेत् ।। 22.6 ।।
आचामं स्नपनं पूजामेकाधारणतुल्यकम् ? ।।
अग्निकार्य्यविधिं वक्ष्ये अस्त्रेणोल्लेखनं चरेत् ।। 22.7 ।।
वर्म्मणआभ्युक्षणं कार्य्यं शक्तिन्यासं हृदा चरेत् ।।
त्दृदि वा शक्तिगर्त्ते च प्रक्षिपेज्जातवेदसम् ।। 22.8 ।।
गर्भाधानादिकं कृत्वा निष्कृतिं चारस्य पश्चिमाम् ।।
हृदा कृत्वा सर्वकर्म्म शिवं सांगं तु होमयेत् ।। 22.9 ।।
पूजयेन्मण्डले शम्भुं पद्मगर्भे गरांकितम् ।।
चतुः षष्ट्यन्तमष्टादि खाक्षि खाद्यादिमण्डलम् ।। 22.10 ।।
खाक्षीन्द्रसूर्य्यगं सर्वखादिवेदेन्दु (देवेन्दु) वर्त्तनम् ।।
आग्नेय्यां कारयेत्कुण्डमर्द्धचन्द्रनिभं शुभम् ।। 22.11 ।।
अग्निशास्त्र परायुस्थो त्दृदयादिगणोच्यते ।।
अस्त्रं दिशा सुपद्मस्य कर्णिकायां सदाशिवः ।। 22.12 ।।
दीक्षां वक्ष्ये पञ्चतत्त्वे स्थितां भूम्यादिकां परे ।।
निवृत्तिर्भूप्रतिष्ठाद्यैर्विद्याग्निः शान्तिवन्निजः ।। 22.13 
शान्त्यतीतं भवेव्द्योम तत्परं शान्तमव्ययम् ।।
एकैकस्य शतं होमा हत्येवं पंच होमयेत् ।। 22.14 ।।
पश्चात्पूर्णाहुतिं दत्त्वा प्रा(प्र)सोदन शिवं स्मरेत् ।।
प्रायश्चित्तविशुद्ध्यर्थमेकैकाष्टाहुतिं क्रमात् ।। 22.15 ।।
होमयेदस्त्रबीजेन एवं दीक्षां समापयेत् ।।
यजनव्यतिरेकेण गोप्यं संस्कारमुत्तमम् ।। 22.16 ।।
एवं संस्कारशुद्धस्य शिवत्वं जायते ध्रुवम् ।। 22.17 ।।
इति श्रीगारुडे महापुराणे पूर्वखण्डे प्रथमांशाख्ये आचारकाण्डे शिवार्चनप्रकारो नाम ्द्वाविंशोऽध्यायः ।। 22 ।।

श्रीगरुडमहापुराणम् - 23 
सूत उवाच ।।
शिवार्चनं प्रवक्ष्यामि धर्म्मकामादिसाधनम् ।।
त्रिभिर्मन्त्रैराचामेत्तु स्वाहान्तैः प्रणवादिकैः ।। 23.1 ।।
ॐ हां आत्मतत्त्वाय विद्यातत्त्वाय हीं तथा ।।
ॐ हूं शिवतत्त्वाय स्वाहा हृदा स्याच्छ्रोत्रवंदनम् ।। 23.2 ।।
भस्मस्त्रानं तर्पणं च ॐ हां स्वाहा सर्वमन्त्रकाः ।।
सर्वे देवाः सर्वमुनिर्नमोऽन्तो वौषडन्तकः ।। 23.3 ।।
स्वधान्ताः सर्वपितरः स्वधान्ताश्च पितामहाः ।।
ॐ हां प्रपितामहेभ्यस्तथा मातामहादयः ।। 23.4 ।।
हां नमः सर्वमातृभ्यस्ततः स्यात्प्राणसंयमः ।।
आचामं मार्जनं चाथो गायत्रीं च जपेत्ततः ।। 23.5 ।।
ॐ हां तन्महेशाय विद्महे, वाग्विशुद्धाय धीमहि, तन्नो रुद्रः प्रचोदयात् ।। 23.6 ।।
सूर्य्योपस्थानकं कृत्वा सूर्य्यमन्त्रैः प्रपूजयेत् ।।
ॐ हां हीं हूं हैं हौं हः शिवसूर्य्याय नमः ।।
ॐ हं खखोल्काय सूर्य्यमूर्त्तये नमः ।।
ॐ ह्रां ह्रीं सः सूर्य्याय नमः ।। 23.7 ।।
दण्डिने पिङ्गले त्वातिभूतानि च ततः स्मरेत् ।।
अग्नयादौ विमलेशानमाराध्य परमं सुखम् ।। 23.8 ।।
यजेत्पद्मां च रां दीप्तां रीं सूक्ष्मां रूं जयां च रें ।।
भद्रां च रैं विभूतिं रों विमलां रौममोधि (रोधि) काम् ।। 23.9 ।।
रं विद्युतां च पूर्वादौ रा (रं) मध्ये सर्वतोमुखीम् ।।
अर्कासनं सूर्य्यमूर्त्तें ह्रां ह्रूं (ह्रीं) सः सूर्य्यमर्च्चयेत् ।। 23.10 ।।
ॐ आं हृदर्काय च शिरः शिखा च भूर्भुवः स्वरोम् ।।
ज्वालिनीं ह्रं कवचस्य चास्त्रं राज्ञां च दीक्षिताम् ।। 23.11 ।।
यजेत्सूर्य्यहृदा सर्वान्सों सोमं मं च मंगलम् ।।
बं बुधं बृं बृहस्पतिं भं भार्गवं शं शनैश्चरम् ।। 23.12 ।।
रं राहुं कं यजेत्केतुं ॐ तेजश्चण्डमर्च्चयेत् ।।
सूर्य्यमभ्यर्च्य चाचम्य कनिष्ठातोऽङ्गकांन्यसेत् ।। 23.13 ।।
हां हृच्छिरो हूं शिखा हैं वर्म्म हौं चैव नेत्रकम् ।।
होऽस्त्रं शक्तिस्थितिं कृत्वा भूतशुद्धिं पुनर्न्यसेत् ।। 23.14 ।।
अर्घ्यपात्रं ततः कृत्वा तदद्भिः प्रोक्षयेद्यजेत् ।। 23.15 ।।
आत्मानं पद्मसंस्थं च हौं शिवाय ततो बहिः ।।
द्वारे नन्दिमहाकालौ गंगा च यमुनाथ गौः ।। 23.16 ।।
श्रीरस्त्रं वास्त्वधिपतिं ब्रह्माणं च गणं गुरुम् ।।
शक्त्यनन्तौ यजेन्मध्ये पूर्वादौ धर्म्मकादिकम् ।। 23.17 ।।
अधर्म्माद्यं च वह्न्यादौ मध्ये पद्मस्य कर्णिके ।।
वामाज्येष्ठा च पूर्वादौ रौद्री काली च पूर्षदः ।। 23.18 ।।
ॐ हौं कलविकरिण्यै बलविकरिणी ततः ।।
बलप्रमथिनी सर्वभूतानां दमनी ततः ।। 23.19 ।।
मनोन्मनी यजेदेताः पठिमध्ये शिवाग्रतः ।।
शिवासनं महामूर्त्ति मूर्त्तिमध्ये शिवाय च ।। 23.20 ।।
आवाहनं स्थापनं च सन्निधानं निरोधनम् ।।
सकलीकरणं मुद्रादर्शनं चार्घ्यपाद्यकम् ।। 23.21 ।।
आचामाभ्यङ्गमुद्वर्त्तं स्त्रानं निर्म्मथनं चरेत् ।।
वस्त्रं विलेपनं पुष्पं धूपं दीपं चरुं ददेत् ।। 23.22 ।।
आचामं मुखवासं च ताम्बूलं हस्तशोधनम् ।।
छत्रचामरपावित्रं परमीकरणं चरेत् ।। 23.23 ।।
रूपक्पेन चैकाहजपो जाप्यसमर्पणम् ।।
स्तुतिर्नतिर्हृदाद्यैश्च ज्ञेयं नामाङ्ग पूजनम् ।। 23.24 ।।
अग्नीशरक्षो वायव्ये मध्ये पूर्वादितन्त्रकम् ।।
इन्द्राद्यांश्च यजेच्चण्डं तस्मै निर्माल्यमर्पयेत् ।। 23.25 ।।
गुहायातिगुह्यगोप्ता त्वं गृहाणास्मत्कृतं जपम् ।।
सिद्धिर्भवतु मे देव तत्प्रसादात्त्वयि स्थितिः ।। 23.26 ।।
यत्किञ्चित्क्रियते कर्म सदा सुकृतदुष्कृतम् ।।
तन्मे शिवपदस्थस्य रुद्र क्षपय शङ्कर ।। 23.27 ।।
शिवो दाता शिवो भोक्ता शिवः सर्वमिदं जगत् ।।
शिवो जयति सर्वत्र यः शिवः सोऽहमेव च ।। 23.28 ।।
यत्कृतं यत्करिष्यामि तत्सर्वं सुकृतं तव(तस्तवम्) ।।
त्वं त्राता विश्वनेता च नान्योनाथोऽस्तिमेशिव ।। 23.29 ।।
अथान्येन प्रकारेण शिवपूजां वदाम्यहम् ।।
गणः सरस्वती नंदी महाकालोऽथगंगया ।। 23.30 ।।
पवनास्त्रं वास्त्वधिपो द्वारि पूर्वादितस्त्विमे ।।
इंद्राद्याः पूजनीयाश्च तत्त्वानि पृथिवी जलम् ।। 23.31 ।।
तेजो वायुर्व्योम गंधो रसरूपे च शब्दकः ।।
स्पर्शो वाक् पाणि पादं च पायूपस्थं श्रुतित्वचम् ।। 23.32 ।।
चक्षुर्जिह्वा घ्राणमनो बुद्धिश्चाहं प्रकृत्यपि ।।
पुमान्नागो बुद्धिविद्ये कला कालो नियत्यपि ।। 23.33 ।।
माया च शुद्ध विद्या च ईश्वरश्च सदाशिवः ।।
शक्तिः शिवश्च ताञ्ज्ञात्वा मुक्तो ज्ञानी शिवो भवेत् ।। 23.34 ।।
यः शिवः स हरिर्ब्रह्मा सोऽहं ब्रह्मास्मि शङ्कर ।। 23.35 ।।
भूतशुद्धिं प्रवक्ष्यामि यया शुद्धः शिवो भवेत् ।।
हृत्पद्मे सद्योमंत्रः स्यान्निवृत्तिश्च कला इडा ।। 23.36 ।।
पिंगला द्वे च नाड्यौ तु प्राणोऽपानश्च मारुतौ ।।
इन्द्रो देहो ब्रह्महेतुश्चतुरस्त्रं च मण्डलम् ।। 23.37 ।।
वक्त्रेण लाञ्छितं वायुमेकोद्धातगुणाः शराः ।।
त्दृत्स्थानसादृश्यरुतं शतकोटिप्रविस्तरम् ।। 23.38 ।।
ॐ ह्रीं प्रतिष्ठायै ह्रूं ह्रः फट् ।।
ॐ ह्रीं ह्रूं विद्यायै ह्रं ह्रः फट् ।।
चतुरशीतिकोटीनामुच्छ्रयं भूमितन्त्रकम् ।। 23.39 ।।
तन्मध्ये भववृक्षं च आत्मानं च विचिन्तयेत् ।।
अधोमुखीं ततः पृथ्वीं तत्तच्छुध्दं भवेद्ध्रुवम् ।। 23.40 ।।
वामा देवी प्रतिष्ठा च सुषुम्ना धारिका तथा ।।
समानोदानवरुणा देवता विष्णु कारणम् ।। 23.41 ।।
अद्धाताश्च गुणा वेदाः श्वेतं ध्यानं तथैव च ।।
एवं कुर्य्यात्कण्ठपद्ममर्द्धचन्द्राख्यमण्डलम् ।। 23.42 ।।
पद्मांकितं द्विविंशतिककोटिविस्तीर्णमौ स्मरेत् ।।
चतुर्नवत्युच्छ्रयं च आत्मानं च अधोमुखम् ।। 23.43 ।।
तालुस्थानं च पद्मं च अघोरो विद्ययान्वितः ।।
नाभ्यो(ड्यो) ष्ठयोर्हस्तिजिह्वाध्यानो नागोग्निदेवता ।। 23.44 ।।
रुद्रहेतुस्त्रिरुद्धातास्त्रिगुणा रक्तवर्णकम् ।।
ज्वालाकृते त्रिकोणं च चतुः कोटिशतानि च ।। 23.45 ।।
विस्तीर्णं च समुत्सेधं रुद्रतत्त्वं विचिन्तयेत् ।।
ललाटे वै तत्पुरुषः शान्तिर्यः शाद्वलं बुधआः (वृषा) ।। 23.46 ।।
कूर्मश्च कृकरो वायुर्देव ईश्वरकारणम् ।।
द्विरुद्धातो गुणौ द्वौ च धूम्रषट््कोणमण्डलम् ।। 23.47 ।।
बिंद्वङ्कितं चाष्टकोटिविस्तीर्णं चोच्छ्रयस्तथा ।।
चतुर्दशाधिकं कोटिवायुतत्त्वं विचिन्तयेत् ।। 23.48 ।।
द्वादशति सरसिजे शान्त्य तीतास्तथेश्वराः ।।
कुहूश्च शंखिनी नाड्यो देवदत्तो धनञ्जयः ।। 23.49 ।।
शिखैशानकारणं च सदाशिव इति स्मृतः ।।
गुण एकस्तथोद्धातः शुद्धस्फटिकवत्स्मरेत् ।। 23.50 ।।
षोडशकोटिविस्तीर्णं पञ्चविंशतिकोच्छ्रयम् ।।
वर्त्तुलं चिंतयेव्द्योम भुतशुद्धिरुदाहृता ।। 23.51 ।।
गुणयो गुरुर्बोजगुरुः शक्तयनंतौ च धर्म्मकः ।।
ज्ञानवैराग्यमैश्वर्य्यैस्ततः पूर्वादिपत्रके ।। 23.52 ।।
अधोर्द्ध्ववदने द्वे च पद्मकर्णिककेसरम् ।।
वामाद्या आत्मविद्या च सदा ध्यायेच्छिवाख्यकम् ।। 23.53 ।।
तत्त्वं शिवासने मूर्त्तिर्हो हौं विद्यादेहाय नमः ।।
बद्धपद्मासनासीनः सितः षोडशवार्षिकः ।। 23.54 ।।
पञ्चवक्त्रः कराग्रैः स्वैर्दशभिश्चैव धारयन् ।।
अभयं प्रसादं शक्तिं शूलं खट्वाङ्गमीश्वरः ।। 23.55 ।।
दक्षैः करैर्वामकैश्च भुजंगं चाक्षसूत्रकम् ।।
डमरुकं नीलोत्पलं बीजपूरकमुत्तमम् ।। 23.56 ।।
इच्छाज्ञानक्रियाशक्तिस्त्रिनेत्रो हि सदाशिवः ।।
एवं शिवार्च्चनध्यानी सर्वदा कालवर्जितः ।। 23.57 ।।
इहाहोरा वचारेण त्रीणि वर्षाणि जीवति ।।
दिनद्वयस्य चारेण जीवेद्वर्षद्वयं नरः ।। 23.58 ।।
दिनत्रयस्य चारेण वर्षमेकं स जीवति ।।
नाकाले शीतले मृत्युरुष्णे चैव तु कारके ।। 23.59 ।।
इति श्रीगारुडे महापुराणे पूर्वखण्डे प्रथमांशाख्ये आचारकाण्डे शिवार्चननिरूपणं नाम त्रयोविंशोऽध्यायः ।। 23 ।।(इति शिवादि पूजा समाप्ता) ।।

श्रीगरुडमहापुराणम् - 24 
सूत उवाच ।।
वक्ष्ये गणादिकाः पूजाः सर्वदा स्वर्गदाः पराः ।।
गणासनं गणमूर्त्ति गणाधिपतिमर्च्चयेत् ।। 24.1 ।।
गामादिहृदयाद्यंगं दुर्गाया गुरुपादुकाः ।।
दुर्गासनं च तन्मूर्त्तिं ह्रीं दुर्गे रक्षणीति च ।। 24.2 ।।
त्दृदादिकं नव शक्त्यो रुद्रचण्डा प्रचण्डया ।।
चण्डोग्रा चण्डनायिका चण्डा चण्डवती क्रमात् ।। 24.3 ।।
चण़्रूपा चण्डिकाख्या दुर्गेदुर्गेऽथ रक्षिणि ।।
वज्रखड्गादिका मुद्राः शिवाद्या वह्निदेशतः ।। 24.4 ।।
सदाशिवमहाप्रेतपद्मासन मथापि वा ।।
ऐं क्लीं (ह्रीं) सौस्त्रिपुरायै नमः ।।
ॐ ह्रां ह्रीं क्षें क्षैं स्त्रीं स्कीं रों स्फें स्फीं शां पद्मासनं च मूर्त्तिं च त्रिपुरात्दृदयादिकम् ।। 24.5 ।।
पीठाम्बुजे तु ब्राहयादीर्ब्रह्माणी च महेश्वरी ।।
कौमारी वैष्णवी पूज्या वाराही चेन्द्रदेवता ।। 24.6 ।।
चामुण्डा चण्डिका पूज्या भैरवाख्यांस्ततो यजेत् ।।
असितांगोरुरुश्चण्डः क्रोध उन्मत्तभैरवः ।। 24.7 ।।
कपाली भीषणश्चैव संहारश्चाष्ट भैरवाः ।।
रतिः प्रीतिः कामदेवः पञ्च बाणाश्च योगिनी ।। 24.8 ।।
वटुकं दुर्गया विघ्नराजो गुरुश्च क्षेत्रपः ।।
पद्मगर्भे मण्डले च त्रिकोणे चिन्तयेद्धृदि ।। 24.9 ।।
शुक्लां वरदाक्षसूत्रपुस्ताभयसमन्विताम् ।।
लक्षजप्याच्च होमाच्च त्रिपुरा सिद्धिदा भवेत् ।। 24.10 ।।
इति श्रीगारुडे महापुराणे पूर्वखण्डे प्रथमांशाख्ये आचारकाण्डे त्रिपुरादिपूजानिरूपणं नम् चतुर्विशोऽध्यायः ।। 24 ।।

श्रीगरुडमहापुराणम् - 25 
सूत उवाच ।।
ऐं क्रीं श्रीं स्फें क्षौं अनन्तशक्तिपादुकां पूजयामि नमः ।। 25.1 ।।
ऐं श्रीं फ्रौं क्षौं आधारशक्तिपादुकां पूजयामि नमः ।।
ॐ ह्रं कालाग्निरुद्रपादुकां पूजयामि नमः ।। 25.2 ।।
ॐ ह्रीं हुं हाटकेश्वरदेवपादुकां पूजयामि नमः ।।
ॐ ह्रीं शेषभट्टारकपादुकां पूजयामि नमः ।। 25.3 ।।
ॐ ह्रीं श्रीं पूथिवीतत्सवर्णभुवनद्वीपसमुद्रदिशामनन्ताख्यमासनं पद्मासनं पूजयामि नमः ।। 25.4 ।।
ह्रीं श्रीं निवृत्त्यादि कला पृथिव्यादितत्त्व मनन्तादिभुवनमोङ्कारादिवर्णम् ।।
हकारादिनवात्मकपदः सद्योदातादिमन्त्रः ह्रां हृदयाद्यङ्गः ।।
एवं मन्त्रमहेश्वर सिद्धविद्यात्मकः परामृतार्णवः सर्वभूतो दिक््समस्तषडंगः सदाशिवार्णवपयः पूर्णोदधिपक्षश्रीमानास्पदात्मकः विद्योमापूर्णज्ञत्वकर्त्तृत्वलक्षणज्येष्ठाचक्ररुद्रशक्त्यात्मककर्णिकः ।।
नवशक्तिशिवादिभिर्मूलमण्डलत्रयकुजात्मकोत्पन्नापद्मासनपादुकां पूजयामि नमः ।। 25.5 ।।
इति श्रीगारुडे महापुराणे पूर्वखण्डे प्रथमांशाख्ये आचारकाण्डे आसनपूजानिरूपणं नाम पंचविंशोऽध्यायः ।। 25 ।।

श्रीगरूडमहापुराणम् - 26 
सूत उवाच ।।
अनंतरं करन्यासः ।।
विद्याकरी शुद्धिः कार्य्या ।।
पद्ममुद्रां बद्ध्वा मन्त्रन्यासं कुर्य्यात् ।।
कौं कनिष्ठायै नमः ।।
नौं अनामिकायै नमः ।।
मौं मध्यमायै नमः ।।
तौं तर्जन्यै नमः ।।
अं अंगुष्ठायै नमः ।।
लां करतलायै नमः ।।
वां करपृष्ठायै नमः ।। 26.1 ।।
अथ देहन्यासः ।।
स्मंस्मं मणिबन्धाय नमः ।।
ऐं ह्रीं श्रीं करास्फालाय नमः ।।
महातेजोरूपं हुंहुंकारेण करास्फालनं कुर्य्यात् ।। 26.2 ।।
ऐं ह्रीं श्रीं ह्रीं स्फैं नमो भगवते स्फैं कुब्जीकायै नमः ।।
ह्रं ह्रीं ह्रौं ङञणनमे अघोरामुखि ह्रां ह्रीं किलिकिलि विच्चे स्थौल्यक्रोशी ह्रीं ह्रीं श्रीं ऐं नमो भगवते उर्द्ध्ववक्त्राय नमः ।।
स्फौं कुब्जिकायै पूर्ववक्त्राय नमः ।।
ह्रीं श्रीं ह्रीं ङ़ञणनमे दक्षिणवक्त्राय नमः ।।
ॐ ह्रीं श्रीं किलिकिलि पश्चिमवक्त्राय नमः ।।
ॐ अखोरमुखि उत्तरवक्त्राय नमः ।।
ॐ नमो भगवते हृदयाय नमः क्षौं (क्षें ऐं) कुब्जिकायै शिरसे स्वाहा ।।
ह्रीं क्रीं ह्रीं आं ङ ञ ण नमे शिखायै वषट् ।।
अघोरामुखि कवचाय हुं ।।
हैं हैं ईं नेत्रत्रयाय वौषट् ।।
किलिकिलि विच्चे अस्त्राय फट् ।। 26.3 ।।
(1) ऐं ह्रीं श्रीं अखण्डमण्डलाकारमहाशूलमण्डलमाय नमः (2) ऐं ह्रीं श्रीं वायुमण्डलाय नमः ।।
(3) ऐं ह्रीं श्रीं सोममण्डलाय नमः ।।
(4) ऐं ह्रीं श्रीं महाकुलबोधावलिमण्डलाय नमः (5) ऐं ह्रीं श्रीं महाकौलमण्डलाय नमः ।।
(6) ऐं ह्रीं श्रीं गुरुमण्डलाय नमः (7) ऐं ह्रीं श्रीं साममण्डलाय नमः(8) ऐं ह्रीं श्रीं समग्र (9) सिद्ध (10) योगीनीपीठापपीठ (11) क्षेत्रेपक्षेत्रमहासन्तानमण्डलाय नमः ।।
एवं मंडलानां द्वादशकं क्रमेण पूज्यम् ।। 26.4 ।।
इति श्रीगारुडे महापुराणे पूर्वखण्डे आचारकाण्डे करन्यासादिनिरूपणं नाम षड््विंशोऽध्यायः ।। 26 ।।

श्रीगरुडमहापुराणम् - 27 
सूत उवाच ।।
ॐ कणिचिकीणिकक्राणी चर्वाणी भूतहारिणि फणिविषिणि विरथनाराययणि उमे दहदह हस्ते चण्डे रौद्रे माहेश्वरि महामुखि ज्वालामुखि शंकुकर्णि शुकमुंडे शत्रुं हनहन सर्वनाशिनि स्वेदय सर्वांगशोणितं तन्निरीक्षासि मनसा देवि सम्मोहयसम्मोहय रुद्रस्य हृदये जाता रुद्रस्य त्दृदये स्थिता ।।
रुद्रो रौद्रेण रूपेण त्वं देवि रक्षरक्ष मां ह्रूं मां ह्रूं फफफ ठठः स्कन्दमेखलाबालग्रहशत्रुविषहारी ॐ शाले माले हरहर विषोंकाररहिविषवेगे हां हां शवरि हुं शवरि आकौलवेगेशे सर्वे विंचमेघमाले सर्वनागादिविषहरणम् ।। 27.1 ।।
इति श्रीगारुडे महापुराणे पूर्वखंडे प्रथमांशाख्ये आचारकांडे नागादिविविधविषहर मन्त्रनिरूपणं नाम सप्तविंशोऽध्यायः ।। 27 ।।

श्रीगरुडमहापुराणम् - 28 
सूत उवाच ।।
गोपालपूजां वक्ष्यामि भुक्तिमुक्तिप्रदायिनीम् ।।
द्वारे धाता विधाता च गंगायमुनया सह ।।28.1।।
शंखपद्मनिधी चैव सारंगः शरभः श्रिया ।।
पूर्वे भद्रः सुभद्रो द्वौ दक्षे चण्डप्रचण्डकौ ।। 28.2 ।।
पश्चिमे बलप्रबलौ जयश्च विजयो यजेत् ।।
उत्तरे श्रीश्चतुर्द्वारे गणो दुर्गा सरस्वती ।। 28.3 ।।
क्षेत्रस्याग्न्यादिकोणेषु दिक्षु नारदपूर्वकम् ।।
सिद्धो गुरुर्नलकूवरं कोणे भगवतं यजेत् ।। 28.4 ।।
पूर्वे विष्णुं विष्णुतपो विष्णुशक्तिं समर्चयेत् ।।
ततो विष्णुपरीवारं मध्ये शक्तिं च कूर्म्मकम् ।। 28.5 ।।
अनन्तं पृथिवीं धर्मं ज्ञानं वैराग्यमग्नितः ।।
ऐश्वर्य्यं वायुपूर्वं च प्रकाशात्मानमुत्तरे ।। 28.6 ।।
सत्त्वाय प्रकृतात्मने रजसे मोहरूपिणे ।।
तमसे कन्द पद्माय यजेत्कं काकतत्त्वकम् ।। 28.7 ।।
विद्यातत्त्वं परं तत्त्व सूर्य्येदुवह्निमण्डलम् ।।
विमलाद्या आसनं च प्राच्यां श्रीं ह्रीं प्रपूजयेत् ।। 28.8 ।।
गोपीजनवल्लभाय स्वाहान्तो मनुरुच्यते ।।
अंगानि यथा-आच क्रं च सुचक्रं च विचक्रं च तथैच ।। 28.9 ।।
त्रैलोक्यरक्षकं चक्रमसुरारिसुदर्शनम् ।।
हृदादिपूर्वकोणषु अस्त्रं शक्तिं च पूर्वतः ।। 28.10 ।।
रुक्मिणी सत्यभामा च सुनंदा नाग्नजित्यपि ।।
लक्ष्मणा मित्रविंदा च जाम्बवत्या शुशीलया ।। 28.11 ।।
शंखचक्रगदापद्मं मुसलं शार्ङ्गमर्चयेत् ।।
खङ्गं पाशांकुशं प्राच्यां श्रीवत्सं कौस्तुभं यजेत् ।। 28.12 ।।
मुकुटं वलमालां च ऐंद्राद्यान्ध्वजमुख्यकान् ।।
कुमुदाद्यान््विष्वक््सेनं श्रिया कृष्णं सहार्चयेत् ।।
जप्याद्ध्यानात्पूजनाच्च सर्वान्कामानवान्पुयात् ।।
इति श्रीगारुडे महापुराणे पूर्वखण्डे प्रथमांशाख्ये आचारकाण्डे श्रीगोपालपूजानिरूपणं नामाष्टाविंशोऽध्यायः ।। 28 ।।

श्रीगरुडमहापुराणम् - 29
हरिरुवाच ।।
त्रैलोक्यमोहिनीं वक्ष्ये पुरुषोत्तममुख्यकाम् ।।
पूजामन्त्राञ्छ्रीधराद्यान्धर्म्मकामादिदायकान् ।। 29.1 ।।
ॐ ह्रीं श्रीं क्लीं ह्रूं ॐ नमः ।।
पुरुषोत्तम अप्रतिरूप लक्ष्मीनिवास जगत्क्षोभण सर्वस्त्रीहृदयदारण त्रिभुवनमदोन्मादनकर सुरासुरमनुज सुंदरी जनमनांसि तापयतापय शोषयशोषय मारयमारय स्तम्भयस्तम्भय द्रावयद्रावय आकर्षयआकर्षय, परमसुभग सर्वसौभाग्यकर सर्वकामप्रदअमुकं हनहन चक्रेण गदया खड्गेन सर्वबाणैर्भिधिभिन्धि पाशेन कुट्टकुट्ट अंकुशेन ताडयताडय तुरुतुरु किं तिष्ठसि तारयतारय यावत्समीहितं मे सिद्धं भवति ह्रीं (ह्रूं) फट् नमः ।। 29.2 ।।
ॐ श्रीं (श्रीः) श्रीधराय त्रैलोक्यमोहनाय नमः ।।
क्लीं पुरुषोत्तमाय त्रैलोक्यमोहनाय नमः ।। 29.3 ।।
ॐ विष्णवे त्रैलोक्यमोहनाय नमः ।। 
ॐ श्रीं क्लीं त्रैलोक्यमोहनाय विप्णवे नमः ।। 29.4 ।।
त्रैलोक्यमोहना मंत्राः सर्वे सर्वार्थसाधकाः ।।
सर्वे चिंत्या पृथग्् वापि व्यासात्संक्षेपतोऽथ वा ।। 29.5 ।।
आसनं मूर्त्तिमंत्रं च होमाद्यंगषडंगकम् ।।
चक्रं गदां च खड्गं च मुसलं शंमखशर्ङ्गकम् ।। 29.6 ।।
शरं पाशं चांकुशं च लक्ष्मीगरुडसंयुतम् ।।
विष्वक्सेनं विस्तराद्वानरः सर्वमवाप्नुयात् ।। 29.7 ।।
इति श्रीगारुडे महापुराणे पूर्वखंडे प्रथमांशाख्ये आचारकाडे त्रैलोक्यमोहिनी(श्रीधर) पूजनविधिर्नामैकोनत्रिंशोऽध्यायः ।। 29 ।।

श्रीगरुडमहापुराणम् - 30 
सूत उवाच ।।
विस्तरेण प्रवक्ष्यामि श्रीधरस्यार्चनं शुभम् ।।
परिवारश्च सर्वेषां समोज्ञेयो हि पंडितैः ।। 30.1 ।।
ॐ श्रां हृदयाय नमः ।।
ॐ श्रींशिरसे स्वाहा ।।
ॐ श्रू शिखायै वषटू ।।
ॐ श्रैं कवचाय हुं ।।
ॐ श्रौं नेत्रत्रयाय वौषट्् ।।
ॐ श्रः अस्त्राय फट् इति ।। 30.2 ।।
दर्शयेदात्मनो मुद्रां शङ्खचक्रगदादिकाम् ।।
ध्यात्वात्मानं श्रीधराख्यं शंखचक्रगदाधरम् ।। 30.3 ।।
ततस्तं पूजयेद्देवं मण्डले स्वस्तिकादिके ।।
आसनं पूजयेदादौ देवदेवस्य शार्ङ्गिणः ।।
एबिर्मन्त्रैर्महादेव तान्मत्राञ्छृणु शङ्कर ।। 30.4 ।।
ॐ श्रीधरासनदेवताः आगच्छता ।।
ॐ समस्तपरिवारायच्युतासनाय नमः ।। 30.5 ।।
ॐ धात्रे नमः ।।
ॐ विधात्रे नमः ।।
ॐ गंगायै नमः ।।
ॐ यमुनायै नमः ।।
ॐ आधारशक्तयै नमः ।।
ॐ कूर्म्माय नमः ।।
ॐ अनन्ताय नमः ।।
ॐ पृथिव्यै नमः ।।
ॐ धर्म्माय नमः ।।
ॐ ज्ञानाय नमः ।।
ॐ वैराग्याय नमः ।। 
ॐ ऐश्वर्य्याय नमः ।।
ॐ अधर्म्माय नमः ।।
ॐ अज्ञानाय नमः ।।
ॐ अवैराग्याय नमः ।।
ॐ अनैश्वर्य्याय नमः ।। 
ॐ कन्दाय नमः ।।
ॐ नालाय नमः ।।
ॐ पद्माय नमः ।।
ॐ विमलायै नमः ।।
ॐ उत्कर्षिण्यै नमः ।।
ॐ ज्ञानायै नमः ।।
ॐ क्रियायै नमः ।।
ॐ योगायै नमः ।।
ॐ प्रह्व्यै नमः ।।
ॐ सत्यायै नमः ।।
ॐ ईशानायै नमः ।।
ॐ अनुग्रहायै नमः ।। 30.6 ।।
अर्चयित्वा समं रुद्र हरिमावाह्य संयजेत् ।।
मन्त्रैरेभिर्महाप्राज्ञः सर्वपापप्रणाशनैः ।। 30.7 ।।
ॐ ह्रीं श्रीधराय त्रैलोक्यमोहनाय विष्णवे नमः आगच्छ ।। 30.8 ।।
ॐ श्रियै नमः ।।
ँृ श्रां हृदयाय नमः ।।
ॐ श्रीं शिरसे नमः ।।
ॐ श्रूं शिखायै नमः ।।
ॐ श्रैं कवचाय नमः ।।
ॐ श्रौं नेत्रत्रयाय नमः ।।
ॐ श्रः अस्त्राय नमः ।।
ॐ शंखाय नमः ।।
ॐ पद्माय नमः ।।
ॐ चक्राय नमः ।।
ॐ गदायै नमः ।।
ॐ श्री वत्साय नमः ।।
ॐ कौस्तुभ्य नमः ।।
ॐ वनमालायै नमः ।।
ॐ पीताम्बराय नमः ।।
ॐ व्रह्मणे नमः ।।
ॐ नारदाय नमः ।।
ॐ गुरुभ्यो नमः ।।
ॐ इन्द्राय नमः ।।
ॐ अग्नये नमः ।।
ॐ यमाय नमः ।।
ॐ निर्ऋतये नमः ।।
ॐ वरुणाय नमः ।।
ॐ वायवे नमः ।।
ॐ सोमाय नमः ।।
ॐ ईशानाय नमः ।।
ॐ अनन्ताय नमः ।।
ॐ ब्रह्मणे नमः ।।
ॐ सत्त्वाय नमः ।।
ॐ रजसे नमः ।।
ॐ तमसे नमः ।।
ॐ विष्वक््सेनाय नमः ।। 30.9 ।।
अभिषेकं तथा वस्त्त्रं ततो यज्ञोपवीतकम् ।।
गन्धं पुष्पं तथा धूपं दीपमन्नं प्रदक्षिणम् ।। 30.10 ।।
दद्यादेभिर्महामन्त्रैः समप्यार्थ जपेन्मनुम् ।।
शतमष्टोत्तरं चापि जप्त्वा ह्यथ समर्पयेत् ।। 30.11 ।।
ततो मुहूर्त्तमेकन्तुध्यायेद्देवं हृदि स्थितम् ।।
शुद्धस्फटिकसंकाशं सूर्य्यकोटिसमप्रभम् ।। 30.12 ।।
प्रसन्नवदनं सौम्यं स्फुरन्मकरकुण्डलम् ।।
किरीटिनमुदाराङ्गं वनमालासमन्वितम् ।। 30.13 ।।
परब्रह्मस्वरूपं च श्रीधरं चिन्तयेत्सुधीः ।।
अनेन चैव स्तोत्रेण स्तुवीत परमेश्वरम् ।। 30.14 ।।
श्रीनिवासाय देवाय नमः श्रीपतये नमः ।।
श्रीधराय सशार्ङ्गाय श्रीप्रदाय नमोनमः ।। 30.15 ।।
श्रीवल्लभाय शान्ताय श्रीमते च नमोनमः ।।
श्रीपर्वतनिवासाय नमः श्रेयस्कराय च ।। 30.16 ।।
श्रेयसां पतये चैव ह्याश्रमाय नमोनमः ।।
नमः श्रेयः स्वरूपाय श्रीकराय नमोनमः ।। 30.17 ।।
शरण्याय वरेण्याय नमो भूयो नमोनमः ।।
स्तोत्रं कृत्वा नमस्कृत्य देवदेवं विसर्जयेत् ।। 30.18 ।।
इति रुद्र समाख्याता पूजा विष्णोर्महात्मनः ।।
यः करोति महाभक्त्या स याति परमं पदम् ।। 30.19 ।।
इं यः पठतेऽध्यायं विष्णुपूजाप्रकाशकम् ।।
स विधूयेह पापानि याति विष्णोः परं पदम् ।। 30.20 ।।
इति श्रीगारुडे महापुराणे पूर्वखण्डे प्रथमांशाख्ये आचारकाण्डे श्रीधरा (विष्ण्व) र्चनविधिर्नाम त्रिंशोऽध्यायः ।। 30 ।।
