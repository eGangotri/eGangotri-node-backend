2.3.0.0
तैत्तिरीयब्राह्मणे द्वितीयाष्टके तृतीय प्रपाठक प्रारम्भः ।। हरिः ओम् ।।
2.3.1.1
ब्रह्मवादिनो वदन्ति । किञ्चतुर्‌होतृणाञ्चतुर्‌होतृत्वमिति । यदेवैषु चतुर्धा होतारः ।तेन चतुर्‌होतारः । तस्माच्चतुर्‌होतार उच्यन्ते । तच्चतुर्होतृणाञ्चतुर्‌होतृत्वम् । सोमो वै चतुर्‌होता । अग्नि पञ्चहोता । धाता षड्ढोता । इन्द्रस्सप्तहोता ।। 1 ।।
2.3.1.2
प्रजापतिर्दशहोता । य एवञ्चतुर्‌होतृणामृद्धिं वेद । ऋध्नोत्येव । य एषामेवं बन्धुताव्वेँद ।बन्धुमान्भवति । य एषामेवं कॢप्तिव्वेँद । कल्पतेऽस्मै । य एषामेवमायतनव्वेँद ।आयतनवान्भवति । य एषामेवं प्रतिष्ठाव्वेँद ।। 2 ।।
2.3.1.3
प्रत्येव तिष्ठति । ब्रह्मवादिनो वदन्ति । दशहोता चतुर्‌होता । पञ्चहोता षड्ढोता सप्तहोता ।अथ कस्माच्चतुर्‌होतार उच्यन्त इति । इन्द्रो वै चतुर्‌होता । इन्द्र खलु वै श्रेष्ठो देवतानामुपदेशनात् ।य एवमिन्द्र श्रेष्ठन्देवतानामुपदेशनाद्वेद । वसिष्ठस्समानानां भवति । तस्माच्छ्रेष्ठमायन्तं प्रथमेनैवानु बुध्यन्ते ।अयमागन्न् । अयमवासादिति । कीर्तिरस्य पूर्वाऽऽगच्छति जनतामायतः । अथो एनं प्रथमेनैवानु बुध्यन्ते । अयमागन्न् । अयमवासादिति ।। 3 ।।
2.3.1.0
सप्तहोता प्रतिष्ठाव्वेँद बुध्यन्ते षट्च ।। 1 ।।
2.3.2.1
दख्षिणां प्रतिग्रहीष्यन्थ्सप्तदशकृत्वोऽपान्यात् । आत्मानमेव समिन्धे । तेजसे वीर्याय ।अथो प्रजापतिरेवैनां भूत्वा प्रति गृह्णाति । आत्मनोऽनार्त्यै । यद्येनमार्त्विज्याद्वृत सन्तन्निर्‌हरेरन्न् ।आग्नीध्रे जुहुयाद्दशहोतारम् । चतुर्गृहीतेनाज्येन । पुरस्तात्प्रत्यङ्तिष्ठन्न् । प्रतिलोमव्विँग्राहम् ।। 4 ।।
2.3.2.2
प्राणानेवास्योप दासयति । यद्येनं पुनरुप शिख्षेयुः । आग्नीध्र एव जुहुयाद्दशहोतारम् ।चतुर्गृहीतेनाज्येन । पश्चात्प्राङासीनः । अनुलोममविग्राहम् । प्राणानेवास्मै कल्पयति ।प्रायश्चित्ती वाग्घोतेत्यृतुमुखऋतुमुखे जुहोति । ऋतूनेवास्मै कल्पयति । कल्पन्तेऽस्मा ऋतवः ।। 5 ।।
2.3.2.3
कॢप्ता अस्मा ऋतव आयन्ति । षड्ढोता वै भूत्वा प्रजापतिरिद सर्वमसृजत । स मनोऽसृजत ।मनसोऽधि गायत्रीमसृजत । तद्गायत्रीय्यँश आर्च्छत् । तामाऽलभत । गायत्रिया अधि छन्दास्यसृजत । छन्दोभ्योऽधि साम । तथ्साम यश आर्च्छत् । तदाऽलभत ।। 6 ।।
2.3.2.4
साम्नोऽधि यजूष्यसृजत । यजुर्भ्योऽधि विष्णुम् । तद्विष्णुय्यँश आर्च्छत् । तमाऽलभत ।विष्णोरध्योषधीरसृजत । ओषधीभ्योऽधि सोमम् । तथ्सोमय्यँश आर्च्छत् । तमाऽलभत । सोमादधि पशूनसृजत । पशुभ्योऽधीन्द्रम् ।। 7 ।।
2.3.2.5
तदिन्द्रय्यँश आर्च्छत् । तदेनन्नाति प्राच्यवत । इन्द्र इव यशस्वी भवति । य एवव्वेँद । नैनय्यँशोऽति प्रच्यवते । यद्वा इदङ्किञ्च । तथ्सर्वमुत्तान एवाङ्गीरस प्रत्यगृह्णात् । तदेनं प्रतिगृहीतन्नाहिनत् । यत्किञ्च प्रतिगृह्णीयात् । तथ्सर्वमुत्तानस्त्वाङ्गीरस प्रतिगृह्णात्वित्येव प्रतिगृह्णीयात् । इयव्वाँ उत्तान आङ्गीरसः । अनयैवैनत्प्रति गृह्णाति । नैन हिनस्ति । बर्हिषा प्रतीयाद्गाव्वाँऽश्वं वा । एतद्वै पशूनां प्रियं धाम । प्रियेणैवैनं धाम्ना प्रत्येति ।। 8 ।।
2.3.2.0
विग्राहमृतवस्तदाऽलभतेन्द्रङ्गृह्णीयाथ्षट्च ।। 2 ।।
2.3.3.1
यो वा अविद्वान्निवर्तयते । विशीर्‌षा सपाप्माऽमुष्मिल्लोँके भवति । अथ यो विद्वान्निवर्तयते ।सशीर्‌षा विपाप्माऽमुष्मिल्लोँके भवति । देवता वै सप्त पुष्टिकामा न्यवर्तयन्त । अग्निश्च पृथिवी च ।वायुश्चान्तरिख्षञ्च । आदित्यश्च द्यौश्च चन्द्रमाः । अग्निर्न्यवर्तयत । स साहस्रमपुष्यत् ।। 9 ।।
2.3.3.2
पृथिवी न्यवर्तयत । सौषधीभिर्वनस्पतिभिरपुष्यत् । वायुर्न्यवर्तयत । स मरीचीभिरपुष्यत् ।अन्तरिख्षन्न्यवर्तयत । तद्वयोभिरपुष्यत् । आदित्यो न्यवर्तयत । स रश्मिभिरपुष्यत् । द्यौर्न्यवर्तयत । सा नख्षत्रैरपुष्यत् । चन्द्रमा न्यवर्तयत । सौऽहोरात्रैरर्धमासैर्मासैर्ऋतुभिस्सव्वँथ्सरेणापुष्यत् ।तान्पोषान्पुष्यति । यास्तेऽपुष्यन्न् । य एवव्विँद्वान्नि च वर्तयते परि च ।। 10 ।।
2.3.3.0
अपुष्यन्नख्षत्त्रैरपुष्यत्पञ्च च ।। 3 ।।
2.3.4.1
तस्य वा अग्नेर्‌हिरण्यं प्रतिजग्रहुषः । अर्धमिन्द्रियस्यापाक्रामत् । तदेतेनैव प्रत्यगृह्णात् । तेन वै सोऽर्धमिन्द्रियस्यात्मन्नुपाधत्त । अर्धमिन्द्रियस्यात्मन्नुपाधत्ते । य एवव्विँद्वान् हिरण्यं प्रतिगृह्णाति ।अथ योऽविद्वान्प्रति गृह्णाति । अर्धमस्येन्द्रियस्याप क्रामति । तस्य वै सोमस्य वास प्रतिजग्रहुषः ।तृतीयमिन्द्रियस्यापाक्रामत् ।। 11 ।।
2.3.4.2
तदेतेनैव प्रत्यगृह्णात् । तेन वै स तृतीयमिन्द्रियस्यात्मन्नुपाधत्त । तृतीयमिन्द्रियस्यात्मन्नुपाधत्ते ।य एवव्विँद्वान् वासप्रतिगृह्णाति । अथ योऽविद्वान्प्रति गृह्णाति । तृतीयमस्येन्द्रियस्याप क्रामति ।तस्य वै रुद्रस्य गां प्रतिजग्रहुषः । चतुर्थमिन्द्रियस्यापाक्रामत् । तामेतेनैव प्रत्यगृह्णात् ।तेन वै स चतुर्थमिन्द्रियस्यात्मन्नुपाधत्त ।। 12 ।।
2.3.4.3
चतुर्थमिन्द्रियस्यात्मन्नुपाधत्ते । य एवव्विँद्वान्गां प्रतिगृह्णाति । अथ योऽविद्वान्प्रतिगृह्णाति ।चतुर्थमस्येन्द्रियस्याप क्रामति । तस्य वै वरुणस्याश्वं प्रतिजग्रहुषः । पञ्चममिन्द्रियस्यापाक्रामत् ।तमेतेनैव प्रत्यगृह्णात् । तेन वै स पञ्चममिन्द्रियस्यात्मन्नुपाधत्त । पञ्चममिन्द्रियस्यात्मन्नुपाधत्ते ।य एवव्विँद्वानश्वं प्रतिगृह्णाति ।। 13 ।।
2.3.4.4
अथ योऽविद्वान्प्रतिगृह्णाति । पञ्चममस्येन्द्रियस्याप क्रामति । तस्य वै प्रजापते पुरुषं प्रतिजग्रहुषः ।षष्ठमिन्द्रियस्यापाक्रामत् । तमेतेनैव प्रत्यगृह्णात् । तेन वै स षष्ठमिन्द्रियस्यात्मन्नुपाधत्त ।षष्ठमिन्द्रियस्यात्मन्नुपाधत्ते । य एवव्विँद्वान्पुरुषं प्रतिगृह्णाति । अथ योऽविद्वान्प्रतिगृह्णाति ।षष्ठमस्येन्द्रियस्याप क्रामति ।। 14 ।।
2.3.4.5
तस्य वै मनोस्तल्पं प्रतिजग्रहुषः । सप्तममिन्द्रियस्यापाक्रामत् । तमेतेनैव प्रत्यगृह्णात् । तेन वै स सप्तममिन्द्रियस्यात्मन्नुपाधत्त । सप्तममिन्द्रियस्यात्मन्नुपाधत्ते । य एवव्विँद्वास्तल्पं प्रति गृह्णाति । अथ योऽविद्वान्प्रति गृह्णाति । सप्तममस्येन्द्रियस्याप क्रामति । तस्य वा उत्तानस्याङ्गीरसस्याप्राणत्प्रतिजग्रहुषः । अष्टममिन्द्रियस्यापाक्रामत् ।। 15 ।।
2.3.4.6
तदेतेनैव प्रत्यगृह्णात् । तेन वै सोऽष्टममिन्द्रियस्यात्मन्नुपाधत्त । अष्टममिन्द्रियस्यात्मन्नुपाधत्ते ।य एवव्विँद्वानप्राणत्प्रतिगृह्णाति । अथ योऽविद्वान्प्रतिगृह्णाति । अष्टममस्येन्द्रियस्याप क्रामति । यद्वा इदङ्किञ्च । तथ्सर्वमुत्तान एवाङ्गीरस प्रत्यगृह्णात् । तदेनं प्रतिगृहीतन्नाहिनत् । यत्किञ्च प्रतिगृह्णीयात् । तथ्सर्वमुत्तानस्त्वाङ्गीरस प्रतिगृह्णात्वित्येव प्रतिगृह्णीयात् । इयव्वाँ उत्तान आङ्गीरसः । अनयैवैनत्प्रति गृह्णाति । नैन हिनस्ति ।। 16 ।।
2.3.4.0
तृतीयमिन्द्रियस्यापाक्रामच्चतुर्थमिन्द्रियस्यात्मन्नुपाधत्ताश्वं प्रतिगृह्णाति षष्ठमस्येन्द्रियस्यापक्रामत्यष्टममिन्द्रियस्यापाक्रामत्प्रतिगृह्णीयाच्चत्वारि च ।। 4 ।।(तस्य वा अग्नेर्‌हिरण्य सोमस्य वासस्तदेतेन रुद्रस्य गान्तामेतेन वरुणस्याश्वं प्रजापते पुरुषंमनोस्तल्पन्तमेतेनोत्तानस्य तदेतेनाप्राणद्यद्वै । अर्धं तृतीयमष्टमं तच्चतुर्थं तां पञ्चम षष्ठ सप्तमन्तम् । तदेतेन द्वे तामेतेनैकं तमेतेन त्रीणि तदेतेनैकम् ।। )
2.3.5.1
ब्रह्मवादिनो वदन्ति । यद्दशहोतारस्सत्रमासत । केन ते गृहपतिनाऽऽर्ध्नुवन्न् । केन प्रजा असृजन्तेति । प्रजापतिना वै ते गृहपतिनाऽऽर्ध्नुवन्न् । तेन प्रजा असृजन्त । यच्चतुर्‌होतारस्सत्रमासत । केन ते गृहपतिनाऽऽर्ध्नुवन्न् । केनौषधीरसृजन्तेति । सोमेन वै ते गृहपतिनाऽऽर्ध्नुवन्न् ।। 17 ।।
2.3.5.2
तेनौषधीरसृजन्त । यत्पञ्चहोतारस्सत्रमासत । केन ते गृहपतिनाऽऽर्ध्नुवन्न् । केनैभ्यो लोकेभ्योऽसुरान्प्राणुदन्त । केनैषां पशूनवृञ्जतेति । अग्निना वै ते गृहपतिनाऽऽर्ध्नुवन्न् । तेनैभ्यो लोकेभ्योऽसुरान्प्राणुदन्त । तेनैषां पशूनवृञ्जत । यथ्षड्ढोतारस्सत्रमासत । केन ते गृहपतिनाऽऽर्ध्नुवन्न् ।। 18 ।।
2.3.5.3
केनर्तूनकल्पयन्तेति । धात्रा वै ते गृहपतिनाऽऽर्ध्नुवन्न् । तेनर्तूनकल्पयन्त । यथ्सप्तहोतारस्सत्रमासत । केन ते गृहपतिनाऽऽर्ध्नुवन्न् । केन सुवरायन्न् । केनेमाल्लोँकान्थ्समतन्वन्निति । अर्यम्णा वै ते गृहपतिनाऽऽर्ध्नुवन्न् ।तेन सुवरायन्न् । तेनेमाल्लोँकान्थ्समतन्वन्निति ।। 19 ।।
2.3.5.4
एते वै देवा गृहपतयः । तान् य एवव्विँद्वान् । अप्यन्यस्य गार्‌हपते दीख्षते । अवान्तरमेव सत्रिणामृध्नोति । यो वा अर्यमणव्वेँद । दानकामा अस्मै प्रजा भवन्ति । यज्ञो वा अर्यमा । आर्यावसतिरिति वै तमाहुर्यं प्रशसन्ति । आर्यावसतिर्भवति । य एवव्वेँद ।। 20 ।।
2.3.5.5
यद्वा इदङ्किञ्च । तथ्सर्वञ्चतुऱ्होतारः । चतुर्‌होतृभ्योऽधि यज्ञो निर्मितः । स य एवव्विँद्वान्‌ विवदेत । अहमेव भूयो वेद । यश्चतुर्‌होतॄन् वेदेति । स ह्येव भूयो वेद । यश्चतुर्‌होतॄन् वेद । यो वै चतुर्‌होतृणा होतॄन् वेद । सर्वासु प्रजास्वन्नमत्ति ।। 21 ।।
2.3.5.6
सर्वा दिशोऽभि जयति । प्रजापतिर्वै दशहोतृणा होता । सोमश्चतुर्‌होतृणा होता । अग्नि पञ्चहोतृणा होता । धाता षड्ढोतृणा होता । अर्यमा सप्तहोतृणा होता । एते वै चतुऱ्होतृणा होतारः । तान् य एवव्वेँद । सर्वासु प्रजास्वन्नमत्ति । सर्वा दिशोऽभि जयति ।। 22 ।।
2.3.5.0
आर्ध्नुवन्नार्ध्नुवन्नित्येवव्वेँदात्ति सर्वा दिशोऽभि जयति ।। 5 ।। (वै तेन सत्रङ्केन ।। )
2.3.6.1
प्रजापति प्रजास्सृष्ट्वा व्यस्रसत । स हृदयं भूतोऽशयत् । आत्मन् हा ३ इत्यह्वयत् ।आप प्रत्यशृण्वन्न् । ता अग्निहोत्रेणैव यज्ञक्रतुनोप पर्यावर्तन्त । ता कुसिन्धमुपौहन्न् ।तस्मादग्निहोत्रस्य यज्ञक्रतोः । एक ऋत्विक् । चतुष्कृत्वोऽह्वयत् । अग्निर्वायुरादित्यश्चन्द्रमाः ।। 23 ।।
2.3.6.2
ते प्रत्यशृण्वन्न् । ते दर्‌शपूर्णमासाभ्यामेव यज्ञक्रतुनोप पर्यावर्तन्त । त उपौहश्चत्वार्यङ्गानि ।तस्माद्दर्‌शपूर्णमासयोर्यज्ञक्रतोः । चत्वार ऋत्विजः । पञ्चकृत्वोऽह्वयत् । पशव प्रत्यशृण्वन्न् ।ते चातुर्मास्यैरेव यज्ञक्रतुनोप पर्यावर्तन्त । त उपौहल्लोँम छवीं मासमस्थि मज्जानम् ।तस्माच्चातुर्मास्यानाय्यँज्ञक्रतोः ।। 24 ।।
2.3.6.3
पञ्चर्त्विजः । षट्कृत्वोऽह्वयत् । ऋतवः प्रत्यशृण्वन्न् । ते पशुबन्धेनैव यज्ञक्रतुनोपपर्यावर्तन्त ।त उपौहन्थ्स्तनावाण्डौ शिश्ञमवाञ्चं प्राणम् । तस्मात्पशुबन्धस्य यज्ञक्रतोः । षडृत्विजः ।सप्तकृत्वोऽह्वयत् । होत्रा प्रत्यशृण्वन्न् । तास्सौम्येनैवाध्वरेण यज्ञक्रतुनोपपर्यावर्तन्त ।। 25 ।।
2.3.6.4
ता उपौहन्थ्सप्त शीर्‌षण्यान्प्राणान् । तस्माथ्सौम्यस्याध्वरस्य यज्ञक्रतोः । सप्त होत्रा प्राचीर्वषट्कुर्वन्ति । दशकृत्वोऽह्वयत् । तप प्रत्यशृणोत् । तत्कर्मणैव सव्वँथ्सरेण सर्वैर्यज्ञक्रतुभिरुप पर्यावर्तत । तथ्सर्वमात्मानमपरिवर्गमुपौहत् । तस्माथ्सव्वँथ्सरे सर्वे यज्ञक्रतवोऽवरुध्यन्ते । तस्माद्दशहोता चतुर्‌होता । पञ्चहोता षड्ढोता सप्तहोता । एकहोत्रे बलि हरन्ति । हरन्त्यस्मै प्रजा बलिम् । ऐनमप्रतिख्यातङ्गच्छति । य एवव्वेँद ।। 26 ।।
2.3.6.0
चन्द्रमाश्चातुर्मास्यानाय्यँज्ञक्रतोरध्वरेण यज्ञक्रतुनोप पर्यावर्तन्त सप्तहोता चत्वारि च ।। 6 ।।
2.3.7.1
प्रजापति पुरुषमसृजत । सोऽग्निरब्रवीत् । ममायमन्नमस्त्विति । सोऽबिभेत् । सर्वव्वैँ माऽयं प्र धख्ष्यतीति । स एताश्चतुऱ्होतॄनात्मस्परणानपश्यत् । तानजुहोत् । तैर्वै स आत्मानमस्पृणोत् । यदग्निहोत्रञ्जुहोति । एकहोतारमेव तद्यज्ञक्रतुमाप्नोत्यग्निहोत्रम् ।। 27 ।।
2.3.7.2
कुसिन्धञ्चात्मनस्स्पृणोति । आदित्यस्य च सायुज्यङ्गच्छति । चतुरुन्नयति । चतुर्‌होतारमेव तद्यज्ञक्रतुमाप्नोति दर्‌शपूर्णमासौ । चत्वारि चात्मनोऽङ्गानि स्पृणोति । आदित्यस्य च सायुज्यङ्गच्छति । चतुरुन्नयति । समित्पञ्चमी । पञ्चहोतारमेव तद्यज्ञक्रतुमाप्नोति चातुर्मास्यानि । लोम छवीं मासमस्थि मज्जानम् ।। 28 ।।
2.3.7.3
तानि चात्मनस्स्पृणोति । आदित्यस्य च सायुज्यङ्गच्छति । चतुरुन्नयति । द्विर्जुहोति ।षड्ढोतारमेव तद्यज्ञक्रतुमाप्नोति पशुबन्धम् । स्तनावाण्डौ शिश्ञमवाञ्चं प्राणम् ।तानि चात्मनस्स्पृणोति । आदित्यस्य च सायुज्यङ्गच्छति । चतुरुन्नयति । द्विर्जुहोति ।। 29 ।।
2.3.7.4
समिथ्सप्तमी । सप्तहोतारमेव तद्यज्ञक्रतुमाप्नोति सौम्यमध्वरम् । सप्त चात्मनश्शीऱ्षण्यान्प्राणान्थ्स्पृणोति । आदित्यस्य च सायुज्यङ्गच्छति । चतुरुन्नयति । द्विर्जुहोति । द्विर्निमार्ष्टि । द्वि प्राश्ञाति । दशहोतारमेव तद्यज्ञक्रतुमाप्नोति सव्वँथ्सरम् । सर्वञ्चात्मानमपरिवर्ग स्पृणोति । आदित्यस्य च सायुज्यङ्गच्छति ।। 30 ।।
2.3.7.0
अग्निहोत्रं मज्जानन्द्विर्जुहोत्यपरिवर्ग स्पृणोत्येकञ्च ।। 7 ।।
2.3.8.1
प्रजापतिरकामयत प्र जायेयेति । स तपोऽतप्यत । सोऽन्तर्वानभवत् । स हरितश्श्यावोऽभवत् ।तस्माथ्स्त्र्यन्तर्वत्नी । हरिणी सती श्यावा भवति । स विजायमानो गर्भेणाताम्यत् ।स तान्त कृष्णश्श्यावोऽभवत् । तस्मात्तान्त कृष्णश्श्यावो भवति । तस्यासुरेवाजीवत् ।। 31 ।।
2.3.8.2
तेनासुनाऽसुरानसृजत । तदसुराणामसुरत्वम् । य एवमसुराणामसुरत्वव्वेँद । असुमानेव भवति ।नैनमसुर्जहाति । सोऽसुरान्थ्सृष्ट्वा पितेवामन्यत । तदनु पितॄनसृजत । तत्पितृणां पितृत्वम् ।य एवं पितृणां पितृत्वव्वेँद । पितेवैव स्वानां भवति ।। 32 ।।
2.3.8.3
यन्त्यस्य पितरो हवम् । स पितॄन्थ्सृष्ट्वाऽऽमनस्यत् । तदनु मनुष्यानसृजत । तन्मनुष्याणां मनुष्यत्वम् । य एवं मनुष्याणां मनुष्यत्वव्वेँद । मनस्व्येव भवति । नैनं मनुर्जहाति । तस्मै मनुष्यान्थ्ससृजानाय । दिवा देवत्राऽभवत् । तदनु देवानसृजत । तद्देवानान्देवत्वम् । य एवन्देवानान्देवत्वव्वेँद । दिवा हैवास्य देवत्रा भवति । तानि वा एतानि चत्वार्यम्भासि । देवा मनुष्या पितरोऽसुराः । तेषु सर्वेष्वम्भो नभ इव भवति । य एवव्वेँद ।। 33 ।।
2.3.8.0
अजीवथ्स्वानां भवति देवानसृजत सप्त च ।। 8 ।।
2.3.9.1
ब्रह्मवादिनो वदन्ति । यो वा इमव्विँद्यात् । यतोऽयं पवते । यदभि पवते । यदभि संपवते ।सर्वमायुरियात् । न पुराऽऽयुष प्र मीयेत । पशुमान्थ्स्यात् । विन्देत प्रजाम् । यो वा इमव्वेँद ।। 34 ।।
2.3.9.2
यतोऽयं पवते । यदभि पवते । यदभि संपवते । सर्वमायुरेति । न पुराऽऽयुष प्र मीयते ।पशुमान्भवति । विन्दते प्रजाम् । अद्भ्य पवते । अपोऽभि पवते । अपोऽभि संपवते ।। 35 ।।
2.3.9.3
अस्या पवते । इमामभि पवते । इमामभि संपवते । अग्ने पवते । अग्निमभि पवते । अग्निमभि सं पवते । अन्तरिख्षात्पवते । अन्तरिख्षमभि पवते । अन्तरिख्षमभि सं पवते । आदित्यात्पवते ।। 36 ।।
2.3.9.4
आदित्यमभि पवते । आदित्यमभि सं पवते । द्यो पवते । दिवमभि पवते । दिवमभि सं पवते । दिग्भ्य पवते । दिशोऽभि पवते । दिशोऽभि संपवते । स यत्पुरस्ताद्वाति । प्राण एव भूत्वा पुरस्ताद्वाति ।। 37 ।।
2.3.9.5
तस्मात्पुरस्ताद्वान्तम् । सर्वा प्रजा प्रति नन्दन्ति । प्राणो हि प्रिय प्रजानाम् । प्राण इव प्रिय प्रजानां भवति । य एवव्वेँद । स वा एष प्राण एव । अथ यद्दख्षिणतो वाति । मातरिश्वैव भूत्वा दख्षिणतो वाति । तस्माद्दख्षिणतो वान्तव्विँद्यात् । सर्वा दिश आ वाति ।। 38 ।।
2.3.9.6
सर्वा दिशोऽनु वि वाति । सर्वा दिशोऽनु सव्वाँतीति । स वा एष मातरिश्वैव । अथ यत्पश्चाद्वाति । पवमान एव भूत्वा पश्चाद्वाति । पूतमस्मा आहरन्ति । पूतमुपहरन्ति । पूतमश्ञाति । य एवव्वेँद । स वा एष पवमान एव ।। 39 ।।
2.3.9.7
अथ यदुत्तरतो वाति । सवितैव भूत्त्वोत्तरतो वाति । सवितेव स्वानां भवति । य एवव्वेँद ।स वा एष सवितैव । ते य एनं पुरस्तादायन्तमुपवदन्ति । य एवास्य पुरस्तात्पाप्मानः । तास्तेऽप घ्नन्ति । पुरस्तादितरान्पाप्मनस्सचन्ते । अथ य एनन्दख्षिणत आयन्तमुपवदन्ति ।। 40 ।।
2.3.9.8
य एवास्य दख्षिणत पाप्मानः । तास्तेऽप घ्नन्ति । दख्षिणत इतरान्पाप्मनस्सचन्ते । अथ य एनं पश्चादायन्तमुप वदन्ति । य एवास्य पश्चात्पाप्मानः । तास्तेऽप घ्नन्ति । पश्चादितरान्पाप्मनस्सचन्ते । अथ य एनमुत्तरत आयन्तमुप वदन्ति । य एवास्योत्तरत पाप्मानः । तास्तेऽप घ्नन्ति ।। 41 ।।
2.3.9.9
उत्तरत इतरान्पाप्मनस्सचन्ते । तस्मादेवव्विँद्वान् । वीव नृत्येत् । प्रेव चलेत् । व्यस्येवाख्ष्यौ भाषेत । मण्टयेदिव । क्राथयेदिव । शृङ्गायेतेव । उत मोप वदेयुः । उत मे पाप्मानमप हन्युरिति । स यान्दिश सनिमेष्यन्थ्स्यात् । यदा तान्दिशव्वाँतो वायात् । अथ प्रवेयात् । प्र वा धावयेत् । सातमेव रदितव्व्यूँढङ्गन्धमभि प्रच्यवते । आऽस्य तञ्जनपदं पूर्वा कीर्तिर्गच्छति । दानकामा अस्मै प्रजा भवन्ति । य एवव्वेँद ।। 42 ।।
2.3.9.0
वेद सं पवत आदित्यात्पवते वात्या वात्येष पवमान एव दख्षिणत आयन्तमुप वदन्त्युत्तरतपाप्मानस्ता स्तेप घ्नन्तीत्यष्टौ च ।। 9 ।।
2.3.10.1
प्रजापतिस्सोम राजानमसृजत । तन्त्रयो वेदा अन्वसृज्यन्त । तान् हस्तेऽकुरुत । अथ ह सीता सावित्री । सोम राजानञ्चकमे । श्रद्धामु स चकमे । साऽऽह पितरं प्रजापतिमुपससार । त होवाच । नमस्ते अस्तु भगवः । उप त्वाऽयानि ।। 43 ।।
2.3.10.2
प्र त्वा पद्ये । सोमव्वैँ राजानङ्कामये । श्रद्धामु स कामयत इति । तस्या उ ह स्थागरमलङ्कारङ्कल्पयित्वा । दशहोतारं पुरस्ताद्व्याख्याय । चतुऱ्होतारन्दख्षिणतः । पञ्चहोतारं पश्चात् । षड्ढोतारमुत्तरतः । सप्तहोतारमुपरिष्टात् । सम्भारैश्च पत्निभिश्च मुखेऽलङ्कृत्य ।। 44 ।।
2.3.10.3
आऽस्यार्धव्वँव्राज । ता होदीख्ष्योवाच । उप मा वर्तस्वेति । त होवाच । भोगन्तु म आचख्ष्व । एतन्म आचख्ष्व । यत्ते पाणाविति । तस्या उ ह त्रीन् वेदान्प्रददौ । तस्मादुह स्त्रियो भोगमैव हारयन्ते । स य कामयेत प्रियस्स्यामिति ।। 45 ।।
2.3.10.4
यव्वाँ कामयेत प्रियस्स्यादिति । तस्मा एत स्थागरमलङ्कारङ्कल्पयित्वा । दशहोतारं पुरस्ताद्व्याख्याय । चतुऱ्होतारन्दख्षिणतः । पञ्चहोतारं पश्चात् । षड्ढोतारमुत्तरतः । सप्तहोतारमुपरिष्टात् । संभारैश्च पत्निभिश्च मुखेऽलङ्कृत्य । आस्यार्धव्व्रँजेत् । प्रियो हैव भवति ।। 46 ।।
2.3.10.0
अयान्यलङ्कृत्य स्यामिति भवति ।। 10 ।।
2.3.11.1
ब्रह्मात्मन्वदसृजत । तदकामयत । समात्मना पद्येयेति । आत्मन्नात्मन्नित्यामन्त्रयत ।तस्मै दशम हूत प्रत्यशृणोत् । स दशहूतोऽभवत् । दशहूतो ह वै नामैषः । तव्वाँ एतन्दशहूत सन्तम् । दशहोतेत्याचख्षते परोख्षेण । परोख्षप्रिया इव हि देवाः ।। 47 ।।
2.3.11.2
आत्मन्नात्मन्नित्यामन्त्रयत । तस्मै सप्तम हूत प्रत्यशृणोत् । स सप्तहूतोऽभवत् । सप्तहूतो ह वै नामैषः । तव्वाँ एत सप्तहूत सन्तम् । सप्तहोतेत्याचख्षते परोख्षेण । परोख्षप्रिया इव हि देवाः । आत्मन्नात्मन्नित्यामन्त्रयत । तस्मै षष्ठ हूत प्रत्यशृणोत् । स षड्ढूतोऽभवत् ।। 48 ।।
2.3.11.3
षड्ढूतो ह वै नामैषः । तव्वाँ एत षड्ढूत सन्तम् । षड्ढोतेत्याचख्षते परोख्षेण । परोख्षप्रिया इव हि देवाः । आत्मन्नात्मन्नित्यामन्त्रयत । तस्मै पञ्चम हूत प्रत्यशृणोत् । स पञ्चहूतोऽभवत् । पञ्चहूतो ह वै नामैषः । तव्वाँ एतं पञ्चहूत सन्तम् । पञ्चहोतेत्याचख्षते परोख्षेण ।। 49 ।।
2.3.11.4
परोख्षप्रिया इव हि देवाः । आत्मन्नात्मन्नित्यामन्त्रयत । तस्मै चतुर्थ हूत प्रत्यशृणोत् । स चतुऱ्हूतोऽभवत् । चतुर्‌हूतो ह वै नामैषः । तव्वाँ एतञ्चतुर्‌हूत सन्तम् । चतुर्होतेत्याचख्षते परोख्षेण । परोख्षप्रिया इव हि देवाः । तमब्रवीत् । त्वव्वैँ मे नेदिष्ठ हूत प्रत्यश्रौषीः । त्वयैनानाख्यातार इति । तस्मान्नु हैनाश्चतुर्‌होतार इत्याचख्षते । तस्माच्छुश्रूषु पुत्राणा हृद्यतमः । नेदिष्ठो हृद्यतमः । नेदिष्ठो ब्रह्मणो भवति । य एवव्वेँद ।। 50 ।।
2.3.11.0
देवाष्षड्ढूतोऽभवत्पञ्चहोतेत्याचख्षते परोख्षेणाश्रौषीष्षट्च ।। 11 ।।
2.3.0.0
ब्रह्मवादिन किन्दख्षिणाय्योँ वा अविद्वान्तस्य वै ब्रह्मवादिनो यद्दशहोतार प्रजापतिर्व्यस्रं प्रजापति पुरुषं प्रजापतिरकामयत स तपस्सोऽन्तर्वान्ब्रह्मवादिनो यो वा इमव्विँद्यात्प्रजापतिस्सोम राजानं ब्रह्मात्मन्वदेकादश ।। 11 ।।ब्रह्मवादिनस्तस्य वा अग्नेर्यद्वा इदङ्किञ्च प्रजापतिरकामयत य एवास्य दख्षिणत पञ्चाशत् ।। 50 ।। ब्रह्मवादिनो य एवव्वेँद ।। हरिः ओम् ।। श्रीकृष्णार्पणमस्तु । तृतीयप्रपाठकस्समाप्तः ।