2.1.1
पराञ्चि खानि व्यतृणत्स्वयंभूस्तस्मात्पराङ् पश्यति नान्तरात्मन्।
कश्चिद्धीरः प्रत्यगात्मानमैक्षदावृत्तचक्षुरमृतत्वमिच्छन् ।।1।।
2.1.2
पराचः कामाननुयन्ति बालास्ते मृत्योर्यन्ति विततस्य पाशम्।
अथ धीरा अमृतत्वं विदित्वा ध्रुवमध्रुवेष्विह न प्रार्थयन्ते ।।2।।
2.1.3
येन रूपं रसं गन्धं शब्दान्स्पर्शाँ़श्च मैथुनान्। एतेनैव विजानाति किमत्र परिशिष्यते। एतद्वै तत् ।।3।।
2.1.4
स्वप्नान्तं जागरितान्तं चोभौ येनानुपश्यति। महान्तं विभुमात्मानं मत्वा धीरो न शोचति ।।4।।
2.1.5
य इमं मध्वदं वेद आत्मानं जीवमन्तिकात्। ईशानं भूतभव्यस्य न ततो विजुगुप्सते। एतद्वै तत् ।।5।।
2.1.6
यः पूर्वं तपसो जातमद्भ्यः पूर्वमजायत। गुहां प्रविश्य तिष्ठन्तं यो भूतेभिर्व्यपश्यत।। एतद्वै तत् ।।6।।
2.1.7
या प्राणेन संभवत्यदितिर्देवतामयी। गुहां प्रविश्य तिष्ठन्तीं या भूतेभिर्व्यजायत।। एतद्वै तत् ।।7।।
2.1.8
अरण्योर्निहितो जातवेदा गर्भ इव सुमृतो गर्भणीभिः।
दिवे दिव ईड्यो जागृवद्भिर्हविष्मद्भिर्मनुष्येभिरग्निः।। एतद्वै तत् ।।8।।
2.1.9
यतश्चोदेति सूर्यो।़स्तं यत्र च गच्छति। तं देवाः सर्वे अर्पितास्तदु नात्येति कश्चन।। एतद्वै तत् ।।9।।
2.1.10
यदेवेह तदमुत्र यदमुत्र तदन्विह। मृत्योः स मृत्युमाप्नोति य इह नानेवपश्यति।।10।।
2.1.11
मनसैवेदमाप्तव्यं नेह नानास्ति किंचन। मृत्योः स मृत्युं गच्छति य इह नानेव पश्यति ।।11।।
2.1.12
अङ्गुष्ठमात्रः पुरुषो मध्य आत्मनि तिष्ठति। ईशानो भूतभव्यस्य न ततो विजुगुप्सते।। एतद्वै तत् ।।12।।
2.1.13
अङ्गुष्ठमात्रः पुरुषो ज्योतिरिवाधूमकः। ईशानो भूतभव्यस्य स एवाद्य स उ श्वः।। एतद्वै तत् ।।13।।
2.1.14
यथोदकं दुर्गे वृष्टं पर्वतेषु विधावति। एवं धर्मान्पृथक्पश्यंस्तानेवानुविधावति ।।14।।
2.1.15
यथोदकं शुद्धे शुद्धमासिक्तं तादृगेव भवति। एवं मुनेर्विजानत आत्मा भवति गौतम ।।15।।
2.2.1
पुरमेकादशद्वारमजस्यावक्रचेतसः। अनुष्ठाय न शोचति विमुक्तश्च विमुच्यते। एतद्वै तत् ।।1।।
2.2.2
स तु नैकशरीरपुरवर्त्येवात्मा किं तार्हि सर्वपूरवर्ती। कथम्-
हँ़सः शुचिषद्वसुरन्तरिक्षसद्धोता वेदिषदतिथिर्दुरोणसत्।
नृषद्वरसदृतसद्वयोमसदब्जा गोजाऋतजाअद्रिजा ऋतं बृहत् ।।2।।
2.2.3
ऊर्ध्वं प्राणमुन्नयत्यपानं प्रत्यगस्यति। मध्ये वामनमासीनं विश्वे देवा उपासते।।3।।
2.2.4
अस्य विस्त्रंसमानस्य शरीरस्थस्य देहिनः। देहाद्विमुच्यमानस्य किमत्र परिशिष्यते। एतद्वै तत्।।4।।
2.2.5
न प्राणेन नापानेन मर्त्यो जीवति कश्चन। इतरेण तु जीवन्ति यस्मिन्नेतावुपाश्रितौ।।5।।
2.2.6
हन्त त इदं प्रवक्ष्यामि गुह्यं ब्रह्म सनातनम्। यथा च मरणं प्राप्य आत्मा भवति गौतम।।6।।
2.2.7
योनिमन्ये प्रपद्यन्ते शरीरत्वाय देहिनः। स्थाणुमन्ये।़नुसंयन्ति यथाकर्म यथाश्रुतम्।।7।।
2.2.8
य एष सुप्तेषु जागर्ति कामं कामं पुरुषो निर्मिमाणः तदेव शुक्रं तद्ब्रह्म तदेवामृतमुच्यते।
तस्मिँल्लोकाः श्रिताः सर्वे तदु नात्येति कश्चन। एतद्वै तत्।।8।।
2.2.9
अग्निर्यथैको भुवनं प्रविष्टो रूपं रूपं प्रतिरूपो बभूव।
एकस्तथा सर्वभूतान्तरात्मा रूपं रूपं प्रतिरूपो बहिश्च।।9।।
2.2.10
वायुर्यथैको भुवनं प्रविष्टो रूपं रूपं प्रतिरूपो बभूव।एकस्तथा
सर्वभूतान्तरात्मा  रूपं रूपं प्रतिरूपो बहिश्च।।10।।
2.2.11
सूर्यो यथा सर्वलोकस्य चक्षुर्न लिप्यते चाक्षुषैर्बाह्यदोषैः।
एकस्तथा सर्वभूतान्तरात्मा न लिप्यते लोकदुःखेन बाह्यः।।11।।
2.2.12
एको वशी सर्वभूतान्तरात्मा एकं रूपं बहुधा यः करोति।
तमात्मस्थं ये।़नुपश्यन्ति धीरास्तेषां सुखं शाश्वतं नेतरेषाम्।।12।।
2.2.13
नित्यो।़नित्यानां चेतनश्चेतनानामेको बहूनां यो विदधाति कामान्।
तमात्मस्थं ये।़नुपश्यन्ति धीरास्तेषां शान्तिः शाश्वती नेतरेषाम्।।13।।
2.2.14
तदेतदिति मन्यन्ते।़निर्देश्यं परमं सुखम्। कथं नु तद्विजानीयां किमु भाति विभाति वा ।।14।।
2.2.15
न तत्र सूर्यो भाति न चन्द्रतारकं नेमा विद्युतो भान्ति कुतो।़यमग्निः।
तमेव भान्तमनुभाति सर्वं तस्य भासा सर्वमिदं विभाति।।15।।
2.3.1
ऊर्ध्वमूलो।़वाक्शाख एषो।़श्वत्थः सनातनः।तदेव शुक्रं तद्ब्रह्म तदेवामृतमुच्यते।
तस्मिँ़ल्लोकाः श्रिताः सर्वे तदु नात्येति कश्चन। एतद्वै तत्।।1।।
2.3.2
यदिदं किं च जगत्सर्वं प्राण एजति निःसृतम्। महद्भयं वज्रमुद्यतं य एतद्विदुरमृतास्ते भवन्ति।।2।।
2.3.3
भयादस्याग्निस्तपति भयात्तपति सूर्यः। भयादिन्द्रश्च वायुश्च मृत्युर्धावति पञ्चमः।।3।।
2.3.4
इह चेदशकद्बोद्धुं प्राक्शरीरश्य विस्त्रसः। ततः सर्गेषु लोकेषु शरीरत्वाय कल्पते।।4।।
2.3.5
यथादर्शे तथात्मनि यथा स्वप्ने तथा पितृलोके।
यथाप्सु परीव दद्दशे तथा गन्धर्वलोके छायातपयोरिव ब्रह्मलोके।।5।।
2.3.6
इन्द्रियाणां पृथग्भावमुदयास्तमयौ च यत्। पृथगुत्पद्यमानानां मत्वा धीरो न शोचति।।6।।
2.3.7
इन्द्रियेभ्यः परं मनो मनसः सच्वमुत्तमम्। सच्वादधि महानात्मा महतो।़व्यक्तमुत्तमम्।।7।।
2.3.8
अव्यक्तात्तु परः पुरुषो व्यापको।़लिङ्ग एव च। यं ज्ञात्वा मुच्यते जन्तुरमृतत्वं च गच्छति।।8।।
2.3.9
न संदृशे तिष्ठति रूपमस्य न चक्षुषा पश्यति कश्चनैनम्।
हृदा मनीषा मनसाभिक्लृप्तो य एतद्विदुरमृतास्ते भवन्ति।।9।।
2.3.10
यदा पञ्चावतिष्ठन्ते ज्ञानानि मनसा सह। बुद्धिश्च न विचेष्टति तामाहुः परमां गतिम्।।10।।
2.3.11
तां योगमिति मन्यन्ते स्थिरामिन्द्रियधारणाम्। अप्रमत्तस्तदा भवति योगो हि प्रभवाप्ययौ।।11।।
2.3.12
नैव वाचा न मनसा प्राप्तुं शक्यो न चक्षुषा। अस्तीति ब्रुवतो।़न्यत्र कथं तदुपलभ्यते।।12।।
2.3.13
अस्तीत्येवोपलब्धव्यस्तच्वभावेन चोभयोः। अस्तीत्येवोपलब्धस्य तच्वभावः प्रसीदति।।13।।
2.3.14
यदा सर्वे प्रमुच्यन्ते कामा ये।़स्य हृदि श्रिताः। अथ मर्त्यो।़मृतो भवत्यत्र ब्रह्म समश्नुते।।14।।
2.3.15
यदा सर्वे प्रभिद्यन्ते हृदयस्येह ग्रन्थयः। अथ मर्यो।़मृतो भवत्येतावद्धयनुशासनम्।।15।।
2.3.16
शतं चैका च हृदयस्य नाड्यस्तासां मूर्धानमभिनिःसृतैका।
तपोर्ध्वमायन्नमृतत्वमेति विष्वङ्ङन्या उत्क्रमणे भवन्ति।।16।।
2.3.17
अङ्गुष्ठमात्रः पुरुषो।़न्तरात्मा सदा जनानां हृदये संनिविष्टः।
तं स्वाच्छरीरात्प्रवृहेन्मुञ्जादिवेषीकां धैर्येण। तं विद्याच्छुक्रममृतं तं विद्याच्छुक्रममृतमिति।।17।।
2.3.18
मृत्युप्रोक्तां नचिकेतो।़थ लब्ध्वा विद्यामेतां योगविधिं च कृत्स्नम्।
ब्रह्मप्राप्तो विरजो।़भूद्विमृत्युरन्यो।़प्येवं यो विदध्यात्ममेव।।18।।
2.3.19
ँ़ सह नाववतु। सह नौ भुनक्तु। सह वीर्यं करवावहै।
तेजस्वि नावधीतमस्तु। मा विद्विषावहै।।19।।
ँ़ शान्तिः! शान्तिः!! शान्तिः!!!