1.1.0.0
।। श्रीरस्तु ।। ।। प्रथमाष्टके प्रथमप्रपाठक प्रारंभः ।। ।। हरिः ओम् ।।
1.1.1.1
ब्रह्म सन्धत्तं तन्मे जिन्वतम् । क्षत्त्र सन्धत्तं तन्मे जिन्वतम् । इष सन्धत्तं तां मे जिन्वतम् ।ऊर्ज सन्धत्तं तां मे जिन्वतम् । रयि सन्धत्तं तां मे जिन्वतम् । पुष्टि सन्धत्तं तां मे जिन्वतम् ।प्रजा सन्धत्तं तां मे जिन्वतम् । पशून्थ्सन्धत्तं तान्मे जिन्वतम् । स्तुतोऽसि जनधाः ।देवास्त्वा शुक्रपा प्रणयन्तु ।। 1 ।।
1.1.1.2
सुवीरा प्रजा प्रजनयन्परीहि । शुक्रश्शुक्रशोचिषा । स्तुतोऽसि जनधाः । देवास्त्वा मन्थिपा प्रणयन्तु ।सुप्रजा प्रजा प्रजनयन्परीहि । मन्थी मन्थिशोचिषा । संजग्मानौ दिव आपृथिव्यायुः ।सन्धत्तं तन्मे जिन्वतम् । प्राण सन्धत्तं तं मे जिन्वतम् । अपान सन्धत्तं तं मे जिन्वतम् ।। 2 ।।
1.1.1.3
व्यान सन्धत्तं तं मे जिन्वतम् । चक्षुस्सन्धत्तं तन्मे जिन्वतम् । श्रोत्र सन्धत्तं तन्मे जिन्वतम् ।मनस्सन्धत्तं तन्मे जिन्वतम् । वाच सन्धत्तं तां मे जिन्वतम् । आयुस्स्थ आयुर्मे धत्तम् ।आयुर्यज्ञाय धत्तम् । आयुर्यज्ञपतये धत्तम् । प्राणस्स्थ प्राणं मे धत्तम् । प्राणं यज्ञाय धत्तम् ।। 3 ।।
1.1.1.4
प्राणं यज्ञपतये धत्तम् । चक्षुस्स्थश्चक्षुर्मे धत्तम् । चक्षुर्यज्ञाय धत्तम् । चक्षुर्यज्ञपतये धत्तम् ।श्रोत्र स्थश्श्रोत्रं मे धत्तम् । श्रोत्रं यज्ञाय धत्तम् । श्रोत्रं यज्ञपतये धत्तम् ।तौ देवौ शुक्रामन्थिनौ । कल्पयतं दैवीर्विशः । कल्पयतं मानुषीः ।। 4 ।।
1.1.1.5
इषमूर्जमस्मासु धत्तम् । प्राणान्पशुषु । प्रजां मयि च यजमाने च । निरस्तश्शण्डः ।निरस्तो मर्कः । अपनुत्तौ शण्डामर्कौ सहामुना । शुक्रस्य समिदसि । मन्थिनस्समिदसि ।स प्रथमस्संकृतिर्विश्वकर्मा । स प्रथमो मित्रो वरुणो अग्निः । स प्रथमो बृहस्पतिश्चिकित्वान् ।तस्मा इन्द्राय सुतमा जुहोमि ।। 5 ।।
1.1.1.0
नयन्त्वपान सन्धत्तं तं मे जिन्वतं प्राणं यज्ञाय धत्तं मानुषीरग्निर्द्वे च ।। 1 ।। [ब्रह्म क्षत्त्रं तदिषमूर्ज रयिं पुष्टिं प्रजां तां पशून्तान्थ्सन्धत्तं तत्प्राणमपानं व्यानं तं चक्षुश्श्रोत्रं मनस्तद्वाचं ताम् । इषादिपञ्चके वाचं तां मे पशून्थ्सन्धत्तं तान्मे प्राणादित्रितये तं मेऽन्यत्र तन्मे ।।
1.1.2.1
कृत्तिकास्वग्निमादधीत । एतद्वा अग्नेर्नक्षत्त्रम् । यत्कृत्तिकाः । स्वायामैवैनं देवतायामाधाय ।ब्रह्मवर्चसी भवति । मुखं वा एतन्नक्षत्त्राणाम् । यत्कृत्तिकाः । य कृत्तिकास्वग्निमाधत्ते ।मुख्य एव भवति । अथो खलु ।। 6 ।।
1.1.2.2
अग्निनक्षत्त्रमित्यपचायन्ति । गृहान् ह दाहुको भवति । प्रजापती रोहिण्यामग्निमसृजत ।तं देवा रोहिण्यामादधत । ततो वै ते सर्वान्रोहानरोहन्न् । तद्रोहिण्यै रोहिणित्वम् । यो रोहिण्यामग्निमाधत्ते ।ऋध्नोत्येव । सर्वान्रोहान्रोहति । देवा वै भद्रास्सन्तोऽग्निमाधिथ्सन्त ।। 7 ।।
1.1.2.3
तेषामनाहितोऽग्निरासीत् । अथैभ्यो वामं वस्वपाक्रामत् । ते पुनर्वस्वोरादधत । ततो वै तान् वामं वसूपावर्तत । य पुराऽभद्रस्सन्पापीयान्थ्स्यात् । स पुनर्वस्वोरग्निमादधीत । पुनरेवैनं वामं वसूपावर्तते ।भद्रो भवति । य कामयेत दानकामा मे प्रजास्स्युरिति । स पूर्वयो फल्गुन्योरग्निमादधीत ।। 8 ।।
1.1.2.4
अर्यम्णो वा एतन्नक्षत्त्रम् । यत्पूर्वे फल्गुनी । अर्यमेति तमाहुर्यो ददाति । दानकामा अस्मै प्रजा भवन्ति ।य कामयेत भगी स्यामिति । स उत्तरयो फल्गुन्योरग्निमादधीत । भगस्य वा एतन्नक्षत्त्रम् । यदुत्तरे फल्गुनी । भग्येव भवति । कालकञ्जा वै नामासुरा आसन्न् ।। 9 ।।
1.1.2.5
ते सुवर्गाय लोकायाग्निमचिन्वत । पुरुष इष्टकामुपादधात्पुरुष इष्टकाम् । स इन्द्रो ब्राह्मणो ब्रुवाण इष्टकामुपाधत्त । एषा मे चित्रा नामेति । ते सुवर्गं लोकमा प्रारोहन्न् । स इन्द्र इष्टकामावृहत् । तेऽवाकीर्यन्त । येऽवाकीर्यन्त । त ऊर्णावभयोऽभवन्न् । द्वावुदपतताम् ।। 10 ।।
1.1.2.6
तौ दिव्यौ श्वानावभवताम् । यो भ्रातृव्यवान्थ्स्यात् । स चित्रायामग्निमादधीत । अवकीर्यैव भ्रातृव्यान् ।ओजो बलमिन्द्रियं वीर्यमात्मन्धत्ते । वसन्ता ब्राह्मणोऽग्निमादधीत । वसन्तो वै ब्राह्मणस्यर्तुः ।स्व एवैनमृतावाधाय । ब्रह्मवर्चसी भवति । मुखं वा एतदृतूनाम् ।। 11 ।।
1.1.2.7
यद्वसन्तः । यो वसन्ताऽग्निमाधत्ते । मुख्य एव भवति । अथो योनिमन्तमेवैनं प्रजातमाधत्ते । ग्रीष्मे राजन्य आदधीत । ग्रीष्मो वै राजन्यस्यर्तुः । स्व एवैनमृतावाधाय । इन्द्रियावी भवति । शरदि वैश्य आदधीत । शरद्वै वैश्यस्यर्तुः ।। 12 ।।
1.1.2.8
स्व एवैनमृतावाधाय । पशुमान्भवति । न पूर्वयो फल्गुन्योरग्निमादधीत । एषा वै जघन्या रात्रिस्संवथ्सरस्य ।यत्पूर्वे फल्गुनी । पृष्टित एव संवथ्सरस्याग्निमाधाय । पापीयान्भवति । उत्तरयोरा दधीत । एषा वै प्रथमा रात्रिस्संवथ्सरस्य । यदुत्तरे फल्गुनी । मुखत एव संवथ्सरस्याग्निमाधाय । वसीयान्भवति । अथो खलु । यदैवैनं यज्ञ उपनमेत् । अथादधीत । सैवास्यर्द्धिः ।। 13 ।।
1.1.2.0
खल्वाधिथ्सन्त फल्गुन्योरग्निमादधीतासन्नपततामृतूनां वैश्यस्यर्तुरुत्तरे फल्गुनी षट्च ।। 2 ।।
1.1.3.1
उद्धन्ति । यदेवास्या अमेध्यम् । तदपहन्ति । अपोऽवोक्षति शान्त्यै । सिकता निवपति । एतद्वा अग्नेर्वैश्वानरस्य रूपम् । रूपेणैव वैश्वानरमवरुन्धे । ऊषान्निवपति । पुष्टिर्वा एषा प्रजननम् । यदूषाः ।।14।।
1.1.3.2
पुष्ट्यामेव प्रजननेऽग्निमाधत्ते । अथो संज्ञान एव । संज्ञान ह्येतत्पशूनाम् । यदूषाः । द्यावापृथिवी सहास्ताम् । ते वियती अब्रूताम् । अस्त्वेव नौ सह यज्ञियमिति । यदमुष्या यज्ञियमासीत् । तदस्यामदधात् । त ऊषा अभवन्न् ।। 15 ।।
1.1.3.3
यदस्या यज्ञियमासीत् । तदमुष्यामदधात् । तददश्चन्द्रमसि कृष्णम् । ऊषान्निवपन्नदो ध्यायेत् ।द्यावापृथिव्योरेव यज्ञियेऽग्निमाधत्ते । अग्निर्देवेभ्यो निलायत । आखू रूपं कृत्वा । स पृथिवीं प्राविशत् । स ऊती कुर्वाण पृथिवीमनु समचरत् । तदाखुकरीषमभवत् ।। 16 ।।
1.1.3.4
यदाखुकरीष संभारो भवति । यदेवास्य तत्र न्यक्तम् । तदेवावरुन्धे । ऊर्जं वा एत रसं पृथिव्या उपदीका उद्दिहन्ति । यद्वल्मीकम् । यद्वल्मीकवपा संभारो भवति । ऊर्जमेव रसं पृथिव्या अवरुन्धे । अथो श्रोत्रमेव । श्रोत्र ह्येतत्पृथिव्याः । यद्वल्मीकः ।। 17 ।।
1.1.3.5
अबधिरो भवति । य एवं वेद । प्रजापति प्रजा असृजत । तासामन्नमुपाक्षीयत । ताभ्यस्सूदमुपप्राभिनत् ।ततो वै तासामन्नं नाक्षीयत । यस्य सूदस्संभारो भवति । नास्य गृहेऽन्नं क्षीयते । आपो वा इदमग्रे सलिलमासीत् । तेन प्रजापतिरश्राम्यत् ।। 18 ।।
1.1.3.6
कथमिद स्यादिति । सोऽपश्यत्पुष्करपर्णं तिष्ठत् । सोऽमन्यत । अस्ति वै तत् । यस्मिन्निदमधि तिष्ठतीति ।स वराहो रूपं कृत्वोप न्यमज्जत् । स पृथिवीमध आर्च्छत् । तस्या उपहत्योदमज्जत् । तत्पुष्करपर्णेऽप्रथयत् ।यदप्रथयत् ।। 19 ।।
1.1.3.7
तत्पृथिव्यै पृथिवित्वम् । अभूद्वा इदमिति । तद्भूम्यै भूमित्वम् । तां दिशोऽनु वातस्समवहत् ।ता शर्कराभिरदृहत् । शं वै नोऽभूदिति । तच्छर्कराणा शर्करत्वम् । यद्वराहविहत संभारो भवति ।अस्यामेवाछम्बट्कारमग्निमाधत्ते । शर्करा भवन्ति धृत्यै ।। 20 ।।
1.1.3.8
अथो शंत्वाय । सरेता अग्निराधेय इत्याहुः । आपो वरुणस्य पत्नय आसन्न् । ता अग्निरभ्यध्यायत् ।तास्समभवत् । तस्य रेत पराऽपतत् । तद्धिरण्यमभवत् । यद्धिरण्यमुपास्यति । सरेतसमेवाग्निमाधत्ते ।पुरुष इन्न्वै स्वाद्रेतसो बीभथ्सत इत्याहुः ।। 21 ।।
1.1.3.9
उत्तरत उपास्यत्यबीभथ्सायै । अति प्रयच्छति । आर्तिमेवाति प्रयच्छति । अग्निर्देवेभ्यो निलायत ।अश्वो रूपं कृत्वा । सोऽश्वत्थे संवथ्सरमतिष्ठत् । तदश्वत्थस्याश्वत्थत्वम् । यदाश्वत्थस्संभारो भवति ।यदेवास्य तत्र न्यक्तम् । तदेवावरुन्धे ।। 22 ।।
1.1.3.10
देवा वा ऊर्जं व्यभजन्त । तत उदुम्बर उदतिष्ठत् । ऊर्ग्वा उदुम्बरः । यदौदुम्बरस्संभारो भवति ।ऊर्जमेवावरुन्धे । तृतीयस्यामितो दिवि सोम आसीत् । तं गायत्र्याऽहरत् । तस्य पर्णमच्छिद्यत ।तत्पर्णोऽभवत् । तत्पर्णस्य पर्णत्वम् ।। 23 ।।
1.1.3.11
यस्य पर्णमयस्सम्भारो भवति । सोमपीथमेवावरुन्धे । देवा वै ब्रह्मन्नवदन्त । तत्पर्ण उपाशृणोत् ।सुश्रवा वै नाम । यत्पर्णमयस्सम्भारो भवति । ब्रह्मवर्चसमेवाव रुन्धे । प्रजापतिरग्निमसृजत ।सोऽबिभेत्प्र मा धक्ष्यतीति । त शम्याऽशमयत् ।। 24 ।।
1.1.3.12
तच्छम्यै शमित्वम् । यच्छमीमयस्सम्भारो भवति । शान्त्या अप्रदाहाय । अग्नेस्सृष्टस्य यतः । विकङ्कतं भा आर्च्छत् । यद्वैकङ्कतस्सम्भारो भवति । भा एवाव रुन्धे । सहृदयोऽग्निराधेय इत्याहुः ।मरुतोऽद्भिरग्निमतमयन्न् । तस्य तान्तस्य हृदयमाच्छिन्दन्न् । साऽशनिरभवत् । यदशनिहतस्य वृक्षस्य सम्भारो भवति । सहृदयमेवाग्निमा धत्ते ।। 25 ।।
1.1.3.0
ऊषा अभवन्नभवद्वल्मीकोऽश्राम्यदप्रथयद्धृत्यै बीभथ्सत इत्याहू रुन्धे पर्णत्वमशमयदच्छिन्द स्त्रीणि च ।। 3 ।।
1.1.4.1
द्वादशसु विक्रामेष्वग्निमा दधीत । द्वादश मासास्संवथ्सरः । संवथ्सरादेवैनमवरुद्ध्या धत्ते ।यद्द्वादशसु विक्रामेष्वा दधीत । परिमितमव रुन्धीत । चक्षुर्निमित आदधीत । इयद्द्वादश विक्रामा (३) इति ।परिमितं चैवापरिमितं चाव रुन्धे । अनृतं वै वाचा वदति । अनृतं मनसा ध्यायति ।। 26 ।।
1.1.4.2
चक्षुर्वै सत्यम् । अद्रा(३)गित्याह । अदऱ्शमिति । तथ्सत्यम् । यश्चक्षुर्निमितेऽग्निमाधत्ते । सत्य एवैनमा धत्ते । तस्मादाहिताग्निर्नानृतं वदेत् । नास्य ब्राह्मणोऽनाश्वान्गृहे वसेत् । सत्ये ह्यस्याग्निराहितः । आग्नेयी वै रात्रिः ।। 27 ।।
1.1.4.3
आग्नेया पशवः । ऐन्द्रमहः । नक्तं गाऱ्हपत्यमा दधाति । पशूनेवाव रुन्धे । दिवाऽऽहवनीयम् ।इन्द्रियमेवाव रुन्धे । अर्धोदिते सूर्य आहवनीयमा दधाति । एतस्मिन्वै लोके प्रजापति प्रजा असृजत ।प्रजा एव तद्यजमानस्सृजते । अथो भूतं चैव भविष्यच्चाव रुन्धे ।। 28 ।।
1.1.4.4
इडा वै मानवी यज्ञानूकाशिन्यासीत् । साऽशृणोत् । असुरा अग्निमादधत इति । तदगच्छत् ।त आहवनीयमग्र आदधत । अथ गाऱ्हपत्यम् । अथान्वाहार्यपचनम् । साऽब्रवीत् । प्रतीच्येषा श्रीरगात् । भद्रा भूत्वा परा भविष्यन्तीति ।। 29 ।।
1.1.4.5
यस्यैवमग्निराधीयते । प्रतीच्यस्य श्रीरेति । भद्रो भूत्वा पराभवति । साऽशृणोत् । देवा अग्निमादधत इति । तदगच्छत् । तेऽन्वाहार्यपचनमग्र आदधत । अथ गाऱ्हपत्यम् । अथाहवनीयम् । साऽब्रवीत् ।। 30 ।।
1.1.4.6
प्राच्येषा श्रीरगात् । भद्रा भूत्वा सुवर्गंल्लोकमेष्यन्ति । प्रजां तु न वेथ्स्यन्त इति । यस्यैवमग्निराधीयते । प्राच्यस्य श्रीरेति । भद्रो भूत्वा सुवर्गं लोकमेति । प्रजां तु न विन्दते । साऽब्रवीदिडा मनुम् । तथा वा अहं तवाग्निमाधास्यामि । यथा प्र प्रजया पशुभिर्मिथुनैर्जनिष्यसे ।। 31 ।।
1.1.4.7
प्रत्यस्मिल्लोँके स्थास्यसि । अभि सुवर्गं लोकं जेष्यसीति । गाऱ्हपत्यमग्र आदधात् । गाऱ्हपत्यं वा अनु प्रजा पशव प्रजायन्ते । गाऱ्हपत्येनैवास्मै प्रजां पशून्प्राजनयत् । अथान्वाहार्यपचनम् । तिर्यङ्ङिव वा अयं लोकः । अस्मिन्नैव तेन लोके प्रत्यतिष्ठत् । अथाहवनीयम् । तेनैव सुवर्गं लोकमभ्यजयत् ।। 32 ।।
1.1.4.8
यस्यैवमग्निराधीयते । प्र प्रजया पशुभिर्मिथुनैर्जायते । प्रत्यस्मिल्लोँके तिष्ठति । अभि सुवर्गं लोकं जयति । यस्य वा अयथादेवतमग्निराधीयते । आ देवताभ्यो वृश्च्यते । पापीयान्भवति । यस्य यथादेवतम् । न देवताभ्य आवृश्च्यते । वसीयान्भवति ।। 33 ।। भृगूणां त्वाऽङ्गिरसां व्रतपते व्रतेनादधामीति भृग्वङ्गिरसामादध्यात् । आदित्यानां त्वा देवानां व्रतपते व्रतेनादधामीत्यन्यासां ब्राह्मणीनां प्रजानाम् । वरुणस्य त्वा राज्ञो व्रतपते व्रतेनादधामीति राज्ञः । इन्द्रस्य त्वेन्द्रियेण व्रतपते व्रतेनादधामीति राजन्यस्य । मनोस्त्वा ग्रामण्यो व्रतपते व्रतेनादधामिति वैश्यस्य । ऋभूणां त्वा देवानां व्रतपते व्रतेनादधामीति रथकारस्य । यथादेवतमग्निराधीयते । न देवताभ्य आवृश्च्यते । वसीयान्भवति ।। 34 ।।
1.1.4.0
ध्यायति वै रात्रिश्चावरुन्धे भविष्यन्तीत्यब्रवीज्जनिष्यसेऽजयद्वसीयान्भवति नव च ।। 4 ।।
1.1.5.1
प्रजापतिर्वाचस्सत्यमपश्यत् । तेनाग्निमाधत्त । तेन वै स आर्ध्नोत् । भूर्भुवस्सुवरित्याह । एतद्वै वाचस्सत्यम् । य एतेनाग्निमाधत्ते । ऋध्नोत्येव । अथो सत्यप्राशूरेव भवति । अथो य एवं विद्वानभिचरति । स्तृणुत एवैनम् ।। 35 ।।
1.1.5.2
भूरित्याह । प्रजा एव तद्यजमानस्सृजते । भुव इत्याह । अस्मिन्नेव लोके प्रतितिष्ठति । सुवरित्याह । सुवर्ग एव लोके प्रतितिष्ठति । त्रिभिरक्षरैर्गाऱ्हपत्यमा दधाति । त्रय इमे लोकाः । एष्वेवैनं लोकेषु प्रतिष्ठितमाधत्ते । सर्वै पञ्चभिराहवनीयम् ।। 36 ।।
1.1.5.3
सुवर्गाय वा एष लोकायाधीयते । यदाहवनीयः । सुवर्ग एवास्मै लोके वाचस्सत्य सर्वमाप्नोति ।त्रिभिर्गाऱ्हपत्यमा दधाति । पञ्चभिराहवनीयम् । अष्टौ संपद्यन्ते । अष्टाक्षरा गायत्री । गायत्रोऽग्निः । यावानेवाग्निः । तमाधत्ते ।। 37 ।।
1.1.5.4
प्रजापति प्रजा असृजत । ता अस्माथ्सृष्टा पराचीरायन्न् । ताभ्यो ज्योतिरुदगृह्णात् । तं ज्योति पश्यन्ती प्रजा अभि समावर्तन्त । उपरीवाग्निमुद्गृह्णीयादुद्धरन्न् । ज्योतिरेव पश्यन्ती प्रजा यजमानमभि समावर्तन्ते । प्रजापतेरक्ष्यश्वयत् । तत्पराऽपतत् । तदश्वोऽभवत् । तदश्वस्याश्वत्वम् ।। 38 ।।
1.1.5.5
एष वै प्रजापतिः । यदग्निः । प्राजापत्योऽश्वः । यदश्वं पुरस्तान्नयति । स्वमेव चक्षु पश्यन्प्रजापतिरनूदेति ।वज्री वा एषः । यदश्वः । यदश्वं पुरस्तान्नयति । जातानेव भ्रातृव्यान्प्रणुदते । पुनरा वर्तयति ।। 39 ।।
1.1.5.6
जनिष्यमाणानेव प्रतिनुदते । न्याहवनीयो गाऱ्हपत्यमकामयत । निगाऱ्हपत्य आहवनीयम् ।तौ विभाजं नाशक्नोत् । सोऽश्व पूर्ववाड्भूत्वा । प्राञ्चं पूर्वमुदवहत् । तत्पूर्ववाह पूर्ववाट्त्वम् ।यदश्वं पुरस्तान्नयति । विभक्तिरेवैनयोस्सा । अथो नानावीर्यावेवैनौ कुरुते ।। 40 ।।
1.1.5.7
यदुपर्युपरि शिरो हरेत् । प्राणान्‌विच्छिन्द्यात् । अधोऽधश्शिरो हरति । प्राणानां गोपीथाय ।इयत्यग्रे हरति । अथेयत्यथेयति । त्रय इमे लोकाः । एष्वेवैनं लोकेषु प्रतिष्ठितमाधत्ते ।प्रजापतिरग्निमसृजत । सोऽबिभेत्प्र मा धक्ष्यतीति ।। 41 ।।
1.1.5.8
तस्य त्रेधा महिमानव्व्यौँहत् । शान्त्या अप्रदाहाय । यत्त्रेधाऽग्निराधीयते । महिमानमेवास्य तद्व्यूहति । शान्त्या अप्रदाहाय । पुनरा वर्तयति । महिमानमेवास्य संदधाति । पशुर्वा एषः । यदश्वः । एष रुद्रः ।। 42 ।।
1.1.5.9
यदग्निः । यदश्वस्य पदेऽग्निमादध्यात् । रुद्राय पशूनपिदध्यात् । अपशुर्यजमानस्स्यात् । यन्नाक्रमयेत् । अनवरुद्धा अस्य पशवस्स्युः । पार्श्वत आक्रमयेत् । यथाऽऽहितस्याग्नेरङ्गारा अभ्यववर्तेरन्न् । अवरुद्धा अस्य पशवो भवन्ति । न रुद्रायापिदधाति ।। 43 ।।
1.1.5.10
त्रीणि हवीषि निर्वपति । विराज एव विक्रान्तं यजमानोऽनु विक्रमते । अग्नये पवमानाय ।अग्नये पावकाय । अग्नये शुचये । यदग्नये पवमानाय निर्वपति । पुनात्येवैनम् । यदग्नये पावकाय । पूत एवास्मिन्नन्नाद्यं दधाति । यदग्नये शुचये । ब्रह्मवर्चसमेवास्मिन्नुपरिष्टाद्दधाति ।। 44 ।।
1.1.5.0
एनमाहवनीयं धत्तेऽश्वत्वं वर्तयति कुरुत इति रुद्रो दधाति यदग्नये शुचय एकं च ।। 5 ।।
1.1.6.1
देवासुरास्संयत्ता आसन्न् । ते देवा विजयमुपयन्तः । अग्नौ वामं वसु सं न्यदधत । इदमु नो भविष्यति । यदि नो जेष्यन्तीति । तदग्निर्नोथ्सहमशक्नोत् । तत् त्रेधा विन्यदधात् । पशुषु तृतीयम् । अफ्सु तृतीयम् । आदित्ये तृतीयम् ।। 45 ।।
1.1.6.2
तद्देवा विजित्य । पुनरवारुरुथ्सन्त । तेऽग्नये पवमानाय पुरोडाशमष्टाकपालं निरवपन्न् ।पशवो वा अग्नि पवमानः । यदेव पशुष्वासीत् । तत्तेनावारुन्धत । तेऽग्नये पावकाय ।आपो वा अग्नि पावकः । यदेवाफ्स्वासीत् । तत्तेनावारुन्धत ।। 46 ।।
1.1.6.3
तेऽग्नये शुचये । असौ वा आदित्योऽग्निश्शुचिः । यदेवादित्य आसीत् । तत्तेनावारुन्धत ।ब्रह्मवादिनो वदन्ति । तनुवो वावैता अग्न्याधेयस्य । आग्नेयो वा अष्टाकपालोऽग्न्याधेयमिति ।यत्तन्निर्वपेत् । नैतानि । यथाऽऽत्मा स्यात् ।। 47 ।।
1.1.6.4
नाङ्गानि । तादृगेव तत् । यदेतानि निर्वपेत् । न तम् । यथाऽङ्गानि स्युः । नात्मा । तादृगेव तत् ।उभयानि सह निरुप्याणि । यज्ञस्य सात्मत्वाय । उभयं वा एतस्येन्द्रियं वीर्यमाप्यते ।। 48 ।।
1.1.6.5
योऽग्निमाधत्ते । ऐन्द्राग्नमेकादशकपालमनु निर्वपेत् । आदित्यं चरुम् । इन्द्राग्नी वै देवानामयातमायामानौ ।ये एव देवते अयातयाम्नी । ताभ्यामेवास्मा इन्द्रियं वीर्यमव रुन्धे । आदित्यो भवति । इयं वा अदितिः । अस्यामेव प्रतितिष्ठति । धेन्वै वा एतद्रेतः ।। 49 ।।
1.1.6.6
यदाज्यम् । अनडुहस्तण्डुलाः । मिथुनमेवावरुन्धे । घृते भवति । यज्ञस्यालूक्षान्तत्वाय । चत्वार आऱ्षेया प्राश्ञन्ति । दिशामेव ज्योतिषि जुहोति । पशवो वा एतानि हवीषि । एष रुद्रः । यदग्निः ।। 50 ।।
1.1.6.7
यथ्सद्य एतानि हवीषि निर्वपेत् । रुद्राय पशूनपि दध्यात् । अपशुर्यजमानस्स्यात् । यन्नानुनिर्वपेत् । अनवरुद्धा अस्य पशवस्स्युः । द्वादशसु रात्रीष्वनु निर्वपेत् । संवथ्सरप्रतिमा वै द्वादश रात्रयः । संवथ्सरेणैवास्मै रुद्र शमयित्वा । पशूनवरुन्धे । यदेकमेकमेतानि हवीषि निर्वपेत् ।। 51 ।।
1.1.6.8
यथा त्रीण्यावपनानि पूरयेत् । तादृक्तत् । न प्रजननमुच्छिषेत् । एकं निरुप्य । उत्तरे समस्येत् । तृतीयमेवास्मै लोकमुच्छिषति प्रजननाय । तं प्रजया पशुभिरनु प्रजायते । अथो यज्ञस्यैवैषाऽभिक्रान्तिः । रथचक्रं प्रवर्तयति । मनुष्यरथेनैव देवरथं प्रत्यवरोहति ।। 52 ।।
1.1.6.9
ब्रह्मवादिनो वदन्ति । होतव्यमग्निहोत्राँ (३)न होतव्या (३) मिति । यद्यजुषा जुहुयात् ।अयथापूर्वमाहुती जुहुयात् । यन्न जुहुयात् । अग्नि परा भवेत् । तूष्णीमेव होतव्यम् ।यथापूर्वमाहुती जुहोति । नाग्नि पराभवति । अग्नीधे ददाति ।। 53 ।।
1.1.6.10
अग्निमुखानेवर्तून्प्रीणाति । उपबऱ्हणं ददाति । रूपाणामवरुद्ध्यै । अश्वं ब्रह्मणे । इन्द्रियमेवावरुन्धे । धेनु होत्रे । आशिष एवावरुन्धे । अनड्वाहमध्वर्यवे । वह्निर्वा अनड्वान् । वह्निरध्वर्युः ।। 54 ।।
1.1.6.11
वह्निनैव वह्नि यज्ञस्यावरुन्धे । मिथुनौ गावौ ददाति । मिथुनस्यावरुद्ध्यै । वासो ददाति । सर्वदेवत्यं वै वासः । सर्वा एव देवता प्रीणाति । आ द्वादशभ्यो ददाति । द्वादश मासास्संवथ्सरः ।संवथ्सर एव प्रतितिष्ठति । काममूर्ध्वं देयम् । अपरिमितस्यावरुद्ध्यै ।। 55 ।।
1.1.6.0
आदित्ये तृतीयमफ्स्वासीत्तत्तेनावारुन्धत स्यादाप्यते रेतोऽग्निरेकमेकमेतानि हवीषि निर्वपेत्प्रत्यवरोहतिददात्यध्वर्युर्देयमेकं च ।। 6 ।।
1.1.7.1
घर्मश्शिरस्तदयमग्निः । संप्रिय पशुभिर्भुवत् । छर्दिस्तोकाय तनयाय यच्छ । वात प्राणस्तदयमग्निः ।संप्रिय पशुभिर्भुवत् । स्वदितं तोकाय तनयाय पितुं पच । प्राचीमनु प्रदिशं प्रेहि विद्वान् ।अग्नेरग्ने पुरो अग्निर्भवेह । विश्वा आशा दीद्यानो विभाहि । ऊर्जं नो धेहि द्विपदे चतुष्पदे ।। 56 ।।
1.1.7.2
अर्कश्चक्षुस्तदसौ सूर्यस्तदयमग्निः । संप्रिय पशुभिर्भुवत् । यत्ते शुक्र शुक्रं वर्चश्शुक्रा तनूः । शुक्रं ज्योतिरजस्रम् । तेन मे दीदिहि तेन त्वाऽऽदधे । अग्निनाऽग्ने ब्रह्मणा । आनशे व्यानशे सर्वमायुर्व्यानशे ।ये ते अग्ने शिवे तनुवौ । विराट्च स्वराट्च । ते माविशतां ते मा जिन्वताम् ।। 57 ।।
1.1.7.3
ये ते अग्ने शिवे तनुवौ । संराट्चाभिभूश्च । ते माविशतां ते मा जिन्वताम् । ये ते अग्ने शिवे तनुवौ ।विभूश्च परिभूश्च । ते मा विशतां ते मा जिन्वताम् । ये ते अग्ने शिवे तनुवौ । प्रभ्वी च प्रभूतिश्च ।ते मा विशतां ते मा जिन्वताम् । यास्ते अग्ने शिवास्तनुवः । ताभिस्त्वाऽऽदधे । यास्ते अग्ने घोरास्तनुवः ।ताभिरमुं गच्छ ।। 58 ।।
1.1.7.0
चतुष्पदे जिन्वतां तनुवस्त्रीणि च ।। 7 ।।
1.1.8.1
इमे वा एते लोका अग्नयः । ते यदव्यावृत्ता आधीयेरन्न् । शोचयेयुर्यजमानम् । घर्मश्शिर इति गाऱ्हपत्यमा दधाति । वात प्राण इत्यन्वाहार्यपचनम् । अर्कश्चक्षुरित्याहवनीयम् । तेनैवैनान्व्यावर्तयति । तथा न शोचयन्ति यजमानम् । रथन्तरमभिगायते गाऱ्हपत्य आधीयमाने । राथन्तरो वा अयं लोकः ।। 59 ।।
1.1.8.2
अस्मिन्नेवैनं लोके प्रतिष्ठितमा धत्ते । वामदेव्यमभिगायत उद्ध्रियमाणे । अन्तरिक्षं वै वामदेव्यम् । अन्तरिक्ष एवैनं प्रतिष्ठितमाधत्ते । अथो शान्तिर्वै वामदेव्यम् । शान्तमेवैनं पशव्यमुद्धरते । बृहदभिगायत आहवनीय आधीयमाने । बाऱ्हतो वा असौ लोकः । अमुष्मिन्नेवैनं लोके प्रतिष्ठितमाधत्ते । प्रजापतिरग्निमसृजत ।। 60 ।।
1.1.8.3
सोऽश्वोऽवारो भूत्वा पराङैत् । तं वारवन्तीयेनावारयत । तद्वारवन्तीयस्य वारवन्तीयत्वम् । श्यैतेन श्येती अकुरुत । तच्छ्यैतस्य श्यैतत्वम् । यद्वारवन्तीयमभि गायते । वारयित्वैवैनं प्रतिष्ठितमा धत्ते ।श्यैतेन श्येती कुरुते । घर्मश्शिर इति गाऱ्हपत्यमादधाति । सशीऱ्षाणमेवैनमा धत्ते ।। 61 ।।
1.1.8.4
उपैनमुत्तरो यज्ञो नमति । रुद्रो वा एषः । यदग्निः । स आधीयमान ईश्वरो यजमानस्य पशून् हिसितोः ।संप्रियः पशुभिर्भुवदित्याह । पशुभिरेवैन संप्रियं करोति । पशूनामहिसायै । छर्दिस्तोकाय तनयाय यच्छेत्याह । आशिषमेवैतामा शास्ते । वातः प्राण इत्यन्वाहार्यपचनम् ।। 62 ।।
1.1.8.5
सप्राणमेवैनमा धत्ते । स्वदितं तोकाय तनयाय पितुं पचेत्याह । अन्नमेवास्मै स्वदयति । प्राचीमनु प्रदिशं प्रेहि विद्वानित्याह । विभक्तिरेवैनयोस्सा । अथो नानावीर्यावेवैनौ कुरुते । ऊर्जं नो धेहि द्विपदे चतुष्पद इत्याह । आशिषमेवैतामा शास्ते । अर्कश्चक्षुरित्याहवनीयम् । अर्को वै देवानामन्नम् ।। 63 ।।
1.1.8.6
अन्नमेवाव रुन्धे । तेन मे दीदिहीत्याह । समिन्ध एवैनम् । आनशे व्यानश इति त्रिरुदिङ्गयति । त्रय इमे लोकाः । एष्वेवैनं लोकेषु प्रतिष्ठितमा धत्ते । तत्तथा न कार्यम् । वीङ्गितमप्रतिष्ठितमा दधीत ।उद्धृत्यैवाधायाभिमन्त्रियः । अवीङ्गितमेवैनं प्रतिष्ठितमाधत्ते । विराट्च स्वराट्च यास्ते अग्ने शिवास्तनुवस्ताभिस्त्वाऽऽदध इत्याह । एता वा अग्नेश्शिवास्तनुवः । ताभिरेवैन समर्धयति ।यास्ते अग्ने घोरास्तनुवस्ताभिरमुं गच्छेति ब्रूयाद्यं द्विष्यात् । ताभिरेवैनं पराभावयति ।। 64 ।।
1.1.8.0
लोकोऽसृजतैनमाधत्तेऽन्वाहार्यपचनं देवानामन्नमेनं प्रतिष्ठितमाधत्ते पञ्च च ।। 8 ।।
1.1.9.1
शमीगर्भादग्निं मन्थति । एषा वा अग्नेर्यज्ञिया तनूः । तामेवास्मै जनयति । अदितिः पुत्त्रकामा ।साध्येभ्यो देवेभ्यो ब्रह्मौदनमपचत् । तस्या उच्छेषणमददुः । तत्प्राश्ञात् । सा रेतोऽधत्त ।तस्यै धाता चार्यमा चाजायेताम् । सा द्वितीयमपचत् ।। 65 ।।
1.1.9.2
तस्या उच्छेषणमददुः । तत्प्राश्ञात् । सा रेतोऽधत्त । तस्यै मित्रश्च वरुणश्चाजायेताम् । सा तृतीयमपचत् । तस्या उच्छेषणमददुः । तत्प्राश्ञात् । सा रेतोऽधत्त । तस्या अशश्च भगश्चाजायेताम् । सा चतुर्थमपचत् ।। 66 ।।
1.1.9.3
तस्या उच्छेषणमददुः । तत्प्राश्ञात् । सा रेतोऽधत्त । तस्या इन्द्रश्च विवस्वाश्चाजायेताम् ।ब्रह्मौदनं पचति । रेत एव तद्दधाति । प्राश्ञन्ति ब्राह्मणा ओदनम् । यदाज्यमुच्छिष्यते ।तेन समिधोऽभ्यज्या दधाति । उच्छेषणाद्वा अदिती रेतोऽधत्त ।। 67 ।।
1.1.9.4
उच्छेषणादेव तद्रेतो धत्ते । अस्थि वा एतत् । यथ्समिधः । एतद्रेतः । यदाज्यम् । यदाज्येनसमिधोऽभ्यज्यादधाति । अस्थ्येव तद्रेतसि दधाति । तिस्र आदधाति मिथुनत्वाय । इयतीर्भवन्ति । प्रजापतिना यज्ञमुखेन संमिताः ।। 68 ।।
1.1.9.5
इयतीर्भवन्ति । यज्ञपरुषा संमिताः । इयतीर्भवन्ति । एतावद्वै पुरुषे वीर्यम् । वीर्यसंमिताः । आर्द्रा भवन्ति । आर्द्रमिव हि रेतस्सिच्यते । चित्रियस्याश्वत्थस्यादधाति । चित्रमेव भवति । घृतवतीभिरा दधाति ।। 69 ।।
1.1.9.6
एतद्वा अग्ने प्रियं धाम । यद्घृतम् । प्रियेणैवैनं धाम्ना समर्धयति । अथो तेजसा । गायत्रीभिर्ब्राह्मणस्यादध्यात् । गायत्रछन्दा वै ब्राह्मणः । स्वस्य छन्दस प्रत्ययनस्त्वाय । त्रिष्टुग्भी राजन्यस्य । त्रिष्टुप्छन्दा वै राजन्यः । स्वस्य छन्दस प्रत्ययनस्त्वाय ।। 70 ।।
1.1.9.7
जगतीभिर्वैश्यस्य । जगतीछन्दा वै वैश्यः । स्वस्य छन्दस प्रत्ययनस्त्वाय । त संवथ्सरं गोपायेत् ।संवथ्सर हि रेतो हितं वर्धते । यद्येन संवथ्सरे नोपनमेत् । समिधः पुनरादध्यात् । रेत एव तद्धितं वर्धमानमेति । न मासमश्ञीयात् । न स्त्रियमुपेयात् ।। 71 ।।
1.1.9.8
यन्मासमश्ञीयात् । यथ्स्त्रियमुपेयात् । निर्वीर्यस्स्यात् । नैनमग्निरुपनमेत् । श्व आधास्यमानो ब्रह्मौदनंपचति । आदित्या वा इत उत्तमास्सुवर्गं लोकमायन्न् । ते वा इतो यन्तं प्रतिनुदन्ते । एते खलु वावादित्याः ।यद्ब्राह्मणाः । तैरेव सन्त्वं गच्छति ।। 72 ।।
1.1.9.9
नैनं प्रतिनुदन्ते । ब्रह्मवादिनो वदन्ति । क्वा सः । अग्निः कार्यः । योऽस्मै प्रजां पशून्प्रजनयतीति ।शल्कैस्तारात्रिमग्निमिन्धीत । तस्मिन्नुपव्युषमरणी निष्टपेत् । यथऱ्षभाय वाशिता न्याविच्छायति ।तादृगेव तत् । अपोदूह्य भस्माग्निं मन्थति ।। 73 ।।
1.1.9.10
सैव साऽग्नेस्सन्ततिः । तं मथित्वा प्राञ्चमुद्धरति । संवथ्सरमेव तद्रेतो हितं प्रजनयति ।अनाहितस्तस्याग्निरित्याहुः । यस्समिधोऽनाधायाग्निमाधत्त इति । तास्संवथ्सरे पुरस्तादादध्यात् ।संवथ्सरादेवैनमवरुध्याधत्ते । यदि संवथ्सरेऽनादध्यात् । द्वादश्यां पुरस्तादादध्यात् ।संवथ्सरप्रतिमा वै द्वादश रात्रयः । संवथ्सरमेवास्याहिता भवन्ति । यदि द्वादश्यां नादध्यात् ।त्र्यहे पुरस्तादादध्यात् । आहिता एवास्य भवन्ति ।। 74 ।।
1.1.9.0
द्वितीयमपचच्चतुर्थमपचददिती रेतोऽधत्त संमिता घृतवतीभिरादधाति राजन्यस्स्वस्य छन्दसः प्रत्ययनस्त्वायेयाद्गच्छति मन्थति रात्रयश्चत्वारि च ।। 9 ।।
1.1.10.1
प्रजापति प्रजा असृजत । स रिरिचानोऽमन्यत । स तपोऽतप्यत । स आत्मन्वीर्यमपश्यत् । तदवर्धत । तदस्माथ्सहसोर्ध्वमसृज्यत । सा विराडभवत् । तां देवासुरा व्यगृह्णत । सोऽब्रवीत्प्रजापतिः । मम वा एषा ।। 75 ।।
1.1.10.2
दोहा एव युष्माकमिति । सा तत प्राच्युदक्रामत् । तत्प्रजापति पर्यगृह्णात् । अथर्व पितुं मे गोपायेति ।सा द्वितीयमुदक्रामत् । तत्प्रजापति पर्यगृह्णात् । नर्य प्रजां मे गोपायेति । सा तृतीयमुदक्रामत् ।तत्प्रजापति पर्यगृह्णात् । शस्य पशून्मे गोपायेति ।। 76 ।।
1.1.10.3
सा चतुर्थमुदक्रामत् । तत्प्रजापति पर्यगृह्णात् । सप्रथ सभां मे गोपायेति । सा पञ्चममुदक्रामत् ।तत्प्रजापति पर्यगृह्णात् । अहे बुध्निय मन्त्रं मे गोपायेति । अग्नीन् वाव सा तान्व्यक्रमत ।तान्प्रजापति पर्यगृह्णात् । अथो पङ्क्तिमेव । पङ्क्तिर्वा एषा ब्राह्मणे प्रविष्टा ।। 77 ।।
1.1.10.4
तामात्मनोऽधि निर्मिमीते । यदग्निराधीयते । तस्मादेतावन्तोऽग्नय आधीयन्ते । पाङ्क्तं वा इद सर्वम् ।पाङ्क्तेनैव पाङ्क्त स्पृणोति । अथर्व पितुं मे गोपायेत्याह । अन्नमेवैतेन स्पृणोति । नर्य प्रजां मे गोपायेत्याह । प्रजामेवैतेन स्पृणोति । शस्य पशून्मे गोपायेत्याह ।। 78 ।।
1.1.10.5
पशूनेवैतेन स्पृणोति । सप्रथ सभां मे गोपायेत्याह । सभामेवैतेनेन्द्रिय स्पृणोति । अहे बुध्निय मन्त्रं मे गोपायेत्याह । मन्त्रमेवैतेन श्रिय स्पृणोति । यदान्वाहार्यपचनेऽन्वाहार्यं पचन्ति । तेन सोऽस्याभीष्ट प्रीतः । यद्गाऱ्हपत्य आज्यमधिश्रयन्ति संपत्नीर्याजयन्ति । तेन सोऽस्याभीष्ट प्रीतः । यदाहवनीये जुह्वति ।। 79 ।।
1.1.10.6
तेन सोऽस्याभीष्ट प्रीतः । यथ्सभायां विजयन्ते । तेन सोऽस्याभीष्ट प्रीतः । यदावसथेऽन्न हरन्ति । तेन सोऽस्याभीष्ट प्रीतः । तथाऽस्य सर्वे प्रीता अभीष्टा आधीयन्ते । प्रवसथमेष्यन्नेवमुपतिष्ठेतैकमेकम् । यथा ब्राह्मणाय गृहेवासिने परिदाय गृहानेति । तादृगेव तत् । पुनरागत्योपतिष्ठते । सा भागेयमेवैषां तत् । सा तत ऊर्ध्वारोहत् । सा रोहिण्यभवत् । तद्रोहिण्यै रोहिणित्वम् । रोहिण्यामग्निमादधीत । स्व एवैनं योनौ प्रतिष्ठितमाधत्ते । ऋध्नोत्येनेन ।। 80 ।।
1.1.10.0
एषा पशून्मे गोपायेति प्रविष्टा पशून्मे गोपायेत्याह जुह्वति तिष्ठते सप्त च ।। 10 ।।
1.1.0.0
ब्रह्म संधत्तं कृत्तिकासूद्धन्ति द्वादशसु प्रजापतिर्वाचो देवासुरास्तदग्निर्नेद्घर्मश्शिर इमे वै शमीगर्भात्प्रजापतिस्स रिरिचानस्स तपस्स आत्मन्वीर्यंदश ।। 10 ।।ब्रह्म सन्धत्तं तौ दिव्यावथो शंत्वाय प्राच्येषां यदुपर्युपरि यथ्सद्यस्सोऽश्वोऽवारो भूत्वा जगतीभिरशीतिः ।। 80 ।।ब्रह्म सन्धत्तमृध्नोत्येनेन ।। हरिः ओम् ।। कृष्णयजुर्ब्राह्मणे प्रथमाष्टके प्रथमप्रपाठकस्समाप्तः ।।