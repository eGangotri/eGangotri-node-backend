 (सप्तमं खण्डम्‌)

१.अथातो वास्तुपरीक्षा।।

उच्यत इति शेष। उक्तोऽर्थ। अत शब्दो हेत्वर्थ। यस्माद्गृनिमित्ते समृद्धिवृद्धी भवतस्तस्माद्वास्तुपरीक्षोच्यत इति। यद्येवं काम्यकर्माण्यनर्थकानि। न। एतदेवं न्यायविद ’तच्चैव हि कारणं शब्दश्चेति’।।२.७.१।।

एवंलक्षणयुक्ते देशे वास्तु कार्यमित्याह-

२.अनूखरमविवदिष्णु भूम।।

भूमशब्दो भूमिवाचक। यथा ’यवं न वृष्टिर्व्युनत्ति भूम’ इति । यत्र विवादो नास्ति तदविवदिष्णु।।२.७.२।।

३.औषधिवनस्पतिवत्‌।।

मतुपो वाकारश्छान्दस। एवंविधं यद्भूम तत्र वास्तु कार्यम्‌।।२.७.३।।

४.यस्मिन्कुशवीरिणं प्रभूतम्‌।।

तत्र कार्यम्‌।।२.७.४।।

५. कण्टकिक्षीरिणस्तु समूलन्परिखायोद्वासयेदपामार्ग शाकस्तिल्वक परिव्याध इति चैतानि।।

समूलान्परिखायोद्वासयेदिति वर्तते। अपामार्गादीनां पुंल्लिङ्‌गत्वादेतानिति वक्तव्य एतानीति नपुंसकवचनमन्याप्येवंप्रकाराणि वास्तुविद्यायां निषिद्धान्युद्वास्यानीत्येवमर्थम्‌।।२.७.५।।

६. यत्र सर्वत आपो मध्यं समेत्य प्रदक्षिणं शयनीयं परीत्य प्राच्य स्यन्देरन्नप्रवदत्यस्तत्सर्वं समृद्धम्‌।।

यस्मिन्देश आप सर्वाभ्यो दिग्भ्य आगत्य मध्यं प्राप्य तत प्रदक्षिणं शयनियं परीत्य प्राङ्‌मुख्यो गच्छेयु। अप्रवदत्य। नलोप छान्दस। अशब्दवत्य इत्यर्थ। एतल्लक्षणयुक्तं वास्तु विद्यावृत्तधनधान्यादिभि सर्वै समृद्धं भवति। एवं ब्रुवतैतत्प्रदर्शितं भवति। सर्वत उच्छ्रितां मध्यतो निम्नामीषच्च प्राक्प्रवणां भूमिं कृत्वा गृहं कुर्यात्‌। तत्र प्राच्यां दिशि गृहिण शयनीयं गृहं कुर्यात्‌। शयनीयगृहस्योत्तरतोऽपां शनै प्रदक्षिणं निर्गमनार्थं स्पन्दनिकां कुर्यादिति।।२.७.६।।

७.समवस्रवे भक्तशरणं कारयेत्‌।।

येन पथाऽऽपो निर्गच्छन्ति स देश समवस्रव। प्राच्यां दिशीत्यर्थ। तत्र महानसं कारयेच्छयनीयस्योत्तरत ।।२.७.७।।

ननु शास्त्रान्तरे प्राग्दक्षिणस्यां दिशि भक्तशरणं दृष्टमत कथं प्राच्यां दिशीत्याशङ्‌क्य प्रकृतस्य स्तुतिमाह-

८.बह्वन्नं ह भवति।।।

ऋद्धिमद्भवतीत्यर्थ। तसम्दत्रैव कार्यम्‌।।२.७.८।।

९.दक्षिणाप्रवणे सभां मापयेत्साऽद्यूता ह भवति।।

यत्र गृही स्वैरमास्ते स्वजनैरागन्तुभिश्च सह सा सभा। तां दक्षिणाप्रवणे कुर्यादुदीच्यां दिशीत्यर्थ। तत्र कृताऽद्यूता द्यूतवर्जिता भवति।।२.७.९।।

दोषाश्च सन्तीत्याह-

१०.युवानस्तस्यां कितवा कलहिन प्रमायुका भवन्ति।।

अत्र कृता चेद्युवान एव सन्त प्रमायुका भवन्ति। अल्पायुषो म्रियन्त इत्यर्थ। कलहप्रयाश्च कितवाश्च भवन्ति। ननु द्यूतवर्जितत्वात्कथं कितवा इति। उच्यते। कितवा दम्भिन इत्यर्थ। तस्मात्तत्र न कार्या। शास्त्रान्तरेऽविहितत्वदनूद्य प्रतिषिद्धवान्‌।।२.७.१०।।

क्व तर्हि कार्येत्याह-

११.यत्र सर्वत आप प्रस्यन्देरन्सा स्वस्त्ययन्यद्यूता च।।

यस्मिन्देशे सर्वाभ्यो दिग्भ्य आप आगच्छन्ति तत्र कार्या सभा। गृहमध्य इत्यर्थ। सा शुभकर्यद्यूता च भवति।।२.७.११।।

