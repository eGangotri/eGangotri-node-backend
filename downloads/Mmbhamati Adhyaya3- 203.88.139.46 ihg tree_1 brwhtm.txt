 अथ तृतीयोऽध्याय।

३.१.१.१.

तदन्तरप्रतिपत्तौ रंहति संपरिष्वक्त प्रश्ननिरूपणाभ्याम्‌। द्वितीयतृतीयाध्याययोर्हेतुमद्भावलक्षणं संबन्धं दर्शयन्‌ सुखावबोधार्थमर्थसंक्षेपमाह- द्वितीयेऽध्याय इति। स्मृतिन्यायश्रुतिविरोधपरिहारेण हि अनध्यवसायलक्षणमप्रामाण्यं परिहृतं तथाच निश्चलीकृते तार्तीयो विचारो भवत्यन्यथा तु निर्बीजतया न सिध्येदिति। अवान्तरसंगतिं दर्शयितुं तत्र व जीवव्यतिरिक्तानि तत्त्वानि जीवोपकरणानि चेत्युक्तम्‌। अध्यायार्थसंक्षेपमुक्त्वा पादार्थसंक्षेपमाह- तत्र प्रथमे तावत्पद इति। तस्य प्रयोजनमाह-वैराग्य इति। पूर्वापरपरिशोधनाय भूमिकामारचयति -जीवो मुख्यप्राणसचिव इति। करणोपादानवद्भूतोपादानस्याश्रुतत्वादिति। अत्र च करणोपादानश्रुत्यैव भौतिकत्वात्‌ करणानां भूतोपादानसिद्धेरिन्द्रियोपादानातिरिक्तभूतविवक्षयाधिकरणारम्भ। यदि भूतान्यादायागमिष्यत्तदा तदपि करणोपादानदेवश्रोष्यत्‌। नच श्रूयते तस्मान्न भूतपरिष्वक्तो रंहस्यपि तु करणमात्रपरिष्वक्त। नह्यागमैकगम्येऽर्थे तदभाव प्रमेयाभावं न परिच्छेत्तुमर्हति। नच देहान्तरारम्भान्यथानुपपत्त्या भूतपरिष्वक्तस्य रंहणकल्पनेति युक्तमित्याह- सुलभाश्च सर्वत्र भूतमात्रा इति। द्युपर्जन्य इति। इह हि कायारम्भणामग्निहोोत्रापूर्वपरिणामलक्षणं श्रद्धादित्वेन पञ्चधा प्रविभज्य द्युप्रभृतिष्वग्निषु हेतव्यत्वेनोपासनमुत्तरमार्गप्रतिपत्तिसाधनं विवक्षन्त्याह श्रुति-’असौ वाव लोको गौतमाग्नि’ इत्यादि। अत्र सायंप्रातरग्निहोत्राहुतो, हुते पयआदिसाधने श्रद्धापूर्वमाहवनीयाग्निसमिद्धूमार्चिरङ्‌गारविस्फुलिङ्‌गभाविते कर्त्रादिकारकभाविते चान्तरिक्षं क्रमेणोत्क्राम्य द्युलोकं प्रविशन्त्यौ सूक्ष्मभूते द्रवद्रव्यपयप्रभृत्यप्संबन्धादप्शब्दवाच्ये, श्रद्धाहेतुकत्वाच्च श्रद्धाशब्दवाच्ये। तयोराहुत्योरधिकरणमग्निरन्ये च समिद्धूमार्चिरङ्‌गारविस्फुलिङ्‌गा रूपकत्वेन निर्दिश्यन्ते। असौ वाव द्युलोको गौतमाग्नि। यथाग्निहोत्राधिकरणमाहवनीय एवं श्रद्धूाशब्दवाच्याग्निहोत्राहुतिपरिणामावस्थारूपा सूक्ष्मा या आप श्रद्धाभावितास्तदधिकरणं द्युलोक। अस्यादित्य एव समित्‌। तेन हीद्धोऽसौ द्युलोको दीप्यतेऽत समिन्धनात्समित्‌ तस्यादित्यस्य रश्मयो धूमा इन्धनादिवादित्याद्रश्मीनां समुत्थानात्‌। अहरर्थि। प्रकाशसामान्यादादित्यकार्यत्वाच्च। चन्द्रमा अह्गार। तदेतस्मिन्नग्नौ देवा यजमानप्राणा अग्न्यादिरूपा अधिदेवम्‌। श्रद्धां जुह्वति श्रद्धा चोक्ता। पर्जन्यो वाव गौतमाग्नि पर्जन्यो नाम वृष्ट्युपकरणाभिमानी देवताविशेष। तस्य वायुरेव समित्‌। वायुना हि पर्जन्योऽग्नि समिध्यते, पुरोवातादिप्राबल्ये वृष्टिदर्शनात्‌। अभ्रं धूम। धूकार्यत्वात्‌ धूमसादृश्याच्च। विद्युदर्चि। प्रकाशसामान्यात्‌। अशनिरङ्‌गारा काठिन्याद्विद्युत्संबन्धाच्च। गर्जितंस मोघानां विस्फुलिङ्‌गा विप्रकीर्णतासामान्यात्‌। तस्मिन्देवा यजमानप्राणा अग्निरूपा सोमं राजानं जुह्वति तस्य सोमस्याहुतेर्वर्षं भवति। एतदुक्तं भवति-श्रद्धाख्या आपो द्युलोकमाहुतित्वेन प्रविश्य चन्द्राकारेण परिणता सत्यो द्वितीये पर्याये पर्जन्याग्नौ हुता वृष्टित्वेन परिणमन्त इति। ’पृथिवी वाव गौतमाग्नि’ तस्य पृथिव्याख्यस्याग्नै संवत्सर एव समित्‌। संवत्सरेण कालेन हि समिद्धा भूर्म्व्राीिह्यादिनिष्पत्तये कल्पते। आकाशो धूम पृथिव्यग्नेरुत्थित इवाकाशो दृश्यते। रात्रिरर्चि पृथिव्या श्यामाया अनुरूपा श्यामतया रात्रिरग्नेरिवानुरुपमर्चि। दिशोह्गारा प्रगे रात्रिरूपार्चिशमने उपशान्तानां प्रसन्नानां दिशां दर्शनात्‌। अवान्तरदिशो विस्फुलिङ्‌गा क्षुद्रत्वसाम्यात्‌। तस्मिन्नग्नौ श्रद्धासोमपरिणामक्रमेणागता अपो वृष्टिरूपेण परिणता देवा जुह्वति तस्या आहुतेरन्नं ्व्राीहियवादि भवति। पुरुषो वाव गौतमाग्निस्तस्य वागेव समित्‌। वाचा खल्वयं ताल्वाद्यष्टस्थानस्थितया वर्णपदवाक्याभिव्यक्तिक्रमेणार्थजातं प्रकाशयन्‌ समिध्यते। प्राणो धूम। धूमवन्मुखान्निर्गमनात्‌। जिह्वार्चि लोहितत्वसाम्यात्‌। चक्षुरङ्‌गारा प्रभाश्रयत्वात्‌। श्रोत्रं विस्फुलिङ्‌गा विप्रकीर्णत्वात्‌। ता एवाप श्रद्धादिपरिणामक्रमेणागता ्व्राीह्यादिरूपे परिणता सत्य पुरुषेऽग्नौ हुतास्तासां परिणामो रेत संभवति। योषा वाव गौतमाग्नि तस्या उपस्थ एव समित्‌। तेन हि सा पुत्राद्युत्पादनाय समिध्यते यदुपमन्त्रयते स धूम। स्त्रीसंभवादुपमन्त्रणस्य लोमानि वा धूम योनिरर्चि लोहितत्वात्‌। यदन्त करोति मैथुनं तेऽङ्‌गारा। अभिनन्दा सुखलवा विस्फुलिङ्‌गा, क्षुद्रत्वात्‌।

तस्मिन्नेतस्मिन्नग्नौ देवा रेतो जुह्वति तस्या आहुतेर्गर्भ संभवति। एवं श्रद्धासोमवर्षान्नरेतोहवक्रमेण योषाग्निं

प्राप्यापो गर्भाख्या भवन्ति। तत्राप्समवायित्वादाप पुरुषवचसो भवन्ति पञ्चम्यामाहुताविति। यत पञ्चम्यामाहुतावाप पुरुषवचसो भवन्ति तस्मादद्भि परिवेष्टितो जीवो रहतीति गम्यते। एतदुक्तं भवति-श्रद्धाशब्दवाच्या आप इत्यग्रे वक्ष्यति तासां त्रिवृत्कततया तेजोऽन्नाविनाभावेनाब्ग्रहणेन तेजोन्नयोरपि संग्रह इत्येतदपि वक्ष्यते। यद्यप्येतावतापि भूतवेष्टितस्य

जीवस्य रंहणं नावगम्यते तेजोबन्नानां पञ्चम्यामाहुतौ पुरुषवचस्त्वमात्रश्रवणात्‌, तथापीष्टादिकारिणां धूमादिना पितृयाणेन पथा चन्द्रलोकप्राप्तिकथनपरया ’आकाशाच्चन्द्रमसमेष सोमो राट्’ इति श्रुत्या सह ’श्रद्धां जुह्वति तस्या आहुते सोमो राजा संभवति’ इत्यस्या श्रुते मानत्वाद्गम्यते भूतपरिष्वक्तो रंहतीति। तथाहि-या एवापो हुता द्वितीयस्यामाहुतौ सोमभावं गतास्ताभिरेष परिष्वक्तो जीव इष्टादिकारी चन्द्रभूयं गतश्चन्द्रलोकं प्राप्त इति। ननु स्वतन्त्रा आप श्रद्धादिक्रमेण सोमभावमाप्नुवन्तु ताभिरपरिष्वक्त एव तु जीव सेन्द्रियमात्रो गत्वा सोमभावमनुभवतु। को दोष। अयं दोष। यत श्रुतिसामान्यातिक्रम इति। एवं हि श्रुतिसामान्यं कल्पेत यदि येन रूपेण येन च क्रमेणापां सोमभावस्तेनैव जीवस्यापि सोमभावो भवेत्‌। अन्यथा तु न श्रुतिसामान्यं स्यात्‌। तस्मात्परिष्वक्तापरिष्वक्तरंहणविशये श्रुतिसामान्यानुरोधेन परिष्वक्तरंहणं निश्चीयते। अतो दधिपयप्रभृतयो द्रवभूयस्त्वादापो हुता सूक्ष्मीभूता इष्टादिकारिणमाश्रिता नोन्धनेन विधिना देहे हूयमाने हुता सत्य आहुतिमप्य इष्टादिकारिणं परिवेष्ट्य स्वर्गं लोकं नयन्तीति। चोदयति- नन्वन्या श्रुतिरिति। अयमर्थ-एवं हि सूक्ष्मदेहपरिष्वक्तो रंहेत्‌ यद्यस्य स्थूलं शरीरं रंहतो न भवेत्‌। अस्ति त्वस्य वर्तमानस्थूलशरीरयोग आदेहान्तरप्राप्तेस्तृणजलायुकानिदर्शनेन, तस्मान्निदर्शनश्रुतिविरोधान्न सूक्ष्मदेहपरिष्वक्तो रंहतीति। परिहरति- तत्रापीति। न तावत्परमात्मन संसरणसंभव, तस्य नित्यशुद्धबुद्धमुक्तस्वभावत्वात्‌। किंतु जीवानाम्‌। परमात्मैव चोपाधिकल्पितावच्छेदो जीव इत्याख्यायते, तस्य च देहेन्द्रियादेरुपाधे प्रदेशिकत्वान्न तत्र सन्‌ देहान्तरं गन्तुमर्हति। तस्मात्सूक्ष्मदेहपरिष्वक्तो रंहतिकर्मोपस्थापित प्रतिपत्तव्य प्राप्तव्यो यो देहस्तद्विषयाया भावनाया उत्पादनाया दीर्घीभावमात्रं जलूकयोपमीयते। सांख्यानां कल्पनामाह- व्यापिनां करणानामिति। आहंकारिकत्वात्करणानामहंकारस्य च जगन्मण्डलव्यापित्वात्करणानामपि व्यापितेत्यर्थ। बौद्धानां कल्पनामाह- केवलस्यैवात्मन इति। आलयविज्ञानसंतान आत्मा तस्य वृत्ति षट् प्रवृत्तिविज्ञानानि। पश्चेन्द्रियाणि तु चक्षुरादीनि अभिनवानि जायन्ते। कणभुक्क्ल्पनामाह- मन एव चेति। भोगस्थानं भोगायतनं शरीरमभिनवमिति यावत्‌। दिगम्बरकल्पनामाह- जीव एवोत्प्लुत्येति। आदिग्रहणेन लोकायतिकानां कल्पनां संगृह्णाति। ते हि शरीरात्मवादिनो भस्मीभावमात्मन आहुर्न कस्यचिद्गमनमिति।।१।।

३.१.१.२.

चोदयति- ननूदाहृताभ्यामिति। अत्र सूत्रेणोत्तरमाह- त््रयात्मकत्वात्तु भूयस्त्वात्‌। तेजस कार्यमशितपीताहारपरिपाक। अपां स्नेहस्वेदादि। पृथिव्या कार्यं गन्धादि। यस्तु गन्धस्वेदपाकप्राणावकाशदानदर्शनाद्देहस्य पाञ्चभौतिकत्वं पश्यंस्तेजोबन्नात्मकत्वेन त््रयात्मकत्वे न परितुष्यति, तं प्रत्याह- पुनश्च त््रयात्मक इति। वातपित्तश्लेष्मभिस्त्रिभिर्धातुभि शरीरधारणात्मकैस्त्रिधातुत्वात्‌। अतो न स देहो भूतान्तराणि प्रत्याख्याय केवलाभिरद्भिरारब्धुं शक्यते। अब्‌ग्रहणनियमस्तर्हि कस्मादित्यत आह- तस्माद्भूयस्त्वापेक्ष इति। पृथिवीधातुवर्जमितरतेजआद्यपेक्षया कार्यस्य शरीरस्य लोहितादिद्रवभूयस्त्वात्तत्करणयोश्चोपादाननिमित्तयोर्द्रवभूयस्त्वादपां पुरुषवचस्त्वोक्तिर्न पुनर्भूतान्तरनिरासार्था।।२।।

३.१.१.३.

प्राणगतेश्च। प्राणानां जीवद्देहे साश्रयत्वमवगतं गच्छति जीवद्देहे तदनुविधायिन प्राणा अपि गच्छन्तीति दृष्टम्‌। अत षाट्कौशिका देहादुत्क्रामन्त कस्मिंश्चिदुत्क्रामत्युत्क्रामन्ति। स चैषामनुविधेय सूक्ष्मो देहो भूतेन्द्रियमय इति गम्यते। नहीन्द्रियमात्राश्रयत्वमेषां दृष्टं यतस्तन्मात्राश्रयाणां गतिरुपपद्येतेति।।३।।

३.१.१.४.

अग्न्यादिगतिश्रुतेरिति चेन्न भाक्तत्वात्‌। श्रावितेऽपि स्पष्टे जीवस्य प्राणै सह गमनेऽग्न्यादिगतिशङ्‌का

श्रुतिविरोधोत्थापनार्था। अत्र हि लोमकेशयोरोषधिवनस्पतिगमनं दृष्टविरोधाद्भाक्तं तावदभ्युपेयम्‌। एवं च तन्मध्यपतितत्वेन तेषामपि श्रुतिविरोधाद्भाक्तत्वमेवोचितमिति। भक्तिश्चोपकारनिवृत्तिरुक्ता।।४।।

३.१.१.५.

प्रथमेऽश्रवणादिति चेन्न ता एव ह्युपपत्ते। पञ्चम्यामाहुतावपां पुरुषवचस्त्वप्रकारे पृष्टे प्रथमायामाहुतौ अनपां श्रद्धाया हेतव्यताभिधानसंभवद्धमनुपपन्नं च। नहि यथा पश्वादिभ्यो हृदयादयोऽवयवा अवदाय निष्कृष्य हूयन्ते, एवं श्रद्धा बुद्धिप्रसादलक्षणा निष्क्रष्टुं वा होतुं वा शक्यते। न चाप्येवमौत्सर्गिकी कारणानुरूपता कार्यस्य युज्यते। तस्माद्भक्त्यायमप्सु श्रद्धाशब्द प्रयुक्त इति। अतएव श्रुति ’आपो हात्मै’ इति।।५।।

३.१.१.६.

अश्रुतत्वादिति चेन्नेष्टादिकारिणां प्रतीते। अस्यार्थ पूर्वमेवोक्त। अग्निहोत्रे षट्सूत्क्रान्तिगतिप्रतिष्ठातृप्तिपुनरावृत्तिलोकप्रत्युत्थायिष्वग्निसमिद्धूमार्चिरङ्‌गारविस्फुलिङ्‌गेषु प्रश्ना षट्, तेषां य समाहार षण्णां सा षट्प्रश्नी, तस्या निरूपणं प्रतिवचनम्‌।।६।।

३.१.१.७.

सूत्रान्तरमवतारयितुं शङ्‌कते- कथं पुनरिति। सोमं राजानमाप्यायस्वापक्षीयस्वेत्येवमेनांस्तत्र भक्षयन्तीति। क्रियासमभिहारेणाप्यायनापक्षयौ यथा सोमस्य तथा भक्षयन्ति सोममयांल्लोकानित्यर्थ। अत उत्तरं पठति- भाक्तं वानात्मविस्त्त्वात्तथाहि दर्शयति। कर्मजनितफलोपभोगकर्ता ह्यधिकारी न पुनरुपभोग्यस्तस्माच्चन्द्रसालोक्यमुपगतानां देवादिभिक्ष्यत्वे ’स्वर्गकामो यजेत’ इति यागभावनाय कर्त्रपेक्षितोपायतारूपविधिश्रुतिविरोधादन्नशब्दो भोक्तृणामेव सतां देवोपाॉजीवितामात्रेण भाक्तो गमयितव्यो न तु चर्वणनिगरणाभ्यां मुख्य इति। अत्रैवार्थे श्रुत्यन्तरं संगच्छत इत्याह- तथाहि दर्शयति। श्रुतिरनात्मविगामनात्मवित्त्वादेव पशुवद्देवोपभोग्यतां न तु चर्वणीयतया। यथा हि बलीवर्दादयो भुञ्जना अपि स्वफलं स्वामिनो हलादिवहनेनोपकुर्वाणा भोग्या, एवं परमतत्त्वमविद्वांस इष्टादिकारिण इह दधिपयपुरोटाशादिनाऽमुष्मिंश्च लोके परिचारकतया देवानामुपभोग्या इति श्रुत्यर्थ। अथवा अनात्मवित्त्वात्तथाहि दर्शयति इत्यस्यान्या व्याख्या। आत्मवित्‌ पञ्चाग्निविद्यावित्‌ न आत्मवित्‌ अनात्मवित्‌। यो हि पञ्चाग्निविद्यां न वेदं तं देवा भक्षयन्तीति निन्द्यते पञ्चाग्निविद्यां स्तोतुं तस्या एव प्रकृतत्वात्‌। तदनेनोपचारस्य प्रोजनमुक्तम्‌। उपचारनिमित्तमनुपपत्तिमाह- तथाहि दर्शयति। श्रुतिर्भोक्तृत्वम्‌। स सोमलोके विभूतिमनुभूयेति। शेषमतिरोहितार्थम्‌।।७।।

३.१.२.८.

कृतात्ययेऽनुशयवान्‌ इष्टस्मृतिभ्यां यथेतमनेवं च। यावत्संपातमुषित्वेति। यावदुपबन्धात्‌। यत्किंचेह करोत्यमिति। च यत्किंचेह कर्म कुतं तस्यान्तं प्राप्येति श्रवणात्‌, प्रायणस्य चैकप्रघट्टकेन सकलकर्माभिव्यञ्जकत्वात्‌। न खल्वभिव्यक्तिनिमित्तस्य साधारण्येऽभिव्यक्तिनियमो युक्त। फलदानाभिमुखीकरणं चाभिव्यक्तिस्तस्मात्समस्तमेव कर्म फलमुपभोजितवत्‌। स्वफलविरोधि च कर्म। तस्माच्छुतेरुपपत्तेश्चं निरनुशयानामेव चरणादाचारादवरोहो न कर्मण। आचारकर्मणी च श्रुते प्रसिद्धभेदे। यथाकारी यथाचारी तथा भवतीति। तथाच रमणीयचरणा कपूयचरणा इत्याचारमेव योनिनिमित्तमुपदिशति न तु कर्म। स्तां वा कर्मशीले द्वे अप्यविशेषेणानुशयस्तथापि यद्यप्ययमिष्टापूर्तकारी स्वयं निरनुशये भुक्तभोगत्वात्तथापि पित्रादिगतानुशयवशात्तद्विपाकान्‌ जात्यायुर्भोगंश्चन्द्रलोकादवरुह्यानुभविष्यति। स्मर्यते ह्यन्यस्य सुकृतदुष्कृताभ्यामन्यस्य तत्संबन्धिनस्तत्फलभागिता-’पतत्यर्धशरीरेण यस्य भार्या सुरां पिबेत्‌’ इत्यादि। तथा श्राद्धवैश्वानरीयेष्ट्यादे पितापुत्रादिगमिफलश्रुति। तस्माद्यावत्संपातमित्युपक्रमानुरोधात्‌ ’यत्‌ किंचेह करोति’ इति च श्रुत्यन्तरानुसाराद्रमणीयचरणत्वं संबन्ध्यन्तरगतमिष्टापूर्तकारिणि भाक्तं गमयितव्यम्‌। तथाच निरनुशयानामेव भुक्तभोगानामवरोह इति प्राप्त उच्यते-येन कर्मकलापेन फलमुपभोजितं तस्मिन्नतीतेऽपि सानुशया एव चन्द्रमण्डलादवरोहन्ति। कुत-दृष्टस्मृतिभ्याम्‌। प्रत्यक्षदृष्टा श्रुतिर्दृष्टशब्दवाच्या। स्मृतिश्चोपन्यस्ता। अथवा

दृष्टशब्देनोच्चावचरूपो भोग उच्यते। अयमभिसंधि-कपूयचरणा रमणीयचरणा इत्यवरोहितामेतद्विशेषणम्‌। नच

सति मुख्यार्थसंभवे संबन्धिमात्रेणोपचरितार्थत्वं न्याट्यम्‌। न चोपक्रमविरोधाच्छुत्यन्तरविरोधाच्च मुख्यार्थसंभव इति सांप्रतम्‌। दत्तफलेष्टापूर्तकर्मापेक्षयापि यावत्पदस्य यत्किंचेतिपदस्य चोपपत्ते। नहि ’यावज्जीवमग्निहोत्रं जुहुयात्‌’ इति यावज्जीवमहारविहारादिसमयेऽपि होमं विधत्ते नापि मध्याह्नादावपि तु सायंप्रातकालापेक्षया। सायंप्रातकालविधानसामर्थ्यात्‌, कालस्य चानुपादेयतयानङ्‌गस्यापि निमित्तानुप्रवेशात्तत्रैवमिति चेत्‌। न। इहापि रमणीयचरणा इत्यादेर्मुख्यार्थत्वानुरोधात्तदुपपत्ते। तत्किमिदानीमुपसंहारानुरोधेनोपक्रम संकोचयितव्य। नेत्युच्यते। नह्यसावुपसंहारानुरोधेऽप्यसंकुचद्वृत्तिरुपपत्तुमर्हति। नहि यावन्त संपाता यावतां वा पुंसां संपातास्ते सर्वे तत्रेष्टादिकारिणा भोगेन क्षयं नीयन्ते। पुरुषान्तराश्रयाणां कर्माशयानां तद्भोगेन क्षयेऽतिप्रसङ्‌गात्‌। चिरोपभुक्तानां च कर्माशयानामसतां चन्द्रमण्डलोपभोगेनापनयनात्‌। तथाच स्वयं संकुचन्ती यावच्छुतिरुपसंहारानुरोधप्राप्तमपि संकोचनमनुमन्यते। एतेन ’यत्किंचेह करोति’ इत्यपि व्याख्यातम्‌। अपि चेष्टापूर्तकारीह जन्मनि केवलं न तन्मात्रमकार्षीदपि तु गोदोहनेनाप प्रणयन्‌ पशुफलमप्यपूर्वं समचैषीत्‌। एवमहर्निशं च वाङ्‌मन शरीरचेष्टाभि पुण्यापुण्यमिहामुत्रोपभोग्यं संचितवतो न

मर्त्यलोकादिभोग्यं चन्द्रलोके भग्यं भवितुमर्हति। नच स्वफलविरोधिनोऽनुशयस्य ऋते प्रयाश्चित्तादात्मज्ञानाद्वाऽदत्तफलस्य ध्वंस संभवति। तस्मात्तेनानुशयेनायमनुशयवान्‌ परावर्तत इति श्लिष्टम्‌। न चैकभविक कर्माशय इत्यग्रे भाष्यकृद्वक्ष्यति। अन्ये तु सकलकर्मक्षये परावृत्तिशङ्‌का निर्बीजेति मन्यमाना अन्यथाधिकरणं वर्णयांचक्रुरित्याह- केचित्तावदाहुति। अनुशयोऽत्र दत्तफलस्य कर्मण शेष उच्यते। तत्रेदमिह विचार्यते-किं दत्तफलानामिष्टापूर्तकर्मणामवशेषादिहावर्तन्ते उत तान्युपभोगेन निरावशेषं क्षपयित्वाऽनुपभुक्तकर्मशादिहावर्तन्त इति। तत्रेष्टादीनां भोगेन समूलकाषं कषितत्वान्निरनुशया एवानुपभुक्तकर्मवशादावर्तन्त इति प्राप्त उच्यते-सानुशया एवावर्तन्त इति। कुत-दृष्टानुसारात्‌। यथा भाण्डस्थे मधुनि सर्पिषि वा क्षालितेऽपि भाण्डलेपकं तच्छेषं मधु वा सर्पिर्वा न क्षालयितुं शक्यमिति दृष्टमेवं तदनुसारादेतदपि प्रतिपत्तव्यम्‌। न चावशेषमात्राच्चन्द्रमण्डले तिष्ठासन्नपि स्थातुं पारयति। यथा सेवको हास्तिकाश्वीयपदात्व्रााितपरिवृतो महाराजं सेवमान कालवशाच्छत्रपादुकावशेषो न सेवितुमर्हतीति दृष्टं तन्मूला च लौकिकी स्मृतिरिति दृष्टस्मृतिभ्यां सानुशया एवावर्तन्त इति। तदेदद्दूषयति- न चैतदिति। एवकारे प्रयोक्तव्ये इवकारो गुडजिह्विकया प्रयुक्त। शब्दैकगम्येऽर्थे न सामान्यतोदृष्टानुमानावसर इत्यर्थ। शेषमतिरोहितार्थम्‌। पूर्वपक्षहेतुमनुभाषते- यदप्युक्तं प्रायणमिति। दूषयति- तदप्यनुशयसद्भावेति। रमणीयचरणा कपूयचरणा इत्यादिकयानुशयप्रतिपादनपरया श्रुत्या विरुद्धमित्यर्थ। अपिचेत्यादि। इह जन्मनि हि पर्यायेण सुखदुखे भुज्यमाने दृश्येते। युगपच्चेदेकप्रघट्टकेन प्रायणेन सुखदुखफलानि कर्माणि व्यज्येरन्‌। युगपदेव तत्फलानि भुज्येरन्‌। तस्मादुपभोगपर्यायदर्शनाद्बलीयसा दुर्बलस्याभिभव कल्पनीय। एवं विरुद्धजातिनिमित्तोपभोगफलेष्वपि कर्मसु द्रष्टव्यम्‌। न चाभिव्यक्तं च कर्म फलं न दत्त इति च संभवति। फलोपजनाभिमुख्यं हि कर्मणामभिव्यक्ति। अपिच प्राणस्याभिव्यञ्जकत्वे स्वर्गरकततिर्यग्योनिगतानां जन्तूनां तस्मिञ्जन्मनि कर्मस्वनधिकारान्नापूर्वकर्मोपजन पूर्वकृतस्य क्रमाश्यस्य प्रायणाभिव्यक्ततया फलोपभोगेन प्रक्षयान्नास्ति तेषां कर्माश्य इति न ते संसरेयु। नच मुच्येरन्नात्मज्ञानाभावादिति कष्टां बतालिष्टा दशाम्‌। किंच स्वसमवेतमेव प्रायमेनाभिव्यज्यतेऽपूर्वं न परसमवेतं, येन पित्रादिगतेन कर्मणा वर्तेरन्निति। शेषं सुगमम्‌।।८।।

३.१.२.९.

चरणादिति चेन्नोपलक्षणार्थेति कार्ष्णाजिनि। अनेन निरनुशया एवावरोहन्तीति पूर्वपक्षबीजं निगूढमुद्धाट्य निरस्यति। यद्यपि ’अक्रोध सर्वभूतेषु कर्मणा मनसा गिरा। अनुग्रहश्च ज्ञानं च शीलमेताद्विदुर्बुधा।।’ इति स्मृते शीलमाचारोऽनुशयाद्भिन्नस्तथाप्यानुशयाङ्‌गतयाऽनुशयोपलक्षणत्वं कार्ष्णाजिनिराचार्यो मेने। तथाच रमणीयचरणा कपूयचरणा इत्यनेनानुशयोपलक्षणात्सिद्धं सानुशयानामेवावरोहणमिति।।९।।

३.१.२.१०.

आनर्थक्यमिति चेन्न तदपेक्षत्वात्‌। ’आचारहीनं न पुनरन्ति वेदा’ इति हि स्मृत्या वेदपदेन

वेदार्थमुपलक्षयन्त्या वेदार्थानुष्ठानशेषत्वमाचारस्योक्तं न तु स्वतन्त्र आचार फलस्य साधनं, तेन वेदार्थानुष्ठानोपकारकतयाचारस्य नानर्थक्यं क्रत्वर्थस्य। तदनेन समिदादिवदाचारस्य क्रत्वर्थत्वमुक्तम्‌। संप्रति स्नानादिवत्पुरुषार्थत्वे पुरुषसंस्कारत्वेऽप्यदोष इत्याह- पुरुषार्थत्वेऽप्याचारस्येति। तदेवं चरणशब्देनाचारवाचिना सर्वोऽनुशयो लक्षित इत्युक्तम्‌।।१०।।

३.१.२.११.

बादरिस्तु मुख्य एव चरणशब्द कर्मणीत्याह- सुकृतदुष्कृते एवेति तु बादरि। ब्रह्मणपर्व्राािजकन्यायो गोबलीवर्दन्याय। शेषमतिरोहितार्थम्‌।।११।।

३.१.३.१२.

अनिष्टादिकारिणामपि च श्रुतम्‌। ’ये वै के चास्माल्लोकात्प्रयन्ति चन्द्रमसमेव ते सर्वे गच्छन्ति’ इति कौषीतकिनां समाम्नानात्‌, देहारम्भस्य च चन्द्रलोकगमनमन्तरेणानुपपत्ते पञ्चम्यामाहुतावित्याहितिसंख्यानियमात्‌। तथाहि-द्युसोमवृष्ट्यन्नरेतपरिणामक्रमेण ता एवापो योषिदग्नौ हुता पुरुषवचसो भवन्तीत्यविशेषेण श्रुतम्‌। न चैतन्मनुष्याभिप्रायं, कपूयचरणा स्वयोनिमित्यमनुष्यस्यापि श्रवणात्‌। गमनागमनाय च देवयानपितृयाणयोरेव मार्गयोराम्नानात्‌, पथ्यन्तरस्याश्रुते, ’जायस्व म्रियस्वेति तृतीयं स्थानम्‌’ इति च स्थानत्वमात्रेणावगमात्पथित्वेनाप्रतीतेश्चन्द्रलोकादवतीर्णानामपि च तत्स्थानत्वसंभवादसंपूरेण प्रतिवचनोपपत्ते,

अनन्यमार्गतया च तद्भोगविरहिणामपि ग्रामं गच्छन्‌ वृक्षमूलान्युपसर्पतीतिवत्संयमनादिषु यमवश्यतायै चन्द्रलोकगमनोपपत्ते, ’न कतरेणवचन’ इत्यस्यासंपूरणप्रतिपादनपरतया मार्गद्वयनिषेधपरत्वाभावात्‌, अनिष्टादिकारिणामपि चन्द्रलोकगमने प्राप्तेऽभिधीयते-सत्यं स्थानतयावगतस्य न मार्गत्वं तथापि वेत्थ यथाऽसौ मार्गो न संपूर्यते इत्यस्य प्रतिवचनावसरे मार्गद्वयनिषेधपूर्वं तृतीयं स्थानमभिवदन्नसंपूरणाय तत्प्रतिपक्षमाचक्षीत। यदि पुनस्तेनैव मार्गेणागत्य जन्ममरणप्रबन्धवत्‌ स्थानमध्यासीत नैतत्तृतीयं स्थानं भवेत्‌। नहीष्टादिकारिणश्चन्द्रमण्डलादवरुह्य रमणीयं निन्दितां वा योनिं प्रतिपद्यमानास्तृतीयं स्थानं प्रतिपद्यन्ते। तत्कस्य हेतो। पितृयाणेन पथावरोहात्‌। तद्यदि क्षुद्रजन्तवोऽप्यनेनैव पथावरोहेयु, नैतदेषआं जन्ममरणप्रबन्धवत्तृतीयं स्थानं भवेत्‌। ततोऽवगच्छाम संयमनं सप्त च यातनाभूमीर्यमवशतया प्रतिपद्यमाना अनिष्टादिकारिणो न चन्द्रमण्डलादवरोहन्तीति। तस्मात्‌ ’ये वै के च’ इतीष्टादिकारिविषयं न सर्वविषयम्‌। पञ्चम्यामाहुताविति च स्वार्थविधानपरं न पुनरपञ्चम्याहुतिप्रतिषेधपरमपि, वाक्यभेदप्रसङ्‌गात्‌। संयमने त्वनुभूयेति सूत्रेणावरोहापादानतया संयमनस्योपादानाच्चन्द्रमण्डलापादाननिषेध आञ्जस। तथाच सिद्धान्तसूत्रमेव। पूर्वपक्षसूत्रत्वे तु शङ्‌कान्तराध्याहारेण कथंचिद्गमयितव्यम्‌। जीवजं जरायुजम्‌। संशोकजं संस्वेदजम्‌।।१२।।

३.१.३.१३.

।।१३।।

३.१.३.१४.

।।१४।।

३.१.३.१५.

।।१५।।

३.१.३.१६.

।।१६।।

३.१.३.१७.

।।१७।।

३.१.३.१८.

।।१८।।

३.१.३.१९.

।।१९।।

३.१.३.२०.

।।२०।।

३.१.३.२१.

।।२१।।

३.१.४.२२.

साभाव्यापत्तिरुपपत्ते। यद्यपि यथेतमाकाशमाकाशाद्वायुमित्यतो न तादात्म्यं स्फुटमवगम्यते तथापि वायुर्भूत्वेत्यादे स्फुटतरं तादात्म्यावगमाद्यथेतमाकाशमित्येतदपि तादात्म्य एवावतिष्ठते। न चान्यस्यान्यभावानुपपत्ति। मनुष्यशरीरस्य नन्दिकेश्वरस्य देवदेहरूपपरिणामस्मरणाद्देवदेहस्य च नहुषस्य तिर्यक्त्वस्मरणात्‌। तस्मान्मुख्यार्थपरित्यागेन न गौणी वृत्तिराश्रयणीया। गौण्यां च वृत्तौ लक्षणाशब्द प्रयुक्तो गुणे लक्षणाया संभवात्‌। यथाहु-’लक्ष्यमाणगुणैर्योगाद्वृत्तेरिष्टा तु गौणता’ इति। एवं प्राप्ते ब्रूम-साभाव्यापत्ति। समानो भावो रूपं येषां ते सभावास्तेषां भाव साभाव्यं सारूप्यं सादृश्यमिति यावत्‌। कुत- उपपत्ते। एतदेव व्यतिरेकमुखेन व्याचष्टे- नह्यन्यस्यान्यभावो मुख्य उपपद्यते। युक्तमेतद्यद्देवशरीरमजगरभावेन परिणमते, देवदेहसमयेऽजगरशरीरस्याभावात्‌। यदि तु देवाजगशरीरे समसमये स्यातां न देवशरीरमजगरशरीरं शिल्पिशतेनापि क्रियते। नहि दधिपयसी समसमये परस्परात्मनी शक्ये संपादयितुं, तथेहापि सूक्ष्मशरीराकाशयोर्युगपद्भावान्न परस्परात्मत्वं भवितुमर्हति। एवं वाट्वादिष्वपि योज्यम्‌। तथाच तद्भावस्तत्सादृश्येनौपचारिको व्याख्येय। नन्वाकाशभावेन संयोगमात्रं लक्ष्यतां किं सादृश्येनेत्यत

आह- विभुत्वाच्चाकाशेनेति ।।२२।।

३.१.५.२३.

नातिचिरेण विशेषात्‌। ’दुर्निष्प्रपतरम्‌’ इति दुखेन निसरणं ब्रूते न तु विलम्बेनेति मन्यते पूर्वपक्षी। विना स्थूलशरीरं न सूक्ष्मशरीरे दुखभागीति दुर्निष्प्रपतरं विलम्बं लक्षयतीति राद्धान्त।।२३।।

३.१.६.२४.

अन्याधिष्ठितेषु पूर्ववदभिलापात्‌। आकाशसारूप्यं वायुधूमादिसंपर्कोऽनुशयिनामुक्त इहेदानीं ्व्राीहियवा ओषाधिवनस्पतयस्तिलमाषा इति जायन्त इति श्रूयते। तत्र संशय-किमनुशयिनां भोगाधिष्ठानं ्व्राीहियवादय स्थावरा भवन्ति, आहोस्वित्‌ क्षेत्रज्ञान्तराधिष्ठितेष्वेषु संसर्गमात्रमनुभवन्तीति। तत्र मनुष्यो जायते देवो जायत इत्यादौ प्रयोगे जने शरीरपरिग्रहे प्रसिद्धत्वादत्रापि ्व्राीह्यादिशरीरपरिग्रह एव जनिर्मुख्यार्थ इति ्व्राीह्यादिशरीरा एवानुशयिन इति युक्तम्‌। नच रमणीयचरणा कपूयचरणा इतिवत्‌ कर्मविशेषासंकीर्तनामात्तदभावे ्व्राीह्यादीनां शरीरभावाभावात्क्षेत्रज्ञानन्तराधिष्ठितानामेव यत्संपर्कमात्रमिति सांप्रतम्‌। इष्टादिकारिणामिष्टादिकर्मसंकीर्तनात्तदभावे ्व्राीह्यादीनां शरीरभावाभावात्क्षेत्रज्ञान्तराधिष्ठितानामेव यत्संपर्कमात्रमिति सांप्रतम्‌। इष्टादिकारिणामिष्टादिकर्मसंकीर्तनादिष्टादेश्च हिंसादोषदूषितत्वेन सावद्यफलतया चन्द्रलोकभोगान्तरं स्थावशरीरभोग्यदुखफलत्वस्याप्युपपत्ते। नच ’न हिंस्यात्सर्वा भूतानि’ इति सामान्यशास्त्रस्याग्नीषोमीयपशुहिंसाविषयविशेषशास्त्रेण बाधनं, सामान्यशास्त्रस्य हिंसामान्यद्वारेण विशेषोपसर्पणं विलम्बेनेति साक्षाद्विशेषस्पृश शास्त्रच्छ्घ्रीातरप्रवृत्ताद्दुर्बलत्वादिति सांप्रतम्‌। नहि बलवदित्येव दुर्बलं बाधते किंतु सति विरोधे। न चेहास्ति विरोध, भिन्नगोचरचारित्वात्‌। ’अग्नीषोमीयं पशुमालभेत्‌ ’ इति हि क्रतुप्रकरणे समाम्नातं क्रत्वर्थतामस्य गमयति न त्वपनयति निषेधापादितामस्य पुरुषं प्रत्यनर्थहेतुताम्‌। तेनास्तु निषेधादस्य पुरुषं प्रत्यनर्थहेतुता विधेश्छ क्रत्वर्थता को विरोध। यथाहु-’यो नाम क्रतुमध्यस्थ कलञ्जादीनि भक्षयेत्‌। न क्रतोस्तत्र वैगुण्यं यथा चोदितसिद्धित’ इति। तस्माज्जनेर्मुख्यार्थत्वाद््व्रह्याीादिशरीरा अनुशयिनो जायन्त इति प्राप्तेऽभिधीयते-भवेदेतदेवं यदि रमणीयचरणा कपूयचरणा इतिवद््व्रह्याीादिष्वनुशयवतां कमविशेष कीर्त्येत न चैतदस्ति। न चेष्टादे कर्मण स्थावशरीरोपभोग्यदुखफलप्रसवहेतुभाव संभवति, तस्य धर्मत्वेन सुखैकहेतुत्वात्‌।

नच तद्गतैयै पशुहिंसाया ’न हिंस्यात्‌’ इति निषेदात्क्रत्वर्थाया अपि दुखफलवत्संभव। पुरुषार्थाया एव न

हिंस्यादिति प्रतिषेधात्‌। तथाहि-न हिंस्यादिति निषेधस्य निषेध्याधीननिरूपणतया यदर्थं निषेध्यं तदर्थ एव निषेधो विज्ञायते। न चैतत्‌ ’नानृतं वदेत्‌’ ’न तौ पशौ करोति’ इतिवत्कस्यचित्प्रकरणे समाम्नातं येनानृततवदनवदस्य निषेधस्य क्रत्वर्थते निषेधोऽपि क्रत्वर्थ स्यात्‌। पशौ निषिद्धयोराज्यभागयो क्रत्वर्थत्वेन निषेधस्यापि क्रत्वर्थत्वं भवेत्‌। एवं हि सत्याज्यभारगरितैरप्यङ्‌गान्तरैराज्यभागसाध्य क्रतूपकारो विज्ञायते। तस्मादनारभ्याधीतेन न हिंस्यादित्यनेनाभिहितस्य विध्युपहितस्य पुरुषव्यापारस्य विधिविभक्तिविरोधात्प्रकृत्यर्थहिंसाकर्मभाव्यत्परित्यागेन पुरुषार्थ एव भाव्योऽवतिष्ठते। आख्यातानभिहितस्यापि पुरुषस्य कर्तृव्यापाराभिधानद्वारेणोपस्थापितत्वात्‌। केवलं तस्य रागत प्राप्तत्वात्तदनुवादेन नर्ञ्थां विधिरुपसंक्रामति, तेन पुरुषार्थो निषेध्य इति तदधीननिरूपणो निषेधोऽपि पुरुषार्थो भवति। तथा चायमर्थ संपद्यते-यत्पुरुषार्थं हननं तन्न कुर्यादिति। क्रत्वर्थस्यापि न निषेधे हिंसाया क्रतूपकारकत्वमपि कल्प्यते। नच दृष्टे पुरुषोकारकत्वे प्रत्यर्थिनि सति तत्कल्पनास्पदम्‌। नच स्वातन्त््रयपारतन्त््रये सति संयोगपृथक्त्वे स्वादिरतादिवदेकत्र संभवत। तस्मात्पुरुषार्थप्रतिषेधो न क्रत्वर्थमप्यास्कन्दतीति शुद्धसुखफलत्वमेवेष्टादीनां न स्थावशरीरोपभोग्यदुखफलत्वमपीति। आकाशादिष्विव कर्मव्यापारमन्तरेणाभिलापात्‌। अनुशयिनां ्व्राीह्यादिसंयोगमात्रं न तु देहत्वमिति। अयमेवार्थ उत्सर्गापवादकथनेनोपलक्षित। अपिच मुख्येऽनुशयिनां ्व्राीह्यादिजन्मनीति। ्व्राीह्यादिभावमापन्ना खल्वनुशयिन पुरुषैरुपभुक्ता रेत सिग्भावमनुभवन्ती श्रूयते। तदेतद््व्रह्याीादिदेहत्वेऽनुशयिनां नोपपद्यते। ्व्राीह्यादिदेहत्वे हि ्व्राीह्यादिषु लूनेष्ववहन्तिना फलीकृतेषु च ्व्राीह्यादिदेहविनाशादनुशयिन प्रवसेयुरिति कथमनुशयिनां रेतसिग्भाव संसर्गमात्रे तु संसर्गिषु ्व्राीह्यादिषु नष्टेष्वपि न संसर्गिणोऽनुशयिन प्रवसेयुरिति रेतसिग्भाव उपपद्यते। शेषमुक्तम्‌।।२४।।

३.१.६.२५.

।।२५।।

३.१.६.२६.

रेतसिग्योगोऽथ। सद्यो जातो हि बालो न रेत सिग्भवत्यपि तु चिरजात प्रौढयौवन, तस्मादपि संसर्गमात्रमिति गम्यते।।२६।।

३.१.६.२७.

तत्किमिदानीं सर्वत्रैवानुशयिनां संसर्गमात्रं तथाच रमणीयचरणा इत्यादिषु तथाभाव आपद्येतेति नेत्याह- योने शरीरम्‌। सुगमम्‌।।२७।।

इति श्रीवाचस्पतिमिश्रविरचिते शारीकमीमांसाभाष्यविभागे भामत्यां तृतीयस्याध्यायस्य प्रथम पाद।।

।।इति तृतीयाध्यायस्य गत्यागतिचिन्तया वैराग्यनिरूपणाख्य प्रथम पाद।।

तृतीयाध्याये द्वितीय पाद

संध्ये सृष्टिराह हि ।।१।।

३.२.१.१.

इदानीं तु तस्यैव जीवस्यावस्थाभेद स्वयंज्योतिष्ट्वसिद्ध्यर्थ प्रपञ्चयते- किं प्रबोध इव स्वप्नेऽपि पारमार्थिकी सृष्टिराहोस्विन्मायामयीति। यद्यपि ब्रह्मणोऽन्यस्यानिर्वाच्यतया जाग्रत्स्वप्नावस्थागतयोरुभयोरपि सर्गयोर्मायमयत्वं तथापि यथा जाग्रत्सृष्टिर्ब्रह्मात्मभावसाक्षात्कारात्प्रागनुवर्तते। ब्रह्मात्मभावसाक्षात्कारात्तु निवर्तते। एवं किं स्वप्नसृष्टिराहोस्वित्‌ प्रतिदिनमेव निवर्तत इति विमर्शार्थ।। द्वयो इहलोकपरलोकस्थानयो। संधौ भवं संध्यम्‌। ऐहलौकिकचक्षुराद्यव्यापाराद्रूादिसाक्षात्कारोपजननादनैहलौकिकं पारलौकिकेन्द्रियादिव्यापारस्य च भविष्यतोऽप्रत्युपन्नत्वेन न पारलौकिकम्‌। नच न रूपादिसाक्षात्कारोऽस्ति स्वप्नदृश।

तस्मादुभयोर्लोकयोरस्यान्तरालत्वमिति ब्रह्मात्मभावसाक्षात्कारात्प्राक्‌ तथ्यरूपैव सृष्टिर्भवितुमर्हति। अयमभिसंधि-इह हि सर्वाण्येव मिथ्याज्ञानान्युदाहरणं तेषां सत्यत्वं प्रतिज्ञायते। प्रकृतोपयोगितया तु स्वप्नज्ञानमुदाहृतम्‌। ज्ञानं यमर्थमवबोधयति स तथैवेति युक्तम्‌। तथााभावस्य ज्ञानारोहात्‌। अतथात्वस्य त्वप्रतीयमानस्य तथाभावप्रमेयविरोधेन कल्पनास्पदत्वात्‌ बाधकप्रत्ययादतथात्वमिति चेत्‌। न। तस्य बाधकत्वासिद्धे। समानगोचरे हि विरुद्धार्थोपसंहारिणी ज्ञाने विरुध्यते। बलवदबलवत्त्वानिश्चयाच्च बाध्यबाधकभावं प्रतिपद्येते। न चेह समानविषयत्वं, कालभेदेन व्यवस्थोपपत्ते। यथाहि क्षीरं दृष्टं कालान्तरे दधि

भवति, एवं रजतं दृष्टं कालान्तरे शुक्तिर्भवेत्‌। नानारूपं वा तद्वस्तु। यद्यस्य त्व्रीाातपक्लान्तिसहितं चक्षु स तस्य रजतरूपतां गृह्णाति। यस्य तु केवलमालोकमात्रोपकृतं, स तस्यैव शुक्तिरूपतां गृह्णाति। एवमुत्पलमपि नीललोहितं दिवा सौरीभिर्भाभिरभिव्यक्तं नीलतया गृह्यते। प्रदीपाभिव्यक्तं तु नक्तं लोहिततया। एवमसत्यां निद्रायां सतोऽपि रथादीन्न गृह्णाति निद्राणस्तु गृह्णातीति सामग्रीभेदाद्वा कालभेदाद्वा विरोधाभाव। नापि पूर्वोत्तरयोर्बलवदबलवत्त्वनिर्णय। द्वयोरपि स्वगोचरचारितया समानत्वेन विनिगमनाहेतोरभावात्‌। तस्मादप्यवश्यमविरोधो व्यवस्थापनीय। तत्सिद्धमेतत्‌। विवादास्पदं प्रत्यया, सम्यञ्च, प्रत्ययत्वात्‌, जाग्रत्स्तम्भादिप्रत्ययवदिति। इममर्थं श्रुतिरपि दर्शयति-’अथ रथान्‌ रथयोगान्‌ पथ सृजते’ इति। नच ’न तत्र रथा न रथयोगा न चन्थानो भवन्ति’ इति विरोधादुपचरितार्थां सृजत इति श्रुतिर्व्याख्येया। सृजत इति हि श्रुतेर्बहुश्रुतिसंवादात्प्रमाणान्तरसंवादाच्च बलीयस्त्वेन तदनुगुणतया न तत्र रथा इत्यस्या भाक्तत्वेन व्याख्यानात्‌। जाग्रदवस्थादर्शनयोग्या न सन्ति न तु रथा न सन्तीति। अत एव कर्तृश्रुति शाखान्तरश्रुतिरुदाहृता। प्राज्ञकर्तृकत्वाच्चास्य पारमार्थिकत्वं वियदादिसर्गवत्‌। नच जीवकर्तृकत्वान्न प्राज्ञकर्तृकत्वमिति सांप्रतम्‌। ’अन्यत्र धर्मादन्यत्राधर्मात्‌’ इति प्राज्ञस्यैव प्रकृतत्वात्‌। जीवकर्तृकत्वेऽपि च प्राज्ञदभेदेन जीवस्य प्राज्ञत्वात्‌। अपिच जाग्रत्प्रत्ययसंवादवन्तोऽपि स्वप्नप्रत्यया केचिद्दृश्यन्ते। तद्यथा स्वप्ने शुक्लाम्बरधर शुक्लमाल्यानुलेपनो ब्राह्मणायन प्रिय्व्रातं प्रत्याह-प्रिय्व्रात, पञ्चमेऽहनि प्रातरेवोर्वराप्रायभूमिदानेन नरपतिस्त्वां मानयिष्यतीति। स च जाग्रत्तथात्मनो मानमनुभूय स्वप्नप्रत्ययं सत्यमभिमन्यते। तस्मात्संध्ये पारमार्थिकी सृष्टि।।१।।

३.२.१.२.

।।२।।

३.२.१.३.

इति प्राप्ते उच्यते- मायामात्रं तु कात्स्नर्येनानभिव्यक्तस्वरूपत्वात्‌। इदमत्रकूतम्‌। न तावत्‌ क्षीरस्येव दधि रजतस्य परिणाम शुक्ति संभवति। नहि जात्वीश्वरगृहे चिरस्थितान्यपि रजतभाजनानि शुक्तिभावमनुभवन्ति दृश्यन्ते। न चेतरस्य रजतानुभवसमयेऽन्योऽनाकुलेन्द्रियो न तस्य शुक्तिभावमनुभवति प्रत्येति च। न चोभयरूपं वस्तु। सामग्रीभेदात्तु कदाचिदस्य तोयभावोऽनुभूयते कदाचिन्मरीचितेति सांप्रतम्‌। पारमार्थिके हास्य तोयभावे तत्साध्यामुदान्योपशमलक्षणार्थक्रियां कुर्यान्मरीचिसाध्यामपि रूपप्रकाशलक्षणाम्‌। न मरीचिभि कस्यचित्तृष्णज उदन्योपशाम्यति। नच तोयमेव द्विविधमुदन्योपशमनमतदुपशमनमिति युक्तम्‌। तदर्थक्रियाकारित्वव्याप्तं तोयत्वं

मात्रयापि तामकुर्वत्तोयमेव न स्यात्‌। अपिच तोयप्रत्ययसमीचीनत्वायास्य द्वैविध्यमभ्युपेयते तच्चाभ्युपगमेऽपि न सेद्धुमर्हति। तथाहि-असमर्थविधापाति तोयमेतदिति मन्वानो न तृष्णयापि मरीचितोयमभिधावेत्‌ यथा मरीचीननुभवन्‌। अथाशक्तमभिमन्यमानोऽभिधावति। किमपराद्धं मरीचिषु तोयविपर्यासेन सर्वजनीनेन यत्तमतिलङ्‌घ्य विपर्यासान्तरं कल्प्यते। नच क्षीरदधिप्रत्ययवदाचार्यमातुलब्राह्मणप्रत्ययवद्वा तोयमरीचिविज्ञाने समुच्चितावगाहिनीस स्वानुभवात्परस्परविरुद्धयोर्बाध्यबाधकभावावभासनात्‌। तत्रापि रजतज्ञानं पूर्वमुत्पन्नं बाध्यमुत्तरं तु बाधकं शुक्तिज्ञानं प्राप्तिपूर्वकत्वात्प्रतिषेधस्य। रजतज्ञानात्प्राक्प्रापकाभावेन शुक्तेरप्राप्ताया प्रतिषेधसंभवात्पूर्वज्ञानप्राप्तं तु रजतं शुक्तिज्ञानमपबधितुमर्हति। तदपबाधात्मकं च स्वानुभवादवसीयते। यथाहु-’आगामित्वादबाधित्वा परं पूर्वं हि जायते। पूर्वं पुनरबाधित्वा परं नोत्पद्यते क्कचित्‌’ । नच वर्तमानरजतावभासि ज्ञानं भविष्यत्तामस्यागोचरयन्न भविष्यता स्वसमयवर्तिनीं शुक्तिं गोचरयता प्रत्ययेन बाध्यते, कालभेदेन विरोधाभावादिति युक्तम्‌। मा नामास्य ज्ञासीत्प्रत्यक्षं भविष्यत्तां तत्पृष्ठभावि

त्वनुमानमुपकारभावहेतुमिवासति विनाशप्रत्ययोपनिपाते स्थेमानमाकलयति। असति विनाशप्रत्ययोपनिपाते रजतमिदं स्थिरं रजतत्वादनुभूतप्रत्यभिज्ञातरजतवत्‌। तथाच रजतगोचरं प्रत्यक्षं वस्तुत स्थिरमेव रजतं गोचरयेत्‌। तथाच भविष्यच्छुक्तिकाज्ञानकालं, रजतं व्याप्नुयादिति विरोधाच्छुक्तिज्ञानेन बाध्यते। यथाह-’रजते गृह्यमाणं हि चिरस्थायीति गृह्यते। भविष्यच्छुक्तिकाज्ञानकालं व्याप्नोति तेन तत्‌।।’ इति। प्रत्यक्षेण चिरस्थायीति गृह्यत इति केचिद्व्याचक्षते। तदयुक्तम्‌। यदि चिरस्थायित्वं योग्यता न सा प्रत्यक्षगोचर शक्तेरतीन्द्रियत्वात्‌। अथ कालान्तरव्यापित्वं, तदप्ययुक्तं, कालान्तरेण भविष्यतेन्द्रियस्य संयोगायोगात्तदुपहितसीम्नो

व्यापित्वस्यातीन्द्रियत्वात्‌। नच प्रत्यभिज्ञाप्रत्ययवदत्रास्ति संस्कार येनावर्तमानमप्याकलयेत्‌। तस्मादत्यन्ताभ्यासवशेन प्रत्यक्षानन्तरं शीग्रतरोत्पन्नविनश्यदवस्थानुमानसहितप्रत्यक्षाभिप्रायेमेव चिरस्थायीति गृह्यत इति मन्तव्यम्‌। अत एवैतत्सूक्ष्मतरं कालव्यवधानमविवेचयन्त सौगता प्राहु, द्विविधो हि विषय प्रत्यक्षस्य ग्राह्यश्चाध्यवसेयश्च। ग्राह्यक्षण एक स्वलक्षणोऽध्यवसेयश्च। ग्राह्यक्षण एक स्लक्षणोऽध्यवसेयश्च संतान इति। एतेन स्वप्नप्रत्ययो मिथ्यात्वेन व्याख्यात। यत्तु सत्यं स्वप्नदर्शनमुक्तं तत्राप्याख्यात्रा ब्राह्मणायनेनाख्याते संवादाभावात्‌। प्रिय्व्रातस्याख्यातसंवादस्तु काकतालीयो न स्वप्नज्ञानं प्रमाणयितुमर्हति। तादृशस्यैव बहुलं विसंवाददर्शदर्शितश्च विसंवादो भाष्यकृता कात्स्न्र्येनानभिव्यक्तिं विवृण्वता। रजन्यां सुप्त इति। रजनीसमयेऽपि हि भारताद्वर्षान्तरे केतुमालादौ वासरो भवतीति भारते वर्ष इत्युक्तम्‌।।३।।

३.२.१.४.

सूचकश्च हि श्रुतेराचक्षते च तद्विद। दर्शनं सूचकं तच्च स्वरूपेण सत्‌। असत्तु दृश्यम्‌। अत एव स्त्रीदर्शनस्वरूपसाध्याश्चरमधातुविसर्गादयो जाग्रदवस्थायामनुवर्तन्ते। स्त्रीसाध्यास्तु माल्यविलेपनदन्तक्षतादयो नानुवर्तन्ते। न चास्माभि स्वप्नेऽपि प्राज्ञव्यापार इति। प्राज्ञव्यापारत्वेन पारमार्थिकत्वानुमानं प्रत्यक्षेण बाधकप्रत्ययेन विरुध्यमानं नात्मानं लभत इति भाव। बन्धमोक्षयोरान्तरालिकं तृतीयमैश्वर्यमिति।।४।।

३.२.१.५.

परामिध्यानात्तु तिरोहितं ततो ह्यस्य बन्धविपर्ययौ। देहयोगाद्वा सोऽपि इति सूत्रद्वयं कृतोपपादनमस्माभि प्रथमसूत्रे। निगदव्याख्यातं चैतयोर्भाष्यमिति।।५।।

३.२.१.६.

।।६।।

३.२.२.७.

तदभावो नाडीषु तच्छुतेरात्मनि च। इह हि नाडीपुरितत्परमात्मानो जीवस्य सुषुप्तावस्थायां स्थानत्वेन श्रूयन्ते। तत्र किमेषां स्थानानां विकल्प आहोस्वित्समुच्चय। किमतो यद्येवम्‌। एतदतो भवति। यदा नाड्यो वा पुरीतद्वा सुषुप्तस्थानं तदा विपरीतग्रहणनिवृत्तावपि न जीवस्य परमात्मभाव इति। अविद्यानिवृत्तावपि जीवस्य परमात्मभावाय कारणान्तरमपेक्षितव्यं तच्च कर्मैव न तु तत्तज्ञानं विपरीतज्ञाननिवृत्तिमात्रेण तस्योपयोगात्‌, विपरीतज्ञाननिवृत्तेश्च विनापि तत्त्वज्ञानं सुषुप्तावपि संभवात्‌। ततश्च कर्मणैवापवर्गो न ज्ञानेन। यथाहु-’कर्मणैव

तु संसिद्धिमास्थिता जनकादय’ इति। अत तु परमात्मैव नाडीपुरीतस्मृतिद्वारा सुषुप्तिस्थानं ततो विपरीतज्ञाननिवृत्तेरस्ति मात्रया परमात्मभाव उपयोग। तया हि तावदेष जीवस्तदवस्थानो भवति केवलम्‌। तत्त्वज्ञानाभावेन समूलकाषमविद्याया अकाषाज्जाग्रत्स्वप्नलक्षणं जीवस्य व्युत्थानं भवति। तस्मात्प्रयोजनवत्येषा विचारणेति। किं तावप्राप्तं, नाडीपुरीतत्परमात्मसु स्थानेषु सुषुप्तस्य जीवस्य निलयं प्रति विकल्प। यथा बहुषु प्रासादेष्वेको नरेन्द्र कदाचित्क्कचिन्निलीयते कदाचित्क्कचिदेवमेको जीव कदाचिन्नाडीषु कदाचित्पुरीतति कदाचिद्ब्रह्मणीति। यथा निरपेक्षा ्व्राीहियवा क्रतुसाधनीभूतपुरोडाशप्रकृतितया श्रुता एकार्था विकल्प्यन्ते, एवं सप्तमीश्रुत्या वायतनश्रुत्या वेकनिलयनार्था परस्परानपेक्षा नाड्यदयोऽपि विकल्पमर्हन्ति। यत्रापि नाडीभि प्रत्यवसृप्य पुरीतति शेत इति नाडीब३ह्मणोराधारयो समुच्चयश्रवणम्‌। प्राणशब्दं च ब्रह्म ’अथास्मिन्‌ प्राणे ब्रह्मणि स जीव एकधा भवति’ न्निरपेक्षयोरवेधारत्वम्‌। इयांस्तु विशेष। कदाचिन्नाड्य एवाधार कदाचिन्नाडीभि संचरमाणस्य पुरीतदेव। एवं ताभिरेव संचरमाणस्य कदाचिद्ब्रह्मैवाधार इति सिद्धमाधारत्वे

नाडीपुरीतत्परमात्मनामनपेक्षत्वम्‌। तथाच विकल्पो ्व्राीहियववद्बृहद्रथन्तरवद्वेति प्राप्तम्‌। प्राप्तेऽभिधीयते-जीव समुच्चयेनैवैतानि नाड्यादीनि स्वापायोपैति न विकल्पेन। अयमभिसंधि-नित्यवदाम्नातानां यत्पाक्षिकत्वं नाम तद्गत्यन्तराभावे कल्प्यते। यथाहु-’एवमेषोऽष्टदोषोऽपि यद््व्राीहियववाक्ययो। विकल्प आश्रितस्तत्र गतिरन्या न विद्यते’ इति। प्रकृतक्रतुसाधनीभूतपुरोडाशद्रव्यप्रकृतितया हि परस्परानपेक्षौ ्व्राीहियवौ विहितौशक्रुतश्चैतौ प्रत्येकं पुरोडाशमभिनिर्वर्तयितुम्‌। तत्र यदि मिश्राभ्यां पुरोडाशोऽभिनिर्वर्त्येत परस्परानपेक्ष्व्राीहियवविधातृणी उभे अपि शास्त्रे बाध्येयाताम्‌। न चैतौ प्रयोगवचन समुच्चतुमर्हति। स हि यथा विहितान्यङ्‌गान्यभिसमीक्ष्य प्रवर्तमानो

नैतान्यन्यथयितं शक्रोति। मिश्रणे चान्यथात्वमेतेषाम्‌। न चाङ्‌गानुरोधेन प्रधानाभ्यासो ’गोसवे उभे कुर्यात्‌’ इतिवद्युक्त। अश्रुतो ह्यत्र प्रधानाभ्यासोऽह्गानुरोधेन च सोऽन्याय्य। न चाङ्‌गभूतैन्द्रवायवादिग्रहानुरोधेन यथा प्रधानस्य सोमयागस्यावृत्तिरेवमत्रापीति युक्तम्‌। ’सोमेनयजेत’ इति हि तत्रापूर्वयागविधि। तत्र च दशमुष्टिपरिमितस्य सोमद्रव्यस्य ’सोममभिषुणोति’, ’सोममभिप्लावयति’ इति च वाक्यान्तरानुलोचनया रसद्वारेण यागसाधनीभूतस्येन्द्रवाय्वाद्युद्देशेन प्रादेशमात्रेषूर्ध्वपात्रेषु ग्रहणानि पृथक्प्रकल्पनानि संस्कारा विधीयन्ते, नतु सोमयागोद्देशेनेन्द्रवाय्वादयो देवताश्चोद्यन्ते, येन तासां यागनिष्पत्तिलक्षणैकार्थत्वेन विकल्प स्यात्‌। नच प्रादेशमात्रमेकैकमूर्ध्वपात्रं दशमुष्टिपरिमितसोमरसग्रहणाय कल्पते, येन तुल्यार्ततया ग्रहणानि विकल्पेरन्‌। नच यावन्मात्रमेकमूर्ध्वपात्रं व्याप्नोति तावन्मात्रं गृहीत्वा परिशष्टं त्यज्येतेति युज्यते। दशमुष्टिपरिमितोपादानस्यादृष्टार्थत्वप्रसङ्‌गात्‌। एवं तद्दृष्टार्थं भवेद्यदि तत्सर्वं याग उपयुज्येत। नच दृष्टे संभवत्यदृष्टकल्पना न्याय्या। तस्मात्सकलस्य सोमरसस्य यागशेषत्वेन संस्कारार्हत्वादेकैकेन च ग्रहमेन सकलस्य संस्कर्तृमशक्यत्वात्तदवयवस्यैकेन संस्कारेऽवयवान्तरस्य ग्रहणान्तरेण संस्कार इति कार्यभेदाद्ग्रहणानि समुच्चीयेरन्‌। अत एव समुच्चयदर्शनं ’दशौतानध्वर्यु प्रात सवने ग्रहन्‌ गृह्णाति’ इति। समुच्चये च सति क्रमोऽप्युपपद्यते। ’आश्विनो दशमो गृह्यते तृतीयो हूयते’। तथैव ’ऐन्द्रवायवाग्रान्ग्रहान्गृह्णाति’ इति। तेषां च समुच्चये सति यावद्यदुद्देशेन गृहीतं तावत्तस्यै देवतायै त्यक्तव्यमित्यर्थाद्यागस्यावृत्त्या भवतिव्यम्‌। यदि पुन पृथक्कृतान्यप्येकीकृत्य कांचन देवतामुद्दिश्य त्यजेरन्‌, पृथक्करणानि च देवतोद्देशाश्चादृष्टार्था भवेयु। नच दृष्टे संभवत्यदृष्टकल्पना न्याय्येत्युक्तम्‌। तस्मात्तत्र समुच्चयस्यावश्यंभावित्याद्गुणानुरोधेनापि प्रधानाभ्यास आस्थीयते। इह त्वभ्यासकल्पनाप्रमाणाभावात्पुरोडाशद्रव्यस्य चानियमेन प्रकृतिद्रव्ये यस्मिन्कस्मिंश्चित्प्राप्ते एकैका परस्परानपेक्षा ्व्राीहिश्रुतिर्यवश्रुतिश्च नियामिकैकार्ततया विकल्पमर्हत। न तु नाडीपुरीतत्परमात्मनामन्योन्यानपेक्षणामेकनिलयनार्थसंभवो येन विकल्पो भवेत्‌। नह्येकविभक्तिनिर्देशमात्रेणैकार्थता भवति समुच्चितानामप्येकविभक्तिनिर्देशदर्शनात्‌। पर्यङ्‌के शेते प्रसादे शेत इति। तस्मादेकविभक्तिनिर्देशस्यानैकान्तिकत्वादन्यतो विनिगमना वक्तव्या। सा चोक्ता भाष्यकृता- यत्रापि निरपेक्षा इव नाडी

सुप्तिस्थानत्वेन श्रावयतीत्यादिना। सापेक्षश्रुत्यनुरोधेन निरपेक्षश्रुतिर्नेतव्येत्यर्थ। शेषमतिरोहितार्थम्‌। ननु यदि ब्रह्मैव निलयनस्थानं तावन्मात्रमुच्यतां कृतं नाड्युपन्यासेनेत्यत आह- अपिचात्रेति। अपिचेति। समुच्चये न विकल्पे। एतदुपपत्तिसहिता पूर्वोपपत्तिरर्थसाधिनीति। मार्गोपदेशोपयुक्तानां नाडीनां स्तुत्यर्थमत्र

नाडीसंकीर्तनमित्यर्थ। पित्तेनाभिव्याप्तकरणो न बाह्यान्विषयान्वेदेति तद्द्वारा सुखदुखाभावेन तत्कारणपाष्मास्पर्शेन नाडीस्तुति। यदा तु तेजो ब्रह्म तदा सुगमम्‌। अपिच नाड्य पुरीतद्वा जीवस्योपाध्याधार एव भवतीति। अयमर्थ-अभ्युपेत्य जीवस्याधेयत्वमिदमुक्तम्‌। परमार्थतस्तु न जीवस्योयत्वमस्ति। तथाहि-नाड्य पुरीतद्वा जीवस्योपाधीनां करणानामाश्रयो जीवस्तु ब्राह्माव्यतिरेकात्स्वमहिप्रतिष्ठ। न चापि ब्रह्म जीवस्याधार, तादात्म्यात्‌। विकल्प तु व्यतिरेकं ब्रह्मण आधारत्वमुच्यते जीवं प्रति। तथाच सुषुप्तावस्थायामुपाधीनामसमुदाचाराज्जीवस्य ब्रह्मात्मत्वमेव ब्रह्माधारत्वं न तु नाडीपुरीताधारत्वम्‌। तदुपाधिकरणमात्राधारतया तु सुषुप्तदशारम्भाय जीवस्य नाडीपुरीतदाधारत्वमित्यतुल्यार्थतया न विकल्प इति। अपिच न कदाचिज्जीवस्येति। औत्सगिकं ब्रह्मस्वरूपत्वं जीवस्यासति जाग्रत्स्वप्नदशारूपेऽपवादे सुषुप्तवस्थायां नान्यथयितुं शक्यमित्यर्थ। अपिच येऽपि स्थानविकल्पमास्थिषचत तैरपि विशेषविज्ञानोपशमलक्षणा सुषुप्त्यवस्थाङ्‌गीकर्तव्या। न चेयमात्मतादात्म्यं विना

नाड्यादिषु परमात्मव्यतिरिक्तेषु स्थानेषूपपद्यते। तत्र हि स्थितोऽयं जीव आत्मव्यतिरेकाभिमानी सन्नवश्यं विशेषज्ञानवान्‌ भवेत्‌। तथाहि श्रुति-’यत्र वा अन्यदिव स्यात्तत्रान्येऽन्यत्पश्येत्‌’ इति। आत्मस्थानत्वे त्वदो। ’यत्र त्वस्य सर्वमात्मैवाभूतत्केन कं पश्येद्विजानीयात्‌’ इति श्रुते। तस्मादप्यात्मस्थानवस्य द्वारं नाड्यादीत्याह- अपिच स्थानविकल्पाभ्युपगमेऽपीति। अत्र चोदयति- ननु भेदविषयस्यापीति। भिद्यत इति भेद। भिद्यमानस्यापि विषयस्येत्यर्थ। परिहरति- बाढमेवं स्यादिति। न तावज्जीवस्यास्ति स्वतपरिच्छेदस्तस्य ब्रह्मात्मत्वेन विभुत्वात्‌। औपाधिके तु परिच्छेदे यत्रोपाधिसंनिहितस्तन्मात्रं न जानीयान्न तु सर्वम्‌। नह्यसंनिधानात्सुमेरुमविद्वान्‌ देवदत्त संनिहितमपि न वेद।

तस्मात्सर्वविशेषविज्ञानप्रत्यस्तमयीं सुषुप्तिं न समप्रधानतयागन्येदिवदिति वदन्विकल्पमप्यपाकरोति- नच वयमिहेति। स्वाध्यायाध्ययनविध्यापादितुपुरुषार्थत्वस्य वेदराशेरेकेनापि वर्णेन नापुरुषार्थेन भवितुं युक्तम्‌। नच सुषुप्तावस्थायां जीवस्य स्वरूपेण नाड्यादिस्थानत्वप्रतिपादेन किंचित्प्रयोजनं ब्रह्मभूयप्रतिपादेन त्वस्ति। तस्मान्न समप्रधानभावेन समुच्चयो नापि विकल्प इति भाव। नीतार्थमन्यत्‌।।७।।

३.२.२.८.

।।८।।

३.२.३.९.

स एव तु कर्मानुस्मृतिशब्दविधिभ्य। यद्यपीश्वरादिभिन्नो जीवस्तथाप्युपाध्यवच्छेदेन भेदं विवक्षित्वाधिकरणान्तरारम्भ। स एवेति दुसंपादमिति। स वान्यो वेति ईश्वरो वेति संभवमात्रेणोपन्यास। नहि तस्य शुद्धमुक्तस्वभावस्याविद्याकृतव्युत्थानसंभव। अत एव विमर्शावसरेऽस्यानुपन्यास। यद्वि द्व्यहादिनिर्वर्तनीयमेकस्य पुंसश्चोदितं कर्म तस्य पूर्वेद्युरनुष्ठितस्यास्ति स्मृतिरिति वक्यव्येऽनु प्रत्यभिज्ञानसूचनार्थ। अत एव सोऽहमस्मीत्युक्तम्‌। पुन प्रतिन्यायं प्रतियोन्याद्रवतीति। अयनं आय नियमेन गमनं न्याय। जीव प्रतिन्यायं संप्रसादे सुषुप्तावस्थायां बुद्धान्तायाद्रवति आगच्छति प्रतियोनि। योहि व्य्घ्राायोनि सुषुप्तो बुद्धान्तमागच्छन्‌ स व्य्घ्राा एव भवति न जात्यन्तरम्‌। तदिदमुक्तम्‌- न इह व्य्घ्रााो वा सिंहो वेति। अथ तत्र सुप्त उतिष्ठेदिति। यो हि जीव सुप्त स शरीरान्तरं उत्तिष्ठति शरीरान्तरगतस्तु सुप्तजीवसंबन्धिनि शरीर उत्तिष्ठति, ततश्च न शरीरान्तरे व्यवहारलोप इत्यर्थ। अपिच न जीवो नाम कश्चित्परस्मादन्य इति। यथा घचाकाशो नाम न परमाकाशादन्य। अथ चान्य इव यावद्धटमनुवर्तते। न चासौ दुर्विवेचस्तदुपाधेर्घचटस्य विविक्तत्वात्‌। एवमनाद्यनिर्वचनीयाविद्योपधानभेदोपाधिकल्पितो जीवो न वस्तुत परमात्मनो भिद्यते तदुपाद्युद्भवाभिभवाभ्यां चोद्भूत इवाभिभूत इव प्रतीयते। ततश्च सुषुप्तादावपि अभिभूत इव जाग्रदवस्थादिषुद्भूत इव। तस्य चाविद्यातद्वासनोपाधेरनादितया कार्यकारणभावेन प्रवहत सुविवेचतया तदुपहितो जीव सुविवेच इति।।९।।

३.२.४.१०.

सुग्धेऽर्धसंपत्ति परिशेषात्‌। विशेषविज्ञानाभावान्मूर्च्छा जागरस्वप्नावस्थाभ्यां भिद्यते पुनरुत्थानाच्च

मरणावस्थाया। अत सुषुप्तिरेव मूर्च्छा विशेषज्ञानाभावाविशेषात्‌। चिरानुच्छ्‌वासवेपथुप्रभृतयस्तु सुप्तेरवान्तरप्रभेदा।

तद्यथा कश्चित्सुप्तोत्थित प्राह सुखमहमस्वाप्सं लघूनि मे गात्राणि प्रसन्नं मे मन इति, कश्चित्पुनर्दुखसमस्वाप्सं गुरूणि मे गात्राणि भ्रमत्यनवस्थितं मे मन इति। न चैतावता सुषुप्तिर्भिद्यते। तथा विकारान्तरेऽपि मूर्च्छा न सुषुप्तेर्भिद्यते। तस्माल्लोकप्रसिद्ध्यभावान्नेयं प्चम्यवस्थेति प्राप्तम्‌। एवं प्राप्त उच्यते-यद्यपि विशेषविज्ञानोपशमेन मोहसुषुप्तयो साम्यं तथापि नैक्यम्‌। नहि विशेषविज्ञानसद्भावसाम्यमात्रेण स्वप्नजागरयोरभेद। बाह्येन्द्रियव्यापारभावाभावाभ्यां तु भेदे तयो सुषुप्तमोहयोरपि प्रयोजनभेदात्कारणभेदाल्लक्षणभेदाच्च भेद। श्रमापनुत्त्यर्था हि ब्रह्मणा संपत्ति सुषप्तम्‌। शरीरत्यागार्था तु ब्रह्मणा संपत्तिर्मोह। यद्यपि सत्यपि मोहे न मरणं तथाप्यसति मोहे न मरणमिति मरणार्थो मोह। मुसलसंपातादिनिमित्तत्वान्मोहस्य श्रमादिनिमित्तत्वाच्च सुषुप्तस्य सुखनेत्रादिविकारलक्षणत्वान्मोहस्य प्रसन्नवदनत्वादिलक्षणभेदाच्च सुषुप्तस्यासुषुप्तस्य त्ववान्तरभेदेऽपि निमित्तप्रयोजनलक्षणाभेदादेकत्वम्‌। तस्मात्‌

सुषुप्तमोहावस्थयोर्ब्रह्मणा संपत्तावपि सुषुप्ते यादृशी संपत्तिर्न तादृशी मोह इत्यर्धसंपत्तिरुक्ता। साम्यवैषम्याभ्यामर्धत्वम्‌। यदा नैतदवस्थान्तरं तदा भेदात्तत्प्रविलाय यत्नान्तरमास्थेयम्‌। अभेदे तु न यत्नान्रमिति चिन्ताप्रयोजनम्‌।।१०।।

३.२.५.११.

न स्थानतोऽपि परस्योभयलिङ्‌गं सर्वत्र हि। अवान्तरसंगतिमाह- येन ब्रह्मणा सुषुप्तादिष्विति। यद्यपि ’तदनन्यत्वमारम्भणशब्दादिभ्य’ इत्यत्र निष्प्रपञ्चमेव ब्रह्मोपपादितं तथापि प्रपञ्चलिङ्‌गानां बह्वीनां श्रुतीनां दर्शनाद्भवति पुनर्विचिकित्सा अतस्तन्निवारणायारम्भ। तस्य च तत्त्वज्ञानमपवर्गोपयोगीति प्रयोजनवान्‌ विचार।

तत्रोभयलिङ्‌गश्रवणादुभयरूपत्वं ब्रह्मण प्राप्तम्‌। तत्रापि सविशेषत्वनिर्विशेषत्वयोर्विरोधात्स्वाभाविकत्वानुपपत्तेरेकं स्वतोऽपरं तु परत। नच यत्परतस्तदपारमार्थिकम्‌। नहि चक्षुरादीनां स्वतप्रमाणभूतानां दोषतोऽप्रामाण्यमपारमार्थिकम्‌। विपर्यज्ञानलक्षणकार्यानुत्पादप्रसङ्‌गात्‌। तस्मादुभयलिङ्‌गकशास्त्रप्रामाण्यादुभयरूपता ब्रह्मण पारमार्थिकीति प्राप्त उच्यते-न स्थानत उपाधितोऽपि परस्य ब्रह्मण उभयचिह्नत्वसंभव। एकं हि पारमार्थिकमन्यदध्यारिपतम्‌। पारमार्थिकत्वे ह्युपाधिजनितस्य रूपस्य ब्रह्मण परिणामो भवेत्‌। स च प्राक्प्रतिषिद्ध। तत्पारिशेष्यात्स्फटिकमणेरिव स्वभावस्वच्छघवलस्य लाक्षारसवसेकोपाधिरूपणिमा सर्वगन्धत्वादिरौपाधिको ब्रह्मण्यध्यस्य इति पश्यामो निर्विशेषताप्रतिपादनार्थत्वाच्छुतीनाम्‌। सविशेषतायामपि ’यश्चायमस्यां पृथिव्यां तेजोमय’ इत्यादीनां श्रुतीनां ब्रह्मैकत्वप्रतिपादनपरत्वादेकत्वनानात्वयोश्चैकस्मिन्नसंभवादेकत्वाङ्‌गत्वेनैव नानात्वप्रतिपादनपर्यवसानात्‌, नानात्वस्य प्रमाणान्तरसिद्धतयानुवाद्यत्वादेकत्वस्य चानधिगतेर्विधेयत्वोपपत्तेर्भेददर्शननिन्दया च साक्षाद्भूयसीभि श्रुतिभिरभेदप्रतिपानादाकारवद्ब्रह्मविषयाणां च कासांचिच्छुतीनामुपासनापरत्वमसति बाधकेऽन्यपराद्वचनात्प्रतीयमानमपि गृह्यते। यथा देवतानां विग्रहवत्त्वम्‌। सन्ति चात्र साक्षाद्वैतापवादेनाद्वैतप्रतिपादनपरा शतश श्रुतय। कासांचिच्च द्वैताभिधायिनीनां तत्प्रविलयपरत्वम्‌। तस्मान्निर्विशेषमेकरूपं चैतन्यैकरसं सद्ब्रह्म परमार्थत, विशेषाश्च सर्वगन्धत्ववामनीत्वादय उपाधिवशादध्यस्ता इति सिद्धम्‌। शेषमतिरोहितार्थम्‌।।११।।

३.२.५.१२.

।।१२।।

३.२.५.१३.

।।१३।।

३.२.५.१३.

।।१३।।

३.२.५.१४.

।।१४।।

३.२.५.१५.

।।१५।।

३.२.५.१६.

।।१६।।

३.२.५.१७.

।।१७।।

३.२.५.१८.

।।१८।।

३.२.५.१९.

।।१९।।

३.२.५.२०.

।।२०।।

३.२.५.२१.

अत्र केचिद्द्वे अधिकरणे कल्पयन्तीति। किं साल्लक्षणं च प्रकाशलक्षणं च ब्रह्म किं सल्लक्षणमेव ब्रह्मेति प्रकाशलक्षणमेवेति तत्र पूर्वपक्षं गृह्णाति- प्रकाशवच्चावैयर्थ्यात्‌। चकारात्सच्च। अवैयर्थ्यात्‌। ब्रह्मणि सच्छुते सिद्धान्तयति- आह च तन्मात्रम्‌। प्रकाशमात्रम्‌। नहि सत्त्वं नाम प्रकाशरूपादन्यत्‌, यथा सर्वगन्धत्वादयोऽपि तु प्रकाशरूपमेव सदिति नोभयरूपत्वं ब्रह्मण इत्यर्थ। तदेतदनेनोपन्यस्य दूषितम्‌।

सत्ताप्रकाशयोरेकत्वे नोभयलक्षणत्वम्‌। भेदे न स्थानतोऽपीति निराकृतमिति नाधिकरणान्तरं प्रयोजयति। परमार्थस्त्वभेद एव प्रकर्षप्रकाशवदिति। सर्वेषां च साधारणे प्रविलयार्थत्वे सति ’अरूपवदेव हि तत्प्रधानत्वात्‌’ इति विनिगमनकारणवचनमनवकाशं स्यात्‌। एवं हि तस्यावकाश स्याद्याद काश्चिदुपासनापरतया रूपमाचक्षीरन्‌ काश्चिन्नीरूपब्रह्मप्रतिपादनपरा भवेयु। सर्वासां तु प्रविलयार्थत्वेन नीरूपब्रह्मप्रतिपादनार्थत्वे उक्तो विनिगमनहेतुर्न स्यादित्यर्थ। एकनियोगप्रतीते प्रयाजदर्शपूर्णमासवाक्यवदित्यधिकाराभिप्रायम्‌, अनुबन्धभेदात्तु भिन्नोऽनयोरपि नियोग इति। कोऽयं प्रपञ्चप्रविलय इति। वास्तवस्य वा प्रपञ्चस्य प्रविलय सर्पिष इवाग्निसंयोगात्‌। समारोपितस्य वा रज्ज्वां सर्पभावस्येव रज्जुतत्त्वपरिज्ञानात्‌। न तावद्वास्तव सर्वसाधारण पृथिव्यादिप्रपञ्च पुरुषमात्रेण शक्य समुच्छेत्तुम्‌। अपिच प्रह्लादशुकादिभि पुरुषधौरेयै समूलमुन्मूलित प्रपञ्च इति शून्यं जगद्भवेत्‌। नच वास्तवं तत्त्वज्ञानेन शक्यं समुच्छेत्तुम्‌। आरोपितरूपविरोधित्वात्त्वज्ञानस्येत्युक्तम्‌। समारोपितरूपस्तु प्रपञ्चो ब्रह्मतत्त्वज्ञापनपरैरेव वाक्यैर्ब्रह्मतत्त्वमवबोधयद्भि शक्य समुच्छेत्तुमिति कृतमत्र विधिना। नहि विधिशतेनापि विना तत्त्वावबोधनं प्रवर्तस्वात्मज्ञान इति वा कुरु प्रपञ्चप्रविलयं वेति प्रवर्तित शक्नोति प्रपञ्चप्रविलयं कर्तुम्‌। न चास्यात्मज्ञानविधिं विना वेदान्तार्थब्रह्मतत्त्वावबोधो न भवति। मौलिकस्य स्वाध्यायाध्ययनविरोधेरेव विवक्षितार्थतया सकलस्य वेदराशे फलवदर्थावबोधनपरतामापादयतो विद्यमानत्वात्‌। अन्यथा कर्मविधिवाक्यान्यपि विध्यन्तरमपेक्षेरन्निति। नच चिन्तासाक्षात्कारयोर्विधिरिति तत्त्वसमीक्षायामस्माभिरूपपादितम्‌। विस्तरेण चायमर्थस्तत्रैव प्रपञ्चित। तस्मात्‌ ’जर्तिलयवाग्वा जुहुयात्‌’ इतिवद्विधिसरूपा एते ’आत्मा वा अरे द्रष्टव्य’ इत्यादयो न तु विधय इति। तदिदमुक्तम्‌- द्रष्टव्यादिशब्दा अपि तत्त्वाभिमुधीकरणप्रधाना न तत्त्वावबोधविधिप्रधाना इति। अपिच ब्रह्मतत्त्वं निष्प्रपञ्चमुक्तं न तत्र नियोज्य कश्चित्संभवति। जीवो हि नियोज्यो भवेत्‌, स चेत्प्रपञ्चपक्षे वर्तते को नियोज्यस्तस्योच्छिन्नत्वात्‌। अथ ब्रह्मपक्षे तथाप्यनियोज्य, ब्रह्मणोऽनियोज्यत्वात्‌। अथ ब्रह्मणोऽनन्योऽप्यविद्ययाऽन्य इवेति नियोज्य। तदयुक्तम्‌। ब्रह्मभावं पारमार्थिकमवगमयतागमेनाविद्याया निरस्तत्वात्‌। तस्मान्नियोज्याभावादपि न नियोग। तदिदमुक्तम्‌- जीवो नाम प्रपञ्चपक्षस्यैवेति। अपिच ज्ञानविधपरत्वे तन्मात्रात्तु ज्ञानस्यानुत्पत्तेस्तत्त्वप्रतिपादनपरत्वमभ्युपगमनीयम्‌। तत्र

वरं तत्त्वप्रतिपादनपरत्वमेवास्तु तस्यावश्याभ्युपगन्तव्यत्वेनोभयवादिसिद्धत्वात्‌। एवं च कृतं तत्त्वज्ञानविधिनेत्याह- ज्ञेयाभिमुखस्यापीति। नच तच्छक्यं वापि युक्तमित्याह- नच प्रमाणान्तरेणेति। किंचान्यन्नियोगनिष्ठतयैव च पर्यवस्यत्याम्नाये यदभ्युपगतं भवद्भि शास्त्रपर्यालोचनयाऽनियोज्यब्रह्मात्मत्वं जीवस्येति तदेतच्छास्त्राविरोधादप्रमाणकम्‌। अथैतच्छास्त्रमनियोज्यब्रह्मात्मत्वं च जीवस्य प्रतिपादयति जीवं च नियुक्तं ततो द्व्यर्थं च विरुद्धार्थ च स्यादित्याह- अथेति। दर्शपौर्णमासादिवाक्येषु जीवस्यानियोज्यस्यापि वस्तुतोऽध्यस्तनियोज्यभावस्य नियोज्यता युक्ता। नहि तद्वाक्यं तस्य नियोज्यतामाहापि तु लौकिकप्रमाणसिद्धां नियोज्यतामाश्रित्य दर्शपूर्णमासौ विधत्ते। इदं तु नियोज्यतामपनयति च नियुङ्‌क्ते चेति दुर्घटमिति भाव। नियोगपरतायां चेति। पौर्वापर्यालोचनया वेदान्तानां तत्त्वनिष्ठता श्रुता न श्रुता नियोगनिष्ठतेत्यर्थ। अपिच नियोगनिष्ठत्वे वाक्यस्य दर्शपौर्णामासकर्मण

इवापूर्वावान्तरव्यापारादात्मज्ञानकर्मणोऽप्यपूर्वावान्तरव्यापारादेव स्वर्गादिफलवन्मोक्षस्यानन्दरूपफलस्य सिद्धि। तथा चानित्यत्वं सातिशयत्वं

स्वर्गवद्भवेदित्याह- कर्मफलवदिति। अपिच ब्रह्मवाक्येष्विति। सप्रपञ्चनिष्प्रपञ्चोपदेशेषु हि साध्यानुबन्धभेदादेकनियोगत्वमसिद्धम्‌। दर्शपोर्णमासप्रयाजवाक्येषु तु यद्यप्यनुबन्धभेदस्तथाप्यधिकारांशस्य साध्यस्य भेदाभावादभेद इति।।२१।।

३.२.६.२२.

प्रकृतैतावत्त्वं हि प्रतिषेधति ततो ्व्रावीति च भूय। अधिकरणविषयमाह-द्वे वाव ब्रह्मणो रूपे इति। द्वे एव ब्रह्मणो रूपे ब्रह्मण परमार्थतोऽरूपस्याध्यारोपिते द्वे एव रूपे ताभ्यां हि तद्रूप्यते। ते दर्शयति- मूर्ते चैवामूर्ते च। समुच्चीयमानावधारणम्‌। अत्र पृथिव्यप्तेजांसि त्रीणि भूतानि ब्रह्मणो रूपं मूर्तं मूर्च्छितावयवमितरेतरानुप्रविष्टावयवं कठिनमिति यावत्‌। तस्यैव विशेषणान्तराणि-मर्त्यं मरणधर्मकम्‌। स्थितमव्यापि। अवच्छिन्नमिति यावत्‌। सत्‌ अन्येभ्यो विशिष्यमाणमसाधारणधर्मवदिति यावत्‌। गन्धस्नेहोष्णताश्चान्योन्यव्यवच्छेदहेतवोऽसाधारणा धर्मा।तस्यैतस्य ब्रह्मरूपस्य तेजोऽबन्नस्य चतुर्विशेषणस्यैष

रस सारो य एष सविता सपति। अथामूर्तं वायुश्चान्तरिक्षं च तद्धि न कठिनमित्यमूर्तमेतदमृतममरणधर्मकम्‌। मूर्तं हि मूर्तान्तरेणाभिहन्यमानमवयवविश्लेषाद्ध्वंसते नतु तथाभाव संभवत्यमूर्तस्य। एतद्यदेति गच्छति व्याप्नोतीति। एतत्त्यं नित्यपरोक्षमित्यर्थ। तस्यैतस्यामूर्तस्यामृतस्यैतस्य यत एतस्य त्यस्यैष रसो य एष गतस्मिन्‌ सवितृमण्डले पुरुष। करणात्मको हिरण्यगर्भप्राणाह्वयस्त्यस्य ह्येष रस सारो नित्यपरोक्षता च साम्यमित्यधिदैवतम्‌। अथाध्यात्ममिदमेव मूर्तं यदन्यत्प्राणान्तराकाशाभ्यां भूतत्रयं

रीरारम्भकमेतन्मर्त्यमेतत्स्थितमेतत्सत्तस्यैतस्य मूर्तस्यैतस्य मर्त्यस्यैतस्य स्थितस्यैतस्य सत एष रसो यच्चक्षु सतो ह्योष रस इति। अथामूर्तं प्राणश्च यश्चायमन्तरात्मन्नाकाश एतदमृतमेतद्यदेतत्त्यं तस्यैतस्यामूर्तस्यैतस्यामृतस्यैतस्य यत एतस्य त्यस्यैष रसो योऽयं दक्षिणेक्षन्‌ पुरुषस्त्यस्य ह्येष रस। लिङ्‌गस्य हि करणात्मकस्य हिरण्यगर्भस्य दक्षिणमक्ष्यधिष्ठानं श्रुतेरधिगतम्‌। तदेवं ब्रह्मण औपाधिकयोर्मूर्तामूर्तयोराध्यात्मिकाधिदैविकयो कार्यकारणभावेन विभागो व्याख्यात सत्त्यच्छब्दवाच्ययो। अथेदानीं तस्य करणात्मन पुरुषस्य लिङ्‌गस्य रूपं वक्तव्यम्‌। एतदुक्तं भति-मूर्तामूर्तवासनाविज्ञानमयस्य विचित्रं रूपं लिङ्‌गस्येति। तदेवं निरवशेषं सवासनं सत्यरूपमुक्त्वा यत्तत्सत्यस्य सत्यमुक्तं ब्रह्म तत्स्वरूपावधारणार्थमिदमारभ्यते। यत सत्यस्य रूपं निशेषमुक्तमतोऽवशिष्टं सत्यस्य यत्सत्यं तस्यानन्तरं तदुक्तिहेतुकं स्वरूपं वक्यव्यमित्याह- अथात आदेश कथनं सत्यसत्यस्य परमात्मनस्तमाह- नेति नेतीति। एतदर्थकथनार्थमिदमधिकरणम्‌। ननु किमेतावदेवादेश्यं नापरमस्तीत्यर्थ। अत्रैवमर्थेनेतिना यत्संनिहितं परामृष्टं तन्निषिध्यते नञ्ाा संनिहितं च मूर्तामूर्तं सवासनं रूपद्वयम्‌। तदवच्छेदकत्वेन च ब्रह्म। तत्रेदं विचार्यते-किं रूपद्वयं सवासनं ब्रह्म च सर्वमेव च प्रतिषिध्यते, उत ब्रह्मैवाथ सवासनं रूपद्वयं ब्रह्म तु परिशिष्यत इति। यद्यपि तेषु तेषु वेदान्तप्रदेशेषु ब्रह्मस्वरूपं प्रतिपादितं तदसद्भावज्ञानं च निन्दितम्‌। ’अस्तीत्येवोपलब्धव्य’ इति चास्य सत्त्वमवधारितं तथापि सद्बोधरूपं तद्ब्रह्म सवासनमूर्तामूर्तरूपसाधारणतया च सामान्यं तस्य चैते विशेषा मूर्तामूर्तादय। नच तत्तद्विशेषनिषेधे सामान्यमवस्थातुमर्हति निर्विशेषस्य सामान्यस्यायोगात्‌। यथाहु-’निर्विशेषं न

सामान्यं भवेच्छुशविषाणवत्‌’ इति। तस्मात्तद्विशेषेधेऽपि तत्सामान्यस्य ब्रह्मणोऽनवस्थानात्सर्वस्यैवायं निषेध। अतएव नह्येतस्मादिति नेत्यन्यत्परमस्तीति निषेधात्‌ परं नास्तीति सर्वनिषेधमेव तत्त्वमाह श्रुति। ’अस्तीत्येवोपलब्धव्य’ इति चोपासनाविधानवन्नेयं, न त्वस्तित्वमेवास्य तत्त्वम्‌। तत्प्रशंसार्थं चासद्भावज्ञाननिन्दा। यच्चान्यत्र ब्रह्मस्वरूपप्रतिपादनं तदपि मूर्तामूर्तरूपप्रतिपादनवन्निषेधार्थम्‌। असंनिहितोऽपि च तत्र निषेधो योग्यत्वात्संभन्स्यते। यथाहु-’येन यस्याभिसंबन्धो दूरस्थस्यापि तेन स’ इति। तस्मात्सर्वस्यैवाविशेषेण निषेध इति प्रथम पक्ष। अथवा पृथिव्यादिप्रपञ्चस्य समस्तस्य प्रत्यक्षादिप्रमाणसिद्धत्वात्‌, ब्रह्मणस्तु वाङ्‌मनसागोचरतया सकलप्रमाणविरहात्‌, कतरस्यास्तु निषेध इति विशये प्रपञ्चप्रतिषेधे समस्तप्रत्यक्षादिव्याकोपप्रसङ्‌गात्‌, ब्रह्मप्रतिषेधो त्वव्याकोपाद्ब्रह्मैव प्रतिषेधेन संबध्यते योग्यत्वान्न प्रपञ्चस्तद्वैपरीत्यात्‌, वीप्सा तु तदत्यन्ताभावसूचनायेति मध्यम पक्ष। तत्र प्रथमं पक्षं निराकरोति- न तावदुभयप्रतिषेध उपपद्यते शून्यवादप्रसङ्‌गादिति। अयमभिसंधि-उपाधयो ह्यमी पृथिव्यादयोऽविद्याकल्पिता

न तु शोणकर्कादय इव विशेषा अश्वत्वस्य। न चोपाधिविगमे उपहितस्याभावोऽप्रतीतिर्वा। नह्युपादीनां दर्पणमणिकृपाणादीनामपगमे मुखस्याभावोऽप्रतितिर्वा। तस्मादुपाधिनिषेधेऽपि नोपहितस्य शशविषाणायमानताऽप्रत्ययो वा। न चेतीति संनिधानाविशेषात्सर्वस्य प्रतिषेध्यत्वमिति युक्तम्‌। नहि भावमनुपाश्रित्य प्रतिषेध उपपद्यते। किंचिद्ध क्कचिन्निषिध्यते। नह्यनाश्रय प्रतिषेध शक्य प्रतिपत्तुम्‌। तदिदमुक्तम्‌- अपरिशिष्यमाणे चान्यस्मिन्य इतर प्रतिषेद्धुमारभ्यते तस्य प्रतिषेद्भुमशक्यत्वात्तस्यैव परमार्थत्वापत्ते प्रतिषाधानुपपत्ति। मध्यमं पक्षं प्रतिक्षिपति- नापि ब्रह्मप्रतिषेध उपपद्यते। युक्तं यन्नैसर्गिकाविद्याप्राप्त प्रपञ्च प्रतिषिध्यते प्राप्तिपूर्वकत्वात्प्रतिषेधस्य। ब्रह्म तु नाविद्यासिद्धं, नापि प्रमाणान्तरात्‌। तस्माच्छब्देन प्राप्तं प्रतिषेधनीयम्‌। तथाच यस्तस्य शब्द प्रापक स तत्पर इति स ब्रह्मणि प्रमाणमिति कथमस्य निषेधोऽपि प्रमाणवान्‌। नच पर्युदासाधिकरणपूर्वपक्षन्यायेन विकल्प वस्तुनि सिद्धस्वभावे तदनुपपत्ते। न चावाङ्‌मनसगोचरो बुद्धावलोखितुं शक्य। अशक्यश्च कथं निषिध्यते। प्रपञ्चस्त्वनाद्यविद्यासिद्धोऽनूद्य ब्रह्मणि

प्रतिषिद्यत इति युक्तम्‌। तदिमामनुपपत्तिमभिप्रेत्योक्तम्‌-’नापि ब्रह्मप्रतिषेध उपपद्यते’ इति। हेत्वन्तरमाह-ब्रह्म ते ब्रवाणीति। उपक्रमविरोधादिति। उपक्रमपरामर्शोपसंहारपर्यालोचनया हि वेदान्तानां सर्वेषामेव ब्रह्मपरत्वमुपपादितं प्रथमेऽध्याये। न चासत्यामाकाङ्‌क्षायां दूरतस्थेन प्रतिषेधेनैषां संबन्ध संभवति। यच्च वाङ्‌मनसातीततया ब्रह्मणस्तत्प्रतिषेधस्य न प्रमाणान्तरविरोध इति तत्राह- वाङ्‌मनसातीतत्वमपीति। प्रतिपादयन्ति वेदान्ता महता प्रयत्नेन ब्रह्म। नच निषेधस्य तत्प्रतिपादनम्‌, अनुपपत्तेरित्युक्तमधस्तात्‌। इदानीं तु निष्प्रयोजनमित्युक्तं ’प्रक्षालनाद्धि पङ्‌कस्य’ इति न्यायात्‌। तस्माद्वेदान्तवाचा मनसि संनिधानाद्ब्रह्मणो वाङ्‌मनसातीतत्वं नाञ्जसमपि तु प्रतिपादनप्रक्रियोपक्रम एष। यथा गवादयो विषया साक्षाच्छृङ्‌गग्राहिकया प्रतिपाद्यन्ते प्रतियन्ते च नैवं ब्रह्म। यथाहु-’भेदप्रपञ्चविलयद्वारेण च निरूपणम्‌’ इति। ननु प्रकृतप्रतिषेधे ब्रह्मणोऽपि कस्मान्न प्रतिषेझ इत्यत आह- यद्धि प्रकृतं प्रपञ्चितं चेति। प्रधानं प्रकृतं प्रपञ्चस्य प्रधानं न ब्रह्म तस्य षष्ठ्यन्ततया प्रपञ्चावच्छेकत्वेनाप्रधानत्वादित्यर्थ। ततोऽन्यद्ब्रवीतीति नेति नेतीति प्रतिषेधादन्यद्भूयो ब्रवीतीति तन्निर्वचनम्‌। नह्येतस्मादित्यस्य यदा नह्येतस्मादिति नेति नेत्यादिष्टाद्ब्रह्मणोऽन्यत्परमस्तीति व्याख्यानं तदा प्रपञ्चप्रतिषेधादन्यद्ब्रह्मैव ब्रवीतीति व्याख्येयम्‌। यदा तु नह्येतस्मादिति सर्वनाम्ना प्रतिषेधो ब्रह्मण आदेश परामृश्यते तदापि प्रपञ्चप्रतिषेधमात्रं न प्रतिपत्तव्यमपि तु तेन प्रतिषेधेन भावरूपं ब्रह्मोपलक्ष्यते। कस्माद्त्यत आह- ततो ब्रवीति च भूय इति। यस्मात्प्रतिषेधस्य परस्तादपि ब्रवीति। अथ ब्रह्मणो नामधेयं नाम सत्यस्य सत्यमिति तद्व्याचष्टे श्रुति-’प्राणा वै सत्यम्‌’ इति। माहारजनाद्युपमितं लिङ्‌गमुपलङयति। तत्‌ खलु सत्यमितरापेक्षया तस्यापि परं सत्यं ब्रह्म। तदेवं यत प्रतिषेधस्य परस्तद्ब्रवीति तस्मान्न प्रपञ्चप्रतिषेधमात्रं ब्रह्मापि तु भावरूपमिति। तदेवं पूर्वस्मिन्‌ व्याख्याने निर्वचनं ब्रवीतीति व्याख्यातम्‌। अस्मिस्तुं सत्यस्य सत्यमिति ब्रवीतीति व्याख्येयम्‌। शेषमतिरोहितार्थम्‌।।२३।।

३.२.६.२४.

।।२४।।

३.२.६.२५.

।।२५।।

३.२.५.२६.

।।२६।।

३.२.६.२७.

उभयव्यपदेशात्त्वहिकुण्डलवत्‌। अनेनाहिरूपेणाभेद। कुण्डलादिरूपेण तु भेद इत्युक्तं तेन विषयभेदाद्भेदाभेदयोरविरोध इत्येकविषयत्वेन वा सर्वदोपलब्धेरविरोध। विरुद्धमिति हि न क्क संप्रत्ययो न यत्प्रमाणेनोपलभ्यते। आगमतश्च प्रमाणादेकगोचरावपि भेदाभेदौ प्रतीयमानौ न विरोधमावहत सवितृप्रकाशयोरिव प्रत्यक्षात्प्रमाणाद्भेदाभेदाविति।।२७।।

३.२.६.२८.

प्रकारान्तरेण भेदाभेदयोरविरोधमाह-प्रकाशाश्रयवद्वा तेजस्त्वात्‌।।२८।।

३.२.६.२९.

तदेवं परमतमुपन्यस्य स्वमतमाह- पूर्ववद्वा। अयमभिसंधि-यस्य मतं वस्तुनोऽहित्वेनाभेद। कुण्डलत्वेन भेद इति,

स एवं ब्रुवाण प्रष्टव्यो जायते, किमहित्वकुण्डलत्वे वस्तुनो भिन्ने उताभिन्ने इति। यदि भिन्ने, अहित्वकुण्डलत्वे भिन्ने इति वक्तव्यं न तु वस्तुनस्ताभ्यां भेदाभेदौ। नह्यन्यभेदाभेदाभ्यामन्यद्भिन्नमभिन्नं वा भवितुमर्हति। अतिप्रसङ्‌गात्‌। अथ वस्तुनो न भिद्येते अहित्वकुण्डलत्वे तथा सति को भेदाभेदयोर्विषयभेदस्तयोर्वस्तुनोऽनन्यत्वेनाभेदात्‌। न चैकविषयत्वेऽपि सदानुभूयमानत्वाद्भेदाभेदयोरविरोध स्वरूपविरुद्धयोरप्यविरोधे क्क नाम विरोधो व्यवतिष्ठेत। नच सदानुभूयमानं विचारासहं भाविकं भवितुमर्हति। देहात्मभावस्यापि सर्वदानुभूयमानस्य भाविकत्वप्रसङ्‌गात्‌। प्रपञ्चितं चैतदस्माभि प्रथमसूत्र इति नेह प्रपञ्चितम्‌। तस्मादनाद्यविद्याविक्रीडितमेवैकस्यात्मनो जीवभावभेदो न भाविक। तथाच

तत्त्वज्ञानदविद्यानिवृत्तावपवर्गसिद्धि। तात्त्विकत्वे त्वस्य न ज्ञानान्निवृत्तिसंभव। नच तत्त्वज्ञानादन्यदपवर्गसाधनमस्ति। यथाह श्रुति-’तमेव विदित्वातिमृत्युमेति नान्य पन्था विद्यतेऽयनाय’ इति। शेषमतिरोहितार्थम्‌।।२९।।

३.२.६.३०.

।।३०।।

३.२.७.३१.

परमत सेतून्मानसंबन्धभेदव्यपदेशेभ्य। यद्यपि श्रुतिप्राचुर्याद्ब्रह्मव्यतिरिक्तं तत्त्वं नास्तीत्यवधारितं तथापि सेत्वादिश्रुतीनामापाततस्तद्विरोधदर्शनात्तत्प्रतिसमाधानार्थमयमारम्भ। जाङ्‌गलं स्थलम्‌। प्रकाशवदनन्तवज्ज्योतिष्मदायतनवदिति पादा ब्रह्मणश्चत्वारस्तेषां पादानामर्धान्यष्टौ शफा। तेऽष्टावस्य ब्रह्मण इत्यष्टशफं ब्रह्म। षोडश कला अस्येति षोशकलम्‌। तद्यथा प्राची प्रतीची दक्षिणोदीचीति चतस्र कला अवयवा इव कला स प्रकाशवान्नाम प्रथम पाद। एतदुपासनायां प्रकाशवान्‌ मुख्यो भवतीति प्रकाशवान्‌ पाद। अथापरा पृथिव्यन्तरिक्षं द्यौ समुद्र इति चतस्र कला एष द्वितीय पादोऽनन्ततवान्नाम। सोऽयमनन्तवत्त्वेन गुणोनोपास्यमानोऽनन्तत्वमुपासकस्यावहतीति अनन्तवान्‌ पाद। अथाग्नि सूर्यश्चन्द्रमा विद्युदिति चतस्र कला स ज्योतिष्मान्नाम पादस्तृतीयस्तदुपासनाज्ज्योतिष्मान्‌ भवतीति ज्योतिष्मान्‌ पाद। अथ ्घ्रााणश्चक्षु श्रोत्रं वागिति चतस्र कलाश्चतुर्थ पाद आयतनवान्नाम। एते ्घ्रााणादयो हि गन्धादिविषया मन आयतनमाश्रित्य भोगसाधनं भवन्तीत्यायतनवान्नाम पाद। तदेवं चतुष्पाद्ब्रह्माष्टशफं षोडषकलमुन्मिषितं श्रुत्या। अतस्ततो ब्रह्मण परमन्यदस्ति। स्यादेतत्‌। अस्ति चेत्‌ परिसंख्यायोच्यतामेतावदिति। अत आह-अमितमस्तीति। प्रमाणसिद्धम्‌। न त्वेतावदित्यर्थ। भेदव्यपदेशश्च त्रिप्रकार-आधारतश्चातिदेशतश्चावधितश्च।।३१।।

३.२.७.३२.

सामान्यात्तु। जगतस्तन्मर्यादानां च विधारकत्वं च सेतुसामान्यम्‌। यथा हि तन्तव पटं विधारयन्ति

तदुपादानत्वादेवं ब्रह्मापि जगद्विधारयति तदुपपादकत्वात्‌। तन्मर्यादानां च विधारकं ब्रह्म। इतरथातिचपलस्थूलबलवत्कल्लोलमालाकलिलो जलनिधिरिलापरिमण्डलमवगिलेत्‌। वडवानलो वा विस्फुर्जितज्वालाजटिलो जगद्भस्मसाद्भावयेत्‌। पवन प्रचण्डो वाऽकाण्डमेव ब्रह्माण्डं विघट.ेदिति। तथाच श्रुति-’भीषास्माद्वात पवते’ इत्यादिका।।३२।।

३.२.७.३३.

बुद्ध्यर्थ पादवत्‌। मनसो ब्रह्मप्रतीकस्य समारोपितब्रह्मभावस्य वाग््घ्रणााश्चक्षु श्रोत्रमिति चत्वार पादा। मनो हि वक्तव्य्घ्राातव्यद्रष्टव्यश्रोतव्यान्‌ गोचरान्‌ वागादिभि संचरतीति संचरणसाधारणतया मनस पादस्तदिदमध्यात्मन्‌। आकाशस्य ब्रह्मप्रतीकस्याग्निर्वायुरादित्यो दिश इति चत्वार पादा। ते हि व्यापिनो नभस उदर इव गो पादा विलग्ना उपलक्ष्यन्त इति पादस्तदिदमधिदैवतम्‌। तदनेन पादवदिति वैदिकं निदर्शनं व्याख्याय लौकिकं चेदं निदर्शनमित्याह- अथवा पादवदिति। तद्वदिति। इहापि

मन्दबुद्धीनामाध्यानव्यवहारायेत्यर्थ।।३३।।

३.२.७.३४.

स्थानविशेषात्प्रकाशादिवत्‌। बुद्ध्याद्युपाधिस्थानविशेषयोगादुद्भूतस्य जाग्रत्स्वप्नयोर्विशेषविज्ञानस्योपाध्युपशमेऽभिभवे सुषुप्तावस्थानमिति। तथा भेदव्यपदेशोऽपि त्रिविधो ब्रह्मण उपाधिभेदापेक्षयेति। यथा सौधजालमार्गनिवेशिन्य सवितृभासो जालमार्गोपाधिबेदाद्भिन्ना भासन्ते तद्विगमे तु गभस्तिमण्डलेनैकीभवन्त्यतस्तेन संबध्यन्त एवमिहापीति।।३४।।

३.२.७.३५.

स्यादेतत्‌। एकीभाव कस्मादिह संबन्ध कथंचिद्व्याख्यायते न मुख्य एवेत्येतत्सूत्रेण परिहरति- उपपत्तश्च। स्वमपीत इति हि स्वरूपसंबन्धं ब्रूते। स्वभावश्चेदनेन संबन्धत्वेन स्पृष्टस्तत स्वाभाविकस्तादात्म्यान्नातिरिच्यत इति तर्कपाद उपपादितमित्यर्थ। तथा भेदोऽपि त्रिविधो वान्यादृश स्वाभाविक

इत्यर्थ।।।३५।।

३.२.७.३६.

तथान्यप्रतिषेधात्‌। सुगमेन भाष्येण व्याख्यातम्‌।।३६।।

३.२.७.३७.

अनेन सर्वगतत्वमायामशब्दादिभ्य। ब्रह्माद्वैतसिद्धावपि न सर्वगतत्वं सर्वव्यापिता सर्वस्य ब्रह्मणा स्वरूपेण रूपवत्त्वं सिध्यतीत्यत आह- अनेन सेत्वादिनिराकरणेन परहेतुनिराकरणेनान्यप्रतिषेधसमाश्रयणेन च स्वसाधनोपन्यासेन च सर्वगतत्वमप्यात्मन सिद्धं भवति। अद्वैत सिद्धे सर्वोऽयमनिर्वचनीय प्रपञ्चावभासो ब्रह्माधिष्ठान इति सर्वस्य ब्रह्मसंबन्धाद्ब्रह्म सर्वगतमिति सिद्धम्‌।।३७।।

३.२.८.३८.

फलमत उपपत्ते सिद्धान्तोपक्रममिदमधिकरणम्‌। स्यादेतत्‌। नित्यशुद्धबुद्धमुक्तस्वभावस्य ब्रह्मण कुत ईश्वरत्वं कुतश्च फलहेतुत्वमपीत्यत आह- तस्यैव ब्रह्मणो व्यावहारिक्यामिति। नास्य पारमार्थिकं रूपमाश्रित्यैतच्चिन्त्यते किंतु सांव्यवहारिकम्‌। एतच्च ’तपसा चीयते ब्रह्म’ इति व्याचक्षाणेरस्माभिरूपपादितम्‌। इष्टं फलं स्वर्ग। यथाहु-’यन्न दुखन संभिन्नं नच ग्रस्तमनन्तरम्‌। अभिलाषोपनीतं च सुखं स्वर्गपदास्पदम्‌’ इति। अनिष्ट मवीच्यादिस्थानभोग्यं, व्यामिश्रं मनुष्यभोग्यम्‌। तत्र तावत्प्रतिपाद्यते-फलमत ईश्वरा त्कर्मभिराराधिताद्भवितुमर्हति। अथ कर्मण एव फलं कस्मान्न भवतीत्यत आह- कर्मणस्त्वनुक्षणविनाशिन प्रत्यक्षविनाशिन इति। चोदयति- सयादेतत्कर्म स्यादेतत्कर्म विनश्यदिति। उपात्तमपि फलं भोक्तुमयोग्यत्वाद्वा कर्मान्तरप्रतिबन्धाद्वा न भुज्यत इत्यर्थ। परिहरति- तदपि न परिशुध्यतीति। नहि स्वर्ग आत्मानं लभतामित्यधिकारिण कामयन्ते किंतु भोग्योऽस्माकं भवत्विति। तेन यादृशमेभि काम्यते तादृशस्य फलत्वमिति भोग्यमेव सत्फलमिति। नच तादृशं कर्मानन्तरमिति कथं फलं, तदपि स्वरूपेण। अपिच स्वर्गनरकौ त्व्रीातमे सुखदुखे इति तद्विषयेणानुभवेन भोगापरनाम्नावश्यं भवितव्यम्‌। तस्मादनुभवयोग्ये अननुभूयमाने शशशृङ्‌गवन्न

स्त इति निश्चीयते। चोदयति- अथोच्येत मा भूत्कर्मानन्तरं फलोत्पाद कर्माकार्यादपूर्वात्फलमुत्पत्स्यत इति। परिहरति- तदपि नेति। यद्यदचेतनं तत्तत्सर्वं चेतनाधिष्ठितं प्रवर्तत इति प्रत्यक्षगमाभ्यामवधारितम्‌। तस्मादपूर्वोणाप्यचेतनेन चेतनाधिष्ठितेनैव प्रवर्तितव्यं नान्यथेत्यर्थ। न चापूर्वं प्रामाणिकमपीत्याह- तदस्तित्वे

इति ।।३८।।

३.२.८.३९.

श्रुतत्वाच्च। अन्नाद अन्नप्रद।।३९।।

३.२.८.४०.

सिद्धान्तेनोपक्रम्य पूर्वपक्षं गृह्णाति-धर्मं जैमिनिरत एव। श्रुतिमाह- श्रूयते तावदिति। ननु ’स्वर्गकामो यजेत’ इत्यादय श्रुतय फलं प्रति न साधनतया यागं विदधति। तथाहि-यदि यागादय एव क्रिया न तदतिरिक्ता भावना तथापि न एव स्वपदेभ्य पूर्वापरीभूता साध्यस्वभावा अवगम्यन्त तिि न साध्यान्तरमपेक्षन्त इति न

स्वर्गेण साध्यान्तरेण संबद्धुमर्हन्ति। अथापि तदितरेकिणी भवानास्ति तथाप्यसौ भाष्यपेक्षापि स्वपदोपात्तं पूर्वागतं न भाव्यं धात्वर्थमपहाय न भिन्नपदोपात्तं पुरुषविशेषणं च स्वर्गादि भाष्यतया स्वीकर्तुमर्हति। न चैकस्मिन्‌ वाक्ये साध्यद्वयसंबन्धसंभव, वाक्यभेदप्रसङ्‌गात्‌। न केवलं शब्दतो वस्तुतश्च पुरुषप्रयत्नस्य भावनाया साक्षाद्धात्वर्थ एव साध्यो न तु स्वर्गादिस्तस्य तदव्याप्यत्वात्‌। स्वर्गादेस्तु नामपदाभिधेयतया सिद्धरूपस्याख्यातवाच्यं साध्यं धात्वर्थे प्रति ’भूतं भव्यायोपदिश्यते’ इति न्यायात्साधनतया गुणत्वेनाभिसंबन्ध। तथाच पारमर्षे सूत्रम्‌-’द्रव्याणां कर्मसंयोगे गुणत्वेनाभिसंबन्ध’ इति। तथाच कर्मणो यागादेर्दुखत्वेन पुरुषेणासमीहितत्वात्‌, समीहितस्य च स्वर्गादेरसाध्यत्वान्न यागादय पुरुषस्योपकुर्वन्यनुपकारिणां चैषां न पुरुष ईष्टे अनीशानश्च न तेषु

संभवत्यधिकारीत्यधिकाराभावप्रतिपादितानर्थक्यपरिहाराय कृत्स्नस्यैवाम्नायस्य निर्मृष्टनिखिलदुखानुषङ्‌गनित्यसुखमयब्रह्मज्ञानपरत्वं भेदप्रपञ्चविलयनद्वारेण तथाहि-सर्वत्रैवाम्नाये क्कचित्कस्यचिद्भेदस्य प्रविलयो गम्यते-यथा ’स्वर्गकामो यजेत’ इति शरीरात्मभावप्रलिय। इह खल्वापाततो

देहातिरिक्त आमु।्‌मिकफलोपभोगसमर्थोऽधिकारी गम्यते। तत्राधिकारस्योक्तेन क्रमेण निराकरणादसतोऽपि प्रतीयमानस्य विचारासहस्योपायतामात्रेणावस्थानादनेन वाक्येन देहात्मभावप्रवीलयस्तत्परेण क्रियते। ’गोदोहनेन पशुकामस्य प्रणयेत्‌’ इत्यत्राप्यापाततोऽधिकृताधिकारवगमादधिकारिभेदप्रविलय। निषेधवाक्यानि च साक्षादेव प्रवृत्तिनिषेधेन विधिवाक्यानि चान्यायि ’सांग्रहण्या यजेत ग्रामकाम’ इत्यादीना न सांग्रहण्यादिप्रवृत्तिपारण्यपि तूपायान्तरोपदेशेन संवादिदृष्टोपायप्रतिषेधार्थानि। यथा विषं भुङ्‌क्षव मास्य गृहे भुङ्‌क्ष्वेति। तथाच रागाद्यक्षिप्तप्रवृत्तिषेधेन शास्त्रस्य शास्त्रत्वमप्युपपद्यते। रागनिबन्धनां तूपायोपदेशद्वारेण प्रवृत्तिमनुजानतो रागसंबर्धनादशास्त्रत्वप्रसङ्‌ग। तन्निषेधेन तु ब्रह्मणि प्रणिधानमादधच्छास्त्रं शास्त्र भवेत्‌। तस्मात्क४मफलसंबन्धस्याप्रामाणिकत्वादनादिविचित्राविद्यासहकारिण ईश्वरादेव कर्मानपेक्षाद्विचित्रफलोत्पत्तिरित। कथं तर्हि विधि किमत्र कथं प्रवर्तनामात्रत्वाद्विधेस्तस्य चाधिकारमन्तरेणाप्युपपत्ते। नहि यो य प्रवर्तयति स सर्वोऽधिकृतमपेक्षते। पवनादे प्रवर्तकस्य तदनपेक्षत्वादितिशङ्‌कामपाचिकीर्षराह- तत्र च विधिश्रुतेर्विषयभावोपगमाद्याग स्वर्गस्योत्पादक इति गम्यते। अन्यथा ह्यननुष्ठातृको याग आपद्येत। अयमभिसंधि-उपदेशो हि विधि। यथोक्तम्‌-’तस्य ज्ञानमुपदेश’ इति। उपदेशश्च नियोज्यप्रयोजने कर्मणि लोकशास्त्रयो प्रसिद्ध। तद्यथारोग्यकामो जीर्णे भुञ्जीत। एष सुपन्था गच्छतु भवाननेनेति। न त्वज्ञादिरिव नियोक्तृप्रयोजनस्तत्राभिप्रायस्य प्रवर्तकत्वात्‌, तस्य चापौरुषेयेऽसंभवात्‌। अस्य चोपदेशस्य नियोज्यप्रयोजनव्यापारविषयत्वमनुष्ठात्रपेक्षितानुकूलव्यापारगोचरत्वमस्माभिरूपपादितं न्यायकणिकायाम्‌। तथाच ’स्वर्गकामो यजेत’ इत्यादिषु स्वर्गकामादे समीहितोपाया गम्यन्ते यागादय। इतरथा तु न साधयितारमनुगच्छेयु। तदुक्तमृषिणा-’असाधकं तु तादर्थ्यात्‌’ इति। अनुष्ठात्रपेक्षितोपायतारहितप्रवर्तनामात्रार्थत्वे यजेतेत्यादीनामसाधकं कर्म यागादि स्यात्‌। साधयितारं नाधिगच्छेदित्यर्थ। न चैते साक्षाद्भावनाभाव्या अपि कर्त्रपेक्षितसाधनताविध्युपहितमर्यादा भावनोद्देश्या भवितुमर्हन्ति, येन पुंसामनुपकारका सन्तो नाधिकारभाजो भवेयु। दुखत्वेन कर्मणां चेतनसमाहानास्पदत्वात्‌। स्वर्गादीनां तु भावनापूर्वरूपकामनोपधानाच्च।

प्रीत्यात्मकत्वाच्च। नामपदाभिधेयानामपि पुरुषविशेषणानामपि भावनोद्देश्यतालक्षणभाव्यत्वप्रतीते। फलार्थप्रवृत्तभावनाभाव्यत्वलक्षणेन च यागादिसाध्यत्वेन फलार्थप्रवृत्तभावनाभाव्यत्वरूपस्य फलसाध्यत्वस्य समप्रधानत्वाभावेनैकवाक्यसमवायसंभवात्‌, भावनाभाव्यत्वमात्रस्य च यागादिसाध्यत्वस्य करणेऽप्यविरोधात्‌। अन्यथा सर्वत्र तदुच्छेदात्‌। परश्वादेरपि छिदादिषु तथाभावात्‌। फलस्य साक्षाद्भावनाव्याप्यत्वविरहिणोऽपि तदुद्देश्यतया सर्वत्र व्यापितया व्यवस्थानात्स्वर्गसाधने यागादौ स्वर्गकामादेरधिकार इति सिद्धम्‌। न चाप्राप्तार्थविषया सांग्रहण्यादियागविधय परिसंख्यायका नियामका वा भवितुमर्हन्ति। न चाधिकाराभावे देहात्मप्रविलयो वाधिकारिभेदप्रविलयो वा शक्य उपपादयितुम्‌। आपातत प्रतिभाने चास्य तत्परत्वमेव नार्थायातपरत्वम्‌। स्वरसत प्रतीयमानेऽर्थे वाक्यस्य तादर्थ्ये संभवति न संपातायातपरत्वमुचितम्‌। न चैतावता शास्त्रव्याघात। तस्य स्वर्गाद्युपायाशनेऽपि शास्त्रत्वोपपत्ते। पुरुषश्रेयोऽभिधायकत्वं हि शास्त्रत्वम्‌। सरागवीतरागपुरुषश्रेयोऽभिधायकत्वेन सर्वपारिषदतया न तत्त्वव्याघात। तस्माद्विधिविषयभावोपगमाद्याग

स्वर्गस्योत्पादक इति सिद्धम्‌। कर्मणो वा काचिदवस्थेति। कर्मणोऽवान्तरव्यापार। एतदुक्तं भवति-कर्मणो हि फलं प्रति यत्साधनत्वं श्रुतं, तन्निर्वाहयितुं तस्यैवावान्तरव्यापारो भवति। नच व्यापारवति सत्येव व्यापारो नासतीति युक्तम्‌। असत्स्वप्याग्नेयादिषु तदुपत्त्यपूर्वाणां परमापूर्वे जनयितव्ये तदवान्तरव्यापारत्वात्‌। असत्यपि च तैलपानकर्मणि तेन पुष्टौ कर्तव्यायामन्तरा तैलपरिणामभेदानां तदवान्तरव्यापारत्वात्‌। तस्मात्कर्मकार्यमपूर्वे कर्मणा फले कर्तव्ये तदवान्तरव्यापार इति युक्तम्‌। यदा पुन फलोपजननान्यथानुपपत्त्या किंचित्कल्प्यते तदा फलस्य वा पूर्वावस्था। अविचित्रस्य कारणस्येति। यदीश्वरादेव केवलादिति शेष। कर्मभिर्वा शुभाशुभै कार्यद्वैधोत्पादे रागादिमत्त्वप्रसङ्‌ग इत्याशय।।४०।।

३.२.८.४१.

पूर्वं तु बादरायणो हेतुव्यपदेशात्‌। दृष्टानुसारिणी हि कल्पना युक्ता नान्यथा। नहि जातु मृत्पिण्डदण्डादय

कुम्भकाराद्यनधिष्ठिता कुम्भाद्यारम्भाय विभववन्तो दृष्टा। नच

विद्युत्पवनादिभिरप्रयत्नपूर्वैर्व्यभिचार, तेषामपि कल्पनास्पदतया व्यभिचारनिदर्शनत्वानुपपत्ते। तस्मादचेतनं कर्म वापूर्वे वा न चेतनानधिष्ठितं स्वतन्त्रं स्वकार्ये प्रवर्तितुमुत्सहते नच चैतन्यमात्रं कर्मस्वरूपसामान्यविनियोगादिविशेषविज्ञानशून्यमुपयुज्यते, येन तद्रहितक्षेत्रज्ञमात्राधिष्ठानेन सिद्धसाध्यत्वमुद्भाव्येत। तस्मात्तत्तत्प्रासादाट्टालगोपुरतोरणाद्युपजननिदर्शनसहस्रै सुपरिनिश्चितं यथा चेतनाधिष्ठानादचेतनानां कार्यारम्भकत्वमिति तथा चैतन्यं देवताया असति बाधके श्रुतिस्मृतीतिहासपुराणप्रसिद्धं न शक्यं प्रतिषेध्धुमित्यपि स्पष्टं निरटङ्‌िक देवताधिकरणे। लौकिकश्चेश्वरो दानपरिचरणप्रणामञ्जलिकरणस्तुतिमयीभिरतिश्रद्धागर्भाभिर्भक्तिभिराराधित प्रसन्न स्वानुरूपमाराधकाय फलं प्रयच्छति विरोधतश्चापक्रियाभिर्विरोधकायाहितामित्यपि सुप्रसिद्धम्‌। तदिह केवलं कर्म वाऽपूर्वं वा चेतनानधिष्ठितमचेतनं फलं प्रसूत इति दृष्टविरुद्धम्‌। यथा विनष्टं कर्म न फलं प्रसूत इति कल्प्यते दृष्टविरोधादेवमिहापीति। तथा देवपूजाच्मको यागो देवतां नप्रसादयन्‌ फलं प्रसूत इत्यपि दृष्टविरुद्धम्‌। नहि राजपूजात्मकमाराधनं राजानमप्रसाद्य फलाय कल्पते। तस्माद्दृष्टानुगुण्याय यागादिभिरपि देवताप्रसत्तिरुत्पाद्यते। तथाच देवताप्रसादादेव स्थायिन फलोत्पत्तेरुपपत्ते कृतमपूर्वेण। एवमशुभेनापि कर्मणा देवताविरोधनं श्रुतिस्मृतिप्रसिद्धम्‌। तत स्थायिनोऽनिष्टफलप्रसव। नच शुभाशुभकारिणां तदनुरूपं फलं प्रसुवाना देवता द्वेषपक्षपातवतीति युज्यते। नहि राजा साधुकारिणमनुगृह्णन्निगृह्णन्‌ वा पापकारिणं भवति द्विष्टो रक्तो वा तद्वदलौकिकोऽपीश्वर। यथा च परमापूर्वे कर्तव्ये उत्पत्त्यपूर्वाणामङ्‌गापूर्वाणां चोपयोग। एवं प्रधानाराधनेऽङ्‌गाराधनानामुत्पत्त्याराधनानां चोपयोग। स्वाम्याराधन इव तदमात्यतत्प्रणयिजनाराधनानामिति सर्वे समानमन्यत्राभिनिवेशात्‌। तस्माद्दृष्टाविरोधेन देवताराधनात्‌ फलं न त्वपूर्वात्कर्मणो वा केवलाद्विरोधतो हेतुव्यपदेशश्च श्रौत स्मार्तश्च व्याख्यात। ये पुनरन्तर्यिमिव्यापाराया फलोत्पादनाया नित्यत्वं सर्वसाधारणत्वमिति मन्यमाना भाष्यकारीयमधिकरणं दूषविभागे भामत्यां तृतीयस्याध्यायस्य द्वितीय पाद।।२।।

।।इति तृतीयाध्यायस्य तत्त्वम्पदार्थपरिशोधनाख्यो द्वितीय पाद।।

तृतीयाध्याये तृतीय पाद।

३.३.१.१.

सर्ववेदान्तप्रत्ययं चोदनाद्यविशेषात्‌। पूर्वेण संगतिमाह- व्याख्यातं विज्ञेयस्य ब्रह्मण इति। निरूपाधिब्रह्मतत्त्वगोचरं विज्ञानं मन्वान आक्षिपति- ननु विज्ञेयं ब्रह्मेति। सावयवस्य ह्यवयवानां भेदात्तदवयवविशिष्टब्रह्मगोचराणि विज्ञानानि गोचरभेदाद्भिद्येरन्नित्यवयवा ब्रह्मणो निराकृता पूर्वापरादीत्यनेन। नच नानास्वभावं ब्रह्म यत स्वभावभेदाद्भिन्नानि ज्ञानानीत्युक्तम्‌- एकरसमिति। धनं कठिनम्‌। नन्वेकमप्यनेकरूपं लोके दृष्टं, यथा सोमशर्मैकोऽप्याचार्यो मायुलपिता पुत्रो भ्राता भर्ता जामाता द्विजोत्तम इत्यनेकरूप इत्यत उक्तम्‌- एकरूपत्वाच्च। एकस्मिन्‌ गोचरे संभवन्ति बहूनि विज्ञानानि न

त्वनेकाकारणीत्युक्तम्‌- अनेकरूपाणि। रूपमाकार। समाधत्ते- उच्यते-सगुणेति। तत्तद्गुणोपाधानब्रह्मविषया उपासना प्राणादिविषयाश्च दृष्टादृष्टकमुक्तिफला विषयभेदाद्भिद्यन्त इत्यर्थ। तत उपपन्नो विमर्श इत्याह- तेष्वेषा चिन्ता। पूर्वपक्षं गृह्णाति- तत्रेति। नाम्नस्तावदिति। अस्ति ’अथैष ज्योति-एतेन सहस्रदक्षिणेन यजेत’ इति। तत्र संशय-किं यजेतेति संनिहितज्योतिष्टोमानुवादेन सहस्रदक्षिणालक्षणगुणविधानम्‌, उतैतद्गुणविशिष्टकर्मान्तरविधानमिति। किं तावत्‌ प्राप्तम्‌, ज्योतिष्टोमस्य प्रक्रान्तत्वाद्यजेतेति तदनुवादाज्ज्योतिरिति प्रातिपदिकमात्रं पठित्वा एतेनेत्यनुकृष्य कर्मसामानाधिकरण्येन कर्मनामव्यवस्थापनात्‌, कर्मणश्चानुवाद्यत्वेन तत्तन्त्रस्य नाम्नोऽपि तथैव व्यवस्थापनात्‌, ज्योतिशब्दस्य ’वसन्ते वसन्ते ज्योतिषा’ इति च ज्योतिष्टोमे योगदर्शनात्‌ नामैकदेशेन च

नामोपलक्षणस्य लोकसिद्धत्वाद्भीमसेनोपलक्षणभीमपदवत्‌, अथशब्दस्य चानन्तर्यार्थस्यासंबन्धित्वेऽनुपपत्ते, गुणविशिष्टकर्मान्तरविधेश्च गुणमात्रविधानस्य लाघवात्‌, द्वादशशतदक्षिणायाश्चोत्पत्त्यशिष्टतया समशिष्टतया सहस्रदक्षिणया सह विकल्पोपपत्ते, प्रकृतस्यैव ज्योतिष्टोमस्य सहस्रदक्षिणालक्षणगुणविधानार्थमयमनुवादो न तु कर्मान्तरमिति प्राप्तम्‌। एवं प्राप्त उच्यते-भवेत्पूर्वस्मिन्‌ गुणविधिर्यदि तदेव प्रकरणं स्यात्‌। विच्छिन्नं तु तत्‌। तथाहि संनिधावपि पूर्वासंबद्धार्थं संज्ञान्तरं

प्रतीयमानम्‌ ’अन्यायश्चानेकार्थत्वम्‌’ इति न्यायादुत्सर्गतोऽर्थान्तरार्थत्वात्पूर्वबुद्धिं व्यवच्छिनत्त्यपूर्वबुद्धिं च प्रसूत इति लोकसिद्धम्‌। न जातु देहि देवदत्ताय गामथ देवाय वाजिनमिति देवशब्दाद्देवदत्तं वाजिभाजमवस्यन्ति लौकिका। तथा चोपरिष्टात्‌ ’यजेत’ इति श्रूयमाणमसंबद्धार्थपदव्यवायात्तत्कर्मबुद्धिमनादधत्‌ तत्र गुणविधानमात्रासमर्थं कर्मान्तरमेव विधत्ते। न चैकत्रानुपपत्त्या लक्षणया ज्योतिशब्दो ज्योतिष्टोमे प्रवृत्त इत्यसत्यामनुपपत्तौ लाक्षणिको युक्त। नहि गाङ्‌गायां घोष इत्यत्र गाङ्‌गापदं लाक्षणिकमिति मीनो गाङ्‌गायामित्यत्रापि लाक्षणिकं भवति। भेदेऽपि च प्रथमं संज्ञान्तरेणोल्लिखिते यजिशब्दसामानाधिकरण्यं कर्मनामधेयतामात्रतामावहति नतु संज्ञान्तरोपजनितां भेदधियमपनेतुमुत्सहते। तथा चाथशब्दोऽधिकारार्थ प्रकरणान्तरतामवद्योतयति। एषशब्दश्चाधिक्रियमाणपरामर्शक इति सोऽयं संज्ञान्तराद्भेद इति। भवतु संज्ञान्तरात्कर्मभेद प्रस्तुते तु किमायातमित्यत आह- अस्ति चात्र वेदान्तान्तरविहितेष्विति। यथैव काठकादिसमाख्या ग्रन्थे प्रयुज्यन्त एवं ज्ञानेऽपि लौकिका। न चास्ति विशेषो यतो ग्रन्थे मुख्याविज्ञाने गौणी भवेत्‌। प्रणयनं च ग्रन्थज्ञानयोरभिन्नं प्रवृत्तिनिमित्तम्‌। तस्माज्ज्ञानस्यापि वाचिका समाख्या। तथाच यदा ज्योतिष्टोमसंनिधौ श्रूयमाणं समाख्यान्तरं तत्प्रतिकमपि कर्मणो भेदकं तदा कैव कथा शाखान्तरीये विप्रकृष्टतमेऽतत्प्रतीकभूतसमाख्यान्तराभिधेये ज्ञात इति। तथा रूपभेदोऽपि कर्मभेदस्य प्रतिपादक प्रसिद्धो यथा ’वैश्वदेव्यामिक्षा वाजिभ्यो वाजिनम्‌’ इत्येवमादिषु। इदमाम्नयते-’तप्ते पयसि दध्यानयति सा वैश्वदेव्यामिक्षा’ इति। अत्र हि द्रव्यदेवतासंबन्धानुमितो यागो विधीयते। तदनन्तचरं चदमाम्नायते-’वाजिभ्यो वाजिनम्‌’ इति। अत्रेदं संदिह्यते-किं पूर्वास्मिन्नेव कर्मणि वाजिनं गुणो विधीयते उत कर्मान्तरं द्रव्यदेवतान्तरविशिष्टमपूर्वं विधीयत इति। किं तावत्‌ प्राप्तम्‌, द्रव्यदेवतान्तरविशिष्टकर्मान्तरविधौ विधिगौरवप्रसङ्‌गात्‌ कर्मान्तरापूर्वान्तरकल्पनागौरवप्रसङ्‌गाच्च न कर्मान्तरविधानमपि तु पूर्वस्मिन्नेव कर्मणि वाजिनद्रव्यविधि। न चोत्पत्तिशिष्टमिक्षागुणावरोधात्तत्र वाजिनमलब्धावकाशं कर्मान्तरं गोचरयतीति युक्तम्‌।

उभयोरपि वाक्ययो समसमयप्रवृत्तेरामिक्षावाजिनयोरुत्पत्तौ समं शिष्यमाणत्वेन नामिक्षाया शिष्टत्वम्‌। तत्कथमनयावरुद्धं कर्म न वाजिनं निविशेत्‌। न च वैश्वदेवीत्यत्र श्रौत आमिक्षासंबन्धो विश्वेषां देवानां येन वाजिनसंबन्धाद्वाक्यगम्याद्बलवान्भवेदुभयोरपि पदान्तरापेक्षप्रतीतितया वाक्यगम्यत्वाविशेषात्‌। नो खलु वैश्वदेवीत्युक्ते आमिक्षापदानपेक्षामामिक्षामध्यवस्याम। अस्तु वा श्रौतत्वं तथापि वाजिभ्य इति पदं वाजमन्नमामिक्षा तदेषामस्तीति व्युत्पत्त्या तत्संबन्धिनो विश्वान्देवानुपलक्षयति। यद्यपि विश्वदेवशब्दाद्वाजिपदं भिन्नं, येन च शब्देन चोदना तेनैवोद्देशे देवतात्वं न शब्दान्तरेणान्यथार्थैकत्वेन सूर्यादित्यपदयो सूर्यादित्यचर्वोरेकदैवत्यप्रसङ्‌गात्‌, तथापि वाजिन्नितीने सर्वनामार्थे स्मरणात्‌ संनिहितस्य च सर्वनामार्थत्वात्‌, विश्वेषां देवानां च विश्वदेवापदेन संनिधापनात्तत्पदपुरसरा एवैते वाजिपदेनोपस्थाप्या न तु सूर्यादित्यपदवत्स्वतन्त्रा। तथाच तदुपलक्षणार्थं वाजिपदं विश्वदेवोपहितामेव देवतामुपलक्षयतीति न शब्दान्तराद्देवताभेद। ततश्चामिक्षासंबन्धोपजीवनेन विश्वेभ्यो

वाजिनं विधीयमानं नामिक्षया बाध्यते किंतु तया सह समुच्चीयत इति न कर्मान्तरमपि तु वाक्याभ्यां द्रव्ययुक्तमेकं कर्म विधीयत इति प्राप्त उच्यते-स्यादेतदेवं यदि वैश्वदेवीति तद्धितश्रुत्यामिक्षा नोच्येत। तद्धितस्य त्वस्येति सर्वनामार्थे स्मरणात्‌ संनिहितस्य च विशेष्यस्य सर्वनामार्थत्वात्तत्रैव तद्धितस्यापि वृत्तिर्नतु विश्वेषु देवेषषु। न तत्संबन्धे, नापि तत्संबन्धिमात्रे। नन्वेवं सति कस्माद्वैश्वदेवीशब्दमात्रादेव नामिक्षां प्रतीम किमिति चामिक्षापदमपेक्षामहे। तद्धितान्तस्य पदस्याभिधानापर्यवसानान्न प्रतीमस्तत्पर्यवसानाय चापेक्षमहे। अवसिताभिधानं हि पदं समर्थमर्थधियमाधातुम्‌। इदं तु संनिहितविशेषाभिधायि तत्संनिधिमपेक्षमाणं संनिधापकमामिक्षापदमपेक्षत इति कुत आमिक्षापदानपेक्ष आमिक्षाप्रत्ययप्रसङ्‌ग। कुतो वा तत्रानपेक्षा। अतश्च सत्यामपि पदान्तरापेक्षायां यत्पदं पदान्तरापेक्षमभिधत्ते

तत्प्रमाणभूतप्रथमभाविपदावगम्यत्वाच्छ्रौतं बलीयश्च। यत्तु पर्यवसिताभिधानपदाभिहितपदार्थवगमगम्यं तत्तच्चरमप्रतीतिवाक्यगम्यं दुर्बलं चेति तद्धितश्रुत्यवगतामिक्षालक्षणगुणावरोधात्पूर्वकर्मासंयोगि वाजिनद्रव्यं ससंबन्धि पूर्वस्माद्भिनत्ति वाजिपदं कथंचिद्यौगिकं सापेक्षावृत्ति विश्वदेवशब्दां देवतां वैश्वदेवीपदादामिक्षाद्रव्यं प्रत्युपसर्जनीभूतामवगतामुपलक्षयिष्यति। प्रकृतं हि सर्वनामपदगोचर। प्रधानं च प्रकृतमुच्यते नोपसर्जनम्‌। प्रामाणिके च विधिकल्पनागौरवे अभ्युपेतव्ये एव प्रमाणस्य तत्त्वविषयत्वात्‌। तस्माद्यथेह पूर्वकर्मासंभविनो गुणात्कर्मभेद एवमिहापि पञ्चाग्निविद्याया षडग्निविद्या भिन्ना, एवं प्राणसंवादेषूनाधिकभावेन विद्याबेद इति। तथा धर्मविशेषोऽपि कर्मभेदस्य प्रतिपादक इति। तथाहि-कारीरिवाक्यान्यधीयानास्तैत्तिरीया भूमौ भोजनमाचरन्ति नाचरन्त्यन्ये। तथाग्निमधीयाना

केचिदुपाध्यायस्योदकुम्भमाहरन्ति नाहरन्त्यन्ये। तथाश्वमेधधीयाना केचिदश्वस्य घासमानयन्ति नानयन्त्यन्ये। केचित्त्यन्ये। केचित्त्वाचरन्त्यन्यमेव धर्मम्‌। नच तान्येव कर्माणि भूमिभोजनादिजनितमुपकारमाकाङ्‌क्षन्ति नाकाङ्‌क्षन्ति चेति युज्यते। अतोऽवगम्यते भिन्नानि तासु शाखासु कर्माणीति। अस्तु प्रस्तुते किमायातमित्यत आह- अस्ति चात्रेति। अन्येषां शाखिनां नास्तीति शेष। एवं पुनरुक्त्यादयोऽपीति। ’ समिधो यजति’ इत्यादिषु पञ्चकृत्वोऽभ्यस्तो यजतिशब्द। तत्र किमेका कर्मभावना किंवा पञ्चैवेति। किं तावत्प्राप्तं, धात्वर्थानुबन्धभेदेन शब्दान्तराधिकरणे भावनाभेदाभिधानाद्धात्वर्थस्य च धातुभेदमन्तरेण भेदानुपपत्ते ’समिधो यजति’ इति प्रथमभाविना वाक्येन विहिता कर्मभावना विपरीवर्तमानोपरितनैर्वाक्यरनूद्यते। नच प्रयोजनाभावादननुवाद प्रमाणसिद्धस्याप्रयोजनस्याननुयोज्यत्वात्‌। कर्मभावनाभेदे चानेकापूर्वकल्पनाप्रसङ्‌गादेकापूर्ववान्तरव्यापारमेकं कर्मेति प्राप्तम्‌। एवं प्राप्त उच्यते-परस्परानपेक्षाणि हि समिदादिवाक्यानीति। सर्वाण्येव प्राथम्यार्हण्यपि युगपदध्ययनानुपपत्ते क्रमेणाधीतानीति। न त्वयमेषां प्रयोजक क्रम। परस्परापेक्षाणामेकवाक्यत्वे हि प्रयोजक स्यात्‌। तेन प्राथम्याभावात्‌ प्राप्तमित्येव नास्तीति कस्य कोऽनुवाद। कथंचिद्वपरिवृत्तिमात्रस्यौत्सर्गिकाप्रवृत्तप्रवर्तनालक्षणविधित्वापवादसामर्थ्याभावात्‌। गुणश्रवणे हि गुणविशिष्टकर्मविधाने विधिगौरवभिया गुणमात्रविधानलाघवाय कर्मानुवादपेक्षायां विपरिवृत्तेरुपकार। यथा ’दध्ना जुहेति’ इति दधिविधिपरे वाक्ये विपरिवृत्त्यपेक्षायाम्‌ ’अग्निहोत्रं जुहेति’ इति विहितस्य होमस्य विपरीवर्तमानस्यानुवाद। न चात्र गुणाद्भेद, समिदादिपदानां कर्मनामधेयानां गुणवचनत्वाभावात्‌।

अगृह्यमाणविशेषतया च किंवचनविहितकिंकर्मानुवादेन कस्य गुणविधित्वमिति न विनिगम्यते। न चापूर्वा नाम ज्योतिरादिवद्विधानसंबन्धं प्रथममवगतं, यत पूर्वबुद्धिविच्छेदेन विधीयमानं क४म पूर्वस्मात्संज्ञातो व्यवच्छिन्द्यात्‌। किंतु प्रथमत एव कर्मसामानाधिकरण्येनावगता समिदादयस्तद्वशात्कर्मनामधेयतां प्रतिपद्यमाना आख्यातस्यानुवादत्वेऽनुवादा विधित्वे विधयो न तु स्वातन्त््रयेण कस्यचिदीशते। तस्मात्‌ स्वरससिद्धाप्राप्तकर्मविधिपरत्वात्कर्मण्ययमभ्यासो भावनानुबन्धभूतानि भिन्दानो भावनां भिनत्ति यथा तथा शाखान्तरविहिता अपि विद्या शाखान्तरविहिताभ्यो विद्याभ्योऽभ्यासो भेत्स्यतीति। अशक्तेश्च। नह्येक पुरुष सर्ववेदान्तप्रत्ययात्मिकामुपासनामुपसंहर्तुं शक्नोति सर्ववेदान्ताध्ययनासामर्थ्यादनधीतार्थोपसंहारेऽध्ययनविधानवैयर्थ्यप्रसङ्‌गात्‌। प्रतिशाखं भेदे तूपासनानां नायं दोष। समाप्तिभेदाच्च। केषांचित्‌ शाखिनामोङ्‌कारसार्वात्म्यकथने समाप्ति। केषांचिदन्यत्र।

तस्मादप्युपासनाभेद। अन्यार्थदर्शनादपि भेद। तथाहि-’नैतदचीर्ण्व्रातोऽधीते’ इति अचीर्ण्व्रातस्याध्ययनाभावदर्शनादुपासनाभाव। क्कचिदचीर्ण्व्रातस्याध्ययनदर्शनादुपासनावगम्यते। तस्मादुपासनाभेद इति। अत्र सिद्धान्तमाह- सर्ववेदान्तप्रत्ययं चेदनाद्यविशेषात्‌। तद्व्याचष्टे- सर्ववेदान्तप्रत्ययानि सर्ववेदान्तप्रमाणानि विज्ञानानि तस्मिंस्तस्मिन्‌ वेदान्ते तानि तान्येव भवितुमर्हन्ति। यान्येकस्मिन्‌ वेदान्ते तान्येव वेदान्तान्तरेष्वपीत्यर्थ। चोदनाद्यविशेषात्‌। आदिशब्देन संयोगरूपाख्या संगृह्यन्ते। अत्र च चोद्यत इति चोदना पुरुषप्रयत्न। स हि पुरुषस्य व्यापार। तत्र खल्वयं होमादिधात्वर्थाविच्छिन्ने प्रवर्तते। तस्य देवतोद्देशेन त्यागस्यासेचनादिकस्यावच्छेद्य पुरुषप्रयत्न स एव शाखान्तरे यथैवमिहापि प्राणज्येष्ठत्वश्रेष्ठत्ववेदनविषय पुरुषप्रयत्न स एव शाखान्तरेष्वपीति। एवं फलसंयोगोऽपि ज्येष्ठश्रेष्ठभवनलक्षण स एव। रूपमपि तदेव। यथा

यागस्य यदेकस्यां शाखायां द्रव्यदेवतारूपं तदेव शाखान्तरेष्वपीति। एवं वेदनस्यापि यदेकत्र प्राणज्येष्ठत्वश्रेष्ठत्वरूपं विषयस्तच्छाखान्तरेष्वपीति।।१।।

३.३.१.२.

कंचिद्विशेषमिति। युक्तं यदग्नीषोमीयस्योत्पन्नस्य पश्चादेकादशकपालत्वादिसंबन्धेऽप्यभेद इति। यथोत्पन्नस्य तस्य सर्वत्र प्रत्यभिज्ञायमानत्वादिह त्वग्निषूत्वपत्तिगत एव गुणभेद इति कथं वैश्वदेवीवन्न भेदक इति विशेष। तमिमं विशेषमभिप्रेत्याशङ्‌कते सूत्रकार- भेदान्नेति चेदिति। परिहार सूत्रावयव- न एकस्यामपीति। पञ्चैव सांपादिका अग्नयो वाजसनेयिनामपि छान्दोग्यानामिव विधीयन्ते। षष्ठस्त्वग्नि संपद्व्यतिरेकायानूद्यते न तु विधीयते। वैश्वदेव्यां तूत्पत्तौ गुणो विधीयत इति भवतु भेद। अथवा छान्दोग्यानामपि षष्ठोऽग्नि पठ्यत एव। अथवा भवतु वाजसनेयिनां षष्ठाग्निविधानं मा च भूच्छान्दोग्यानां तथापि पञ्चत्वसंख्याया अविधानान्नोत्पत्तिशिष्टत्वं संख्याया किंतूत्पन्नेष्वग्निषु प्रचयशिष्टा संख्यानूद्यते सांपादिकानग्नीनवच्छेतुं, तेन येषामुत्पत्तिस्तेषां प्रत्यभिज्ञानात्‌। अप्रत्यभिज्ञायमानायाश्च संख्याया

अनुवाद्यत्वेनानुत्पत्तेर्विधीयमानस्य चाधिकस्य षोडशिग्रहणवद्विकल्पसंभवान्न शाखान्तरे ज्ञानभेद। उत्पत्तिशिष्टत्वेऽसिद्धे प्राणसंवादादयोऽपि प्राणसंवादादयोऽपि भवन्ति प्रत्यभिज्ञानादभिन्नास्तासु तासु शाखास्विति।।२।।

३.३.१.३.

स्वाध्यायस्य तथात्वेन हि समाचारेऽधिकाराच्च सववच्च तन्नियम। यैराथर्वणिकग्रन्थोपाया विद्या वेदितव्यां तेषामेव शिर्व्रोातपूर्वाध्ययनप्राप्तग्रन्थबोधिता फलं प्रयच्छति नान्यथा। अन्येषां तु छान्दोग्यादीनां सैव विद्या चीर्णशिर्व्रोातानां फलदेत्याथर्वणग्रन्थाध्ययनसंबन्धादवगम्यते। तत्संबन्धश्च वेद्व्रातेनेति ’नैतदचीर्ण्व्रातोऽधीते’ इति समाम्नानादवगम्यते। ’तेषामेवैतां ब्रह्मविद्यां वदेत’ इति विद्यासंयोगेऽप्येतामिति प्रकृतपरामर्शिना सर्वनाम्नाऽध्यायनसंबन्धाविरोधादाथर्छविहितैव विद्योच्यत इति। सवा होमा सप्त सौर्यादय शतौदनान्ता शतौदनान्ता आथर्वणिकानां त एकस्मिन्नेवार्थर्वणिकेऽग्नौ क्रियन्ते न त्रेतायाम्‌।।३।।

३.३.१.४.

विद्यैकत्वं दर्शयति च। भूयोभूयो विद्यैकत्वस्य वेददर्शनाद्यत्रापि सगुणब्रह्मविद्यानां न साक्षाद्वेद

एकत्वमाह तासामपि तत्प्रायपठितानां तद्विधानां प्रायदर्शनादेकत्वमेव। तथाह्यग्र्यप्राये लिखितं दृष्ट्वा भवेदयमग्र्य इति बुद्धिरिति। यच्च काठकादिसमाख्ययोपासनाभेद इति तदयुक्तम्‌। एता हि पौरुषेय्य समाख्या काटकादिप्रवचनयोगात्तासां शाखानां न तूपासनानाम्‌। नह्येता काठादिभि प्रोक्ता नच कठाद्यनुष्ठानमासामितरानुष्ठानेभ्यो विशेष्यते। नच काठप्रोक्तानिमित्तमात्रेण ग्रन्थे प्रवृत्तौ तद्योगाच्च कथंचिल्लक्षणयोपासनासु प्रवृत्तौ संभवन्त्यामुपासनाभिधानामप्यासां शक्यं कल्पयितुम्‌। नच तद्भेदाभेदौ ज्ञानभेदाभेदप्रयोजकौ, मा भूद्यथास्वमासामभेदाज्ज्ञानानामेकशाखागतानामैक्यम्‌। कठादिपुरुषप्रवचननिमित्ताश्चैता समाख्या कठादिभ्य प्राक्‌ नासन्निति तन्निबन्धनो ज्ञानभेदो नासीदिदानीं चास्तीति दुर्घटमापद्येत। तस्मान्न समाख्यातो भेद। अभ्यासोऽपि नात्र भेदक। युक्तं यदेकशाखागतो यजत्यभ्यास समिदादीनां भेदक इति। तत्र हि विधित्वमौत्सर्गिकमज्ञातज्ञापनमप्रवृत्तप्रवर्तनं च कुप्येयाताम्‌ ’शाखान्तरे त्वध्येतृपुरुषभेदादेकत्वेऽपि

नौत्स्रगिकविधित्वव्याकोप इति। अशक्तिरपि न भेदहेतु स्वाध्यायोऽध्येतव्य इति स्वशाखायामध्ययननियम। ततश्च शाखान्तरपरीयानर्थानन्येभ्यस्तद्विद्येभ्योऽधिगम्योपसंहरिष्यति। समाप्तिश्चैकस्मिन्नपि तत्संबन्धिनि समाप्ते तस्य व्यपदिश्यते। यथाध्वर्यवे कर्मणि ज्योतिष्टोमस्य समाप्ति व्यपदिशन्ति-’ज्योतिष्टोम समाप्त’ इति तस्मात्समाप्तिभेदोऽपि न साधनमुपासनाभेदस्य। तदेवमसति बाधके चोदनाद्यविशेषात्सर्ववेदान्तप्रत्ययानि कर्माणि तानि तान्येवेति सिद्धम्‌।।४।।

३.३.२.५.

कंचिद्विशेषमाशङ्‌क्य पूर्वतन्त्रप्रसाधितम्‌। वक्ष्यमाणार्थसिद्ध्यर्थमर्थमाह रस सूत्रकृत्‌।। चिन्ताप्रयोजनप्रदर्शनार्थं सूत्रम्‌- उपसंहारोऽर्थाभेदाद्विधिशेषवत्समाने च। अत्रैदमाशङ्‌कते-भवतु

सर्वशाखाप्रत्ययमेकं विज्ञानं तथापि शाखान्तरोक्तानां तदङ्‌गान्तराणां न शाखान्तरोक्ते तस्मिन्नुपसंहारो भवितुमर्हति। तस्यैकस्य कर्मणो यावन्मात्रमङ्‌गजातमेकस्यां शाखायां विहितं ताव्नमात्रेणैवोपकारसिद्धेरधिकानपेक्षणात्‌। अपेक्षणे चाधिकमपि तत्र विधीयते। नच विहितम्‌। तस्माद्यथा नैमित्तिकं कर्म सकलाङ्‌गवद्विहितमपि अशक्तौ यावच्छक्यमङ्‌गमनुष्ठातुं तावन्मात्रजन्येनोपकारेणौपकृतं भवत्येवमिहाप्यङ्‌गान्तराविधानादेव भविष्यतीति। एवं प्राप्त उच्यते-सर्वत्रैकत्वे कर्मण स्थिते गृहमेधीयन्यायेन नोपकारावच्छेदो युज्यते। नहि तदेव कर्म सत्तदङ्‌गमपेक्षते नापेक्षते चेति युज्यते। नैमित्तिके तु निमित्तानुरोधादवश्यकर्तव्ये सर्वाङ्‌गोपसंहारस्य सदातनत्वासंभवादुपकारावच्छेद कल्प्यते। प्राकृतोपकारपिण्डे चोदकप्राप्ते आज्यभागविधानाद्गृहमेधीयेऽप्युपकारावच्छेद स्यात्‌। इह तु शाखान्तरे कतिपयाङ्‌गविधानं तानि विधत्ते नेतराणि परिसंचष्टे। नच तदुपकारपिण्डे चोदकप्राप्ते आज्यभगवत्तन्मात्रविधानम्‌। तस्मात्तत्त्वेन कर्मणां सर्वाङ्‌गसङ्‌गम औत्सर्गिकोऽसति बलवति बाधके नापवदितुं युक्त इति।।५।।

३.३.३.६.

अन्यथात्वं शब्दादिति चेन्नाविशेषात्‌। द्वया द्विप्रकारा प्राजापत्या देवाश्चासुराश्च। तत कानीयसा एव देवा ज्यायसा असुरा। शास्त्रजन्यया सात्त्विक्या बुद्ध्या संपन्ना देवा। ते हि दीव्यन्त इति देवा। शास्त्रयुक्त्यपरिकल्पितमतयस्तामसवृत्तिप्रधाना असुरा असुभि प्राणैरनिन्द्रियैरगृहीतैस्तेषु तेषु विषयेषु रमन्त इत्यसुरा अतएव ते ज्यायांस। यतोऽमी तत्त्वज्ञानवन्त कानीयसास्तु देवा। अज्ञानपूर्वकत्वात्तत्त्वज्ञानस्य। प्राणस्य प्रजापते

सात्त्विकवृत्त्युद्भवस्तामसवृत्त्यभिभव कदाचित्‌। कदाचित्तामसवृत्त्युद्भवोऽभिभवश्च सात्त्विक्या वृत्तै। सेयं स्पर्धा। ते ह देवा ऊचु, हन्त असुरान्‌ यज्ञ उद्गीथेनात्ययाम असुरान्‌ जयामास्मिन्नाभिचारिके यज्ञ उद्गीथलक्षणसामभक्त्युपलक्षितेनोद्गात्रेण कर्मणोति। ते ह वाचमूचुरित्यादिना संदर्भेण वाक्प्राणचक्षुश्रोत्रमनसामासुरपाप्मविद्धतया निन्दित्वा अथ हेममासन्यमास्ये ऊवमासन्यं मुखान्तर्बिलस्थं मुख्यं प्राणं प्राणाभिमानवतीं देवतामूचुस्त्वं न उद्गायेति। तथेत्यभ्युपगम्य तेभ्य एव प्राण उदगायत्‌ तेऽसुरा विदुरनेन प्राणेनोद्गात्रा नोऽस्मान्‌ देवा अत्येष्यन्तीति। तमभिद्रुत्य पाप्मनाऽविध्यन्नसुरा यथाश्मानमृत्वा प्राप्य मृत्त्वाल्लोष्टो वा विध्वंसत एवं विध्वंसमाना विष्वञ्चोऽसुरा विनेशु। तदेतत्‌ संक्षिप्याह- वाजसनेयक इति। तथा छान्दोग्येऽप्येतदुक्तमित्याह- तथा छान्दोग्येऽपीति। विषयं दर्शयित्वा विमृशति- तत्र संशय इति। पूर्वपक्षं

गृह्णाति- विद्यैकत्वमिति। पूर्वपक्षमाक्षिपति- ननु न युक्तमिति। एकत्रोद्गातृत्वेनोच्यते प्राण एकत्र चोद्गानत्वेन क्रियाकर्त्रोश्च स्फुटो भेद इत्यर्थ। समाधत्ते- नैष दोष इति। बहुतररूपप्रत्यभिज्ञा नादप्रत्यभिज्ञायमानं किंचिल्लक्षणया नेतव्यम्‌। न केवलं शाखान्तरे, एकस्यामपि शाखायां दृष्टमेतन्न च तत्र विद्याभेद इत्याह- वाजसनेत्यकेऽपि चेति। बहुतररूपप्रत्यभिज्ञानानुग्रहाय चोमित्यनेनापि उद्गीथावयवेन उद्गीथ एव लक्षणीय इति पूर्वपक्ष।।६।।

३.३.३.७.

न वा प्रकरणभेदात्परोवरीयस्त्वादिवत्‌। बहुतरप्रत्यभिज्ञानेऽपि उपक्रमभेदात्तनुरोधेन चोपसंहारवर्णनादेकस्मिन्वाक्ये तस्यैव चोद्गीथस्य पुनझपुन संकीर्तनाल्लक्षणायां च छान्दोग्ये वाजसनेयके प्रमाणाभावाद्विद्याभेद इति राद्धान्त। ऊँकारस्योपास्यत्वं प्रस्तुत्य रसतमादिगुणोपव्याख्यानमोङ्‌कारस्य।

तथाहि-भूतपृथिव्योषधिपुरुषवागृक्साम्नां पूर्वस्योत्तरमुत्तरं रसतया सारतयोक्तम्‌। तेषां सर्वेषां रसतम ऊँकार उक्तश्छान्दोग्ये। नच विवक्षितार्थभेद इति। एकत्रोद्गीथोद्गातारावुपास्यत्वेन विवक्षितावेकत्र तदवयव ऊँकार इति। तथा ह्यभ्युदयवाक्ये इति। एवं हि श्रूयते-’विवा एतं प्रजया पशुभिरर्धयति वर्धयत्यस्य भ्रातृव्यं यस्य हविर्निरुप्तं पुरस्ताच्चन्द्रमा अभ्युदेति स त्रेधा तण्डुलान्विभजेद्ये मध्यमा स्युस्तानग्नये दात्रे पुरोडाशमष्टाकपालं निर्वपेद्ये स्थिविष्ठास्तानिन्द्राय प्रदात्रे दधंश्चरुं ये क्षोदिष्ठास्तान्‌ विष्णवे शिपिविष्टाय श्रृते चरुम्‌’ इति। तत्र संदेह-किं कालाराधे यागान्तरमिदं चोद्यत उत तेष्वेव कर्मसु प्रकृतेषु कालापराधे निमित्ते देवतापनय इति। एष तावदत्र विषय-अमावास्यायामेव दर्शकर्मार्थं वेदिक्रियाग्निप्रणयनक्रिया ्व्रातादिश्च यजमानसंस्कार। दध्यर्थश्च दोह। प्रतिपदि च दर्शकर्मप्रवृत्तिरित्यनुष्ठानक्रमस्तात्त्विक। यस्य तु यजमानस्य

कुतश्चिद्भमनिबन्धनाच्चतुर्दश्यामेवामावास्याबुद्धौ प्रवृत्तप्रयोगस्य चन्द्रमा अभ्युदीयते तत्रेदं श्रूयते-’यस्य हविर्निरुप्तम्‌’ इति। तेन यजमानेनाभ्युदितेनामावास्यायामेव निमित्ताधिकारं परिसमाप्य पुरस्तदहरेव वेद्युद्धरणादिकर्म कृत्वा प्रतिपदि दर्श प्रवर्तयितव्य। तत्राभअयुदये किं नैमित्तिकमिदं कर्मान्तरं दर्शाच्चोद्यत उत तस्मिन्नेव दर्शकर्मणि पूर्वदेवतापनयनेन देवनान्तरं विधीयत इति। तत्र हविर्भागमात्रश्रवणाच्चरुविधानसामर्थ्याच्च कर्मान्तरम्‌। यदि हि पूर्वदेवताभ्यो हवींषि विभजेदिति श्रूयते ततस्तान्येव हवींषि देवतान्तरेण युज्यमानानि न कर्मान्तरं गमयितुमर्हन्ति किंतु प्रकृतमेव कर्म तद्धविष्कमपनीतपूर्तदेवताकं देवतान्तरयुक्तं स्यात्‌। अत्र पुनस्त्रेधा तण्डुलान्‌ विभजेदिति हविष एव मध्यमादिक्रमेण विभागश्रवणादनपनीता हविषि पूर्वदेवता इति पूर्वदवतावरुद्धे हविषि देवतान्तरमलब्धावकाशं श्रूयमाणं कर्मान्तरमेव गोचरयेत्‌। अपिच प्राप्ते पूर्वस्मिन्‌ कर्मणि दध्नस्तण्डुलानां चेन्द्रादिदेवता संबन्धश्च विधातव्य। चरुत्वं चात्र विहितं नास्तीति तदपिव विधातव्यम्‌। तथा प्राप्ते कर्मण्यनेकगुणविधानाद्वाक्यं भिद्येत। कर्मान्तरं त्वपूर्वं शक्यमेकेनैव प्रयत्नेनानेकगुणविशिष्टं विधातुमिति निमित्ते कर्मान्तरमेव विधीयते। दर्शस्तु लुप्यते कालापराधादिति प्राप्त उच्यते-न कर्मान्तरम्‌। पूर्वदवतातो हविषो विभागपूर्वं निमित्ते देवतान्तरविधानात्‌। चर्वर्थस्य चार्थप्राप्ते। भवेदेतदेवं यदा त्रेधा तण्डुलान्‌ विभजेदिति तण्डुलानां त्रेधा विभागविधानपरमेतद्वाक्यं स्यादपि तु वाक्यान्तरप्राप्तं तण्डुलानां त्रेधात्वमनूद्य विभजेदित्येतावद्विधत्ते तत्र वाक्यान्यपनीते पूर्ववत्‌ देवतासंबन्धे हविषस्तस्मिन्नेव कर्मण्यप्रत्यूहं देवतान्तरसंबन्धं विधातुं शक्नुवन्ति। तथाच द्रव्यमुखेन प्रकृतमुखप्रत्यभिज्ञानात्‌ देवतान्तरसंबन्धेऽपि न कर्मान्तरकल्पनाभवितुमर्हति। ततश्च समाप्तेऽपि नैमित्तिकाधिकारसिद्ध्यर्थं तान्येव पुन कर्माण्यनुष्ठेयानि। नच दधनि चरुमिति चरुसप्तम्यर्थयोर्विधानं तयोरप्यर्थप्राप्तत्वात्‌। प्रकृते हि कर्मणि तण्डुलपेषणप्रथनं पुरोडाशपाकादि दधिपयसी च प्राप्तानि तत्राभ्युदयनिमित्ते दधियुक्तानां पयोयुक्तानां च तण्डुलानां विभजेदिति वाक्येन पूर्वदेवतापनयं कृत्वा ये मध्यमा इत्यादिभिर्वाक्यैर्देवतान्तरसंबन्ध कृत। नच प्रभूतधिपय

संसक्तैरल्पैस्तण्डुलै पुरोडाशक्रिया संभवति। इति पुरोडाशनिवृत्तौ तदर्थस्य प्रथनस्यापि निवृत्तिरनिवृत्तस्तु पाकोऽपवादाभावात्तथा चार्थप्राप्तश्चोद्यते। भवतु वा अनेकवाक्यकल्पनम्‌। प्रकृताधिकारावगमबलादस्यापि न्याय्यत्वादिति। तस्मात्तदेवेदं कर्म न तु कर्मान्तरमिति सिद्धम्‌। पशुकामवाक्ये त्वपूर्वकर्मविधिरभ्युदयवाक्यसारूप्येऽपि। ’य पशुकाम स्यात्सोऽमावास्यामिष्ट्वा

वत्सानपाकुर्याद्ये स्थविष्ठास्तानग्नये सनिमतेऽष्ठाकपालं निर्वपेद्ये मध्यमास्तान्‌ विष्णवे शिपिविष्टाय श्रृते चरुं ये क्षोदिष्ठास्तनिन्द्राय प्रदात्रे दधंश्चरुम्‌’ इति। अत्र हि अमावास्यामिष्ट्वेति समाप्ते यागे पशुकामेष्टिविधानं नात्र पूर्वस्य कर्मणोऽननुवृत्तेर्यागान्तरविधिरिति युक्तम्‌। परोवरीयस्त्वादिवत्‌। यथोद्गीथोपासनासाम्येऽपि आदित्यगतहिरण्यश्मक्षुत्वादिगुणविशिष्टोद्गीथोपासनात परोवरीयस्त्वगुणविशिष्टोद्गीथोपासना भिन्ना तद्वदिदमपीति। परस्मात्‌ परो वराच्च वरीयानिति परोवरीयानुद्गीथ परमात्मरूप संपन्न। अत एव अनन्त। परमात्मदृष्टिमुद्गीथे भवयितुम्‌ ’आकाशो ह्येवैभ्यो भूतेभ्यो ज्यायान्‌’ इत्याकाशशब्देन परमात्मानं निर्दिशति।।७।।

३.३.३.८.

संज्ञातश्चेत्तदुक्तमस्ति तु तदपि। स्फुटतरे मेदावगमे संज्ञैकत्वं नाभेदसाधनमतिप्रसङ्‌गपातात्‌। अपिच

श्रुत्यक्षरालोचनयां भेदप्रत्ययोऽन्तरङ्‌गश्चानपेक्षश्च। संज्ञैकत्वं तु श्रुतिबाह्यतया बहिरङ्‌गं च पौरुषेयतया सापेक्षं च। तस्मादुर्बलं नामेदसाधनायालमिति।।८।।

३.३.४.९.

व्याप्तेश्च समञ्जसम्‌। अध्यासो नामेति। गौणी बुद्धिरध्यास। यथा माणवकेऽनिवृत्तायामेव माणवकबुद्धिव्यापदेशवृत्तौ सिंहबुद्धिव्यपदेशवृत्ति सिंहो माणवक इति, एवं प्रतिमायां वासुदेवबुद्धिर्नाम्नि च ब्रह्मबुद्धिस्तथोङ्‌काग उद्गीथबुद्धिव्यपदेशाविति। अपवादैकत्वविशेषणानि चोक्तानि। एकार्थेऽ

पि च शब्दद्वयप्रयोगो दृश्यते। यथा वैश्वदेव्यामिक्षा विज्ञानमानन्दम्‌। व्याख्यायां च पर्यायाणमपि सहप्रयोगो यथा सिन्धुर करी पिक कोकिल इति। विमृश्यानध्यवसायलक्षणं पक्षं गृह्णाति- तत्रान्यतम इति।

सिद्धान्तमाह-इदमुच्यते- व्याप्तेश्च। प्रत्यनुवाकं प्रत्यृचमुपक्रमे च समाप्तौ चोकार सर्दवेदव्यापीति किंगतोऽयमोंकारस्तत्तदाप्यादिगुणविशिष्टस्तस्मै तस्मै कामावाप्त्यादिफलायोपास्यत्वेनाधिक्रियत इत्यपेक्षायामुद्गीथपदेनेति विशिष्यते। उद्गीथपदेनोकाराद्यवयवघटितसामभक्तिभेदाभिधायिना समुदायस्यावयवभावानुपपत्तेस्तत्संबन्धवयव ऊँकारो लक्ष्यते, न पुनरोंकारेणावयविन उद्गीथस्य लक्षणा। ऊँकारस्यैवोपरिष्टात्तु तत्तद्गुणविशिष्टस्य तत्तत्फलविशिष्टस्य चोपव्याख्यास्यमानत्वात्‌। दृष्टश्च समुदायशब्दोऽवयवे लक्षणया यथा ग्रामो दग्ध पटो दग्ध इति तदेकदेशदाहे। अध्यासे तु लक्षणा फलकल्पना च। तथाहि आप्त्यादिगुणकप्रणवोपासनादिदमुद्गीथतोपासनं प्रणवस्यान्यत्‌। नचात्राप्यादि उपासनेष्विव फलं श्रूयते। तस्मात्‌ कल्पनीयम्‌। उद्गीथसंबन्धिप्रणवोपासनाधिकारपरे वाक्ये नायं दोष। अपिच गौण्या वृत्तेर्लक्षणावृत्तिर्बलीयसी लाघवात्‌। लक्षणाया हि लक्षणीयपरत्वं पदस्य तस्यैव वाक्यार्थान्तर्भावात्‌। यथा गाङ्‌गायां घोष इति लक्ष्यमाणस्य तीरस्य वाक्यार्थेऽन्तर्भावोऽधिकरणतया। गौर्वाहीक इत्यत्र तु गोसंबन्धितीष्ठन्मूत्रपुरीषादिलक्षणया न तत्परत्वं गोशब्दस्य। अपितु तत्कक्षाध्यवसिततद्गुणयुक्तवाहीकपरत्वमिति गौण्या वृत्तेर्दुर्बलत्वं तदिदमुक्तं-लक्षणायामपि त्विति। गौण्यपि वृत्तिर्लक्षणावयवत्वाल्लक्षणोक्ता। यद्यपि वैश्वदेवीपदमामिक्षायां प्रवर्तते तथाप्यर्थमेद स्फुटतर। आमिक्षापदं हि रूपेणामिक्षायां प्रवर्तते। वैश्वदेवीपदं तु तस्यामेव विश्वदेवविशिष्टायाम्‌। एवं हि विज्ञानान्दयोरपि स्फुटतर प्रवृत्तिनिमित्तभेद सत्यपि ब्रह्मण्यैकार्थ्ये। नच व्याख्यानमुभयोरपि प्रसिद्धार्थत्वाद्भिन्नार्थत्वाच्च। शेषमतिरोहितार्थम्‌।।९।।

३.३.५.१०.

सर्वाभेदादन्यत्रेति। एवंशब्दस्य सन्निहितप्रकारभेदपरामर्शार्थत्वात्साक्षाच्छब्दोपस्थापितस्य च संनिधानाच्छाखान्तरगतस्य चानुक्रमतया(?) संनिधानाभावान्न कौषीतकिप्राणसंवादवाक्ये प्राणस्य वसिष्ठत्वादिभिर्गुणैरुपास्यत्वमपि तु ज्येष्ठत्रेष्ठत्वमात्रेणेति पूर्व पक्ष। सिद्धान्तस्तु-सत्यं संनिहितं परामृशति एवंकारो न तु शब्दोपात्तमात्रं संनिहितम्‌। किंतु यच्छब्दाभिहितार्थनान्तरीयकतया प्राप्तं तदपि हि बुद्धौ संनिहितं संनिहितमेव। यथा ’यस्य पर्णमयी जुहूर्भवति’ इत्यव्यभिचारितक्रतुसमन्वयया जुह्वोपस्थापित क्रतु। तस्मादुपास्यफलप्रत्यभिज्ञानात्तदव्यभिचारिण प्रकारभेदस्येहानुक्तस्यापि बुद्धौ संनिधानात्प्रकृतपरामर्शिनैवंकारेण परामर्शो युक्त इति सिद्धं कौषीतकिब्राह्मणगतेन

तावदेवंकारेण शक्यते पराम्रष्टुम्‌। तथाप्यभ्युपेत्यापि ब्रूम

इत्याशयवता भाष्यकृतोक्तम्‌- तथापि तस्मिन्नेव विज्ञाने वाजसनेयिब्राह्मणगतेनेति। श्रुतहानिरिति। केवलस्य श्रुतस्य हानिरितरसहितस्य चाक्षुतस्य कल्पना न चेत्यर्थ। अतिरोहितमन्यत्‌।।१०।।

३.३.६.११.

आनन्दादय प्रधानस्य। गुणवदुपासनाविधानस्य वास्तवगुणव्याख्यानाद्विवेकार्थमिदमधिकरणम्‌। यथैकस्य ब्रह्मण। संयद्वामत्वादय सत्यकामादयश्च गुणा न संकीर्येरन्‌। एवामानन्दविज्ञानत्वादयो विभुत्वनित्यत्वादिभिर्गुणै प्रदेशान्तरोक्तैर्न संकीर्येरन्‌। तत्संकरे वा संयद्वामत्वादयोऽपि सत्यकामादिभि संकीर्येरन्‌। नहि ब्रह्मणो धर्मिण सत्त्वे कश्चिद्विशेष इति पूर्व पक्ष। राद्धान्तस्तु वास्तवविधेययोर्वस्तुधर्मतया चानुष्ठेयतया चाव्यवस्थाव्यवस्थे व्यवतिष्ठेते। वस्तुधर्मो हि यावद्वस्तु व्यवतिष्ठते। नासावेकत्रोक्तेऽन्यत्रानुक्तो नास्तीति शक्यं वक्तुम्‌। विधेयस्तु पुरुषप्रयत्नतन्त्र पुरुषप्रयत्नश्च यत्र यावद्गुणविशिष्टे ब्रह्मणि चोदित स

तावत्येवावतिष्ठते नाविहितमपि गुणं चोतरीकर्तुमर्हति। तस्य विधितन्त्रत्वाद्विधेश्च व्यवस्थानात्‌। तस्मादानन्दविज्ञानादयो ब्रह्मतत्त्वात्मतयोक्ता यत्र यत्र ब्रह्म श्रूयते तत्र तत्रानुक्ता अपि लभ्यन्ते। संयद्वामादयश्चोपासनाप्रयत्नविधिविषया यथाविध्यवतिष्ठन्ते न तु यथावस्त्विति सिद्धम्‌। प्रियशिरस्त्वादीनां तूपास्यत्वमारोप्य न्यायो दर्शित। तस्य (?) तु संयद्वामादिरुक्त। मोदनमात्रं मोद। प्रमोद प्रकृष्टो मोदस्ताविमौ परस्परापेक्षावुपचयापचयौ।।११।।

३.३.६.१२.

।।१२।।

३.३.६.१३.

।।१३।।

३.३.७.१४.

आध्यानाय प्रयोजनाभावात्‌। इन्द्रियेभ्य परा ह्यर्था इति। किमत्र सर्वेषामेवार्थादीनां परत्वं प्रतिपादयिषितम्‌, आहो पुरुषस्यैव तत्प्रतिपादनार्थं चेतरेषां परत्वप्रतिपादनम्‌। तत्र प्रत्येकमर्थादिपरत्वप्रतिपादनश्रुते श्रूयमाणतत्तत्परत्वे च संभवति न तत्तदतिकर्मे सर्वेषामेकपरत्वाध्यवसानं न्याट्यम्‌। न च प्रयोजनाभावादसंभव। सर्वेषामेव प्रत्येकं परत्वाभिधानस्याध्यानप्रयोजनत्वात्‌। तत्तदाध्यानानां च प्रयोजनवत्त्वस्मृते। तथाहि स्मृति- ’दश मन्वन्तराणीह तिष्ठन्तीन्द्रियचिन्तका। भौतिकास्तु शतं पूर्णं सहस्रं त्वाभिमानिका।। बौद्धा दश सहस्राणि तिष्ठन्ति विगतज्वरा। पूर्णं शतसहस्रं तु तिष्ठन्त्यन्यक्तचिन्तका। पुरुषं निर्गुणं प्राप्य कालसंख्या न विद्यते।’ इति। प्रामाणिकस्य वाक्यभेदस्याभ्युपेयत्वात्‌ प्रत्येकं तेषामर्थादीनां परत्वपराण्येतानि वाक्यानीति प्राप्तय उच्यते-इन्द्रियेभ्य परा ह्यर्था इत्येष तावत्संदर्भो वस्तुतत्त्वप्रतिपादनपर प्रतीयते नाध्यानविधिपर। तदश्रुते। तदत्र यत्प्रत्यस्य साक्षात्प्रयोजनवत्त्वं दृश्यते तत्प्रत्ययपरत्वं सर्वेषाम्‌। दृष्टं च विष्णो परमपदज्ञानस्य निखिलानर्थसंसारकारणाविद्योपशम। तत्त्वज्ञानोदयस्य विपर्यासोपशमलक्षणत्वेत तत्र तत्र दर्शनात्‌। अर्थादिपरत्वप्रत्ययस्य तु न दृष्टमस्ति प्रयोजनम्‌। नच दृष्टे संभवति अदृष्टकल्पना न्याट्या। नच परमपुरुषार्थहेतुपरत्वे संभवति अवान्तरपुरुषार्थतोचिता। तस्माद्दृष्टप्रयोजनवत्त्वात्‌, पुरुषपरत्वप्रतुपादनार्थोऽयं संदर्भ इति गम्यते। किंचादरादप्ययमेवास्यार्थ इत्याह- अपिच परप्रतिषेधेनेति। नन्वत्राध्यानविधिर्नास्ति तत्कथमुच्यते आध्यानायेत्यत आह- आध्यानायेति ।।१४।।

३.३.७.१५.

आत्मशब्दाच्च। अनधिगतार्थप्रतिपादनस्वभावत्वाप्रमाणानां विशेषतश्चागमस्य, पुरुषशब्दवाच्यस्य चात्मन स्वयं श्रुत्यैव दुरधिगमत्वावधारणाद्वस्तुतश्च दुरधिगमत्वादर्थादीनां च सुगमत्वात्तत्परत्वमेवार्थादिपरत्वाभिधानस्येत्यर्थ। श्रुतेराशयातिश इवाशयातिशय। तत्तात्पर्यतेति यावत्‌। किंच श्रुत्यन्तरापेक्षिताभिधानादप्येवमेव। अर्थादिपरत्वे तु स्वरूपेण विवक्षिते नापेक्षितं श्रुतिराचष्टे इत्याह- अपिच सोऽध्वन पारमाप्नोतीति ।।१५।।

३.३.८.१६.

आत्मगृहीतिरितरवदुत्तरात्‌। श्रुतिस्मृत्योर्हि लोकसृष्टि परमेश्वराधिष्ठिता परमेश्वरहिरण्यगर्भकर्तृकोपलब्धा सेयमिह महाभूतसर्गमनभिधाय प्राथमिकी लोकसृष्टिरुपलभ्यमानावान्तरेश्वरकार्या प्रागुत्पत्तेरात्मैकत्वावधारणं

चावान्तरेश्वरसंबन्धितया गमयति। पारमेश्वरसर्गस्य महाभूताकाशादित्वादस्य च तद्वैपरीत्यात्‌। अस्ति हि तस्यैवैकस्य विकारान्तरापेक्षयाग्नत्वमस्ति चेक्षणम्‌। अपि चैतस्मिन्नैतरेयके पूर्वस्मिन्प्रकरणे प्रजापतिकर्तृकैव लोकसृष्टिरुक्ता। तदनुसारादप्येतदेव विज्ञायते। अपिच ताभ्यो गामानयदित्यादयश्च व्यवहार श्रुत्योक्ता विशेषवत्स्वात्मपरमात्मषु प्रसिद्धा। ततोऽप्यवान्तरेश्वर एव विज्ञायते। आत्मशब्दप्रयोगश्चात्रापि दृष्टस्तस्मादपरात्माभिलापोऽयमिति प्राप्त उच्यति-परमात्मनो गृहीतिरिह यथा इतरेषु सृष्टिश्रवणेषु ’एतस्मादात्मन आकाश संभूत’ इत्यादिषु। तस्मादुत्तरात्स ऐक्षतेतीक्षणपूर्वकस्रष्टृत्वश्रवणादात्मेत्यवधारणाच्च। एतदभिसंहितम्‌-मुख्यं तावत्‌

सर्गात्प्राक्केवलत्वमात्मपदत्वं स्रष्टृत्वं च परमेश्वरस्यात्र भवत। तदसत्यामनुपपत्तौ नान्यत्र व्याख्यातुमुचितम्‌। नच महाभूतसृष्ट्यनभिधानेन लोकसृष्ट्यभिधानमनुपपत्तिबीजम्‌। आकाशपूर्विकायां वस्तुतो ब्रह्मण सृष्टौ यथा क्कचित्तेजपूर्वकसृष्ट्यभिधानं न विरुध्यते ’एतस्मादात्मन आकाश संभूत’ इति दर्शनात्‌। आकाशं वायुं सृष्ट्वेति हि तत्र पूरयितव्यमेवहापि महाभूतानि सृष्ट्वेति कल्पनीयम्‌। सर्वशाखाप्रत्ययत्वेन ज्ञानस्य श्रुतिसिद्व्यर्थमश्रुतोपलब्धौ यत्नवता भवितव्यं न पुन श्रुते महाभूतादित्वे सर्गस्य शैथिल्यमादरणीयम्‌। अपिच स्वाध्यायविध्यधीनग्रहणो वेदराशिरध्ययनविध्यापादितप्रयोजनवदर्थमभिदधानो यथा यथा प्रयोजनाधिक्यमाप्नोति तथा तथानुमन्यतेतराम्‌। यथा चास्य ब्रह्मगोचरत्वे परमपुरुषार्थौपयिकत्वं नैवमन्यगोचरत्वे। तदिदमुक्तम्‌- योऽप्ययं व्यापारविशेषानुगम इति। नच लोकसर्गोऽपि हिरण्यगर्भव्यापारोऽपि तु तदनुप्रविष्टस्य परमात्मन इत्यत्रैवोक्तम्‌।

तस्मादात्मैवाग्न इत्युपक्रमात्तद्व्यापारेण चेक्षणेन मध्ये परामर्शादुपरिष्टाच्च भेदजातं महाभूतै सहानुकम्य ब्रह्मप्रतिष्ठत्वेन ब्रह्मण उपसंहाराद्ब्रह्माभिलापत्वमेवास्येति निश्चीयते। यत्र तु पुरुषविधादिश्रवणं तस्य भवेत्त्वन्यपरत्वं गत्यन्तराभावादिति सर्वमवदातम्‌। अपर कल्प। सदुपक्रमस्य संदर्भस्यात्मोपक्रमस्य च किमैकार्थ्यमाहोस्विदर्थभेद। तत्र सच्छब्दस्याविशेषेणात्मनि चानात्मनि च प्रवृत्तेर्नात्मार्थत्वं किंतु समस्तवस्त्वनुगतसत्तासामान्यार्थत्वं तथा चोपक्रमभेदाद्भिन्नार्थत्वम्‌। स आत्मा तत्त्वमसीति चोपसंहार उपक्रमानुरोधेन संपत्त्यर्थतया व्याख्येय। तद्धि सत्सामान्यं परमात्मतया संपादनीयम्‌। तद्विज्ञानेन च सर्वविज्ञानं महासामान्यस्य सत्ताया समस्तवस्तुविस्तारव्यापित्वादित्येवं प्राप्त उच्यते-आत्मगृहीतिर्वाजसनेयिनामिव छान्दोग्यानामप्युत्तरात्म आत्मा तत्त्वमसीति तादात्म्योपदेशात्‌। अस्तु तावदात्मव्यातिरिक्तस्य प्रपञ्चस्य सदसत्त्वाभ्यामनिर्वाच्यतया न सत्त्वं सत्त्वं त्वात्मधातोरेव तत्त्वेन निर्वाच्यत्वात्तस्मादात्मैव सन्निति। अभ्युपेत्याह। सच्छब्दस्य सत्तासामान्याभिधायित्वात्प्रतिव्यक्ति च तस्य प्रवृत्तेरात्मनि चान्यत्र च सच्छब्दप्रवृत्ते संशये सत्युपसंहारानुरोधेन सदेवेत्यात्मन्येवावस्थाप्यते। नीतार्थोपक्रमानुरोधेन ह्युपसंहारवर्णना न पुन संदिग्धार्थेनोपक्रमेणोपसंहारो वर्णनीय। अपिच संपत्तौ फलं कल्पनीयम्‌। नच सामान्यमात्रे ज्ञाते विशेषज्ञानसंभव। न खल्वाकाराद्वृक्षे ज्ञाते शिंशपादयस्तद्विशेषा ज्ञाता भवन्ति। तदेवमवधारणादि सर्वमनात्मार्थत्वे स्यादनुपपन्नमिति छान्दोग्यस्यात्मार्थत्वेमेवेति सिद्धम्‌। अत्र च पूर्वस्मिन्‌ पूर्वपक्षे हिरण्यगर्भोपासना सिद्धान्ते तु ब्रह्मभावनेति।।१६।।

३.३.८.१७.

।।१७।।

३.३.९.१८.

कार्याख्यानादपूर्वम्‌। विषयमाह- छान्दोगा वाजसनेयिनश्चेति। अननं प्राणनं अन प्राण तं प्राणमनग्नं कुर्वन्त। अनग्नताचिन्तनमिति। मन्यन्त इति मननं ज्ञानं तद्व्यानपर्यन्तमिति चिन्तनमुक्तम्‌। संशयमाह- तत्किमिति। खुररवमात्रेणापातत उभयविधानपक्षं गृहीत्वा मध्यमं पक्षमालम्बते पूर्वपक्षी- अथवाचनमेवेति। यद्येवमनग्नतासंकीर्तनस्य किं प्रयोजनमित्यत आह- तस्यैव तु स्तुत्यर्थमिति।

अयमभिसन्धि-यद्यपि स्मार्तं प्रायत्यार्थमाचमनमस्ति तथापि प्राणोपासनप्रकरणेऽविधानात्तदङ्‌गत्वेनाप्राप्तमिति विधानमर्थवद्भवति, अनृतवदनप्रतिषेध इव स्मार्ते ज्योतिष्टोमप्रकरणे समाम्नातो नानृतं वदेदिति प्रतिषेधो ज्योतिष्टोमाङ्‌गतयार्थवानिति। राद्धान्तनमाह- एवं प्राप्त इति। चोदयति- नन्वियं श्रुतिरिति। परिहरति- नेति। तुल्यार्थयोर्मूलमूलिभावो नातुल्यार्थयोरित्यर्थ। अभिप्रायस्थं पूर्वपक्षबीजं निराकरोति- न चेयं श्रुतिरिति। क्रत्वर्थपुरुषार्थयोरनृतवदनप्रतिषेधयोर्युक्तमपौनरुक्तम्‌। इह तु स्मार्तमाचमनं सकलकर्माङ्‌गतया विहितं प्राणोपासनाङ्‌गमपीति व्यापकेन स्मार्तेनाचमनविधिना पुनरुक्तत्वादनर्थकम्‌। नच स्मार्तस्यानेन पौनरुक्यं तस्य च व्यापकत्वादेतस्य च

प्रतिनियविषयत्वादिति। मध्यमं पक्षमपाकृत्य प्रथमपक्षमपाकरोति- अत एव च नोभयविधानम्‌। युक्त्यन्तरमाह- उभयविधाने चेति। उपसंहरति- तस्मात्प्राप्तमेवेति। न चायमनग्नतावाद इति। स्तोतव्याभावे स्तुतिर्नोपपद्यत इत्यर्थ। अपिच मानान्तरप्राप्तेनाप्राप्तं विधेयं स्तूयेत। न

चानग्नतासंकल्पोऽन्यत प्राप्तो यत स्तावको भवेत्‌। न चाचमनमन्यतोऽप्राप्तं येन विधेयं सत्स्तूयेतेत्याह- स्वयं चानग्नतासंकल्पस्येति। अपि चैकस्य कर्मण एकार्थतैवेत्युचितं तस्य बलवत्प्रमाणवशादनन्यगतित्वे सत्यनेकार्थता कल्प्यते। संकल्पे तु कर्मान्तरे विधीयमाने नायं दोष इत्याह- न चैवं सत्येकस्याचमनस्येति। अपिच दृष्टिचोदनासाहच४याद्दृष्टिचोदनैव न्याट्या न चाचमनचोदनेत्याह- अपिच यदिदं किंचेति। यथा हि श्वादिमर्यादस्यान्नस्यात्तुमशक्यत्वादन्नदृष्टिश्चोद्यते एवमिहाप्यपां परिधानासंभवाद्दृष्टिरेव चोद्यत इत्यन्नदृष्टिविधिसाहचर्याद्गम्यते। अशब्दत्वं च यद्यपि दृष्ट्यभ्यवहारयोस्तुल्यं तथापि दृष्टि शाब्ददृश्यनान्तरीयकतया साक्षाच्छब्देन क्रियमाणोपलभ्यते। अभ्यवहारस्त्वध्याहरणीय कथंचिद्योग्यतामात्रेणेति विशेष। किंच छान्दोग्यानां वाजसनेयिनां चाचमने प्रायेणाचामन्तीति वर्तमानापदेश एवं यत्रापि विधिविभक्तिस्तत्रापि जर्तिलयवाग्ववा वा जुहुयादितिवद्विधित्वमविवक्षितम्‌। मन्यन्त इति त्वत्प्राप्तार्थत्वात्समिधो

यजतीत्यादिवद्विधिरेवेत्याह-अपिचाचामन्तीति। शेषमतिरोहितार्थम्‌।।१८।।

३.३.१०.१९.

समान एवं चाभेदात्‌। इहाभ्यासाधिकरणन्यायेन पूर्व पक्ष। द्वयोर्विद्याविध्योरेकशाखागतयोरगृह्ममाणविशेषतया कस्य कोऽनुवाद इति विनिश्चयाभावादज्ञातज्ञापनाप्रवृत्तप्रवर्तनारूपस्य च विधित्वस्य स्वरससिद्धेरुभयत्रोपसनाभेद। नच गुणान्तरविधानायैकत्रानुवाद उभयत्रापि गुणान्तरविधानोपलब्धेर्विनिगमनाहेत्वभावात्समानगुणानभिधानप्रसङ्‌गाच्च। तस्मात्समिधो यजतीत्यादिवदभ्यासादुपासनाभेद इति प्राप्त उच्यते-ऐककर्म्यमेकत्वेन प्रत्यभिज्ञानात्‌। न चागृह्यमाणविशेषता। तत्र भूयांसो गुणा यस्य कर्मणो विधीयन्ते तत्र तस्य प्रधानस्य विधिरितरत्र तु तदनुवादेन कतिपयगुणविधि। यथा यत्र छत्रचामरपताकाहास्तिकाश्चीयशक्तिकयाष्टीकधानुष्ककार्पाणिकप्रासिकपदातिप्रचयस्तत्रास्ति राजेति गम्यते न तु कतिपयगजवाजिपदातिभाजि तदमात्ये, तथेहापि। न चैकत्र विहितानां गुणानामितरत्रोक्तिरन्रथिका प्रत्यभिज्ञानदार्ढ्यार्थत्वात्‌। अस्तु वास्मिन्नित्यानुवादो नह्यनुवादानामवश्यं सर्वत्र प्रयोजनवत्त्वम्‌। अनुवादमात्रस्यापि तत्र तत्रोपलब्धे। तस्मात्तदेव बृहदारण्यकेऽप्युपासनं तद्गुणेनोपसंहारादिति सिद्धम्‌।।१९।।

३.३.११.२०.

संबन्धादेवमन्यत्रापि। यद्येकस्यामपि शाखायां तत्त्वेन प्रत्यभिज्ञानादुपासनस्य तत्र विहितानां धर्माणां संकर। तथा सति सत्यस्यैकसस्याबेदान्मण्डलद्वयवर्तिन उपनिषदोरपि संकरप्रसङ्‌गात्‌। तस्येति च प्रकृतपरामर्शित्वाद्भेद। सत्यस्य च प्रधानस्य प्रकृतत्वादधिदैवमित्यस्य विशेषणतयोपसर्जनत्वेनाप्रस्तुत्वात्प्रस्तुतस्य च सत्यस्याभेदात्पूर्ववद्गुणसंकर।।२०।।

३.३.११.२१.

इति प्राप्त उच्यते- न वा विशेषात्‌। सत्यं यत्र स्वरूपमात्रसंबन्धो धर्माणां श्रूयते तत्रैवं स्वरूपस्य प्रत्यभिज्ञायमानत्वात्तन्मात्रसंबन्धित्वाच्च धर्माणाम्‌। यत्र तु सविशेषणं प्रधानमवगम्यते तत्र सविशेषणस्यैव तस्य धर्माभिसंबन्धो न निर्विशेषणस्य नाट्यन्यविशेषणसहितस्य। नहि दण्डिनं पुरुषमानयेत्युक्ते दम्डरहित

कमण्डलुमानानीयते। तस्मादधिदैवं सत्यस्योपनिषदुक्ता न तस्यैवाध्यात्मं भवितुमर्हति। यथा चाचार्यस्य गच्छतोऽनुगमनं विहितं न तिष्ठतो भवति, तस्मान्नोपनिषदो संकर किंतु व्यवस्थिति। तदिदमुक्तं-स्वरूपानपायादिति।।२१।।

३.३.११.२२.

दर्शयति च। अतिदेशादप्येवमेव तत्त्वे हि नातिदेश स्यादिति।।२२।।

३.३.१२.२३.

संभृतिद्युव्याप्त्यपि चात। ’ब्रह्मज्येष्ठा वीर्या संभृतानि ब्रह्माग्ने ज्येष्ठं दिवमाततान। ब्रह्म भूतानां प्रथमं तु जज्ञे तेनार्हति ब्रह्मणा स्पर्धितुं क।’ ब्रह्म ज्येष्ठं येषां तानि ब्रह्मज्येष्ठा जज्ञे आस। यद्यपि तासु तासु शाण्डिल्यादिविद्यास्वायतनभेदपरिग्रहेणाध्यत्मिकायतनत्वं संभृत्यादीनां गुणानामाधिदैकत्वमित्यायतनभेद

प्रतिभाति, तथापि ज्यायान्‌ दिव इत्यादिना संदर्भेणाधिदैविकविभूतिप्रत्यभिज्ञानात्षोडशकलाद्यासु च

