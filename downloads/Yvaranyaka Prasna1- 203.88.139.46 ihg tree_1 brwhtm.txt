1.0.0
तैत्तिरीयारण्यके प्रथमप्रश्नप्रारम्भः ।। हरिः ओम् ।।
1.1.1
भद्रं कर्णेभिः शृणुयाम देवाः । भद्रं पश्येमाक्षभिर्यजत्राः । स्थिरैरङ्गैस्तुष्टुवासस्तनूभिः । व्यशेम देवहितं यदायुः । स्वस्ति न इन्द्रो वृद्धश्रवाः । स्वस्ति नः पूषा विश्ववेदाः । स्वस्ति नस्तार्क्ष्यो अरिष्टनेमिः । स्वस्ति नो बृहस्पतिर्दधातु । आपमापामपस्सर्वाः । अस्मादस्मादितोऽमुतः । [1]
1.1.2
अग्निर्वायुश्च सूर्यश्च । सहसञ्चस्करर्धिया । वाय्वश्वा रश्मिपतयः । मरीच्यात्मानो अद्रुहः । देवीर्भुवनसूवरीः । पुत्रवत्त्वाय मे सुत । महानाम्नीर्महामानाः । महसो महसस्स्वः । देवीः पर्जन्यसूवरीः । पुत्रवत्त्वाय मे सुत । [2]
1.1.3
अपाश्न्युष्णिमपारक्षः । अपाश्न्युष्णिमपारघम् । अपाघ्रामप चावर्तिम् । अप देवीरितोहित ।वज्रन्देवीरजीताश्च । भुवनन्देवसूवरीः । आदित्यानदितिन्देवीम् । योनिनोर्ध्वमुदीषत ।शिवानश्शन्तमा भवन्तु । दिव्या आप ओषधयः । सुमृडीका सरस्वति । मा ते व्योम सन्दृशि । [3]
1.1.0
अमुतस्सुतौषधयो द्वे च । 1 ।
1.2.1
स्मृतिः प्रत्यक्षमैतिह्यम् । अनुमानश्चतुष्टयम् । एतैरादित्यमण्डलम् । सर्वैरेव विधास्यते ।सूर्यो मरीचिमादत्ते । सर्वस्माद्भुवनादधि । तस्याः पाकविशेषेण । स्मृतङ््कालविशेषणम् ।नदीव प्रभवात्काचित् । अक्षय्याथ्स्यन्दते यथा । [4]
1.2.2
तान्नद्योऽभि समायन्ति । सोरुस्सती न निवर्तते । एवन्नानासमुत्थानाः । कालास्सव्वँथ्सर श्रिताः । अणुशश्च महशश्च । सर्वे समवयन्त्रितम् । स तैस्सर्वैस्समाविष्टः । ऊरुस्सन्न निवर्तते ।अधि सव्वँथ्सरव्विँद्यात् । तदेव लक्षणे । [5]
1.2.3
अणुभिश्च महद्भिश्च । समारूढः प्रदृश्यते । सव्वँथ्सरः प्रत्यक्षेण । नाधिसत्वः प्रदृश्यते । पटरो विक्लिधः पिङ्गः । एतद्वरुणलक्षणम् । यत्रैतदुपदृश्यते । सहस्रं तत्र नीयते । एक हि शिरो नानामुखे । कृथ्स्नन्तदृतुलक्षणम् । [6]
1.2.4
उभयतस्सप्तेन्द्रियाणि । जल्पितन्त्वेव दिह्यते । शुक्लकृष्णे सव्वँथ्सरस्य । दक्षिणवामयोः पार्श्वयोः । तस्यैषा भवति । शुक्रन्ते अन्यद्यजतन्ते अन्यत् । विषुरूपे अहनी द्यौरिवासि । विश्वा हि माया अवसि स्वधावः । भद्रा ते पूषन्निह रातिरस्त्विति । नात्र भुवनम् । न पूषा । न पशवः । नादित्यस्सव्वँथ्सर एव प्रत्यक्षेण प्रियतमव्विँद्यात् । एतद्वै सव्वँथ्सरस्य प्रियतम रूपम् । योऽस्य महानर्थ उत्पथ्स्यमानो भवति । इदं पुण्यङ््कुरुष्वेति । तमाहरणन्दद्यात् । [7]
1.2.0
यथालक्षण ऋतुलक्षणं भुवन सप्त च । 2 ।
1.3.1
साकञ्जाना सप्तथमाहुरेकजम् । षडुद्यमा ऋषयो देवजा इति । तेषामिष्टानि विहितानि धामशः ।स्थात्रे रेजन्ते विकृतानि रूपशः । को नु मर्या अमिथितः । सखा सखायमब्रवीत् । जहाको अस्मदीषते ।यस्तित्याज सखिविद सखायम् । न तस्य वाच्यपि भागो अस्ति । यदी शृणोत्यलक शृणोति । [8]
1.3.2
न हि प्रवेद सुकृतस्य पन्थामिति । ऋतुर््ऋतुनानुद्यमानः । विननादाभिधावः । षष्टिश्च त्रिशका वल्गाः ।शुक्लकृष्णौ च षाष्टिकौ । सारागवस्त्रैर्जरदक्षः । वसन्तो वसुभिस्सह । सव्वँथ्सरस्य सवितुः ।प्रैषकृत्प्रथमस्स्मृतः । अमूनादयतेत्यन्यान् । [9]
1.3.3
अमूश्च परिरक्षतः । एता वाचः प्रपद्यन्ते । यत्रैतदुपदृश्यते । एतदेव विजानीयात् । प्रमाणङ््कालपर्यये । विशेषणन्तु वक्ष्यामः । ऋतूनान्तन्निबोधत । शुक्लवासा रुद्रगणः । ग्रीष्मेणावर्तते सह । निजहन्पृथिवी सर्वाम् । [10]
1.3.4
ज्योतिषा प्रतिख्येनसः । विश्वरूपाणि वासासि । आदित्यानान्निबोधत । सव्वँथ्सरीणङ््कर्मफलम् ।वर््षाभिर्ददता सह । अदुःखो दुःखचक्षुरिव । तद्मापीत इव दृश्यते । शीतेनाव्यथन्निव ।रुरुदक्ष इव दृश्यते । ह्लादयते ज्वलतश्चैव । शाम्यतश्चास्य चक्षुषी । या वै प्रजा भ्रश्यन्ते ।सव्वँथ्सरात्ता भ्रश्यन्ते । याः प्रतितिष्ठन्ति । सव्वँथ्सरे ताः प्रतितिष्ठन्ति । वर्षाभ्य इत्यर्थः ।। [11]
1.3.0
शृणोत्यन्यान्थ्सर्वामेव षट््च । 3 ।
1.4.1
अक्षि दुःखोत्थितस्यैव । विप्रसन्ने कनीनिके । आङ्क्ते चाद्गणन्नास्ति । ऋभूणान्तन्निबोधत । कनकाभानि वासासि । अहतानि निबोधत । अन्नमश्नीत मृज्मीत । अहव्वोँ जीवनप्रदः । एता वाचः प्रयुज्यन्ते । शरद्यत्रोपदृश्यते । [12]
1.4.2
अभिधून्वन्तोऽभिघ्नन्त इव । वातवन्तो मरुद्गणाः । अमुतो जेतुमिषुमुखमिव । सन्नद्धास्सह ददृशेह ।अपध्वस्तैर्वस्तिवर्णैरिव । विशिखासः कपर्दिनः । अक्रुद्धस्य योथ्स्यमानस्य । क्रुद्धस्येव लोहिनी ।हेमतश्चक्षुषी विद्यात् । अक्ष्णयोः क्षिपणोरिव । [13]
1.4.3
दुर्भिक्षन्देवलोकेषु । मनूनामुदकङ्गृहे । एता वाचः प्रवदन्तीः । वैद्युतो यान्ति शैशिरीः । ता अग्निः पवमाना अन्वैक्षत । इह जीविकामपरिपश्यन्न् । तस्यैषा भवति । इहेहवस्स्वतपसः । मरुतस्सूर्यत्वचः । शर्म सप्रथा आवृणे ।। [14]
1.4.0
दृश्यत इवावृणे । 4 ।
1.5.1
अतिताम्राणि वासासि । अष्टिवज्रि शतघ्नि च । विश्वेदेवा विप्रहरन्ति । अग्निजिह्वा असश्चत ।नैव देवो न मर्त्यः । न राजा वरुणो विभुः । नाग्निर्नेन्द्रो न पवमानः । मातृक्कच्चन विद्यते ।दिव्यस्यैका धनुरार्त्निः । पृथिव्यामपरा श्रिता । [15]
1.5.2
तस्येन्द्रो वम्रिरूपेण । धनुर्ज्यामछिनथ्स्वयम् । तदिन्द्रधनुरित्यज्यम् । अभ्रवर्णेषु चक्षते ।एतदेव शय्योँर्बार््हस्पत्यस्य । एतद्रुद्रस्य धनुः । रुद्रस्य त्वेव धनुरार्त्निः । शिर उत्पिपेष ।स प्रवर्ग्योऽभवत् । तस्माद्यस्सप्रवर्ग्येण यज्ञेन यजते । रुद्रस्य स शिरः प्रतिदधाति ।नैन रुद्र आरुको भवति । य एवं वेद ।। [16]
1.5.0
श्रिता यजते त्रीणि च । 5 ।
1.6.1
अत्यूर्ध्वाक्षोऽतिरश्चात् । शिशिरः प्रदृश्यते । नैव रूपन्न वासासि । न चक्षुः प्रतिदृश्यते ।अन्योन्यन्तु न हिस्रातः । सतस्तद्देवलक्षणम् । लोहितोऽक्ष्णि शारशीर्ष्णिः । सूर्यस्योदयनं प्रति ।त्वङ्करोषि न्यञ्जलिकाम् । त्वङ्करोषि निजानुकाम् । [17]
1.6.2
निजानुका मे न्यञ्जलिका । अमी वाचमुपासतामिति । तस्मै सर्व ऋतवो नमन्ते । मर्यादाकरत्वात्प्रपुरोधाम् ।ब्राह्मण आप्नोति । य एवं वेद । स खलु सव्वँथ्सर एतैस्सेनानीभिस्सह । इन्द्राय सर्वान्कामानभिवहति ।स द्रफ्सः । तस्यैषा भवति । [18]
1.6.3
अव द्रफ्सो अशुमतीमतिष्ठत् । इयानः कृष्णो दशभिस्सहस्रैः । आवर्तमिन्द्रश्शच्या धमन्तम् ।उपस्नुहितन्नृमणामथद्रामिति । एतयैवेन्द्रस्सलावृक्या सह । असुरान्परिवृश्चति । पृथिव्यशुमती ।तामन्ववस्थितस्सव्वँथ्सरो दिवञ्च । नैवव्विँदुषाऽऽचार्यान्तेवासिनौ । अन्योन्यस्मै द्रुह्याताम् । यो द्रुह्यति । भ्रश्यते स्वर्गाल्लोकात् । इत्यृतुमण्डलानि । सूर्यमण्डलान्याख्यायिकाः । अत ऊर्ध्व सनिर्वचनाः । [19]
1.6.0
निजानुकां भवति द्रुह्यातां पञ्च च । 6 ।
1.7.1
आरोगो भ्राजः पटरः पतङ्गः । स्वर्णरो ज्योतिषीमान् विभासः । ते अस्मै सर्वे दिवमातपन्ति । ऊर्जन्दुहाना अनपस्फुरन्त इति । कश्यपोऽष्टमः । स महामेरुन्न जहाति । तस्यैषा भवति । यत्ते शिल्पङ््कश्यप रोचनावत् । इन्द्रियावत्पुष्कलञ्चित्रभानु । यस्मिन्थ्सूर्या अर्पितास्सप्त साकम् । [20]
1.7.2
तस्मिन्राजानमधिविश्रयेममिति । ते अस्मै सर्वे कश्यपाज्ज्योतिर्लभन्ते । तान्थ्सोमः कश्यपादधि निर्धमति ।भ्रस्ता कर्मकृदिवैवम् । प्राणो जीवानीन्द्रियजीवानि । सप्त शीर््षण्याः प्राणाः । सूर्या इत्याचार्याः ।अपश्यमहमेतान्थ्सप्त सूर्यानिति । पञ्चकर्णो वाथ्स्यायनः । सप्तकर्णश्च प्लाक्षिः । [21]
1.7.3
आनुश्रविक एव नौ कश्यप इति । उभौ वेदयिते । न हि शेकुमिव महामेरुङ्गन्तुम् । अपश्यमहमेतथ्सूर्यमण्डलं परिवर्तमानम् । गार्ग्यः प्राणत्रातः । गच्छन्त महामेरुम् । एकञ्चाजहतम् । भ्राज पटर पतङ्गा निहने । तिष्ठन्नातपन्ति । तस्मादिह तप्त्रितपाः । [22 ]
1.7.4
अमुत्रेतरे । तस्मादिहातप्त्रितपाः । तेषामेषा भवति । सप्त सूर्या दिवमनुप्रविष्टाः ।तानन्वेति पथिभिर्दक्षिणावान् । ते अस्मै सर्वे घृतमातपन्ति । ऊर्जन्दुहाना अनपस्फुरन्त इति ।सप्तर्त्विजस्सूर्या इत्याचार्याः । तेषामेषा भवति । सप्त दिशो नानासूर्याः । [23]
1.7.5
सप्त होतार ऋत्विजः । देवा आदित्या ये सप्त । तेभिस्सोमाभी रक्षण इति । तदप्याम्नायः । दिग्भ्राज ऋतून्करोति । एतयैवावृता सहस्रसूर्यताया इति वैशम्पायनः । तस्यैषा भवति । यद्द्याव इन्द्र ते शत शतं भूमीः । उत स्युः । न त्वा वज्रिन्थ्सहस्र सूर्याः । [24]
1.7.6
अनु न जातमष्ट रोदसी इति । नानालिङ्गत्वादृतूनान्नानासूर्यत्वम् । अष्टौ तु व्यवसिता इति । सूर्यमण्डलान्यष्टात ऊर्ध्वम् । तेषामेषा भवति । चित्रन्देवानामुदगादनीकम् । चक्षुर्मित्रस्य वरुणस्याग्नेः ।आप्रा द्यावापृथिवी अन्तरिक्षम् । सूर्य आत्मा जगतस्तस्थुषश्चेति । [25]
1.7.0
साकं प्लाक्षिस्तप्त्रितपा नानासूर्यास्सूर्या नव च । 7 ।
1.8.1
क्वेदमभ्रन्निविशते । क्वाय सव्वँथ्सरो मिथः । क्वाहः क्वेयन्देवरात्री । क्व मासा ऋतवः श्रिताः ।अर्धमासा मुहूर्ताः । निमेषास्त्रुटिभिस्सह । क्वेमा आपो निविशन्ते । यदीतो यान्ति संप्रति ।काला अफ्सु निविशन्ते । आपस्सूर्ये समाहिताः । [26]
1.8.2
अभ्राण्यपः प्रपद्यन्ते । विद्युथ्सूर्ये समाहिता । अनवर्णे इमे भूमी । इयञ्चासौ च रोदसी ।किस्विदत्रान्तरा भूतम् । येनेमे विधृते उभे । विष्णुना विधृते भूमी । इति वथ्सस्य वेदना ।इरावती धेनुमती हि भूतम् । सूयवसिनी मनुषे दशस्ये । [27]
1.8.3
व्यष्टभ्नाद्रोदसी विष्णवे ते । दाधर्थ पृथिवीमभितो मयूखैः । किन्तद्विष्णोर्बलमाहुः ।का दीप्तिः किं परायणम् । एको यद्धारयद्देवः । रेजती रोदसी उभे । वाताद्विष्णोर्बलमाहुः ।अक्षराद्दीप्तिरुच्यते । त्रिपदाद्धारयद्देवः । यद्विष्णोरेकमुत्तमम् । [28]
1.8.4
अग्नयो वायवश्चैव । एतदस्य परायणम् । पृच्छामि त्वा परं मृत्युम् । अवमं मध्यमञ्चतुम् ।लोकञ्च पुण्यपापानाम् । एतत्पृच्छामि संप्रति । अमुमाहुः परं मृत्युम् । पवमानन्तु मध्यमम् ।अग्निरेवावमो मृत्युः । चन्द्रमाश्चतुरुच्यते । [29]
1.8.5
अनाभोगाः परं मृत्युम् । पापास्सय्यँन्ति सर्वदा । आ भोगास्त्वेव सय्यँन्ति । यत्र पुण्यकृतो जनाः ।ततो मध्यममायन्ति । चतुमग्निञ्च संप्रति । पृच्छामि त्वा पापकृतः । यत्र यातयते यमः ।त्वन्नस्तद्ब्रह्मन्प्रब्रूहि । यदि वेत्था सतो गृहान् । [30]
1.8.6
कश्यपादुदितास्सूर्याः । पापान्निर्घ्नन्ति सर्वदा । रोदस्योरन्तर्देशेषु । तत्र न्यस्यन्ते वासवैः ।तेऽशरीराः प्रपद्यन्ते । यथाऽपुण्यस्य कर्मणः । अपाण्यपादकेशासः । तत्र तेऽयोनिजा जनाः ।मृत्वा पुनर्मृत्युमापद्यन्ते । अद्यमानास्स्वकर्मभिः । [31]
1.8.7
आशातिकाः क्रिमय इव । ततः पूयन्ते वासवैः । अपैतं मृत्युञ्जयति । य एवव्वेँद । स खल्वैवव्विँद्ब्राह्मणः ।दीर्घश्रुत्तमो भवति । कश्यपस्यातिथिस्सिद्धगमनस्सिद्धागमनः । तस्यैषा भवति । आ यस्मिन्थ्सप्त वासवाः ।रोहन्ति पूर्व्या रुहः । [32]
1.8.8
ऋषिर््ह दीर्घश्रुत्तमः । इन्द्रस्य घर्मो अतिथिरिति । कश्यपः पश्यको भवति । यथ्सर्वं परिपश्यतीति सौक्ष्म्यात् । अथाग्नेरष्टपुरुषस्य । तस्यैषा भवति । अग्ने नय सुपथा राये अस्मान् । विश्वानि देव वयुनानि विद्वान् । युयोध्यस्मज्जुहुराणमेनः । भूयिष्ठान्ते नमउक्तिं विधेमेति ।। [33]
1.8.0
समाहिता दशस्ये उत्तममुच्यते गृहान्थ्स्वकर्मभिः पूर्व्या रुह इति । 8 ।
1.9.1
अग्निश्च जातवेदाश्च । सहोजा अजिराप्रभुः । वैश्वानरो नर्यापाश्च । पङ्क्तिराधाश्च सप्तमः ।विर्सपेवाष्टमोऽग्नीनाम् । एतेऽष्टौ वसवः क्षिता इति । यथेर्त्वेवाग्नेरर्चिर्वर्णविशेषाः । नीलार्चिश्च पीतकार्चिश्चेति । अथ वायोरेकादशपुरुषस्यैकादशस्त्रीकस्य । प्रभ्राजमाना व्यवदाताः । [34]
1.9.2
याश्च वासुकिवैद्युताः । रजताः परुषाः श्यामाः । कपिला अतिलोहिताः । ऊर्ध्वा अवपतन्ताश्च ।वैद्युत इत्येकादश । नैनव्वैँद्युतो हिनस्ति । य एवव्वेँद । स होवाच व्यासः पाराशर्यः । विद्युद्वधमेवाहं मृत्युमैच्छमिति । न त्वकाम हन्ति । [35]
1.9.3
य एवव्वेँद । अथ गन्धर्वगणाः । स्वान भ्राट् । अङ्घारिर्बम्भारिः । हस्तस्सुहस्तः । कृशानुर्विश्वावसुः ।मूर्धन्वान्थ्सूर्यवर्चाः । कृतिरित्येकादश गन्धर्वगणाः । देवाश्च महादेवाः । रश्मयश्च देवा गरगिरः । [36]
1.9.4
नैनङ्गरो हिनस्ति । य एवव्वेँद । गौरी मिमाय सलिलानि तक्षती । एकपदी द्विपदी सा चतुष्पदी ।अष्टापदी नवपदी बभूवुषी । सहस्राक्षरा परमे व्योमन्निति । वाचो विशेषणम् । अथ निगदव्याख्याताः ।ताननुक्रमिष्यामः । वराहवस्स्वतपसः । [37]
1.9.5
विद्युन्महसो धूपयः । श्वापयो गृहमेधाश्चेत्येते । ये चेमे शिमिविद्विषः । पर्जन्यास्सप्त पृथिविमभिवर््षन्ति ।वृष्टिभिरिति । एतयैव विभक्तिविपरीताः । सप्तभिर्वातैरुदीरिताः । अमूल्लोँकानभिवर््षन्ति । तेषामेषा भवति । समानमेतदुदकम् । [38]
1.9.6
उच्चैत्यवचाहभिः । भूमिं पर्जन्या जिन्वन्ति । दिवञ्जिन्वन्त्यग्नय इति । यदक्षरं भूतकृतम् ।विश्वे देवा उपासते । महर््षिमस्य गोप्तारम् । जमदग्निमकुर्वत । जमदग्निराप्यायते ।छन्दोभिश्चतुरुत्तरैः । राज्ञस्सोमस्य तृप्तासः । [39]
1.9.7
ब्रह्मणा वीर्यावता । शिवा नः प्रदिशो दिशः । तच्छय्योँरावृणीमहे । गातुय्यँज्ञाय ।गातुय्यँज्ञपतये । दैवी स्वस्तिरस्तु नः । स्वस्तिर्मानुषेभ्यः । ऊर्ध्वञ्जिगातु भेषजम् ।शन्नो अस्तु द्विपदे । शञ्चतुष्पदे । सोमपा (३) असोमपा (३) इति निगदव्याख्याताः । [40]
1.9.0
व्यवदाता हन्ति गरगिरस्तपस उदकन्तृप्तासश्चतुष्पद एकञ्च । 9 ।
1.10.1
सहस्रवृदियं भूमिः । परव्व्योँम सहस्रवृत् । अश्विना भुज्यू नासत्या । विश्वस्य जगतस्पती ।जाया भूमिः पतिर्व्योम । मिथुनन्ता अतुर्यथुः । पुत्रो बृहस्पती रुद्रः । सरमा इति स्त्रीपुमम् ।शुक्रव्वाँमन्यद्यजतव्वाँमन्यत् । विषुरूपे अहनी द्यौरिव स्थः । [41]
1.10.2
विश्वा हि माया अवसि स्वधावः । भद्रा वाम्पूषणाविह रातिरस्तु । वासात्यौ चित्रौ जगतो निधानौ ।द्यावाभूमी चरथस्ससखायौ । तावश्विना रासभाश्वा हवं मे । शुभस्पती आगत सूर्यया सह ।त्युग्रो ह भुज्युमश्विनोदमेघे । रयिन्न कश्चिन्ममृवा (2) म् अवाहाः । तमूहथुर्नौभिरात्मन्वतीभिः ।अन्तरिक्षप्रुड्भिरपोदकाभिः । [42]
1.10.3
तिस्रः क्षपस्त्रिरहातिव्रजद्भिः । नासत्या भुज्युमूहथुः पतङ्गैः । समुद्रस्य धन्वन्नार्द्रस्य पारे ।त्रिभीरथैश्शतपद्भिष्षडश्वैः । सवितारव्विँतन्वन्तम् । अनुबध्नाति शाम्बरः । आपपूर््षम्बरश्चैव ।सविताऽरेपसोऽभवत् । त्य सुतृप्तं विदित्वैव । बहु सोम गिरव्वँशी । [43]
1.10.4
अन्वेति तुग्रोवक्रियान्तम् । आयसूयान्थ्सोमतृफ्सुषु । ससङ्ग्रामस्तमोद्योऽत्योतः । वाचो गाः पिपाति तत् ।स तद्गोभिस्तवात्येत्यन्ये । रक्षसानन्विताश्च ये । अन्वेति परिवृत्या स्तः । एवमेतौ स्थो अश्विना ।ते एते द्युःपृथिव्योः । अहरहगर्भन्दधाथे । [44]
1.10.5
तयोरेतौ वथ्सावहोरात्रे । पृथिव्या अहः । दिवो रात्रिः । ता अविसृष्टौ । दम्पती एव भवतः ।तयोरेतौ वथ्सौ । अग्निश्चादित्यश्च । रात्रेर्वथ्सः । श्वेत आदित्यः । अह्नोऽग्निः । [45]
1.10.6
ताम्रो अरुणः । ता अविसृष्टौ । दम्पती एव भवतः । तयोरेतौ वथ्सौ । वृत्रश्च वैद्युतश्च ।अग्नेर्वृत्रः । वैद्युत आदित्यस्य । ता अविसृष्टौ । दम्पती एव भवतः । तयोरेतौ वथ्सौ । [46]
1.10.7
उष्मा च नीहारश्च । वृत्रस्योष्मा । वैद्युतस्य नीहारः । तौ तावेव प्रतिपद्येते ।सेय रात्री गर्भिणी पुत्रेण सव्वँसति । तस्या वा एतदुल्बणम् । यद्रात्रौ रश्मयः ।यथा गोर्गर्भिण्या उल्बणम् । एवमेतस्या उल्बणम् । प्रजयिष्णुः प्रजया च पशुभिश्च भवति ।य एवव्वेँद । एतमुद्यन्तमपियन्तञ्चेति । आदित्यः पुण्यस्य वथ्सः । अथ पवित्राङ्गिरसः । [47]
1.10.0
स्थोऽपोदकाभिर्वशी दधाथे अग्निस्तयोरेतौ वथ्सौ भवति चत्वारि च । 10 ।
1.11.1
पवित्रवन्तः परिवाजमासते । पितैषां प्रत्नो अभिरक्षति व्रतम् । महस्समुद्रव्वँरुणस्तिरोदधे ।धीरा इच्छेकुर्धरुणेष्वारभम् । पवित्रन्ते विततं ब्रह्मणस्पते । प्रभुर्गात्राणि पर्येषि विश्वतः ।अतप्ततनूर्नतदामो अश्नुते । शृतास इद्वहन्तस्तथ्समाशत । ब्रह्मा देवानाम् । असतस्सद्ये ततक्षुः । [48]
1.11.2
ऋषयस्सप्तात्रिश्च यत् । सर्वेऽत्रयो अगस्त्यश्च । नक्षत्रैश्शङ््कृतोऽवसन्न् । अथ सवितुश्श्यावाश्वस्यावर्तिकामस्य । अमी य ऋक्षा निहितास उच्चा । नक्तन्ददृश्रे कुहचिद्दिवेयुः । अदब्धानि वरुणस्य व्रतानि । विचाकशच्चन्द्रमा नक्षत्रमेति । तथ्सवितुर्वरेण्यम् । भर्गो देवस्य धीमहि । [49]
1.11.3
धियो यो नः प्रचोदयात् । तथ्सवितुर्वृणीमहे । वयन्देवस्य भोजनम् । श्रेष्ठ सर्वधातमम् ।तुरं भगस्य धीमहि । अपागूहत सविता तृभीन् । सर्वान्दिवो अन्धसः । नक्तन्तान्यभवन्दृशे ।अस्थ्यस्थ्ना संभविष्यामः । नाम नामैव नाम मे । [50]
1.11.4
नपुसकं पुमास्त्र्यस्मि । स्थावरोऽस्म्यथ जड्गमः । यजेयक्षि यष्टाहे च । मया भूतान्ययक्षत ।पशवो मम भूतानि । अनूबन्ध्योऽस्म्यहं विभुः । स्त्रियस्सतीः । ता उ मे पुस आहुः ।पश्यदक्षण्वान्न विचेतदन्धः । कविर्यः पुत्रस्स इमा चिकेत । [51]
1.11.5
यस्ताविजानाथ्सवितुः पिताऽसत् । अन्धो मणिमविन्दत् । तमनङ्गुलिरावयत् । अग्रीवः प्रत्यमुञ्चत् ।तमजिह्वा असश्चत । ऊर्ध्वमूलमवाक्छाखम् । वृक्षय्योँ वेद सम्प्रति । न स जातु जनश्श्रद्दध्यात् ।मृत्युर्मा मारयादितिः । हसित रुदितङ्गीतम् । [52]
1.11.6
वीणापणवलासितम् । मृतञ्जीवञ्च यत्किञ्चित् । अङ्गानि स्नेव विद्धि तत् । अतृष्यतृष्यध्यायत् ।अस्माज्जाता मे मिथूचरन्न् । पुत्रो निर््ऋत्या वैदेहः । अचेता यश्च चेतनः । स तं मणिमविन्दत् ।सोऽनङ्गुलिरावयत् । सोऽग्रीवः प्रत्यमुञ्चत् । [53]
1.11.7
सोऽजिह्वो असश्चत । नैतमृषिव्विँदित्वा नगरं प्रविशेत् । यदि प्रविशेत् । मिथौ चरित्वा प्रविशेत् ।तथ्संभवस्य व्रतम् । आ तमग्ने रथन्तिष्ठ । एकाश्वमेकयोजनम् । एकचक्रमेकधुरम् । वातध्राजिगतिव्विँभो ।नरिष्यति न व्यथते । [54]
1.11.8
नास्याक्षो यातु सज्जति । यच्छ्वेतान्रोहिताश्चाग्नेः । रथे युक्त्वाधितिष्ठति । एकया च दशभिश्च स्वभूते । द्वाभ्यामिष्टये विशत्या च । तिसृभिश्च वहसे त्रिशता च । नियुद्भिर्वायविह ता विमुञ्च ।। [55]
1.11.0
ततक्षुर्धीमहि नाम मे चिकेत गीतं प्रत्यमुञ्चद्व्यथते सप्त च । 11 ।
1.12.1
आतनुष्व प्रतनुष्व । उद्धमाधम सन्धम । आदित्ये चन्द्रवर्णानाम् । गर्भमाधेहि यः पुमान् ।इतस्सिक्त सूर्यगतम् । चन्द्रमसे रसङ््कृधि । वारादञ्जनयाग्रेऽग्निम् । य एको रुद्र उच्यते ।असङ्ख्यातास्सहस्राणि । स्मर्यते न च दृश्यते । [56]
1.12.2
एवमेतन्निबोधत । आ मन्द्रैरिन्द्र हरिभिः । याहि मयूररोमभिः । मा त्वा केचिन्निये मुरिन्नपाशिनः ।दधन्वेव ता इहि । मा मन्द्रैरिन्द्र हरिभिः । यामि मयूररोमभिः । मा मा केचिन्निये मुरिन्नपाशिनः ।निधन्वेव ता (2) म् इमि । अणुभिश्च महद्भिश्च । [57]
1.12.3
निघृष्वैरसमायुतैः । कालैर््हरित्वमापन्नैः । इन्द्रायाहि सहस्रयुक् । अग्निर्विभ्राष्टिवसनः । वायुश्श्वेतसिकद्रुकः । सव्वँथ्सरो विषूवर्णैः । नित्यास्तेऽनुचरास्तव । सुब्रह्मण्यो सुब्रह्मण्यो सुब्रह्मण्योम् । इन्द्रागच्छ हरिव आगच्छ मेधातिथेः । मेषवृषणश्वस्य मेने । [58]
1.12.4
गौरावस्कन्दिन्नहल्यायै जार । कौशिक ब्राह्मण गौतम ब्रुवाण । अरुणाश्वा इहागताः । वसवः पृथिविक्षितः ।अष्टौ दिग्वाससोऽग्नयः । अग्निश्च जातवेदाश्चेत्येते । ताम्राश्वास्ताम्ररथाः । ताम्रवर्णास्तथासिताः ।दण्डहस्ताः खादग्दतः । इतो रुद्राः पराङ्गताः । [59]
1.12.5
उक्त स्थानं प्रमाणञ्च पुर इत । बृहस्पतिश्च सविता च । विश्वरूपैरिहागताम् । रथेनोदकवर्त्मना ।अफ्सुषा इति तद्द्वयोः । उक्तो वेषो वासासि च । कालावयवानामितः प्रतीच्या । वासात्या इत्यश्विनोः ।कोऽन्तरिक्षे शब्दङ्करोतीति । वासिष्ठो रौहिणो मीमासाञ्चक्रे । तस्यैषा भवति । वाश्रेव विद्युदिति ।ब्रह्मण उदरणमसि । ब्रह्मण उदीरणमसि । ब्रह्मण आस्तरणमसि । ब्रह्मण उपस्तरणमसि ।। [60]
1.12.0
दृश्यते च मेने पराङ्गताश्चक्रे षट्च । 12 ।
1.13.1
अष्टयोनीमष्टपुत्राम् । अष्टपत्नीमिमां महीम् । अहव्वेँद न मे मृत्युः । न चामृत्युरघाहरत् ।अष्टयोन्यष्टपुत्रम् । अष्टपदिदमन्तरिक्षम् । अहव्वेँद न मे मृत्युः । नचामृत्युरघाहरत् ।अष्टयोनीमष्टपुत्राम् । अष्टपत्नीममून्दिवम् । [61]
1.13.2
अहव्वेँद न मे मृत्युः । न चामृत्युरघाहरत् । सुत्रामाणं महीमूषु । अदितिर्द्यौरदितिरन्तरिक्षम् ।अदितिर्माता स पिता स पुत्रः । विश्वे देवा अदितिः पञ्चजनाः । अदितिर्जातमदितिर्जनित्वम् ।अष्टौ पुत्रासो अदितेः । ये जातास्तन्वः परि । देवा(2)म् उपप्रैथ्सप्तभिः । [62]
1.13.3
परामार्ताण्डमास्यत् । सप्तभिः पुत्रैरदितिः । उपप्रैत्पूर्व्यय्युँगम् । प्रजायै मृत्यवे तत् । परामार्ताण्डमाभरदिति । ताननुक्रमिष्यामः । मित्रश्च वरुणश्च । धाता चार्यमा च । अशश्च भगश्च । इन्द्रश्च विवस्वाश्चेत्येते । हिरण्यगर्भो हसश्शुचिषत् । ब्रह्म जज्ञानन्तदित्पदमिति । गर्भः प्राजापत्यः । अथ पुरुषस्सप्त पुरुषः ।। [63]
1.13.0
अमून्दिव सप्तभिरेते चत्वारि च । 13 ।
1.14.1
योऽसौ तपन्नुदेति । स सर्वेषां भूतानां प्राणानादायोदेति । मा मे प्रजाया मा पशूनाम् । मा मम प्राणानादायोदगाः । असौ योऽस्तमेति । स सर्वेषां भूतानां प्राणानादायास्तमेति । मा मे प्रजाया मा पशूनाम् । मा मम प्राणानादायास्तङ्गाः । असौ य आपूर्यति । स सर्वेषां भूतानां प्राणैरापूर्यति । मा मे प्रजाया मा पशूनाम् । मा मम प्राणैरापूरिष्ठाः । असौ योऽपक्षीयति । स सर्वेषां भूतानां प्राणैरपक्षीयति ।मा मे प्रजाया मा पशूनाम् । मा मम प्राणैरपक्षेष्ठाः । [64]
1.14.2
अमूनि नक्षत्राणि । सर्वेषां भूतानां प्राणैरपप्रसर्पन्ति चोथ्सर्पन्ति च । मा मे प्रजाया मा पशूनाम् । मा मम प्राणैरपप्रसृपत मोथ्सृपत । इमे मासाश्चार्धमासाश्च । सर्वेषां भूतानां प्राणैरपप्रसर्पन्ति चोथ्सर्पन्ति च । मा मे प्रजाया मा पशूनाम् । मा मम प्राणैरपप्रसृपत मोथ्सृपत । इम ऋतवः । सर्वेषां भूतानां प्राणैरपप्रसर्पन्ति चोथ्सर्पन्ति च । मा मे प्रजाया मा पशूनाम् । मा मम प्राणैरपप्रसृपत मोथ्सृपत । [65]
1.14.3
अय सव्वँथ्सरः । सर्वेषां भूतानां प्राणैरपप्रसर्पति चोथ्सर्पति च । मा मे प्रजाया मा पशूनाम् । मा मम प्राणैरपप्रसृप मोथ्सृप । इदमहः । सर्वेषां भूतानां प्राणैरपप्रसर्पति चोथ्सर्पति च । मा मे प्रजाया मा पशूनाम् । मा मम प्राणैरपप्रसृप मोथ्सृप । ओं भूर्भुवस्स्वः । एतद्वो मिथुनं मा नो मिथुन रीढ्वम् ।। [66]
1.14.0
योऽसौ षोडशामूनि द्वादशायञ्चतुर्दश ।।उदेत्यस्तमेत्यापूर्यत्यपक्षीयत्यमूनि नक्षत्राणीमे मासा इम ऋतवोऽय सव्वँथ्सर इदमहरिय रात्रिर्दश । 14 ।
1.15.1
अथादित्यस्याष्टपुरुषस्य । वसूनामादित्याना स्थाने स्वतेजसा भानि । रुद्राणामादित्याना स्थाने स्वतेजसा भानि । आदित्यानामादित्याना स्थाने स्वतेजसा भानि । सता सत्यानाम् । आदित्याना स्थाने स्वतेजसा भानि । अभिधून्वतामभिघ्नताम् । वातवतां मरुताम् । आदित्याना स्थाने स्वतेजसा भानि । ऋभूणामादित्याना स्थाने स्वतेजसा भानि । विश्वेषान्देवानाम् । आदित्याना स्थाने स्वतेजसा भानि । सव्वँथ्सरस्य सवितुः । आदित्यस्य स्थाने स्वतेजसा भानि । ओं भूर्भुवस्स्वः । रश्मयो वो मिथुनं मा नो मिथुन रीढ्वम् ।। [67]
1.15.0
ऋभूणामादित्याना स्थाने स्वतेजसा भानि षट्च । 16 ।
1.16.1
आरोगस्य स्थाने स्वतेजसा भानि । भ्राजस्य स्थाने स्वतेजसा भानि । पटरस्य स्थाने स्वतेजसा भानि ।पतङ़््गस्य स्थाने स्वतेजसा भानि । स्वर्णरस्य स्थाने स्वतेजसा भानि । ज्योतिषीमतस्य स्थाने स्वतेजसा भानि । विभासस्य स्थाने स्वतेजसा भानि । कश्यपस्य स्थाने स्वतेजसा भानि । ओंभूर्भुवस्स्वः । आपो वो मिथुनं मा नो मिथुन रीढ्वम् ।। [68]
1.16.0
आरोगस्य दश । 16 ।
1.17.1
अथ वायोरेकादशपुरुषस्यैकादशस्त्रीकस्य । प्रभ्राजमानाना रुद्राणाना स्थाने स्वतेजसा भानि । व्यवदाताना रुद्राणा स्थाने स्वतेजसा भानि । वासुकिवैद्युताना रुद्राणा स्थाने स्वतेजसा भानि । रजताना रुद्राणा स्थाने स्वतेजसा भानि । परुषाणा रुद्राणा स्थाने स्वतेजसा भानि । श्यामाना रुद्राणा स्थाने स्वतेजसा भानि । कपिलाना रुद्राणा स्थाने स्वतेजसा भानि ।अतिलोहिताना रुद्राणा स्थाने स्वतेजसा भानि । ऊर्ध्वाना रुद्राणा स्थाने स्वतेजसा भानि । [69]
1.17.2
अवपतन्ताना रुद्राणा स्थाने स्वतेजसा भानि । वैद्युताना रुद्राणा स्थाने स्वतेजसा भानि ।प्रभ्राजमानीना रुद्राणीना स्थाने स्वतेजसा भानि । व्यवदातीना रुद्राणीना स्थाने स्वतेजसा भानि ।वासुकिवैद्युतीना रुद्राणीना स्थाने स्वतेजसा भानि । रजताना रुद्राणीना स्थाने स्वतेजसा भानि ।परुषाणा रुद्राणीना स्थाने स्वतेजसा भानि । श्यामाना रुद्राणीना स्थाने स्वतेजसा भानि । कपिलाना रुद्राणीना स्थाने स्वतेजसा भानि । अतिलोहितीना रुद्राणीना स्थाने स्वतेजसा भानि । ऊर्ध्वाना रुद्राणीना स्थाने स्वतेजसा भानि । अवपतन्तीना रुद्राणीना स्थाने स्वतेजसा भानि । वैद्युतीना रुद्राणीना स्थाने स्वतेजसा भानि । ओंभूर्भवस्स्वः । रूपाणि वो मिथुनं मा नो मिथुन रीढ्वम् ।। [70]
1.17.0
ऊर्ध्वाना रुद्राणा स्थाने स्वतेजसा भान्यतिलोहितीना रुद्राणीना स्थाने स्वतेजसा भानि पञ्च च । 17 ।
1.18.1
अथाग्नेरष्टपुरुषस्य । अग्नेः पूर्वदिश्यस्य स्थाने स्वतेजसा भानि । जातवेदस उपदिश्यस्य स्थाने स्वतेजसा भानि । सहोजसो दक्षिणदिश्यस्य स्थाने स्वतेजसा भानि । अजिराप्रभव उपदिश्यस्य स्थाने स्वतेजसा भानि । वैश्वानरस्यापरदिश्यस्य स्थाने स्वतेजसा भानि । नर्यापस उपदिश्यस्य स्थाने स्वतेजसा भानि । पङ्क्तिराधस उदग्दिश्यस्य स्थाने स्वतेजसा भानि । विसर्पिण उपदिश्यस्य स्थाने स्वतेजसा भानि । ओंभूर्भुवस्स्वः । दिशो वो मिथुनं मा नो मिथुन रीढ्वम् ।। [71]
1.18.0
स्वरेकञ्च ।। एतद्रश्मय आपो रूपाणि दिशः पञ्च । 18 ।
1.19.1
दक्षिणपूर्वस्यान्दिशि विसर्पी नरकः । तस्मान्नः परिपाहि । दक्षिणापरस्यान्दिश्यविसर्पी नरकः । तस्मान्नः परिपाहि । उत्तरपूर्वस्यान्दिशि विषादी नरकः । तस्मान्नः परिपाहि । उत्तरापरस्यान्दिश्यविषादी नरकः ।तस्मान्नः परिपाहि । आ यस्मिन्थ्सप्त वासवा इन्द्रियाणि शतक्रतवित्येते ।। [72]
1.19.0
दक्षिणपूर्वस्यान्नव । 19 ।
1.20.1
इन्द्रघोषा वो वसुभिः पुरस्तादुपदधताम् । मनोजवसो वः पितृभिर्दक्षिणत उपदधताम् । प्रचेता वो रुद्रैः पश्चादुपदधताम् । विश्वकर्मा व आदित्यैरुत्तरत उपदधताम् । त्वष्टा वो रूपैरुपरिष्टादुपदधताम् । संज्ञानँव्वः पश्चादिति । आदित्यस्सर्वोग्निः पृथिव्याम् । वायुरन्तरिक्षे । सूर्यो दिवि । चन्द्रमा दिक्षु । नक्षत्राणि स्वलोके । एवाह्येव । एवाह्यग्ने । एवा हि वायो । एवाहीन्द्र । एवा हि पूषन्न् । एवा हि देवाः । [73]
1.20.0
दिक्षु सप्त च । 20 ।
1.21.1
आपमापामपस्सर्वाः । अस्मादस्मादितोऽमुतः । अग्निर्वायुश्च सूर्यश्च । सहसञ्चस्करर्धिया ।वाय्वश्वा रश्मिपतयः । मरीच्यात्मानो अद्रुहः । देवीर्भुवनसूवरीः । पुत्रवत्त्वाय मे सुत ।महानाम्नीर्महामानाः । महसो महसस्स्वः । [74]
1.21.2
देवीः पर्जन्यसूवरीः । पुत्रवत्त्वाय मे सुत । अपाश्न्युष्णिमपारक्षः । अपाश्न्युष्णिमपारघम् ।अपाघ्रामप चावर्तिम् । अप देवीरितोहित । वज्रन्देवीरजीताश्च । भुवनन्देवसूवरीः ।आदित्यानदितिन्देवीम् । योनिनोर्ध्वमुदीषत । [75]
1.21.3
भद्रं कर्णेभिः शृणुयाम देवाः । भद्रं पश्येमाक्षभिर्यजत्राः । स्थिरैरङ्गैस्तुष्टुवासस्तनूभिः । व्यशेम देवहितं यदायुः । स्वस्ति न इन्द्रो वृद्धश्रवाः । स्वस्ति नः पूषा विश्ववेदाः । स्वस्ति नस्तार्क्ष्यो अरिष्टनेमिः । स्वस्ति नो बृहस्पतिर्दधातु । केतवो अरुणासश्च । ऋषयो वातरशनाः । प्रतिष्ठा शतधा हि । समाहितासो सहस्रधायसम्् । शिवा नश्शन्तमा भवन्तु । दिव्या आप ओषधयः । सुमृडीका सरस्वति । मा ते व्योम सन्दृशि । [76]
1.21.0
स्वरुदीषत वातरशनाष्षट्च । 21 ।
1.22.1
योऽपां पुष्पव्वेँद । पुष्पवान्प्रजावान्पशुमान्भवति । चन्द्रमा वा अपां पुष्पम् ।पुष्पवान्प्रजावान्पशुमान्भवति । य एवव्वेँद । योऽपामायतनव्वेँद । आयतनवान्भवति ।अग्निर्वा अपामायतनम् । आयतनवान्भवति । योऽग्नेरायतनव्वेँद । [77]
1.22.2
आयतनवान्भवति । आपो वा अग्नेरायतनम् । आयतनवान्भवति । य एवव्वेँद । योऽपामायतनव्वेँद ।आयतनवान्भवति । वायुर्वा अपामायतनम् । आयतनवान्भवति । यो वायोरायतनव्वेँद । आयतनवान्भवति । [78]
1.22.3
आपो वै वायोरायतनम् । आयतनवान्भवति । य एवव्वेँद । योऽपामायतनव्वेँद । आयतनवान्भवति ।असौ वै तपन्नपामायतनम् । आयतनवान्भवति । योऽमुष्य तपत आयतनव्वेँद । आयतनवान्भवति ।आपो वा अमुष्य तपत आयतनम् । [79]
1.22.4
आयतनवान्भवति । य एवव्वेँद । योऽपामायतनव्वेँद । आयतनवान्भवति । चन्द्रमा वा अपामायतनम् ।आयतनवान्भवति । यश्चन्द्रमस आयतनव्वेँद । आयतनवान्भवति । आपो वै चन्द्रमस आयतनम् । आयतनवान्भवति । [80]
1.22.5
य एवव्वेँद । योऽपामायतनव्वेँद । आयतनवान्भवति । नक्षत्राणि वा अपामायतनम् । आयतनवान्भवति । यो नक्षत्राणामायतनव्वेँद । आयतनवान्भवति । आपो वै नक्षत्राणामायतनम् । आयतनवान्भवति । य एवव्वेँद । [81]
1.22.6
योऽपामायतनव्वेँद । आयतनवान्भवति । पर्जन्यो वा अपामायतनम् । आयतनवान्भवति ।यः पर्जन्यस्यायतनव्वेँद । आयतनवान्भवति । आपो वै पर्जन्यस्यायतनम् । आयतनवान्भवति ।य एवव्वेँद । योऽपामायतनव्वेँद । [82]
1.22.7
आयतनवान्भवति । सव्वँथ्सरो वा अपामायतनम् । आयतनवान्भवति । यस्सव्वँथ्सरस्यायतनव्वेँद ।आयतनवान्भवति । आपो वै सव्वँथ्सरस्यायतनम् । आयतनवान्भवति । य एवव्वेँद । योऽफ्सु नावं प्रतिष्ठिताव्वेँद । प्रत्येव तिष्ठति । [83]
1.22.8
इमे वै लोका अफ्सु प्रतिष्ठिताः । तदेषाऽभ्यनूक्ता । अपा रसमुदयसन्न् । सूर्ये शुक्र समाभृतम् ।अपा रसस्य यो रसः । तव्वोँ गृह्णाम्युत्तममिति । इमे वै लोका अपा रसः । तेऽमुष्मिन्नादित्ये समाभृताः ।जानुदघ्नीमुत्तरवेदीङ्खात्वा । अपां पूरयित्वा गुल्फदघ्नम् । [84]
1.22.9
पुष्करपर्णैः पुष्करदण्डैः पुष्करैश्च सस्तीर्य । तस्मिन्विहायसे । अग्निं प्रणीयोपसमाधाय । ब्रह्मवादिनो वदन्ति । कस्मात्प्रणीतेयमग्निश्चीयते । साप्रणीतेऽयमफ्सु ह्ययञ्चीयते । असौ भुवनेऽप्यनाहिताग्निरेताः । तमभित एता अबीष्टका उपदधाति । अग्निहोत्रे दर््शपूर्णमासयोः । पशुबन्धे चातुर्मास्येषु । [85]
1.22.10
अथो आहुः । सर्वेषु यज्ञक्रतुष्विति । एतद्ध स्म वा आहुश्शण्डिलाः । कमग्निञ्चिनुते ।सत्रियमग्निञ्चिन्वानः । सव्वँथ्सरं प्रत्यक्षेण । कमग्निञ्चिनुते । सावित्रमग्निञ्चिन्वानः ।अमुमादित्यं प्रत्यक्षेण । कमग्निञ्चिनुते । [86]
1.22.11
नाचिकेतमग्निञ्चिन्वानः । प्राणान्प्रत्यक्षेण । कमग्निञ्चिनुते । चातुर््होत्रियमग्निञ्चिन्वानः । ब्रह्म प्रत्यक्षेण । कमग्निञ्चिनुते । वैश्वसृजमग्निञ्चिन्वानः । शरीरं प्रत्यक्षेण । कमग्निञ्चिनुते । उपानुवाक्यमाशुमग्निञ्चिन्वानः । [87]
1.22.12
इमाल्लोँकान्प्रत्यक्षेण । कमग्निञ्चिनुते । इममारुणकेतुकमग्निञ्चिन्वान इति । य एवासौ ।इतश्चामुतश्चाव्यतीपाती । तमिति । योऽग्नेर्मिथूया वेद । मिथुनवान्भवति । आपो वा अग्नेर्मिथूयाः ।मिथुनवान्भवति । य एवव्वेँद ।। [88]
1.22.0
वेद भवत्यायतनमायतनवान्भवति य एवव्वेँद वेद तिष्ठति गुल्फदघ्नञ्चातुर्मास्येष्वमुमादित्यं प्रत्यक्षेण कमग्निञ्चिनुत उपानुवाक्यमाशुमग्निञ्चिन्वानो मिथूया मिथुनवान्भवत्येकञ्च ।।पुष्पमग्निर्वायुरसौ वै तपञ्चन्द्रमा नक्षत्राणि पर्जन्यस्सव्वँथ्सरस्तिष्ठति सत्रिय सव्वँथ्सर सावित्रममुन्नाचिकेतं प्राणाश्चातुर््होत्रियं ब्रह्म वैश्वसृज शरीरमुपानुवाक्यमाशुमिमाल्लोँकानिममारुणकेतुकं य एवासौ । 22 ।
1.23.1
आपो वा इदमासन्थ्सलिलमेव । स प्रजापतिरेकः पुष्करपर्णे समभवत् । तस्यान्तर्मनसि कामस्समवर्तत ।इद सृजेयमिति । तस्माद्यत्पुरुषो मनसाऽभिगच्छति । तद्वाचा वदति । तत्कर्मणा करोति । तदेषाऽभ्यनूक्ता । कामस्तदग्रे समवर्तताधि । मनसो रेतः प्रथमय्यँदासीत् । [89]
1.23.2
सतो बन्धुमसति निरविन्दन्न् । हृति प्रदीष्या कवयो मनीषेति । उपैनन्तदुपनमति । यत्कामो भवति । य एवव्वेँद । स तपोऽतप्यत । स तपस्तप्त्वा । शरीरमधूनुत । तस्य यन्मासमासीत् ।ततोऽरुणाः केतवो वातरशना ऋषय उदतिष्ठन्न् । [90]
1.23.3
ये नखाः । ते वैखानसाः । ये वालाः । ते वालखिल्याः । यो रसः । सोऽपाम् । अन्तरतः कूर्मं भूत सर्पन्तम् । तमब्रवीत् । मम वै त्वङ्मासा । समभूत् । [91]
1.23.4
नेत्यब्रवीत् । पूर्वमेवाहमिहासमिति । तत्पुरुषस्य पुरुषत्वम् । स सहस्रशीर््षा पुरुषः । सहस्राक्षस्सहस्रपात् । भूत्वोदतिष्ठत् । तमब्रवीत् । त्वव्वैँ पूर्व समभूः । त्वमिदं पूर्वः कुरुष्वेति । स इत आदायापः । [92]
1.23.5
अञ्जलिना पुरस्तादुपादधात् । एवाह्येवेति । तत आदित्य उदतिष्ठत् । सा प्राची दिक् । अथारुणः केतुर्दक्षिणत उपादधात् । एवाह्यग्न इति । ततो वा अग्निरुदतिष्ठत् । सा दक्षिणा दिक् । अथारुणः केतुः पश्चादुपादधात् । एवा हि वायो इति । [93]
1.23.6
ततो वायुरुदतिष्ठत् । सा प्रतीची दिक् । अथारुणः केतुरुत्तरत उपादधात् । एवाहीन्द्रेति ।ततो वा इन्द्र उदतिष्ठत् । सोदीची दिक् । अथारुणः केतुर्मध्य उपादधात् । एवाहि पूषन्निति ।ततो वै पूषोदतिष्ठत् । सेयन्दिक् । [94]
1.23.7
अथारुणः केतुरुपरिष्टादुपादधात् । एवा हि देवा इति । ततो देवमनुष्याः पितरः । गन्धर्वाफ्सरसश्चोदतिष्ठन्न् । सोर्ध्वा दिक् । या विप्रुषो विपरापतन्न् । ताभ्योऽसुरा रक्षासि पिशाचाश्चोदतिष्ठन्न् । तस्मात्ते पराऽभवन्न् । विप्रुड्भ्यो हि ते समभवन्न् । तदेषाऽभ्यनूक्ता । [95]
1.23.8
आपो ह यद्बृहतीर्गर्भमायन्न् । दक्षन्दधाना जनयन्तीस्स्वयम्भुम् । तत इमेऽध्यसृज्यन्त सर्गाः । अद्भ्यो वा इद समभूत् । तस्मादिद सर्वं ब्रह्म स्वयंभ्विति । तस्मादिद सर्व शिथिलमिवाऽध्रुवमिवाभवत् ।प्रजापतिर्वाव तत् । आत्मनाऽऽत्मानव्विंधाय । तदेवानु प्राविशत् । तदेषाऽभ्यनूक्ता । [96]
1.23.9
विधाय लोकान् विधाय भूतानि । विधाय सर्वाः प्रदिशो दिशश्च । प्रजापतिः प्रथमजा ऋतस्य ।आत्मनाऽऽत्मानमभि सव्विँवेशेति । सर्वमेवेदमाप्त्वा । सर्वमवरुध्य । तदेवानु प्रविशति । य एवव्वेँद ।। [97]
1.23.0
आसीदतिष्ठन्नभूदपो वायो इति सेयन्दिगभ्यनूक्ताऽभ्यनूक्ताष्टौ च । 23 ।।
1.24.1
चतुष्टय्य आपो गृह्णाति । चत्वारि वा अपा रूपाणि । मेघो विद्युत् । स्तनयित्नुर्वृष्टिः । तान्येवाव रुन्धे । आतपति वर्ष्या गृह्णाति । ताः पुरस्तादुपदधाति । एता वै ब्रह्मवर्चस्या आपः । मुखत एव ब्रह्मवर्चसमवरुन्धे । तस्मान्मुखतो ब्रह्मवर्चसितरः । [98]
1.24.2
कूप्या गृह्णाति । ता दक्षिणत उपदधाति । एता वै तेजस्विनीरापः । तेज एवास्य दक्षिणतो दधाति ।तस्माद्दक्षिणोऽर्धस्तेजस्वितरः । स्थावरा गृह्णाति । ताः पश्चादुपदधाति । प्रतिष्ठिता वै स्थावराः ।पश्चादेव प्रतितिष्ठति । वहन्तीर्गृह्णाति । [99]
1.24.3
ता उत्तरत उपदधाति । ओजसा वा एता वहन्तीरिवोद्गतीरिव आकूजतीरिव धावन्तीः । ओज एवास्योत्तरतो दधाति । तस्मादुत्तरोऽर्ध ओजस्वितरः । संभार्या गृह्णाति । ता मध्य उपदधाति । इयव्वैँ संभार्याः ।अस्यामेव प्रतितिष्ठति । पल्वल्या गृह्णाति । ता उपरिष्टादुपादधाति । [100]
1.24.4
असौ वै पल्वल्याः । अमुष्यामेव प्रतितिष्ठति । दिक्षूपदधाति । दिक्षु वा आपः । अन्नव्वाँ आपः ।अद्भ्यो वा अन्नञ्जायते । यदेवाद्भ्योऽन्नञ्जायते । तदवरुन्धे । तव्वाँ एतमरुणाः केतवो वातरशना ऋषयोऽचिन्वन्न् । तस्मादारुणकेतुकः । [101]
1.24.5
तदेषाऽभ्यनूक्ता । केतवो अरुणासश्च । ऋषयो वातरशनाः । प्रतिष्ठा शतधाहि । समाहितासो सहस्रधायसमिति । शतशश्चैव सहस्रशश्च प्रतितिष्ठति । य एतमग्निञ्चिनुते । य उ चैनमेवव्वेँद ।। [102]
1.24.0
ब्रह्मवर्चसितरो वहन्तीर्गृह्णाति ता उपरिष्टादुपादधात्यारुणकेतुकोऽष्टौ च । 24 ।।
1.25.1
जानुदघ्नीमुत्तरवेदीङ्खात्वा । अपां पूरयति । अपा सर्वत्वाय । पुष्करपर्ण रुक्मं पुरुषमित्युपदधाति ।तपो वै पुष्करपर्णम् । सत्य रुक्मः । अमृतं पुरुषः । एतावद्वावास्ति । यावदेतत् । यावदेवास्ति । [103]
1.25.2
तदवरुन्धे । कूर्ममुपदधाति । अपामेव मेधमवरुन्धे । अथो स्वर्गस्य लोकस्य समष्ट्यै ।आपमापामपस्सर्वाः । अस्मादस्मादितोऽमुतः । अग्निर्वायुश्च सूर्यश्च । सहसञ्चस्करर्धिया इति ।वाय्वश्वा रश्मिपतयः । लोकं पृण च्छिद्रं पृण । [104]
1.25.3
यास्तिस्रः परमजाः । इन्द्रघोषा वो वसुभिरेवाह्येवेति । पञ्च चितय उपदधाति ।पाङ्क्तोऽग्निः । यावानेवाग्निः । तञ्चिनुते । लोकम्पृणया द्वितीयामुपदधाति । पञ्चपदा वै विराट् ।तस्या वा इयं पादः । अन्तरिक्षं पादः । द्यौः पादः । दिशः पादः । परोरजाः पादः ।विराज्येव प्रतितिष्ठति । य एतमग्निञ्चिनुते । य उचैनमेवव्वेँद ।। [105]
1.25.0
अस्ति पृणान्तरिक्षं पादष्षट्च । 25 ।
1.26.1
अग्निं प्रणीयोपसमाधाय । तमभित एता अबीष्टका उपदधाति । अग्निहोत्रे दर््शपूर्णमासयोः ।पशुबन्धे चातुर्मास्येषु । अथो आहुः । सर्वेषु यज्ञक्रतुष्विति । अथ ह स्मा हारुणस्स्वायंभुवः ।सावित्रः सर्वोऽग्निरित्यननुषङ्गं मन्यामहे । नाना वा एतेषाव्वीँर्याणि । कमग्निञ्चिनुते । [106]
1.26.2
सत्रियमग्निञ्चिन्वानः । कमग्निञ्चिनुते । सावित्रमग्निञ्चिन्वानः । कमग्निञ्चिनुते । नाचिकेतमग्निञ्चिन्वानः । कमग्निञ्चिनुते । चातुर््होत्रियमग्निञ्चिन्वानः । कमग्निञ्चिनुते । वैश्वसृजमग्निञ्चिन्वानः । कमग्निञ्चिनुते । [107]
1.26.3
उपानुवाक्यमाशुमग्निञ्चिन्वानः । कमग्निञ्चिनुते । इममारुणकेतुकमग्निञ्चिन्वान इति । वृषा वा अग्निः । वृषाणौ सस्फालयेत् । हन्येतास्य यज्ञः । तस्मान्नानुषज्यः । सोत्तरवेदिषु क्रतुषु चिन्वीत ।उत्तरवेद्या ह्यग्निश्चीयते । प्रजाकामश्चिन्वीत । [108]
1.26.4
प्राजापत्यो वा एषोऽग्निः । प्राजापत्याः प्रजाः । प्रजावान्भवति । य एवव्वेँद । पशुकामश्चिन्वीत । संज्ञानव्वाँ एतत्पशूनाम् । यदापः । पशूनामेव संज्ञानेऽग्निञ्चिनुते । पशुमान् भवति । य एवव्वेँद । [109]
1.26.5
वृष्टिकामश्चिन्वीत । आपो वै वृष्टिः । पर्जन्यो वर््षुको भवति । य एवव्वेँद । आमयावी चिन्वीत ।आपो वै भेषजम् । भेषजमेवास्मै करोति । सर्वमायुरेति । अभिचरश्चिन्वीत । वज्रो वा आपः । [110]
1.26.6
वज्रमेव भ्रातृव्येभ्यः प्रहरति । स्तृणुत एनम् । तेजस्कामो यशस्कामः । ब्रह्मवर्चसकामः स्वर्गकामश्चिन्वीत ।एतावद्वावास्ति । यावदेतत् । यावदेवास्ति । तदवरुन्धे । तस्यैतद्व्रतम् । वर््षति न धावेत् । [111] ।
1.26.7
अमृतव्वाँ आपः । अमृतस्यानन्तरित्त्यै । नाफ्सु मूत्रपुरीषङ्कुर्यात् । न निष्ठीवेत् । न विवसनस्स्नायात् । गुह्यो वा एषोऽग्निः । एतस्याग्नेरनतिदाहाय । न पुष्करपर्णानि हिरण्यं वाऽधितिष्ठेत् । एतस्याग्नेरनभ्यारोहाय । न कूर्मस्याश्नीयात् । नोदकस्याघातुकान्येनमोदकानि भवन्ति । अघातुका आपः । य एतमग्निञ्चिनुते । य उ चैनमेवव्वेँद । [112]
1.26.0
चिनुते चिनुते प्रजाकामश्चिन्वीत य एवव्वेँदापो धावेदश्नीयाच्चत्वारि च । 26 ।
1.27.1
इमानुकं भुवना सीषधेम । इन्द्रश्च विश्वे च देवाः । यज्ञञ्च नस्तन्वञ्च प्रजाञ्च । आदित्यैरिन्द्रस्सह सीषधातु । आदित्यैरिन्द्रस्सगणो मरुद्भिः । अस्माकं भूत्वविता तनूनाम् । आप्लवस्व प्रप्लवस्व । आण्डी भव जमामुहुः । सुखादीन्दुःखनिधनाम् । प्रतिमुञ्चस्व स्वां पुरम् । [113]
1.27.2
मरीचयः स्वायम्भुवाः । ये शरीराण्यकल्पयन्न् । ते ते देहङ्कल्पयन्तु । मा च ते ख्यास्मतीरिषत् ।उत्तिष्ठत मा स्वप्त । अग्निमिच्छध्वं भारताः । राज्ञः सोमस्य तृप्तासः । सूर्येण सयुजोषसः ।युवा सुवासाः । अष्टाचक्रा नवद्वारा । [114]
1.27.3
देवानां पूरयोध्या । तस्या हिरण्मयः कोशः । स्वर्गो लोको ज्योतिषाऽऽवृतः । यो वै तां ब्रह्मणो वेद ।अमृतेनावृतां पुरीम् । तस्मै ब्रह्म च ब्रह्मा च । आयुः कीर्तिं प्रजान्ददुः । विभ्राजमाना हरिणीम् ।यशसा संपरीवृताम् । पुर हिरण्मयीं ब्रह्मा । [115]
1.27.4
विवेशापराजिता । पराङेत्यज्यामयी । पराङेत्यनाशकी । इह चामुत्र चान्वेति । विद्वान्देवासुरानुभयान् ।यत्कुमारी मन्द्रयते । यद्योषिद्यत्पतिव्रता । अरिष्टं यत्किञ्च क्रियते । अग्निस्तदनु वेधति ।अशृतासश्शृतासश्च । [116]
1.27.5
यज्वानो येऽप्ययज्वनः । स्वर्यन्तो नापेक्षन्ते । इन्द्रमग्निञ्च ये विदुः । सिकता इव सय्यँन्ति ।रश्मिभिस्समुदीरिताः । अस्माल्लोकादमुष्माच्च । ऋषिभिरदात्पृश्निभिः । अपेत वीत वि च सर्पतातः ।येऽत्र स्थ पुराणा ये च नूतनाः । अहोभिरद्भिरक्तुभिर्व्यक्तम् । [117]
1.27.6
यमो ददात्ववसानमस्मै । नृमुणन्तु नृपात्वर्यः । अकृष्टा ये च कृष्टजाः । कुमारीषु कनीनीषु ।जारिणीषु च ये हिताः । रेतःपीता आण्डपीताः । अड्गारेषु च ये हुताः । उभयान्पुत्रपौत्रकान् ।युवेऽहय्यँमराजगान् । शतमिन्नु शरदः । [118]
1.27.7
अदो यद्ब्रह्म विलबम् । पितृणाञ्च यमस्य च । वरुणस्याश्विनोरग्नेः । मरुताञ्च विहायसाम् । कामप्रयवणम्मे अस्तु । स ह्येवास्मि सनातनः । इति नाको ब्रह्मिश्रवो रायो धनम् । पुत्रानापो देवीरिहाहिता ।। [119]
1.27.0
पुरन्नवद्वारा ब्रह्मा च व्यक्त शरदोऽष्टौ च ।। 27 ।।
1.28.1
विशीर्ष्णीङ्गृध्रशीर्ष्णीञ्च । अपेतो निर्ऋति हथः । परिबाध श्वेतकुक्षम् । निजङ्घ शबलोदरम् ।सतान् वाच्यायया सह । अग्ने नाशय सन्दृशः । ईर्ष्यासूये बुभुक्षाम् । मन्युङ्कृत्याञ्च दीधिरे ।रथेन किशुकावता । अग्ने नाशय सन्दृशः । [120]  ।। 28 ।।
1.29.1
पर्जन्याय प्रगायत । दिवस्पुत्राय मीढुषे । स नो यवसमिच्छतु । इदव्वँचः पर्जन्याय स्वराजे ।हृदो अस्त्वन्तरन्तद्युयोत । मयोभूर्वातो विश्वकृष्टयस्सन्त्वस्मे । सुपिप्पला ओषधीर्देवगोपाः ।यो गर्भमोषधीनाम् । गवाङ्कृणोत्यर्वताम् । पर्जन्यः पुरुषीणाम् ।। [121]
1.29.0
विशीर्णीं पर्जन्याय दशदश ।। 29 ।।
1.30.1
पुनर्मामैत्विन्द्रियम् । पुनरायुः पुनर्भगः । पुनर्बाह्मणमैतु मा । पुनर्द्रविणमैतु मा ।यन्मेऽद्य रेतः पृथिवीमस्कान् । यदोषधीरप्यसरद्यदापः । इदन्तत्पुनराददे । दीर्घायुत्वाय वर्चसे ।यन्मे रेतः प्रसिच्यते । यन्म आजायते पुनः । तेन माममृतड्कुरु । तेन सुप्रजसड्कुरु ।। [122]
1.30.0
पुनर्द्वे च ।। 30 ।।
1.31.1
अद्भ्यस्तिरोधाजायत । तव वैश्रवणस्सदा । तिरोधेहि सपत्नान्नः । ये अपोऽश्नन्ति केचन ।त्वाष्ट्रीं मायाव्वैँश्रवणः । रथ सहस्रवन्धुरम् । पुरुश्चक्र सहस्राश्वम् । आस्थायायाहि नो बलिम् ।यस्मै भूतानि बलिमावहन्ति । धनङ्गावो हस्तिहिरण्यमश्वान् । [123]
1.31.2
असाम सुमतौ यज्ञियस्य । श्रियं बिभ्रतोऽन्नमुखीं विराजम् । सुदर््शने च क्रौञ्चे च । मैनागे च महागिरौ । सतद्वाट्टारगमन्ता । सहार्यन्नगरन्तव । इति मन्त्राः । कल्पोऽत ऊर्ध्वम् । यदि बलि हरेत् । हिरण्यनाभये वितुदये कौबेरायायं बलिः । [124]
1.31.3
सर्वभूताधिपतये नम इति । अथ बलि हृत्वोपतिष्ठेत । क्षत्रङ्क्षत्रव्वैँश्रवणः । ब्राह्मणा वय स्मः ।नमस्ते अस्तु मा मा हिसीः । अस्मात्प्रविश्यान्नमद्धीति । अथ तमग्निमादधीत । यस्मिन्नेतत्कर्म प्रयुञ्जीत ।तिरोधा भूः । तिरोधा भुवः । [125]
1.31.4
तिरोधास्स्वः । तिरोधा भूर्भुवस्स्वः । सर्वेषाल्लोँकानामाधिपत्ये सीदेति । अथ तमग्निमिन्धीत ।यस्मिन्नेतत्कर्म प्रयुञ्जीत । तिरोधा भूस्स्वाहा । तिरोधा भुवस्स्वाहा । तिरोधास्स्वस्स्वाहा ।तिरोधा भूर्भुवस्स्वस्स्वाहा । यस्मिन्नस्य काले सर्वा आहुतीऱ्हुता भवेयुः । [126]
1.31.5
अपि ब्राह्मणमुखीनाः । तस्मिन्नह्नः काले प्रयुञ्जीत । परस्सुप्तजनाद्वेपि । मा स्म प्रमाद्यन्तमाध्यापयेत् ।सर्वार्थास्सिध्यन्ते । य एवव्वेँद । क्षुध्यन्निदमजानताम् । सर्वार्था न सिध्यन्ते । यस्ते विघातुको भ्राता ।ममान्तर््हृदये श्रितः । [127]
1.31.6
तस्मा इममग्रपिण्डञ्जुहोमि । स मेऽर्थान्मा विवधीत् । मयि स्वाहा । राजाधिराजाय प्रसह्यसाहिने । नमो वयव्वैंश्रवणाय कुर्महे । स मे कामान्कामकामाय मह्यम् । कामेश्वरो वैश्रवणो ददातु । कुबेराय वैश्रवणाय । महाराजाय नमः । केतवो अरुणासश्च । ऋषयो वातरशनाः । प्रतिष्ठा शतधाहि । समाहितासो सहस्रधायसम्् । शिवा नश्शन्तमा भवन्तु । दिव्या आप ओषधयः । सुमृडीका सरस्वति । मा ते व्योम सन्दृशि । [128]
1.31.0
अश्वान्बलिर्भुवो भवेयुश्श्रितश्च सप्त च । 31 ।
1.32.1
सव्वँथ्सरमेतद्व्रतञ्चरेत् । द्वौ वा मासौ । नियमस्समासेन । तस्मिन्नियमविशेषाः । त्रिषवणमुदकोपस्पर््शी ।चतुर्थकालपानभक्तस्स्यात् । अहरहर्वा भैक्षमश्नीयात् । औदुम्बरीभिस्समिद्भिरग्निं परिचरेत् ।पुनर्मामैत्विन्द्रियमित्येतेनानुवाकेन । उद्धृतपरिपूताभिरद्भिः कार्यङ्कुर्वीत । [129]
1.32.2
असञ्चयवान् । अग्नये वायवे सूर्याय । ब्रह्मणे प्रजापतये । चन्द्रमसे नक्षत्रेभ्यः । ऋतुभ्यस्सव्वँथ्सराय ।वरुणायारुणायेति व्रतहोमाः । प्रवर्ग्यवदादेशः । अरुणाः काण्डऋषयः । अरण्येऽधीयीरन्न् । भद्रङ्कर्णेभिरिति द्वे जपित्वा । [130]
1.32.3
महानाम्नीभिरुदक सस्पर्श्य । तमाचार्यो दद्यात् । शिवा नश्शन्तमेत्योषधीरालभते । सुमृडीकेति भूमिम् ।एवमपवर्गे । धेनुर्दक्षिणा । कसव्वाँसश्च क्षौमम् । अन्यद्वा शुक्लम् । यथाशक्ति वा । एव स्वध्यायधर्मेण । अरण्येऽधीयीत । तपस्वी पुण्यो भवति तपस्वी पुण्यो भवति ।। [131]
1.32.0
कुर्वीत जपित्वा स्वाध्यायधर्मेण द्वे च ।। 32 ।।
1.0.0
भद्रस्मृतिस्साकञ्जानामक्ष्यति ताम्राण्यत्यूर्ध्वाक्ष आरोगः क्वेदमग्निश्च सहस्रवृत्पवित्रवन्त आतनुष्वाष्टयोनीय्योँसावथादित्यस्यारोगस्याथ वायोरथाग्नेर्दक्षिणपूर्वस्यामिन्द्रघोषा व आपमापाय्योँपामापो वै चतुष्टय्यो जानुदघ्नीमग्निं प्रणीयेमानुकव्विशीर्ष्णी पर्जन्याय पुनरद्भ्यस्सव्वँथ्सरन्द्वात्रिशत् ।। 32 ।।भद्रञ्ज्योतिषा तस्मिन्राजानङ्कश्यपाथ्सहस्रवृदियन्नपुसकमष्टयोनीमथाग्नेर्य एवव्वेँद ये नखा असौ वै पल्वल्या वज्रमेव पर्जन्याय महानाम्नीभिरेकत्रिशदुत्तरशतम् । 131 ।भद्रन्तपस्वी पुण्यो भवति तपस्वी पुण्यो भवति । इति तैत्तिरीयारण्यके प्रथमप्रश्नः समाप्तः ।
