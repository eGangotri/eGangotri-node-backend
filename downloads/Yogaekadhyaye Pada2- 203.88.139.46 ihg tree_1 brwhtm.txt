2.1
तपस्स्वाध्यायेश्वरप्रणिधानानि क्रियायोगः।
2.2
समाधिभावनार्थः क्लेशतनूकरणार्थश्च।
2.3
अविद्याऽस्मितारागद्वेषाऽभिनिवेशाः पञ्च क्लेशाः।
2.4
अविद्याक्षेत्रमुत्तेरेषां प्रसुप्त तनु विच्छिन्नोदाराणां।
2.5
अनित्याशुचि दुःखानात्मसु नित्यशुचिसुखात्मख्यातिरविद्या।
2.6
दृग्दर्शनशक्त्योरेकात्मतेवास्मिता।
2.7
सुखानुशायी रागः।
2.8
दुःखानुशायी द्वेषः।
2.9
स्वरसवाही विदुषोऽपि तथारूढोऽभिनिवेशः।
2.10
ते प्रतिप्रसव हेयास्सूक्ष्माः।
2.11
ध्यानहेयास्तद्वृत्तयः।
2.12
क्लेशमूलः कर्माशयः दृष्टादृष्ट जन्म वेदनीयः।
2.13
सति मूले तद्विपाकः जात्यायुर्भोगाः।
2.14
ते ह्लाद परिताप फलाः पुण्यापुण्यहेतुत्वात्।
2.15
परिणामताप संस्कार दुःखैः गुणवृत्ति विरोधाच्च दुःखमेव सर्वं विवेकिनः।
2.16
हेयं दुःखमनागतं।
2.17
द्रष्टृ दृश्ययोस्संयोगो हेयहेतुः।
2.18
प्रकाश क्रिया स्थितिशीलं भूतेन्द्रियात्मकं भोगापवर्गार्थं दृश्यं।
2.19
विशेषाविशेषलिङ्गमात्रालिङ्गानि गुणपर्वाणि।
2.20
द्रष्टा दृशिमात्रश्शुद्धोऽपि प्रत्ययानुपश्यः।
2.21
तदर्थएवदृश्यस्यात्मा ।
2.22
कृतार्थं प्रबिनष्टमप्यनष्टं तदन्यसाधारणत्वात्।
2.23
स्व स्वामि शक्त्योस्स्वरूपोपलब्धिहेतुस्संयोगः।
2.24
तस्य हेतुरविद्या।
2.25
तदभावात्संयोगाभावो हानं तद्दृशेः कैवल्यं।
2.26
विवेक ख्यातिरविप्लवा हानोपायः।
2.27
तस्य सप्तधा प्रान्तभूमिः प्रज्ञा।
2.28
योगांगानुष्ठानादशुद्धिक्षये ज्ञानदीप्तिराविवेकख्यातेः।
2.29
यम नियमासनप्राणायाम प्रत्याहार धारणाध्यानसमाधयोऽष्टावङ्गानि।
2.30
अहिंसा सत्यास्तेयब्रह्मचर्यापरिग्रहा यमाः।
2.31
एते जाति देशकाल समयानवच्छिन्नाः सार्वभौममहाव्रतं।
2.32
शौचसन्तोष तपस्स्वाध्यायेश्वर प्रणिधानानि नियमाः।
2.33
वितर्कबाधने प्रतिपक्षबाधनं।
2.34
वितर्का हिंसादयः कृतकारितानुमोदितालोभक्रोधमोहपूर्वका मृदुमध्यादिमात्रा दुःखाज्ञानानन्तफला इति प्रतिपक्षभावनं
2.35
अहिंसाप्रतिष्ठायां तत्सन्निधौ वैरत्यागः।
2.36
सत्यप्रतिष्ठायां क्रियाफलाश्रयत्वं।
2.37
अस्तेयप्रतिष्ठायां सर्वरत्नोपस्थानं।
2.38
ब्रह्मचर्य प्रतिष्ठायां वीर्यलाभः।
2.39
अपरिग्रहस्थैर्ये जन्मकथन्ता संबोधः।
2.40
शौचात्स्वाङ्गे जुगुप्सा परैरसंसर्गः।
2.41
सत्वशुद्धि सामनस्यैकाग्र्येन्र्दियजयात्मदर्शनयोग्यत्वानिच।
2.42
सन्तोषादनुत्तमसुखलाभः।
2.43
कायेन्द्रियसिद्धिरशुद्धिक्षयात्तपसः।
2.44
स्वाध्यादिष्ट देवता संप्रयोगः।
2.45
समाधिसिद्धिरीश्वर प्रणिधानात्।
2.46
स्थिरसुखमासनं।
2.47
प्रयत्नशैयिल्यानन्त समापत्तिभ्यां।
2.48
ततो द्वन्द्वानभिघातः।
2.49
तस्मिन्सति श्वासप्रश्वासयोः गतिविच्छेदः प्राणायामः।
2.50
स तु बाह्याभ्यन्तरस्तम्भवृत्तिर्देशकालसंख्याभिः परिदृष्टो दीर्घसूक्ष्मः।
2.51
बाह्याभ्यन्तर विषयाक्षेपी चतुर्थः।
2.52
ततः क्षीयते प्रकाशावरणं।
2.53
धारणासु च योग्यता मनसः।
2.54
स्वविषयासंप्रयोगे चित्तस्य स्वरूपानुकार इवेन्द्रियाणां प्रत्याहारः।
2.55
ततः परमा वश्यतेन्द्रियाणां।
