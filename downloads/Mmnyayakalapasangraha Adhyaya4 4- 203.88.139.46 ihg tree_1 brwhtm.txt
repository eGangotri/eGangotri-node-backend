।। चतुर्थाध्यायस्य चतुर्थः पादः ।। 
28 ।। संपद्याविर्भावाधिकरणम् ।। 1 ।। 
नित्योपलब्धेरसुखत्वतश्च 
केनापि रूपेण सुखैकभाजा । 
मुक्तस्य संबन्ध इति त्वसत् स्यात् 
स्वेनेति शब्दात् अतिरोहितत्वात् ।। 36 ।। 
29 ।। अविभागेनदृष्टत्वाधिकरणम् ।। 2 ।। 
परानुभृतिस्तु विभेदतः स्यात् 
साधर्म्यशब्दादतिसाम्यशब्दात् । 
न स्यादिदं नाम तदात्मकत्वात् 
साम्यश्रुतिस्तद्गुणसाम्यलम्बा ।। 37 ।।      
30 ।। ब्राह्माधिकरणम् ।। 3 ।। 
मुक्तस्वरूपं तु गुणाष्टकं स्यात् 
तथा श्रुतत्वात् द्युतिमात्रता वा । 
तस्यैव विज्ञानघनत्वशब्दात् 
तन्नोभयं स्यात् उभयाविरोधात् ।। 38 ।। 
31 ।। सङ्कल्पाधिकरणम् ।। 4 ।। 
मुक्तस्य पित्रादि तु सप्रयत्नात् 
सङ्कल्पतो भावि तथैव दृष्टेः । 
ब्रह्मादिकेष्वित्यसदेतत् एषां 
सङ्कल्पसत्यत्ववियोगतः स्यात् ।। 39 ।। 
32 ।। अभावाधिकरणम् ।। 5 ।। 
मुक्तोऽशरीरस्त्वशरीरशब्दात् 
इच्छाशरीरी बहुधा इति शब्दात् । 
नैषा व्यवस्था वहुधा तु शब्दात् । 
बहुश्रुतेश्च त्वयमैच्छिकः स्यात् ।। 40 ।। 
33 ।। जगद्व्यापारवर्जाधिकरणम् ।। 6 ।। 
मुक्तस्य भोगः खलु साम्यशब्दात् 
निर्वोढृता स्यात् भुवनस्य तद्वत् । 
नैतत् परस्यैव तथात्वशब्दात् 
भोगोनुभृतिः सगुणस्य तस्य ।। 41 ।। 
आविर्भवत्स्वरूपत्वं परानुभवरूपणम् 
मुक्तस्वरूपनिष्कर्षः सत्यसङ्कल्पता तथा ।। 42 ।। 
स्वेच्छया सर्वसंभोगः मोक्षस्य च फलोदयः । 
इत्येवमर्थजातं स्यात् पादेनानेन चिन्तितम् ।। 43 ।। 
।। इति चतुर्थस्य चतुर्थः ।। 
इति सेनेश्वराचार्यकृते न्यायकलापसंग्रहे 
।। चतुर्थोऽध्यायः ।। 
इति श्रीसेनेश्वराचार्यविरचितः 
।। शारीरकन्यायकलापसंग्रहः समाप्तः ।। 
