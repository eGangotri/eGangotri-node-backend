7.1.1 श्रुतिप्रमाणत्वाच्छेषाणां मुख्यभेदे यथाधिकारं भावः स्यात्।
7.1.2 उत्पत्त्यर्थाविभागाद्वा सत्त्ववदैकधर्म्यं स्यात्।
7.1.3 चोदनाशेषभावाद्वा तद्भेदाद्व्यवतिष्ठेरन्नुत्रत्तेर्गुणभूतत्वात्।
7.1.4 सत्वे लक्षणसंयोगात्सार्वत्रिकं प्रतीयेत।
7.1.5 अविभागात्तु नैवं स्यात्।
7.1.6 द्व्यर्थत्वं च विप्रतिषिद्धम्।
7.1.7 उत्पत्तौ विध्यभावाद्वा चोदनायां प्रवृत्तिः स्यात्ततश्र्च कर्मभेदः स्यात्।
7.1.8 यदि वाऽप्यभिधानवत्सामान्यात्सर्वधर्मः स्यात्।
7.1.9 अर्थस्य त्वविभक्तत्वात्तथा स्यादभिधानेषु पूर्ववत्त्वात्प्रयोगस्य कर्मणः शब्दभाञ्यत्वाद्विभागाच्छेषाणामप्रवृत्तिः    स्यात्।
7.1.10 समृतिरितिचेत्।
7.1.11 न पूर्ववत्वात्।
7.1.12 अर्थस्य शब्दभाव्यत्वात्प्रकरणनिबन्धनाधच्छब्दादेवान्यत्र भावः स्यात्।
7.1.13 सामाने पूर्ववत्वादुत्पन्नाधिकारः स्यात्।
7.1.14 श्येनस्येति चेति।
7.1.15 नासन्निधानात्।
7.1.16 अपि वा यद्यपूर्वत्वादितरदधिकार्थे ज्यौतिष्टोमिकाद्विधेस्तद्वाचकं समानं स्यात्।
7.1.17 पञ्चसञ्चरेष्वर्थवादातिदेशः सन्निधानात्।
7.1.18 सर्वस्य वैकशब्द्यात्।
7.1.19 विहिताम्नानान्नोति चेत्।
7.1.20 नेतरार्थत्वात्।
7.1.21 नेतरार्थत्वात्।
7.1.22 एककपालैन्द्राग्नौ च तद्वत्।
7.1.23 एककपालानां वैश्र्वदेविकः प्रकृतिराग्नयणे सर्वहो मापरुवृत्तिदर्शनादवभृथे च सकृद् द्व्यवदानस्य वचनात्।     
7.2.1 साम्नोऽभिधानशब्तेन प्रवृत्तिः स्याद्यथाशिष्चम्।
7.2.2 साम्नोऽभिधानशब्देन प्रवृत्तिः स्याद्यथाशिष्टम्।
7.2.3 स्वार्थे वा स्यात् प्रयोजनं क्रियाया स्तदंगभावेनोप दिश्येरन्।
7.2.4 शब्दमात्रमितिचेत्।
7.2.5 नौत्पत्तिकत्वात्।
7.2.6 शास्त्रं चैवमनर्थकं स्यात्।
7.2.7 स्वारस्येति चेत्।
7.2.8 नार्थाभावा छ्रुतेरसंबंधः।
7.2.9 स्वरस्तूत्पत्तिशुस्यान्मात्रावर्णाविभक्तत्वात्।
7.2.10 लिङ्गदर्शनाच्च।
7.2.11 अश्रुतेस्तुविकारस्योत्तरासु यथाश्रुति।
7.2.12 शव्दानां चासामञ्जस्यम्।
7.2.13 अपि तु कर्मशब्दः स्याद्भावोऽर्थः प्रसिद्धग्रहणत्वाद्विकारोह्यविशिष्टोऽन्यैः।
7.2.14 अद्रव्यं चापि द्रृश्यते।
7.2.15 तस्य च- क्रिया ग्रहणार्था नानार्थेषु विरूपित्वादर्थो ह्यासामलौकिको विधानात्।
7.2.16 तस्मिन्संज्ञाविशेषाः स्युर्विकारपृथक्त्वात्।
7.2.17 योनिशस्याश्च तुल्यवदितराभिर्विधीयन्ते।
7.2.18 अयोनौ चापि द्रृश्यतेऽतथायोनि।
7.2.19 ऐकार्थ्ये नास्ति वैरूप्यमिति चेत्।
7.2.20 स्यादर्थान्तरेष्लनिष्पत्तेर्यथा पाके।
7.2.21 शब्दानाञ्च सामञ्जस्यंम्।
7.3.1 उक्त क्रियाभिधानं तच्छ्रुतावन्यत्र विधिप्रदेशः स्यात्।
7.3.3 नाम्नस्त्वौत्पत्तिकत्वात्।
7.3.4 प्रत्यक्षाद्गणसंयोगात्क्रियाभिधानं स्यात्तदभावेऽप्रसिद्धं स्यात्।
7.3.5 अपि वा सत्रकर्मणि गिणार्थैषा श्रितिः स्यात्।
7.3.6 विश्र्वजिति सर्वपृष्ठे तत्पूर्वकत्वाज्जयौतिष्टोमिकानि पृष्ठान्यास्ति च पृष्ठशब्दः।
7.3.7  ष़डहाद्वा तत्र हि चोदना। 
7.3.8 लिंङ्गाच्च।
7.3.9 उत्पन्नाधिकारो ज्यातिष्टोमः।
7.3.10 द्वयोर्विधिरिति चेत्।
7.3.11 न व्यर्थत्वात् सर्वशवदस्य।
7.3.12 तथावभृथः सोमात्।
7.3.13 प्रकृतेरिति चेत्।
7.3.14 न भक्तित्वात्।
7.3.15 लिङ्गदर्शनाच्च।
7.3.16 द्रव्यादेशेतद्द्रव्यः श्रुतिसंयोगात्पुरोडाशस्त्वनादेशे तत्प्रकृतित्वात्।
7.3.17 गुणविधिस्तु न गृह्लीयात्समत्वात्।
7.3.18 निर्मन्थ्यादिषु चैवम्।
7.3.19 प्रणयनन्तु सौमिकमनाच्यं हीतरत्।
7.3.20 उत्तरवेदिप्रतिषेधश्च तद्वत्।
7.3.21 प्राकृतं वाऽनामत्वात्।
7.3.22 परिसङ्ख्यर्थं श्रवणं गुणार्थवादो वा।
7.3.23 प्रथमोत्तमयोः प्रणयनमुत्तरवेदिप्रतिषेधात्।
7.3.24 मध्यमयोर्वा गत्यर्थवादात्।
7.3.25 औत्तरवेदिकोऽनारभ्यवादप्रतिषेधः।
7.3.26 स्वरसामैककपालामिक्षं च लिङ्गदर्शनात्।
7.3.27 चोदनासामान्याद्वा।
7.3.28 कर्मजे कर्म यूपवत्।
7.3.29 रूपं वाऽशेषभूतत्वात्।
7.3.30 विशये लौकिकः स्यात्सर्वार्थत्वात्।
7.3.31 न वैदिकमर्थनिर्देशात्।
7.3.32 तथोत्पत्तिरितरेषां समत्वात्।
7.3.33 संस्कृतं स्यात्तच्छब्दत्वात्।
7.3.34 भक्त्या वाऽयज्ञशेषत्वाद्गुणानामभिधानत्वात्।
7.3.35 कर्मणः पृष्टशब्दः स्यात्तथाभूतोपदेशात्।
7.3.36 अभिधानोपदेशाद्वा विप्तिषेधाद्द्रव्येषु पृष्ठशब्दः स्यात्।
7.4.1 इतिकर्तव्यताविधेर्यजतेः पूर्ववत्त्वम्।
7.4.2 स लैकिकः स्याद्द्रृष्टप्रवृत्तित्वात्।
7.4.3 वचनात्तु ततोऽन्यत्वम्।
7.4.4 लिङ्गेन वा नियम्येत लिङ्गस्य तद्गुणत्वात्।
7.4.5 अपि वाऽन्यायपूर्वत्वाद्यत्र नित्यानुवादवचनानि स्युः।
7.4.6 मियो विप्रतिषेधाच्च गुणानां यथार्थतल्पना स्यात्।
7.4.7 भागित्वात्तु नियम्येत गिणानामभिधानत्वात्सम्बन्धादभिधानवद्यथा धेनुः किशोरेण।
7.4.8 उत्पत्तीनां समत्वाद्वा यथाधिकारं भावः स्यात्।
7.4.9  उत्पत्तिशेषवचनं च विप्रतिषिद्धमेकस्मिन्।
7.4.10 विध्यन्तो वा प्रकृतिवच्चोदनायां प्रवर्त्तेत तथा हि लिङ्गदर्शनम्।
7.4.11 लिङ्गहेतुत्वादलिङ्गे लौकिकं स्यात्।
7.4.12 लिङ्गस्य पूर्ववत्तवाच्चोदनाशब्दसामान्यादेकेनापि निरूप्येत यथा स्थालौपुलाकेन।
7.4.13 द्वादशाहिकमहर्गणे तत्प्रकृतित्वादैकाहिकमधिकागमात्तदाख्यं स्यादेकाहवत्।
7.4.14 लिङ्गाच्च।
7.4.15 न वा क्रत्वभिधानादधिकानामशब्दत्वम्।
7.4.16 लिङ्गं संघातधर्मः स्यात्तदर्थापत्तेर्द्रव्यवत्।
7.4.17 न वार्थधर्मत्वात्संघातस्य गुणत्वात्।
7.4.18 अर्थापत्तेर्द्रव्येषु धर्मलाभः स्यात्।
7.4.19 प्रवृत्त्या नियतस्य लिङ्गदर्शनम्।
7.4.20 विहारदर्शनं विशिष्टस्यानारभ्यवादानां प्रकृल्यर्थतवात्।