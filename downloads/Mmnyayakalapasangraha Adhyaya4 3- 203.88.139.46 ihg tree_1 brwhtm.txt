।। चतुर्थाध्यायस्य तृतीयः पादः ।। 
23 ।। अर्चिराद्यधिकरणम् ।। 1 ।। 
शाखासु बहुविधत्वात् गतिश्रुतेरर्चिरादिनियमो न । 
तन्नैव नियमनं स्यात् सर्वत्रार्कादिचिह्नसंभवतः ।। 29 ।। 
24 ।। वाय्वधिकरणम् ।। 2 ।। 
वायुश्च देवलोकः शब्दविभेदात् पृथग्भवतः ।
न स्यात् योऽयं पवते स देवलोकः इति तद्विशेषणतः ।। 
25 ।। वरुणाधिकरणम् ।। 3 ।। 
श्रुतिभङ्गेऽप्यगतित्वात् पाठात् वायोः परे तु वरुणाद्याः ।
तन्नार्थवशाद्वरुणः तटितः स्यात् उपरि तदुपरीन्द्राद्याः ।।
26 ।। आतिवाहिकाधिकरणम् ।। 4 ।।
उपदेशस्य तथात्वात् चिह्नानि त्वर्चिरादयः सरणेः ।
नैतत् गमयितृशब्दात् उपरि परेऽप्यातिवाहिका हि स्युः ।। 
27 ।। कार्याधिकरणम् ।। 5 ।। 
चतुर्मखमुपासितुः गतिरियं स हि प्राप्यते 
परस्य परिपूर्णतः सततमेव संप्राप्तितः । 
न तत्परमुपासितुः श्रुतित एव तच्चाप्यसत् 
परं तदनुजीवमप्युभयतः श्रुतेर्दर्शनात् ।। 33 ।। 
अर्चिरादेस्तु नियमो वायोः स्वर्गस्य चैकता । 
तटितो वरुणप्राप्तिः आतिवाहिकता ततः ।। 34 ।। 
फलं जीवपरोपास्त्योः अर्चिरादिगतिस्त्वियम् । 
इति सर्वमनेनैव पादेन परिचिन्तितम् ।। 35 ।। 
।। इति चतुर्थस्य तृतीयः ।।