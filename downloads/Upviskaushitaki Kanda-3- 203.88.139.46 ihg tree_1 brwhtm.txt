3.1
प्रतर्दनो  ह  वै दैवोदासिरिन्द्रस्य प्रियं धामोपजगाम युद्देन च पौरूषेण  च  ।। 1 ।।
3.2
तं हेन्द्र उवाच प्रतर्दन । वरं ददनीति (2) ।
3.3
स  होवाच प्रतर्दनः त्वमेव मे वरं वृणीष्व यं त्वं मनुष्याय हिततमं मन्यसे ( इति ) । (3)
3.4
तं हेन्द्र उवाच न वै वरं परस्मै वृणीते त्वमेव वृणीष्वेति ।। 4 ।।
3.5
अवरो वै तर्हि किल मे इति होवाच प्रतर्दनः ।। 5 ।।
3.6
अथो खल्विन्द्र सत्यादेव नेयाय ।। 6 ।।
3.7
सत्यं हीन्द्रः ।। 7 ।।
3.8
स होवाच मामेव विजानीहि । एतदेवाहं मनुष्याय हिततमं मन्ये यन्मां विजानीयात् ।। 8 ।।
3.9
त्रिशीर्षाणं त्वाष्ट्रमहनम् ।। 9 ।।
3.10
अरून्मुखान्  यतीन् सालावृकेभ्यः प्रायच्छत्म् ।। 10 ।।
3.11
पृथिव्यां कालकञ्जारव्यासुरांश्र्च हिंसितवानस्मि ।। 11 ।।
3.12
तस्य मे तत्र न लोम चामीयत ।। 12 ।।
3.13
स यो मां विजानीयात् , नासय केन च कर्मणा लोको मीयते न मातृवधेन न
पितृवधेन न स्तेयेन न भ्रूणहत्यया नास्य पापं चकृषो मुखं नीलं वेति ।। 13 ।।
3.14
स होवाच प्राणोऽस्मि प्रज्ञात्मा तं मामायुरमृतमित्युपास्स्व ।। 14 ।।
3.15
आयुः प्राणः। प्राणो वा आयुः प्राण उवा अमृतम् । यावद्दि अस्मिन् शरीरे प्राणो
वसति तावदायुः । प्राणेन ह्येवामुष्मिन् लोकेऽमृतत्व - माप्नोति ।। 15 ।।
3.16
प्रज्ञया स्त्यं संकल्पमेति ।। 16 ।।
3.17
स यो मामायुरमृतमित्युपास्ते सर्वमायुरस्मिन् लोक एति । आप्नोत्यमृतत्वमक्षितिं स्वर्गे लोके ।। 17 ।।
3.18
तद्दैक आहृः एकभूयं वै प्राणा गच्छन्तीति ।। 18 ।।
3.19
न हि कश्र्चन शक्नुयात् सकृद्वाचा नाम प्रज्ञापयितुम् चक्षुषा रूपम् श्रोत्रेण श्रोतुं शब्दम् मनसा ध्यातुमिति ।। 29 ।।
3.20
एक भूयं वै प्राणा एकैकं सर्वाण्येतानि प्रज्ञापयन्ति ।। 20 ।।
3.21
वाचं वदन्तीं सर्वे प्राणा अनुवदन्ति ।। 21 ।।
3.22
चक्षुः पश्यत् सर्वे प्राणा अनुपश्यन्ति  ।
श्रोत्रं श्रृण्वत् सर्वे प्राणा अनुशृण्वन्ति । मनो ध्यायत् सर्वे प्राणा अनुध्यायन्ति  ।
प्राणं प्राणन्तं सर्वे प्राणा अनुप्राणन्तीति । एवमुहै तदिति हेन्द्र उवाच ।। 22 ।।
3.23
अस्ति त्वेव प्राणानां निश्श्रेयसम् ।। 23 ।।
3.24
जीवति वागपेतः मूकान् हि पश्यामः ।। 24 ।।
3.25
एवं हि पश्याम ः ।।25 ।।
3.26
अथ खलु प्राण एव प्रज्ञात्मेदं शरीरं परिगृह्योत्थापयति ।।26।।
3.27
तस्मादेतदेवोक्थमुपासीत ।। 27 ।।
3.28
यो वै प्राणः सा प्रज्ञा । या वै प्रज्ञा स प्राण ः ।
सह ह्येतावस्मिन् शरीरे वरीरे वसतः सहोत्क्रामत ः ।। 28 ।।
3.29
तस्यैषैव दृष्टिः एतद्विजानाति ।। 29 ।।
3.30
यत्रैतत्पुरुषः सुप्तः स्वप्नं न कथञ्चन पश्यति अथास्मिन् प्राण एवैकधा भवति ।। 30 ।।
3.31
तदैनं वाक्  सर्वैर्नामभिः सहाप्येति ।। 31 ।।
3.32
चक्षुः सर्वै रूपैः सहाप्येति ।। 32 ।।
3.33
श्रोत्रं सर्वैः शब्दैः सहाप्येति । मनः सर्वैर्ध्यानैः सहाप्येति ।। 33 ।।
3.34
स यदा प्रतिबुध्यते --- यथाऽग्नेः विस्फुलिङ्गा विप्रतिष्ठेरन्, एवमेवैतस्मादात्मनः
प्राणा यथायतनं विप्रतिष्ठन्ते प्राणेभ्यो देवाः देवेभ्यो लोकाः ।। 34 ।।
3.35
तस्यैषैव  सिद्धिः ।। 35 ।।
3.36
एतद्विज्ञानम् ।
तस्यैषैव दृष्टिः ।। 36 ।।
3.37
यत्रैतत्पुरुष आर्तो मरिष्यन् आबल्यं न्येति मोहं न्येति तदाहुः उदक्रमीच्चित्तम् । न
श्रृणोति न पश्यति न वाचो वदति - अथास्मिन् प्राण एवैकधा भवति ।। 37।।
3.38
तदैनं वाक् सर्वैर्नामभिः सहाप्येति ।। 38 ।।
3.39
स यदा प्रतिबुध्यते । आयुश्शेषौषधवशादित्यर्थः ।। 39 ।।
3.40
यथाऽग्नेः विस्फुलिङ्गा विप्रतिष्टेरन् एवमेवैतस्मादात्मनः प्राणाः
यथायतनं विप्रतिष्ठन्ते प्राणेभ्यो देवाः देवेभ्यो लोकाः ।। 40 ।।
3.41
स. यदाऽस्माच्छरीरादुत्क्रामति वागस्मात् सर्वाणि नामान्यभिविसृजते ।।41 ।।
3.42
वाचा सर्वाणि नामान्याप्नोति ।। 42 ।।
3.43
घ्राणोऽस्मात् सर्वान् गन्धानभिविसृजते । घ्राणेन सर्वान् गन्धानाप्नोति।।43।।
3.44
चक्षुरस्मात् सर्वाणि रूपाण्यभिविसृजते । चक्षुषा सर्वाणि रूपाण्याप्नोति ।
श्रोत्रमस्मात् सर्वान् शब्दानभिविसृजते । श्रोत्रेण सर्वान् शब्दानाप्नोति । मनोऽस्मात्
सर्वाणि ध्यानान्यभिविसृजते । मनसा सर्वाणि ध्यानान्याप्नोति सैषा प्राणेन सर्वाप्तिः ।। 44 ।।
3.45
यो वै प्राणः सा प्रज्ञा । या वै प्रज्ञा स प्राणः ।
 सह ह्येतावस्मिन् शरीरे वसतः सहोत्क्रामतः ।। 45 ।।
3.46
अथ  खलु  यथा प्रज्ञायां सर्वणि भूतान्येकीभवन्ति तद् व्याख्यास्यामः -
वागेवास्या एकमङ्गमुदूढम् तस्या नाम पुरस्तात् प्रतिविहिता भूतमात्रा ।। 46 ।।
3.47
घ्राणमेवास्या एकमङ्गमुदूढम् तस्य गन्धः पुरस्तात् प्रतिविहिता भूतमात्रा ।
चक्षुरेवास्या एकमङ्गमुदूढम् तस्य रूपं पुरस्तात् प्रतिविहिता भूतमात्रा ।
श्रोत्रमेवास्या एकमङ्गमुदूढम् तस्य शब्दः पुरस्तात् प्रतिविहिता भूतमात्रा ।
जिह्वैवास्या एकमङ्गमुदूढम्  तस्यान्नरसः पुरस्तात् प्रतिविहिता भूतमात्रा ।
हस्तावेवास्या एकमङ्गमुदूढम् तयोः कर्माणि पुरस्तात् प्रतिविहिता भूतमात्रा ।
शरीरमेवास्या एकमङ्गमुदूढम् तस्य सुखदुःखे पुरस्तात् प्रतिविहिता भूतमात्रा ।
उपस्थ एवास्या एकमङ्गमुदूढम् तस्यानन्दो रतिः प्रजातिः पुरस्तात् प्रतिविहिता
भूतमात्रा ।। 47 ।।
3.48
पादावेवास्या  एकमङ्गमुदूढम् , तयोरित्याः पुरस्तात् प्रतिविहिता भूतमात्रा ।। 48 ।।
3.49
प्रज्ञैवास्या एकमङ्गमुदूढम् , तस्यै धियो विज्ञातव्यं कामाः पुरस्तात् प्रतिविहिता भूतमात्रा ।। 49 ।।
3.50
प्रज्ञया वाचं समारूह्य वाचा सर्वाणि नामान्याप्नोति ।। 50 ।।
3.51
प्रज्ञया घ्राणं समारुह्य घ्राणेन सर्वान् गन्धानाप्नोति ।। 51 ।।
3.52
प्रज्ञया चक्षुः समारुह्य चक्षुषा सर्वाणि रूपाण्याप्नोति ।। 52 ।।
3.53
प्रज्ञया श्रोत्रं समारुह्य श्रोत्रेण सर्वान् शब्दानाप्नोति । प्रज्ञया जिह्वां समारुह्य
सर्वानन्नरसानाप्नोति । प्रज्ञया हस्तौ समारुह्य  हस्ताभ्यां सर्वाणि कर्माण्याप्नोति ।
प्रज्ञया शरीरं समारुह्य उपस्थेनाऽऽनन्दं रतिं प्रजातिमाप्नोति । प्रज्ञया पादौ समारुह्य
पादाभ्यां सर्वा इत्या आप्नोति । प्रज्ञयैव धियं समारुह्य प्रज्ञयैव धियो विज्ञातव्यं कामानाप्नोति ।। 53 ।।
3.54
न  हि प्रज्ञापेता वाक् नाम किञ्चन प्रज्ञापयेत् ।। 54 ।।
3.55
अन्यत्र मे मनोऽभूदित्याह , नाहमेतन्नाम प्राज्ञासिषमिति ।। 55 ।।
3.56
न हि प्रज्ञापेतौ हस्तौ कर्मकिञ्चनप्रज्ञापयेताम् । अन्यत्र मे मनोऽभूदित्याह नाऽहमेतत्
कर्मप्राज्ञासिषमिति । न हि प्रज्ञापेतं शरीरं सुखदुःखे किञ्चन प्रज्ञापयेत् । अन्यत्र मे
मनोऽभूदित्याह, नाहमेतत् सुखदुःखे प्राज्ञासिषमिति । न हि प्रज्ञापेत उपस्थः आनन्दं
रतिं प्रजातिं कञ्चन प्रज्ञापयेत् । अन्यत्र मे मनोऽभूदित्याह नाहमेतमानन्दं रतिं प्रजातिं
प्राज्ञासिषमिति । न हि प्रज्ञापेतौ पादावित्यां काञ्चन प्रज्ञापयेताम् । अन्यत्र मे मनोऽभूदित्याह
नाहमेतामित्यां प्राज्ञासिषमिति । न हि प्रज्ञापेता धीः काचन सिद्ध्येत् ।। 56 ।।
3.57
न प्रज्ञातव्यं प्रज्ञायेत ।। 57 ।।
3.58
न वाचं विजिज्ञासीत वक्तारं विद्यात् ।। 58 ।।
3.59
न गन्धं  विजिज्ञासीत घ्रातारं विद्यात् ।
न रूपं विजिज्ञासीत रूपं विद्वांसं विद्यात् ।। 59 ।।
3.60
न  शब्दं विजिज्ञासीत श्रोतारं विद्यात् । नान्नतसं विजिज्ञासीत
अन्नरसविज्ञातारं विद्यात् । न कर्म विजिज्ञासीत कर्तारं विद्यात् । न सुख -
दुःखे विजिज्ञासीत सुखदुःखयोर्विज्ञातारं विद्यात् । नानन्दं न रतिं न
प्रजातिं विजिज्ञासीत आनन्दस्य रतेः प्रजातेर्विज्ञातारं विद्यात् । नेत्यां
विजिज्ञासीत एतारं विद्यात् । न मनो विजिज्ञासीत मन्तारं विद्यात् । ता
वा एता दशैव भूतमात्राः अधिप्रज्ञम् दश प्रज्ञामात्रा अधिभूतम् । यद्दि
भूतमात्राः न स्युः प्रज्ञामात्राः न स्युः यदि  प्रज्ञामात्रा न स्युः न भूतमात्राः
स्युः । न ह्यन्य तरतो रूपं किञ्चन सिद्दचेत्;नो एवैतन्नाना ।। 60 ।।
3.61
तद् यथा रथस्यारेषु नेमिरर्पिता नाभावरा अर्पिताः एवमेवैता
भूतमात्राः प्रज्ञामात्रा - स्वर्पिताः प्रज्ञामात्राः प्राणेऽर्पिताः ।। 61 ।।
3.62
स एष (प्राण एव प्रज्ञात्मा) (प्राज्ञ आत्मा) आनन्दोऽजरोमृतः ।।62।।
3.63
(स) न साधुना कर्मणा भूयान् नो एवासाधुना कर्मणा कनीयान् ।। 63 ।।
3.64
एष  ह्येवैनं साधु कर्म कारयति तम् यमेभ्यो लोकेभ्य उन्निनीषति ।।64 ।।
3.65
एष ह्येवैनमसाधु कर्म कारयति यमधो निनीषति ।। 65 ।।
3.66
एष लोकपाल एष लोकाधिपतिरेष सर्वेशः ।। 66 ।।
3.67
स म आत्मेति विद्यात् । स म आत्मेति विद्यात् ।। 67 ।।