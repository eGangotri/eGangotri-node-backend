          		।। अथ तृतीयाध्याये द्वितीयः पादः ।।
			।। सन्ध्याधिकरणम् ।। (3-2-1)
(पू - सू ) - 	सन्ध्ये सृष्टिराह हि ।। (3-2-1)
अव -		जीवस्य जाग्रतो दोषाः पूर्वपादे निरूपिताः ।
    		प्राप्यत्वोपास्यतासिद्ध्यै निरस्ताखिलदोषता ।। 103 ।।
   		कल्याणाश्रयता चापि पादेऽत्रेशितुरुच्यते ।
    		आद्यन्यायेऽत्र जीवस्य स्वप्नावस्था निरूप्यते ।। 104।।
   		निरूपणमिदं ब्रह्माश्चर्यशक्तिप्रदर्शकम् ।
             	अतोऽत्रास्यशकल्याणगुणपादे निवेशनम् ।। 105 ।। 
(पू) -       	स्वप्नमुदिश्या "थ रथान् ....पथ सृजत" इत्यपि ।
            	तथा "स्रवन्त्यसृजते, स हि कर्मेति" चोच्यते ।। 106।।
		"सन्ध्यं तृतीय" मित्यादौ स्वप्नदृक् प्राक् य ईरितः ।
		स हि कर्ते त्यत्र जीवः स परामृश्यते ततः ।। 107।।
		स्वप्नार्थानां जीवमेनं निर्मातारमधीयते ।। 108।। 
		"कामं कामं निर्मिमाणः" इति केचन शाखिनः । 
		पुत्रादयः काम्यमानतया स्युः कामशब्दिताः ।। 109।।
		"सर्वान् कामान् .... पुत्रपौत्रान्" इति प्राक् तत्र तत्पदात् ।
		श्रुता प्रजापतेर्वाक्ये सत्यसंकल्पताऽस्य च ।।110।।
		अतस्सामग्र्यभावेऽपि सृष्टिरस्योपपद्यते ।
(सि - सू ) -	मायामात्रं तु कार्त्स्येनानभिव्यक्तस्वरूपत्वात् ।। (3-2-3)
		स्वाप्नार्थजातं जीवेन न सृष्टं ब्रह्मणाऽपि तु ।। 111।।
		अत्याश्चर्यमिदं सर्वाननुभाव्यं तदैव च ।
            	तत्तत्पुरुषमात्रानुभाव्यं स हि सृजेत्परः ।। 112।।
            	सूत्रे त्वत्राश्चर्यवाची मायाशब्दः प्रमाणतः ।
            	जीवस्य सत्यसंकल्पतादेः कृत्स्नस्य संसृतौ ।। 113।।
            	अनभिव्यक्तरुपत्वात् स्रष्टृताऽस्य न युज्यते ।
                  "कामं काम" मिति प्राह स्रष्टारं परमेव हि ।। 114 ।।
 		एषु तस्मिन् लोका" इत्यादिमान्तिमवाक्ययोः ।  
 		तत्प्रतीतेः, स संकल्प्य संकल्प्य स्वाप्नसृष्ट परः ।। 115 ।।  
अव -		स्वाभाविकं चेज्जीवस्य सत्यसंकल्पतादिकम् 
		कथं नाभिव्यज्यते तत् इत्यत्रोत्तरमुच्यते ।। 116 ।।
सि सू)		पराभिध्यानात्तु तिरोहितं ततो ह्यस्य बन्धविपर्यौ (3-2-4)     		जीवस्येश्वरसंकल्पात् तादृग्रूपं तिरोहितम्   ।                                               
             	तापराधस्यानादिकर्मवासनयाऽस्य  हि ।। 117 ।।
             	स्वाबाविकं रूपमीशः तिरोध्यापयति स्वयम् ।
             	तत्संकल्पात्ततश्चास्य बन्धमोक्षौ श्रुतौ स्फुटम् ।। 118।।
               	"यदा ह्यवं, परं ज्योति" रित्याद्युपनिषत्सु  हि ।
(सि - सू ) -	देहयोगाद्वा सोऽपि ।। (3-2-5)
		तिरोभावस्सोऽपि देहरूपाचिद्वस्तुयोगतः ।। 119।।
		सृष्टौ भवति सूक्ष्मचिद्वस्तुयोगाल्लयेऽपि च ।
		अतो जीवोऽनभिव्यक्तस्वरूपत्वात् रथादिकान् ।। 120।।
		स्वाप्नार्थान्न स्वसंकल्पात्स्रष्टुं शक्नोति सर्वथा ।
		तस्मात्तस्याल्पाल्पकर्मपलानुभवसिद्धये ।। 121 ।।
		अर्थास्तदेकभेग्यांस्तातकालिकान् सृजतीश्वरः ।
(सि -सू ) -	सूचकश्च हि श्रुतेराचक्षते च तद्विदः ।। (3-2-6)
		स्वप्नश्सुभाशुबफलसूचको ज्ञायते श्रुतेः ।। 122 ।।
                	"समृद्धिं तत्र जानीयात्, एवं हन्ती" त्यतस्स्फुटम् ।
		स्वप्नाध्यायविदश्चापि स्वप्नमुक्तस्वभावकम् ।। 23।।
		आचक्षते, स्वाप्नसृष्टेर्जीवकर्तृता   यदि ।
		न संभवेत्सूचकत्वं स्वाशुभप्रापकस्य च ।। 124।।
		सर्गस्य तद्दर्शनस्यानुपपत्तिप्रसङ्गतः ।
		अतः स्वप्ने रथादीनां सृष्टिरीश्वरकतृका ।। 125 ।।
                   			।।  इति सन्ध्याधिकरणम् ।। 

                  ।। तदभावाधिकरणम् ।। (3-2-2)
(सि - सू ) -	तदभावो नाडीषु तच्छ्रतेरात्मनि च ।। (3-2-7)
		स्वप्नावस्थां निरूप्यात्र सुप्त्यवस्था निरूप्यते ।
(पू) - 		सुप्तिमुद्दिश्या सु तदा नाडीष्वि ति तथोपरि ।। 126 ।।
		"ताभिः प्रत्यवसृप्ये" ति सता सोम्ये ति च श्रुतेः ।
		नाड्यः पुरीतत् ब्रह्मापि सुप्तिस्थानं प्रतीयते ।। 127 ।।
		नैरपेक्ष्यप्रतीत्यैषां विकल्प इति चेन्न तत् ।
(सि) - 	स्वप्नाभावस्सुप्तिरसौ नाडीष्वेवं पुरीतति ।। 128 ।।
		भवत्येवं ब्रह्मणि च तस्मादेषां समुच्चयः ।
		एषां त्रयाणां स्थानत्वश्रुतेः कार्यप्रभेदतः।। 129 ।।
		समुच्चये संभवति विकल्पो न हि युज्यते ।
		नाड्यादीनां कार्यभेदः प्रासादादिवदिष्यते ।। 130।।
		प्रासादखट्वास्थानीये तत्र नाडीपुरीतती ।
		पर्यंकभूतं ब्रह्मैव साक्षात्सुप्तिस्थलं मतम् ।। 131 ।।
(सि सू ) - 	अतः प्रबोधोऽस्मात् ।। (3-2-8)
		यतो ब्रह्मैव साक्षात्तत्सुषुप्तिस्थानमुच्यते ।
		अतो ब्रह्मण एवास्मात् प्रबोधः प्रत्यगात्मनाम् ।। 132।।
		"सत आगम्य न विदुः सत" इत्यादिषु श्रुतः ।
	       	उपपन्नोऽत एवैषां समुच्चय इति स्थितम् ।। 133।।
					।। इति तदभावाधिकरणम् ।।

	  	।। कर्मानुस्मृतिशब्दविध्यधिकरणम् ।। (3-2-3)
(सि - सू) - 	स एव तु कर्मानुस्मृतिशब्दविधिभ्यः ।। (3-2-9)
	  	सुप्तेः पश्चादुत्थितस्य सुप्तादन्यत्वशंकया ।
	  	सुप्त एवोत्तिष्ठतीति स्थाप्यतेऽधिकृताविह ।। 134।।
(पू) -    	निर्मुक्तसर्वोपाधेश्च सम्पन्नस्य परात्मनि ।
	  	सुप्तस्य सर्वथा मुक्तावैलक्षण्यप्रतीतितः ।। 135।।
(सि) -    	उत्तिष्ठत्यन्य एवास्मात्सुषुप्तादिति चेन्न तत् ।
		सुप्तस्स एव जागर्ति नान्यः कर्मादिहेतुतः ।। 136 ।।
	   	तत्र कर्म च पुण्यादिरुपं तेन कृतं पुरा ।
	   	तेनैव तत्त्वज्ञानात्प्राक् भेक्तव्यं साप्यनुस्मृतिः ।। 137।।
	   	सुप्त एवाहमद्यैव प्रबृद्धोऽस्मीत्याबाधिता ।
	   	त इह व्याघ्र इत्यादिशब्दश्चोक्तार्थदर्शकः ।। 138।।
	  	सुप्तस्य मुक्तत्वेऽनर्थाः विधयो मोक्षसाधकाः ।
	  	"नाह खल्वय मित्याद्यैः ज्ञानसामान्यशून्यता ।। 139।।
	  	सुप्तस्य ज्ञायते सुप्ते नार्हमत्रे" तिवाक्यतः ।
	 	भोग्यत्वशून्यता चाथ मुक्तस्य त्वखिलज्ञता ।। 140।।
	  	ब्रह्मानुभूतिरित्यादि सर्वं हे त्यादिना ततः ।
	  	सषुप्त्यपेक्षया मुक्तेः वैलक्षण्यादतीव च ।। 141।।
	  	न सुषुप्तिर्मुक्तिरिति निश्चयस्सुप्त एष तु ।
	  	आयस्तसर्वकरणः विश्रमस्थानमीश्वरम् ।। 142।।
	  	उपसंपद्य भागाय पुनरूत्तिष्टति ह्यतः ।
	  	सुप्तस्य मुक्तत्वाभावात्स एवोत्तिष्ठति ध्रुवम् ।। 143।।
	  			।। इति कर्मानुस्मृतिशब्दविध्यधिकरणम् ।।

  			।। मुग्धाधिकरणम् ।। (3-2-4) 
 (सि - सू ) - मुग्धेऽर्धसम्पत्तिः परिशेषात् ।। (3-2-10)
		जाग्रत्स्वप्नसुषुप्त्याख्यावस्थाः पूर्वं निरूपिताः ।
		मूर्च्छावस्थात्र जीवस्याधिक्रियायां निरूप्यते ।। 144।।
(पू) -		सुप्त्याद्यन्यतमावस्था मूर्च्छाऽस्या नातिरिक्तता ।
(सि ) -	इत्यसन्मूर्च्छितेऽवस्था या साऽर्धमरणात्मिका ।। 145।।
   		परिशेषात्, न सा स्वप्नजागरौ  ज्ञानहानितः ।  
		निमित्तवैरूप्यतश्च सुषुप्तिर्न भवेत्तथा ।। 146 ।।                                        
            	अभिघातादिमूलैषा मूर्च्छा सुप्तिर्न तादृशी ।
             	अल्पप्राणस्य सद्भावात् मूर्च्छायां मरणं न सा ।। 147 ।।
             	प्राणात्यन्ताभाव एव मरणोऽतस्तिसृष्वपि ।
             	दशाखनन्तर्भावात्सा मूर्च्छाऽन्या तद्विलक्षणा ।। 148।।
               			।। इति मुग्धाधिकरणम् ।।
                          
			।। उभयलिङ्गाधिकरणम् ।।
(सि - सू) - 	नस्थानतोऽपि परस्योभयलिङ्ग सर्वत्र हि ।। (3-1-11)
		वैराग्यप्राप्तये दोषाः जीवस्य प्राङ्निरूपिताः ।
		ब्रसम्पत्तितृष्णायै प्राप्यस्य परमात्मनः ।। 149 ।।
		निर्दोषता सर्वशुभगुणवत्तेह चोच्यते ।
(पू) - 		जागरादिदशास्वस्य जीवस्येव परमात्मनः ।। 150 ।।
		तत्र तत्र स्थितस्य स्युः दोषाः स्थानस्वभावतः ।
		शासनाय स्वेच्छयाऽपि प्रवेशोऽशुद्धवर्ष्मसु ।। 151 ।।
		अकर्मवश्यत्वेऽप्यस्यापुमर्थः परमात्मनः ।
		वस्तुस्वभावात्, पूयादिमज्जनं हेयमेव हि ।। 152।।
		अतो ब्रह्म जगद्धेतुः सर्वज्ञं यद्यपि स्वयम् ।
		तथाप्यपुरुषार्थास्स्युः तत्तद्वस्त्वन्वयात्मकाः ।। 153।।  
        		"यः पृथिव्यामात्मनि यो रेतसी" त्यादिवाक्यतः ।
		सर्ववस्तुष्वपि सदा प्रोक्ता हि ब्रह्मणः स्थितिः ।। 154।।
		सि - इति चेन्नानेकदेहेष्ववस्थानादपीशितुः । 
		नापुमर्थान्वयो यस्मात् तद्ब्रह्मोभयलक्षणम् ।। 155।।

निरस्ताखिलदोषत्वकल्याणाश्रयतात्मकम् ।
श्रुतिस्मृतिषु सर्वत्र प्रोच्यते श्रुतयोऽत्र च ।। 156 ।।
"निरवद्यं",तथा चा "पहतपापमै" वमादिकाः ।
"परः पराणा" मित्याद्याः स्मृतयोऽतो द्विलक्ष्मतत् ।। 157 ।।
  सि.सू-भेदादिति चेन्न प्रत्येकमतद्वचनात् ।। (3-2-12)
यथा जीवस्यापहतपाप्मत्वादियजोऽपि च ।
अपुमर्थान्वययो देहयोगावस्थाप्रभेदतः ।।158।।
तथा तत्तद्देहयोगदशाभेदात्परात्मनः ।
तदन्वयोऽवर्जनीय इति चेन्न श्रुताविह ।। 159 ।।
"अन्तर्याम्यमृतश्चे" ति प्रतिपर्यायमादरात् ।
दोषायोगित्ववचनात् अमृतत्वक्तिरत्रन हि ।। 160 ।।
तत्तन्नियमनायान्तःप्रविष्टस्य  परात्मनः ।
तत्तद्योगकृतान् सर्वापुरुषार्थान् निषेधति ।। 161 ।।
जीवस्य तत्स्वरूपं तु तिरोहितमितीरितम् ।
अपुमर्थस्वरूपं नाचिद्वस्त्वपि निसर्गतः ।। 162 ।।
कालपुंभेगतश्चैकं वस्तु कर्मानुगुण्यतः ।
परसङ्खल्पतस्स्याद्धि दुःखाय च सुखाय च ।। 163 ।।
तत्तद््वस्तुप्रयुक्ते तु तादृकत्वे सर्वमेव हि ।
सर्वस्य सर्वदैव स्यात् दुःखायैव सुखाय वा ।। 164 ।।
न चैव दृश्यते ह्येवं स्मर्यते "नरके" ति च ।
 ततो जीवस्यापुमर्थः तत्तत्कर्मानुगुण्यतः ।। 165 ।।
स्वाधीनस्य ब्रह्मणस्तु सम्बन्धः स्यात्स एव हि ।
तत्तन्नियन्तृतारूपलीलाद्भुतरसप्रदः ।।  166 ।। 
	सि. सू-अपि चैवमेके ।। (3-2-13)
यदुक्तं जीवपरयोः स्थितयोरेकवर्ष्मणि ।
जीवस्य दोषयोगित्वं न परस्य तदित्यमुम् ।। 167।।
अर्थमेके शाखिनस्स्वशब्देनैव  ह्यधीयते ।
"द्वा सुपर्णे"ति चारभ्य "चाकशीती" ति सुस्फटम् ।। 168।।
अव-तत्तच्छरीरित्वमेव नामरूपाश्रयत्वतः ।
जीवस्य सर्मवश्यत्वहेतुस्तद्ब्रह्मणोऽपि च ।। 169 ।।
तुल्यं चेत्कथमीशस्याकर्मवश्यतयोच्यते ।
फलानशनमित्येषा शङ्खाथ विनिवार्यते ।। 170 ।।
सि.सु-अरुपवदेव हि तत्  प्रधानत्वात् । (3-2-14)
मनुष्यादिशरीरेषु शरीरित्वेऽपि सर्वदा ।
तद्ब्रह्म रूपरहितवस्तुवद्वै प्रकाशते ।। 171 ।।
निर्वाहकत्वान्नामादिभाक्त्वेन प्रत्यगात्मनः ।
फलाशनं तन्निर्वोदुं देहित्वनेशितुः स्थितिः ।। 172 ।।
"अन्त प्रविष्ट" "आत्मानमन्तरो  यमयत्यथ ।
यस्मात्मा" "यस्य  पृथिवी चा" काशो नामरूपयोः ।। 173 ।।
"यदन्तरा तद्ब्रह्ये" ति श्रुतिप्रोक्तोऽर्थ ईदृशः । 
अतोब्रह्मैतदुभयलिङ्गमेवेति सुस्थितम् ।। 174।।
अव.- "सत्यं ज्ञान"मिति श्रुत्या प्रकाशैकस्वरूपता ।
ब्रह्मणः प्रोच्यते कस्मात् एतस्योभयलिङ्घता ।। 175।।
सि.सू.- प्रकाशवच्चावैयर्थ्यात् ।। (3-2-25)
यथा  "सत्यं ज्ञान" मिति वाक्यावैयर्थ्यकारणात् ।
ब्रह्मणोऽस्य प्रकाशस्वरूपत्वमवगम्यते ।। 176।।
"स्वाभाविकी ज्ञानबलक्रिये" त्यादिश्रुतेस्तथा ।
अवैयर्थ्यात् शुभानन्तुगुणवत्त्वमपीष्यते ।। 177 ।।
अतो हेयप्रत्यनीककल्याणगुणमेव तत् ।
सि.सु- आह च तन्मात्रम्।। (3-2-16)
श्रुति "स्सत्यं ज्ञानति"ति स्वरूपं ज्ञानमीशितुः ।। 178 ।।
इत्येतावन्मात्रमाह सत्यसङ्खल्पतादिकम् ।
श्रुत्यन्तरप्रतीतं न गुणबृन्दं निषेधति ।। 179 ।।
सि.सू.-दर्शयति चाथो अपि स्मर्यते ।। (3-2-17)
वेदान्तवाक्यजातं च मुहुर्दर्शयतीशितुः ।
निरस्ताखिलदोषत्वं कल्याणाश्रयतां तथा ।। 180 ।।
"निष्कलं निष्क्रियं शान्तं निरवद्यं निरञ्जनम् ।"
"तमीश्वराणां परम"मित्यादि स्मर्यतेऽपि च ।। 181।।
"योमामजमनादि च" "प्रभवः प्रलयस्तथा ।
मत्तः परतरं नान्यत् किञ्चि" दित्यादिषु स्फुटम् ।। 182।।
अतस्सर्वत्रैव सदा स्थितस्यापि परात्मनः ।
द्विलक्षणत्वात् तत्स्थानदोषा नेमंस्पृशन्ति हि ।।183।।
सि.सु-अत एव चोपमा सूर्यकादिवत् ।। (3-2-18)
यतो नानाविधस्थानस्थितस्यापि परात्मनः ।
स्थानप्रयुक्तदद्दोषभाक्त्वं नैवात एव च ।। 184 ।।
आकाशवञ्जलादौ च प्रतिबिम्बितसूर्यवत् ।
तत्र तत्रावस्थितोऽपि निर्दोषः परमः पुमान् ।। 185 ।।
इति शास्त्रेषु सर्वेषु चोपमा क्रियते स्फुटम् ।
"आकाशमेकं हि यथा जलाधारेष्विवांशुमान् ।। 186 ।।
एक एव हि भूतात्मा भूते " इत्येवमादिषु ।
पू.सु.- अम्बुवदग्रहणात्तु न तथात्वम् ।। (3-2-19)
यथा सूर्योऽम्बुनि भ्रान्त्या तत्रस्थ इव गृह्यते ।। 187 ।।
न तथा गृह्यते सोऽयं पृथिव्यादौ परः पुमान् ।
"यः पृथिव्यां, योऽप्सु तिष्ठन्, य आत्मन्ये" वमादिना ।। 188 ।।
परमार्थत एवायं स्थितस्सर्वत्र गृह्यते ।
अतो जलादौ सूर्यादेः अदोषः स्थित्यभावतः ।। 189 ।।
अतो दार्ष्टान्तिकस्यास्य न दृष्टान्तानुरूपता ।
अव-पूर्वसूत्रकृतं चोद्यं सूत्रेऽस्मिन् विनिवार्यते ।। 190 ।।
सि.सू. वृद्धिह्रासभाक्त्वमन्तर्भावादुभयसामञ्जस्यादेवं दर्शनाच्च ।। (3-2-20) 
स्थानान्तर्भावतः स्थानीशितुस्सूर्योपमानतः ।
वृद्धिह्रासादिदोषौघभाक्त्वमात्रं निवर्त्यते ।। 191 ।।
 दृष्टान्तद्वयसाङ्घत्यादेवमित्यवसीयते ।
"आकाशमेक" मित्यादावाकाशं वस्तुतः स्थितम् ।। 192 ।।
"जलाधारेष्विवे"त्यादौ सूर्यं तत्रानवस्थितम् ।
दृष्टान्तत्वेनोभयमप्युपादाय तथेति च ।। 193 ।।
अन्ते निगमनात्स्थानदोषभाक्त्वस्य केवलम् ।
निवर्तनमिहेष्टं स्यात् इति विज्ञायते स्फुटम् ।। 194 ।।
नन्वस्तु दोषास्पृष्टत्वं  व्सतुतस्सलिलादिषु ।
अप्रविष्टस्य सूर्यस्य, परस्य तु कथं भवेत् ।। 195 ।।
तदस्पृष्टत्वमखिले स्थितस्यास् य  यथार्थतः ।
इति चेदुच्यते दोषास्पर्शे देशस्वभावयोः ।। 196 ।।
विप्रकर्षद्वयं  हेतुः प्रतिबिम्बितभास्करे ।
देशीयविप्रकर्षेण तद्दोषास्पर्श इष्यते ।। 197 ।।
स्वभावनिप्रकर्षेण खे तु निर्लेपवस्तुनि ।
घटादिस्थानयोगेऽपि तद्दोषास्पर्शनं मतम् ।। 198 ।।
एवं  हेयप्रत्यनीकपरस्यानेकवस्तुभिः ।
संयोगेऽपि  स्वभावस्य विप्रकर्षाद्धि सर्वथा ।। 199 ।।
स्थानप्रयुक्तवृद्ध्यादिदोषासंस्पर्श इत्यमुम् ।
अर्थं दर्शयितुं ह्यत्र दृष्टान्तद्वयवर्णनम् ।। 200 ।।
सर्वाशसाम्याभावेऽपि किञ्चिदंशएन साम्यतः ।
सिंहतल्यो  माणवक इति दृष्टान्त उच्यते ।। 201 ।।
अतः स्वभावतः प्रास्ताखिलदेषस्य सर्वथा ।
कल्याणैकनिधेश्चास्य दोषगन्धोऽपि नास्ति हि ।। 202 ।।
अव-मूर्तामूर्तप्रपञ्चस्य ब्रह्मरूपतया पुरा ।
श्रुतस्या "थात आदेशो, नेति नेती" ति वाक्यतः ।। 203 ।।
तद्रूपतानिषेधेन सन्मात्रं  ब्रह्म केवलम् ।
न चोक्तोबयलिङ्घ स्यादित्याशङ्खा निरस्यते ।। 204 ।।
सि.सू-प्रकृतैतावत्त्वं हि प्रतिषेधति ततो ब्रवीति च भूयः ।। (3-2-21)
स्थूलसूक्ष्मप्रपञ्चस्य ब्रह्यदेहतया पुरा ।
मानान्तराप्रज्ञातस्य तद्रूपत्वेन चात्र वै ।। 205 ।।
 उपदिष्टस्यास्य पुनः निषेधासंभवादिह ।
प्रकृतैतावत्त्वमेव परस्य प्रतिषेधति ।। 206 ।।
प्रकृत ये विशेषाः प्राक् तद्विशेशतयेशितुः ।
प्रतीयमानेयत्तैव नेति नेतीति वार्यते ।। 207 ।।
निषेधान्तरं भूयः ब्रवीत्यस्य यतो गुणान् ।
"न ह्येतस्मादि" तीत्यादिवाक्यशेषः स्वरूपतः ।। 208 ।।
गुणाच्च नोत्कृष्टमन्यत् ब्रह्मणो वस्तु विद्यते । स्वरूपपरिणामादिधोषवद्वियदादितः ।। 209 ।।
सत्याज्जीवात् प्रामणवाच्यात् सत्यं ब्रह्मैव सर्वदा ।
अतश्चैवं वाक्यशेषोदितानन्तगुणान्वयात् ।। 210 ।।
नास्यते सविशेषत्वं नेति नेतीति वाक्यतः ।
किन्तु प्राक्प्रकृतेयत्तामात्रमत्र निषिध्यते ।।211 ।।
तस्मादुभलिङ्घं तत् परब्रह्मेति सुस्थितम् ।
अव-मानान्तरागोचरत्वात् तत्सम्बन्धितयेशितुः ।।212 ।।
मूर्तादिरूपं चानूद्य निषेधासंभवादिह ।
प्रतिषेध इयत्तायाः उक्तो ह्यत्र तदेव च ।। 213 ।।
मानान्तरागोचरत्वं  दृढयत्यखिलेशितुः ।
सि.सू.तदव्यक्तमाह हि ।। (3-2-22)
न केनापि प्रमाणेन व्यज्यते ब्रह्म तत् सदा ।। 214 ।।
"न संदृशे तिष्ठती" ति श्रुतुरेवं ब्रवीति हि ।
अव-पूर्वसूत्रोक्तविषये  हेत्वन्तरमपीर्यते ।।
सि.सू.-अपि संराधने प्रत्यक्षानुमानाभ्याम् ।। (3-2-23) 
अपि च प्रीतिरूपानुध्यान एवास्य दर्शनम् ।
इति श्रुतिस्मृतिभ्यां च विशदं ज्ञायते, श्रुतिः ।। 216।।
"नायमात्मे" त्यादिरथ "नाहं वेदै"रिति स्मृतिः ।
अतो निदिध्यासनाय स्वरूपं  ब्रह्मणस्स्वयम् ।। 217 ।।
"द्वे वावे"त्याद्युपदिशत् शास्रं विश्वशरीरिताम् ।
प्रागसिदूरं क्षमं नानुवदितुं ह्यत्र  सर्वथा ।। 218 ।।
सि.सू, प्रकाशादिवच्चावैशेष्यं प्रकाशश्च कर्मण्यभ्यासात् ।। (3--24)
संराधनात्मके कर्मण्यभ्यासात्परमात्मनः ।
संजातं दर्शनं येषां वामदेवादियोगिनाम् ।। 219 ।।
तेषां संदर्शने तस्मिन्ज्ञानादेरिव तस्य च ।
जगच्छरीरकत्वस्याप्यविशेषः प्रतीयते ।। 220  ।।
"पश्यन् ऋषिर्मनुस्सूर्यश्चाह" मित्यादिषु स्फुटम् ।
ब्रह्मणो प्राक्प्रकृतेयत्तामेवात्र प्रतिषेधति । 
न मूर्तादिविशिष्टत्वं तस्मात् ब्रह्म द्विलक्षणम् ।। 221 ।।
सि.सू.- अतोऽनन्तेन तथाहि लिङ्म् ।। (3-225)
अतस्सिद्धा गुणौधेनानन्तेनेशस्य योगिता ।
तथा सति परं ब्रह्मोभयलक्षणमेव हि ।। 223 ।।
।। इत्युभयलिङ्घाधिकरणम्।।

।। अहिकुण्डलाधिकरणम् ।।
 पू.सू.-उभयव्यपदेशात्त्वहिकुण्डलवत् ।। (3-2-26)
प्रकृतैतवत्त्वमिति सूत्रे या ब्रह्मरूपता ।
मूर्ताद्याचित्प्रपञ्चस्य पूर्वन्याये समीरिता ।। 224।।
प्रमाणानुगुणा सा च कीदृशीति विचार्यते ।
निर्दोषत्वस्थिरीकारहेतोरत्रन परात्मनः । । 225 ।।
अचितो ब्रह्मदेहत्वमहिकुण्डलद्भवेत् ।
अहेः कुण्डलभावर्जुभाववद्ब्रह्मणोऽस्य वै ।। 226 ।।
अचिद्वस्तुनि संस्थानविशेषा एव सर्वदा ।
"ब्रह्यैवेदं सर्व" मिति  तादात्म्यवव्यपदेशतः ।। 227।।
तथा भेदोपदेशाच्च "हन्ताहा "मतिवाक्यतः ।
तयोरचिद्ब्रह्मणोश्च वस्त्वैक्यादऊिदा तथा ।। 228।।
प्रपञ्चस्य परावस्थाविशेषत्वात्तयोर्भिदा ।
पू.सू-प्रकाशश्रयवद्वा तेजस्त्वात् ।। (3-2-27)
ब्रह्मस्वरूपस्यैवाचिद्रपेणावस्थितौ श्रुतौ ।। 229 ।।
ब्रह्मणोऽपरिणाभित्ववाचो भेदगिरोऽपि च ।
 बाधिताः स्युरतो यद्वत् प्रभातद्धर्मिणोर्द्वयोः ।। 230 ।।
तेजस्त्वजातियोगेनाभिन्नत्वं भिन्नताऽपि च ।
तथैव ब्रह्मताजातियोगेनाचित्परात्मनोः ।। 231 ।।
अभिन्नत्वं भिन्नता च व्यक्तिभेदेन युज्यते ।
सि.सू-पूर्ववद्वा ।। (3-2-28)
पूर्वपक्षद्वयमपि वाशब्देनात्र वार्यते ।। 232 ।।
अंशाधिकरणे पूर्वं ययैतद्व्यपदेशयोः ।
उपपत्त्यै ब्र्हमणणश्च दोषशून्यत्वसिद्धये ।। 233।।
जीवात्मनः प्रभाजातिगुणङ्गानामिव स्फुटम् ।
ब्रह्मांशताऽपृथक्सिद्धविशेषणतयेरिता ।। 234।।
तथैवाचिद्वस्तुनोऽपि तदंशत्वमचित्पदात् ।
तद्विशिष्टपरात्मैव सर्वत्र प्रोयच्यते ततः ।। 235।।
अभेदोक्तिश्च मुख्यैव विशेषणविशेष्ययोः।
स्वरूपादिप्रभेदेन मुख्या भेदगिरोऽपि च ।। 236 ।।
निर्दोषतापीश्वरस्य रक्षिता प्रागुदीरितम् ।
पक्षद्वयमयुक्तं स्यादाद्ये निर्दोषतादिकम् ।। 237 ।।
बाध्येत ब्रह्मणस्चातिद्वस्तुरूपत्वतस्तथा ।
द्वितीये ब्रह्णणस्स्रवसब्दवाच्यत्ववाक्क्षतिः ।। 238 ।।
गोत्वैकजातियोगेन कण्डमुण्डगवोरिव ।
ब्रह्मत्वजातियोगनाचिद्द्रव्येश्वरयोरपि ।। 239।।
अभेदव्यवहारस्य सर्वथाऽनुपपत्तितः ।
अतश्चोक्तार्थ एव स्यात्प्रमामगणसंमतः ।। 240 ।।
सि.सू. - प्रतिषेधाच्च । । (3-2-29)
"स वा एष महानात्माऽजरोऽमर " इति श्रुतौ ।
ब्रह्मणोऽचित्सर्वधर्मप्रतिषेधाच्च युज्यते ।। 241 ।।
विशेषणविशेष्यत्वेनैवांशांशित्वमेतयोः ।
अचिदीश्वरयोस्तस्मात् अत्र सर्वं समञ्जसम् ।। 242।। 
।। इत्यहिकुण्डलाधिकरणम्।।

।। पराधिकरणम् ।। (3-2-7)
------------------------
पू.सू.-परमतस्सेतून्मानसम्बन्धभेदव्यपदेशेभ्यः ।। (3-230)
अव- जगन्निमित्तोपादानादेतस्मात् ब्रह्मणः परात्।
किञ्चित्परं तत्त्वमस्तीत्येष वादोऽत्रि वार्यते ।। 243 ।।
उपास्यस्य ब्रह्मणऽस्य स्थेम्ने शुभगुणावलः ।
पू. - परस्मात् ब्रह्मणोऽप्यस्मात्किञ्चिदस्त्याधिकं परम् ।। 244 ।।
सि.सू. -समान्यात्तु ।। (3-2-31)
 परादपि परं चास्तीत्युक्तं यत्सेतुशब्दत- ।
तदयुक्तं नात्र सेतुः किञ्चित्प्राप्यं प्रतीर्यते ।। 241।।
"असंभेदाये" ति  वाक्यात्सर्वस्य जगतः परः ।
स्थापकोऽसंकीर्णतयेत्युच्यतेऽतोऽत्रि सेतुवाक् ।। 242 ।।
 सेतुसादृश्यतः प्रोक्ता, परे स्वस्मिन्निदं जगत् ।
असंकीर्णतया बध्नातीति तत्साम्यमस्ति हि ।। 243 ।।
 सेतुः पाश्वद्वयस्थानामसङ्खरकरो हि सः ।
"सेतुं तीर्वे" ति तरतिः वेदान्तं तरतीतिवत् ।। 254 ।।
संप्राप्तिवचनोऽतोऽयं च हेतुर्नोक्तासाधकः ।
सि.सू-बुद्ध्यर्थः पादवत् ।। (3-2-32)
"चतुष्पात् ब्रह्म, पादोऽस्ये"त्युन्मानोक्तिः परात्मनः ।। 255 ।।
तथानुसन्धानफला, वाक्पदत्वश्रुतिर्यथा ।
अव-अनुन्मितस्वरूपस्यपासनार्थतयापि च ।।
उन्मानसंभवस्तस्य कथमित्यत्र कथ्यते ।
सि.सू.-स्थानविशेषात्प्रकाशादिवत् ।। (3-2-33)
परिच्छिन्नस्थानयोगात् विस्तृतस्यापि वस्तुनः ।। 257।।
तत्स्थानसम्बन्धित्वेनावच्छिद्योक्तिश्च युज्यते ।
प्रकाशादेर्विस्तृतस्य यथा वातायनादिषु ।। 258 ।।
सु.सू- उपपत्तश्चे ।। (3-2-24)
"अमृतस्यैष"इति  च सेतुसेतुमतोरपि ।
प्राप्यप्रपकसम्बन्धगिराऽन्यत्प्रापकादिति ।। 259 ।।
यदुक्तं तदयुक्तं स्यात् प्राप्यस्यैव  परात्मनः ।
स्वप्राप्तौ च सदा स्वस्यैवोपायत्वोपपत्तितः ।।  260 ।।
"नायामात्मे" त्यादिना चाऽनान्योपायत्वमुच्यते ।
अतो न हेतुनानेन  सिद्ध्येत्प्राप्यान्तरं ततः ।। 261 ।।
   सु.सू.-तथान्यप्रतिषेधात् ।। (3-2-35)
यत्परात्परमस्तीति प्रोक्तं भेदोपदेशतः ।
तदप्ययुक्तं  तत्रैवातः परस्य निषेधतः ।। 262 ।।
"यस्मात्परं नै" वमादि वाक्यजातं परत्मनः ।
जगन्निमित्तोपादानात्परमन्यन्निषेधति ।। 263 ।।
"ततो यदुत्तरतर" मित्यस्यार्थो निरूप्यते ।
एतस्मादुत्कृष्टतरं  परान्नास्ति यतस्ततः ।। 264 ।।
सर्वोत्कृष्टं ब्रह्म यच्च तदरूपमनामयम् ।
एतत् ब्रह्म विदुर्ये च ते भवन्त्यमृता इति ।। 265 ।।
श्रुत्यर्थोऽत्रान्यथार्थश्चेत् बाधस्स्यात्प्रक्रमस्य च ।
उपसंहारबाधश्च तस्मान्नातः परात्परम् ।। 266 ।।
सि.सू.- अेनेन सर्वगतत्वमायामशब्दादिभ्यः ।। (3-2-36)
अनेन ब्रह्मणा सर्वव्याप्तत्वामवगम्यते ।
तेनेदं पूर्णमथ च व्याप्य नारायणः स्थितः ।। 267 ।।
नित्यं विभुं सर्वगतं इत्याद्यायामशब्दतः ।
प्रतीयमानमेवं तत् परमस्मानिनषेधति ।। 268 ।।
ब्रह्मैवेदं सर्वमेवमाद्यप्यत्रादिनेरितम् ।
ततोऽस्माद्विश्वहेतोर्न विद्यते ब्रह्मणः परम् ।। 269 ।।
 ।। इति पराधिकरणम् ।।
 ।। फलाधिकरणम् ।। (3-2-8)
सि.सू, उलमत उपपत्तेः ।। (3-2-37)
उपासनप्रवृत्त्यर्थमुपास्यस्य परात्मनः ।
द्विलक्षणत्वमुक्तं प्राक् सर्वस्मात्परतापि च ।। 270 ।।
फलप्रदातृत्वमपि तस्यैवेत्यत्र कथ्यते ।
सर्वज्ञात्सत्यसङ्कल्पात्सर्वशक्तात्परात्मनः ।।  271 ।।
भोगापवर्गाख्यफलं भवत्यस्यैव सर्वथा ।
सर्वज्ञत्वादियुक्तस्य फलदत्वोपपत्तितः ।। 272 ।।
स एव हि महोदारः यागोपास्त्यादिनार्चितः ।
प्रीतस्सर्वं फलं दातुमीष्टे मुक्तिमपि प्रभुः ।।
सि.सू.श्रुतत्वाच्च ।। (3-2-38)
श्रूतये हि "स वा एव महानन्नाद" इत्यथ ।
 "एष ह्येवानन्दयाती"त्यपि सर्वजगत्पतिः ।। 274 ।।
 अयमेव ददातीति भोगं मोक्षफलं तथा ।
विषयेऽस्मिन् पूर्वपक्षः जैमित्युक्तोऽत्रि कथ्यते ।। 275 ।।
पू.सू.-धर्मं जैमिनिरत एव ।। (3-2-29)
यगदानोपासनादिधर्ममेव फलप्रदम् ।
मन्यते जैमिनिः । पूज्यः उपपत्तेश्च शास्त्रतः ।। 276 ।।
कृष्यादिकर्मणो लोके  साक्षाद्वा द्वारतोऽथवा ।
दृश्यते फलदातृत्वं तथा वेदेऽपि युज्यते ।। 277 ।।
अपूर्वद्वारतो भाविफलदत्त्वं च कर्मणः ।
शास्त्रं चैवं बोधयति स्वर्गादिफलकामिनः ।। 278 ।।
कर्तव्यत्वेन यागादि विहितं कर्म नश्वरम् ।
यजेतेत्यादिविधिवागन्यथानुपपत्तितः ।। 279 ।।
कर्तर्यात्मन्यपूर्वाख्यमाफलोत्प्ततिवर्तिनम्् ।
धर्ममुत्पाद्य तद्दद्वारा फलदायि भवेदिति ।। 280 ।।
सि.सू.-पूर्वं तु बादरायणो हेतुव्यपदेशात् ।। (3-2-40 )
फलप्रदत्वं पूर्वोक्तं भगवान् बादरायणः ।
श्रीमहापुरुषस्यैव मन्यतेऽस्यावतिष्ठतः ।। 281।।
वाय्वादिरूपेणेशस्य फलदत्वोपदेशतः ।
"वायुमेव...स एवेनं भूति" मित्यादिकश्रुतौ ।। 282 ।।
आराध्यत्वेन च फलप्रदत्वेनापि पुरुषः ।
वाय्वाद्यन्तर्यामितया भातीति श्रयते स्फुटम् ।।283 ।।
"इष्टापूर्तं, तदेवाग्निः, यो वायाविति सर्वशः ।" 
"यो यो यां यां तनुं भक्तः श्रद्धयार्चितुमिच्छति " ।। 284 ।।
"लभते च ततः कामान्" इत्यादि स्मर्यतेऽपि च । 
एवं श्रुतपरित्याश्चाश्रुतापर्वकल्पनम् ।। 285।।
न युज्यते हि कृष्याद्यैः अद्भुतान् ह्यर्थसञ्चयान् ।
संपाद्य लोके राजानं साक्षाद्वा भृत्यमूलतः ।। 286 ।।
पूजन्त्यर्चिचो काजा तत्तत्पूजानुसारतः ।
फलं यच्यति वेदान्ताः शास्रान्याविषयं हरिम् ।। 287 ।।
हेयप्रतिभटं सर्वकल्याणाकरमीश्वरम् ।
प्रतिपाद्य तदर्चात्मयागोपास्त्यादिकानपि ।। 288 ।।
अर्चितात्परमात्पुंसः भोगमोक्षात्मकं फलम् ।
 वदन्त्यत्यादरेणेति सर्वमत्र समञ्जसम् ।। 289 ।।
।। इति फलधिकरमम् ।।
।। इति तृतीयाध्याये द्वितीयः पादः ।।
