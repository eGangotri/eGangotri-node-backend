
2.0         
अथ षडि्लङ्गेषु अजन्तपुँल्लिङ्गाः 

116 अर्थवदधातुरप्रत्ययः प्रातिपदिकम् 1 । 2 । 45 ।। 
धातुं प्रत्ययं प्रत्ययान्तं च वर्जयित्वा अर्थवच्छब्दस्वरूपं प्रातिपदिकसंज्ञं स्यात् ।। 
117 कृत्तद्धितसमासाश्च 1 । 2 । 46 ।। 
कृत्तद्धितान्तौ समासाश्च तथा स्युः ।। 
118 स्वौजसमौट्छष्टाभ्याम्भिस्ङेभ्याम्भ्यस्ङसिभ्याम्भ्यस्ङसोसाम्ङयोस्सुप् 4 । 1 । 2 ।। 
सु औ जस् इति प्रथमा । अम् औट् शस् इति द्वितीया । टा भ्याम् भिस् इति तृतीया । ङे भ्याम् भ्यस् इति चतुर्थी । ङसि भ्याम् भ्यस् इति पञ्चमी । ङस् ओस् आम् इति षष्ठी । ङि ओस् सुप् इति सप्तमी ।। 
119 ङयाप्प्रातिपदिकात् 4 । 1 । 1 ।। 
120 प्रत्ययः 3 । 1 । 1 ।। 
121 परश्च 3 । 1 । 2 ।। 
इत्यधिकृत्य । ङयन्तादाबन्तात्प्रातिपदिकाच्च परे स्वादयः प्रत्ययाः स्युः ।। 
122 सुपः 1 । 4 । 103 ।। 
सुपस्त्रीणि त्रीणि वचनान्येकश एकवचनद्विवचनबहुवचनसंज्ञानि स्युः ।। 
123 द्व्येकयोर्द्विवचनैकवचने 1 । 4 । 22 ।। 
द्वित्वैकत्वयोरेते स्तः ।। 
124 विरामोऽवसानम् 1 । 4 । 110 ।। 
वर्णानामभावोऽवसानसंज्ञः स्यात् । रुत्वविसर्गौ । रामः ।। 
125 सरूपाणामेकशेष एकविभक्तौ 1 । 1 । 64 ।। 
एकविभक्तौ यानि सरूपाण्येव दृष्टानि तेषामेक एव शिष्यते ।। 
126 प्रथमयोः पूर्वसवर्णः 6 । 1 । 102 ।। 
अकः प्रथमाद्वितीययोरचि पूर्वसवर्णदीर्घ एकादेशः स्यात् । इति प्राप्ते ।। 
127 नादिचि 6 । 1 । 104 ।। 
आदिचि न पूर्वसवर्णदीर्घः । वृद्धिरेचि । रामौ ।। 
128 बहुषु बहुवचनम् 1 । 4 । 21 ।। 
बहुत्वविवक्षायां बहुवचनं स्यात् ।। 
129 चुटू 1 । 3 । 7 ।। 
प्रत्ययाद्यौ चुटू इतौ स्तः ।। 
130 विभक्तिश्च 1 । 4 । 104 ।। 
सुप्तिङौ विभक्तिसंज्ञौ स्तः ।। 
131 न विभक्तौ तुस्माः 1 । 3 । 4 ।। 
विभक्तिस्थास्तवर्गसमा नेतः । इति सस्य नेत्त्वम् । रामाः ।। 
132 एकवचनं सम्बुद्धिः 2 । 3 । 49 ।। 
सम्बोधने प्रथमाया एकवचनं सम्बुद्धिसंज्ञं स्यात् ।। 
133 यस्मात्प्रत्ययविधिस्तदादि प्रत्ययेऽङ्गम् 1 । 4 । 13 ।। 
यः प्रत्ययो यस्मात् क्रियते तदादिशब्दस्वरूपं तस्मिन्नङ्गं स्यात् ।। 
134 एङ्ह्रस्वात्सम्बुद्धेः 6 । 1 । 69 ।। 
एङन्ताद्ध्रस्वान्ताच्चाङ्गाद्धल्लुप्यते सम्बुद्धेश्चेत् । हे राम । हे रामौ । हे रामाः ।। 
135 अमि पूर्वः 6 । 1 । 107 ।। 
अकोऽम्यचि पूर्वरूपमेकादेशः । रामम् । रामौ ।। 
136 लशक्वतद्धिते 1 । 3 । 8 ।। 
तद्धितवर्जप्रत्ययाद्या लशकवर्गा इतः स्युः ।। 
137 तस्माच्छसो नः पुंसि 6 । 1 । 103 ।। 
पूर्वसवर्णदीर्घात्परो यः शसः सस्तस्य नः स्यात्पुंसि ।। 
138 अट्कुप्वाङ्नुम्व्यवायेऽपि 8 । 4 । 2 ।। 
अट् कवर्गः पवर्गः आङ् नुम् एतर्ैव्यस्तैर्यथासंभवं मिलितैश्च व्यवधानेऽपि रषाभ्यां परस्य नस्य णः समानपदे । इति प्राप्ते ।। 
139 पदान्तस्य 8 । 4 । 37 ।। 
नस्य णो न । रामान् ।। 
140 टाङसिङसामिनात्स्याः 7 । 1 । 12 ।। 
अदन्ताट्टादीनामिनादयः स्युः । णत्वम् । रामेण ।। 
141 सुपि च 7 । 3 । 102 ।। 
यञादौ सुपि अतोऽङ्गस्य दीर्घः । रामाभ्याम् ।। 
142 अतो भिस ऐस् 7 । 1 । 9 ।। 
अनेकाल्शित्सर्वस्य । रामैः ।। 
143 ङेर्यः 7 । 1 । 13 ।। 
अतोऽङ्गात्परस्य ङेयदिशः ।। 
144 स्थानिवदादेशोऽनल्विधौ 1 । 1 । 56 ।।
आदेशः स्थानिवत्स्यान्न तु स्थान्यलाश्रयविधौ । इति स्थानिवत्त्वात् सुपि चेति दीर्घः । रामाय । रामाभ्याम् ।। 
145 बहुवचने झल्येत् 7 । 3 । 103 ।। 
झलादौ बहुवचने सुप्यतोऽङ्गस्यैकारः । रामेभ्यः । सुपि किम् ? पचध्वम् ।। 
146 वाऽवसाने 8 । 4 । 56 ।। 
अवसाने झलां चरो वा । रामात्, रामाद् । रामाभ्याम् । रामेभ्यः । रामस्य ।। 
147 ओसि च 7 । 3 । 104 ।। 
अतोऽङ्गस्यैकारः । रामयोः ।। 
148 ह्रस्वनद्यापो नुट् 7 । 1 । 54 ।। 
ह्रस्वान्तान्नद्यन्तादाबन्ताच्चाङ्गात्परस्यामो नुडागमः ।। 
149 नामि 6 । 4 । 3 ।। 
अजन्ताङ्गस्य दीर्घः । रामाणाम् । रामे । रामयोः । सुपि - एत्त्वे कृते ।। 
150 आदेशप्रत्यययोः 8 । 3 । 59 ।। 
इण्कुभ्यां परस्यापदान्तस्यादेशस्य प्रत्ययावयवस्य यः सस्तस्य मूर्धन्यादेशः । ईषद्विवृतस्य सस्य तादृश एव षः । रामेषु । एवं कृष्णादयोऽप्यदन्ताः ।। 
151 सर्वादीनि सर्वनामानि 1 । 1 । 27 ।। 
सर्व विश्व उभ उभय डतर डतम अन्य अन्यतर इतर त्वत् त्व नेम सम सिम । पूर्वपरावरदक्षिणोत्तरापराधराणि व्यवस्थायामसंज्ञायाम् । स्वमज्ञातिधनाख्यायाम् । अन्तरं बहिर्योगोपसंव्यानयोः । त्यद् तद् यद् एतद् इदम् अदस् एक द्वि युष्मद् अस्मद् भवतु किम् ।। 
152 जसः शी 7 । 1 । 17 ।। 
अदन्तात्सर्वनाम्नो जसः शी स्यात् । अनेकाल्त्वात्सर्वादेशः । सर्वे ।। 
153 सर्वनाम्नः स्मै 7 । 1 । 14 ।। 
अतः सर्वनाम्नो डेः स्मै । सर्वस्मै ।। 
154 ङसिङयोः स्मात्स्मिनौ 7 । 1 । 15 ।। 
अतः सर्वनाम्न एतयोरेतौ स्तः । सर्वस्मात् ।। 
155 आमि सर्वनाम्नः सुट् 7 । 1 । 52 ।। 
अवर्णान्तात्परस्य सर्वनाम्नो विहितस्यामः सुडागमः । एत्वषत्वे । सर्वेषाम् । सर्वस्मिन् । शेषं रामवत् । एवं विश्वादयोऽप्यदन्ताः ।। उभशब्दो नित्यं द्विवचनान्तः । उभौ 2 । उभाभ्याम् 3 । उभयोः 2 । तस्येह पाठोऽकजर्थः । उभयशब्दस्य द्विवचनं नास्ति । उभयः । उभये । उभयम् । उभयान् । उभयेन । उभयैः । उभयस्मै । उभयेभ्यः । उभयस्मात् । उभयेभ्यः । उभयस्य । उभयेषाम् । उभयस्मिन् । उभयेषु ।। डतरडतमौ प्रत्ययौ, प्रत्ययग्रहणे तदन्तग्रहणमिति तदन्ता ग्राह्याः ।। नेम इत्यर्धे ।। समः सर्वपर्याय स्तुल्यपर्यायस्तु न, यथासंख्यमनुदेशः समानामिति ज्ञापकात् ।। 
156 पूर्वपरावरदक्षिणोत्तरापराधराणि व्यवस्थायामसंज्ञायाम् 1 । 1 । 34 ।। 
एतेषां व्यवस्थायामसंज्ञायां च सर्वनामसंज्ञा गणसूत्रात्सर्वत्र या प्राप्ता सा जसि वा स्यात् । पूर्वे, पूर्वाः । असंज्ञायां किम् ? उत्तराः कुरवः । स्वाभिधेयापेक्षावध्0श्निानियमो व्यवस्था । व्यवस्थायां किम् ? दक्षिणा गाथकाः, कुशला इत्यर्थः ।। 
157 स्वमज्ञातिधनाख्यायाम् 1 । 1 । 35 ।। 
ज्ञातिधनान्यवाचिनः स्वशब्दस्य प्राप्ता संज्ञा जसि वा । स्वे, स्वाः; आत्मीयाः, आत्मान इति वा । ज्ञातिधनवाचिनस्तु, स्वाः; ज्ञातयोऽर्था वा ।। 
158 अन्तरं बहिर्योगोपसंव्यानयोः 1 । 1 । 36 ।। 
बाह्ये परिधानीये चार्थेऽन्तरशब्दस्यप्राप्ता संज्ञा जसि वा । अन्तरे, अन्तरा वा गृहाः; बाह्या इत्यर्थः । अन्तरे, अन्तरा वा शाटकाः; परिधानीया इत्यर्थः ।। 
159 पूर्वादिभ्यो नवभ्यो वा 7 । 1 । 16 ।। 
एभ्यो ङसिङयोः स्मात्स्मिनौ वा स्तः । पूर्वस्मात्, पूर्वात् । पूर्वस्मिन्, पूर्वे । एवं परादीनाम् । शेषं सर्ववत् ।। 
160 प्रथमचरमतयाल्पार्द्धकतिपयनेमाश्च 1 । 1 । 33 ।। 
एते जसि उक्तसंज्ञा वा स्युः । प्रथमे, प्रथमाः ।। तयः प्रत्ययः । द्वितये, द्वितयाः । शेषं रामवत् ।। नेमे, नेमाः । शेषं सर्ववत् ।। (तीयस्य ङित्सु वा) । द्वितीयस्मै, द्वितीयायेत्यादि । एवं तृतीयः ।। निर्जरः ।। 
161 जराया जरसन्यतरस्याम् 7 । 2 । 101 ।। 
अजादौ विभक्तौ । (प.) पदाङ्गाधिकारे तस्य च तदन्तस्य च । (प.) निर्दिश्यमानस्यादेशा भवन्ति । (प.) एकदेशविकृतमनन्यवत्, इति जरशब्दस्य जरस् । निर्जरसौ । निर्जरस इत्यादि । पक्षे हलादौ च रामवत् ।। विश्वपाः ।। 
162 दीर्घाज्जसि च 6 । 1 । 105 ।। 
दीर्घाज्जसि इचि च परे पूर्वसवर्णदीर्घो न स्यात् । विश्वपौ । विश्वपाः । हे विश्वपाः । विश्वपाम् । विश्वपौ ।। 
163 सुडनपुंसकस्य 1 । 1 । 43 ।। 
स्वादिपञ्चवचनानि सर्वनामस्थानसंज्ञानि स्युरक्लीबस्य ।। 
164 स्वादिष्वसर्वनामस्थाने 1 । 4 । 17 ।। 
कप्प्रत्ययावधिषु स्वादिष्वसर्वनामस्थानेषु पूर्वं पदं स्यात् ।। 
165 यचि भम् 1 । 4 । 18 ।। 
यादिष्वजादिषु च कप्प्रत्ययावधिषु स्वादिष्वसर्वनामस्थानेषु पूर्वं भसंज्ञं स्यात् ।। 
166 आकडारादेका संज्ञा 1 । 4 । 1 ।। 
इत ऊर्ध्वं कडाराः कर्मधारय इत्यतः प्रागेकस्यैकैव संज्ञा ज्ञेया । या पराऽनवकाशा च ।। 
167 आतो धातोः 6 । 4 । 140 ।। 
आकारान्तो यो धातुस्तदन्तस्य भस्याङ्गस्य लोपः । अलोऽन्त्यस्य । विश्वपः । विश्वपा । विश्वपाभ्यामित्यादि । एवं शङ्खध्मादयः । धातोः किम् ? हाहान् ।। हरिः । हरी ।। 
168 जसि च 7 । 3 । 109 ।। 
ह्रस्वान्तस्याङ्गस्य गुणः । हरयः ।। 
169 ह्रस्वस्य गुणः 7 । 3 । 108 ।। 
सम्बुद्धौ । हे हरे । हरिम् । हरी । हरीन् ।। 
170 शेषो घ्यसखि 1 । 4 । 7 ।। 
शेष इति स्पष्टार्थम् । ह्रस्वौ याविदुतौ तदन्तं सखिवर्जं घिसंज्ञम् ।। 
171 आङो नाऽस्त्रियाम् 7 । 3 । 120 ।। 
घेः परस्याङो ना स्यादस्त्रियाम् । आङिति टासंज्ञा । हरिणा । हरिभ्याम् । हरिभिः ।। 
172 घेर्ङिति 7 । 3 । 111 ।। 
घिसंज्ञस्य ङिति सुपि गुणः । हरये । हरिभ्याम् । हरिभ्यः ।। 
173 ङसिङसोश्च 6 । 1 । 110 ।। 
एङो ङसिङसोरति पूर्वरूपमेकादेशः । हरेः 2 । हर्योः 2 । हरीणाम् ।। 
174 अच्च घेः 7 । 3 । 119 ।। 
इदुद्भ्यामुत्तरस्य ङेरौत्, घेरच्च । हरौ । हरिषु । एवं कव्यादयः ।। 
175 अनङ् सौ 7 । 1 । 93 ।। 
सख्युरङ्गस्यानङादेशोऽसम्बुद्धौ सौ ।। 
176 अलोऽन्त्यात्पूर्व उपधा 1 । 1 । 65 ।। 
अन्त्यादलः पूर्वो वर्ण उपधासंज्ञः ।। 
177 सर्वनामस्थाने चासम्बुद्धौ 6 । 4 । 8 ।। 
नान्तस्योपधाया दीर्घोऽसम्बुद्धौ सर्वनामस्थाने ।। 
178 अपृक्त एकाल् प्रत्ययः 1 । 2 । 42 ।। 
एकाल् प्रत्ययो यः सोऽपृक्तसंज्ञः स्यात् ।। 
179 हल्ङयाब्भ्यो दीर्घात्सुतिस्यपृक्तं हल् 6 । 1 । 68 ।। 
हलन्तात्परं दीर्घौ यौ ङयापौ तदन्ताच्च परं सुतिसीत्येतदपृक्तं हल् लुप्यते ।। 
180 नलोपः प्रातिपदिकान्तस्य 8 । 2 । 7 ।। 
प्रातिपदिकसंज्ञकं यत्पदं तदन्तस्य नस्य लोपः । सखा ।। 
181 सख्युरसंबुद्धौ 7 । 1 । 92 ।। 
सख्युरङ्गात्परं संबुद्धिवर्जं सर्वनामस्थानं णिद्वत्स्यात् ।। 
182 अचो ञ्णिति 7 । 2 । 115 ।। 
अजन्ताङ्गस्य वृधर््दिञिति णिति च परे । सखायौ । सखायः । हे सखे । सखायम् । सखायौ । सखीन् । सख्या । सख्ये ।।
183 ख्यत्यात्परस्य 6 । 1 । 112 ।। 
खितिशब्दाभ्यां खीतीशब्दाभ्यां कृतयणादेशाभ्यां परस्य ङसिङसोरत उः । सख्युः ।। 
184 औत् 7 । 3 । 118 ।। 
इतः परस्य ङेरौत् । सख्यौ । शेषं हरिवत् ।। 
185 पतिः समास एव 1 । 4 । 8 ।। 
घिसंज्ञः । पत्युः 2 । पत्यौ । शेषं हरिवत् । समासे तु भूपतये । कतिशब्दो नित्यं बहुवचनान्तः ।। 
186 बहुगणवतुडति संख्या 1 । 1 । 23 ।। 
187 डति च 1 । 1 । 25 ।। 
डत्यन्ता संख्या षट्संज्ञा स्यात् ।। 
188 षड्भ्यो लुक् 7 । 1 । 22 ।। 
जश्शसोः ।। 
189 प्रत्ययस्य लुक्श्लुलुपः 1 । 1 । 61 ।। 
लुक्श्लुलुप्शब्दैः कृतं प्रत्ययादर्शनं क्रमात्तत्तत्संज्ञं स्यात् ।। 
190 प्रत्ययलोपे प्रत्ययलक्षणम् 1 । 1 । 62 ।। 
प्रत्यये लुप्ते तदाश्रितं कार्यं स्यात् । इति जसि चेति गुणे प्राप्ते ।। 
191 न लुमताऽङ्गस्य 1 । 1 । 63 ।। 
लुमता शब्देन लुप्ते तन्निमित्तमङ्गकार्यं न स्यात् । कति 2 । कतिभिः । कतिभ्यः 2 । कतीनाम् । कतिषु । युष्मदस्मत्षट्संज्ञकास्त्रिषु सरूपाः ।। त्रिशब्दो नित्यं बहुवचनान्तः । त्रयः । त्रीन् । त्रिभिः । त्रिभ्यः 2 ।। 
192 त्रेस्त्रयः 7 । 1 । 53 ।। 
त्रिशब्दस्य त्रयादेशः स्यादामि । त्रयाणाम् । त्रिषु । गौणत्वेऽपि प्रियत्रयाणाम् ।। 
193 त्यदादीनामः 7 । 2 । 102 ।। 
एषामकारो विभक्तौ । (द्विपर्य्यन्तानामेवेष्टिः) । द्वौ 2 । द्वाभ्याम् 3 । द्वयोः 2 ।। पाति लोकमिति पपीः सूर्यः ।। 
194 दीर्घाज्जसि च 6 । 1 । 105 ।। 
पप्यौ 2 । पप्यः । हे पपीः । पपीम् । पपीन् । पप्या । पपीभ्याम् 3 । पपीभिः । पप्ये । पपीभ्यः 2 । पप्यः 2 । पप्योः । दीर्घत्वान्न नुट्, पप्याम् । ङौ तु सवर्णदीर्घः, पपी । पप्योः । पपीषु । एवं वातप्रम्यादयः ।। बह्व्यः श्रेयस्यो यस्य स बहुश्रेयसी ।। 
195 यू स्त्र्याख्यौ नदी 1 । 4 । 3 ।।
ईदूदन्तौ नित्यस्त्रीलिङ्गौ नदीसंज्ञौ स्तः । (प्रथमलिङ्गग्रहणं च) । पूर्वं स्त्र्याख्यस्योपसर्जनत्वेऽपि नदीत्वं वक्तव्यमित्यर्थः ।।
196 अम्बार्थनद्योर्ह्रस्वः 7 । 3 । 107 ।। 
सम्बुद्धौ । हे बहुश्रेयसि ।। 
197 आण्नद्याः 7 । 3 । 112 ।। 
नद्यन्तात्परेषां ङितामाडागमः ।। 
198 आटश्च 6 । 1 । 90 ।। 
आटोऽचि परे वृद्धिरेकादेशः । बहुश्रेयस्यै । बहुश्रेयस्याः । बहुश्रेयसीनाम् ।।
199 ङेराम्नद्याम्नीभ्यः 7 । 3 । 116 ।। 
नद्यन्तादाबन्तान्नीशब्दाच्च परस्य ङेराम् । बहुश्रेयस्याम् । शेषं पपीवत् ।। अङयन्तत्वान्न सुलोपः । अतिलक्ष्मीः । शेषं बहुश्रेयसीवत् ।। प्रधीः ।। 
200 अचि श्नुधातुभ्रुवां य्वोरियङुवङौ 6 । 4 । 77 ।।
श्नु प्रत्ययान्तस्येवर्णोवर्णान्तस्य धातोर्भ्रू इत्यस्य चाङ्गस्य चेयङुवङौ स्तोऽजादौ प्रत्यये परे । इति प्राप्ते ।।
201 एरनेकाचोऽसंयोगपूर्वस्य 6 । 4 । 82 ।। 
धात्ववयवसंयोगपूवर्ो न भवति य इवर्णस्तदन्तो यो धातुस्तदन्तस्यानेकाचोऽङ्गस्य यणजादौ प्रत्यये । प्रध्यौ । प्रध्यः । प्रध्यम् । प्रध्यौ । प्रध्यः । प्रध्यि । शेषं पपीवत् । एवं ग्रामणीः । ङौ तु ग्रामण्याम् ।। अनेकाचः किम् ? नीः । नियौ । नियः । अमि शसि च परत्वादियङ्, नियम् । ङेराम्; नियाम् ।। असंयोगपूर्वस्य किम् ? सुश्रियौ । यवक्रियौ ।। 
202 गतिश्च 1 । 4 । 60 ।। 
प्रादयः क्रियायोगे गतिसंज्ञाः स्युः । (गतिकारकेतरपूर्वपदस्य यण् नेष्यते) । शुद्धधियौ ।। 
203 न भूसुधियोः 6 । 4 । 85 ।। 
एतयोरचि सुपि यण्न । सुधियौ । सुधिय इत्यादि ।। सुखमिच्छतीति सुखीः । सुतीः । सुख्यौ । सुत्यौ । सुख्युः । सुत्युः । शेषं प्रधीवत् । शम्भुर्हरिवत् । एवं भान्वादयः ।। 
204 तृज्वत्क्रोष्टुः 7 । 1 । 95 ।। 
असम्बुद्धौ सर्वनामस्थाने परे । क्रोष्टुशब्दस्य स्थाने क्रोष्टृशब्दः प्रयोक्तव्य इत्यर्थः ।। 
205 ऋतो ङिसर्वनामस्थानयोः 7 । 3 । 110 ।। 
ऋतोऽङ्गस्य गुणो ङौ सर्वनामस्थाने च । इति प्राप्ते -- 
206 ऋदुशनस्पुरुदंसोऽनेहसां च 7 । 1 । 94 ।। 
ऋदन्तानाम् उशनसादीनाम् च अनङ् स्यात् असंबुद्धौ सौ ।। 
207 अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तृणाम् 6 । 4 । 11 ।।
अबादीनाम् उपधाया दीर्घः असंबुद्धौ सर्वनामस्थाने । क्रोष्टा । क्रोष्टारौ । क्रोष्टारः । क्रोष्टून् ।। 
208 विभाषा तृतीयादिष्वचि 7 । 1 । 97 ।। 
अजादिषु तृतीयादिषु क्रोष्टुर्वा तृज्वत् । क्रोष्ट्रा । क्रोष्ट्रे ।। 
209 ऋत उत् 6 । 1 । 111 ।। 
ऋतो ङसिङसोरति उदेकादेशः । रपरः ।। 
210 रात्सस्य 8 । 2 । 24 ।। 
रेफात्संयोगान्तस्य सस्यैव लोपो नान्यस्य । रस्य विसर्गः । क्रोष्टुः 2 । क्रोष्ट्रोः 2 । (नुमचिरतृज्वद्भावेभ्यो नुट् पूर्वविप्रतिषेधेन) । क्रोष्टूनाम् । क्रोष्टरि । पक्षे हलादौ च शम्भुवत् ।। हूहूः । हूह्वौ । हूह्वः । हूहूम् इत्यादि ।। अतिचमूशब्दे तु नदीकार्य्यं विशेषः । हे अतिचमु । अतिचम्वै । अतिचम्वाः । अतिचमूनाम् ।। खलपूः ।। 
211 ओः सुपि 6 । 4 । 83 ।। 
धात्ववयवसंयोगपूर्वो न भवति य उवर्णस्तदन्तो यो धातुस्तदन्तस्यानेकाचोऽङ्गस्य यण् स्यादचि सुपि । खलप्वौ । खलप्वः । एवं सुल्वादयः ।। स्वभूः । स्वभुवौ । स्वभुवः ।। वर्षाभूः ।। 
212 वर्षाभ्वश्च 6 । 4 । 84 ।। 
अस्य यण् स्यादचि सुपि । वर्षाभ्वावित्यादि ।। दृन्भूः । (दृन्करपुनः पूर्वस्य भुवो यण् वक्तव्यः) । दृन्भ्वौ । एवं 
करभूः ।। धाता । हे धातः । धातारौ । धातारः । (ऋवर्णान्नस्य णत्वं वाच्यम्) । धातृणाम् । एवं नप्त्रादयः ।। नप्त्रादिग्रहणं व्युत्पत्तिपक्षे नियमार्थम् । तेनेह न । पिता । पितरौ । पितरः । पितरम् । शेषं धातृवत् । एवं जामात्रादयः ।। ना । नरौ ।। 
213 नृ च 6 । 4 । 6 ।। 
अस्य नामि वा धीर्घः । नृणाम् । नृणाम् ।। 
214 गोतो णित् 7 । 1 । 90 ।।
ओकाराद्विहितं सर्वनामस्थानं णिद्वत् । गौः । गावौ । गावः ।। 
215 औतोऽम्शसोः 6 । 1 । 93 ।। 
ओतोऽम्शसोरचि आकार एकादेशः । गाम् । गावौ । गाः । गवा । गवे । गोः । इत्यादि ।। 
216 रायो हलि 7 । 2 । 85 ।। 
अस्याकारादेशो हलि विभक्तौ । राः । रायौ । रायः । राम्यामित्यादि ।। ग्लौः । ग्लावौ । ग्लावः । ग्लौभ्यामित्यादि ।। 

इत्यजन्तपुँल्लिङ्गाः । 

अथाजन्तस्त्रीलिङ्गाः 

रमा । 
217 औङ आपः 7 । 1 । 18 ।। 
आबन्तादङ्गात्परस्ययौङः शी स्यात् । औङित्यौकारविभक्तेः संज्ञा । रमे । रमाः ।। 
218 सम्बुद्धौ च 7 । 3 । 106 ।। 
आप एकारः स्यात्सम्बुद्धौ । एङ्ह्रस्वादिति संबुद्धिलोपः । हे रमे । हे रमे । हे रमाः । रमाम् । रमे । रमाः ।। 
219 आङि चापः 7 । 3 । 105 ।। 
आङि ओसि चाप एकारः । रमया । रमाभ्याम् । रमाभिः ।। 
220 याडापः 7 । 3 । 113 ।। 
आपो ङितो याट् । वृद्धिः । रमायै । रमाभ्याम् । रमाभ्यः । रमायाः । रमयोः । रमाणाम् । रमायाम् । रमासु । एवं दुर्गाम्बिकादयः ।। 
221 सर्वनाम्नः स्याङ्ढ्रस्वश्च 7 । 3 । 114 ।। 
आबन्तात्सर्वनाम्नो ङितः स्याट् स्यादापश्च ह्रस्वः । सर्वस्यै । सर्वस्याः । सर्वासाम् । सर्वस्याम् । शेषं रमावत् ।। एवं विश्वादय आबन्ताः ।। 
222 विभाषा दिक्समासे बहुव्रीहौ 1 । 1 । 28 ।। 
सर्वनामता वा । उत्तरपूर्वस्यै, उत्तरपूर्वायै । तीयस्येति वा सर्वनामसंज्ञा । द्वितीयस्यै, द्वितीयायै ।। एवं तृतीया ।। अम्बार्थेति ह्रस्वः । हे अम्ब । हे अक्क । हे अल्ल ।। जरा । जरसौ इत्यादि । पक्षे रमावत् ।। गोपाः, विश्वपावत् ।। मतीः । मत्या ।। 
223 ङिति ह्रस्श्च 1 । 4 । 6 ।। 
इयङुवङ्स्थानौ स्त्रीशब्दभिन्नौ नित्यस्त्रीलिङ्गावीदूतौ, ह्रस्वौ चेवर्णोवर्णौ, स्त्रियां वा नदीसंज्ञौ स्तो ङिति । मत्यै, मतये । मत्याः 2 । मतेः 2 ।। 
224 इदुद्भ्याम् 7 । 3 । 117 ।। 
इदुद्भ्यां नदीसंज्ञकाभ्यां परस्य ङेराम् । मत्याम्, मतौ । शेषं हरिवत् ।। एवं बुद्ध्यादयः ।। 
225 त्रिचतुरोः स्त्रियां तिसृचतसृ 7 । 2 । 99 ।। 
स्त्रीलिङ्गयोरेतौ स्तो विभक्तौ ।। 
226 अचि र ऋतः 7 । 2 । 100 ।। 
तिसृ चतसृ एतयोर्ऋकारस्य रेफादेशः स्यादचि । गुणदीर्घोत्वानामपवादः । तिस्रः । तिसृभ्यः । तिसृभ्यः । आमि नुट् ।। 
227 न तिसृचतसृ 6 । 4 । 4 ।। 
एतयोर्नामि दीर्घो न । तिसृणाम् । तिसृषु ।। द्वे । द्वे । द्वाभ्याम् । द्वाभ्याम् । द्वाभ्याम् । द्वयोः । द्वयोः ।। गौरी । गर्ौय्यौ । गर्ौय्यः । हे गौरि । गर्ौय्यै इत्यादि । एवं नद्यादयः ।। लक्ष्मीः । शेषं गौरीवत् ।। एवं तरीतन्त्र्यादयः ।।स्त्री । हे स्त्रि ।। 
228 स्त्रियाः 6 । 4 । 79 ।। 
अस्येयङ् स्यादजादौ प्रत्यये परे । स्त्रियौ । स्त्रियः ।। 
229 वाम्शसोः 6 । 4 । 80 ।। 
अमि शसि च स्त्रिया इयङ् वा स्यात् । स्त्रियम्, स्त्रीम् । स्त्रियः, स्त्रीः । स्त्रिया । स्त्रियै । स्त्रियाः । परत्वान्नुट् । स्त्रीणाम् । स्त्रीषु ।। श्रीः । श्रियौ । श्रियाः ।। 
230 नेयङुवङ्स्थानावस्त्री 1 । 4 । 4 ।। 
इयङुवङोः स्थितिर्ययोस्तावीदूतौ नदीसंज्ञौ न स्तो न तु स्त्री । हे श्रीः । श्रियै, श्रिये । श्रियाः, श्रियः ।। 
231 वामि 1 । 4 । 5 ।। 
इयङुवङ्स्थानौ स्त्र्याख्यौ यू आमि वा नदीसंज्ञौ स्तो न तु स्त्री । श्रीणाम्, श्रियाम् । श्रियि, श्रियाम् ।। धेनुर्मतिवत् ।। 
232 स्त्रियां च 7 । 1 । 96 ।। 
स्त्रीवाची क्रोष्टुशब्दस्तृजन्तवद्रूपं लभते ।। 
233 ऋन्नेभ्यो ङीप् 4 । 1 । 5 ।। 
ऋदन्तेभ्यो नान्तेभ्यश्च स्त्रियां ङीप् । क्रोष्ट्री गौरीवत् ।। भ्रूः श्रीवत् ।। स्वयम्भूः पुंवत् ।। 
234 न षट्स्वस्रादिभ्यः 4 । 1 । 10 ।। 
ङीप्टापौ न स्तः ।। 
स्वसा तिस्रश्चतस्रश्च ननान्दा दुहिता तथा ।याता मातेति सप्तैते स्वस्रादय उदाहृताः ।। 
स्वसा । स्वसारौ ।। माता पितृवत् । शसि मातृः ।। द्यौर्गोवत् ।। राः पुंवत् ।। नर्ौग्लौवत् ।। 

इत्यजन्तस्त्रीलिङ्गाः

अथाजन्तनपुंसकल्0श्निाङ्गाः

235 अतोऽम् 7 । 1 । 24 ।। 
अतोऽङ्गात् क्लीबात्स्वमोरम् । अमि पूर्वः । ज्ञानम् । एङ्ह्रस्वादिति हल्लोपः । हे ज्ञान।। 
236 नपुंसकाच्च 7 । 1 । 19 ।। 
क्लीबादौङः शी स्यात् । भसंज्ञायाम् ।। 
237 यस्येति च 6 । 4 । 148 ।। 
कडारे तद्धिते च परे भस्येवर्णावर्णयोर्लोपः । इत्यल्लोपे प्राप्ते (औङः श्यां प्रतिषेधो वाच्यः) । ज्ञाने ।। 
238 जश्शसोः शिः 7 । 1 । 20 ।। 
क्लीबादनयोः शिः स्यात् ।। 
239 शि सर्वनामस्थानम् 1 । 1 । 42 ।। 
शि इत्येतदुक्तसंज्ञं स्यात् ।। 
240 नपुंसकस्य झलचः 7 । 1 । 72 ।। 
झलन्तस्याजन्तस्य च क्लीबस्य नुम् स्यात् सर्वनामस्थाने ।। 
241 मिदचोऽन्त्यात्परः 1 । 1 । 47 ।। 
अचां मध्ये योऽन्त्यस्तस्मात्परस्तस्यैवान्तावयवो मित्स्यात् । उपधादीर्घः । ज्ञानानि ।  पुनस्तद्वत् । शेषं पुंवत् ।। एवं धन वन फलादयः ।। 
242 अद्ड्डतरादिभ्यः पञ्चभ्यः 7 । 1 । 24 ।। 
एभ्यः क्लीबेभ्यः स्वमोः अद्डादेशः स्यात् ।। 
243 टेः 6 । 4 । 143 ।।
डिति भस्य टेर्लोपः । कतरत्, कतरद् । कतरे । कतराणि । हे कतरत् । शेषं पुंवत् ।। एवं कतमत् । इतरत् । अन्यत् । अन्यतरत् । अन्यतमस्य त्वन्यतममित्येव । (एकतरात्प्रतिषेधो वक्तव्यः)। एकतरम् ।। 
244 ह्रस्वो नपुंसके प्रातिपदिकस्य 1 । 2 । 47 ।। 
अजन्तस्येत्येव । श्रीपं ज्ञानवत् ।। 
245 स्वमोर्नपुंसकात् 7 । 1 । 23 ।। 
लुक् स्यात् । वारि ।। 
246 इकोऽचि विभक्तौ 7 । 1 । 73 ।। 
इगन्तस्य क्लीबस्य नुमचि विभक्तौ । वारिणी । वारीणि । न लुमतेत्यस्यानित्यत्वात्पक्षे संबुद्धिनिमित्तो गुणः । हे वारे, हे वारि । घेर्ङितीति गुणे प्राप्ते (वृद्ध्यौत्त्वतृज्वद्भावगुणेभ्यो नुम् पूर्वविप्रतिषेधेन) । वारिणे । वारिणः । वारिणोः । नुमचिरेति नुट् । वारीणाम् । वारिणि । हलादौ हरिवत् ।। 
247 अस्थिदधिसक्थ्यक्ष्णामनङुदात्तः 7 । 1 । 75 ।। 
एषामनङ् स्याट्टादावचि ।। 
248 अल्लोपोऽनः 6 । 4 । 134 ।। 
अङ्गावयवोऽसर्वनामस्थानयजादिस्वादिपरो योऽन् तस्याकारस्य लोपः । दध्ना । दध्ने । दध्नः । दध्नः । दध्नोः । दध्नोः ।।
249 विभाषा ङिश्योः 6 । 4 । 136 ।। 
अङ्गावयवोऽसर्वनामस्थानयजादिस्वादिपरो योऽन् तस्याकारस्य लोपो वा स्याङत् ङिश्योः परयोः । दध्नि, दधनि । शेषं वारिवत् ।। एवमस्थिसक्थ्यक्षि ।। सुधि । सुधिनी । सुधीनि । हे सुधे, हे सुधि ।। 
250 तृतीयादिषु भाषितपुंस्कं पुंवद्गालवस्य 7 । 1 । 74 ।। 
प्रवृत्तिनिमित्तैक्ये भाषितपुंस्कमिगन्तं क्लीबं पुंवद्वा टादावचि । सुधिया, सुधिनेत्यादि ।। मधु । मधुनी । मधूनि । हे मधो, हे मधु ।। सुलु । सुलुनी । सुलूनि । सुलुनेत्यादि ।। धातृ । धातृणी । धातृणि । हे धातः, हे धातृ । धातृणाम् ।। एवं ज्ञात्रादयः ।।
251 एच इग्घ्रस्वादेशे 1 । 1 । 48 ।। 
आदिश्यमानेषु ह्रस्वेषु एच इगेव स्यात् । प्रद्यु । प्रद्युनी । प्रद्यूनि । प्रद्युनेत्यादि ।। प्ररि । प्ररिणी । प्ररीणि । प्ररिणा । एकदेशविकृतमनन्यवत् । प्रराभ्याम् । प्ररीणाम् ।। सुनु । सुनुनी । सुनूनि । सुनुनेत्यादि ।। 

इत्यजन्तनपुंसकलिङ्गाः । 

अथ हलन्त पुँल्लिङ्गाः 

252 हो ढः 8 । 2 । 31 ।। 
हस्य ढः स्याज्झलि पदान्ते च । लिट्, लिड् । लिहौ । लिहः । लिड्भ्याम् । लिट्त्सु, लिट्सु ।। 
253 दादेर्धातोर्घः 8 । 2 । 32 ।। 
झलि पदान्ते चोपदेशे दादेर्धातेर्हस्य घः ।। 
254 एकाचो बशो भष् झषन्तस्य स्ध्वोः 8 । 2 । 37 ।। 
धात्ववयवस्यैकाचो झषन्तस्य बशो भष् से ध्वे पदान्ते च । धुक्, धुग् । दुहौ । दुहः । धुग्भ्याम् । धुक्षु ।। 
255 वा द्रुहमुहष्णुहष्णिहाम् 8 । 2 । 33 ।। 
एषां हस्य वा घो झलि पदान्ते च । ध्रुक्, ध्रुग्, ध्रुट्, ध्रुड् । द्रुहौ । द्रुहः । ध्रुग्भ्याम्, ध्रुड्भ्याम् । ध्रुक्षु, ध्रुट्त्सु, ध्रुट्सु ।। एवं मुक्, मुग् इत्यादि ।। 
256 धात्वादेः षः सः 6 । 1 । 64 ।। 
स्नुक्, स्नुग्, स्नुट्, स्नुड् । एवं स्निक्, स्निग्, स्निट्, स्निड् ।। विश्ववाट्, विश्ववाड् । विश्ववाहौ । विश्ववाहः । विश्ववाहम् । विश्ववाहौ ।। 
257 इग्यणः संप्रसारणम् 1 । 1 । 45 ।। 
यणः स्थाने प्रयुज्यमानो य इक् स संप्रसारणसंज्ञः स्यात् ।। 
258 वाह ऊठ् 6 । 4 । 132 ।। 
भस्य वाहः संप्रसारणमूठ् ।। 
259 संप्रसारणाच्च 6 । 1 । 108 ।। 
संप्रसारणादचि पूर्वरूपमेकादेशः । एत्येधत्यूठि्स्वति वृद्धिः । विश्वौहः, इत्यादि ।। 
260 चतुरनडुहोरामुदात्तः 7 । 1 । 98 ।। 
अनयोराम् स्यात्सर्वनामस्थाने परे ।। 
261 सावनडुहः 7 । 1 । 82 ।। 
अस्य नुम् स्यात् सौ परे । अनड्वान् ।। 
262 अम् संबुद्धौ 7 । 1 । 99 ।। 
हे अनड्वन् । हे अनड्वाहौ । हे अनड्वाहः । अनडुहः । अनडुहा ।। 
263 वसुस्रंसुध्वंस्वनडुहां दः 8 । 2 । 72 ।। 
सान्तवस्वन्तस्य स्रंसादेश्च दः स्यात्पदान्ते । अनडुद्भ्यामित्यादि ।। सान्तेति किम् ? विद्वान् । पदान्ते किम् ? स्रस्तम् । ध्वस्तम् ।। 
264 सहेः साडः सः 8 । 3 । 56 ।। 
साड्रूपस्य सहेः सस्य मूर्धन्यादेशः । तुराषाट्, तुराषाड् । तुरासाहौ । तुरासाहः । तुराषाड्भ्यामित्यादि ।। 
265 दिव औत् 7 । 1 । 84 ।। 
दिविति प्रातिपदिकस्यौत्स्यात्सौ । सुद्यौः । सुदिवौ ।। 
266 दिव उत् 6 । 1 । 131 ।। 
दिवोऽन्तादेश उकारः स्यात् पदान्ते । सुद्युभ्यामित्यादि ।। चत्वारः । चतुरः । चतुर्भिः । चतर्ुभ्यः ।। 
267 षट्चतर्ुभ्यश्च 7 । 1 । 55 ।। 
एभ्य आमो नुडागमः ।। 
268 रषाभ्यां नो णः समानपदे 8 । 4 । 1 ।। 
269 अचो रहाभ्यां द्वे 8 । 4 । 46 ।। 
अचः पराभ्यां रेफहकाराभ्यां परस्य यरो द्वे वा स्तः । चतर्ुण्णाम्, चतुर्णाम् ।।
270 रोः सुपि 8 । 3 । 16 ।। 
रोरेव विसर्गः सुपि । षत्वम् । षस्य द्वित्वे प्राप्ते ।। 
271 शरोऽचि 8 । 4 । 49 ।। 
अचि परे शरो न द्वे स्तः । चतुर्षु ।। 
272 मो नो धातोः 8 । 2 । 64 ।। 
धातोर्मस्य नः पदान्ते । प्रशान् ।। 
273 किमः कः 7 । 2 । 103 ।। 
किमः कः स्याद्विभक्तौ । कः । कौ । के इत्यादि । शेषं सर्ववत् ।। 
274 इदमो मः 7 । 2 । 108 ।। 
सौ । त्यदाद्यत्वापवादः ।। 
275 इदोऽय् पुंसि 7 । 2 । 111 ।। 
इदम इदोऽय् सौ पुंसि । अयम् । त्यदाद्यत्वे ।। 
276 अतो गुणे 6 । 1 । 97 ।। 
अपदान्तादतो गुणे पररूपमेकादेशः ।। 
277 दश्च 7 । 2 । 109 ।। 
इदमो दस्य मः स्याद्विभक्तौ । इमौ । इमे । त्यदादेः सम्बोधनं नास्तीत्युत्सर्गः ।। 
278 अनाप्यकः 7 । 2 । 112 ।। 
अककारस्येदम इदोऽनापि विभक्तौ । आबिति प्रत्याहारः । अनेन ।। 
279 हलि लोपः 7 । 2 । 113 ।। 
अककारस्येदम इदो लोप आपि हलादौ । नानर्थकेऽलोऽन्त्यविधिरनभ्यासविकारे ।। 
280 आद्यन्तवदेकस्मिन् 1 । 1 । 21 ।। 
एकस्मिन्क्रियमाणं कार्यमादाविवान्त इव स्यात् । सुपि चेति दीर्घः । आभ्याम् ।। 
281 नेदमदसोरकोः 7 । 1 । 11 ।। 
अककारयोरिदमदसोर्भिस ऐस् न । एभिः । अस्मै । एभ्यः । अस्मात् । अस्य । अनयोः । एषाम् । अस्मिन् । अनयोः । एषु ।। 
282 द्वितीयाटौस्स्वेनः 2 । 4 । 34 ।। 
इदमेतदोरन्वादेशे । किञ्चित्कार्यं विधातुमुपात्तस्य कार्यान्तरं विधातुं पुनरुपादानमन्वादेशः । यथा - अनेन व्याकरणमधीत मेनं छन्दोऽध्यापयेति । अनयोः पवित्रं कुलमेनयोः प्रभूतं स्वामिति ।। एनम् । एनौ । एनान् । एनेन । एनयोः । एनयोः ।। राजा ।।
283 न ङिसम्बुद्ध्योः 8 । 2 । 8 ।। 
नस्य लोपो न ङौ सम्बुद्धौ च । हे राजन् । (ङावुत्तरपदे प्रतिषेधो वक्तव्यः) । ब्रह्मनिष्ठः । राजानौ । राजानः । राज्ञः ।। 
284 नलोपः सुप्स्वरसंज्ञातुग्विधिषु कृति 8 । 2 । 2 ।। 
सुब्विधौ स्वरविधौ संज्ञाविधौ कृति तुग्विधौ च नलोपोऽसिद्धो नान्यत्र - राजाश्व इत्यादौ । इत्यसिद्धत्वादात्वमेत्त्वमैस्त्वं च न । राजभ्याम् । राजभिः । राज्ञि, राजनि । राजसु ।। यज्वा । यज्वानौ । यज्वानः ।। 
285 न संयोगाद्वमन्तात् 6 । 4 । 137 ।। 
वमन्तसंयोगादनोऽकारस्य लोपो न । यज्वनः । यज्वा । यज्वभ्याम् ।। ब्रह्मणः । ब्रह्मणा ।। 
286 इन्हन्पूषार्यम्णां शौ 6 । 4 । 12 ।। 
एषां शावेवोपधाया दीर्घो नान्यत्र । इति निषेधे प्राप्ते - 
287 सौ च 6 । 4 । 13 ।। 
इन्नादीनामुपधाया दीर्घोऽसंबुद्धौ सौ । वृत्रहा । हे वृत्रहन् ।। 
288 एकाजुत्तरपदे णः 8 । 4 । 12 ।। 
एकाजुत्तपरदं यस्य तस्मिन्समासे पूर्वपदस्थान्निमित्तात्परस्य प्रतिपदिकान्तनुम्विभक्तिस्थस्य नस्य णः । वृत्रहणौ ।। 
289 हो हन्तेञ्र्णिन्नेषु 7 । 3 । 54 ।। 
ञिति णिति प्रत्यये नकारे च परे हन्तेर्हकारस्य कुत्वम् । वृत्रघ्नः इत्यादि । एवं शार्ङि्गन्, यशस्विन्, अर्यमन्, पूषन् ।। 
290 मघवा बहुलम् 6 । 4 । 128 ।। 
मघवन्शब्दस्य वा तृ इत्यन्तादेशः । ऋ इत् ।। 
291 उगिदचां सर्वनामस्थानेऽधातोः 7 । 1 । 70 ।। 
अधातोरुगितो नलोपिनोऽञ्चतेश्च नुम् स्यात्सर्वनामस्थान्ो परे । मघवान् । मघवन्तौ । मघवन्तः । हे मघवन् । मघवद्भ्याम् । तृत्वाभावे मघवा । सुटि राजवत् ।। 
292 श्वयुवमघोनामतद्धिते 6 । 4 । 133 ।। 
अन्नन्तानां भानामेषामतद्धिते संप्रसारणम् । मघोनः । मघवभ्याम् । एवं श्वन्, युवन् ।। 
293 न संप्रसारणे संप्रसारणम् 6 । 2 । 37 ।। 
संप्रसारणे परतः पूर्वस्य यणः संप्रसारणं न स्यात् । इति यकारस्य नेत्वम् । अत एव ज्ञापकादन्त्यस्य यणः पूर्वं संप्रसारणम् । यूनः । यूना । युवभ्याम् इत्यादि ।। अर्वा । हे अर्वन् ।। 
294 अर्वणस्त्रसावनञः 6 । 4 । 127 ।। 
नञा रहितस्यार्वन्नित्यस्याङ्गस्य तृ इत्यन्तादेशो न तु सौ । अर्वन्तौ । अर्वन्तः । अर्वद्भ्यामित्यादि ।। 
295 पथिमथ्यृभुक्षामात् 7 । 1 । 85 ।। 
एषामाकारोऽन्तादेशः स्यात् सौ परे ।। 
296 इतोऽत्सर्वनामस्थाने 7 । 1 । 86 ।। 
पथ्यादेरिकारस्याकारः स्यात्सर्वनामस्थाने परे ।। 
297 थो न्थः 7 । 1 । 87 ।। 
पथिमथोस्थस्य न्थादेशः सर्वनामस्थाने । पन्थाः । पन्थानौ । पन्थानः ।। 
298 भस्य टेर्लोपः 7 । 1 । 88 ।। भस्य पथ्यादेष्टेर्लोपः । पथः । पथा । पथिभ्याम् ।। एवं मथिन्, ऋभुक्षिन् ।। 
299 ष्णान्ता षट् 1 । 1 । 24 ।। 
षान्ता नान्ता च संख्या षट्संज्ञा स्यात् । पञ्चन्शब्दो नित्यं बहुवचनान्तः । पञ्च । पञ्च । पञ्चभिः । पञ्चभ्यः । पञ्चभ्यः । नुट् ।। 
300 नोपधायाः 6 । 4 । 7 ।।
नान्तस्योपधाया दीर्घो नामि । पञ्चानाम् । पञ्चसु ।। 
301 अष्टन आ विभक्तौ 7 । 2 । 84 ।। 
हलादौ वा स्यात् ।। 
302 अष्टाभ्य औश् 7 । 1 । 21 ।। 
कृताकारादष्टनो जश्शसोरौश् । अष्टभ्य इति वक्तव्ये कृतात्वनिर्देशो जश्शसोर्विषये आत्वं ज्ञापयति । अष्टौ । अष्टौ । अष्टाभिः । अष्टाभ्यः । अष्टाभ्यः । अष्टानाम् । अष्टासु । आत्वाभावे अष्ट, पञ्चवत् ।।B303 ऋत्विग्दधृक्स्रग्दिगुष्णिगञ्चुयुजिक्रुञ्चां च 3 । 2 ।  59 ।। 
एभ्यः क्विन्, अञ्चेः सुप्युपपदे, युजिक्रुञ्चोः, केवलयोः, क्रुञ्चेर्नलोपाभावश्च निपात्यते । कनावितौ ।। 
304 कृदतिङ् 3 । 1 । 93 ।। 
अत्र धात्वधिकारे तिङि्भन्नः प्रत्ययः कृत्संज्ञः स्यात् ।। 
305 वेरपृक्तस्य 6 । 1 । 37 ।। 
अपृक्तस्य वस्य लोपः ।। 
306 क्विन्प्रत्ययस्य कुः 8 । 2 । 62 ।। 
क्विन्प्रत्ययो यस्मात्तस्य कवर्गोऽन्तादेशः पदान्ते । अस्यासिद्धत्वाच्चोः कुरिति कुत्वम् । ऋत्विक्, ऋत्विग् । ऋत्विजौ । ऋत्विग्भ्याम् ।। 
307 युजेरसमासे 7 । 1 । 71 ।। 
युजेः सर्वनामस्थाने नुम् स्यादसमासे । सुलोपः । संयोगान्तलोपः । कुत्वेन नस्य ङः । युङ् । अनुस्वारपरसवर्णौ । युञ्जौ । युञ्जः । युग्भ्याम् ।। 
308 चोः कुः 8 । 2 । 30 ।। 
चवर्गस्य कवर्गः स्याज्झलि पदान्ते च । सुयुक्, सुयुग् । सुयुजौ । सुयुग्भ्याम् ।। खन् । खञ्जौ । खन्भ्याम् ।। 
309 व्रश्चभ्रस्जसृजमृजयजराजभ्राजच्छशां षः 8 । 2 । 36 ।। 
झलि पदान्ते च । जश्त्वचर्त्वे । राट्, राड् । राजौ । राजः । राड्भ्याम् ।। एवं विभ्राट्, देवेट्, विश्वसृट् ।। (परौ व्रजेः षः पदान्ते) । परावुपपदे व्रजेः क्विप् स्याद्दीर्घश्च पदान्ते षत्वमपि । परिव्राट् । परिव्राजौ ।। 
310 विश्वस्य वसुराटोः 6 । 3 । 128 ।। 
विश्वशब्दस्य दीर्घोऽन्तादेशः स्याद्सौ राट्शब्दे च परे । विश्वराट्, विश्वराड् । विश्वराजौ । विश्वराड्भ्याम् ।। 
311 स्कोः संयोगाद्योरन्ते च 8 । 2 । 29 ।। 
पदान्ते झलि च यः संयोगस्तदाद्योः स्कोर्लोपः । भृट् । सस्य श्चुत्वेन सः । झलां जश् झशि इति शस्य जः । भृज्जौ । भृड्भ्याम् ।। त्यदाद्यत्वं पररूपत्वं च ।। 
312 तदोः सः सावनन्त्ययोः 7 । 2 । 106 ।। 
त्यदादीनां तकारदकारयोरनन्त्ययोः सः स्यात्सौ । स्यः । त्यौ । त्ये ।। सः । तौ । ते ।। यः । यौ । ये ।। एषः । एतौ । एते ।। 
313 ङेप्रथमयोरम् 7 । 1 । 28 ।। 
युष्मदस्मद्भ्यां परस्य ङे इत्येतस्य प्रथमाद्वितीययोश्चामादेशः ।। 
314 त्वाहौ सौ 7 । 2 । 94 ।। 
अनयोर्मपर्यन्तस्य त्वाहौ आदेशौ स्तः ।। 
315 शेषे लोपः 7 । 2 । 90 ।। 
एतयोष्टिलोपः । त्वम् । अहम् ।। 
316 युवावौ द्विवचने 7 । 2 । 92 ।। 
द्वयोरुक्तावनयोर्मपय्रन्तस्य युवावौ स्तो विभक्तौ ।। 
317 प्रथमायाश्च द्विवचने भाषायाम् 7 । 2 । 88 ।। 
औङयेतयोरात्वं लोके । युवाम् । आवाम् ।। 
318 यूयवयौ जसि 7 । 2 । 93 ।। 
अनयोर्मपर्यन्तस्य । यूयम् । वयम् ।। 
319 त्वमावेकवचने 7 । 2 । 97 ।। 
एकस्योक्तावनयोर्मपर्यन्तस्य त्वमौ स्तो विभक्तौ ।। 
320 द्वितीयायाञ्च 7 । 2 । 87 ।। 
अनयोरात्स्यात् । त्वाम् । माम् ।। 
321 शसो न 7 । 1 । 29 ।। 
आभ्यां शसो नः स्यात् । अमोऽपवादः । आदेः परस्य । संयोगान्तलोपः । युष्मान् । अस्मान् ।। 
322 योऽचि 7 । 2 । 89 ।। 
अनयोर्यकारादेशः स्यादनादेशेऽजादौ परतः । त्वया । मया ।। 
323 युष्मदस्मदोरनादेशे 7 । 2 । 86 ।। अनयोरात्स्यादनादेशे हलादौ विभक्तौ । युवाभ्याम् । आवाभ्याम् । युष्माभिः । अस्माभिः ।।
324 तुभ्यमह्यौ ङयि 7 । 2 । 95 ।। 
अनयोर्मपर्यन्तस्य । टिलोपः । तुभ्यम् । मह्यम् ।। 
325 भ्यसोऽभ्यम् 7 । 1 । 30 ।। 
आभ्यां परस्य । युष्मभ्यम् । अस्मभ्यम् ।। 
326 एकवचनस्य च 7 । 1 । 32 ।। 
आभ्यां ङसेरत् । त्वत् । मत् ।। 
327 पञ्चम्या अत् 7 । 1 । 31 ।। 
आभ्यां पञ्चम्यां भ्यसोऽत्स्यात् । युष्मत् । अस्मत् ।। 
328 तवममौ ङसि 7 । 2 । 96 ।। 
अनयोर्मपर्यन्तस्य तवममौ स्तो ङसि ।। 
329 युष्मदस्मद्भ्यां ङसोऽश् 7 । 1 । 27 ।। तव । मम । युवयोः । आवयोः ।। 
330 साम आकम् 7 । 1 । 33 ।। 
आभ्यां परस्य साम आकं स्यात् । युष्माकम् । अस्माकम् । त्वयि । मयि । युवयोः । आवयोः । युष्मासु । अस्मासु ।। 
331 युष्मदस्मदोः षष्ठीचतुर्थीद्वितीयास्थयोर्वांनावौ 8 । 1 । 20 ।। 
पदात्परयोरपादादौ स्थितयोः षष्ठयादिविशिष्टयोर्वां नौ इत्यादेशौ स्तः ।। 
332 बहुवचनस्य वस्नसौ 8 । 1 । 21 ।। 
उक्तविधयोरनयोः षष्ठयादिबहुवचनान्तयोर्वस्नसौ स्तः ।। 
333 तेमयावेकवचनस्य 8 । 1 । 22 ।। 
उक्तविधयोरनयोष्षष्ठीचतर्ुथ्येकवचनान्तयोस्ते मे एतौ स्तः ।। 
334 त्वामौ द्वितीयायाः 8 । 1 । 23 ।। 
द्वितीयैकवचनान्तयोस्त्वा मा इत्यादेशौ स्तः ।। 
श्रीशस्तवाऽवतु मापीह दत्तात्ते मेऽपि शर्म सः ।  स्वामी ते मेऽपि स हरिः पातु वामपि नौ विभुः ।। 
सुखं वां नौ ददात्वीशः पतिर्वामपि नौ हरिः ।  सोऽव्याद्वो नः शिवं वो नो दद्यात् सेव्योऽत्र वः स नः ।। 
(एकवाक्ये युष्मदस्मदादेशा वक्तव्याः) । एकतिङ् वाक्यम् । ओदनं पच तव भविष्यति । (एते वान्नावादयोऽनन्वादेशे वा वक्तव्याः) । अन्वादेशे तु नित्यं स्युः । धाता ते भक्तोऽस्ति, धाता तव भक्तोऽस्ति वा । तस्मै ते नम इत्येव ।। सुपात्, सुपाद् ।। सुपदौ ।।
335 पादः पत् 6 । 4 । 130 ।। 
पाच्छब्दान्तं यदङ्गं भं तदवयवस्य पाच्छब्दस्य पदादेशः ।। सुपदः । सुपदा । सुपाद्भ्याम् ।। अग्निमत्, अग्निमद् । अग्निमथौ । अग्निमथः ।। 
336 अनिदितां हल उपधायाः क्ङिति 6 । 4 । 24 ।। 
हलन्तानामनिदितामङ्गानामुपधाया नस्य लोपः किति ङिति । नुम् । संयोगान्तस्य लोपः । नस्य कुत्वेन ङः । प्राङ् । प्राञ्चौ । प्राञ्चः ।। 
337 अचः 6 । 4 । 138 ।। 
लुप्तनकारस्याञ्चतेर्भस्याकारस्य लोपः ।। 
338 चौ 6 । 3 । 138 ।। 
लुप्ताकारनकारेऽञ्चतौ परे पूर्वस्याणो दीर्गः । प्राचः । प्राचा । प्राग्भ्याम् ।। प्रत्यङ् । प्रत्यञ्चौ । प्रतीचः । प्रत्यग्भ्याम् ।। उदङ् । उदञ्चौ ।। 
339 उद ईत् 6 । 4 । 139 ।। 
उच्छब्दात्परस्य लुप्तनकारस्याञ्चतेर्भस्याकारस्य ईत् । उदीचः । उदीचा । उदग्भ्याम् । 
340 समः समि 6 । 3 । 93 ।। 
वप्रत्ययान्तेऽञ्चतौ । सम्यङ् । सम्यञ्चौ । समीचः । सम्यग्भ्याम् ।। 
341 सहस्य सध्रिः 6 । 3 । 95 ।। 
तथा । सयङ् ।। 
342 तिरसस्तिर्यलोपे 6 । 3 । 94 ।। 
अलुप्ताकारेऽञ्चतौ वप्रत्ययान्ते तिरसस्तिर्यादेशः । तिर्यङ् । तिर्यञ्चौ । तिरश्चः । तिर्यग्भ्याम् ।। 
343 नाञ्चेः पूजायाम् 6 । 4 । 30 ।। 
पूजार्थस्याञ्चतेरुपधाया नस्य लोपो न । प्राङ् । प्राञ्चौ । नलोपाभावादलोपो न । प्राञ्चः । प्राङ्भ्याम् । प्राङ्क्षु ।। एवं पूजार्थे प्रत्यङ्मादयः ।। क्रुङ् । क्रुञ्चौ । क्रुङ्भ्याम् ।। पयोमुक्, पयोमुग् । पयोमुचौ । पयोमुग्भ्याम् ।। उगित्त्वान्नुमि - 
344 सान्तमहतः संयोगस्य 6 । 4 । 10 ।। 
सान्तसंयोगस्य महतश्च यो नकारस्तस्योपधाया दीर्घोऽसम्बुद्धौ सर्वनामस्थाने । महान् । महान्तौ । महान्तः । हे महन् । महद्भ्याम् ।। 
345 अत्वसन्तस्य चाधातोः 6 । 4 । 14 ।। 
अत्वन्तस्योपधाया दीर्घो धातुभिन्नासन्तस्य चासम्बुद्धौ सौ परे । उगित्तवान्नुम् । धीमान् । धीमन्तौ । धीमन्तः । हे धीमन् शसादौ महद्वत् ।। भातेर्डवतुः । डित्त्वसामर्थ्यादभस्यापि टेर्लोपः । भवान् । भवान्तौ । भवन्तः । शत्रन्तस्य भवन् ।। 
346 उभे अभ्यस्तम् 6 । 1 । 5 ।। 
षाष्ठद्वित्वप्रकरणे ये द्वे विहिते ते उभे समुदिते अभ्यस्तसंज्ञे स्तः ।। 
347 नाभ्यस्ताच्छतुः 7 । 1 । 78 ।। 
अभ्यस्तात्परस्य शतुर्नुम् न । ददत्, ददद् । ददतौ । ददतः ।। 
348 जक्षित्यादयः षट् 6 । 1 । 6 ।। 
षड्धातवोऽन्ये जक्षितिश्च सप्तम एते अभ्यस्तसंज्ञाः स्युः । जक्षत्, जक्षद् । जक्षतौ । जक्षतः ।। एवं जाग्रत् । दरिद्रत् । शासत् । चकासत् ।। गुप्, गुब् । गुपौ । गुपः । गुब्भ्याम् ।। 
349 त्यदादिषु दृशोऽनालोचने कञ्च 3 । 2 । 60 ।। 
त्यदादिषूपपदेष्वज्ञानाथरद्दृशेः कञ् स्यात् । चात् क्विन् ।। 
350 आ सर्वनाम्नः 6 । 3 । 92 ।। 
सर्वनाम्न आकारोऽन्तादेशः स्याद्दृग्दृशवतुषु । तादृक्, तादृग् । तादृशौ । तादृशः । तादृग्भ्याम् ।। व्रश्चेति षः । जश्त्वचर्त्वे ।  विट्, विड् ।  विशौ ।  विशः ।  विड्भ्याम् ।। 
351 नशेर्वा 8 । 2 । 63 ।। 
नशेः कवर्गोऽन्तादेशो वा पदान्ते । नक्, नग्; नट्, नड् । नशौ । नशः । नग्भ्याम्, नड्भ्याम् ।। 
352 स्पृशोऽनुदके क्विन् 3 । 2 । 58 ।। 
अनुदके सुप्युपपदे स्पृशेः क्विन् । घृतस्पृक्, घृतस्पृग् । घृतस्पृशौ । घृतस्पृशः ।। दधृक्, दधृग् । दधृषौ । दधृग्भ्याम् ।। रत्नमुषौ । रत्नमुड्भ्याम् ।। षट्, षड् । षडि्भः । षङ्भ्यः । षण्णाम् । षट्सु ।। रुत्वं प्रति षत्वस्यासिद्धत्वससजुषो रुरिति रुत्वम् ।। 
353 र्वोरुपधाया दीर्घ इकः 8 । 2 । 76 ।। 
रेफवान्तयोर्धात्वोरुपधाया इको दीर्घः पदान्ते । पिपठीः । पिपठिषौ । पिपठर्ीभ्याम् ।। 
354 नुम्विसर्जनीयशर्व्यवायेऽपि 8 । 3 । 58 ।। 
एतैः प्रत्येकं व्यवधानेऽपि इण्कुभ्यां परस्य सस्य मूर्धन्यादेशः । ष्टुत्वेन पूर्वस्य षः । पिपठीष्षु, पिपठीःषु ।। चिकीः । चिकीर्षौ । चिकर्ीभ्याम् । चिकीर्षु ।। विद्वान् । विद्वांसौ । हे विद्वन् ।। 
355 वसोः सम्प्रसारणम् 6 । 4 । 131 ।। 
वस्वन्तस्य भस्य सम्प्रसारणं स्यात् । विदुषः । वसुस्रंस्विति दः । विद्वद्भ्याम् ।। 
356 पुंसोऽसुङ् 7 । 1 । 89 ।। 
सर्वनामस्थाने विवक्षिते पुंसोऽसुङ् स्यात् । पुमान् । हे पुमन् । पुमांसौ । पुंसः । पुम्भ्याम् । पुंसु ।। ऋदुशनेत्यनङ् । उशना । उशनसौ । (अस्य संबुद्धौ वानङ्, नलोपश्च वा वाच्यः) । हे उशन, हेउशनन्, हेउशनः । हे उशनसौ । उशनोभ्याम् । उशनस्सु ।। अनेहा । अनेहसौ । हे अनेहः ।। वेधाः । वेधसौ । हे वेधः । वेधोभ्याम् ।। 
357 अदस औ सुलोपश्च 7 । 2 । 107 ।। 
अदस औकारोऽन्तादेशः स्यात्सौ परे सुलोपश्च । तदोरिति सः । असौ । त्यदाद्यत्वम् । वृद्धिः ।। 
358 अदसोऽसेर्दादु दो मः 8 । 2 । 80 ।। 
अदसोऽसान्तस्य दात्परस्य उदूतौ स्तो दस्य मश्च । आन्तरतम्याद्ध्स्वस्य उः, दीर्घस्य ऊः । अमू । जसः शी । गुणः ।। 
359 एत ईद्बहुवचने 8 । 2 । 81 ।। 
अदसो दात्परस्यैत ईद्दस्य च मो बह्वर्थोक्तौ । अमी । पूर्वत्रासिद्धमिति विभक्तिकार्यं प्राक् पश्चादुत्वमत्वे । अमुम् । अमू । अमून् । मुत्वे कृते घिसंज्ञायां नाभावः ।। 
360 न मु ने 8 । 2 । 3 ।। 
नाभावे कर्तव्ये कृते च मुभावो नासिद्धः । अमुना । अमूभ्याम् 3 । अमीभिः । अमुष्मै । अमीभ्यः 2 । अमुष्मात् । अमुष्य । अमुयोः 2 । अमीषाम् । अमुष्मिन् । अमीषु ।। 

इति हलन्त पुँल्लिङ्गाः ।।

अथ हलन्तस्त्रीलिङ्गाः 

361 नहो धः 8 । 2 । 34 ।। 
नहो हस्य धः स्याज्झलि पदान्ते च ।। 
362 नहिवृतिवृषिव्यधिरुचिसहितनिषु क्वौ 6 । 3 । 116 ।। 
क्विबन्तेषु पूर्वपदस्य दीर्घः । उपानत्, उपानद् । उपानहौ । उपानत्सु ।। क्विन्नन्तत्वात् कुत्वेन घः । उष्णिक्, उष्णिग् । उष्णिहौ । उष्णिग्भ्याम् ।। द्यौः । दिवौ । दिवः । द्युभ्याम् ।। गीः । गिरौ । गिरः ।। एवं पूः ।। चतस्रः । चतसृणाम् ।। का । के । काः । सर्वावत् ।। 
363 यः सौ 7 । 2 । 110 ।। 
इदमो दस्य यः इयम् । त्यदाद्यत्वम् । पररूपत्वम् । टाप् । दश्चेति मः । इमे । इमाः । इमाम् । अनया । हलि लोपः । आभ्याम् । आभिः । अस्यै । अस्याः । अनयोः । आसाम् । अस्याम् । आसु ।। त्यदाद्यत्वम् । टाप् । स्या । त्ये । त्याः ।। एवं तद्, एतद् ।। वाक्, वाग् । वाचौ । वाग्भ्याम् । वाक्षु ।। अप्शब्दो नित्यं बहुवचनान्तः । अप्तृन्निति दीर्घः । आपः । अपः ।। 
364 अपो भि 7 । 4 । 48 ।। 
अपस्तकारो भादौ प्रत्यये । अद्भिः । अद्भ्यः । अद्भ्यः । अपाम् । अप्सु ।। दिक्, दिश् । दिशौ । दिशः । दिग्भ्याम् ।। त्यदादिष्विति दृशेः क्विन्विधानादन्यत्राप्0श्निा कुत्वम् । दृक्, दृग् । दृशौ । दृग्भ्याम् ।। त्विट   ज्ज्      ल   ल्ल   ह्ण   ह्ल   ह्व   ङ्क   ङ्ख   ङ्ग   ङ्घ   ङ्म   ङ्क्ष   ङ्ढ               क्   ः   -   _   ख़   ख़्      श्ल   श्व               फ   फ़   फ्र   ब्   
   भ्      म्   
   य्      य      र   रु   रू   ल्   ळ   ळ   व्      श्         ष्   स्      ह्   ह   हृ   ह्र   ह्म   ह्य   ्      ँ   ्र   ं  र्   र् ं   ा    ि   िं   ि   ि  र्ं ि   ि   ि   ि र् ीं   ीं  र् ी  र् ीं   ु   द्ब   ्रुु   ू   द्व   ्रू   ू   ृ   ृ   प्र   प्त   फ्   ब्   े   ें  र् े   ै   ैं  र् ै  र् ैं   ॅ   ँ   ष्   ष्ट                                                      ्, त्विड् । त्विषौ । त्विड्भ्याम् ।। ससजुषो रुरिति रुत्वम् । सजूः । सजुषौ । सजर्ूभ्याम् ।। आशीः । आशिषौ । आशर्ीभ्याम् ।। असौ । उत्वमत्वे । अमू । अमूः । अमुया । अमूभ्याम् 3 । अमूभिः । अमुष्यै । अमूभ्यः 2 । अमुष्याः । अमुयोः 2 । अमूषाम् । अमुष्याम् । अमूषु ।।

इति हलन्तस्त्रीलिङ्गाः ।

अथ हलन्तनपुंसकलिङ्गाः 

स्वमोर्लुक् । दत्वम् । स्वनडुत्, स्वनडुद् । स्वनडुही । चतुरनडुहोरित्याम् । स्वनड्वांहि । पुनस्तद्वत् । शेषं पुंवत् ।। वाः । वारी । वारि । वार्भ्याम् ।। चत्वारि ।। किम् । के । कानि ।। इदम् । इमे । इमानि ।। (अन्वादेशे नपुंसके वा एनद्वक्तव्यः) । एनत् । एने । एनानि । एनेन । एनयोः ।। अहः । विभाषा ङिश्योः । अह्नी, अहनी । अहानि ।। 
365 अहन् 8 । 2 । 68 ।। 
अहन्नित्यस्य रुः पदान्ते । अहोभ्याम् ।। दण्डि । दण्डिनी । दण्डीनि । दण्डिना । दण्डिभ्याम् ।। सुपथि । टेर्लोपः । सुपथी । सुपन्थानि ।। ऊर्क्, ऊर्ग् । ऊर्जी । ऊ8जि । नरजानां संयोगः । तत् । ते । तानि ।। यत् । ये । यानि ।। एतत् । एते । एतानि ।। गवाक्, गवाग् । गोची । गवाञ्चि । पुनस्तद्वत् । गोचा । गवाग्भ्याम् ।। शकृत् । शकृती । शकृन्ति ।। ददत् ।।
366 वा नपुंसकस्य 7 । 1 । 79 ।। 
अभ्यस्तात्परो यः शता तदन्तस्य क्लीबस्य वा नुम् सर्वनामस्थाने । ददन्ति, ददति ।। तुदत् ।। 
367 आच्छीनद्ययोर्नुम् 7 । 1 । 80 ।। 
अवर्णान्तादङ्गात्परो यः शतुरवयस्तदन्तस्य नुम् वा शीनद्योः । तुदन्ती, तुदती । तुदन्ति ।। 
368 शप्श्यनोर्नित्यम् 7 । 1 । 81 ।। 
शप्श्यनोरात्परो यः शतुरवयवस्तदन्तस्य नित्यं नुम् शीनद्योः । पचन्ती । पचन्ति । दीव्यत् । दीव्यन्ती । दीव्यन्ति ।। धनुः । धनुषी । सान्तेति दीर्घः । नुम्विसर्जनीयेति षः । धनुषि । धनुषा । धनर्ुभ्याम् । एवं चक्षुर्हविरादयः ।। पयः । पयसी । पयांसि । पयसा । पयाभ्याम् ।। सुपुम् । सुपुंसी । सुपुमांसि ।। अदः । विभक्तिकार्यम् । उत्वमत्वे । अमू । अमूनि । शेषं पुंवत् ।। 

इति हलन्तनपुंसकलिङ्गाः ।

इति षड्लिङ्गप्रकरणम् ।

अथाव्ययानि

369 स्वरादिनिपातमव्ययम्  1 । 1 । 37 ।। 
स्वरादयो निपाताश्चाव्ययसंज्ञााः स्युः । स्वर् । अन्तर् । प्रातर् । पुनर् । सनुतर् । उच्चैस् । नीचैस् । शनैस् । ऋधक् । ऋते । युगपत् । आरात् । पृथक् । ह्यस् । श्वस् । दिवा । रात्रौ । सायम् । चिरम् । मनाक् । ईषत् । जोषम् । तूष्णीम् । बहिस् । अवस् । समया । निकषा । स्वयम् । वृथा । नक्तम् । नञ् । हेतौ । इध्दा । अध्दा । सामि । वत् । ब्राह्मणवत् । क्षत्रियवत् ।। सना । सनत् । सनात् । उपधा । तिरस् । अन्तरा । अन्तरेण । ज्योक् । कम् । षम् । सहसा । विना । नाना । स्वस्ति । स्वधा । अलम् । वषट् । श्रौषट् । वौषट् । अन्यत् । अस्ति । उपांशु । क्षमा । विहायसा । दोषा । मृषा । मिथ्या । मुधा । पुरा । मिथो । मिथस् । प्रायस् । मुहुस् । प्रवाहुकम्, प्रवाहिका । आर्यहलम् । अभीक्ष्णम् । साकम् । सार्धम् । नमस् । हिरुक् । धिक् । अथ । अम् । आम् । प्रताम् । प्रशान् । प्रतान् । मा । माङ् । आकृतिगणोऽयम् ।। 
च । वा । ह । अह । एव । एवम् । नूनम् । शश्वत् । युगपत् । भूयस् । कूपत् । कुवित् । नेत् । चेत् । चण् । कच्चित् । यत्र । नह । हन्त । माकिः । माकिम् । नकिः । नकिम् । माङ् । नञ् । यावत् । तावत् । त्वे । द्वै । त्वै । रै । श्रौषट् । वौषट् । स्वाहा । स्वधा । वषट् । तुम् । तथाहि । खलु । किल । अथो । अथ । सुष्ठु । स्म । आदह । (उपसर्गविभक्तिस्वरप्रतिरूपकाश्च)। अवदत्तम् । अहंयुः । अस्तिक्षीरा । अ । आ । इ । ई । उ । ऊ । ए । ऐ । ओ । औ । पशु । शुकम् । यथाकथाच । पाट् । प्याट् । अङ्ग । है । हे । भोः । अये । द्य । विषु । एकपदे । युत् । आतः । चादिरप्याकृतिगणः ।। 
तसिलादयः प्राक् पाशपः । शस्प्रभृतयः प्राक् समासान्तेभ्यः । अम् । आम् । कृत्वोर्थाः । तसिवती । नानाञौ । एतदन्तमप्यव्ययम् ।। 
370  कृन्मेजन्तः  1 । 1 । 39 ।। 
कृद्यो मान्त एजन्तश्च तदन्तमव्ययं स्यात् । स्मारं स्मारम् । जीवसे । पिबध्यै ।। 
371  क्त्वातोसुन्कसुनः  1 । 1 । 40 ।। 
एतदन्तमव्ययम् । कृत्वा । उदेतोः । विसृपः ।। 
372  अव्ययीभावश्च  1 । 1 । 41 ।।
अधिहरि ।। 
373  अव्ययादाप्सुपः  2 । 4 । 82 ।।
 अव्ययाद्विहितस्यापः सुपश्च लुक् । तत्र शालायाम् ।।
 सदृशं त्रिषु लिङ्गेषु सर्वासु च विभक्तिषु ।वचनेषु च सर्वेषु यन्न व्येति तदव्ययम् ।।
 वष्टि भागुरिरल्लोपमवाप्योरुपसर्गयोः । आपं चैव हलन्तानां यथा वाचा निशा दिशा ।। 
वगाहः, अवगाहः । पिधानम्, अपिधानम् ।। 

इत्यव्ययानि ।।
