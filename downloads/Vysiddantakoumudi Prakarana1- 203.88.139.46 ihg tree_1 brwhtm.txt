1.0 			वैयाकरणसिद्धान्तकौमुदी
(0)				संज्ञाप्रकरणम्
1.1 
(1) -(14) इति माहेश्वराणि सूत्राण्यणादिसंज्ञार्थानि। एषामन्त्या इतः। लण्सूत्रेऽकारश्च। हकारादिष्वकार उच्चारणार्थः।
(1) हल् (मा. सू.14) इति सूत्रेऽन्त्यमित्स्यात्।
1.2
(2) अन्त्येनेता सहिता आदिर्मध्यगतानां स्वस्य च संज्ञा स्यात्। इति हल्संज्ञायाम्। उपदेशेऽन्त्यं हल् इत्स्यात्। उपदेशे 		आद्योच्चारणम्। ततः 'अण्' 'अच्' इत्यादिसंज्ञासिद्धौ। 
1.3
(3) उपदेशेऽनुनासिकोऽजित्संज्ञः स्यात्। प्रतिज्ञानुनासिक्याः पाणिनीयाः। 'लण्' (म.सू.6) सूत्रस्थावर्णेन सहोच्चार्यमाणो 	रेफो रलयोः संज्ञा। प्रत्याहारेष्वितां न ग्रहणम्। 'अनुनासिका' इत्यादिनिर्देशात्। न ह्यत्र ककारे परेऽच्कार्यं दृश्यते। 		आदिरन्त्येन-(सू.2) इत्येतत्सूजत्रेण कृताः प्रत्याहारशब्देन व्यवह्रियन्ते। 
1.4
(4) उश्च उश्च उ3श्च वः। वां काल इव कालो यस्य सोऽच् क्रमाद्-ह्रस्वदीर्घप्लुतसंज्ञः स्यात्। स प्रत्येकमुदात्तादिभेदेन त्रिधा।
1.5
(5) ताल्वादिषु सभागेषु स्थानेषूर्ध्वभागे निष्पन्नोऽजुदात्तसंज्ञः स्यात्। आ ये। 
1.6
(6) स्पष्टम्। अर्वाङ्। 
1.7
(7) उदात्तत्वानुदात्तत्वे वर्णधर्मौ समाह्रियेते यस्मिन् सोऽच् स्वरितसंज्ञः स्यात्।
1.8
(8) ह्रस्वग्रहणमतन्त्रम्। स्वरितस्यादितोऽर्धमुदात्तं बोध्यम्। उत्तरार्धं तु परिशेषादनुदात्तम्। तस्य चादात्तस्वरितपरत्वे श्रवणं 	स्पष्टम्। अन्यत्र तूदात्तश्रुतिः प्रातिशाख्ये प्रसिद्धा। 'क्व 2वोऽश्वाः'। 'रथानां न ये2ऽराः'। 'शतचक्रं यो3 ह्यः'।- 		इत्यादिष्वनुदात्तः। 'अग्निमीळे' इत्यादावुदात्तश्रुतिः। स नवविधोऽपि प्रत्येकमनुनासिकाननुनासिकत्वाभ्यां द्विधा।
1.9
(9) मुखसहितनासिकयोच्चार्यमाणो वर्णोऽनुनासिकसंज्ञः स्यात्। तदित्थम्--- अ इ उ ऋ एतेषां वर्णानां प्रत्येकमष्टादश 	भेदाः। लृ वर्णस्य द्वादश, तस्य दीर्घाभावात्। एचामपि द्वादश, तेषां ह्रस्वाभावात्।
1.10
(10) ताल्वादिस्थानामाभ्यन्तरप्रयत्नश्चेत्येतद्द्वयं यस्य येन तुल्यं तन्मिथः सवर्णसंज्ञं स्यात्। अकुहविसर्जनीयानां कण्ठः। 	इचुयशानां तालु। ऋटुरषाणां मूर्धा। लृतुलसानां दन्ताः। उपूपध्मानीयानामोष्ठौ। ञमङणनानां नासिका च। एदैतोः 		कण्ठतालु। ओदौतोः कण्ठोष्ठम्। वकारस्य दन्तोष्ठम्। जिह्वामूलीयस्य जिह्वामूलम्। नासिकानुस्वारस्य। इति स्थानानि। 	यत्नो द्विधा - आभ्यन्तरो बाह्यश्च। आद्यश्चतुर्धा - स्पृष्टेत्स्पृष्टविवृतसंवृतभेदात्। तत्र स्पृष्टं प्रयतनं स्पर्शानाम्। 		ईषत्स्पृष्टमन्तःस्थानम्। विवृतमूष्माणां स्वराणां च। ह्रस्वस्याऽवर्णस्य प्रयोगे संवृतम्। प्रक्रियादशायां तु विवृतमेव। 	एतच्च सूत्रकारेण ज्ञापितम्। तथाहि--
1.11
(11) (इति) विवृतमनूद्य संवृतेऽनेन विधीयते। अस्य चाष्टाध्यायीं सम्पूर्णां प्रत्यसिद्धत्वाच्छास्त्रदृष्ट्या विवृतत्वमस्त्येव। 	तथा च सूत्रम्-- 
1.12
(12) अधिकारोऽयम्। तेन सपादसप्ताध्यायीं प्रति त्रिपाद्यसिद्धा। त्रिपाद्यमपि पूर्वं प्रति परं शास्त्रमसिद्धं स्यात्। 			बाह्यप्रयत्नस्त्वेकादशधा - विवार संवारः श्वासो नादो घोषोऽघोषोऽल्पप्राणो महाप्राण उदात्तोऽनुदात्तः स्वरितश्चेति।
	खयां यमाः खयः क पौ विसर्गः शर एव च।
	एते  श्वसानुप्रदाना अघोषाश्च विवृणुते।। 1 ।।
	कण्ठमन्ये तु घोषाः स्युः संवृता नादभागिनः
	     अयुग्मा वर्गयमगा यणश्चल्पासवः स्मृताः।। 2 ।।
    वर्गेष्वाद्यानां चतुर्णां पञ्चमे परे मध्ये यमो नाम पूर्वसदृशो वर्णः प्रातिशाख्ये प्रसिद्धः। पलिक्क्नीः, चख्ख्नतुः, अग्ग्निः, घ्घ्नन्तीत्यत्र क्रमेण कखगघेभ्यः परे तत्सदृशा एव यमाः। तत्र वर्गाणां प्रथमद्वितीयाः -- खयः, तथा तेषामेव यमाः, 
जिह्वामूलीयापध्मानीयौ, विसर्गः, शषसाश्चेत्येत्तेषां विवारः श्वासाऽघोषश्च। अन्येषां तु संवारो नादो घोषश्च। वर्गाणां प्रथमतृतीयपञ्चमाः, प्रथमतृतीययमौ, यरलवाश्चाल्पप्राणाः। अन्ये महाप्राणा इत्यर्थः। बाह्यप्रयत्नाश्च यद्यपि सवर्णसंज्ञायामनुपयुक्ताः तथाप्यान्तरतम्यपरीशक्षायामुपयोक्ष्यन्त अचः स्वराः। क प इति कपाभ्यां प्रगर्धविसर्गसदृशौ जिह्वामूलीयोपध्मानीयौ। अं अः इत्यचः परावनुस्वारविसर्गौ। इति स्थानप्रयत्नविवेकः। 'ऋलृवर्णयोर्मिथः सावर्ण्यं वाच्यम्' (वा. 105)। अकारहकारयोरिकारशकारयोऋकारषकारयोर्लृकारसकारयोश्च मिथः सावर्ण्ये प्राप्ते । 
1.13
(13) अकारसहितोऽच् अच्, स च हल् चेत्येतौ सवर्णौ न स्तः। तेन दधीत्यस्य - हरति, शीतलं, षष्ठं, सान्द्रमित्येतेषु परेषु 	यणादिकं न। अन्यथा दीर्घादीनामिव हकारीदीनामपि ग्रहणकशास्रबलादत्त्वं स्यात्। तथा हि- 
1.14
(14) प्रतीयते विधीयते इति प्रत्ययः। अविधीयमानोऽणुदिच्च सवर्णस्य संज्ञा स्यात्। अत्राण् परेण णकारेण। कु चु टु तु पु एते उदितः। तदेवम्। अ इत्यष्टादशानां संज्ञा। तथेकारोकारौ। ऋकारस्रिंशतः। एवम् लृकारोऽपि। एचो द्वादशानाम् । एदैतोरोदौतोश्च न मिथः सावर्ण्यम्, 'ऐऔच्' इति सूत्रारम्भसामर्थ्यात्। तेनैचश्चतुर्विंशतेः संज्ञाः स्युरिति नापादनीयम्। 'नाज्झलौ' (सू.13) इति सावर्ण्यनिषेधो यद्यप्याक्षरसमाम्नायिकानामेव, तथापि हकारस्याऽऽकारो न सवर्णः, तत्राप्याकारस्य प्रश्लिष्टत्वात्। तेन 'विश्वपाभिः' इत्यत्र 'हो ढः' (सू. 624) इति ढत्वं न भवति। अनुनासिकाननुनासिकाभेदेन यवल द्विधा। तेनाननुनासिकास्ते द्वयोर्द्वयोःसंज्ञा। 
1.15
(15) तः परो यस्मात्स च तात्परश्चोच्चार्यमाणः समकालस्यैव संज्ञा स्यात्। तेन 'अत्' 'इत्' 'उत्'  इत्यादयः षण्णां संज्ञा। '	ऋत्' इति द्वादशानाम्। 
1.16
(16) आदेच्च वृद्धिसंज्ञः स्यात्। 
1.17
(17) अदेङ् च गुणसंज्ञः स्यात्।
1.18
(18) क्रियावाचिनो भ्वादयो धातुसंज्ञाः स्युः।
1.19
(19) इत्यधिकृत्य।
1.20
(20) अद्र व्यार्थाश्चादयो निपातसंज्ञाः स्युः।
1.21
(21) अद्रव्यार्थाः प्रादयस्तथा।
1.22
(22)
1.23
(23) प्रादयः क्रियायोगे उपसर्गसंज्ञा गतिसंज्ञाश्च स्युः। प्र, परा, अप, सम्, अनु, अव, निस्, दुस्, दुर्, वि, आङ्, नि, 		अधि, अपि, अति, सु, उद्, अभि, प्रति, परि, उप - एते प्रादयः।
1.24
(24) निषेधविकल्पयोर्विभाषासंज्ञा स्यात्।
1.25
(25) शब्दस्य स्वं रूपं संज्ञि शब्दशास्त्रे या संज्ञा तां विना।
1.26
(26) विशेषणं तदस्तस्य संज्ञा स्यात् स्वस्य च रूपस्य। समासप्रत्ययविधौ प्रिषेधः। उगिद्वर्णग्रहणवर्जम्।
1.27
(27) वर्णानामभावोऽवसानसंज्ञः स्यात्।
1.28
(28) वर्णानामतिशयितः सन्निधिः संहितासंज्ञः स्यात्।
1.29
(29) सुबन्तं तिङन्तं च पदसंज्ञं स्यात्।
1.30
(30) अज्भिरव्यवहिता हलः संयोगसंज्ञाः स्युः।
1.31
(31) 
1.32
(32) संयोगे परे ह्रस्वं गुरुसंज्ञं स्यात्।
1.33
(33) दीर्घं च गुरु संज्ञं स्यात्।
                            इति संज्ञाप्रकरणम्।
