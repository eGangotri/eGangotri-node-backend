9.1.1 यज्ञकर्म प्रधानं तद्धि चोदनाभूतं तस्य द्रव्येषु संस्कारस्तत्प्रयुक्तस्तदर्थत्वात्।
9.1.2 संस्कारे युज्यमानानां तादर्थ्यात्तत्प्रयुक्तं स्यात्।
9.1.3 तेन त्वर्थेन यज्ञस्य संयोगाद्धर्मसम्बन्धस्तस्माद्यज्ञ प्रयुक्तं स्यात्संस्कारस्य तदर्थत्वात्।
9.1.4 फलदेवतयोश्र्च।
9.1.5 न चोदनाती हि ताद्गुण्यम्।
9.1.6 देवता वा प्रयोजयेदतिथिवद्भोजनस्यतदर्थत्वात्।
9.1.7 अर्थापत्याच।
9.1.8 ततश्र्च तेन सम्बन्धः।
9.1.9 अपि वा शब्दपूर्वत्वाद्यज्ञकर्म प्रधानं स्याद्गुणत्वे देवताश्रुतिः।
9.1.10 अतिथौ तत्प्रधानत्वमभावः कर्मणि स्यात्तस्य प्रीतिप्रधानत्वात्।
9.1.11 द्रव्यसंख्याहितुसमुदायं वा श्रुतिसंयोगात्।
9.1.12 अर्थकारिते च द्रव्येण न व्यवस्था स्यात्।
9.1.13 अर्थो वा स्यात्प्रयोजनमितरेषामचोदनात्तस्य च गुणभूतत्वात्।
9.1.14 अपूर्वत्वाद्व्यवस्था स्यात्।
9.1.15 तत्प्रयुक्तत्वे च धर्म्मस्य सर्वविषयत्वम्।
9.1.16 तद्यक्तस्येति चेत्।
9.1.17 नाश्रुतित्वात्।
9.1.18 अधिकारादिति चेत्।
9.1.19 तुल्येषु नाधिकारः स्यादचोदितश्च सम्बन्धः पृथक्सतां यज्ञार्थेनाभिसम्बन्धस्तस्माद्यज्ञप्रयोजनम्।
9.1.20 देशबद्धमुपांशुत्वं तेषां स्याछ्रुतिनिर्देशात्तस्य च तत्रभावात्।
9.1.21 यज्ञस्य वा तत्संयोगात्।
9.1.22 अनुवादश्च तदर्थवत्।
9.1.23 प्रणीतादि तथेति चेत्।
9.1.24 न यज्ञस्याश्रुतित्वात्।
9.1.25 तद्देशानां वा संघातस्यचोदितत्वात्।
9.1.26 अग्निधर्मः प्रतिष्टकं संघातात्पौर्णमासीवत्।
9.1.27 अग्नेर्वा स्याद्द्रव्यैकत्वादितरासां तदर्थ त्वात्।
9.1.28 चोदनासमुदायात्तु पौर्ण मास्यां तथा स्यात्।
9.1.29 पत्नीसंयाजान्तत्वं सर्वेषामविशेषात्। 
9.1.30 लिङ्गाद्वा प्रागुत्तमात्।
9.1.31 अनुवादो वा दोक्षा यथा नक्तं संस्थापनस्य।
9.1.32 स्याद्वाऽनारभ्य विधानादन्ते लिङ्ग विरोधात्।
9.1.33 अभ्यासः सामिधेनीनां प्राथम्यात्स्थानधर्मःस्यात्।
9.1.34 इष्ट्यावृतौ प्रयाजवदावर्त्तेतारम्भणीया।
9.1.35 सकृद्वाऽऽरम्भसंयागादेकः पुनरारम्भो यावज्जीवप्रयोगात्।
9.1.36 अर्थाभिधानसंयोगान्मन्त्रेषु शेषभावः स्यात्तत्राचोदितमप्राप्तं चोदिताभिधानात्।
9.1.37 ततश्र्चावचनंतेषामितरार्थं प्रयुज्यते।
9.1.38 गुणशब्दस्तथेति चेत्।
9.1.39 नसमवायात्।
9.1.40 चोदिते तु परार्थत्वाद्विधिवदविकारः स्यात्।
9.1.41 विकारस्तत्प्रधाने स्यात्।
9.1.42 असंयोगात्तदर्थेषु तद्विशिष्टं प्रतीयेत।
9.1.43 कर्माभावादेवमिति चेत्।
9.1.44 न परर्थत्वात्।
9.1.45 लिङ्गविशेषनिर्देशात्समानविधानेष्वप्राप्ता सारस्वती स्त्रीत्वात्।
9.1.46 पश्र्वभिधानाद्वा तद्धि चोदनाभूतं पुंविषयं पुनः पशुत्वम्।
9.1.47 विशेषो वा तदर्थनिर्देशात्।
9.1.48 पशुत्वं चैकशब्द्यात्।
9.1.49 यथोक्तं वा सन्निधानात्।
9.1.50 आम्नातादन्यदधिकारे वचनाद्विकारः स्यात्।
9.1.51 द्वैधं वा तुल्यहेतुत्वात्सामान्याद्विकल्पः स्यात्।
9.1.52 उपदेशाच्च साम्नः।
9.1.53 नियमो वा श्रुतिविशेषादितरत्साप्तदश्यवत्।
9.1.54 अप्रगाणाच्छब्दान्यत्वे तथाभूतोपदेशः स्यात्।
9.1.55 यत्स्थाने बा तद्गीतिः स्यात्पदान्यत्वप्रधानत्वात्।
9.1.56 गानसंयोगाच्च।
9.1.57 वचनमिति चेत्।
9.1.58 न तत्प्रधानत्वात्।
9.2.1 सामानि मन्त्रमेके स्मृत्युपदेशाभ्याम्।
9.1.2 तदुक्तदोषम्।
9.2.3 कर्म वा विधिलक्षणम्।
9.2.4 तादृग्द्रव्यं वचनात्पाकयज्ञवत्।
9.2.5 तत्रीविप्रतिपिद्धो द्रव्यान्तरे व्यतिरेतकः प्रदेशश्च।
9.2.6 शब्दार्थत्वात्तुनैवं स्यात्।
9.2.7 परार्थत्वाच्च शब्दानाम्।
9.2.8 असम्बन्धश्च कर्मणा शब्दयोः पृथगर्थत्वात्। 
9.2.9 संस्कारश्र्चाप्रकरणेऽग्निवत्स्यात्प्रयुक्तत्वात्।
9.2.10 अकार्य्यत्वाच्च शब्दानामप्रयोगः प्रतीयेत।
9.2.11 आश्रितत्वाच्च।
9.2.12 प्रयुज्यत इति चेत्।
9.2.13 ग्रहणार्थं प्रयुज्येत।
9.2.14 तृचे स्याच्छ्रुतिनिर्देशात्।
9.2.15 शब्दार्थत्वाद्विकारस्य।
9.2.16 दर्शयति च।
9.2.17 वाक्यानां तु विभक्तत्वात्प्रतिशब्दं समाप्तिः स्यात्सं स्कारस्य तदर्थत्वात्।
9.2.18 तथा चान्यार्थ दर्शनम्।
9.2.19 अनवानोपदेशश्र्च तद्वत्।
9.2.20 अभ्यासेनेतरा श्रुतिः।
9.2.21 तदभ्यासः समासु स्यात्।
9.2.22 लिङ्गदर्शनाच्च।
9.2.23 नैमित्तिकं तूत्तरात्वमानन्तर्यात्प्रतीयेत।
9.2.24 ऐकार्थ्याच्च तदभ्यासः।
9.2.25 प्रागाथिकं तु।
9.2.27 प्रगाथे च।
9.2.28 लिङ्गदर्शनाव्यतिरेतकाच्च।
9.2.29 अर्थैकत्वाद्विकल्पः स्यात्।
9.2.30 अर्थैकत्वाद्विकल्पः स्यादृक्सामयोस्तदर्थत्वात्।
9.2.31 वचनाद्विनियोगः स्यात्।
9.2.32 सामप्रदेशे विकारस्तदपेक्षः स्याच्छास्त्रकृत्वात्।
9.2.33 वर्णे तु वादरिर्यथाद्रव्यं द्रव्यप्यतिरेकात्।
9.2.34 स्तोभस्यैके द्रव्यान्तरे निवृत्तिमृग्वत्।
9.2.35 सर्वातिदेशस्तु सामान्याल्लीकवद्विकारः स्यात्।
9.2.36 अन्वयञ्चापि दर्शयति।
9.2.37 निवृत्तिर्वाऽर्थलोपात्।
9.2.38 अन्वयोवार्थवादः स्यात्।
9.2.39 अधिकञ्च विवर्णञ्च जैमिनिः स्तोभशब्दत्वात्।
9.2.40 धर्मस्यार्थकृतत्वाद्द्रव्यगुणविकारव्यतिक्रमप्रतिषेधे चोजनानुबन्धः समवायात्।
9.2.41 तदुत्पत्तेस्तु निष्टत्तिस्तत्कृतत्वात्स्यात्।
9.2.42 अवेश्येरन्वार्थवत्त्वात्संरकारस्य तदर्थत्वात्।
9.2.43 आख्या चैवं तदावेशाद्विकृतौ स्यादपूर्वत्वात्।
9.2.44 परार्थेन त्वर्थसामान्यं संस्कारस्य तदर्थत्वात्।
9.2.45 क्रियेरन्वार्थनिर्वृत्तेः।
9.2.46 एकार्थत्वादविभागः स्यात्।
9.2.47 निर्देशाद्वा व्यवतिष्ठेरन्।
9.2.48 अप्राकृते तद्विकाराद्विरोधाद्यवतिष्ठेरन्।
9.2.49 उभयसाम्नि चैवमेकार्थापत्तेः।
9.2.50 स्वार्थत्वाद्वा व्यवस्था स्यात्प्रकृतिवत्।
9.2.51 पार्वणहोमयोस्तवप्रवृत्तिः समुदायार्थसंयोगात्तगभीज्याहि।
9.2.52 कालस्येति चेत्।
9.2.53 नाप्रकरणत्वात्।
9.2.54 मन्त्रवर्णाच्च।
9.2.55 तदभावेऽग्निवगिति चेत्।
9.2.56 नाधिकारकत्वात्।
9.2.57 उभयोरविशेषात्।
9.2.58 यदभीज्या वा तद्विषयौ।
9.2.59 प्रयाजेऽपीति चेत्।
9.2.60 नाचीदितत्वात्।
9.3.1 प्रकृतौ यथोत्पत्तिवचनमर्थानां तथोत्तरस्यां ततौ तत्प्रकृतित्वात्वादर्थे चाकार्यत्वात्।
9.3.2 लिङ्गदर्शनाच्च।
9.3.3 जातिनैमित्तिकं यथास्थानम्।
9.3.4 अविकारमेकेऽनार्षत्वात्।
9.3.5 लिङ्गदक्शनाच्च।
9.3.6 निकारो वातदुक्तहेतुः।
9.3.7 लिङ्गं मन्त्रचिकीर्षार्थम्। 
9.3.8 नियमो वोभयभागित्वात्।
9.3.9 लौकिके दोषसंयोगादपवृक्ते हिचोद्यते निमित्तेन प्रकृतौ स्यादभागित्वात्।
9.3.10 अन्यायस्त्वविकारेणा द्रष्टप्रतिघातित्वादविशेषाच्च तेनास्य।
9.3.11 विकारो वा तदर्थत्वात्।
9.3.12 अपित्वन्यायसम्बन्धात्प्रकृतिवत्परेष्वपियथार्थं स्यात्।
9.3.13 यथार्थं त्वन्यायस्याचोदितत्वात्।
9.3.14 छन्दसि तु यथाद्रृष्टम्।
9.3.15 विप्रतिपत्तौ विकल्पः स्यात्तत्सत्वाद्गुणे त्वन्यायकल्पनैकदेशत्वात्।
9.3.16 प्रकरणविशेषाच्च।
9.3.17 अर्थाभावात्तु नैवं स्याद्गुणनात्रमितरत्।
9.3.18 द्यावोस्तथेति चेत्।
9.3.19 नोत्पत्तिशब्दत्वात्।
9.3.20 अपूर्वे त्वविकारोऽप्रदेशात्प्रतीयेत।
9.3.21 विकृतौ चापि तद्वचनात्।
9.3.22 अध्रिगुः सवनीयेषु तद्वत्समानविधानाश्चेत्।
9.3.23 प्रतिनिधौ चाविकारात्।
9.3.24 अनाम्नानादशब्दत्वमभावाच्चेतरस्य स्यात्।
9.3.25 तादर्थ्याद्वा तदाख्यंस्यात्संस्कारैरविशिष्चत्वात्।
9.3.26 उक्तञ्च तत्त्वमस्य।
9.3.27 संसर्गिषु चार्थस्यास्थितपरिमाणत्वात्।
9.3.28 लिङ्गदर्शनाच्च।
9.3.29 एकधेत्येकसंयोगादभ्यासेनाभिधानं स्यात्।
9.3.30 अविकारो वा बहूनामेककर्मवत्।
9.3.31 सकृत्त्वं चैकध्यं स्यादेकत्वात्त्वचोऽनभिप्रेतं तत्प्रकृतित्वात्परेष्वभ्यासेन विवृद्धावभिधानां स्यात्।
9.3.32 मेधपतित्वं स्वामिदेवतस्य समवायात्सर्वत्र च प्रयुक्तत्वात्तस्याचान्यायनिगदत्वात्सर्वत्रैवाविकारः स्यात्।
9.3.33 अपि वा द्विसमवायोऽर्थान्यत्वे यथासंख्यं प्रयोगः स्यात्।
9.3.34 स्वामिनो वैकशब्द्यादुत्कर्षो देवतायां स्यात्पत्न्यां द्वितीयशब्दः स्यात्।
9.3.35 देवता तु तदाशीष्ट्वात्सम्प्राप्तत्वात्स्वात्स्वामिन्यनर्थिका स्यात्।
9.3.36 उत्सर्गाच्च भक्त्यातस्मिन्पतित्वं स्यात्।
9.3.37 उत्कृष्येतैकसंयुक्तो द्विदेवते सम्भवात्।
9.3.28 एकस्तु समवायात्तस्य तल्लक्षणत्वात्।
9.3.39 संसर्गित्वाच्च तस्मात्तेन विकल्पः स्यात्।
9.3.40 एकत्वेपि गुणानपायात्।
9.3.41 नियमो बहुदेवते विकारः स्यात्।
9.3.42 विकल्पो वा प्रकृतिवत्।
9.3.43 अर्थान्तरे विकारः स्याद्देवतापृथक्त्वादेकाभिसमवायात्स्यात्।
9.4.1 षड्विंशतिरभ्यासेन पशुगणे तत्प्रकृतित्वाद्गाणस्य प्रविभक्तत्वादविकारे हि तासामकात्र्स्न्येनाभिसम्बन्धो विकारान्न समासः स्यादसंयोगाच्च सर्वाभिः।
9.4.2 अभ्यासेऽपि तथेति चेत्।
9.4.3 न गुणादर्थकृतत्वाच्च।
9.4.4 समासेऽपि तथेति चेत्।
9.4.5 नासम्भवात्।
9.4.6 स्वाभिश्र्च वचनं प्रकृतौ तथेह स्यात्।
9.4.7 वङ्क्रीणान्तु प्रधानत्त्वात्समासेनाभिधानं स्यात्प्राधान्यमध्रिगोस्तदर्थत्वात्।
9.4.8 तासां च कृत्स्नवचनात्।
9.4.9 अपि त्वसन्निपातित्वात्पत्नीवदाम्नातेनाभिधानं स्यात्।
9.4.10 विकारस्तु प्रदेशत्वाद्यजमानवत्।
9.4.11 अपूर्वत्वात्तथा पत्न्याम्।
9.4.12 अनाम्नातस्त्वविकारात्सङ्ख्यासु सर्वगामित्वात्।
9.4.13 सङ्खाया त्वेवं प्रधानं स्याद्वङ्क्रयः पुनः प्रधानम्।
9.4.14 अनाम्नातवचनमवचनेन हि वङ्क्रीणां स्यान्निर्देशः।
9.4.15 अभ्यासो वाऽविकारात्स्यात्।
9.4.16 पशुस्त्वेवं प्राधानंस्यादभ्यासस्य तन्निमित्तत्वात्तस्मात्समासशब्दः स्यात्।
9.4.17 अश्वस्य चतुस्त्रिंशत्तस्य वचनाद्वैशेषिकम्।
9.4.18 तत्प्रतिषिध्य प्रकृतिर्नियुज्यते सा चतुस्त्रिंशद्वाच्यत्वात्।
9.4.19 ऋगावास्यादाम्नातत्वादविकल्पश्र्च न्याय्यः।
9.4.20 तस्यां तु वचनादैरवत्पदविकारः स्यात्।
9.4.21 सर्वप्रतिषेधो वाऽसंयागात्पदेन स्यात्।
9.4.22 वनिष्ठुसन्निधानादुरऊकेण वपाभिधानम्।
9.4.23 प्रशसाऽस्याभिधानम्।
9.4.24 बाहुप्रशंसा वा।
9.4.25 श्येन-शला-कश्यप- कवषस्त्रेकपर्णेष्वाकृतिवचनं प्रसिद्धसन्निधानात्।
9.4.26 कात्र्स्न्यं वा स्यात्तथाभावात्।
9.4.27 अध्रिगोश्र्च तदर्थत्वात्।
9.4.28 प्रासङ्गिके प्रायश्र्चत्तं न विद्यते परार्थत्वात्तदर्थे हिविधीयते।
9.4.29 धारणे च परार्थत्वात्।
9.4.30 क्रियार्थत्वादितरेषु कर्म स्यात्।
9.4.31 न तूत्पन्ने यस्य चोदनाऽप्राप्तकालत्वात्।
9.4.32 प्रदानदर्शनं श्रपणे तद्धर्मभोजनार्थत्वात्संसर्गाच्च मधूदकवत्।
9.4.33 संस्कारप्रतिषेधश्र्च तद्वत्।
9.4.34 तत्प्रतिषेधे च तथाभूतस्य वर्जनात्।
9.4.35 अधर्मत्वमप्रदानात्प्रणीतार्थे विधानादतुल्यत्वादसंसर्गः।
9.4.36 परो नित्याऽनुवादः स्यात्।
9.4.37 विहितप्रतिषेधो वा।
9.4.38 वर्जने गुणभावित्वात्तदुक्तप्रतिषेधात्स्यात्कारणात्केवलाशनम्।
9.4.39 व्रतधर्माच्चलेपवत्।
9.4.40 रसप्रतिषेधो वा पुरुषधर्मत्वात्।
9.4.41 अभ्युदये दोगापनयः स्वधर्मा स्यात्प्रवृत्तत्वात्।
9.4.42 श्रृतोपदेशाच्च।
9.4.43 अपनयो वार्थान्तरे विधानाच्चरुपयोवत्।
9.4.44 लक्षणार्था श्रृतश्रुतिः।
9.4.45 श्रयणानां त्वपूर्वत्वात्प्रदानार्थेविधानं स्यात्।
9.4.46 गुणो वा श्रयणार्थत्वात्।
9.4.47 अर्थवादश्र्च तदथवत्। 
9.4.48 श्रुतेश्र्च तत्प्रधानत्वत्।
9.4.49 अर्थवादश्र्च तदथवत।
9.4.50 संस्कारं प्रति भावाच्च तस्मादप्यप्रधानम्।
9.4.51 पर्य्यग्निकृतानामुत्सर्गे तादर्थ्यमुपधानवत्।
9.4.52 शेषप्रतिषेधो वाऽर्थाभावादिडान्तवत्।
9.4.53 पूर्वत्त्वाच्च शब्दस्य संस्थापयतीति चाप्रबृत्तेनोपपद्यते।
9.4.54 प्रबृत्तेर्यज्ञहेतुत्वात्प्रतिषेधे संस्काराणामकर्म स्यात्तत्कारितत्वाद्यथा प्रयाजप्रतिषेधे ग्रहणमाजेयस्य।
9.4.55 क्रिया वा स्यादवच्छेदादकर्म सर्वहानं स्यात्।
9.4.56 आज्यसंस्थाप्रतिनिधिः स्याद्द्रब्योत्सर्गात्।
9.4.57 समाप्तिवचनात्।
9.4.58 चोदना वा कर्मोत्सर्गादन्यैः स्यादविशिष्टत्वात्।
9.4.59 अनिज्यां च वनस्पतेः प्रसिद्धाऽन्तेन दर्शयति।
9.4.60 संस्था तद्देवतत्वात्स्यात्।