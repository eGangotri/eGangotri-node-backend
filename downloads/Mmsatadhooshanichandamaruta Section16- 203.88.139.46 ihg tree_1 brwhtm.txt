वादः - 51
यत्कटाक्षा वितन्वन्ति जीवान् ब्रह्मसधर्मणः।
श्रीनिवासगुरौ तस्मिन्ननन्या भक्तिरस्तु नः ।।
 मुक्तानिव परं ब्रह्मस्वैस्साधनमितैर्गुणैः।
मोदयन्धियमध्यास्तां मम वेदान्तदेशिकः ।।
	ब्रह्मविदिति । अत्राचर्यैरनुगृहीतम् । " ब्रह्मविदाप्नोति परमि "  ति  ब्राह्मणे ब्रह्म तद्वेदनं प्राप्तिः प्राप्यञ्चेति चतुष्टमुक्तम्, एतद्विवरणं" सत्यं ज्ञान मि" त्यादिमन्त्रेण क्रियत इति श्रुतिरेवाह " तदेषाभ्युक्तेम् , " तदेषाभ्युक्ते" ति । तदेव ब्रह्माभिमुखीकृत्य ऋगेषाऽध्येतृभिरुक्तेत्यर्थंः ।  " सत्यं ज्ञानमनन्तं ब्रह्मे " ति ब्रह्मशब्दोविवृतः . " यो वेद निहितं गुहायामि " ति विच्छब्दः , " परमेव्योमन् सांश्नुत" इति प्राप्तिः " सर्वान् कामानि" त्यादिना प्राप्यमिति । ब्रह्मानुभव एवे ति । " सह ब्रह्मणे " त्यत्र सदशब्दस्य भोग्यसाहित्यपरत्वादिति भावः । तथाच भाष्यम् । ब्रह्मणा सह तद््गुणान् सर्वानश्नुत इत्यर्थः । दहरविद्यायां " तस्मिन्यदन्तस्तदन्वेष्टव्यमि " तिवत् गुणप्राधान्यं  वक्तुं सहशब्द इति । एतच्चप्रकाशित म चार्यैः । " अस्त वाक्यस्य प्राप्यवाचिपरशब्दविवरणरूपस्वात्  ' सर्वान्  का मान् सह ब्रह्मणे ' ति भोग्यवाचिपदेनाव्यवहितप्रयोगस्वारस्याञ्च सहशब्दो भोग्य साहित्यपर इति । उकतयुक्तेः , " परस्य विपश्चितो ब्रह्म" इति पूर्वभाष्पेण मन्त्रस्थविलश्चिदब्रह्मशब्दयोर्भोग्यवाचिब्राह्मणस्थपरशब्दव्याख्यानपरत्वख्यापनाच्च ,  श्रुतेर्भोग्यसाहित्यपरत्वे उजाहृतभाष्वस्य ताप्तर्यमवगम्यत इत्याचार्यंस्य भावः । 
	एवं भाष्यतात्पर्योन्नयने हेत्वन्तरमप्यहाचार्यंः " गुणप्राधाग्यं वक्तुमित्यने नापि भोग्यसाहित्यपरत्वं सिद्धम् . अन्यथा भोक्तप्रधान्यं हि सिध्येत् नतु भोग्य गुणप्राधान्थमि" ति। भोक्तशब्दो जीवविषयः ।     यदा पश्य इति । 
मुक्तोपसृप्यस्य ब्रह्मणो ज्ञानादियोगं परमसाम्वप्रतियोगित्वं मोक्षदज्ञात्वं च ख्यापिवितुं यदापश्य इत्यादावित्युक्तम् ।
	 परकस्पितार्थंमपि निराकुर्वंन् प्रमाणान्तरमाह ब्रह्मवेदे ति । वैष्णव मिति । साम्यमात्रे दृष्टान्तः , नतु परमसाम्ये । नही ति।  वोग्यं फलकामेनानुष्ठितं तदनुरूपं  च कर्मं तत्फलं जनयेत् नचायं तत्कामी शतुजयस्यैव काम्यत्वात् नचेदं क्षुद्रफल साधनं कर्म तद्योग्यम्, नपि तत्साधियितुं शक्यमन्यस्यान्यत्वमित्यर्थः । ततश्च वथा  सा श्रुतिस्साम्यपरा तथैषापि जीस्य ब्रह्मभावस्य सिद्धावसिद्धौ च साध्यत्वासम्भवात्साम्यपरैवेति भावः ।
	नन्वेषकारस्साक्षात्तत्वमेवावेदयतीत्याशङ्क्य, एवकार उभयत्रापि इवार्थं इत्याह इवे ति । अवधारणार्थत्वंऽपि न दोष इत्याह प्रकारैक्ये चे ति । यथा मुख्यार्थे प्रयोदो नापह््नवार्हो लोकसिद्धत्वात् , तथाऽमुख्यार्थे प्रयोगोऽपि ततएव नापह्नवमर्हति, अन्यथा ब्रह्मपदस्य लाक्षिणिकत्वोक्तिविरोधात् ; परन्त्वमुख्यप्रयोगो मुख्यार्थंवाधसापेक्षः स चानुपदमेव वक्ष्यते । एवकारस्मत्समानार्थोन्यश्च अमुख्ये प्रयोगस्य सौसादृश्यनिवनधनत्वद्योतको दृष्टः ।। तस्मादेवकारस्यावधारणार्थत्वेऽपि वाक्यस्य सौस्रादृश्यपरत्वं सिद्ध्यत्येवेत्यर्थः ।
	 यद्वा एवकारस्येमार्थत्वसम्भवात् सौसादृश्यपरत्वसम्भवमात्रमेव न परन्तु  सौप्तादृश्यपरत्वमेव वाक्यस्य  युक्तम् । नत्धभेदपरत्वम , ब्रह्म भवतीत्येतावतैव तत्सिद्धौ एवकारस्य व्यर्थंत्वात् ; नच भेदवाद्यपादितब्रह्मभावानुपपत्तिनिरासार्थं एवकारः , तथासति भवत्येवेति व्यवहितान्वयप्रसङ्गात् ; न च ब्रह्मैव भवति न ब्रह्मणो भिञ्च  इत्येबमाविद्यकभेदनिवृत्तिपरत्वादस्य वाक्यस्य नैवकारवैयर्थ्यमिति वाच्यम् , ब्रह्म भवतीति ब्रह्मभावसाध्यत्वप्रततिस्वारस्यभङ्गापत्तेः; भेदनिवृत्तेर्ब्रह्मस्वूपान्त र्भावबहिर्भावयोरनुपपत्तेरविद्यानिवृत्यनुपपत्तिवादे प्रपञ्चितत्वाच्च ; नच सादृश्यपरत्वेऽमुख्यवृत्यङ्गीकारो दोषः , त्वत्पक्षेऽपि 
ब्रह्मपदस्य 
स्वरूपलक्षकत्वात् ; पदान्तरावै यर्थ्याय जधन्यवृत्तेरेव ज्यायस्त्वाच्च ;तस्माद्वाक्यस्यायोग्यार्थत्वप्रसङ्गपरिहाराय सादृश्यपरत्वाङ्गीकारेऽपि सौसादृश्यासिद्धेस्तत्पर एवकारस्सार्थं इति ; तस्माद््ब्रह्मेव भवति नान्य इति वैसदृश्यनिषेधपरेणैवकारेण वाक्यस्य सौसादृश्यपरत्वमेव युक्तम्; तथैव लोके दर्शनादित्यभिप्रायेणाह प्रकाहैक्ये चे वति । नेद मिति । एवकारस मानार्थवाक्यस्य सादृश्यद्योतकत्वोक्तौ एवकारस्यापि तत्सिध्यत्येवेति भावः । अभेदस्यैव साध्यत्वपक्षे दोषमाह नचे ति । यथोक्त  मिति । अत्रानुगृहीतमाचार्यैः " योगशब्द एक्यपरंः , अन्यथा अन्यद् द्रव्यं हि तद््द्रव्यतां नैतीति प्नतिक्षेपानुपपत्तेः । ननु मिर्थ्यैतदित्युत्तरतान्वयः , अनयद््द्रव्यं तद््दव्यतां नैतीत्येतन्मिथ्येत्यर्थं  इति चेत , - नैवम , अन्यस्यान्यद््द्रव्यतानापत्तेः सत्यत्वात् इतरधा जडा जडयोस्तादात्म्यप्रसङ्गः । ' ऋग्यजुस्सामनिष्पाद्य यज्ञकर्म मतन्तवे ' तिवत् इष्यत इत्यनेन पूर्वर्थोक्तार्थंस्प परमतत्वद्योतनात् । अन्यथेष्यत इति पदवैयर्थ्यात् । किञ्च " परमार्थस्तु भूपाल संक्षेपाच्छ्रूयतामि" ति वक्ष्यमाणपक्षव्यतिरिक्तपक्षाणां निराकरणपरत्वाञ्च प्रकरणस्य । एतशच्श्लोकपूर्बार्धोक्तैक्यसमर्थनपरत्वमुत्तरार्धस्य नोपपद्यते , ' धर्माय त्यज्यते " इत्यादिभिर्ग्रन्धैस्तत्तदर्थानां  परमार्थत्वं हि निरस्यते । स्वतः प्रकृततार्थे स्वरसस्य एतच्छब्दसय प्रकृतार्थे सत्यपि वक्ष्यमाणपरत्वाश्रणमष्य युक्तम् । अन्यद््द्रव्यं तद््द्रव्यता र्नैनीति यत् एतन्मिथ्येति हि तदानीमर्थः ,   तथा च सति वतशशब्दस्वारस्यभङ्गः यतश्शब्दस्य हि हेतुपरत्वं स्वरससिद्धम् ,  न तु यच्छब्दयत् प्रकृतार्थशरीरमात्रपरत्वम् । अन्यद््द्रव्यं तद््द्रव्यतां नैतीत्येतन्मिथ्येति यत स्तत ऐक्यं परमार्थं इत्यन्यये इति शब्दद्वयाध्यहरप्रसङ्गः , सचानध्याहरेण निर्वांहे सम्भवति नोपपद्यते । यद्युचयेत पूर्वं पृथक्भूतयोः परमात्मात्मनोरैक्यं 
परमार्थ इतीष्यत इति चैत् , मिथ्यैतत्  अन्यद््द्रव्यं हि द्रव्यतां नैतीति यतः तस्मा त्पूर्वमपि परमात्मात्मनोर्भेदो नास्तीति; नैवं पूर्वं 
भ्रान्त्या पथक््भूतयोरित्यस्याश्रुतत्वेनाध्यहारप्रसङ्गात् । स चानध्याहारेण  निर्वाहे सम्भवति नोपपद्यते । किञ्च तस्मात् पूर्वमपि भेदो नास्तीति अश्रुतिवाक्यान्तराध्याहारेण वाक्यस्य पूर्वणीयत्वं  स्यात् , तच्च तन्निरपेक्षनिर्वाहे सम्भवति नोपपद्यत । तस्मात् प्रागापि  भेदो नास्ती ति वाक्यं नाध्वाहर्तव्यं  पूर्वं भिन्नयोः परमात्मात्मनोः पश्चादभेद  प्रति पक्षनिराकरणमात्रपरत्वात ग्रन्थस्येति चेत् ? किन्तेन प्रयोजनम् ? पूर्वमप्यैक्यसिद्धिरिति  चेन्न;- पूर्वे पृथक् भूतयोः पश्चादैक्यायोगेऽभिहिते सति पश्चाहपि भेदसिद्धेः ।  अतः ख ससिद्धं एवांर्थंः  स्वीकार्य" इति ।
	ननु " ब्रह्म भवती " ति तज्जातीयतापतिरेव प्रतिपाद्यते , तथा च ब्रह्मपदममुख्यार्थंमेवेति कस्यचिन्मतमपाकरोति नचे ति । अमृगस्यैव सतो मुगत्वप्राप्तेरादिभरते   स्पष्टत्वात् आदिभातोपादानम् ।  तथापी वति । नतु ब्रह्मत्वं लभ्यत इति भावः । तत्र हेतुमह वस्तुत  इति । जगत्कारणत्वादिमिस्सर्वविजातीयतया ब्रह्मशब्दप्रवृत्ति निमित्तस्यान्यत्र क्वाप्यसम्भवादित्यर्थः । तथापी ति । प्रादुर्भावस्य स्वरूपबहिर्भायवान्तर्भावयोरनुपपन्नत्वात् सोऽनुपपन्न एव; किञ्च प्रादुर्भोवस्याप्यनादिसिद्धत्पान्न साध्यतां; नच जीवस्य ब्रह्मरूपताप्रादुर्भावः पूर्वमसिद्ध इति वाच्यम्, - जीवपदेन स्वरूपविवक्षायामसिद्धेः ; विशेषणविशिष्टान्यतरविवक्षायाःमुतरकालमष्यसिद्धेः; एवमपि कथञ्चितत्साध्यत्वकल्पनेऽपीत्यर्थः । ववाक्यस्ये ति  । ब्रह्मपदेन तत्प्रादुर्भावस्य लक्ष्यत्वादित्यर्थः । साम्ये ति । " निरञ्जनः परमं साम्यमुपैति " " मम साधर्मागता " इतयादि विवक्षितम् ।
	ननु मोक्षदशायां विषयदर्शननिषेधान्मुक्तसंविदस्सर्वविषयत्वं नोपयद्यते , " नप्रेत्य संज्ञासती " स्युपक्रमान्मुक्तविषयत्वमवगम्यते , दृष्य्यतिरिक्तस्य द्रष्टुर्निषेधाञ्च 
न सर्वद्रष्ट्टत्वने साम्यसंभवः , इत्यत्राह तत्केने ति । कदाचित्सविषयत्व क दाचिन्निर्विषयत्वमित्येतदुभयमप्यतात्विकमिति द्वतीयः पश्चः किं विशेष्यद्वबयनिषेभातयोः कादाचित्कत्वरूपविशेषणनिषेधाद्वेति । बिकल्पमभिप्तरत्याद्ये दूषणमाह  सभये वति । भवाभावयोरन्यतरनिषेधेन्यतरश्यावर्मनीयत्बादित्यर्थः । द्वितीयमन्  द्य दूषयति काले ति । कादाचित्कत्वरूपविशेषणमात्रनिषेषे विशेष्यमोस्सविषय त्निर्विषयत्वयोर्नित्मत्वपर्यवसानाव्द्याघात इत्यर्थः । व्पासज्यत्तिधर्मपुरस्कारेण निषेघ इति शङ्कते अथे ति । घटवति भूतले घटपदौ न स्त इत्यत्र यथा घटनिपे थार्थं एव घटानुवादः तद्वन् कादाचत्कसविषयत्वकादचित्निर्विषयत्वयोर्मध्येव्यातज्यतुत्तिधर्मपुरस्कारेणान्यङ्गरनिषेधार्थस्तद्दितरानुवाद इत्यर्थः ।
	तृतीयः पक्षः इति । सविषयत्वं  निर्विषयत्वं चाठात्विकमिति पक्षस्य दूषितत्वात्तदन्य तरावषयत्वनिर्धारणाभावाच्च न्यासज्यवृत्तिधर्मपुरस्कारेण निषेधस्यति भावः । यदि कादचित्कसविषयत्वकादाचित्कनिर्बिषयत्वयोर्मंताध्येकादाचित्कसविषयत्वमतात्विकम् तदपि कादाचित्कत्वरूपविशेषणाभावादिति मतम् , तदा दोषमाह । सविषयत्सस्ये ति । सविषयत्वरूपविशेष्याभावात् कादाचित्कसविषयत्वस्य  अतात्विकत्वे निर्विषयत्वस्य नित्यत्व इत्यनुपदमेव वक्ष्यमाणदूषर्म बोध्यम् । निर्वियत्वस्ये ति पूर्वंवत् काजाचित्कत्वरूपविशेषणविरहात् कादाचित्कनिर्विषयत्वस्यतात्विकत्वे इदं दूषणम् । निर्विषयत्वरूपनिद्येष्याभावात् 
, तथात्वे तु सविषथत्वनित्यत्वपक्षदोषः रमर्तंव्यः ।
	यद्वा, कादाचित्कसविषयत्वं  कजाचिन्निर्विषयत्वमित्येतहुभयमप्यत्वमित्य नेन तदुभयमपि न निषिध्यते , किन्तु कादाचित्कसविषयत्वमेव व कादाचित्कनिर्चिषयत्वमेव  वा, तत्रान्यतरनिघेधे कर्तव्ये तदितरकादाचित्कत्वकीर्तनं 
निषेध्यस्यवाचित्कत्वानुवादान्तर्गंतम् , भवति हि कदाचिन्निर्विषयत्वमित्येतत्सविषयत्वस्यवादाचित्कत्वानुवादान्तर्गंतम् , कादाचित्कत्वस्य किञ्चित्कालसम्वम्धित्वे सति किञ्चित्कालासम्बन्धित्वरूपत्वेन कदाचिन्निर्विषयत्वकीर्तनस्य सपिषयत्वकादाचित्कत्वघटकीभूतकिञचित्कालासम्बन्धित्वांसकीर्तंनरूपत्वात् , एवं कदाचिन्नरिविषयत्वं निषेध्ये कदाचित्सावषयत्वकीर्तनपीत्यभिप्राथेण शङ्कते अथ काले  ति  । अपसिद्धान्तः  अभ्युपगमवरोधः । स्ववजनविरोधः वसंसारप्रतिपादकस्ववचनपिरोपः । वादानधिकारः प्रमातृयमानायभावात् । आदिशब्देन प्रमाणाभावात् ब्रह्मजोप्य सिद्धिरित्यादकमुह्यम् ।  बाधामाव च्च सविषयत्वं तात्विरमित्याह  नही  ति । ता त्विकसविषयत्वाङ्गीकारे तस्य नित्यत्वावश्यम्भवेन नित्यसंसारप्रसङ्ग इत्याह नेति । तत्विकत्वे कथं नानित्यतेत्यत्राह । नही  ति । सत्यस्य ज्ञानानिवर्त्यत्वत् । असत्येन च सत्यनिवृत्त्ययोगात् , सत्यान्तरस्य चानङ्गीकारात् तदङ्गीकारे च तदनाशेसंसा रनिवृत्तिप्रसङ्गात् , तन्नशस्य चोक्तरीत्या सत्यन्तरादेव वाच्यतया तस्यापि तथेत्य नवस्थाप्रसङ्गान्न परमार्थस्याष्यनित्यत्वाङ्गीकारः परस्योपपद्यत इति भावः । अनित्यसयापि ब्रह्मस्वरूपान्तर्गतत्वाङ्गीकारात् पारमार्थिकत्वं युज्यत इति शङ्कते । वस्वरूपानुप्रवेशा   दिति । दिञ्च ब्रह्मणो नित्यतया तदभिन्नस्य मिथ्याविषयत्वस्यापि नित्यतथा नित्यसंसारप्रसङ्ग इत्याह तदि ति। विषयग्रहणे 
ति । विषयावागाहनं विवक्षितम् , अन्यथा पूर्ववाक्योक्तदूषणपरिहारत्वानुपपत्तेः । ग्रहणशब्दसाधारण्य मात्रेण किं ग्रहणशब्देन  संविद्विवक्षिता उत विषयावगाहनमिति विकल्पमभिप्रेत्याञ्चेऽपि किमनादिसिद्धा संविदेव विवक्षिता उत संविदन्तरमिति विकल्प्याद्यं दूषयति किं मित्याथा इति । संविद्भेद मिति । भेदः - नानात्वम् । द्वितीयपक्ष शङ्कते  विषये ति । स्थलान्तरे मिथ्यात्वभङ्गे। मुक्तिदशायां  
सविषयत्वनिवृत्तेः ब्रह्मस्वरूपतदतिरेकविकल्पेनाविदयानिवृत्तिवादोक्तदूषणं चानुसन्धेयम् । विषयधर्मं इति पक्षेऽपि किं संविदः तद्धर्मनिरूपकत्वमस्ति उत ना आद्ये पूर्ववत् सविशेषत्वादिकमित्यभिप्रेत्य द्वितीयं दूषयति । द्वितीय इति। तादवस्थ्य मिति । विषयधर्मात्म कावगाहनोल्पत्तेः प्रारवदवस्थत्वमनन्तरमपि  तदवस्थत्वमेवेत्यर्थः । प्रागिव पश्चादपि निर्विषयत्वमेव स्यादित्याशयः सविकारत्वं  संविशेषत्वामत्यर्थंः ।  चतुर्य इति । संविदि तन्निरुपकत्वस्य पूर्यंवदभवादत्यर्थः ।  विषयग्रहणे  ति । साक्षात्कारत्मकविषयग्रहणामग्र्यां  बिषयस्यापि प्रविष्टत्वेनात्माश्रयप्रसङ्गात्। सर्वथापि ज्ञानसामग्र्या  विषथानुत्रत्तेः , अतीतादिनां ज्ञानस्थसेऽप्थतीतादिविषयस्य पुनरु त्यत्तिप्रसङ्गाच्च  हास्यत्वमित्यर्थः । यदि हि ज्ञानात्प्रगेव विषयस्सिद्धस्स्यात् , तदानीं हि विषयद्रहणसमग्री विषयार्थां  न स्यात् , भ्रान्तौ तु विषयस्य प्रागसत्वत् साह्र्यस्तदर्थ्यमविरुद्धमिति शङ्कते। सिद्धे ही  ति । आत्मख्या तीति । ज्ञानार्थयोरभेदाविति भावः । सिद्धान्तविरोधमप्याह । प्रागि ति। अन्यथे ति । इन्द्रियसन्निकर्षस्य प्रत्यक्षे कारणत्वादिन्द्रियसंयोगदशायामपि विषयस्य वाच्यत्वा देव हि क्षणभङ्गनिराकरणमिति भावः । अत इति । संविदः स्वरूपेण प्रकाशः संवित्स्वरूप प्रकाशः , प्रकाशो  भासमानता । सामग्रीनैरपेक्ष्यस्य उपपादितत्वान्न सामग्रीसतानोच्छेदान्निर्विषवदशोपपादनसम्भव इत्यर्थः । 
माभूत्तामग्रीविरहान्निर्वि षयदशा, विषयामावात्तु स्यादिति साक्षात्सिद्धान्तमेवाशङ्कते । अस्त्वि ति । मिर्विषयता विषयानुल्लेखः।  नष्टस्यापी ति । ततश्च नर्विषयत्वाभास्संराश्च प्रष्टण्येते इति भावः ।
	एतेनेद निरस्तम् , यदाह नवीनः स्वतः शुक्लस्यापि पटस्य  रक्तद्रव्योपरागे रक्तत्ववत् स्वतो निर्बिषयस्य प्रकाशरूपात्मनो विषयोपरागे सविषयत्वं तदपावे रक्तद्रव्यापाये पदशौक्ल्यवत्  स्वाभाविकनिर्विषयप्रकाशस्वरूपत्वमेव, तथाच स्वरूपज्ञानस्य स्वकंसृष्टार्थंमात्रप्रकाशकत्वान्मुक्तौ नातीतविषयोपल्पवः; अतएव च 
न  तस्य मुक्तौ विषयानुल्लेखेऽपि निस्स्वभावस्वप्रसङ्गः , अर्थप्रकाशत्वस्य उपलक्षणल्तात् ; त्वयाप्येवमेवाभ्युपगन्तव्यत्वात् ; अन्यथा त्वदभिमतेश्वरज्ञानस्य नित्यस्य स्वविषयापायशायां निस्स्वभावप्रसङ्गात् ; नचातीतमपि तद्विषयीकरोतीति वाचम्, ईश्वरज्ञानस्यातीतार्थसम्बन्धाभावेन तदविषयत्वात् ; अतीतदिश्च तषमते निस्स्वरूपत्वेन  स्वरूपद्वयात्मकस्या स्वरूपसम्बन्धस्यापि  वक्तुमशक्यत्वात् ; त स्यापि सस्वरूपत्वे प्रागभावध्वंसाभ्यां प्रत्रियोगिन  एककालत्वप्रसङ्गात् , ततश्च  तदानीमसत्त्वे वाच्ये निस्स्वरूपत्वस्यायश्यकत्वात् ; नचातीतादेरभाव एव न त्व सत्वमिति वाच्यम्, - अनिर्वचनीयानङ्गीकारिणः असत्त्वनिषेधे सत्त्वापत्तेः , ए तेन कालविशेषे  तस्याभावप्रतियोगित्वमेव न त्वसत्वमिति निरस्तम् , असत्त्वनि वेधे सत्त्वापत्तेः अभाबप्रतियोगित्वस्याभावविरहात्मकप्रतियोगिस्वरूपत्वेन  प्रागभा वादिनैकालत्वापत्तेश्च; तथा चेश्वरज्ञानमर्थसम्बन्धाभावात् कथमर्थंप्रक्राशस्यात्  कथं तर्हि ईश्वरस्य  स्सार्वज्ञ जगन्निर्माणं व, भूतभाविप्रतिसन्धानाभावादिति चेत् , स्वात्मानमुपालम्भस्व,  यस्त्वमीश्वरेऽतीतद्याकारामविद्यावृत्तिन्न स्वीकुरुषे; नच दाष्यसम्बन्षात् कथमतीतादिकं विषषीकुर्यादिति वाच्यम् । अनिर्वचनीयवादे आमोक्षान्निन्वयविनाशाभावत् असत उत्पत्यभावाच्च  दुर्निरूपसूक्ष्मरूपेण षादर्थमा त्रस्यातीतादिकालेऽपि  विद्यमानतया कल्पितसम्बन्धेन  सार्वज्ञ्याद्युपपत्तेरिति ।
	अत्र यदुक्तम् - स्वतो  निर्विषयस्यात्मनो  विषयोपरागे सविषयत्वमिति । तन्न, उपाधिसम्बन्धाद्धि  उपाधिगतो  धर्मस्तत्संसर्गिणः भासते नच सविषयत्वं विषयगतम् , येन तदुपरागात् सविषयत्वं  स्यात् । किं च को नाम सविषयस्वोप पादको विषयोपरागः ?  न तावत्सम्बन्धमात्रम् , रक्तद्रव्यसंसृष्टपटस्य रक्तद्रव्यविषयतापत्तेः । नापि विषयविषयिभाव एव, आत्माश्रयप्रसङ्गात् ।
	यच्चोमाश्वरक्तज्ञानस्य सर्वंविषयत्यारि कार्यविरहकाले तदविषयत्वं त्वयापि वक्त व्यमु , असता तेन सम्बन्धाभावादिति । तन्न ; अतीतादिगतस्य  
ज्ञाविषयच्वस्ये दानीमसत्वेपि तत्काले सत्वात्तन्निरूपितविषयीकरणस्य च नित्येश्वरज्ञाने  सर्वदा सत्वात् । अतीतादिविषयकास्दादिज्ञानेऽपि विषयकाले ज्ञाननिरूपितं विषयत्वं ज्ञानदशायं च तस्मिन्विषयित्वमिति न कश्चिद्दोषः ।। नच विषयकाले एतज्ज्ञान  विषयत्वप्रतीतिप्रसङ्गः ,  तदानीमेतज्ज्ञाननिरूपकस्याप्रतीतेः इदार्नि च ज्ञानोपस्थितेस्त द्विषयत्वम् । तत्कालेपि भूतभविष्यज्ज्ञानोपस्थितिर्यस्यास्ति तेन विषयत्वं ज्ञायत एव ज्ञातो घटो  ज्ञास्यते घट ज्ञास्यते घट इति । नह्यत्र विषयत्वस्य भूतत्वभाबित्वे  प्रतीयेते, धात्वर्थगतभूतत्वभविष्यत्वयोरेव  निष्ठाल्टटोर्विधानात् । प्रतीतरिदानीन्तनत्वादेव च इदा नीमतीतं प्रतीतिविषय इत्यादिप्रतीतिः ।। कथमन्यछा ईश्वरस्य सार्वज्ञ्यं जगन्निर्मणं वा, भूतभाविप्रतिसन्धानाभावात् ।
	यक्तत्रोक्तमविद्यावृत्त्या विषययस्वानिर्बचनोयत्वाच्च स्वमत एव तदुपपत्तिरिति । तन्न, अनिर्वंचनीयस्य सूक्ष्मरूपस्य विद्यमानस्य विषयत्वेऽप्यविद्यामानत्य सूक्ष्मरूपस्याविषयतया सर्वाज्ञ्यायोगात् । सूक्ष्मरूपस्यव्यमनित्वे अविद्यावृत्या  परिहार वैयर्थ्यम् , प्रकाशस्यैव तद्विषयत्पसम्भषात्  ।। किञ्चैवमनिर्वंचनीयस्य  सम्बन्धस्या सताप्यङ्गीकर्तं शक्यत्वात् सबक्ष्मरूपान्तरकल्पनया  परिहारवैयर्थ्यंम् । शुक्तसाक्षात्का 
रात्तदज्ञानतत्कार्यंरजतादेर्निरन्वयनाशा नानाजीवादे  तत्तज्ज्ञीवानां ब्रह्मसाक्षा त्कारेण तत्तत्संसारस्य तदज्ञाननान्तः करणाद्देर्निरन्वयविनशे  ईश्वरस्यास्मदादेर्व तज्ज्ञानाभावपसङ्गः ।  किञ्च मुक्तसंविदः संसारिसंविद्भिरीश्वरसंविदा चाभिन्नतया  स्वर्वविषयत्वमवर्जनीयम् । तस्या निर्थिषयत्वे " यस्मिस्तु  संसारिणि  दु खमस्ति  तदपि  तन्निष्ठत्वेन ब्रह्मीभूतो  मुक्तोऽपदच्छती" ति स्वचनविरोवाच्च ।।
	यत्तु मोक्षे दुःखादितादात्भाभावादेव  तस्फुरणं  न तु स्फुरणविपहादिति ।  
 तन्न; तादात्मषं ह्यभिन्नसत कत्वम्, तच्च  दुःखदशायामिव मुक्तदाशायामप्यरत्येव । किञ्च वृत्तेस्तदाकारत्वं तन्निरूपणाधीननिरूपणर्हत्वमित्युक्तम्, ततश्चेदं ज्ञान एव 
तद्विषयात्मकमस्तु, अत एवेश्वरादिज्ञानानामतीतादिविषयत्वं चोपषद्यते ।
	 तद्विषयत्व इति । आदिदिनानिर्विषयत्वाभावो गृह्यते । मुक्तसंविदस्सविषयत्वे सत्यष्यतीतविषयकत्वेन तदानीं विषयाभावादेष निर्विषयत्वव्यपदेशोऽपि घटत इति भावः । आद्य इति । प्रकाशस्य नित्यतया तत्प्रकाशाभावषयचनस्य तद्विषयत्वाभावपर्यवत नादिति भावः द्वितीय इति । मोक्षदशायामपि विद्यमा नस्य ध्वंसस्याषिद्यकत्वाभावेन सत्वयत्यात्तद्विरोधिनो निवर्त्यस्य  समानसत्ताकयोरेव विरोधात् सत्यत्वं निवृत्त्या सद्वितीयत्वं च प्रसज्यत इत्यर्थः । आदिपदेन निवृत्ते र्ब्रह्मस्वरूपत्वे तस्यासाध्यत्वेन श्रवणादिवैयंर्थ्यम् । भिन्नसताकत्वेन ब्रह्मस्वरूपेणा  विरोधिवात् पूर्वमिवोत्तरकालमपि संसारप्रसङ्ग इत्यादिकं ग्राह्मम् । नष्टस्थपि विषयत्वाविरोधादित्यत्र पुनश्चते । निवृत्ता निति । अनिवृत्ततयाभेददर्शनमेष सं सारः अतो न संसारप्रसङ्गः , निवृत्ततया विषयीकरणेव निर्विषयत्वमिति भावः ।  स्वरूपपक्ष इति  । ततश्च संसारदशायामपि  संसारभावनिर्विषयत्वयोः प्रसङ्ग इति भावः । सद्वितीयत्वा दीति । आदिपदेन नित्यत्वं  गृह्यते । मिथ्यात्वेत्वि ति । अविद्याविषयीकरणयोर्निवृत्तत्वेनाविषयीकरणादिति भावः । तस्य - 
विषयीवरणस्य । तस्याः - अविद्यायाः। आदिपदेनाविद्यायात्सत्यत्वे तन्मू कप्रपञ्चयत्यपि  सत्यत्वं ज्ञानानिवर्त्यंत्वमित्यादि विवक्षितम् । तुल्यन्यायादिति । मिथ्यात्वेऽप्य विद्याविषयीकरणयोर्ज्ञांनेनाबाधे तुल्यन्यात् ।  प्रपञ्चबाधकवादोऽपि निरुध्येतेत्यर्थः । आदेपदेवनशुक्तयादिज्ञानाद्रजतादिबांधो  विवक्षितः  । अस्माभि रिति । आकारान्तरम् - विंषयीकरणम् । भवतांत्वि ति । स्वरूपातिरित्तस्य  परमार्व स्यानभ्युपदमात् स्वरूपमेव विषयीकरणमिति वक्तव्यम् । तस्य च  निवृत्तिर्दुर्वचेत्यर्थः।
	ननु स्वापादिषु  प्राक्वदिषयाया एव संविदो निर्विषयत्वन्मुक्तौ निर्विंषयत्वं  
स्यादित्यत्राह । अतएवे ति । न केवलं भवता दुर्वचत्वम्, निर्विषयनिरा  श्रयसंबिदो मानाभावात् बाधाच्च तदानीमसिद्धिरेषेत्याह निर्विषये ति ।
	ननु " नाह  खल्वि " ति श्रुतौ " समप्रत्ययमहमस्मी " ति सुषुर्तौ सविषयत्वस्य  निषेवादा सांवेन्निर्बिषयेत्यत्राह नाहे ति ।  विषयीकरणस्य ज्ञानखरूपत्वस्यैब वाच्यतया सविषयत्विशिष्टज्ञाननिषेधस्य न जानामीत्यत्रैव पर्थवसानेन ज्ञाननिषेधपरत्वस्यैव त्वया वाच्यत्वादित्यर्थः । 
	इति श्रीवाधूलकुलतिलक श्रीनिनवासाचार्यपादसेवासमीधगतपरावरत्त्वयाथार्त्थ्येन तदेकदैवतेन तच्चरणरिचरणपरायणेन तत्प्रसादलब्ध महाचार्यापरनामधेयेन रामानुजदासेन विरचितायां शतदूशणीठ्याख्यायां  चण्डमारुताख्यायां मुक्तसंविन्निर्विषयत्वभङ्गो नाम
एकपञ्चाशस्स्कन्धः ।। 51 ।।
	----
 	
	तत्रे ति । अत्र साधुनीचपदाभ्यां " नीचाः क्लहमिच्छन्ति सन्धिमच्छस्ति 
साधवः"  इति व्यायो द्योत्यते । कालभेदेने ति । घटादिषु पाकजनीलरक्तादीनां प्रदेशभेदेनापि व्द्यवस्थसम्भवात् परमाणुग्रहणम् । सुमुच्चयेने ति ।  यथा संयोगस्य स्वाभावविरोधपरिहारः स्वावच्छेदेन कालगेदेन, प्रदेशान्तरे तु देशभेदेन, एवमिहापि देशकालभेदाभ्यां बिरोधपरिहार इत्यर्थः । गृहीतृभेदेने  ति । " परिव्राटकामुकशुनांकन्यां प्रमदातनौ । कुणपङ्कामिनी भक्ष्यमिति तिस्रो विकल्पनाः " इत्यक्तरीत्या एकस्यामेवप्रमदातनौ गनुष्यश्वादिजातीयभोवतृभोदाद्भग्यवावैलक्षण्यं दृष्टं तद्वदिति भावः । आदिशब्देन परिब्राट्तामुकयोः गुणव्यवस्थतौ भोग्व वतदभावौ गृह्यते । विधेये ति । यथा  अग्नीषोभयिहिंसाविधेः " न हित्यादि" ति हिंसानिषेधस्य च ब्रह्महत्याग्नीषोमीयाभायं व्यवस्था  तद्वदित्यर्थः । अन्येनषे ति । 
श्वेतपीतबोधपोस्तावदस्ति विरोधः , एकस्यैव पुरुषस्य एकस्मिन्नेव विषये एकस्मिन्नेव काले श्वेतः पीत इति बोधादर्शंनात् , एवं च श्वेतः पटः पीतो घटः इति समूहालम्बनस्य स्वेनापि विरोधप्रसङ्गे उक्तप्रकारेभ्योऽन्येनैव व्यवस्थोच्यते, तत्र चान्यः प्रकारो घ पटरूपविषयभेदः , तद्वदिहाप्युक्तप्रारेभ्योऽन्यो यः कश्चित् प्रकारो व्यवस्थापकोऽस्त्वित्यर्थः ।
	ननु विरोधादेकविषयत्वासम्भवादेन भिन्निविषयता कल्प्यते,   तत एव तत्प्र करणस्थब्रह्मश्रुतिलिङ्गादिकमपि अन्या नीयत इत्यत्राह नचजीवे  ति । न केवलं  जीवपरोयमिति निर्धारणासम्भवः , द्विषिधयोरपि श्रुत्योर्जिपरत्वमसम्भवि चेत्याह  नचे ति । संसारे ति । मोक्षसाधनतत्वज्ञानस्य सत्त्वादिति भावः । 
	ननु योगाधीनं सार्बज्ञ्यं श्रुतिप्रतिपाद्यम् , तस्य चेदानीमभावन्नप्रत्यक्षविरोधादीत्यशङ्क्यां नचेद मिर्गुणे ति । जीवविषयत्वमित्यनुषङ्गः । ततएवो  ति । प्रत्यक्षविरोधसंसारोच्छेदाभ्यामित्यर्थः । तदुपपादयति उपलभ्यते ही   त्यादिना  ।  तदभावेचे ति  
ज्ञातृत्वकर्तत्बभोक्तृत्वाभावात्  संसरणं निर्बिजमित्यर्थः । सम्बन्धिदेशे ति । सम्बन्वो  यो देशस्तद्भेदः , उपाधिभेद इति यावत् । उपध्यवच्छिन्नेत्या दि । सम्बन्धिवस्त्वन्तरभेदमात्राव्द्यवसथाया अयोगात्  । भिन्नोपाध्यवच्छेदेन वृत्त्या भिन्नदेशत्वादेव व्यवस्था वक्तव्येति भावः ।  धर्मिभेदे ति । ओपाधिकप्रदेभेदे सत्यपि वस्तुतो धर्मिंण एकत्वादित्यर्थः ।  ननु स्वतो धर्म्यंभेदे सत्यपि संयोगतदभाववदौपाधिकंप्रदेशभेदेनैव  व्यवस्थात्त्वित्य त्राह प्रदेशे ति कास्न्र्येन   ति । कार्क्ष्न्येन सार्वज्ञ्ये यत् कार्यं कृत्स्नेऽपि प्रदेशे भ्रमासम्भवरूपं भवति तदेकदेशवर्तिनापि सार्वंज्ञ्येन भबतीत्यर्थः । अयमेवार्थो यद्यपि त्यादिना  स्पष्टीकरणार्थमुच्यते यथावदि ति । ज्ञांन स्वाश्रये भ्रमविरोधि न तु स्वावच्छेदेन, गौरवादिति भावः ।  प्रादेशिके ति । कार्स्न्येन गुणीनषेधे 
ह्यद्वितीयत्वसिद्धेरतिशयस्सिध्यति , नैवमेकदेशानिषेधे तत्र गुणसामान्यनिषेधे हेय गुणस्यापि निषेधादतिशयो वक्तव्यः , नचैकदेशे हेयगुणा न सन्ति इत्युक्त्या कश्चिदतिशयस्सिध्येत् ; हेयगुणाकरद्रव्यस्याप्यकेदेशे तदभावोपपत्तेः , पादाद्यवच्छेदेन दुःखिनोऽपि जीवस्य प्रदेशान्तरे तदभावदर्शनादित्यर्थंः । एतेने ति । उपाधिगत एव भेद उपाधिसम्बन्धिनि धर्मिणि परम्परासम्बन्धेन भेदकार्यंनिमित्तमि त्येकं मतम् , उपाधिभेदेन धर्मिणि भेद उत्पद्यत इत्यपरं मतम् , तत्र पूर्वं प्रागुक्तं  द्वितीयमधुनोच्यत इति भेदः । एवं भेदे सत्यौपादिकभेदशब्दवाच्यत्वादुभयाः पूर्वंक्षनिरासेनैवायं पक्षो निरस्तः इत्युक्तम् ।
	नन्वेकस्मिन्नेव सगुणत्वनिर्गुणत्वयोरप्यशभेदेन  यथा व्यहस्थेष्यते एवं साययवत्वनिरववत्वयोरप्यंशभेदेन व्यषस्थेष्यत इत्याशङ्कते निरवयवत्ववमिति । सर्वस्ये  ति ।  घटादेरपि निरवयवांशसम्भवे तदंशेन निरवयवत्वात् , सावयवानामप्यंशानां निरवयवांसकत्वे निरवयवत्वप्रसङ्गे तदवयविनो घटादेस्तैरप्यंशैर्निरषयव तया तदवच्छेदेनापि सावयवत्वासंभवात् घटादावपि 
सावयत्वाप्रसिद्धेस्तन्नोषेधा  योग इत्यर्थः । 
	ननु  प्रत्वेकांशावच्छेदेन निरवयवत्येऽपि घटादीनां निरवयहांससमुदायावच्छेदेनैव  सावथवत्वात् निषेध्यप्रसिद्धिरिति शङ्कते । समुदायेष्विति  अत्रापी ति। निरवयवत्वसावयवत्वव्यवस्थापकांशाभ्यामेव ब्रह्मः सावयवत्वादित्यर्थः ।
	ननु समुदायस्य सावयवत्वेऽपि सावयत्वनिषेधस्य तदेकदेशविषयत्वान्न निरवयवत्वश्रुतिषिरोध इत्याशङ्क्य , तस्य सावयवसर्वंद्रव्यसाधारणत्वान्न तन्निषेधेन ब्रह्मणः कश्चिदतिशय इत्याह एकदेशस्येति । प्रागुक्ते ति । आश्रयभेदेन   व्यवस्थेति प्रथमकल्पे यथा कस्मिन् आश्रये गुणः कस्मिन् तदभाव इति विकल्पः, वमिहापि कस्मिन् काले गुणः कस्मिन् तदभाव इति विकल्पः एवमिहापि कस्मिन् 
काले गुणः कस्मिन् तदभाव इति पिकल्पः । कार्य इत्यर्थः । तदेवोपपादयति पूर्व मिति । कारणाभावेने ति। द्रव्यान्तरस्य कारणत्वे पूर्वं तत्स्यं योगप्रसङ्गः , तद्गतगुमस्य कारणत्वेऽपि स  एव दोषः पूर्वस्वगतगुणानामुत्तरगुण हेतुत्वसङ्का न कार्येत्याभिप्रायेणा त्यन्तनिर्गुणत्व इत्युक्तम् । स्वस्यैव  स्वगुणहेतुत्वं पूर्वंमेव गुणोत्पत्तेर्गुणत्वानुपपत्तिरिति भावः । अत्यन्ताय  कार्स्न्येनेत्यर्थंः । वस्त्वम्तरे ति । द्रव्यान्तरसत्थत्वं  विवक्षितम् । तस्य च मूर्तत्वे  विभागाः संयो गांदी त्यादिपदेन विवक्षितः । सतकार्यवादे ति । सतो द्रव्यस्यावस्थान्तरयोगः कार्यतेति समर्थनात् कार्यंस्य सतो नाशोऽप्यवस्थान्तरमेव स्यात् । अतोवस्थान्तरविशिष्ठं द्रव्यं तिष्ठेदेवेत्यर्थः । प्रत्येके  ति । यद्यप्यस्मिन् पक्षे पूर्वंनिर्गुंणप्रदेशस्यापि द्रव्यान्तरतद््गुणादिनां पश्चाद््गुणोत्पत्तिः सम्भवति; न च प्रागपि तत्प्रदेशस्य तत्सयोगादिना सगुणत्वात्तिः , प्राक् प्रदेशान्तरस्थितेनापि निर्गुणप्रदेशे पश्चात्वंयोगाद्युत्पादनसम्भवात् ; एवं पूर्वं सगुणस्य पश्चान्निर्गुंणतायामपि नोक्तदोषः , निरन्वयविनाशाभावेऽपि द्रव्यस्य ध्वंसाख्योत्तरावस्थायाः प्रेदशान्तरे 
वृत्तिसम्भवात् गुणप्रदेशाब्च्छेदेनात्पन्तनैर्गुण्योपप्तेः ; तथापि यत्प्रदेशे द्रव्यवत्त्वं तत्प्रदेशे संवोगस्याबर्जनीयत्वात् सगुणप्रदेशत्वमेव स्यात् , तथा च प्रदेशभेदेन व्यवस्थाया अयोगः अतः समुञ्चयपेक्ष निर्गुणप्रेदशे न कदापि द्रव्यसम्भव इति सगुणप्रदेश एव प्राग्बा पश्चाद्वा द्रव्यस्य सत्वंवाच्यम् , तथाचोक्तदूषणदूयमव्याहतमिति भावः । किं रूपादीनां धर्म्यनतिरेकपक्षे रूपोपलम्भऽपि स्पर्शांनुपलम्भार्थं रूपस्पर्शंवोर्भेदोवाच्यः , तथा च रूपात्मकस्य धर्मिणस्तंद्भिन्नत्वविंरोधे  प्रसक्ते ग्राहकभेदावद्यवस्थोच्यते - चक्षुषा गृह्यमाणं रूपात्मकं त्वचा गृह्यमाणां तदनात्मकम् , किन्तु स्पर्शांत्मकमिति, तद्वदन्नापीत्यभिप्रायः ? किं वा रूपस्य विजातीयरूपान्तरणेव स्पर्शेनाप्यसामानाधिकरण्यात्मकविरोधे प्रसक्ते ग्राहकव्यवस्थाया विरोयपरिहारो वाच्यः , तद्वदतापीत्यभिप्रायः? इति विकल्पं हृदि निधायाद्यं दूषयति ग्राह्यभेदस्येति 
। रूपे ति ।  ग्राह्यभेदादेव ग्राहकभेदस्य कल्पनीयत्या ग्राह्यभेदस्य ग्राहकभेदाधीनत्वे अन्योऽन्याश्रयादिति भावः । नीलषीतशीतोष्णाद्यवान्तरभेदोऽप्यत्र विवक्षितः । हिंसे  ति । एकस्यैव ग्राहकभेदेन धर्माधर्मात्मकत्वसम्भवादिति भावः । द्वितीयं दूषयति नचे ति   		
	ननु भावाभावयोरिव प्रसक्तविरोधयोः रूपरपर्शयोः कथं तर्हि सामानाधिकरण्य मित्यत  आह रूपस्पर्शयोस्त्वि ति । कस्याचिदि  ति । भावाभावरूपत्वस्य चाभावादित्यर्थः । आनुकूल्ये त्यादि । आदिशब्देनानुकूलप्रतिकूलानात्मकत्वं गृह्यते । द्वितीयादिशब्देन  भगाभावः । तदभावेन  - सप्रतिसग्बन्धित्वाभावेनेत्यर्थः । अभ्युपगम्याप्याह उपपत्तौ  वे  ति । आनुकूल्यादिकं प्रतिसम्बन्धिभेदेन व्थवस्थितमिति भावः । अव्यवस्थितेति पजच्छेतिः । 	
	ननु प्रमाणत्वेऽपि यदि बाध्यत्वं  तदा विपरीतो बाध्यबाधकभावः कुतो  न स्यात् , तथा च कथं निर्गुणत्वं तात्विकमित्यत आह अपच्छेदनयेने ति । पौर्बापर्ये  ति । न हि सगुणनिर्गुणवाक्ययोः पाठक्रमोऽस्तीति भावः । निमित्ते ति । मात्रपदेन  पाठक्रमो व्यावर्त्यंते । निमित्तपौर्वापर्यस्याप्यत्राभावात् कथमपच्छेदनयावतार इत्यत आह अत्रापी ति । प्रमाणपौपर्यंमात्रं हि तन्न्यापेक्षितम् , तच्च निमित्तपौर्बापर्यादिय प्रकारान्तरेणापीति भावः । तत्रे ति  । अपच्छेदे प्रयोगान्तरे प्रामाण्यं सम्भवति । सगुणवाक्यानामपि  वक्ष्यमामारीत्या तदुभयव्या वृत्यर्थमत्यन्त पक्ष्म् । 
	ननु  सगुणवाक्यानामप्यन्ताप्रामाण्यं स्यात् , न च व्यावहारिकविषयतया प्रामाण्म् । मिथ्यार्थप्रतिपादने प्रयोजनाभावेन  तात्पर्वाभावात्तत्राप्रामाण्यात् , सत्यत्वे तु तत्तत्वज्ञानेन मोक्षकलसम्भवादित्यत आह अत्रत्वि ति । निर्दुणत्वस्य तास्विकत्वासिदिधमात्रो  अभिनिवेशवतः खङ्कां परिहरति उभये ति । 
उक्ताभिवनिवेशवत एव कर्मबिधिशेषतया आन्यपर्यशङ्कां परिहरति उभयोरि ति । तत्व स्यतरदेवतास्तु प्रमाणम्, एवंयोभवोः प्रामाण्यनिर्वाहाय न त्वत्सिद्धान्तानुसरणम्, तथाच निर्गुणवाक्यस्यैवाप्रामाण्यसम्भवान्न सगुणत्वविरोध  इत्यत्राह अन्यतरे  ति । तदुपदेशे नचेष्टापत्तिः , " तमेव  विदित्वातिमृत्युमेति " " तमेवै कं जानथात्मानं " " एकथैबानुद्रष्टव्यमि" त्यादिना निर्गुणज्ञानान्मोश्चश्रवणात् ; नच सगुणवाक्यानामप्यप्रामाण्ये नैष्फल्यप्रसङ्गदोषः , तत फलाश्रवणेन इष्टापादनत्वात् । नच तदुपासनादपि उलं श्रूयत इति वाच्यम्, तथासत्यारोपितेनापि उपासनोपपत्या  गुगानां तात्विकत्वासिद्ध्या तेन निर्गुणवाक्ष्यस्य बाधायोगादिति भावः ।
	नम्बस्तूभ्योः प्रामाण्यम्, तथापि  निर्गुणवाक्यानां उपासनाविधिशेषतया  प्रामाण्यं  सगुणवाक्यानां तत्त्वपरतययेति विपरीते कुतो नेष्यत इत्याशंक्य 
निराकरोति  नचे ति। निर्गुणज्ञानस्य हि ब्रह्मैक्यावाप्तिः  फलमिति राद्धान्ताः तत्फलश्रवणात् , न च तत्वतो यद्भिन्नं तेनाभेदः सम्भषति, तथाचभिन्नस्यैवाभेदः फलमिति वाच्यम्, इदं च न भेदमिथ्यात्वमन्तरेण, न च मिथ्याभूतभेदोपमर्देन पूर्वसिदा भेदावातिस्तत्वज्ञानादन्येन भवति ; अतस्तादृशफसहेतुज्ञानं तत्त्वाज्ञानमेय - न त्वारोपितविवयमुपासनमिति निर्गुणवाक्यस्य नोपासनविषिशेषतासम्भव इति भावः । ननु  " सत्यं ज्ञानमनन्तं ब्रह्म" " विज्ञानमानन्दं ब्रह्मे " त्यादिवाक्या नामुपासनषरत्वाभाव स्यसर्वसम्प्रतिपन्नत्वात् सामानाविकरण्यनिर्वाहाय तैर्गुणसिद्धंरनिवार्येत्यत्राह यद्यपी ति । निर्विशेषपरमेव सविशेषपरत्वेन यद्यपि सामानाधिकरण्यबलादुत्यते , अथापि  सामानाधिकरण्यस्यान्यथोपपन्नत्वादर्थतो गुणनिषेपप्नतीतेश्च  गुणनिषेधपरत्वमेव सत्यादिवाक्यस्य अन्यथासिद्धिश्चाखण्डर्थश्चाघने  द्रष्टव्येति भावः । शब्दा दिति दृष्टान्तार्थम् । यद्वा शब्दतो गुणनिषेधकश्रुतिभिर्बाधमुक्त्वा अर्थतो गुणनिषेधकश्रुत्याबि 
सार्षज्ञ्यादिगुणश्रुतेर्बाधमाह यद्यपि  त्यादिना । वस्तुतोऽखण्डार्थवादोक्तरीत्या स्वरूपपरमेवेदम् , त्वदुक्तन्यायेन विशिष्टपरत्वाभ्युपदगमेऽपि ज्ञानानन्दादिगुणनिषेधसिद्धंः  सर्वज्ञत्वादिश्रुतेर्बाधः सिद्ध इत्यर्थः  उक्तमुभ यथा गुणनिषेधमुपसम्हरति अतःशब्दा दिति । आर्थनिषेधो हि तर्कमूलः , तस्मिश्च तर्के बलवत्प्रतिकें निरस्ते श्रतेरार्थंनिषेधपरत्वमेवासिद्धमिति शङ्कां  निराकरोति नचे ति । सुखमात्रे ति । ब्रह्मणः सुखित्वे तदभेदे स्वस्यापि सुखावाप्तेस्तद्भावापत्तिः पुरुषार्थो  भवति , सुखरूपत्वे तु ब्र्हमाभेदेऽपि सुखथानवाप्तेः पुरुषार्थो न स्वादित्यर्थः । वैशिष्ट्यं -  विशिष्टत्वम्, सविशेषत्वमित्यर्थः । सुखापरोक्षमात्रेणेती ।  आपरोक्ष्यम् - अपरोक्षम् , स्वार्थेष्यञ् ।आत्म न सुखापरोक्षमात्रेण सुखस्य परुषार्थतासिद्धौ सुखस्बन्धः पुरुषार्थतायमाप्रयोजकः , तथाच ब्रह्मणि तत्कल्पनमयुक्तमित्यर्थः । नचैवमपि 
सुखापरोक्ष्यम्बनधाभ्युपगमप्रसङ्गः । सर्वत्र ज्ञानस्थात्मस्वरूपत्वसमर्थनात् , यं प्रति सुखमपरोक्षं  तं प्रति पुरुषार्थः , तच्चाभेदऽप्यविरुद्धम् , निर्गुणश्रुतेस्तर्कसहकृतसगुसगुणश्रुत्य बाध इत्वभिप्रायेण  शङ्कते द्रव्यत्वेति । आत्मत्ववमिति । अभेदे दृष्टान्तत्वासम्भवात् । ब्रह्मभिन्नो जीवो दृष्टान्तो वाच्यः , तादृशस्य चानभ्युपगमाद््दृष्टान्तहीनमित्यर्थः । विरो धोवे ति। ज्ञानत्वस्य गुणाभावव्याप्तेर्घटज्ञानादिषु दर्शनाद्विरुद्धो हेतुरित्यर्थंः । 
	ननु ईश्वरः सदावाप्तसमस्तकल्याणगुणः तत्प्रेत्सुत्वे सति तत्र शक्तत्वात् , ब्रह्म स्वज्ञानाबाध्यधर्मवत्  विचार्यंत्वादित्यादिकमाशङ्क्य निराकरोति एवमन्य दपी ति । प्रेप्तावत्वे  प्रमाणाभावात् प्रथमहेतोरसिद्धिः , सत्तानवधारणात्मकस्वरू पज्ञानादेव विचारोपपात्तेः स्वरूपसतातनिश्चथस्यैव विचारफलत्वोपपत्तेश्च द्वितीयहेतो  रप्रयोजकतेति भावः । प्रत्यक्षविरोधान्निर्गुणश्रुतिर्दुर्बंलेत्यभिप्रायवतः शङ्कान्निराकरो  ति न च वाच्य मिति ।  तत्तद्वृत्तिः -  बुद्धिसुखदुःखाद्यात्मवृत्तिः । अन्यथे ति । एतादृशप्रतिबलात्तत्सिद्धावित्यर्थः । अहंकारव्यतिरेके ति नचाहमर्थंस्य  द्वि 
रुपत्वादात्मधर्मं एवाहङ्कारे प्रतीयत इति कुतो न स्यादिति वाच्यम् , " काम सं  सल्पो विचिकित्सा भद्धाश्रद्धाधृतिरधृतिर्हींर्धीकित्येतत्सर्वं  मन एवे " ति श्रुत्याहङ्का रधर्मत्वसिद्धेरित्यभिपायात् । निर्गुणश्रुतेः प्राबल्ये कारणान्तरं  वदन्नेवोपसंहरति अत इति । प्रत्यक्षाद्यप्राप्ते  ति ।  सर्वज्ञत्वादिकं तु जगत्कारणत्वाद्याक्षिप्तमिति  न तत्र श्रुतेस्तात्पर्यम् ,  न तत्र   श्रुतेस्तात्पर्यम्, सगुणवादिनैव  सगुणत्वे प्रत्यक्षाद्युपन्यासाच्च न श्रुतेस्तवतात्पर्यमिति भावः । अन्यथे ति । सार्वत्रिकबाधस्य सङ्कोचादपि ग्राह्यत्वे हिंसा तात्पर्यमिति भावः । अन्यथे ति । सार्वत्रिकबाधस्य सङ्कोचादपि ग्राह्यत्वे हिंसा  निषेधकश्रुत्यसङ्कोचाय  पश्वाम्भश्रुतेर्बाधः स्यादित्यर्थः ।
	ननु सगुणवाक्यस्य सार्वत्रिबोधेऽपि व्यावहारिकविषयतया सर्वत्र स्वविषये प्रामाण्यं सम्भवति , सङ्कोचे तु निर्गुणवाक्यस्य यस्मात् सङ्कोचः तत्र न कथं चिदपि प्रामाण्यमिति बाधात्  सङ्कोचाद्बाध एवात्र न्याय्यः , हिंसावाक्यस्य तु अत्यन्तबाधे न कथञ्चिदपि प्रामाण्यम , प्रातिभासिकस्य वइधानायोग्यत्वात् , अहिंसा वाक्यसङ्कोचे तु प्रामाण्यमिति बाधात् सङ्कोचस्तत्र न्यय्यः ,   इतिचेत् ; उच्यते , सगुणवाक्यानां बाधे तेषामुत्सर्गप्राप्तं तत्त्वावेदकत्वलक्षणप्रामाण्यं हीयेत, निर्गुणवाक्यानां सङ्कोचे सर्वेषां सगुणनिर्गुणवाक्यानां तत्वावेदकत्वमेव सिध्यति ,  तत्त्वावेदकत्वं  यदि नौत्सर्गिकं तदा निर्गुणवाक्यानामपि तत्वावेदकता न स्यात् । 
	ननु  निर्गुमवाक्यानां सङ्कोचे यस्मात् सङ्कोचः तत्र प्रामाण्यं नस्यादित चेत् ; एवमपि सर्ववाक्यानां तत्वावेदकत्वसिद्ध्ये तदपि सोढव्यमेव । किञ्च यदि तत्राप्रामाण्यं दोषः तर्हिनिर्गुणवाक्यानां  गुणविषये प्रामाण्याभावेऽपि दोषः स्यात् ।
	ननु  तद्वाक्यार्थतया  प्रतीयमाने  अप्रामाण्यं दोष इति चेन्न च; - लक्षणाद्युच्छेद प्रसङ्गात् । तस्मान्निर्गुणवाक्ये  निषेधप्रतियोगिपदसङ्कोचमात्रं  सर्वेषां  प्रमाण्य  सिद्धेर्युक्तम् ।

	ननु सगुणवाक्यानां निषेध्यानुवादकत्वेन  निषेधतात्पर्यात्तत्वादवेदकत्वमस्तु ; आह च नवीनः " एकवाक्यत्वस्याभ्यर्हितत्वात् सगुणवाक्यानां गुणानुवादकतया निर्गुणवाक्यैरेकवाक्यत्वमेव युक्तम् ; किञ्च परमते क्विचत्परमितब्रह्मानुवादेन किं  तत्र सर्वज्ञत्वादिगुणा विधीयन्ते ? किंवारुणैकहायनीन्यायेन  युगपत्सर्वगुणविशिष्टं ब्रह्म वेदान्तैः प्रतीयते ? नाद्यः , उद्दिश्यानेकगुणविधाने वाक्यभेदप्रसङ्गात् ,  चित्राज्यनयवत् ; तत्र हि  " चित्रया यजेन पशुकाम " इत्यादिवाक्ये 
अग्नीषोमीयपशूद्देशेन गुणविधिमाशंक्य उद्दिश्य स्त्रीत्विचत्रत्वगुमद्वयविधौ वाक्यभेदात्  नामधेयत्वं चित्रापदस्य समर्थितम् , नापि द्वितीयः , अगृहीते ब्रह्मपदार्थे वाक्या र्थप्रतिपत्तेरयोगेन सत्यादिवाक्येन  तत्प्राप्तेर्वाच्यतया  ब्रह्ममपदेन तदनूद्य सार्वज्ञ्यादि  विधामित्येव स्यात् , न तु विशिष्टविधानम् , तथा च वाक्यभेदो दुर्वारः ; किञ्च प्रयोजनाभावात् श्रुतेर्न्न मुणे तात्पर्यम् , निर्गुणज्ञानस्य तु मोक्षः फलम्, जगत्कारणत्वाद्यक्षिप्तत्वाच्च न सर्वज्ञत्वादिश्रुतेस्तत्र तात्पर्यमिति निषेधार्थत्वमेव युक्त" मिति ; तन्न, तथा सति ब्रह्मणि सार्वज्ञ्यादीनां व्यावहारिकत्वस्याप्यसिद्धिप्रसङ्गात् । 
	 ननु क्वचिद्विद्यमानस्यैव  निषेधात् सार्वज्ञ्यादेश्चान्यत्रासम्भवात् ब्रह्मण्येव विद्यमानता  वाच्येति चेन्न; - सर्वविषयकैकज्ञानाप्रसिद्धावपि तत्तद्वस्तुज्ञानानां प्रसिद्धतया तत्समुदायनिषेधोपपत्तेः । किञ्च " अथात आदेशो नेति नेति " इति निषेधेन सत्यादिवाक्यमनुवादतया  एकवाक्यं स्यात् , तथा शन्यवादावतारः । किञ्च अप्राप्तत्वाच्च ब्रह्मणि गुणानां नानुवादः , जगत्कारणत्वादिना कथञ्चित्सार्व ज्ञ्यादिप्राप्तावपीतरेषामप्राप्तेस्तेषामपि स्वाभाविकत्वाद्यप्राप्तेश्च । अन्यथा अनुभूति   र्निर्विशेषेत्याद्यनुमानैस्त्वदुक्तधर्मधर्मिभावखण्डनर्कैश्च निर्गुणत्वस्यापि प्राप्ततया  तद्विधानमनुपपन्नम् , प्रत्युत निर्गुणत्वसाधकतर्काणां प्रावल्यस्य त्वदभिमतत्वात्  सगुणत्वस्य  न्यायाप्राप्तत्वात् तत्रैव तात्पर्यं युक्तम् । किञ्चधिष्ठानत्वाक्षिप्ते ब्रह्मणः 
सत्यत्बे ज्ञाननिवर्त्यत्वाक्षिप्ते  जगतो मिथ्यात्वे  जीवब्रह्मणोरभेदे च श्रुतेस्तात्पर्यां भावप्रसङ्गः । एवञ्च यदुक्तं सर्वज्ञवाक्यं  जगत्कारणस्य ज्ञप्तिस्वरूपप्रतिपादनार्थं मिति तदपि न स्यात् , प्रपञ्चमिथ्यात्वेन ब्रह्मणो वित्तिरूपस्याक्षेपात् । न हि वित्तेर्ब्रह्म स्वरूपाद्यन्यत्वे ब्रह्मसिद्धिसम्भवः , तस्या अपि मिथ्यात्वात् ।
	यच्चोक्तं  प्रयोजनाभावान्न श्रुतेर्गुणे तात्पर्यमिति  । तन्न , ब्रह्मणः फल प्रदत्वौपयिकगुणप्रतिपादनेन  ब्रह्मोपासने प्रवृत्त्यौत्कट्यसिद्धेः । एवं प्राप्योत्कर्षं 
त्वाच्च सार्वज्ञ्यादेः  तज्ज्ञाने  प्रवृत्त्यौत्कट्यसिद्धिः । सार्वथादेरुपास्यत्वाच्च तत्प्रति पादनं सप्रयोजनमेव । " तमेव  विदित्वे " ति व्यवच्छेदान्न तस्योपास्यतेति चेत् ; सजातीयदेवतान्तरस्यैव निषेधात् , " त " मिति प्रकृतकारणात्वादिगुण विशिष्टस्यैव  ब्रह्मः परामर्शात् , " तमेवं  विद्वानमृत" इत्येवंशब्देन प्रकृत प्रकारपरामर्शाच्च ।
	यदुक्तम् अत्रापि ' पुरुष एवेदँ सर्व' मिति प्रस्तुतसार्वात्म्यमेवंशब्दार्थः , विराडादिप्रपञ्चसृष्टेः तदर्थमेवाभिधानात् , तच्च सार्वात्म्यं जडप्रपञ्चस्य परमार्थत्वे चिद्रूपात्मनो  वस्तुतस्तदभावत्वायोगात् मिथ्याप्रपंचस्य अधिष्ठानब्रह्मममात्रतया परिशेषदिव भवति ,अन्यथा प्रस्तुतपृथिव्यादिज्ञानस्यापि मुक्तिहेतुत्वाभिधाने " तमेवे " त्येवकारविरोधादिति । तन्न, किं " पुरुषएवे " ति आधिष्ठानत्व प्रयुक्तं सर्वतादात्म्यमेव प्रतिपाद्यते " किं वा सार्वात्म्योपपादकसर्वाधिष्ठानत्वसिद्धं  सर्वाभावस्वरूपम् ? आद्ये अतत्वावेदकत्वं स्यात् , तस्यैव " एवं विद्वा "निति परामर्शांदतत्त्वज्ञानान्मोक्षश्चा । द्वितीये अनेन वाक्येन ब्रह्मस्वरूपे कस्याचिद्विशेषस्याप्रतिपन्नत्व " एवं " मिति परापर्शसम्भवः । स्वरूपमात्रपरामर्शश्च ' त ' मित्येव  सिद्धः । अशक्यश्च प्रकारवाचिना  एवंशब्देन स्वरूपपरामर्शः ।
	ननु माभूद््गुणश्रुतिरनुवाजः , किन्तु  विधिरेव , एव च निषेधस्य प्रसङ्ग  साकांक्षतया गुणविधायकानामपि निषेध्यगुणवसञ्जनखेन निषेधतात्पर्यकतबा निषे धैकवाक्यत्वेन तत्वावेदकत्वमिति चेन्न;- पश्वालम्भवाक्यस्यापि प्रसञ्जकत्वप्रसङ्गात् । 
प्रसञ्जकान्तरसद्भावस्तु उभयत्र तुल्यः । व्यर्थहिंसाया इवात्रापि  हेयगुणानां प्रसक्तत्वात् ।  हेयदुणप्रसक्तिश्चात्मत्वादिसाधारणधर्मात्। सार्वज्ञ्यादीनामपसक्तत्वात् तप्रसक्त्यर्थं सगुणवाक्यमिति यदि , तदा अग्नीषोमयिपश्वालम्भस्याप्रसक्तत्वात् 
तत्प्रसक्त्यर्थं  तद्वाक्यमित्यपि तुल्यम् । सर्वज्ञत्वादिकं कारणत्वेन प्रसक्तमिति त्वयैवामिहितम् । किं च यदि सार्वाज्ञादिकमप्रसक्तं तर्हि प्रक्षाळनादिनिन्यायेनाप्रसञ्जनमेव वरम् । किंचावं नेतिनेती ' नि निषेधार्थं  स्यादिवाक्यस्य प्रसञ्जकत्वेनैक वाक्यत्वं स्यात् । तस्मान्न निषेधैकवाक्यत्वसम्भवः । 
	किन्तर्हि निर्गुणश्रुतेरत्यन्तबाध एवेष्यत इत्याकांक्षायामाह ततश्चे ति।  तत्रैव ति । मोक्षस्य सत्यज्ञानसाध्यत्वान्नारोपितविषयमुपासनमिति भावः । 
	ननु त प्रकरणे श्रूयमामाँ कल न मोक्ष इत्यत्रा पुण्यपापे ति । दोषान्तरमाह तथाचे ति । तत्ववेदनस्यैव मोक्षहेतुत्विति नियमाभावादित्यर्थः । 	
	ननु कथं तत्वोपदेशस्य निष्प्रयोजनत्वम् ? मित्थ्यार्थविषयोपासनवत्तत्व ज्ञानस्यापि मोक्षार्थत्वात् , सगुणविद्यानामेकासामुपदेशात् , अन्यथाततत्वोपदेशादपि मोक्षसिद्धौ मिथ्यात्वोपासनस्यापि उपदेशो निष्प्रयोजनः स्यादिति चेन्न;- तत्वज्ञानादेव मोक्ष इति नियमानङ्गीकारे तत्त्वोपदेशातत्वोपदेशविभागो न स्यादित्यत्र तात्पर्यात् । अनवस्थादि  रिति । धर्मे धर्मगमङ्गीकृत्य तस्मिन् धर्मव्यवहारासिद्धये धर्मिण एव स्वधर्मगतत्वाङ्गीकारेऽन्योन्याश्रयः ,धर्मे धर्मव्यवहारस्य स्वरूपविषयत्वाङ्गीकारे प्रथमधर्मस्याष्यभावप्रसङ्गः इत्यादिरादिशब्देन विवक्षितः । अथ ज्ञाने  ति। ज्ञानस्य ज्ञानाश्रयत्वं  ज्ञानाश्रयस्य ज्ञानत्वाभावदर्शनबाधितमित्यर्थः । धर्मस्य धर्मान्तरभ्यपगमेऽनवस्थामभ्युपगम्य परिहार उक्तः , इदानीन्तदभ्युपगमिऽप्यनवस्था नास्तीत्याह धर्मस्यचे  ति। यद्यपि भूतलघटयोरपि साजातीय धर्मधर्मितने निदशनत्वं सम्भवति, तथाप्यपृथक्सिद्धधर्मधर्मिभावः सजातीययो र्नेति विशेषणेऽपि दूषमार्थ 
मवयविवाद  इत्याद्युक्तम् । अन्यथे  ति । शशश्रृङ्गानुपलब्ध्या  शश इव गव्यपि श्रृङ्गाभावनिश्चयप्रसङ्गादित्यर्थः । 
	नन्वन्यत्र ज्ञानस्यानुपलब्धेः प्रत्यक्षसहकारितया  वा स्वातन्त्र्येण वाऽत्मनि ज्ञानाभावसादकत्वं न विवक्षितम् , किन्त्वयं घट इत्यादिज्ञाने ज्ञानत्वस्य ज्ञानाभावव्यर्तिग्रहोपयोगितयेत्यत्राह दृष्टान्तेने  ति श्रुत्या  दीति । ईश्वरे " यःसर्वज्ञ " इत्यादिश्रुतिबाधः जीवे ' एषहि  द्रष्टे' त्यादिश्रुत्या जानामीत्यादिप्रत्यक्षेण च बाध इत्यर्थः । विरोध इति । विरोदहेतुरित्यर्थः ।
	ननु  साधकहाधकाभावेन नित्यसंशयान्न कदापि ज्ञानत्वनिर्णयसम्भवः , अतः कथं विरोधहेतुत्वासिद्धिरित्यत्राह शास्त्रादिभि रिति। ' एष हि द्रष्टाक्षोता घ्राता रसयिता बोद्धा कर्ता विज्ञानात्मा पुरुषः , ' आनन्दो ब्रह्म ' आनन्दं ब्रह्मणो विद्वा ' निति श्रुतिः । आदिशब्देन सुखमहमत्वाप्समिति परामर्शहेतुभतसौषुप्तिकाहमर्थानुभवः पूत्यकत्वस्वयम्प्रकाशत्वानुकूलत्वादिविशिष्टविषयो गृह्यते । प्रत्यक्षश्रुतिभ्या मिति । प्रत्यक्षेण श्रुत्या च ज्ञानानन्दत्वोपलम्भात्तदभाव स्यासम्भवात् तत्प्रत्यक्षमसिद्धमित्यर्थः । न ही  ति। यदि स्वसग्बन्धि वा स्वासम्बन्धि वा सुखं आपरोक्ष्यमात्रेण पुरुषार्थः तदा सुखमात्रं  किचित्परत्यपरोक्षतः प्रकाशत इति सर्वान् प्रति  पुरुषार्थः स्यात् , एवं दुःखमपि, न च यस्यापरोक्षविषयः तम्प्रति पुरुषार्थः , मुक्तस्य सुखप्रत्यक्षराहित्येनापुरुषार्थत्वप्रसङ्गादिति भावः । अनुमाने ति। सुखबिकारादिना  सुखदुःखादिकं परस्मिन्ननुमीयते । शास्त्रे ति । ' स्वर्गकामो  यजेत ' ' योपगुरुते  तं शतेन यातया  दित्यादि । आदिपदेन पराभिमतार्थापत्त्यभावौ विवक्षितौ । स्वरसत  इति । परोपकारेऽपि प्रवर्तन्ते परापकारादपि निवर्तन्ते साधव इत्याशङ्कावारणार्थमिदमुक्तम् । स्वप्रयोजनद्दिशेन परोपकारे प्रवर्तन्ते स्वदुःखभयादेव परापकारन्निवर्तन्ते इति भावः । 
परिहारसाम्याभिप्रायेण हि प्रतिबन्द्युद्भावनम् ,  नच प्रकृते तत्सम्भवति , सत्यत्व 
चित्त्वानन्दत्वादिधर्मशून्यस्वकूपमात्रबादिनस्तव तदवम्बिपरिहारायोगादित्यभि प्रायेणाह सच्चि दिति । स ही ति । आकारः  - स्वरूपम्  । आत्मासुखत्वविशिष्टाकारेण प्रकाशात्मतया स्म्बध्यते  प्रकाशतया आत्मतया च सम्बध्यते , प्रकाशत्वेन रूपेण सम्बन्धात् सुखस्य प्रकाशः प्रकाशत्वेन  रूपेण सम्बन्ध्यात्मा सुखी, एवञ्च स्वरूपसुखस्य स्वकीयत्वं स्वप्रकाशात्मनस्तस्यैव सुखप्रकाशत्वञ्च सिद्धमिति स्वसम्बन्धिसुखापरोक्षसिद्धेः स्वरूपसुखस्य पुरुषार्थतोपपन्नेत्यर्थः । सुखाप्रोक्षप्रतिबन्धित्वमपि आत्मत्वेनैव, तेन सुखस्य स्वं प्रत्यपरोक्षत्वमिति भावः । सम्बन्धिभेदा भावेऽपि सम्बन्धितावच्छेदकभेदात्सम्बन्ध उपपद्यते ,  घटस्य स्वरूपमित्यादौ तथा दर्शनादिति भावः प्रत्यक्षा दीति । उपादन्वादिहेतुमानदूषणं यद्यप्यनुपदमेवाभ्युपगतम् , तथापि मुखविकासादिहेतुकानुमानस्य सम्भवात् सर्वप्रामाणविरुद्ध मित्युक्तम् ।
	इति श्रीवालकुलतिलक श्रीनिवासाचार्यपादसेवासमधिगतपरावरतत्त्वयाथात्म्येन तदेकदैवतेन  तच्चरणपरिचरणपरायणेन  तत्प्रसादलब्धमहाचार्यपरनामधेयेन रामानुजदासेन विरचितायां शतदूषणीव्याख्यायां चण्डमारूताख्यायां सगुणनिर्गुणश्रुतिविषयव्यवस्था नाम द्विपञ्चशः स्कन्धः ।। 52 ।।
	----
