1.5.1
वशंशंसतिवशोमइदंसर्वमसदिति ताएकविंशतिर्भवन्ति।
एकविंशतिर्हिता अन्तरुदरेविकृतयोऽथोएकवंशोवैस्तोमानांप्रतिष्ठा।
प्रतिष्ठोदरमन्नाद्यानान्ताविच्छन्दसो भवन्ति विक्षुद्रमिववाअन्तस्त्यं।
अणीयइवचस्थवीयइवचताःप्राणावंच्छन्दस्कारंयथोपपादंशंसति।
यथओपपादमिववाअन्तस्त्यंह्रसीयइवचद्राघीयइवच।
अथसूददोहाःप्राणोवैसूददोहाःप्राणेनपर्वाणिसंदधाति।
तामत्रोत्सृजतिद्वादशकृत्वःशस्त्वाद्वादशविधा वा इमेप्राणाः।
सप्तशीर्षण्याद्वौस्तन्यौत्रयोवांचोऽत्रवैप्राणाआप्यंतेत्रसंस्क्रियन्ते।
तस्मादेनामत्रोत्सृजतींद्राग्नीयुवंसुनइत्यैन्द्राग्नाऊरूउर्वष्ठी प्रतिष्ठेताः।
षट्पदाभवन्तिप्रतिष्ठायाएवद्विप्रतिष्ठोवैपुरुषश्चतुष्पादाःपशवः।
यजमानमेवतद्विप्रतिष्ठंचतुष्पात्सुपशुषुप्रतिष्ठापयति।
द्वितीयासप्तपदानिभवतितांगायत्रीं चानुष्टुभंकरोति।
ब्रह्मवैगायत्रीवागानुष्ठुप्ब्रह्मणैवतद्वाचं संदधाति।
त्रिष्टुभमन्ततःशंततिवीर्यंवैत्रिष्टुब्वीर्येणैवतत्पशून्परिगच्छति।
तस्मात्पशवोवीर्यमनूपतिष्ठंतईर्यतांचैवाभ्युत्थानंच।। 20।।
1.5.2
प्रवोमहेमन्दमानायान्धसइत्यैन्द्रेनिष्केवल्येनिविदं दधाति।
प्रत्यक्षाद्ध्येवतदात्मन्वीर्यंधत्ते तात्रिष्टुबजगत्यौभवन्ति।
तदाहुरथकस्मास्त्रिष्टुप्जगतीषुनिविदंदधातीति।
नहवाएतस्याह्नएकंछन्दोनिविदंदाधारनिव्याचेति।
तस्मात्त्रिष्टुप्जगतीषुनिविदंदधातितदेतदहस्त्रिनिवित्कंविद्यात्।
वशोनिविद्वालखिल्यानिविन्निविदेवमेनत्त्रिनिवित्कं विद्यात्।
अथदथसूक्तेवनेनवायोन्यधायिचाकन्योजातएवप्रथमोमनस्वानिति।
तयोरस्त्यन्नसमस्यदसन्मनीषाइत्यन्नाद्यस्यावरुध्याअथावपनमेते।
अन्तरेणैन्द्रीणांदशतीनांत्रिष्टुब्जगतीनांबृहतीसंपन्नानांयावतीरावपन्ते।
तावन्त्यूर्ध्वमानुषोवर्षाणिजीवन्त्येतेनहैवावपनेनायुराप्यते।
प्रजांमेपशवोर्जयन्नित्येवसजनीयमनुशंसतितार्क्ष्यंशंसति।
स्वस्त्ययनंवैतार्क्ष्यःस्वस्तितायैस्वस्त्ययनमेवतत्कुरुत।
एकपदांशंसत्येकधेदंसर्वमसानीत्यथोसर्वांच्छन्दस्कृतिमाप्नवानीति।
इन्द्रंविश्वाअवीवृधन्नितिपदानुषङ्गास्ताःसप्तानुषजति।
सप्तवैशीर्षन्प्राणाःशीर्षन्नेवतत्प्राणान्दधात्यष्टमींनानुजपति।
वागष्टमीनेन्मेवाक्प्राणैरनुषक्तासदिति।
तस्मादुसावाक्समानायतनाप्राणैःसत्यननुषक्ताविराजःशंसति।
अन्नंवैविराजोन्नाद्यस्यावरुध्यै वासिष्ठेनपरिदधातिवसिष्ठोसानीति।
एषस्तोमोमहउग्रायवाहइतिमहद्वत्यारूपसमृद्धया। 
धुरीवात्योनवाजिनंधायीत्यन्तोवैधूरंत एतदहरेतस्याह्नोरूपं।
इन्द्रत्वायमर्कमीट्टेवसूनामित्यर्कवत्यारूपसमृद्धया।
दिवीवद्यामधिनःश्रोमतन्धाइतियत्रहक्वच ब्रह्मण्यावागुद्यते।
तद्धास्यकीर्तिर्भवति यत्रैवंविद्वानेतयापरिदधाति।
तस्मादेवं विद्वानेदतयैवपरिदध्यात्।। 21।।
1.5.3
तत्सवितुर्वृणीमहेऽद्यानोदेवसवितरितिवैश्वदेवस्य।
प्रतिपदनुचरावैकाहिकौरूपसमृद्धौबहुवाएतस्मिन्नहनि।
किंचकिंवारणंक्रियतेशान्त्याएवशान्तिर्वैप्रतिष्ठैकाहः।
शान्त्यामेवतत्प्रतिष्ठायामन्ततःप्रतितिष्ठन्तिप्रतितिष्ठतियएवंवेद।
येषांचैवविद्वानेतद्धोताशंसतितद्धेवस्यसवितुर्वार्यंमहदितिसावित्रं।
अन्तोवैमहदन्तएतदहरेतस्याह्नोरूपंकतरापूर्वाकतरापरायोरिति।
द्यावपृथिवीयंसमनोदर्कंसमानोदर्कंवाएतदहरेतस्यह्नोरूपं।
अनश्वोजातोअनभीशुरुक्थ्यइत्यार्भवंरथस्त्रिचक्रइति।
य(प)देतत्त्रिवत्तंदन्तोवैत्रिवदन्तएतदहरेतस्याह्नोरूपं।
अस्यवामस्यपलितस्यहोतुरितिवैश्वदेवंबहुरूपंबहुरूपंवा।
एतदहरेतस्याह्नोरूपंगौरीर्मिमीयसलिलानितक्षतीत्येतदंन्तं।
आनोभद्राःक्रतवोयन्तुविश्वतइतिवैश्वदेवंनिविद्धानमैकैहिकंरूपसमृद्धं।
बहुवाएतस्मिन्नहनिकिंचकिंचवारणंक्रियतेशान्त्याएव।
शान्तिर्वैप्रतिष्ठैकाहःशान्त्यामेवतत्प्रतिष्ठायामन्ततःप्रतितिष्ठन्ति।
प्रतितिष्ठतियएवंवेदयोषांचैवनेतद्धोताशंसति।
वैश्वानरायधिषणामृतावृधइत्याग्निमारुतस्यप्रतिपत्।
अन्तोवैधिषणान्तएतदहरेतस्यह्नोरूपं।
प्रयज्यवोमरुतोभ्राजदृष्टयइतिमारुतंसमानोदर्कंसमानोदर्कंवा।
एतदहरेतस्याह्नोरूपं जातवेदसेसुनवामसोममितिजातवेदस्यां।
पुरस्तात्सूक्तस्यशंसतिस्वस्त्ययनंवैजातवेदस्याः।
स्वस्तितायैस्वस्त्ययनमेवतत्कुरुत इमंस्तोममर्हसेजातवेदसइति।
जातवेदस्यंसमानोदर्कंसमानोदर्कंवाएतदहरेतस्याह्नोरूपमह्नोरूपम्।। 22।।
 ।।इतिप्रथमारण्यके पंचमोध्यायः।। इति ऐतरेयके प्रथमारण्यकं समाप्तम्।।