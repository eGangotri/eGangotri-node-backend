 
7.81.1	हरिःॐ।। प्रत्यु॑अदर्शि। ऊँ॒इत्यूँ॑। अ॒द॒र्श्या॒य॒ती। आ॒य॒त्यूउ॒च्छन्ती॑। आ॒य॒तीत्या॒ऽय॒ती। उ॒च्छन्ती॑दुहि॒ता। दु॒हि॒तादि॒वः। दि॒वइति॑दि॒वः।। अपो॒महि॑। अपो॒इत्यपो॑। महि॑व्ययति। व्य॒य॒ति॒चक्ष॑से। चक्ष॑से॒तमः॑। तमो॒ज्योतिः॑। ज्योति॑ष्कृणोति। कृ॒णॊ॒ति॒सू॒नरी॑। सू॒नरीति॑सू॒नरी॑।।
7.81.2	उदु॒स्रियाः॑। उ॒स्रिया॑स्सृजते। सृ॒ज॒ते॒सूर्यः॑। सूर्य॒स्सचा॑। सचाँ॑उ॒द्यत्। उ॒द्यन्नक्ष॑त्रं। उ॒द्यदित्यु॒त्ऽयत्। नक्ष॑त्रमर्चिवत्। अ॒र्चि॒वदित्य॑र्चि॒वत्।। तवेत्। इदु॒षः। उ॒षोव्युषि॑। व्युषि॒सूर्य॑स्य। व्युषीति॑वि॒ऽउषि॑। सूर्य॑स्य॒च। चसं। संभ॒क्तेन॑ । भ॒क्तेन॑गमेमहि। ग॒मे॒महीति॑गमेमहि।।
7.81.3	प्रति॑त्वा। त्वा॒दु॒हि॒तः। दु॒हि॒तर्दि॒वः। दि॒वउषः॑। उषो॑जी॒राः। जी॒राअ॑भुत्स्महि। अ॒भु॒त्स्महीत्य॑भुत्स्महि।। यावह॑सि। वह॑सिपु॒रु। पु॒रुस्पा॒र्हं। स्पा॒र्हंव॑नन्वति। व॒न॒न्व॒ति॒रत्नं॑। व॒न॒न्व॒तीति॑वनन्ऽवति। रत्न॒न्न। नदा॒शुषे॑। दा॒शुषे॒मयः॑। मय॒इति॒मयः॑।।
7.81.4	उ॒च्छन्ती॒या। याकृ॒णॊषि॑। कृ॒णोषि॑मं॒हना॑। मं॒हना॒महि॑। महि॑प्र॒ख्यै। प्र॒ख्यैदे॑वि। प्र॒ख्याइति॑प्र॒ऽख्यै। दे॒वि॒स्वः॑। स्व॑र्दृ॒शे। दृ॒शइति॑दृ॒शे।। तस्या॑स्ते। ते॒र॒त्नभाजः॑। र॒त्न॒भाज॑ईमहे। र॒त्न॒भाज॒इति॑र॒त्न॒ऽभाजः॑। ई॒म॒हे॒व॒यं। व॒यंस्याम॑। स्याम॑मा॒तुः। मा॒तुर्न। नसू॒नवः॑। सू॒नव॒इति॑सू॒नवः॑।।
7.81.5	तच्चि॒त्रं। चि॒त्रंराधः॑। राध॒आभ॑र। आभ॑र। भ॒रोषः॑। उषो॒यत्। यद्दी॑र्घ॒श्रुत्त॑मं। दी॒र्घ॒श्रुत्त॑म॒मिति॑दी॒र्घ॒श्रुत्ऽत॑मं।। यत्ते॑। ते॒दि॒वः। दि॒वोदु॑हितः। दु॒हि॒तर्म॒र्त॒भोज॑नं। म॒र्त॒भोज॑नं॒तत्। म॒र्त॒भोज॑न॒मिति॑म॒र्त॒ऽभोज॑नं। तद्रा॑स्व। रा॒स्व॒भु॒नजा॑महै। भु॒नजा॑महा॒इति॑भु॒नजा॑महै।।
7.81.6	श्रव॑स्सू॒रिभ्यः॑। सू॒रिभ्यो॑अ॒मृतं॑। अ॒मृतं॑वसुत्व॒नं। व॒सु॒त्व॒नंवाजा॑न्। व॒सु॒त्व॒नमिति॑व॒सु॒ऽत्व॒नं। वाजाँ॑अ॒स्मभ्यं॑। अ॒स्मभ्यं॒गोम॑तः। गोम॑त॒इति॒गोऽम॑तः।। चो॒द॒यि॒त्रीम॒घोनः॑। म॒घोन॑स्सू॒नृता॑वती। सू॒नृता॑वत्यु॒षाः। सू॒नृता॑व॒तीति॑सू॒नृता॑ऽवती। उ॒षाउ॑च्छत्। उ॒च्छ॒दप॑। अप॒स्रिधः॑। स्रिध॒इति॒स्रिधः॑।। 1 ।।
7.82.1	इन्द्रा॑वरुणायु॒वं। यु॒वम॑ध्व॒राय॑। अ॒ध्व॒राय॑नः। नो॒म॒हे। म॒हेजना॑य। जना॑य॒महि॑। महि॒शर्म॑। शर्म॑यच्छतं। य॒च्छ॒त॒मिति॑यच्छतं।। दी॒र्घप्र॑यज्यु॒मति॑। दी॒र्घप्र॑यज्यु॒मिति॑दी॒र्घऽप्र॑यज्युं। अति॒यः। योव॑नु॒ष्यति॑। व॒नु॒ष्यति॑व॒यं। व॒यंज॑येम। ज॒ये॒म॒पृत॑नासु। पृत॑नासुदू॒ढ्यः॑। दू॒ढ्य॑इति॑दू॒ढ्यः॑।।
7.82.2	स॒म्राळ॒न्यः। स॒म्राळिति॑सं॒ऽराट्। अ॒न्यस्स्व॒राट्। स्व॒राळ॒न्यः। स्व॒राळिति॑स्व॒ऽराट्। अ॒न्यउ॑च्यते। उ॒च्य॒ते॒वां॒। वां॒म॒हान्तौ॑। म॒हान्ता॒विन्द्रा॒वरु॑णा। इन्द्रा॒वरु॑णाम॒हाव॑सू। म॒हाव॑सू॒इति॑म॒हाव॑सू।। विश्वे॑दे॒वासः॑। दे॒वासः॑पर॒मे। प॒र॒मेव्यो॑मनि। व्यो॑मनि॒सं। व्यो॑म॒नीति॒विऽओ॑मनि। संवां॑। वा॒मोजः॑। ओजो॑वृषणा। वृ॒ष॒णा॒सं। संबलं॑। बलं॑दधुः। द॒धु॒रिति॑दधुः।।
7.82.3	अन्व॒पां। अ॒पांखानि॑। खान्य॑तृन्तं। अ॒तृ॒न्त॒मोज॑सा। ओ॒ज॒सासूर्यं॑। सूर्य॑मैरयतं। ऐ॒र॒य॒तं॒दि॒वि। दि॒विप्र॒भुं। प्र॒भुमिति॑प्र॒ऽभुं।। इन्द्रा॑वरुणा॒मदे॑। मदे॑अस्य। अ॒स्य॒मा॒यिनः॑। मा॒यिनोपि॑न्वतं। अपि॑न्वतम॒पितः॑। अ॒पितः॒पिन्व॑तं। पिन्व॑तं॒धियः॑। धिय॒इति॒धियः॑।।
7.82.4	यु॒वामित्। इद्यु॒त्सु। यु॒त्सुपृत॑नासु। यु॒त्स्विति॑यु॒त्ऽसु। पृत॑नासु॒वह्न॑यः। वह्न॑योयु॒वां। यु॒वांक्षेम॑स्य। क्षेम॑स्यप्रस॒वे। प्र॒स॒वेमि॒तज्ञ॑वः। प्र॒स॒वइति॑प्र॒ऽस॒वे। मि॒तज्ञ॑व॒इति॑मि॒तऽज्ञ॑वः।। ई॒शा॒नावस्वः॑। वस्व॑उ॒भय॑स्य। उ॒भय॑स्यका॒रवः॑। का॒रव॒इन्द्रा॑वरुणा। इन्द्रा॑वरुणासु॒हवा॑। सु॒हवा॑हवामहे। सु॒हवेति॑सु॒ऽहवा॑। ह॒वा॒म॒ह॒इति॑हवामहे।।
7.82.5	इन्द्रा॑वरुणा॒यत्। यदि॒मानि॑। इ॒मानि॑च॒क्रथुः॑। च॒क्रथु॒र्विश्वा॑। विश्वा॑जा॒तानि॑। जा॒तानि॒भुव॑नस्य। भुव॑नस्यम॒ज्मना॑। म॒ज्मनेति॑म॒ज्मना॑।। क्षेमे॑णमि॒त्रः। मि॒त्रोवरु॑णं। वरु॑णंदुव॒स्यति॑। दु॒व॒स्यति॑म॒रुद्भिः॑। म॒रुद्भि॑रु॒ग्रः। म॒रुद्भि॒रिति॑म॒रुत्ऽभिः॑। उ॒ग्रश्शुभं॑। शुभ॑म॒न्यः। अ॒न्यई॑यते। ई॒य॒त॒इती॑यते।। 2 ।।
7.82.6	म॒हेशु॒ल्काय॑। शु॒ल्काय॒वरु॑णस्य। वरु॑णस्य॒नु। नुत्वि॒षे। त्वि॒षओजः॑। ओजो॑मिमाते। मि॒मा॒ते॒ध्रु॒वं। मि॒मा॒ते॒इति॑मिमाते। ध्रु॒वम॑स्य। अ॒स्य॒यत्स्वं। स्वमिति॒स्वं।। अजा॑मिम॒न्यः। अ॒न्यश्श्र॒थय॑न्तं। श्र॒थय॑न्त॒माति॑रत्। आति॑रत्। अ॒ति॒र॒द्द॒भ्रेभिः॑। द॒भ्रेभि॑र॒न्यः। अ॒न्यःप्र। प्रवृ॑णॊति। वृ॒णो॒ति॒भूय॑सः। भूय॑स॒इति॒भूय॑सः।।
7.82.7	नतमंहो॒नदु॑रि॒तानि॑। दु॒रि॒तानि॒मर्त्यः॑। दु॒रि॒तानीति॑दुः॒ऽइ॒तानि॑। मर्त्य॒मिन्द्रा॑वरुणा। इन्द्रा॑वरुणा॒न। नतपः॑। तपः॒कुतः॑। कुत॑श्च॒न। च॒नेति॑च॒न।। यस्य॑देवा। दे॒वा॒गच्छ॑थः। गच्छ॑थोवी॒थः। वी॒थोअ॑ध्व॒रं। अ॒ध्व॒रन्न। नतं। तमर्त्य॑स्य। मर्त्य॑स्यनशते। न॒श॒ते॒परि॑हृतिः। परि॑हृति॒रिति॒परि॑ऽहृतिः।।
7.82.8	अ॒र्वाङ्न॑रा। न॒रा॒दैव्ये॑न। दैव्ये॒नाव॑सा। अव॒साग॑तं। आग॑तं। ग॒तं॒शृ॒णु॒तं। शृ॒णु॒तंहवं॑। हवं॒यदि॑। यदि॑मे। मे॒जुजो॑षथः। जुजो॑षथ॒इति॒जुजो॑षथः।। यु॒वोर्हि। हिस॒ख्यं। स॒ख्यमु॒त। उ॒तवा॑। वा॒यत्। यदाप्यं॑। आप्यं॑मार्डी॒कं। मा॒र्डी॒कमि॑न्द्रावरुणा। इ॑न्द्रावरुणा॒नि। निय॑च्छतं। य॒च्छ॒त॒मिति॑यच्छतं। ।
7.82.9	अ॒स्माक॑मिन्द्रावरुणा। इ॒न्द्रा॒व॒रु॒णा॒भरे॑भरे। भरे॑भरेपुरोयो॒धा। भरे॑भर॒इति॒भरे॑ऽभरे। पु॒रो॒यो॒धाभ॑वतं। पु॒रो॒यो॒धाइति॑पु॒रः॒ऽयो॒धा। भ॒व॒तं॒कृ॒ष्ट्यो॒ज॒सा॒। कृ॒ष्ट्यो॒ज॒सेति॑कृष्टिऽओजसा।। यद्वां॑। वां॒हव॑न्ते। हव॑न्तउ॒भये॑। उ॒भये॒अध॑। अध॑स्पृ॒धि। स्पृ॒धिनरः॑। नर॑स्तो॒कस्य॑। तो॒कस्य॒तन॑यस्य। तन॑यस्यसा॒तिषु॑। सा॒तिष्विति॑सा॒तिषु॑।।
7.82.10	अ॒स्मेइन्द्रः॑। अ॒स्मेइत्य॒स्मे। इन्द्रो॒वरु॑णः। वरु॑णोमि॒त्रः। मि॒त्रोअ॑र्य॒मा। अ॒र्य॒माद्यु॒म्नं। द्यु॒म्नंय॑च्छन्तु। य॒च्छ॒न्तु॒महि॑। महि॒शर्म॑। शर्म॑स॒प्रथः॑। स॒प्रथ॒इति॑स॒ऽप्रथः॑।। अ॒व॒ध्रंज्योतिः॑। ज्योति॒रदि॑तेः। अदि॑तेर्ऋता॒वृधः॑। ऋ॒ता॒वृधो॑दे॒वस्य॑। ऋ॒त॒वृध॒इत्यृ॑त॒ऽवृधः॑। दे॒वस्य॒श्लोकं॑। श्लोकं॑सवि॒तुः। स॒वि॒तुर्म॑नामहे। म॒ना॒म॒ह॒इति॑मनामहे।। 3 ।।
7.83.1	यु॒वान्न॑रा। न॒रा॒पश्य॑मानासः। पश्य॑मानास॒आप्यं॑। आप्यं॑प्रा॒चा। प्रा॒चाग॒व्यन्तः॑। ग॒व्यन्तः॑पृथु॒पर्श॑वः। पृ॒थु॒पर्श॑वोययुः। पृ॒थु॒पर्श॑व॒इति॑पृ॒थु॒ऽपर्श॑वः। य॒यु॒रिति॑ययुः।। दासा॑च। च॒वृ॒त्रा। वृ॒त्राह॒तं। ह॒तमार्या॑णि। आर्या॑णिच। च॒सु॒दासं॑। सु॒दास॑मिन्द्रावरुणा। सु॒दास॒मिति॑सु॒ऽदासं॑। इ॒न्द्रा॒व॒रु॒णाव॑सा। अव॒साव॑तं। अ॒व॒त॒मित्य॑वतं।।
7.83.2	यत्रा॒नरः॑। नर॑स्स॒मय॑न्ते। स॒मय॑न्तेकृ॒तध्व॑जः। स॒मय॑न्त॒इति॑सं॒ऽअय॑न्ते। कृ॒तध्व॑जो॒यस्मि॑न्। यस्मि॑न्ना॒जा। आ॒जाभव॑ति। भव॑ति॒किं। किंच॒न। च॒नप्रि॒यं। प्रि॒यमिति॑प्रि॒यं।। यत्रा॒भय॑न्ते। भय॑न्ते॒भुव॑ना। भुव॑नास्व॒र्दृशः॑। स्व॒र्दृश॒स्तत्र॑। स्व॒र्दृश॒इति॑स्वः॒ऽदृशः॑। तत्रा॑नः। न॒इ॒न्द्रा॒व॒रु॒ण॒। इ॒न्द्रा॒व॒रु॒णा॒धि॑। अधि॑वोचतं। वो॒च॒त॒मिति॑वोचतं।।
7.83.3	संभूम्याः॑। भूम्या॒अन्ताः॑। अन्ता॑ध्वसि॒राः। ध्व॒सि॒राअ॑दृक्षत। अ॒दृ॒क्ष॒तेन्द्रा॑वरुणा। इन्द्रा॑वरुणादि॒वि। दि॒विघोषः॑। घोष॒आरु॑हत्। आरु॑हत्। अ॒रु॒हदित्य॑रुहत्।। अस्थु॒र्जना॑नां। जना॑ना॒मुप॑। उप॒मां। मामरा॑तयः। अरा॑तयो॒र्वाक्। अ॒र्वागव॑सा। अव॑साहवनश्रुता। ह॒व॒न॒श्रु॒ताग॑तं। ह॒व॒न॒श्रु॒तेति॑हवनऽश्रुता। आग॑तं। ग॒त॒मिति॑गतं।।
7.83.4	इन्द्रा॑वरुणाव॒धना॑भिः। व॒धना॑भिरप्र॒ति। अ॒प्र॒तिभे॒दं। भे॒दंव॒न्वन्ता॑। व॒न्वन्ता॒प्र। प्रसु॒दासं॑। सु॒दास॒माव॑तं। सु॒दास॒मिति॑सु॒ऽदासं॑। आव॑त॒मित्यावतं।। ब्रह्मा॑ण्येषां। ए॒षां॒शृ॒णु॒तं॒। शृ॒णु॒तं॒हवी॑मनि। हवी॑मनिस॒त्या। स॒त्यातृत्सू॑नां। तृत्सू॑नामभवत्। अ॒भ॒व॒त्पु॒रोहि॑तिः। पु॒रोहि॑ति॒रिति॑पु॒रःऽहि॑तिः।।
7.83.5	इन्द्रा॑वरुणाव॒भि। अ॒भ्यात॑पन्ति। आत॑पन्ति। त॒प॒न्ति॒मा। माघानि॑। अ॒घान्य॒र्यः। अ॒र्योव॒नुषां॑। व॒नुषा॒मरा॑तयः। अरा॑तय॒इत्यरा॑तयः।। यु॒वंहि। हिवस्वः॑। वस्व॑उ॒भय॑स्य। उ॒भय॑स्यराजथः। रा॒ज॒थोध॑। अध॑स्म। स्मा॒नः॒। नो॒व॒तं॒। अ॒व॒तं॒पार्ये॑। पार्ये॑दि॒वि। दि॒वीति॑दि॒वि। ।। 4।।
7.83.6	यु॒वंह॑वन्ते। ह॒व॒न्त॒उ॒भया॑सः। उ॒भया॑सआ॒जिषु॑। आ॒जिष्विन्द्रं॑। इन्द्रं॑च। च॒वस्वः॑। वस्वो॒वरु॑णं। वरु॑णंच। च॒सा॒तये॑। सा॒तय॒इति॑सा॒तये॑।। यत्र॒राज॑भिः। राज॑भिर्द॒शभिः॑। राज॑भि॒रिति॒राज॑ऽभिः। द॒शभि॒र्निबा॑धितं। द॒शभि॒रिति॑द॒शऽभिः॑। निबा॑धितं॒प्र। निबा॑धित॒मिति॒निऽबा॑धितं। प्रसु॒दासं॑। सु॒दास॒माव॑तं। सु॒दास॒मिति॑सु॒ऽदासं॑। आव॑तं॒तृत्सु॑भिः। तृत्सु॑भिस्स॒ह। तृत्सु॑भि॒रिति॒तृत्सु॑ऽभिः। स॒हेति॑स॒ह।।
7.83.7	दश॒राजा॑नः। राजा॑न॒स्समि॑ताः। समि॑ता॒अय॑ज्यवः। समि॑ता॒इति॒संऽइ॑ताः। अय॑ज्यवस्सु॒दासं॑। सु॒दास॑मिन्द्रवरुणा। सु॒दास॒मिति॑सु॒ऽदासं॑। इ॒न्द्रा॒व॒रु॒णा॒न। नयु॑युधुः। यु॒यु॒धु॒रिति॑युयुधुः।। स॒त्यानृ॒णां। नृ॒णाम॑द्म॒सदां॑। अ॒द्म॒सदा॒मुप॑स्तुतिः। अ॒द्म॒सद॒मित्य॑द्म॒ऽसदां॑। उप॑स्तुतिर्दे॒वाः। उप॑स्तुति॒रित्युप॑ऽस्तुतिः। दे॒वाए॑षां। ए॒षा॒म॒भ॒व॒न्। अ॒भ॒व॒न्दे॒वहू॑तिषु। दे॒वहू॑ति॒ष्विति॑दे॒वऽहू॑तिषु।।
7.83.8	दा॒स॒रा॒ज्ञेपरि॑यत्ताय। दा॒स॒रा॒ज्ञइति॑दा॒स॒ऽरा॒ज्ञे। परि॑यत्तायवि॒श्वतः॑। परि॑यत्ता॒येति॒परि॑ऽयत्ताय। वि॒श्वत॑स्सु॒दासे॑। सु॒दास॑इन्द्रावरुणौ। इ॒न्द्रा॒व॒रु॒णा॒व॒शि॒क्षि॒तं॒। अ॒शि॒क्षि॒त॒मित्य॑शिक्षितं।। श्वि॒त्यञ्चो॒यत्र॑। यत्र॒नम॑सा। नम॑साकप॒र्दिनः॑। कप॒र्दिनो॑धि॒या। धि॒याधीव॑न्तः। धीव॑न्तो॒अस॑पन्तः। धीव॑न्त॒इति॒धीऽव॑न्तः। अस॑पन्त॒तृत्स॑वः। तृत्स॑व॒इति॒तृत्स॑वः।।
7.83.9	वृ॒त्राण्य॒न्यः। अ॒न्यस्स॑मि॒थेषु॑। स॒मि॒थेषु॒जिघ्न॑ते। स॒मि॒थेष्विति॑सं॒ऽइ॒थेषु॑। जिघ्न॑तेव्र॒तानि॑। व्र॒तान्य॒न्यः। अ॒न्योअ॒भि। अ॒भिर॑क्षते। र॒क्ष॒ते॒सदा॑। सदेति॒सदा॑।। हवा॑महेवां। वां॒वृ॒ष॒णा॒। वृ॒ष॒णा॒सु॒वृ॒क्तिभिः॑। सु॒वृ॒क्तिभि॑र॒स्मे। सु॒वृ॒क्तिभि॒रिति॑सु॒ऽवृ॒क्तिभिः॑। अ॒स्मेइ॑न्द्रावरुणा। अ॒स्मेइत्य॒स्मे। इ॒न्द्रा॒व॒रु॒णा॒शर्म॑। शर्म॑यच्छतं। य॒च्छ॒त॒मिति॑यच्छतं।।
7.83.10	अ॒स्मेइन्द्रो॒वरु॑णॊमि॒त्रोअ॑र्य॒मा द्यु॒म्नंय॑च्छन्तु॒महि॒शर्म॑स॒प्रथः॑।। अ॒व॒ध्रंज्योति॒रदि॑तेर्ऋता॒वृधो॑दे॒वस्य॒श्लोकं॑सवि॒तुर्म॑नामहे।। 5।।
7.84.1	आवां॑। वां॒रा॒जा॒नौ॒। रा॒जा॒ना॒व॒ध्व॒रे। अ॒ध्व॒रेव॑वृत्यां। व॒वृ॒त्यां॒ह॒व्येभिः॑। ह॒व्येभि॑रिन्द्रावरुणा। इ॒न्द्रा॒व॒रु॒णा॒नमो॑भिः। नमो॑भि॒रिति॒नमः॑ऽभिः।। प्रवां॑। वां॒घृ॒ताची॑। घृ॒ताची॑बा॒ह्वोः। बा॒ह्वोर्दधा॑ना। दधा॑ना॒परि॑। परि॒त्मना॑। त्मना॒विषु॑रूपा। विषु॑रूपाजिगाति। विषु॑रू॒पेति॒विषु॑ऽरूपा। जि॒गा॒तीति॑जिगाति।।
7.84.2	यु॒वोरा॒ष्ट्रं। रा॒ष्ट्रंबृ॒हत्। बृ॒हदि॑न्वति। इ॒न्व॒ति॒द्यौः। द्यौर्यौ। यौसे॒तृभिः॑। से॒तृभि॑रर॒ज्जुभिः॑। से॒तृभि॒रिति॑से॒तृऽभिः॑। अ॒र॒ज्जुभि॑स्सिनी॒थः। सि॒नी॒थइति॑सि॒नी॒थः।। परि॑नः। नो॒हेळः॑। हेळो॒वरु॑णस्य। वरु॑णस्यवृज्याः। वृ॒ज्या॒उ॒रुं। उ॒रुन्नः॑। न॒इन्द्रः॑। इन्द्रः॑कृणवत्। कृ॒ण॒व॒दु॒लो॒कं। ऊँ॒इत्यूँ॑। लो॒कमिति॑लो॒कं।।
7.84.3	कृ॒तन्नः॑। नो॒य॒ज्ञं। य॒ज्ञंवरु॑णस्य। वरु॑णस्य॒चारुं॑। चारुं॑कृ॒तं। कृ॒तंब्रह्मा॑णि। ब्रह्मा॑णिसू॒रिषु॑। सु॒रिषु॑प्रश॒स्ता। प्र॒श॒स्तेति॑प्र॒ऽश॒स्ता।। उपो॑र॒यिः। उपो॒इत्युपो॑। र॒यिर्दे॒वजू॑तः। दे॒वजू॑तोनः। दे॒वजू॑त॒इति॑दे॒वऽजू॑तः। ए॒तु॒प्र। प्रनः॑। न॒स्पा॒र्हाभिः॑। स्पा॒र्हाभि॑रू॒तिभिः॑। ऊ॒तिभि॑स्तिरेतं। ऊ॒तिभि॒रित्यू॒तिऽभिः॑। ति॒रे॒त॒मिति॑तिरेतं।।
7.84.4	अ॒स्मेइ॑न्द्रावरुणा। अ॒स्मेइत्य॒स्मे। इ॒न्द्रा॒व॒रु॒णा॒वि॒श्ववा॑रं। वि॒श्ववा॑रंर॒यिं। वि॒श्ववा॑र॒मिति॑वि॒श्वऽवा॑रं। र॒यिंध॑त्तं। ध॒त्तं॒वसु॑मन्तं। वसु॑मन्तंपुरु॒क्षुं। वसु॑मन्त॒मिति॒वसु॑ऽमन्तं। पु॒रु॒क्षुमिति॑पु॒रु॒ऽक्षुं।। प्रयः। यआ॑दि॒त्यः। आ॒दि॒त्योअनृ॑ता। अनृ॑तामि॒नाति॑। मि॒नात्यमि॑ता। अमि॑ता॒शूरः॑। शूरो॑दयते। द॒य॒ते॒वसू॑नि। वसू॒नीति॒वसू॑नि।।
7.84.5	इ॒यमिन्द्रं॑। इन्द्रं॒वरु॑णं। वरु॑णमष्ट। अ॒ष्ट॒मे॒। मे॒गीः। गीःप्र। प्राव॑त्। आव॑त्तो॒के। तो॒केतन॑ये। तन॑ये॒तूतु॑जाना। तूतु॑जानासु॒रत्ना॑सः। सु॒रत्ना॑सोदे॒ववी॑तिं। सु॒रत्ना॑स॒इति॑सु॒ऽरत्ना॑सः। दे॒ववी॑तिंगमेम। दे॒ववी॑ति॒मिति॑दे॒वऽवी॑तिं। ग॒मे॒म॒यू॒यं। यू॒यंपा॑तस्व॒स्तिभि॒स्सदा॑नः।। 6 ।।
7.85.1	पु॒नी॒षेवां॑। वा॒म॒रक्षसं॑। अ॒र॒क्षसं॑मनी॒षां। म॒नी॒षांसोमं॑। सोम॒मिन्द्रा॑य। इन्द्रा॑य॒वरु॑णाय। वरु॑णाय॒जुह्व॑त्। जुह्व॒दिति॒जुह्व॑त्।। घृ॒तप्र॑तीकामु॒षसं॑। घृ॒तप्र॑तीका॒मिति॑घृ॒तऽप्र॑तीकां। उ॒षस॒न्न। नदे॒वीं। दे॒वींता। तानः॑। नो॒याम॑न्। याम॑न्नुरुष्यतां। उ॒रु॒ष्य॒ता॒म॒भीके॑। अ॒भीक॒इत्य॒भीके॑।।
7.85.2	स्पर्ध॑न्ते॒वै। वाउ॑देव॒हूये॑। ऊँ॒इत्यूँ॑। दे॒व॒हूये॒अत्र॑। दे॒व॒हूय॒इति॑दे॒व॒ऽहूये॑। अत्र॒येषु॑। येषु॑ध्व॒जेषु॑। ध्व॒जेषु॑दि॒द्यवः॑। दि॒द्यवः॒पत॑न्ति। पत॒न्तीति॒पत॑न्ति।। यु॒वंतान्। ताँइ॑न्द्रावरुणौ। इ॒न्द्रा॒व॒रु॒णा॒व॒मित्रा॑न्। अ॒मित्रा॑न्ह॒तं। ह॒तंपरा॑चः। परा॑च॒श्शर्वा॑। शर्वा॒विषू॑चः। विषू॑च॒इति॒विषू॑चः।।
7.85.3	आप॑श्चित्। चि॒ध्दि। हिस्वय॑शसः। स्वय॑शस॒स्सद॑स्सु। स्वय॑शस॒इति॒स्वऽय॑शसः। सद॑स्सुदे॒वीः। सद॒स्स्विति॒सदः॑ऽसु। दे॒वीरिन्द्रं॑। इन्द्रं॒वरु॑णं। वरु॑णंदे॒वता॑। दे॒वता॒धुः। धुरिति॒धुः।। कृ॒ष्टीर॒न्यः। अ॒न्योधा॒रय॑ति। धा॒रय॑ति॒प्रवि॑क्ताः। प्रवि॑क्तावृ॒त्राणि॑। प्रवि॑क्ता॒इति॒प्रऽवि॑क्ताः। वृ॒त्राण्य॒न्यः। अ॒न्योअ॑प्र॒तीनि॑। अ॒प्र॒तीनि॑हन्ति। ह॒न्तीति॑हन्ति।।
7.85.4	स॒स्सुक्रतुः॑। सु॒क्रतु॑र्ऋत॒चित्। सु॒क्रतु॒रिति॑सु॒ऽक्रतुः॑। ऋ॒त॒चिद॑स्तु। ऋ॒त॒चिदित्यृ॑त॒ऽचित्। अ॒स्तु॒होता॑। होता॒यः। यआ॑दित्य। आ॒दि॒त्य॒शव॑सा। शव॑सावां। वां॒नम॑स्वान्। नम॑स्वा॒निति॒नम॑स्वान्।। आ॒व॒वर्त॒दव॑से। आ॒व॒वर्त॒दित्या॒ऽव॒वर्त॑त्। अव॑सेवां। वां॒ह॒विष्मा॑न्। ह॒विष्मा॒नस॑त्। अस॒दित्। इत्सः। ससु॑वि॒ताय॑। सु॒वि॒ताय॒प्रय॑स्वान्। प्रय॑स्वा॒निति॒प्रय॑स्वान्।।
7.85.5	इ॒यमिन्द्रं॒वरु॑णमष्टमे॒गीःप्राव॑त्तो॒केतन॑ये॒तूतु॑जानाः।। सु॒रत्ना॑सोदे॒ववी॑तिंगमेमयू॒यंपा॑तस्व॒स्तिभि॒स्सदा॑नः।। 7 ।।
7.86.1	धीरा॒तु। त्व॑स्य। अ॒स्य॒म॒हि॒मा। म॒हि॒माज॒नूंषि॑। ज॒नूंषि॒वि। वियः। यस्त॒स्तंभ॑। त॒स्तंभ॒रोद॑सी। रोद॑सीचित्। रोद॑सी॒इति॒रोद॑सी। चि॒दु॒र्वी। उ॒र्वीइत्यु॒र्वी।। प्रनाकं॑। नाक॑मृ॒ष्वं। ऋ॒ष्वंनु॑नुदे। नु॒नु॒दे॒बृ॒हन्तं॑। बृ॒हन्तं॑द्वि॒ता। द्वि॒तानक्ष॑त्रं। नक्ष॑त्रंप॒प्रथ॑त्। प॒प्रथ॑च्च। च॒भूम॑। भूमेति॒भूम॑।।
7.86.2	उ॒तस्वया॑। स्वया॑त॒न्वा॑। त॒न्वा॒सं। संव॑दे। व॒दे॒तत्। तत्क॒दा। क॒दानु। न्व॑अ॒न्तः। अ॒न्तर्वरु॑णॆ। वरु॑णेभुवानि। भु॒वा॒नीति॑भुवानि।। किम्मे॑। मे॒ह॒व्यं। ह॒व्यमहृ॑णानः। अहृ॑णानोजुषेत। जु॒षे॒त॒क॒दा। क॒दामृ॑ळी॒कं। मृ॒ळी॒कंसु॒मनाः॑। सु॒मना॑अ॒भि। सु॒मना॒इति॑सु॒ऽमनाः॑। अ॒भिख्यं॑। ख्य॒मिति॑ख्यं।।
7.86.3	पृ॒च्छेतत्। तदेनः॑। एनो॑वरुण। व॒रु॒ण॒दि॒दृ॒क्षु॒। दि॒दृ॒क्षूपो॑। उपो॑एमि। उपो॒इत्युपो॑। ए॒मि॒चि॒कि॒तुषः॑। चि॒कि॒तुषो॑वि॒पृच्छं॑। वि॒पृच्छ॒मिति॑वि॒ऽपृच्छं॑।। स॒मा॒नमित्। इन्मे॑। मे॒क॒वयः॑। क॒वय॑श्चित्। चि॒दा॒हुः॒। आ॒हु॒र॒यं। अ॒यंह॑। ह॒तुभ्यं॑। तुभ्यं॒वरु॑ण। वरु॑णॊहृणी॒ते। हृ॒णी॒तइति॑हृ॒णी॒ते।।
7.86.4	किमागः॑। आग॑आस। आ॒स॒व॒रु॒ण॒। व॒रु॒ण॒ज्येष्ठं॑। ज्येष्ठं॒यत्। यत्स्तो॒तारं॑। स्तो॒तारं॒जिघां॑ससि। जिघां॑ससि॒सखा॑यं। सखा॑य॒मिति॒सखा॑यं।। प्रतत्। तन्मे॑। मे॒वो॒चः॒। वो॒चो॒दू॒ळ॒भ॒। दू॒ळ॒भ॒स्व॒धा॒वः॒। दु॒र्द॒भ॒इति॑दुःऽदभः। स्व॒धा॒वो॒व॑। स्व॒धा॒व॒इति॑स्वधाऽवः। अव॑त्वा। त्वा॒ने॒नाः। अ॒ने॒नानम॑सा। नम॑सातु॒रः। तु॒रइ॑यां। इ॒या॒मिती॑यां।।
7.86.5	अव॑द्रु॒ग्धानि॑। द्रु॒ग्घानि॒पित्र्या॑। पित्र्या॑सृज। सृ॒जा॒नः। नोव॑। अव॒या। याव॒यं। व॒यंच॑कृ॒म। च॒कृ॒मात॒नूभिः॑। त॒नूभि॒रिति॑त॒नूभिः॑।। अव॑राजन्। रा॒ज॒न्प॒शु॒तृपं॑। प॒शु॒तृप॒न्न। नता॒युं। ता॒युंसृ॒ज। सृ॒जाव॒त्सं। व॒त्सन्न। नदाम्नः॑। दाम्नो॒वसि॑ष्ठं। वसि॑ष्ठ॒मिति॒वसि॑ष्ठं।।
7.86.6	नसः। सस्वः। स्वोदक्षः॑। दक्षो॑वरुण। व॒रु॒ण॒ध्रु॒तिः। ध्रु॒तिस्सा। सासुरा॑। सुरा॑म॒न्युः। म॒न्युर्वि॒भीद॑कः। वि॒भीद॑को॒अचि॑त्तिः। वि॒भीद॑क॒इति॑वि॒ऽभीद॑कः। अचि॑त्ति॒रित्यचि॑त्तिः।। अस्ति॒ज्याया॑न्। ज्याया॒न्कनी॑यसः। कनी॑यसउपा॒रे। उ॒पा॒रेस्वप्नः॑। उ॒पा॒रइत्यु॑प॒ऽअ॒रे। स्वप्न॑श्च॒न। च॒नेत्। इदनृ॑तस्य। अनृ॑तस्यप्रयो॒ता। प्र॒यो॒तेति॑प्र॒ऽयो॒ता।।
7.86.7	अरं॑दा॒सः। दा॒सोन। नमी॒ह्ळुषे॑। मी॒ह्ळुषे॑कराणि। क॒रा॒ण्य॒हं। अ॒हंदे॒वाय॑। दे॒वाय॒भूर्ण॒ये। भू॒र्ण॒येना॑गाः। अना॑गा॒इत्यना॑गाः।। अचे॑तयद॒चितः॑। अ॒चितो॑दे॒वः। दे॒वोअ॒र्यः। अ॒र्योगृत्सं॑। गृत्सं॑रा॒ये। रा॒येक॒वित॑रः। क॒वित॑रोजुनाति। क॒वित॑र॒इति॑क॒विऽत॑रः। जु॒ना॒तीति॑जुनाति।।
7.86.8	अ॒यंसु। सुतुभ्यं॑। तुभ्यं॑वरुण। व॒रु॒ण॒स्व॒धा॒वः॒। स्व॒धा॒वो॒हृ॒दि। स्व॒धा॒व॒इति॑स्वऽधावः। हृ॒दिस्तोमः॑। स्तोम॒उप॑श्रितः। उप॑श्रितश्चित्। उप॑श्रित॒इत्युप॑ऽश्रितः। चि॒द॒स्तु॒। अ॒स्त्वित्य॑स्तु।। शन्नः॑। नः॒क्षेमे॑। क्षेमे॒शं। शमु॒योगे॑। ऊँ॒इत्यूँ॑। योगे॑नः। नो॒अ॒स्तु॒। अ॒स्तु॒यू॒यं। यू॒यंपा॑तस्व॒स्तिभि॒स्सदा॑नः।। 8 ।।
7.87.1	रद॑त्प॒थः। प॒थोवरु॑णः। वरु॑ण॒स्सूर्या॑य। सूर्या॑य॒प्र। प्रार्णं॑सिसमु॒द्रिया॑। स॒मु॒द्रिया॑न॒दीनां॑। न॒दीना॒मिति॑न॒दीनां॑।। सर्गो॒न। नसृ॒ष्टः। सृ॒ष्टोअर्व॑तीः। अर्व॑तीर्ऋता॒यन्। ऋ॒ता॒यञ्च॒कार॑। ऋ॒त॒यन्नित्यृ॑त॒ऽयन्। च॒कार॑म॒हीः। म॒हीर॒वनीः॑। अ॒वनी॒रह॑भ्यः। अह॑भ्य॒इत्यह॑ऽभ्यः।।
7.87.2	आ॒त्माते॑। ते॒वातः॑। वातो॒रजः॑। रज॒आन॑वीनोत्। आन॑वीनोत्। न॒वी॒नो॒त्प॒शुः। प॒शुर्न। नभूर्णिः॑। भूर्णि॒र्यव॑से। यव॑सेसस॒वान्। स॒स॒वानिति॑स॒स॒वान्।। अ॒न्तर्म॒ही। म॒हीबृ॑ह॒ती। म॒हीइति॑म॒ही। बृ॒ह॒तीरोद॑सी। बृ॒ह॒तीइति॑बृ॒ह॒ती। रोद॑सी॒मे। रोद॑सी॒इति॒रोद॑सी। इ॒मेविश्वा॑। इ॒मेइती॒मे। विश्वा॑ते। ते॒धाम॑। धाम॑वरुण। व॒रु॒ण॒प्रि॒याणि॑। प्रि॒याणीति॑प्रि॒याणि॑।।
7.87.3	परि॒स्पशः॑। स्पशो॒वरु॑णस्य। वरु॑णस्य॒स्मद्दि॑ष्टाः। स्मद्दि॑ष्टाउ॒भे। स्मद्दि॑ष्टा॒इति॒स्मत्ऽइ॑ष्टाः। उ॒भेप॑श्यन्ति। उ॒भेइत्यु॒भे। प॒श्य॒न्ति॒रो॒द॑सी। रोद॑सीसु॒मेके॑। रोद॑सी॒इति॒रोद॑सी। सु॒मेके॒इति॑सु॒ऽमेके॑।। ऋ॒तवा॑नःक॒वयः॑। ऋ॒तवा॑न॒इत्यृ॒तऽवा॑नः। क॒वयो॑य॒ज्ञधी॑राः। य॒ज्ञधी॑राः॒प्र। य॒ज्ञधी॑रा॒इति॑य॒ज्ञऽधी॑राः। प्रचे॑तसो॒ये। प्रचे॑तस॒इति॒प्रऽचे॑तसः। यइ॒षय॑न्त। इ॒षय॑न्त॒मन्म॑। मन्मेति॒मन्म॑।।
7.87.4	उ॒वाच॑मे। मे॒वरु॑णः। वरु॑णॊ॒मेधि॑राय। मेधि॑राय॒त्रिः। त्रिस्स॒प्त। स॒प्तनाम॑। नामाघ्न्या॑। अघ्न्या॑बिभर्ति। बि॒भ॒र्तीति॑बिभर्ति।। वि॒द्वान्प॒दस्य॑। प॒दस्य॒गुह्या॑। गुह्या॒न। नवो॑चत्। वो॒च॒द्यु॒गाय॑। यु॒गाय॒विप्रः॑। विप्र॒उप॑राय। उप॑राय॒शिक्ष॑न्। शिक्ष॒न्निति॒शिक्ष॑न्।।
7.87.5	ति॒स्रोद्यावः॑। द्यावो॒निहि॑ताः। निहि॑ताअ॒न्तः। निहि॑ता॒इति॒निऽहि॑ताः। अ॒न्तर॑स्मिन्। अ॒स्मि॒न्ति॒स्रः। ति॒स्रोभूमीः॑। भूमी॒रुप॑राः। उप॑रा॒ष्षद्वि॑धानाः। षद्वि॑धाना॒इति॒षट्ऽवि॑धानाः।। गृत्सो॒राजा॑। राजा॒वरू॑णः। वरु॑णश्चक्रे। च॒क्र॒ए॒तं। ए॒तंदि॒वि। दि॒विप्रें॒खं। प्रें॒खंहि॑र॒ण्ययं॑। प्रें॒खमिति॑प्र॒ऽईं॒खं। हि॒र॒ण्ययं॑शु॒भे। शु॒भेकं। कमिति॒कं।।
7.87.6	अव॒सिन्धुं॑। सिन्धुं॒वरु॑णः। वरु॑णो॒द्यौरि॑व। द्यौरि॑वस्थात्। द्यौरि॒वेति॒द्यौःऽइ॑व। स्था॒द्द्र॒प्सः। द्र॒प्सोन। नश्वे॒तः। श्वे॒तोमृ॒गः। मृ॒गस्तुवि॑ष्मान्। तुवि॑ष्मा॒निति॒तुवि॑ष्मान्।। गं॒भी॒रशं॑सो॒रज॑सः। गं॒भी॒रशं॑स॒इति॑गं॒भी॒रऽशं॑सः। रज॑सोवि॒मानः॑। वि॒मान॑स्सुपा॒रक्ष॑त्रः। वि॒मान॒इति॑वि॒ऽमानः॑। सु॒पा॒रक्ष॑त्रस्स॒तः। सु॒पा॒रक्ष॑त्र॒इति॑सु॒पा॒रऽक्ष॑त्रः। स॒तोअ॑स्य। अ॒स्य॒राजा॑। राजेति॒राजा॑।।
7.87.7	योमृ॒ळया॑ति। मृ॒ळया॑तिच॒क्रुषे॑। च॒क्रुषे॑चित्। चि॒दागः॑। आगो॑व॒यं। व॒यंस्या॑म। स्या॒म॒वरु॑णे। वरु॑णॆ॒अना॑गाः। अना॑गा॒इत्यना॑गाः।। अनु॑व्र॒तानि॑। व्र॒तान्यदि॑ते। अदि॑तेर्ऋ॒धन्तः॑। ऋ॒धन्तो॑यू॒यं। यू॒यंपा॑तस्व॒स्तिभि॒स्सदा॑नः।। 9 ।।
7.88.1	प्रशु॒न्ध्युवं॑। शु॒न्ध्युवं॒वरु॑णाय। वरु॑णाय॒प्रेष्ठां॑। प्रेष्ठां॑म॒तिं। म॒तिंव॑शिष्ठ। व॒शि॒ष्ठ॒मी॒ह्ळुषे॑। मी॒ह्ळुषे॑भरस्व। भ॒र॒स्वेति॑भरस्व।। यईं॑। ई॒म॒र्वाञ्चं॑। अ॒र्वाञ्चं॒कर॑ते। कर॑ते॒यज॑त्रं। यज॑त्रंस॒हस्रा॑मघं। स॒हस्रा॑मघं॒वृष॑णं। स॒हस्र॑मघ॒मिति॑स॒हस्र॑ऽमघं। वृष॑णंबृ॒हन्तं॑। बृ॒हन्त॒मिति॑बृ॒हन्तं॑।।
7.88.2	अधा॒नु। न्व॑स्य। अ॒स्य॒सं॒दृशं॑। स॒दृशं॑जग॒न्वान्। ज॒ग॒न्वान॒ग्नेः। अ॒ग्नेरनी॑कं। अनी॑कं॒वरु॑णस्य। वरु॑णस्यमंसि। मं॒सीति॑मंसि।। स्व॑र्यत्। यदश्म॑न्। अश्म॑न्नधि॒पाः। अ॒धि॒पाउ॒अन्धः॑। अ॒धि॒पाइत्य॑धि॒ऽपाः। ऊँ॒इत्यूँ॑। अन्धो॒भि। अ॒भिमा॑। मा॒वपुः॑। वपु॑र्दृ॒शये॑। दृ॒शये॑निनीयात्। नि॒नी॒या॒दिति॑निनीयात्।।
7.88.3	आयत्। यद्रु॒हाव॑। रु॒हाव॒वरु॑णः। वरु॑णश्च। च॒नावं॑। नावं॒प्र। प्रयत्। यत्स॑मु॒द्रं। स॒मु॒द्रमी॒रया॑व। ई॒रया॑व॒मध्यं॑। मध्य॒मिति॒मध्यं॑।। अधि॒यत्। यद॒पां। अ॒पांस्नुभिः॑। स्नुभि॒श्चरा॑व। स्नुभि॒रिति॒स्नुऽभिः॑। चरा॑व॒प्र। प्रप्रें॒खे। प्रें॒खईं॑खयावहै। प्रे॒खइति॑प्र॒ऽईं॒खे। ईं॒ख॒या॒व॒है॒शु॒भे। शु॒भेकं। कमिति॒कं।।
7.88.4	वशि॑ष्ठंह। ह॒वरु॑णः। वरु॑णोना॒वि। ना॒व्याधा॑त्। आधा॑त्। अ॒धा॒दृषिं॑। ऋषिं॑चकार। च॒का॒र॒स्वपाः॑। स्वपा॒महो॑भिः। स्वपा॒इति॒सुऽअपाः॑। महो॑भि॒रिति॒महः॑ऽभिः।। स्तो॒तारं॒विप्रः॑। विप्र॑स्सुदिन॒त्वे। सु॒दि॒न॒त्वेअह्नां॑। सु॒दि॒न॒त्वइति॑सु॒ऽदि॒न॒त्वे। अह्नां॒यात्। यान्नु। नुद्यावः॑। द्याव॑स्त॒तन॑त्। त॒तन॒न्यात्। यादु॒षसः॑। उ॒षस॒इत्यु॒षसः॑।।
7.88.5	क्वत्यानि॑। त्यानि॑नौ। नौ॒स॒ख्या। स॒ख्याब॑भूवुः। ब॒भू॒वु॒सचा॑वहे। सचा॑वहे॒यत्। सचा॑वहे॒इति॒सचा॑वहे। यद॑वृ॒कं। अ॒वृ॒कंपु॒रा। पु॒राचि॑त्। चि॒दिति॑चित्।। बृ॒हन्तं॒मानं॑। मानं॑वरुण। व॒रु॒ण॒स्व॒धा॒वः॒। स्व॒धा॒व॒स॒हस्र॑द्वारं। स्व॒धा॒व॒इति॑स्वधाऽवः। स॒हस्र॑द्वारंजगम। स॒हस्र॑द्वार॒मिति॑स॒हस्र॑ऽद्वारं। ज॒ग॒मा॒गृ॒हं। गृ॒हन्ते॑। त॒इति॑ते।।
7.88.6	यदा॒पिः। आ॒पिर्नित्यः॑। नित्यो॑वरुण। व॒रु॒ण॒प्रि॒यः। प्रि॒यस्सन्। सन्त्वां। त्वामागां॑सि। आगां॑सिकृ॒णव॑त्। कृ॒णव॒त्सखा॑। सखा॑ते। त॒इति॑ते।। माते॑। त॒एन॑स्वन्तः। एन॑स्वन्तोयक्षिन्। य॒क्षि॒न्भु॒जे॒म॒। भु॒जे॒म॒य॒न्धि॒। य॒न्धि॒ष्म॑। स्मा॒विप्रः॑। विप्र॑स्तुवते। स्तु॒व॒ते॒वरू॑थं। वरू॑थ॒मिति॒वरू॑थं।।
7.88.7	ध्रु॒वासु॑त्वा॒सु। त्वा॒सुक्षि॒तिषु॑। क्षि॒तिषु॑क्षि॒यन्तः॑। क्षि॒यन्तो॒वि। व्यअ॒स्मत्। अ॒स्मत्पाशं॑। पाशं॒वरु॑णः। वरु॑णो॒मुमो॑चत्। मुमो॑च॒दिति॒मुमो॑चत्।। अवो॑वन्वा॒नाः। व॒न्वा॒नाअदि॑तेः। अदि॑तेरु॒पस्ता॑त्। उ॒पस्ता॑द्यू॒यं। यू॒यंपा॑तस्व॒स्तिभि॒स्स्दा॑नः।। 10 ।।
7.89.1	मोषु। मोइति॒मो। सुव॑रुण। व॒रु॒ण॒मृ॒न्मयं॑। मृ॒न्मयं॑गृ॒हं। मृ॒न्मय॒मिति॑मृ॒त्ऽमयं॑। गृ॒हंरा॑जन्। रा॒ज॒न्न॒हं। अ॒हंगमं॑। गम॒मिति॒गमं॑।। मृ॒ळासु॑क्षत्र। सु॒क्ष॒त्र॒मृ॒ळय॑। सु॒क्ष॒त्रेति॑सुऽक्षत्र। मृ॒ळयेति॑मृ॒ळय॑।।
7.89.2	यदेमि॑। एमि॑प्रस्फ़ु॒रन्नि॑व। प्र॒स्फ़ु॒रन्नि॑व॒दृतिः॑। प्र॒स्फ़ु॒रन्नि॒वेति॑प्र॒स्फ़ु॒रन्ऽइ॑व। दृति॒र्न। नध्मा॒तः। ध्मा॒तोअ॑द्रिवः। अ॒द्रि॒व॒इत्य॑द्रिऽवः।। मृ॒ळासु॑क्षत्रमृ॒ळय॑।।
7.89.3	क्रत्व॑स्समह। स॒म॒ह॒दी॒नता॑। दी॒नता॑प्रती॒पं। प्र॒ती॒पंज॑गमा। प्र॒ती॒पमिति॑प्र॒ति॒ऽई॒पं। ज॒ग॒मा॒शु॒चे॒। शु॒च॒इति॑शुचे।। मृ॒ळासु॑क्षत्रमृ॒ळय॑।।
7.89.4	अ॒पांमध्ये॑। मध्ये॑तस्थि॒वांसं॑। त॒स्थि॒वांसं॒तृष्णा॑। तृष्णा॑विदत्। अ॒वि॒द॒ज्ज॒रि॒तारं॑। ज॒रि॒तार॒मिति॑ज॒रि॒तारं॑।। मृ॒ळासु॑क्षत्रमृ॒ळय॑।।
7.89.5	यत्किं। किंच॑। चे॒दं। इ॒दंव॑रुण। व॒रु॒ण॒दैव्ये॑। दैव्ये॒जने॑। जने॑भिद्रो॒हं। अ॒भि॒द्रो॒हंम॑नु॒ष्याः॑। अ॒भि॒द्रो॒हमित्य॑भि॒ऽद्रो॒हं। म॒नु॒ष्या॒श्चरा॑मसि। चरा॑म॒सीति॒चरा॑मसि।। अचि॑त्ती॒यत्। यत्तव॑। तव॒धर्म॑। धर्मा॑युयोपि॒म। यु॒यो॒पि॒ममा। मानः॑। न॒स्तस्मा॑त्। तस्मा॒देन॑सः। एन॑सोदेव। दे॒व॒री॒रि॒षः॒। रि॒रि॒ष॒इति॑रिरिषः।। 11 ।।
7.90.1	प्रवी॑र॒या। वी॒र॒याशुच॑यः। वी॒र॒येति॑वी॒र॒ऽया। शुच॑योदद्रिरे। द॒द्रि॒रे॒वां॒। वा॒म॒ध्व॒र्युभिः॑। अ॒ध्व॒र्युभि॒र्मधु॑मन्तः। अ॒ध्व॒र्युभि॒रित्य॑ध्व॒र्यु॒ऽभिः॑। मधु॑मन्तस्सु॒तासः॑। मधु॑मन्त॒इति॒मधु॑ऽमन्तः। सु॒तास॒इति॑सु॒तासः॑।। वह॑वायो। वा॒यो॒नि॒युतः॑। वा॒यो॒इति॑वायो। नि॒युतो॑याहि। नि॒युत॒इति॑नि॒ऽयुतः॑। या॒ह्यच्छ॑। अच्छा॑पिब। पिबा॑सु॒तस्य॑। सु॒तस्यान्ध॑सः। अन्ध॑सो॒मदा॑य। मदा॒येति॒मदा॑य।।
7.90.2	ई॒शा॒नाय॒प्रहु॑तिं। प्रहु॑तिं॒यः। प्रहु॑ति॒मिति॒प्रऽहु॑तिं। यस्ते॑। त॒आन॑ट्। आन॒ट्छुचिं॑। शुचिं॒सोमं॑। सोमं॑शुचिपाः। शु॒चि॒पा॒स्तुभ्यं॑। शु॒चि॒पा॒इति॑शुचिऽपाः। तुभ्यं॑वायो। वा॒यो॒इति॑वायो। कृ॒णोषि॒तं। तंमर्त्ये॑षु। मर्त्ये॑षुप्रश॒स्तं। प्र॒श॒स्तंजा॒तोजा॑तः। प्र॒श॒स्तमिति॑प्र॒ऽश॒स्तं। जा॒तोजा॑तोजायते। जा॒तोजा॑त॒इति॑जा॒तःऽजा॑तः। जा॒य॒ते॒वा॒जी। वा॒ज्य॑स्य। अ॒स्येत्य॑स्य।।
7.90.3	रा॒येनु। ऩुयं। यंज॒ज्ञतुः॑। ज॒ज्ञतू॒रोद॑सी। रोद॑सी॒मे। रोद॑सी॒इति॒रोद॑सी। इ॒मेरा॒ये। इ॒मेइती॒मे। रा॒येदे॒वी। दे॒वीधि॒षणा॑। धि॒षणा॑धाति। धा॒ति॒दे॒वं। दे॒वमिति॑दे॒वं।। अध॑वा॒युं। वा॒युंनि॒युतः॑। नि॒युत॑स्सश्चत। स॒श्च॒त॒स्वाः। स्वाउ॒त। उ॒तश्वे॒तं। श्वे॒तंवसु॑धितिं। वसु॑धितिंनिरे॒के। वसु॑धिति॒मिति॒वसु॑ऽधितिं। नि॒रे॒कइति॑नि॒रे॒के।।
7.90.4	उ॒च्छन्नु॒षसः॑। उ॒षस॑स्सु॒दिनाः॑। सु॒दिना॑अरि॒प्राः। सु॒दिना॒इति॑सु॒ऽदिनाः॑। अ॒रि॒प्राउ॒रु। उ॒रुज्योतिः॑। ज्योति॑र्विविदुः। वि॒वि॒दु॒र्दीध्या॑नाः। दीध्या॑ना॒इति॒दीध्या॑नाः।। गव्यं॑चित्। चि॒दू॒र्वं। ऊ॒र्वमु॒शिजः॑। उ॒शिजो॒वि। विव॑व्रुः। व॒व्रु॒स्तेषां॑। तेषा॒मनु॑। अनु॑प्र॒दिवः॑। प्र॒दिव॑स्सस्रुः। प्र॒दिव॒इति॑प्र॒ऽदिवः॑। स॒स्रु॒रापः॑। आप॒इत्यापः॑।।
7.90.5	तेस॒त्येन॑। स॒त्येन॒मन॑सा। मन॑सा॒दीध्या॑नाः। दीध्या॑ना॒इति॒दीध्या॑नाः। स्वेन॑यु॒क्तासः॑। यु॒क्तासः॒क्रतु॑ना। क्रतु॑नावहन्ति। व॒ह॒न्तीति॑वहन्ति।। इन्द्र॑वायूवीर॒वाहं॑। इन्द्र॑वायू॒इतीन्द्र॑वायू। वी॒र॒वाहं॒रथं॑। रथं॑वां। वा॒मी॒शा॒नयोः॑। ई॒शा॒नयो॑र॒भि। अ॒भिपृक्षः॑। पृक्ष॑स्सचन्ते। स॒च॒न्त॒इति॑सचन्ते।।
7.90.6	ई॒शा॒नासो॒ये। येदध॑ते। दध॑ते॒स्वः॑। स्व॑र्णः। नो॒गोभिः॑। गोभि॒रश्वे॑भिः। अश्वे॑भि॒वसु॑भिः। वसु॑भि॒र्हिर॑ण्यैः। वसु॑भि॒रिति॒वसु॑ऽभिः। हिर॑ण्यै॒रिति॒हिर॑ण्यैः।। इन्द्र॑वायूसू॒रयः॑। इन्द्र॑वायू॒इतीन्द्र॑वायू। सू॒रयो॒विश्वं॑। विश्व॒मायुः॑। आयु॒रर्व॑द्भिः। अर्व॑द्भिर्वी॒रैः। अर्व॑द्भि॒रित्यर्व॑त्ऽभिः। वी॒रैःपृत॑नासु। पृत॑नासुसह्युः। स॒ह्यु॒रिति॑सह्युः।।
7.90.7	अर्व॑न्तो॒न। नश्रव॑सः। श्रव॑सो॒भिक्ष॑माणाः। भिक्ष॑माणाइन्द्रवा॒यू। इ॒न्द्र॒वा॒यूसु॑ष्टु॒तिभिः॑। इ॒न्द्र॒वा॒यूइती॑न्द्रवा॒यू। सु॒ष्टु॒तिभि॒वसि॑ष्ठाः। सु॒स्तु॒तिभि॒रिति॑सु॒ऽस्तु॒तिभिः॑। वसि॑ष्ठा॒इति॒वसि॑ष्ठाः।। वा॒ज॒यन्त॒स्सु। वा॒ज॒यन्त॒इति॑वा॒ज॒ऽयन्तः॑। स्वव॑से। अव॑सेहुवेम। हु॒वे॒म॒यू॒यं। यू॒यंपा॑तस्व॒स्तिभि॒स्स्दा॑नः।। 12 ।।
7.91.1	कु॒विद॒ङ्ग। अ॒ङ्गनम॑सा। नम॑सा॒ये। येवृ॒धासः॑। वृ॒धासः॑पु॒रा। पु॒रादे॒वाः। दे॒वाअ॑नव॒द्यासः॑। अ॒न॒व॒द्यास॒आस॑न्। आस॒न्नित्यास॑न्।। तेवा॒यवे॑। वा॒यवे॒मन॑वे। मन॑वेबाधि॒ताय॑। बा॒धि॒तायावा॑सयन्। आवा॑सयन्नु॒षसं॑। उ॒षसं॒सूर्ये॑ण। सूर्ये॒णॆति॒सूर्ये॑ण।।
7.91.2	उ॒शन्ता॑दू॒ता। दू॒तान। नदभा॑य। दभा॑यगो॒पा। गो॒पामा॒सः। मा॒सश्च॑। च॒पा॒थः। पा॒थश्श॒रदः॑। श॒रद॑श्च। च॒पू॒र्वीः। पू॒र्वीरिति॑पू॒र्वीः।। इन्द्र॑वायूसुष्टु॒तिः। इन्द्र॑वायू॒इतीन्द्र॑वायू। सु॒ष्टु॒तिर्वां॑। सु॒स्तु॒तिरिति॑सु॒ऽस्तु॒तिः। वा॒मि॒या॒नाः। इ॒या॒नामा॑र्डी॒कं। मा॒र्डी॒कमी॑ट्टे। ई॒ट्टे॒सु॒वि॒तं। सु॒वि॒तंच॑। च॒नव्यं॑। नव्य॒मिति॒नव्यं॑।।
7.91.3	पीवो॑अन्नाँरयि॒वृधः॑। पीवो॑अन्ना॒निति॒पीवः॑ऽअन्नान्। र॒यि॒वृध॑स्सुमे॒धाः। र॒यि॒वृध॒इति॑र॒यि॒ऽवृधः॑। सु॒मे॒धाश्श्वे॒तः। सु॒मे॒धाइति॑सु॒ऽमे॒धाः। श्वे॒तस्सि॑षक्ति। सि॒ष॒क्ति॒नि॒युतां॑। सि॒स॒क्तीति॑सिसिक्ति। नि॒युता॑मभि॒श्रीः। नि॒युता॒मिति॑नि॒ऽयुतां॑। अ॒भि॒श्रीरित्य॑भि॒ऽश्रीः।। तेवा॒यवे॒सम॑नसः। सम॑नसो॒वि। सम॑नस॒इति॒सऽम॑नसः। वित॑स्थुः। त॒स्थु॒र्विश्वा॑। विश्वेत्। इन्नरः॑। नर॑स्स्वप॒त्यानि॑। स्व॒प॒त्यानि॑चक्रुः। स्व॒प॒त्यानीति॑सु॒ऽअ॒प॒त्यानि॑। च॒क्रु॒रिति॑चक्रुः।।
7.91.4	याव॒त्तरः॑। तर॑स्त॒न्वः॑। त॒न्वो॒याव॑त्। याव॒दोजः॑। ओजो॒याव॑त्। याव॒न्नरः॑। नर॒श्चक्ष॑सा। चक्ष॑सा॒दीध्या॑नाः। दीध्या॑ना॒इति॒दीध्या॑नाः।। शुचिं॒सोमं॑। सोमं॑शुचिपा। शु॒चि॒पा॒पा॒तं। शु॒चि॒पेति॑शुचिऽपा। पा॒त॒म॒स्मे। अ॒स्मेइन्द्र॑वायू। अ॒स्मेइत्य॒स्मे। इन्द्र॑वायू॒सद॑तं। इन्द्र॑वायू॒इतीन्द्र॑वायू। सद॑तंब॒र्हिः। ब॒र्हिरेदं। एदं। इ॒दमिती॒दं।।
7.91.5	नि॒यु॒वा॒नानि॒युतः॑। नि॒यु॒वानेति॑नि॒ऽयु॒वा॒ना। नि॒युत॑स्पा॒र्हवी॑राः। नि॒युत॒इति॑नि॒ऽयुतः॑। स्पा॒र्हवी॑रा॒इन्द्र॑वायू। स्पा॒र्हवी॑रा॒इति॑स्पा॒र्हऽवी॑राः। इन्द्र॑वायूस॒रथं॑। इन्द्र॑वायू॒इतीन्द्र॑वायू। स॒रथं॑यातं। स॒रथ॒मिति॑स॒ऽरथं॑। या॒त॒म॒र्वाक्। अ॒र्वागित्य॒र्वाक्।। इ॒दंहि। हिवां॑। वां॒प्रभृ॑तं। प्रभृ॑तं॒मध्वः॑। प्रभृ॑त॒मिति॒प्रऽभृ॑तं। मध्वो॒अग्रं॑। अग्र॒मध॑। अध॑प्रीणा॒ना। प्री॒णा॒नावि। विमु॑मुक्तं। मु॒मु॒क्त॒म॒स्मे। अ॒स्मेइत्य॒स्मे।।
7.91.6	यावां॑। वां॒श॒तं। श॒तंनि॒युतः॑। नि॒युतो॒याः। नि॒युत॒इति॑नि॒ऽयुतः॑। यास्स॒हस्रं॑। स॒हस्र॒मिन्द्र॑वायू। इन्द्र॑वायूवि॒श्ववा॑राः। इन्द्र॑वायू॒इतीन्द्र॑वायू। वि॒श्ववा॑रा॒स्सच॑न्ते। वि॒श्ववा॑रा॒इति॑वि॒श्वऽवा॑राः। सच॑न्त॒इति॒सच॑न्ते।। आभिः॑। आभि॑र्यातं। या॒तं॒सु॒वि॒दत्रा॑भिः। सु॒वि॒दत्रा॑भिर॒र्वाक्। सु॒वि॒दत्रा॑भि॒रिति॑सु॒ऽवि॒द॒त्रा॑भिः। अ॒र्वाग्या॒तं। या॒तन्न॑रा। न॒रा॒प्रति॑भृतस्य। प्रति॑भृतस्य॒मध्वः॑। प्रति॑भृत॒स्येति॒प्रति॑ऽभृतस्य। मध्व॒इति॒मध्वः॑।।
7.91.7	अर्व॑न्तो॒नश्रव॑सो॒भिक्ष॑माणाइन्द्रवा॒यूसु॑ष्टु॒तिभि॒र्वसि॑ष्ठाः।। वा॒ज॒यन्त॒श्श्रव॑सेहुवेमयू॒यंपा॑तस्व॒स्तिभि॒स्सदा॑नः।। 13 ।।
7.92.1	आवा॑यो। वा॒यो॒भू॒ष॒। वा॒यो॒इति॑वायो। भू॒ष॒शु॒चि॒पाः॒। शु॒चि॒पा॒उप॑। शु॒चि॒पा॒इति॑शुचिऽपाः। उप॑नः। न॒स्स॒हस्रं॑। स॒हस्र॑न्ते। ते॒नि॒युतः॑। नि॒युतो॑विश्ववार। नि॒युत॒इति॑नि॒ऽयुतः॑। वि॒श्व॒वा॒रेति॑विश्वऽवार।। उपो॑ते। उपो॒इत्युपो॑। ते॒अन्धः॑। अन्धो॒मद्यं॑। मद्य॑मयामि। अ॒या॒मि॒यस्य॑। यस्य॑देव। दे॒व॒द॒धि॒षे। द॒धि॒षेपू॑र्व॒पेयं॑। पू॒र्व॒पेय॒मिति॑पू॒र्व॒ऽपेयं॑।।
7.92.2	प्रसोता॑। सोता॑जी॒रः। जी॒रोअ॑ध्व॒रेषु॑। अ॒ध्व॒रेष्व॑स्थात्। अ॒स्था॒त्सोमं॑। सोम॒मिन्द्रा॑य। इन्द्रा॑य॒वा॒यवे॑। वा॒यवे॒पिब॑ध्यै। पिब॑ध्या॒इति॒पिब॑ध्यै।। प्रयत्। यद्वां॑। वां॒मध्वः॑। मध्वो॑अग्रि॒यं। अ॒ग्रि॒यंभर॑न्ति। भर॑न्त्यध्व॒र्यवः॑। अ॒ध्व॒र्यवो॑देव॒यन्तः॑। दे॒व॒यन्त॒श्शची॑भिः। दे॒व॒यन्त॒इति॑दे॒व॒ऽयन्तः॑। शची॑भि॒रिति॒शची॑भिः।।
7.92.3	प्रयाभिः॑। याभि॑र्यासि। या॒सि॒दा॒श्वासं॑। दा॒श्वांस॒मच्छ॑। अच्छा॑नि॒युद्भिः॑। नि॒युद्भि॑र्वायो। नि॒युद्भि॒रिति॑नि॒युत्ऽभिः॑। वा॒य॒वि॒ष्टये॑। वा॒यो॒इति॑वायो। इ॒ष्टये॑दुरो॒णॆ। दु॒रो॒णइति॑दु॒रो॒णॆ।। निनः॑। नो॒र॒यिं। र॒यिंसु॒भोज॑सं। सु॒भोज॑संयुवस्व। सु॒भोज॑स॒मिति॑सु॒ऽभोज॑सं। यु॒व॒स्वनि। निवी॒रं। वी॒रंगव्यं॑। गव्य॒मश्व्यं॑। अश्व्यं॑च। च॒राधः॑। राध॒इति॒राधः॑।।
7.92.4	येवा॒यवे॑। वा॒यव॑इन्द्र॒माद॑नासः। इ॒न्द्र॒माद॑नास॒आदे॑वासः। इ॒न्द्र॒माद॑नास॒इती॑न्द्र॒ऽमाद॑नासः। आदे॑वासोनि॒तोश॑नासः। आदे॑वास॒इत्याऽदे॑वासः। ऩि॒तोश॑नासोअ॒र्यः। नि॒तोश॑नास॒इति॑नि॒ऽतोश॑नासः। अ॒र्यइत्य॒र्यः।। घ्नन्तो॑वृ॒त्राणि॑। वृ॒त्राणि॑सू॒रिभिः॑। सू॒रिभि॑ष्याम। सू॒रिभि॒रिति॑सू॒रिऽभिः॑। स्या॒म॒सा॒स॒ह्वांसः॑। सा॒स॒ह्वांसो॑यु॒धा। स॒स॒ह्वांस॒इति॑स॒स॒ह्वांसः॑। यु॒धानृभिः॑। नृभि॑र॒मित्रा॑न्। नृभि॒रिति॒नृऽभिः॑। अ॒मित्रा॒नित्य॒मित्रा॑न्।।
7.92.5	आनो॑नि॒युद्भि॑श्श॒तनी॑भिरध्व॒रंस॑ह॒स्रणी॑भि॒रुप॑याहिय॒ज्ञं।। वायो॑अ॒स्मिन्। वायो॒इति॒वायो॑। अ॒स्मिन्त्सव॑ने। सव॑नेमादयस्व। मा॒द॒य॒स्व॒यू॒यं। यू॒यंपा॑तस्व॒स्तिभि॒स्सदा॑नः।। 14 ।।
7.93.1	शुचि॒न्नु। नुस्तोमं॑। स्तोमं॒नव॑जातं। नव॑जातम॒द्य। नव॑जात॒मिति॒नव॑ऽजातं। अ॒द्येन्द्रा॑ग्नी। इन्द्रा॑ग्नीवृत्र॒हणा॑। इन्द्रा॑ग्नी॒इतीन्द्रा॑ग्नी। वृ॒त्र॒हणा॑जुषेथां। वृ॒त्र॒हनेति॑वृ॒त्र॒ऽहना॑। जु॒षे॒था॒मिति॑जुषेथां।। उ॒भाहि। हिवां॑। वां॒सु॒हवा॑। सु॒हवा॒जोह॑वीमि। सु॒हवेति॑सु॒ऽहवा॑। जोह॑वीमि॒ता। तावाजं॑। वाजं॑स॒द्यः। स॒द्यउ॑श॒ते। उ॒श॒तेधेष्ठा॑। धेष्ठेति॒धेष्ठा॑।।
7.93.2	तासा॑न॒सी। सा॒न॒सीश॑वसाना। सा॒न॒सीइति॑सा॒न॒सी। श॒व॒सा॒ना॒हि। हिभू॒तं। भू॒तंसा॑कं॒वृधा॑। सा॒कं॒वृधा॒शव॑सा। सा॒कं॒वृधेति॑सा॒कं॒ऽवृधा॑। शव॑साशूशु॒वांसा॑। शू॒शु॒वांसेति॑शू॒शु॒ऽवांसा॑।। क्षय॑न्तौरा॒यः। रा॒योयव॑सस्य। यव॑सस्य॒भूरेः॑। भूरेः॑पृं॒क्तं। पृं॒क्तंवाज॑स्य। वाज॑स्य॒स्थवि॑रस्य। स्थवि॑रस्य॒घृष्वेः॑। घृष्वे॒रिति॒घृष्वेः॑।।
7.93.3	उपो॑हि। हि॒यत्। यद्वि॒दथं॑। वि॒दथं॑वा॒जिनः॑। वा॒जिनो॒गुः। गु॒र्धी॒भिः। धी॒र्भिर्विप्राः॑। विप्राः॒प्रम॑तिं। प्रम॑तिमि॒च्छमा॑नाः। प्रम॑ति॒मिति॒प्रऽम॑तिं। इ॒च्छमा॑ना॒इती॒च्छमा॑नाः।। अर्व॑न्तो॒न। नकाष्ठां॑। काष्ठां॒नक्ष॑माणाः। नक्ष॑माणाइन्द्रा॒ग्नी। इ॒न्द्र॒ग्नीजोहु॑वतः। इ॒न्द्रा॒ग्नीइती॑न्द्रा॒ग्नी। जोहु॑वतो॒नरः॑। नर॒स्ते। तइति॒ते।।
7.93.4	गी॒र्भिर्विप्रः॑। गी॒र्भिरिति॑गीः॒ऽभिः। विप्रः॒प्रम॑तिं। प्रम॑तिमि॒च्छमा॑नः। प्रम॑ति॒मिति॒प्रऽम॑तिं। इ॒च्छमा॑न॒ईट्टे॑। ईट्टे॑र॒यिं। र॒यिंय॒शसे॑। य॒शसे॑पूर्व॒भाजं॑। पू॒र्व॒भाज॒मिति॑पू॒र्व॒ऽभाजं॑।। इन्द्रा॑ग्नीवृत्रहणा। इन्द्रा॑ग्नी॒इतीन्द्रा॑ग्नी। वृ॒त्र॒ह॒णा॒सु॒व॒ज्रा॒। वृ॒त्र॒ह॒नेति॑वृत्रऽहना। सु॒व॒ज्रा॒प्र। सु॒व॒ज्रेति॑सुऽवज्र। प्रनः॑। नो॒नव्ये॑भिः। नव्ये॑भिस्तिरतं। ति॒र॒तं॒दे॒ष्णैः। दे॒ष्णाइति॑दे॒ष्णैः।।
7.93.5	संयत्। यन्म॒ही। म॒हीमि॑थ॒ती। मि॒थ॒तीस्पर्ध॑माने। मि॒थ॒तीइति॑मि॒थ॒ती। स्पर्ध॑मानेतनू॒रुचा॑। स्पर्ध॑माने॒इति॒स्पर्ध॑माने। त॒नू॒रुचा॒शूर॑साता। त॒नू॒रुचेति॑त॒नू॒ऽरुचा॑। शूर॑साता॒यतै॑ते। शूर॑साता॒इति॒शूर॑ऽसाता। यतै॑ते॒इति॒यतै॑ते।। अदे॑व॒युंवि॒दथे॑। अदे॑वयु॒मित्यदे॑वऽयुं। वि॒दथे॑देव॒युभिः॑। दे॒व॒युभि॑स्स॒त्रा। दे॒व॒युभि॒रिति॑दे॒व॒ऽयुभिः॑। स॒त्राह॑तं। ह॒तं॒सो॒म॒सुता॑। सो॒म॒सुता॒जने॑न। सो॒म॒सुतेति॑सो॒म॒ऽसुता॑। जने॒नेति॒जने॑न।। 15 ।।
7.93.6	इ॒मामु॒षु। ऊँ॒इत्यूँ॑। सु॒सोम॑सुतिं। सोम॑सुति॒मुप॑। सोम॑सुति॒मिति॒सोम॑ऽसुतिं। उप॑नः। न॒एन्द्रा॑ग्नी। एन्द्रा॑ग्नी। इन्द्रा॑ग्नीसौमन॒साय॑। इन्द्रा॑ग्नी॒इतीन्द्रा॑ग्नी। सौ॒म॒नसाय॑यातं। या॒त॒मिति॑यातं।। नूचि॑त्। चि॒ध्दि। हिप॑रिम॒म्नाथे॑। प॒रि॒म॒म्नाथे॑अ॒स्मान्। प॒रि॒म॒म्नाथे॒इति॑प॒रि॒ऽम॒म्नाथे॑। अ॒स्मानावां॑। आवां॑। वां॒शश्व॑द्भिः। शश्व॑द्भिर्ववृतीय। व॒वृ॒ती॒य॒वाजैः॑। वाजै॒रिति॒वाजैः॑।।
7.93.7	सोअ॑ग्ने। अ॒ग्न॒ए॒ना। ए॒नानम॑सा। नम॑सा॒समि॑ध्दः। समि॒ध्दोच्छ॑। समि॑ध्द॒इति॒संऽइ॑ध्दः। अच्छा॑मि॒त्रं। मि॒त्रंवरु॑णं। वरु॑ण॒मिन्द्रं॑। इन्द्रं॑वो॒चेः। वो॒चेरिति॑वो॒चेः।। यत्सी॒माग॑श्चकृ॒मातत्सुमृ॑ळ। मृ॒ळ॒तत्। तद॑र्य॒मा। अ॒र्य॒मादि॑तिः। अदि॑तिशिश्रथन्तु। शि॒श्र॒थ॒न्त्विति॑शिश्रथन्तु।।
7.93.8	ए॒ताअ॑ग्ने। अ॒ग्न॒आ॒शु॒षा॒णासः॑। आ॒शु॒षा॒णास॑इ॒ष्टीः। इ॒ष्टीर्यु॒वोः। यु॒वोस्सचा॑। सचा॒भि। अ॒भ्य॑श्याम। अ॒श्या॒म॒वाजा॑न्। वाजा॒निति॒वाजा॑न्।। मेन्द्रः॑। इन्द्रो॑नः। नो॒विष्णुः॑। विष्णु॑र्म॒रुतः॑। म॒रुतः॒परि॑। परि॑ख्यन्न्। ख्य॒न्यू॒यं। यू॒यंपा॑तस्व॒स्तिभि॒स्सदा॑नः।। 16।।
7.94.1	इ॒यंवां॑। वा॒म॒स्य। अ॒स्यमन्म॑नः। मन्म॑न॒इन्द्रा॑ग्नी। इन्द्रा॑ग्नीपू॒र्व्यस्तु॑तिः। इन्द्रा॑ग्नी॒इतीन्द्रा॑ग्नी। पू॒र्व्यस्तु॑ति॒रिति॑पू॒र्व्यऽस्तु॑तिः।। अ॒भ्राद्वृ॒ष्टिरि॑व। वृ॒ष्टिरि॑वाजनि। वृ॒ष्टिरि॒वेति॑वृ॒ष्टिःऽइ॑व। अ॒ज॒नीत्य॑जनि।।
7.94.2	शृ॒णु॒तंज॑रि॒तुः। ज॒रि॒तुर्हवं॑। हव॒मिन्द्रा॑ग्नी। इन्द्रा॑ग्नीवनतं। इन्द्रा॑ग्नी॒इतीन्द्र॑ग्नी। व॒न॒तं॒गिरः॑। गिर॒इति॒गिरः॑।। ई॒शा॒नापि॑प्यतं। पि॒प्य॒तं॒गिरः॑। गिर॒इति॒गिरः॑।।
7.94.3	मापा॑प॒त्वाय॑। पा॒प॒त्वाय॑नः। पा॒प॒त्वायेति॑पा॒प॒ऽत्वाय॑। नो॒न॒रा॒। न॒रेन्द्रा॑ग्नी। इन्द्रा॑ग्नी॒मा। इन्द्रा॑ग्नी॒इतीन्द्रा॑ग्नी। माभिश॑स्तये। अ॒भिश॑स्तय॒इत्य॒भिऽश॑स्तये।। मानः॑। नो॒री॒र॒र॒ध॒तं॒। री॒र॒ध॒तं॒नि॒दे। नि॒दइति॑नि॒दे।।
7.94.4	इन्द्रे॑अ॒ग्ना। अ॒ग्नानमः॑। नमो॑बृ॒हत्। बृ॒हत्सु॑वृ॒क्तिः। सु॒वृ॒क्तिमेर॑यामहे। सु॒वृ॒क्तिमिति॑सु॒ऽवृ॒क्तिं। एर॑यामहे। ई॒र॒या॒म॒हा॒इती॑रयामहे।। धि॒याधेनाः॑। धेना॑अव॒स्यवः॑। अ॒व॒स्यव॒इत्य॑व॒स्यवः॑।।
7.94.5	ताहि। हिशश्व॑न्तः। शश्व॑न्त॒ईळ॑ते। ईळ॑तइ॒त्था। इ॒त्थाविप्रा॑सः। विप्रा॑सऊ॒तये॑। ऊ॒तय॒इत्यू॒तये॑।। स॒बाधो॒वाज॑सायते। स॒बाध॒इति॑स॒ऽबाधः॑। वाज॑सातय॒इति॒वाज॑ऽसातये।।
7.94.6	तावां॑। वां॒गी॒र्भिः। गी॒र्भिर्वि॑प॒न्यवः॑। वि॒प॒न्यवः॒प्रय॑स्वन्तः। प्रय॑स्वन्तोहवामहे। ह॒वा॒म॒ह॒इति॑हवामहे।। मे॒धसा॑तासनि॒ष्यवः॑। मे॒धसा॒तेति॑मे॒धऽसा॑ता। स॒नि॒ष्यव॒इति॑स॒नि॒ष्यवः॑।। 17 ।।
7.94.7	इन्द्रा॑ग्नी॒अव॑सा। इन्द्रा॑ग्नी॒इतीन्द्रा॑ग्नी। अव॒साग॑तं। आग॑तं। ग॒त॒म॒स्मभ्यं॑। अ॒स्मभ्यं॑चर्षणीसहा। च॒र्ष॒णी॒स॒हेति॑चर्षणीऽसहा।। मानो॑दु॒श्शंस॑ईशत।।
7.94.8	माकस्य॑। कस्य॑नः। नो॒अर॑रुषोधू॒र्तिःप्रण॒ङ्मर्त्य॑स्य।। इन्द्रा॑ग्नी॒शर्म॑यच्छतं।।
7.94.9	गोम॒ध्दिर॑ण्यवत्। गोम॒दिति॒गोऽम॑त्। हिर॑ण्यव॒द्वसु॑। हिर॑ण्यव॒दिति॒हिर॑ण्यऽवत्। वसु॒यत्। यद्वां॑। वा॒मश्वा॑वत्। अश्वा॑व॒दीम॑हे। अश्व॑व॒दित्यश्व॑ऽवत्। ईम॑ह॒इतीम॑हे।। इन्द्रा॑ग्नी॒तत्। इन्द्रा॑ग्नी॒इतीन्द्रा॑ग्नी। तद्व॑नेमहि। व॒ने॒म॒हीति॑वनेमहि।।
7.94.10	यत्सोमे॑। सोम॒आसु॒ते। आसु॒ते। सु॒तेन॑रः। न॒र॒इ॒न्द्रा॒ग्नी। इ॒न्द्रा॒ग्नीअजो॑हवुः। इ॒न्द्रा॒ग्नीइती॑न्द्रा॒ग्नी। अजो॑हवु॒रित्यजो॑हवुः।। सप्ती॑वन्तासप॒र्यवः॑। सप्ति॑व॒न्तेति॒सप्ति॑ऽवन्ता। स॒प॒र्यव॒इति॑स॒प॒र्यवः॑।।
7.94.11	उ॒क्थेभि॑र्वृत्र॒हन्त॑मा। वृ॒त्र॒हन्त॑मा॒या। वृ॒त्र॒हन्त॒मेति॑वृ॒त्र॒हन्ऽत॑मा। याम॑न्दा॒ना। म॒न्दा॒नाचि॑त्। चि॒दागि॒रा। आगि॒रा। गि॒रेति॑गि॒रा।। आ॒ङ्गू॒षैरा॒विवा॑सतः। आ॒विवा॑सत॒इत्या॒ऽविवा॑सतः।।
7.94.12	तावित्। इद्दु॒शंसं॑। दु॒श्शंसं॒मर्त्यं॑। दु॒श्शंस॒मिति॑दुः॒ऽशसं॑। मर्त्यं॒दुर्वि॑द्वासं। दुर्वि॑द्वांसंरक्ष॒स्विनं॑। दुर्वि॑द्वास॒मिति॒दुःऽवि॑द्वासं। र॒क्ष॒स्विन॒मिति॑र॒क्ष॒स्विनं॑।। आ॒भो॒गंहन्म॑ना। आ॒भो॒गमित्या॒ऽभो॒गं। हन्म॑नाहतं। ह॒त॒मु॒द॒धिं। उ॒द॒धिंहन्म॑ना। उ॒द॒धिमित्यु॑द॒ऽधिं। हन्म॑नाहतं। ह॒त॒मिति॑हतं।। 18 ।।
7.95.1	प्रक्षो॑दसा। क्षोद॑सा॒धाय॑सा। धाय॑सासस्रे। स॒स्र॒ए॒षा। ए॒षासर॑स्वती। सर॑स्वतीध॒रुणे॑। ध॒रुण॒आय॑सी। आय॑सी॒पूः। पूरिति॒पूः।। प्र॒बाब॑धानार॒थ्ये॑व। प्र॒बाब॑धा॒नेति॑प्र॒ऽबाब॑धाना। र॒थ्ये॑वयाति। र॒थ्ये॑वेति॑र॒थ्या॑ऽइव। या॒ति॒विश्वाः॑। विश्वा॑अ॒पः। अ॒पोम॑हि॒ना। म॒हि॒नासिन्धुः॑। सिन्धु॑र॒न्याः। अ॒न्याइत्य॒न्याः।।
7.95.2	एका॑चेतत्। अ॒चे॒त॒त्सर॑स्वती। सर॑स्वतीन॒दीनां॑। न॒दीनां॒शुचिः॑। शुचि॑र्य॒ती। य॒तीगि॒रिभ्यः॑। गि॒रिभ्य॒आस॑मु॒द्रात्। गि॒रिभ्य॒इति॑गि॒रिऽभ्यः॑। आस॑मु॒द्रात्। स॒मु॒द्रादिति॑स॒मु॒द्रात्।। रा॒यश्चेत॑न्ती। चेत॑न्ती॒भुव॑नस्य। भुव॑नस्य॒भूरेः॑। भूरे॑र्घृ॒तं। घृ॒तंपयः॑। पयो॑दुदुहे। दु॒दु॒हे॒नाहु॑षाय। नाहु॑षा॒येति॒नाहु॑षाय।।
7.95.3	सवा॑वृधे। वा॒वृ॒धे॒नर्यः॑। व॒वृ॒धइति॑ववृधे। नर्यो॒योष॑णासु। योष॑णसु॒वृषा॑। वृषा॒शिशुः॑। शिशु॑र्वृष॒भः। वृ॒ष॒भोय॒ज्ञिया॑सु। य॒ज्ञिया॒स्विति॑य॒ज्ञिया॑सु।। सवा॒जिनं॑। वा॒जिनं॑म॒घव॑द्भ्यः। म॒घव॑द्भ्योदधाति। म॒घव॑द्भ्य॒इति॑म॒घव॑त्ऽभ्यः। द॒धा॒ति॒वि। विसा॒तये॑। सा॒तये॑त॒न्वं॑। त॒न्वं॑मामृजीत। म॒मृ॒जी॒तेति॑ममृजीत।।
7.95.4	उ॒तस्या। स्यानः॑। न॒स्सर॑स्वती। सर॑स्वतीजुषा॒णा। जु॒षा॒णोप॑। उप॑श्रवत्। श्र॒व॒त्सु॒भगा॑। सु॒भगा॑य॒ज्ञे। सु॒भगेति॑सु॒ऽभगा॑। य॒ज्ञेअ॒स्मिन्। अ॒स्मिन्नित्य॒स्मिन्।। मि॒तज्ञु॑भिर्नम॒स्यैः॑। मि॒तज्ञु॑भि॒रिति॑मि॒तज्ञु॑ऽभिः। न॒म॒स्यै॑रिया॒ना। इ॒या॒नारा॒या। रा॒यायु॒जा। यु॒जाचि॑त्। चि॒दुत्त॑रा। उत्त॑रा॒सखि॑भ्यः। उ॒त्त॒रेत्यु॑त्ऽतरा। सखि॑भ्य॒इति॒सखि॑ऽभ्यः।।
7.95.5	इ॒माजुह्वा॑नाः। जुह्वा॑नायु॒ष्मत्। यु॒ष्मदानमो॑भिः। आनमो॑भिः। नमो॑भिः॒प्रति॑। प्रति॒स्तोमं॑। स्तोमं॑सरस्वति। स॒र॒स्व॒ति॒जु॒ष॒स्व॒। जु॒ष॒स्वेति॑जुषस्व।। तव॒शर्म॑न्। शर्म॑न्प्रि॒यत॑मे। प्रि॒यत॑मे॒दधा॑नाः। प्रि॒यत॑म॒इति॑प्रि॒यऽत॑मे। दधा॑ना॒उप॑। उप॑स्थेयाम। स्थे॒या॒म॒श॒र॒णं। श॒र॒णन्न। नवृ॒क्षं। वृ॒क्षमिति॑वृ॒क्षं।।
7.95.6	अ॒यमु॑ते। ऊँ॒इत्यूँ॑। ते॒स॒र॒स्व॒ति॒। स॒र॒स्व॒ति॒व॒सि॒ष्ठः॒। व॒सि॒ष्ठो॒द्वारौ॑। द्वारा॑वृ॒तस्य॑। ऋ॒तस्य॑सुभगे। सु॒भ॒गे॒वि। सु॒भ॒ग॒इति॑सुऽभगे। व्या॑वः। आ॒व॒रित्या॑वः।। वर्ध॑शुभ्रे। शु॒भ्रे॒स्तु॒व॒ते। स्तु॒व॒तेरा॑सि। रा॒सि॒वाजा॑न्। वाजा॑न्यू॒यं। यू॒यंपा॑तस्व॒स्तिभि॒स्सदा॑नः।। 19 ।।
7.96.1	बृ॒हदु॑गायिषे। ऊँ॒इत्यूँ॑। गा॒यि॒षे॒वचः॑। वचो॑सु॒र्या॑। अ॒सु॒र्या॑न॒दीनां॑। न॒दीना॒मिति॑न॒दीनां॑।। सर॑स्वती॒मित्। इन्म॑हय। म॒ह॒या॒सु॒वृ॒क्तिभिः॑। सु॒वृ॒क्तिभि॒स्तोमैः॑। सु॒वृ॒क्तिभि॒रिति॑सु॒वृ॒क्तिऽभिः॑। स्तोमै॑वसिष्ठ। व॒सि॒ष्ठ॒रोद॑सी। रोद॑सी॒इति॒रोद॑सी।।
7.96.2	उ॒भेयत्। यत्ते॑। ते॒म॒हि॒ना। म॒हि॒नाशु॑भ्रे। शु॒भ्रे॒अन्ध॑सी। अन्ध॑सीअधिक्षि॒यन्ति॑। अ॒धि॒क्ष॒यन्ति॑पू॒रवः॑। अ॒धि॒क्षि॒यन्तीत्य॑धि॒ऽक्षि॒यन्ति॑। पू॒रव॒इति॑पू॒रवः॑।। सानः॑। नो॒बो॒धि॒। बो॒ध्य॒वि॒त्री। अ॒वि॒त्रीम॒रुत्स॑खा। म॒रुत्स॑खा॒चोद॑। म॒रुत्स॒खेति॑म॒रुत्ऽस॑खा। चोद॒राधः॑। रधो॑म॒घोनां॑। म॒घोना॒मिति॑म॒घोनां॑।।
7.96.3	भ॒द्रमित्। इद्भ॒द्रा। भ॒द्राकृ॑णवत्। कृ॒ण॒व॒त्सर॑स्वती। सर॑स्व॒त्यक॑वारी। अक॑वारीचेतति। अक॑वरी॒त्यक॑वऽअरी। चे॒त॒ति॒वा॒जिनी॑वती। वा॒जिनी॑व॒तीति॑वा॒जिनी॑ऽवती।। गृ॒णा॒ना॒जम॑दग्नि॒वत्। ज॒म॒द॒ग्नि॒वत्स्तु॑वा॒ना। ज॒म॒द॒ग्नि॒व॒दिति॑जमदग्निऽवत्। स्तु॒वा॒नाच॑। च॒व॒शि॒ष्ठ॒वत्। व॒शि॒ष्ठ॒व॒दिति॑वशिष्ठऽवत्।।
7.96.4	ज॒नी॒यन्तो॒नु। ज॒नि॒यन्त॒इति॑ज॒नि॒ऽयन्तः॑। न्वग्र॑वः। अग्र॑वःपुत्री॒यन्तः॑। पु॒त्री॒यन्त॑स्सु॒दान॑वः। पु॒त्रि॒यन्त॒इति॑पु॒त्रि॒ऽयन्तः॑। सु॒दान॑व॒इति॑सु॒ऽदान॑वः।। सर॑स्वन्तंहवामहे। ह॒वा॒म॒ह॒इति॑हवामहे।।
7.96.5	येते॑। ते॒सर॒स्वः॒। स॒र॒स्व॒ऊ॒र्मयः॑। ऊ॒र्मयो॒मधु॑मन्तः। मधु॑मन्तोघृत॒श्चुतः॑। मधु॑मन्त॒इति॒मधु॑ऽमन्तः। घृ॒त॒श्चुत॒इति॑घृ॒त॒ऽश्चुतः॑।। तेभि॑र्नः। नो॒वि॒ता। अ॒वि॒ताभ॑व। भ॒वेति॑भव।।
7.96.6	पी॒पि॒वांसं॒सर॑स्वतः। पी॒पि॒वांस॒मिति॑पी॒पि॒ऽवांसं॑। सर॑स्वत॒स्तनं॑। स्तनं॒यः। योवि॒श्वद॑र्शतः। वि॒श्वद॑र्शत॒इति॑वि॒श्वऽद॑र्शतः।। भ॒क्षी॒महि॑प्र॒जां। प्र॒जामिषं॑। प्र॒जामिति॑प्र॒ऽजां। इष॒मितीषं॑।। 20 ।।
7.97.1	य॒ज्ञेदि॒वः। दि॒वोनृ॒षद॑ने। नृ॒षद॑नेपृथि॒व्याः। नृ॒सद॑न॒इति॑नृ॒ऽसद॑ने। पृ॒थि॒व्यानरः॑। नरो॒यत्र॑। यत्र॑देव॒यवः॑। दे॒व॒यवो॒मद॑न्ति। दे॒व॒यव॒इति॑दे॒व॒ऽयवः॑। मद॒न्तीति॒मद॑न्ति।। इन्द्रा॑य॒यत्र॑। यत्र॒सव॑नानि। सव॑नानिसु॒न्वे। सु॒न्वेगम॑त्। गम॒न्मदा॑य। मदा॑यप्रथ॒मं। प्र॒थ॒मंवयः॑। वय॑श्च। चेति॑च।।
7.97.2	आदैव्या॑। दैव्या॑वृणीम॒हे। वृ॒णी॒म॒हेवां॑सि। अवां॑सि॒बृह॒स्पतिः॑। बृ॒ह॒स्पति॑र्नः। नो॒महः॑। मह॒आस॑खायः। आस॑खायः। स॒खा॒य॒इति॑सखायः।। यथा॒भवे॑म। भवे॑ममी॒ळ्हुषे॑। मी॒ळ्हुषे॒अना॑गाः। अना॑गा॒यः। योनः॑। नो॒दा॒ता। दा॒ताप॑रा॒वतः॑। प॒रा॒वतः॑पि॒तेव॑। प॒रा॒वत॒इति॑प॒रा॒ऽवतः॑। पि॒तेवेति॑पि॒ताऽइ॑व।।
7.97.3	तमु॒ज्येष्ठं॑। ऊँ॒इत्यूँ॑। ज्येष्ठं॒नम॑सा। नम॑साह॒विर्भिः॑। ह॒विर्भि॑स्सु॒शेवं॑। ह॒विर्भि॒रिति॑ह॒विःऽभिः॑। सु॒शेवं॒ब्रह्म॑णः। ब्रह्म॑ण॒स्पतिं॑। पतिं॑गृणीषे। गृ॒णी॒ष॒इति॑गृणीषे।। इन्द्रं॒श्लोकः॑। श्लोको॒महि॑। महि॒दैव्यः॑। दैव्य॑सिषक्तु। सि॒ष॒क्तु॒यः। सिस॒क्त्विति॒सिस॑क्तु। योब्रह्म॑णः। ब्रह्म॑णोदे॒वकृ॑तस्य। दे॒वकृ॑तस्य॒राजा॑। दे॒वकृ॑त॒स्येति॑दे॒वऽकृ॑तस्य। राजेति॒राजा॑।।
7.97.4	सआनः॑। आनः॑। नो॒योनिं॑। योनिं॑सदतु। स॒द॒तु॒प्रेष्ठः॑। प्रेष्ठो॒बृह॒स्पतिः॑। बृह॒स्पति॑र्वि॒श्ववा॑रः। वि॒श्ववा॑रो॒यः। वि॒श्ववा॑र॒इति॑वि॒श्वऽवा॑रः। योअस्ति॑। अस्तीत्यस्ति॑।। कामो॑रा॒यः। रा॒यस्सु॒वीर्य॑स्य। सु॒वीर्य॑स्य॒तं। तंदा॑त्। दा॒त्पर्ष॑त्। पर्ष॑न्नः। नो॒अति॑। अति॑स॒श्चतः॑। स॒श्चतो॒अरि॑ष्ठान्।। अरि॑ष्टा॒नित्यरि॑ष्टान्।।
7.97.5	तमानः॑। आनः॑। नो॒अर्कं॑। अर्क॑म॒मृता॑य। अ॒मृता॑य॒जुष्टं॑। जुष्ट॑मि॒मे। इ॒मेधा॑सुः। धा॒सु॒र॒मृता॑सः। अ॒मृता॑सःपुरा॒जाः। पु॒रा॒जाइति॑पु॒रा॒ऽजाः।। शुचि॑क्रन्दंयज॒तं। शुचि॑क्रन्द॒मिति॒शुचि॑ऽक्रन्दं। य॒ज॒तंप॒स्त्या॑नां। प॒स्त्या॑नांबृह॒स्पतिं॑। बृ॒ह॒स्पति॑मन॒र्वाणं॑। अ॒न॒र्वाणं॑हुवेम। हु॒वे॒मेति॑हुवेम।। 21 ।।
7.97.6	तंश॒ग्मासः॑। श॒ग्मासो॑अरु॒षासः॑। अ॒रु॒षासो॒अश्वाः॑। अश्वा॒बृह॒स्पतिं॑। बृह॒स्पतिं॑सह॒वाहः॑। स॒ह॒वाहो॑वहन्ति। स॒ह॒वाह॒इति॑स॒ह॒ऽवाहः॑। व॒ह॒न्तीति॑वहन्ति।। सह॑श्चित्। चि॒द्यस्य॑। यस्य॒नील॑वत्। नील॑वत्स॒धस्थं॑। नील॑व॒दिति॒नील॑ऽवत्। स॒धस्थं॒नभः॑। स॒धस्थ॒मिति॑स॒धऽस्थं॑। नभो॒न। नरू॒पं। रू॒पम॑रु॒षं। अ॒रु॒षंवसा॑नाः। वसा॑ना॒इति॒वसा॑नाः।।
7.97.7	सहि। हिशुचिः॑। शुचि॑श्श॒तप॑त्रः। श॒तप॑त्र॒स्सः। सशु॒न्ध्युः। शु॒न्ध्युर्हिर॑ण्यवाशीः। हिर॑ण्यवाशीरिषि॒रः। हिर॑ण्यवाशीरिति॒हिर॑ण्यऽवाशीः। इ॒षि॒रस्व॒र्षाः। स्व॒स्सा॒इति॑स्वः॒ऽसाः।। बृह॒स्पति॒स्सः। सस्स्वा॑वे॒शः। स्वा॒वे॒शऋ॒ष्वः। स्वा॒वे॒शइति॑सु॒ऽआ॒वे॒शः। ऋ॒ष्वःपु॒रु। पु॒रूसखि॑भ्यः। सखि॑भ्य॒आसु॒तिं। सखि॑भ्य॒इति॒सखि॑ऽभ्यः। आसु॒तिंकरि॑ष्ठः। करि॑ष्ठ॒इति॒करि॑ष्ठः।।
7.97.8	दे॒वीदे॒वस्य॑। दे॒वीइति॑दे॒वी। दे॒वस्य॒रोद॑सी। रोद॑सीजनि॒त्री। रोद॑सी॒इति॒रोद॑सी। जनि॑त्री॒बृह॒स्पतिं॑। बृह॒स्पतिं॑वावृधतुः। वा॒वृ॒ध॒तु॒र्म॒हित्वा। व॒वृ॒ध॒तुरिति॑ववृधतुः। म॒हि॒त्वेति॑म॒हि॒ऽत्वा।। द॒क्षाय्या॑यदक्षत। द॒क्ष॒ता॒स॒खा॒यः॒। स॒खा॒यः॒कर॑त्। कर॒द्रह्म॑णॆ। ब्रह्म॑णेसु॒तरा॑। सु॒तरा॑सुगा॒धा। सु॒तरेति॑सु॒ऽतरा॑। सु॒गा॒धेति॑सु॒ऽगा॒धा।।
7.97.9	इ॒यंवां॑। वां॒ब्रह्म॑णः। ब्रह्म॑णस्पते। प॒ते॒सु॒वृ॒क्तिः। सु॒वृ॒क्तिर्ब्रह्म॑। ब्रह्मेन्द्रा॑य। इन्द्रा॑यव॒ज्रिणॆ॑। व॒ज्रिणे॑अकारि। अ॒का॒रीत्य॑कारि।। अ॒वि॒ष्टंधियो॑जिगृ॒तंपुर॑न्धीर्जज॒स्तम॒र्योव॒नुषा॒मरा॑तीः।।
7.97.10	बृह॑स्पतेयु॒वं। यु॒वमिन्द्रः॑। इन्द्र॑श्च। च॒वस्वः॑। वस्वो॑दि॒व्यस्य॑। दि॒व्यस्ये॑शाथे। ई॒शा॒थे॒उ॒त। ई॒शा॒थे॒इती॑शाथे। उ॒तपार्थि॑वस्य। पार्थि॑व॒स्येति॒पार्थि॑वस्य।। ध॒त्तंर॒यिं। र॒यिंस्तु॑व॒ते। स्तु॒व॒तेकी॒रये॑। की॒रये॑चित्। चि॒द्यू॒यं। यू॒यंपा॑तस्व॒स्तिभि॒स्सदा॑नः।। 22 ।।
7.98.1	अध्व॑र्यवोरु॒णं। अ॒रु॒णंदु॒ग्धं। दु॒ग्धमं॒शुं। अं॒शुंजु॒होत॑न। जु॒होत॑नवृष॒भाय॑। वृ॒ष॒भाय॑क्षिती॒नां। क्षि॒ती॒नामिति॑क्षि॒ती॒नां।। गौ॒राद्वेदी॑यान्। वेदी॑याँअव॒पानं॑। अ॒व॒पान॒मिन्द्रः॑। अ॒व॒पान॒मित्य॑व॒ऽपानं॑। इन्द्रो॑वि॒श्वाहा॑। वि॒श्वाहेत्। इद्या॑ति। या॒ति॒सु॒तसो॑मं। सु॒तसो॑ममि॒च्छन्। सु॒तसो॑म॒मिति॑सु॒तऽसो॑मं। इ॒च्छन्निती॒च्छन्।।
7.98.2	यद्द॑धि॒षे। द॒धि॒षेप्र॒दिवि॑। प्र॒दिवि॒चारु॑। प्र॒दिवीति॑प्र॒ऽदिवि॑। चार्वन्नं॑। अन्नं॑दि॒वेदि॑वे। दि॒वेदि॑वेपी॒तिं। दि॒वेदि॑व॒इति॑दि॒वेऽदि॑वे। पी॒तिमित्। इद॑स्य। अ॒स्य॒व॒क्षि॒। व॒क्षीति॑वक्षि।। उ॒तहृ॒दा। हृ॒दोत। उ॒तमन॑सा। मन॑साजुषा॒णः। जु॒षा॒णउ॒शन्। उ॒शन्नि॑न्द्र। इ॒न्द्र॒प्रस्थि॑तान्। प्रस्थि॑तान्पाहि। प्रस्थि॑ता॒निति॒प्रऽस्थि॑तान्। पा॒हि॒सोमा॑न्। सोमा॒निति॒सोमा॑न्।।
7.98.3	ज॒ज्ञा॒नस्सोमं॑। सोमं॒सह॑से। सह॑सेपपाथ। प॒पा॒थ॒प्र। प्रते॑। ते॒मा॒ता। मा॒ताम॑हि॒मानं॑। म॒हि॒मान॑मुवाच। उ॒वा॒चेत्यु॑वाच।। एन्द्र॑। इन्द्र॑पप्राथ। प॒प्र॒थो॒रु। उ॒र्व॑अ॒न्तरि॑क्षं। अ॒न्तरि॑क्षंयु॒धा। यु॒धादे॒वेभ्यः॑। दे॒वेभ्यो॒वरि॑वः। वरि॑वश्च॒कर्थ॑। च॒कर्थेति॑च॒कर्थ॑।।
7.98.4	यद्यो॒धया॑। यो॒धया॑मह॒तः। म॒ह॒तोमन्य॑मानान्। मन्य॑माना॒त्साक्षा॑म। साक्षा॑म॒तान्। तान्बा॒हुभिः॑। बा॒हुभि॒श्शाश॑दानान्। बा॒हुभि॒रिति॑बा॒हुऽभिः॑। शाश॑दाना॒निति॒शाश॑दानान्।। यद्वा॑। वा॒नृभिः॑। नृभि॒र्वृतः॑। नृभि॒रिति॒नृऽभिः॑। वृत॑इन्द्र। इ॒न्द्रा॒भियुध्याः॑। अ॒भि॒युध्या॒स्तं। अ॒भि॒युध्येत्य॑भि॒ऽयुध्याः॑। तंत्वया॑। त्वया॒जिं। आ॒जिंसौ॑श्रव॒सं। सौ॒श्र॒वसंज॑येम। ज॒ये॒मेति॑जयेम।।
7.98.5	प्रेन्द्र॑स्य। इन्द्र॑स्यवोचं। वो॒चं॒प्र॒थ॒मा। प्र॒थ॒माकृ॒तानि॑। कृ॒तानि॒प्र। प्रनूत॑ना। नूत॑नाम॒घवा॑। म॒घवा॒या। म॒घवेति॑म॒घऽवा॑। याच॒कार॑। च॒कारेति॑च॒कार॑।। यदेत्। इददे॑वीः। अदे॑वी॒रस॑हिष्ट। अस॑हिष्टमा॒याः। मा॒याअथ॑। अथा॑भवत्। अ॒भ॒व॒त्केव॑लः। केव॑ल॒स्सोमः॑। सोमो॑अस्य। अ॒स्येत्य॒स्य।।
7.98.6	तवे॒दं। इ॒दंविश्वं॑। विश्व॑म॒भितः॑। अ॒भितः॑प॒शव्यं॑। प॒श॒व्यं॑यत्। यत्पश्य॑सि। पश्य॑सि॒चक्ष॑सा। चक्ष॑सा॒सूर्य॑स्य। सूर्य॒स्येति॒सूर्य॑स्य।। गवा॑मसि। अ॒सि॒गोप॑तिः। गोप॑ति॒रेकः॑। गोप॑ति॒रिति॒गोऽप॑तिः। एक॑इन्द्र। इ॒न्द्र॒भ॒क्षी॒महि॑। भ॒क्षी॒महि॑ते। ते॒प्रय॑तस्व। प्रय॑तस्व॒वस्वः॑। प्रय॑त॒स्वेति॒प्रऽय॑तस्व। वस्व॒इति॒वस्वः॑।।
7.98.7	बृह॑स्पतेयु॒वमिन्द्र॑स्य॒वस्वो॑दि॒व्यस्ये॑शाथेउ॒तपार्थि॑वस्य।। ध॒त्तंर॒यिंस्तु॑व॒तेकी॒रये॑चिद्यू॒यंपा॑तस्व॒स्तिभि॒स्सदा॑नः।। 23 ।।
7.99.1	प॒रोमात्र॑या। मात्र॑यात॒न्वा॑। त॒न्वा॑वृधा॒न। वृ॒धा॒नन। नते॑। ते॒म॒हि॒त्वं। म॒हि॒त्वमनु॑। म॒हि॒त्वमिति॑म॒हि॒ऽत्वं। अन्व॑श्नुवन्ति। अ॒श्नु॒व॒न्तीत्य॑श्नुवन्ति।। उ॒भेते॑। उ॒भेइत्यु॒भे। ते॒वि॒द्म॒। वि॒द्म॒रज॑सी। रज॑सीपृथि॒व्याः। रज॑सी॒इति॒रज॑सी। पृ॒थि॒व्याविष्णॊ॑। विष्णो॑देव। विष्णो॒इति॒विष्णो॑। दे॒व॒त्वं। त्वंप॑र॒मस्य॑। प॒र॒मस्य॑वित्से। वि॒त्स॒इति॑वित्से।।
7.99.2	नते॑। ते॒वि॒ष्णो॒। वि॒ष्णो॒जाय॑मानः। वि॒ष्णो॒इति॑विष्णो। जाय॑मानो॒न। नजा॒तः। जा॒तोदेव॑। देव॑महि॒म्नः। म॒हि॒म्नःपरं॑। पर॒मन्तं॑। अन्त॑माप। आ॒पेत्या॑प।। उद॑स्तभ्नाः। अ॒स्त॒भ्ना॒नाकं॑। नाक॑मृ॒ष्वं। ऋ॒ष्वंबृ॒हन्तं॑। बृ॒हन्तं॑दा॒धर्थ॑। दा॒धर्थ॒प्राचीं॑। प्राचीं॑क॒कुभं॑। क॒कुभं॑पृथि॒व्याः। पृ॒थि॒व्याइति॑पृ॒थि॒व्याः।।
7.99.3	इरा॑वतीधेनु॒मती॑। इरा॑वती॒इतीरा॑ऽवती। धे॒नु॒मती॒हि। धे॒नु॒मतीति॑धे॒नु॒ऽमती॑। हिभू॒तं। भू॒तंसू॑यव॒सिनी॑। सू॒य॒व॒सिनी॒मनु॑षे। सु॒य॒व॒सिनी॒ति॑सु॒ऽय॒व॒सिनी॑। मनु॑षेदश॒स्या। द॒श॒स्येति॑द॒श॒स्या।। व्य॑स्तभ्नाः। अ॒स्त॒भ्ना॒रोद॑सी। रोद॑सीविष्णो। रोद॑सी॒इति॒रोद॑सी। वि॒ष्ण॒वे॒ते। वि॒ष्णो॒इति॑विष्णो। ए॒तेदा॒धर्थ॑। दा॒धर्थ॑पृथि॒वीं। पृ॒थि॒वीम॒भितः॑। अ॒भितो॑म॒यूखैः॑। म॒यूखै॒रिति॑म॒यूखैः॑।।
7.99.4	उ॒रुंय॒ज्ञाय॑। य॒ज्ञाय॑चक्रथुः। च॒क्र॒थु॒रु॒लोकं। ऊँ॒इत्यूँ॑। लो॒कंज॒नय॑न्ता। ज॒नय॑न्ता॒सूर्यं॑। सूर्य॑मु॒षासं॑। उ॒षास॑म॒ग्निं। उ॒षस॒मित्यु॒षसं॑। अ॒ग्निमित्य॒ग्निं।। दास॑स्यचित्। चि॒द्वृ॒ष॒शि॒प्रस्य॑। वृ॒ष॒शि॒प्रस्य॑मा॒याः। वृ॒ष॒शि॒प्रस्येति॑वृ॒ष॒ऽशि॒प्रस्य॑। मा॒याज॒घ्नथुः॑। ज॒घ्नतु॑र्नरा। न॒रा॒पृ॒त॒नाज्ये॑षु। पृ॒त॒नाज्ये॒ष्विति॑पृ॒त्य॒नाज्ये॑षु।।
7.99.5	इन्द्रा॑विष्णूदृंहि॒ताः। इन्द्रा॑विष्णू॒इतीन्द्रा॑विष्णू। दृं॒हि॒ताश्शंब॑रस्य। शंब॑रस्य॒नव॑। नव॒पुरः॑। पुरो॑नव॒तिं। न॒व॒तिंच॑। च॒श्न॒थि॒ष्टं। श्न॒थि॒ष्टमिति॑श्न॒थि॒ष्टं।। श॒तंव॒र्चिनः॑। व॒र्चिन॑स्स॒हस्रं॑। स॒हस्रं॑च। च॒सा॒कं। सा॒कंह॒थः। ह॒थोअ॑प्र॒ति। अ॒प्र॒त्यसुर॑स्य। असु॑रस्यवी॒रान्। वी॒रानिति॑वी॒रान्।।
7.99.6	इ॒यंम॑नी॒षा। म॒नी॒षाबृ॑ह॒ती। बृ॒ह॒तीबृ॒हन्ता॑। बृ॒हन्तो॑रुक्र॒मा। उ॒रु॒क्र॒मात॒वसा॑। उ॒रु॒क्र॒मेत्यु॑रु॒ऽक्र॒मा। त॒वसा॑व॒र्धय॑न्ती। व॒र्धय॒न्तीति॑व॒र्धय॑न्ती।। र॒रेवां॑। वां॒स्तोमं॑। स्तोमं॑वि॒दथे॑षु। वि॒दथे॑षुविष्णॊ। वि॒ष्णो॒पिन्व॑तं। वि॒ष्णो॒इति॑विष्णो। पिन्व॑त॒मिषः॑। इषॊ॑वृ॒जने॑षु। वृ॒जने॑ष्विन्द्र। इ॒न्द्रेती॑न्द्र।।
7.99.7	वष॑ट्ते। ते॒वि॒ष्णॊ॒। वि॒ष्ण्वा॒सः। वि॒ष्णॊ॒इति॑विष्णॊ। आ॒सआकृ॑णोमि। आकृ॑णॊमि। कृ॒णो॒मि॒तत्। तन्मे॑। मे॒जु॒ष॒स्व॒। जु॒ष॒स्व॒शि॒पि॒वि॒ष्ट॒। शि॒पि॒वि॒ष्ट॒ह॒व्यं। ह॒व्यमिति॑ह॒व्यं।। वर्ध॑न्तुत्वा। त्वा॒सु॒ष्टु॒तयः॑। सु॒ष्टु॒तयो॒गिरः॑। सु॒स्तु॒तय॒इति॑सु॒ऽस्तु॒तयः॑। गिरो॑मे। मे॒यू॒यं। यू॒यंपा॑तस्व॒स्तिभि॒स्सदा॑नः।। 24 ।।
7.100.1	ऩूमर्तः॑। मर्तो॑दयते। द॒य॒ते॒स॒नि॒ष्यन्। स॒नि॒ष्यन्यः। योविष्ण॑वे। विष्ण॑वउरुगा॒याय॑। उ॒रु॒गा॒याय॒दाश॑त्। उ॒रु॒गा॒यायेत्यु॑रु॒ऽगा॒याय॑। दाश॒दिति॒दाश॑त्।। प्रयः। यस्स॒त्राचा॑। स॒त्राचा॒मन॑सा। मन॑सा॒यजा॑ते। यजा॑तए॒ताव॑न्तं। ए॒ताव॑न्तं॒नर्यं॑। नर्य॑मा॒विवा॑सात्। आ॒विवा॑सा॒दित्या॒ऽविवा॑सात्।।
7.100.2	त्वंवि॑ष्णो। वि॒ष्णो॒सु॒म॒तिं। वि॒ष्णॊ॒इति॑विष्णॊ। सु॒म॒तिंवि॒श्वज॑न्यां। सु॒म॒तिमिति॑सु॒ऽम॒तिं। वि॒श्वज॑न्या॒मप्र॑युतां। वि॒श्वज॑न्या॒मिति॑वि॒श्वऽज॑न्यां। अप्र॑युतामेवयावः। अप्र॑युता॒मित्यप्र॑ऽयुतां। ए॒व॒या॒वो॒म॒तिं। ए॒व॒यावइत्ये॑व॒ऽयावः॑। म॒तिंदाः॑। दा॒इति॑दाः।। पर्चो॒यथा॑। यथा॑नः। न॒स्सु॒वि॒तस्य॑। सु॒वि॒तस्य॒भूरेः॑। भूरे॒रश्वा॑वतः। अश्वा॑वतःपुरुश्च॒न्द्रस्य॑। अश्व॑वत॒इत्यश्व॑ऽवतः। पु॒रु॒श्च॒न्द्रस्य॑रा॒यः। पु॒रु॒च॒न्द्रस्येति॑पु॒रु॒ऽच॒न्द्रस्य॑। रा॒यइति॑रा॒यः।।
7.100.3	त्रिर्दे॒वः। दे॒वःपृ॑थि॒वीं। पृ॒थि॒वीमे॒षः। ए॒षए॒तां। ए॒तांवि। विच॑क्रमे। च॒क्र॒मे॒श॒तर्च॑सं। श॒तर्च॑संमहि॒त्वा। श॒तर्च॑स॒मिति॑श॒तऽअ॑र्चसं। म॒हि॒त्वेति॑म॒हि॒ऽत्वा।। प्रविष्णुः॑। विष्णु॑रस्तु। अ॒स्तु॒त॒वसः॑। त॒वस॒स्तवी॑यान्। तवी॑यान्त्वे॒षं। त्वे॒षंहि। ह्य॑स्य। अ॒स्य॒स्थवि॑रस्य। स्थवि॑रस्य॒नाम॑। नामेति॒नाम॑।।
7.100.4	विच॑क्रमे। च॒क्र॒मे॒पृ॒थि॒वीं। पृ॒थि॒वीमे॒षः। ए॒षए॒तां। ए॒तांक्षेत्रा॑य। क्षेत्रा॑य॒विष्णुः॑। विष्णु॒र्मनु॑षे। मनु॑षेदश॒स्यन्। द॒श॒स्यन्निति॑द॒श॒स्यन्।। ध्रु॒वासो॑अस्य। अ॒स्य॒की॒रयः॑। की॒रयो॒जना॑सः। जना॑सोरुक्षि॒तिं। उ॒रु॒क्षि॒तिंसु॒जनि॑मा। उ॒रु॒क्षि॒तिमित्यु॑रु॒ऽक्षि॒तिं। सु॒जनि॑माचकार। सु॒ज॒निमेति॑सु॒ऽजनि॑मा। च॒का॒रेति॑चकार।।
7.100.5	प्रतत्। तत्ते॑। ते॒अ॒द्य। अ॒द्यशि॑पिविष्ट। शि॒पि॒वि॒ष्ट॒नाम॑। शि॒पि॒वि॒ष्ठेति॑शिपिऽविष्ट। नामा॒र्यः। अ॒र्यश्शं॑सामि। शं॒सा॒मि॒व॒युना॑नि। व॒युना॑निवि॒द्वान्। वि॒द्वानिति॑वि॒द्वान्।। तंत्वा॑। त्वा॒गृ॒णा॒मि॒। गृ॒णा॒मि॒त॒वसं॑। त॒वस॒मत॑व्यान्। अत॑व्या॒न्क्षय॑न्तं। क्षय॑न्तम॒स्य। अ॒स्यरज॑सः। रज॑सःपरा॒के। प॒रा॒कइति॑प॒रा॒के।।
7.100.6	किमित्। इत्ते॑। ते॒वि॒ष्णॊ॒। वि॒ष्णॊ॒परि॒चक्ष्यं॑। वि॒ष्णॊ॒इति॑विष्णॊ। प॒रि॒चक्ष्यं॑भूत्। प॒रि॒चक्ष्य॒मिति॑प॒रि॒ऽचक्ष्यं॑। भू॒त्प्र। प्रयत्। यद्व॑व॒क्षे। व॒व॒क्षेशि॑पिवि॒ष्टः। शि॒पि॒वि॒ष्टोअ॑स्मि। शि॒पि॒वि॒ष्टइति॑शि॒पि॒ऽवि॒ष्टः। अ॒स्मीत्य॑स्मि।। मावर्पः॑। वर्पो॑अ॒स्मत्। अ॒स्मदप॑। अप॑गूहः। गू॒ह॒ए॒तत्। ए॒तद्यत्। यद॒न्यरू॑पः। अ॒न्यरू॑पस्समि॒थे। अ॒न्यरू॑प॒इत्य॒न्यऽरू॑पः। स॒मि॒थेब॒भूथ॑। स॒मि॒थइति॑सं॒ऽइ॒थे। ब॒भूथेति॑ब॒भूथ॑।।
7.100.7	वष॑ट्तेविष्णवा॒सआकृ॑णॊमि॒तम्मे॑जुषस्वशिपिविष्टह॒व्यम्।। वर्ध॑न्तुत्वासुष्टु॒तयो॒गिरो॑मेयू॒यंपा॑तस्व॒स्तिभि॒स्सदा॑नः।। 25 ।।