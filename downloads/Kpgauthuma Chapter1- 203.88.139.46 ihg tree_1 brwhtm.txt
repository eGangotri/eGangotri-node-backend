ॐ

गौतमगृह्यसूत्रम्‌.

मस्करिभाष्यसहितम्‌.

प्रणिपत्यादिदेवाय वासुदेवाय भक्तित ।

गौतमीयच्छलेनेदं सर्वस्मृतिनिबन्धनम्‌ ।।

क्रियतेऽद्य मया भाष्यं सूनुना वामनस्य तु ।।

को वाऽभिसम्बन्ध ? अयमुच्यते-सन्ति चतुर्दश विद्यास्थानानि, तद्यथा-

अङ्‌गानि वेदाश्चत्वारो मीमांसा न्यायविस्तर ।

पुराणं धर्मशास्त्रं च विद्या ह्येताश्चतुर्दश ।।इति ।।

तेषां मध्ये परिगणितमिदं धर्मशास्त्रमारभ्यत इत्यभिसम्बन्ध । अथवा-पुरुषस्य सुखदुखोपभोगार्थै शरीरेन्द्रियविषयै संयोगवियोगरूपो जन्मजरामरणप्रबन्ध संसार । स च धर्माधर्मनिमित्तो नान्यनिमित्त । तयोश्च धर्माधर्मयोरिष्टानिष्टोपभोगहेतुत्वादुपादानपरिवर्जनार्हौ तौ भवत । तदुभयमपरिज्ञाने न सम्भवतीति धर्माधर्मस्वरूपावबोधनार्थं गौतमेन शास्त्रं प्रणीतमिति । प्रयोजनमपि चास्यैतदेव, धर्माधर्मोपादानपरिवर्जनयो पुरुषार्थत्वादिति । अभिधेयमष्टकादीनि, यथा श्रौतान्यग्निष्टोमादीन्यवश्यकर्तव्यानि तथाऽष्टकादीन्मपीति । तत्र सर्वकार्याणां कारणत प्रवृत्तिदर्शनात्पूर्वं कारणविशेषप्रतिपादनार्थमाह-

वेदो धर्ममूलम्‌ ।। १ ।।

ननु विधिप्रतिषेधरूपत्वाच्छास्त्रस्य ’उपनयनं ब्राह्मणस्याष्टमे’ इत्याद्येव वक्तव्यम्‌, न त्वनुवादरूपत्वाद्वेदो धर्ममूलमित्यादि, निष्प्रयोजनत्वादनुवादस्येति । न चानेन वेदस्य प्रामाण्यं प्रतिपाद्यते, तस्य स्वत एव सिद्धे अन्यथा येन प्रामाण्यं प्रतिपाद्यते तस्याप्यन्येन प्रामाण्यं तस्याप्यन्येनेत्यनवस्था स्यादिति ।।

उच्यते-वेदस्य धर्ममूलत्वानुवाद तद्द्वारेण स्मृतिशीलयोरपि धर्ममूलत्वप्रतिपादनार्थ । कथमिति

चेदुच्यते-वेदवचनादुच्चरितात्तत्पदार्थविदां विशिष्टेऽर्थे या प्रतिपत्तिर्निस्संदिग्धा जायते न च कालान्तरे देशान्तरे पुरुषान्तरेऽवस्थान्तरे वा विपर्येति सा धर्ममूलमिति । यच्च निस्संदिग्धमविपरीतं च ज्ञानमुत्पद्यते तस्य प्रामाण्यमध्यवसितुं शक्यते । न च वेदजनितप्रत्ययस्य कारणदोषकृतं मिथ्यात्वं, कर्तुरनभ्युपगमात्‌ । कर्तृगतो हि दोष शब्दजनितस्य प्रत्ययस्य मिथ्यात्वमापादयति । एवमुत्तरार्थोऽनुवाद ।।

इदानीं सूत्रं विब्रीयते-तत्र वेदो मन्त्रब्राह्मणाख्यो ग्रन्थराशि । विद ज्ञाने, ज्ञायतेऽनेन धर्मादिस्वरूपमिति वेद । यद्यपि स्मृत्यादेरेतत्तुल्यत्वम्‌ । तथाऽपि पर्व्राािजकादिवद्रूढत्वाददोष । तथा च स्मृत्यन्तरं-

श्रुतिश्तु वेदो विज्ञेयो धर्मशास्त्रं तु वै स्मृति ।। इति ।। स च ऋग्वेदादिभेदेन भिद्यते । जात्यपेक्षयैकवचनम्‌ । धर्म कर्म आचार इत्यर्थ, अपूर्वाख्यो वा । मूलं कारणं ज्ञापकं, प्रमाणमित्यर्थ । तत्र विधिप्रतिषेधात्मको हि वेदो धर्माद्यवबोधकत्वं प्रतिपद्यते, न तु मन्त्रार्थवादरूप इति चेदुच्यते- अर्थवादादेरपि विध्येकवाक्यत्वेनोपकारकत्वात्‌ पारंपर्येण धर्ममूलत्वमविरुद्धम्‌ । अर्थवादस्तावत्‌ स्तुतिनिन्दाद्वारेण विधिप्रतिषेधरूपत्वं प्रतिपद्यते, मन्त्रस्त्वनुष्टानकाले विहितार्थस्मारकत्वात्‌ । तत सर्वप्रकार एव वेदो

धर्ममूलमिति । केचिन्मन्त्रार्थवादमूलमेव प्रतिजानते यता ’धन्वन्निव प्रपा असि’ इत्यत्र प्रपा कर्तव्येत्यादि । अन्ये त्वाहु-अध्ययनमात्रादेव धर्मसिद्धि, यथाऽऽह-

आ हैव स नखाग्रेभ्य परमं तप्यते तप ।

य स्रग्व्यपि द्विजोऽधीते स्वाध्यायं शक्तितोऽन्वहम्‌ ।। इति ।।

अत पाठ एव धर्ममूलमिति । तदयुक्तं, कर्मफलश्रुते आनर्थक्यप्रसङ्‌गात्‌, मीमांसकैरध्ययनफलस्य निस्तत्वाच्च । अथवा वेदवाच्या क्रिया वेदशब्देनोच्यते, स धर्मस्य मूलमिति । श्येनादिषु न भवतीति चेत्‌, उच्यते-तत्रापि वैरिवधात्‌ प्राणधनपुत्रदारादिरक्षणद्वारेण धर्मोऽस्त्येवेति । ततश्चावगम्यते-यदिदं पुत्रपशुग्रामादि दृष्टं, यच्च

सर्गाद्यदृष्टं, तत्सर्वं धर्महेतुकमिति ।।

धर्म पञ्चप्रकार-वर्णधर्म आश्रमधर्मो गुणधर्मो वर्णाश्रमधर्मो निमित्तधर्म इति । वर्णधर्मोऽध्ययनादि, आश्रमधर्म समिदाधानादि गुणधर्मोऽभिषेकादिगुणयुक्तस्य रक्षणादि, वर्णाश्रमधर्मो ब्राह्मणस्य पालाशो दण्ड इत्यादि, निमित्तधर्म प्रायश्चित्तादि । मूलं कारणम्‌ । तथा चाह-’वेदाद्धर्मो हि निर्बभौ’ इति । सूत्रारम्भप्रयोजनं च-यथैव वेदो धर्ममूलं तथा स्मृतिशीले अपीति ।।

न केवलं वेद एव धर्ममूलं, किं तर्हि-

तद्विदां च स्मृतिशीले ।। २ ।।

वेदविदां च ये स्मृतिशीले ते अपि धर्ममूले भवत ते अपि वेदाविरोधिनी, तद्विदामित्यारम्भात्‌ । मूलशब्दश्चेह द्वाभ्यामभिसम्बध्यमानो द्विचनान्तो द्रष्टव्य । तच्छब्देन षडङ्‌गो वेदो लक्ष्यते । स्मृतिरुपनिबनन्धनं मनु-यम-वसिष्ठ-भृग्वङ्‌िगरो-बृहस्पत्युशनो-भारद्वाज-गौतपापस्तम्ब-संवर्त-व्यास-शतातप-

शङ्‌ख-लिखित-हारीत-बोधायन-याज्ञवल्क्य-प्रचेतादिभि कृतम्‌ । शीलमनुपनिबद्ध समाचार कौतुकमङ्‌गलादि बहुत्वात्प्रतिदेशं भिद्यमानत्वाच्चानुपनिबद्ध । चकारोऽनुक्तसमुच्चयार्थ । यथाऽऽह मनु--

वेदोऽखिलो धर्ममूलं स्मृतिशीले च तद्विदाम्‌ ।

आचारश्चैव साधूनां आत्मनस्तुष्टिरेव च ।। इति ।।

सन्ध्योपरमणकाले त्रि प्रदक्षिणादि शिष्टाचार । वेदविदां सकलानुष्ठानपराणां निर्दोषत्वेन यद्विज्ञानमुत्पद्यते, साऽऽत्मतुष्टि । वक्ष्यति-'यच्चात्मवन्तो वृद्धा' इत्यादि ।।

केचिद्वर्णयन्ति-अष्टकादिवदेषां कौतुकमङ्‌गलादीनां अनुपनिबन्धोऽकरणे प्रत्यवायाभावात्‌ । आचारात्मतुष्टी अपि शील एवान्तर्भूते इति न पृथगुपन्यस्ते । चकारोप्युक्तसमुच्चयार्थ एवेति ।।

इदानीं पूर्वपक्षीकरोति वेदविदां शीलं धर्ममूलं न भवति यत-

दृष्टो धर्मव्यतिक्रम ।। ३ ।।

धर्ममूलत्वं न प्राप्नोतीति शेष । यथा प्रजापति स्वां दिहितरमभ्यध्यायत्‌,यथेन्द्रस्याहल्यागमनादि यथा व्यासभीष्मादीनामनाश्रमावस्थानम्‌ ।।

किञ्च-

साहसं च महताम्‌ ।। ४ ।।

अत्रापि धर्ममूलत्वं न प्राप्नोतीति शेष चशब्दोपादानात्‌ । सहश्शब्देन बलमुच्यते । यथा च नारद- 'सहो बलमिहोच्यते' इति । तेन शास्त्रं लोकसंव्यवहारं चानवेक्ष्य यत्‌ क्रियते तत्‌ साहसम्‌ । महतां लोकविख्यातानामित्यर्थ । यथा रामस्य ताटकादिस्त्रीवध । जामदग्न्यस्य मातुश्शिरचश्छेद, वसिष्ठस्य जलप्रवेश इत्यादि । तेन अयुक्तं शीलस्य धर्ममूलत्वमिति ।।

कथं पुनर्धर्मव्यतिक्रमसाहसयो भेद-विषयाभिलाषेण यदयुक्तमाचर्यते, स धर्मव्यतिक्रम, क्रोधाद्यभिभवेन यत्‌ क्रियते तत्‌ साहसम्‌ ।।

अत्रोत्तरमाह-

न तु दृष्टार्थेऽवरदौर्बल्यात्‌ ।। ५ ।।

तुशब्द- पक्षनिवृत्त्यर्थ । दृष्टार्थो दृष्टप्रयोजन तस्मिन्‌ दृष्टप्रयोजने शीलं धर्ममूलं न भवति। तथा च

वसिष्ठ- 'अगृह्यमाणकारणो धर्म' इति । नैताद्विवचनं, दृष्टार्थे धर्मव्यतिक्रमसाहसे इति । तस्मिन्‌ गृह्यमाणे 'ईदुदेत्‌' इत्यादिना प्रगृह्यसंज्ञायां सत्यां 'दृष्टार्थे अवरदौर्बल्यात्‌' इति पाठ प्राप्नोति । अवरदौर्बल्यात्‌ न वर अवरो निकृष्ट द्वेषाद्यभिभूत अपरमार्थज्ञान इत्यर्थ तस्य दौर्बल्यात्‌ धर्माधर्मपरिज्ञानाशक्तेरित्यर्थ । एतच्चानेन ज्ञापितं भवति- महतामपि तद्विदां कदा चिदभिभवोऽस्तीति, शरीरवत- प्रियाप्रिययोरवश्यंभावित्वात्‌ । तस्माद्यावदेतेषां रागादिदोषेणाभिभव, तावत्तेषां आचारोऽपि न ग्राह्य । तथाच वसिष्ठ-- 'शिष्ट पुनरकामात्मा' इति । अथवा-अवरशब्देनेदानींतना कलियुगपुरुषा उच्यन्ते, तेषां दौर्बल्यात्‌ असार्मथ्यात्‌ ।।

एवं स्मृतिप्रमाणमुक्त्वा अधुना एकार्थोपनिपतितानां वाक्यानां परस्परविरोधे सति किं क्रव्यमित्यात आह-

तुल्यबलविरोधे विकल्प ।। ६ ।।

तुल्यप्रमाणप्रापित पदार्थस्तुल्यबल । तयो परस्परविरोधे सति विकल्पो वेदितव्य, अयं वाऽयं वेति । नोभयपरित्याग, उभयो प्रमाणप्रापितत्वात्‌ । नान्यतरपरिग्रह, एकस्मिन्‌ गृह्यमाणे द्वितीयस्यानर्थक्यप्रसङ्‌ग स्यादिति । किमुदाहरणं-श्रुतौ तावत्‌ उदिते होतव्यं, अनुदिते होतव्यमित्येवमादि । स्मृतावपि, 'नित्यमभोज्यं केशकीटावपन्नम्‌' इति गौतम ।

पक्षिजग्धं गव्घ्रााातमवधूतमवक्षुतम्‌ ।

दूषितं केशकीटैश्च मृत्प्रक्षेपेण शुध्यति ।।

इति मनु ।।

ननु-चात्र सार्मथ्यादेव विकल्पप्रसिद्धे अनर्थकमिदं सूत्रं समुच्चयस्तावदत्र न संभतीति । न ह्यनुदिते हुत्वा पुनरुदिते होतुं शक्यते, गुणभूतकालवशेन प्रधानस्य होमस्यावृत्तेरन्याय्यत्वात्‌ । प्रधानवशवर्तिनो हि गुणा, न गुणवशवर्ति प्रधानमिति । न चानावृत्तमुभयो- कालयोर्होतुं शक्यते । एवं स्मृतावपि शुद्धिपरित्यागयोनैर्व समुच्चय सम्भवतीति, परस्परविरोधादिति । न चोभयपरित्यागो युक्त इत्युक्तम्‌ । तेनात्र विकल्प एव प्राप्नोतीति नार्थोऽनेनेति ।।

एवं तर्हि न्यायप्राप्तानुवादोऽयं विशेषार्थ । को विशेष ? तुल्यबलयोरेव विरोधे विकल्प, अतुल्यबलयोस्तु बाध एवेति । तेन श्रुतिस्मृत्योर्विरोधे स्मृतिरेव बाध्यते । श्रुतौ हि प्रत्यक्ष शब्द स्मृतावानुमानिक । न चानुमानं प्रत्यक्षविरोधे प्रमाणीभवति । एवं स्मृत्याचारविरोधे च मातुलदुहितृपरिणयनाद्याचारो बाध्यत इति, तत्र ह्याचारात्‌ स्मृत्यनुमानमिति । विरोधे विकल्पवचनात्‌, अविरोधे तु तुल्यप्रमाणशिष्टानां समुच्चय यथा आचमनादीनां श्रौतेषु कर्मस्विति ।।

ननु च यदि वेदलिङ्‌गप्रभवत्वाभ्युपगम एव स्मृते श्रुत्या सहातुल्यबलत्वमुपपाद्यते, तदा हि मन्त्रार्थवादवाक्येष्वन्यपरेष्वपि यानि स्मार्तधर्ममबलभूतानि लिङ्‌गानि 'कुमारा विशिखा इव' इत्येवमादीनि तेषां प्रत्यक्षवेदवाक्यविरोधे सति विरोधिवाक्यानुमानविरोधात्‌ दुर्बलत्वं प्रसज्यते । यदा तूत्सन्नशाखापूर्विका स्मृतिरभ्युपगमे-यथाऽऽहापस्तम्ब- 'ब्राह्मणोक्ता विधयस्तेषामुत्सन्ना पाठा प्रयोगादनुमीयन्ते' इति तदोभयोश्च वैदिकत्वात्‌ तुल्यबलतैव प्रसज्यते । न ह्यनुमितस्य वेदवाक्यस्य प्रत्यक्षस्य च बलाबलविशेषोऽस्ति प्रत्यक्षानुमानपरिच्छिन्नाग्निवदिति । स्यादेतत्‌ यत्र स्मृतिवचने वेदविरोधोऽस्ति तन्नैव वेदवाक्यानुमापकं भवति, किं तर्हि भ्रान्त्यादिप्रभवमेवैतदिति । तच्च न युक्तं, धर्मशास्त्रप्रणेतुरनाप्तत्वाभ्युपगमे अविश्वासप्रसङ्‌गात्‌ । यदाऽपि वेदवदविच्छिन्नपारंपर्येणागता स्मृतिरभ्युपगम्यते तदाऽपि तुल्यबलत्वमुपपद्यत इति तत्रापि तन्नैवोपपद्यते । यस्तावन्मातुलदुहितृपरिणयनादिक समाचार उपन्यस्त स कामाद्यभिभवे सति दुष्टाचारत्वाच्छिष्टाचार एव नोपपद्यते । यस्त्वविगानेनोक्तलक्षणै शिष्टैराचर्यते तस्य वेदमूलत्वाविशेषात्‌ स्मृत्या सह तुल्यबलत्वमेव प्राप्नोति । विबन्धनानिबन्धनयोस्त्वन्यदेव प्रयोजनमुपदिष्टम्‌ । न च समाचारस्य स्मृतिवाक्यान्तरितरूप्सय वेदवाक्यानुमानसंनिकर्षकृतं बलाबलत्वं सिध्यति ।।

अत्रोच्यते-अतुल्यबलत्वं तावत्‌ वेदादीनां सूत्रारम्भसार्मथ्यादेवावगम्यते । यदि हि तुल्यबलान्येतानि स्यु तदा विरोधे विकल्प सार्मथ्यादेव सिद्ध, किमनेन सूत्रेणेति तुल्यबलग्रहणं चानर्थकं स्यादिति । अस्मिन्प७े वेदाद्युर्बलतरत्वं स्मृतेरुपपद्यते । तत्र लिङ्‌गप्रभवत्वमुपपद्यते इत्युक्तम्‌ । तेनायमेव

पक्षोयुक्त वस्तु

स्वतन्त्रपक्षोऽभिहित, स पक्ष 'तद्विदां च स्मृतिशीले' इत्येतस्मिन्‌ सति दुरुपपाद एवेति । तस्माद्वेदलिङ्‌गप्रभवत्वमेव स्मृतीनां निर्दोषतरमिति ।।

ननु चैवमपि नोपपद्यते, क्वचित्‌ स्मृत्या श्रुतेर्बाधदर्शनात्‌ यथा सामान्येन प्रवृत्तो वैदिककर्माधिकार स्मृत्या उपनीतादिपुरुषविशेष एवाधिक्रियते । तथा संस्कारैकदेशेनाप्यात्मगुणयोगे सति विशिष्टफलाभिधानात्‌, तथा गामालभेतेति श्रुतिचोदितोऽपि गोवध स्मार्तप्रतिषेधबलीयस्त्वान्न क्रियते, तथाऽग्निहोत्रादिकं चोदितजीवनोपाधिकं कर्म द्रव्यसाध्यमपि न स्मार्तचौर्यादिप्रतिषद्धेनापि द्रव्यमार्जयित्वा तत्क्रियते । अत श्रुत्या स्मृतिर्बाध्यत इत्ययुक्तमुक्तमिति ।।

उच्यते-विरोधे सत प्रमाणानां बलाबलचिन्ता युज्यते । यत्र तु विरोधाभाव तत्र दुर्बलोपि नैव बाध्यत इति । यस्तावदुपनीतस्य कर्माधिकार स श्रुत्या नैव विरुध्यते, उपनयनस्य वेदग्रहणार्थत्वात्‌, तस्य च कर्मार्थत्वात्‌, न चापूर्वसंयोगमन्तरेण प्रधानसिद्धि । यच्चोक्तं गोवर्धेस्तु श्रुतिचोदितोपि न क्रियत इति, तदपि न केवलं स्मृत्या, किन्तु मन्त्रवर्णाच्च ’मा गा प्रमापयाश्वान्‌ प्रमापय’ इत्यादि । अत स्मृत्या श्रुतिर्नैव बाध्यते । केचिदुत्सन्नशाखापूर्विकां स्मृतिमाहु । तदयुक्तम्‌ । तत्र विचार्यते-किं स्मरणात्पूर्वमेव नष्टा शाखा उतोत्तरकालमिति । यादे पूर्वं तत्र स्मरणं नोपपद्यते, विनष्टत्वात्‌, पूर्वविज्ञानसदृशत्वात्‌ स्मृते । यद्युत्तरकालं, तदोत्सन्नशाखापूर्वकत्वं वक्तुं न युज्यते, तदानीमुपलभ्यमानत्वात्‌ । आपस्तम्बोक्तस्याप्ययमभिप्राय-उत्सन्ना क्वचित्क्वचिद्देशे न सर्वत्रेति ’तेषामुत्सन्ना पाठा प्रयोगादनुमीयन्ते’ इत्यत्रापि व्याख्या कर्तव्या ।।

एवमियं धर्मप्रमाणपरिभाषोक्ता । इदानीं स्मृत्या यत्प्रमीयते तदभिधानार्थमाह-

उपनयनं ब्राह्मणस्याष्टमे ।। ७ ।।

वेदस्य अग्नेराचार्यस्य यमनियमानां वा समीपे नयनमुपनयनम्‌ । तदष्टमे वर्षे, वर्षगणनासार्मथ्यात्‌ । नित्योऽयमुपनयनकाल, काम्यापत्कल्पयोरूर्ध्वमभिधानात्‌ । क्षत्रियवैश्ययोरूर्ध्वमभिधानात्‌ शूद्रस्यैकजातित्वादर्थसिद्धस्यापि ब्राह्मणग्रहणस्य जातिनिमित्तत्वप्रसिद्ध्यर्थमारम्भ । न च द्विजत्ववत्‌ ब्राह्मणत्वं क्रियत इति । एवं च सुरापस्य ब्राह्मणस्य ’सुरापस्य ब्राह्मणस्योष्णामासिंचेयु’ इत्येवमादयो ब्राह्मणोद्देशेन विधीयमाना अनुपनीतस्यापि भवन्ति । यद्वा-ब्राह्मणग्रहणेन विना त्रयाणामप्येतन्नित्यं स्यात्‌, काम्यं तु ब्राह्मणस्य नवमे पञ्चमे वा स्यात्‌, इतरयोस्त्वेकादशद्वादशयो स्यातां, काम्यानन्तरमभिधानात्‌ । पूर्वसंस्कारभावेऽपि उपनयनेनाधिक्रियते, न त्वनेन विनोपरितनैरिति गर्भाधानादिमनुक्त्वा उपनयनस्यैवेहारम्भ ।।

नवमे पञ्चमे वा काम्यम्‌ ।। ८ ।।

कामाय हितं काम्यं तदुपत्पादनसमर्थम्‌ । पञ्चमे नवम इति वाच्ये क्रमभेद अनयोरन्तरा क्षत्रियवैश्ययो काम्यकालपरिग्रहार्थ । तथा च मनु-

राज्ञो बलार्थिनष्षष्ठे वैश्यस्यार्थार्थिनोऽष्टमे ।।

विसमास काम्यभेदज्ञापनार्थ । तथाचच स्मृत्यन्तरं-’नवमे त्वायुष्माकं पञ्चमे ब्रह्मवर्चसकामम्‌’ इति । वाशब्दो विकल्पार्थ । स इच्छातो द्रष्टव्य ।।

गर्भादिस्सङ्‌ख्या वर्षाणाम्‌ ।। ९ ।।

गर्भसहचरिता दश मासा गर्भ इत्युच्यते । तत्प्रभृति वर्षगणना कर्तव्या, न तु जन्मत आरभ्य । ततश्च ’उपनयनं ब्राह्मणस्य’ इत्येवमादौ ’गर्भाष्टमे’ इत्येवमादि योज्यम्‌ ।।

तद्द्वितीयं जन्म ।। १० ।।

तत्‌ उपनयनं द्वितीयं जन्म । तेन संस्कृतो द्विजो भवतीत्यर्थ । ’द्विजातीनामध्ययनम्‌’ इत्येवमादौ व्यवहारार्थं द्विजसंज्ञाकरणम्‌ । तद्ग्रहणं नित्यकाम्योपनयनसंग्रहणार्थम्‌ ।।

तद्यस्मात्स आचार्य ।। ११ ।।

तद्ग्रहणं नित्यकाम्योपनयनसंग्रहणार्थम्‌ । ’आचार्य श्रेष्ठो गुरूणाम्‌’ इत्यादौ व्यवहारार्थं संज्ञाकरणम्‌।।

वेदानुवचनाच्च ।। १२ ।।

वेदानुवचनं समस्तवेदानुचनम्‌ । अदृष्टार्थमेकदेशाध्यापनेन गुरु । तथा च मनु-

अल्पं वा बहु वा यस्य श्रुतस्योपकरोति य ।

तमपीह गुरुं विद्यात्‌ श्रुतोपक्रियया तया ।। इति ।।

दृष्टार्थं चेदुपाध्याय । तथाच वसिष्ठ-’यस्त्वेकदेशं स उपाध्याय’ इति । चकारात्‌ अङ्‌गव्याख्याताऽपि । तथाच यास्क-’आचार्य आचारानाचिनोति, अर्थानाचिनोति, बुद्धिं वा’ इति । केचिच्चकारं पूर्वसूत्रेण समुच्चयार्थं व्याचक्षते । तेनोभयकरणादेवाचार्य । तथाच मनु-

उपनीय तु यश्शिष्यं वेदमध्यापयेद्द्विज ।

सकल्पं सरहस्यं च तमाचार्यं प्रचक्षते ।। इति ।।

एकादशद्वादशयो क्षत्रियवैश्ययो ।। १३ ।।

नित्योऽयं काल, काम्यापकत्कल्पयोरूर्ध्वमभिधानात्‌ ।। यदा तु नित्यकाम्ययो केनचिद्दुर्भिक्षादिना निमित्तेनातिक्रम स्यात्‌ तदानीमापत्कल्पमाह-

आ षोडशाद्ब्राह्मणस्यापतिता सावित्री ।। १४ ।।

आङ्‌त्राभिविध्यर्थ, सहषोडसेन वर्षेणेति, ’द्व्यधिकाया’ इति लिङ्‌गात्‌ ’षोडशे सर्वकामम्‌’ इति स्मृत्यन्तरदर्शनाच्च । अपतिता अनपगता । सावित्रीशब्देन तत्साधनमुपनयमुच्यते, उपनयनस्याधिकृतो भवतीत्यर्थ । एवं च पित्रादिष्वनुपनीतेष्वपि प्रायश्चित्तेनोपनयनेऽधिक्रियते । तथाचापस्तम्ब-’यस्य पिता... पितामह....प्रपितामह’ इत्यादि ।।

द्वावंशते राजन्यस्य ।। १५ ।।

अत्राप्याङ्‌नुवर्तते वर्षसहितम्‌ । राजन्यशब्दप्रयोगो राजत्वप्रसिद्ध्यर्थ, तस्योपनीतस्यैव राज्याधिकार इति ।।

द्व्यधिकाया वैश्यस्य ।। १६ ।।

द्वाभ्यामधिकाभ्यां सहिता या द्वाविंशति सा द्व्यधिका, चतुर्विंशातेरित्यर्थ । चतुर्विंशतेरिति वक्तव्ये एवमभिधानं पूर्वत्राङोऽभिविधिज्ञापनार्थम्‌ ।।

उक्त उपनयनकाल । इदानीं तत्साधनाभिधित्सयाऽऽह-

मौञ्जीज्यामौर्वीसौत्रयो मेखला क्रमेण ।। १७ ।।

मुञ्जविकारा मौञ्जी । मूर्वा प्रसिद्धा, तद्विकारा मौर्वी । ज्याचासौ मौर्वी चेति समानाधिकरणसमास । ततश्च धनुषोऽपनीय ग्राह्या । सूत्रं शणसूत्रम्‌ । एकगुणा मौर्वी, इतरे त्रिवृतौ । यथाऽऽह मनु-

मौञ्जी त्रिवृत्‌ समा श्लक्ष्णा कार्या विप्रस्य मेखला ।

क्षत्रियस्य तु मौर्वी ज्या वैश्यस्य शणतान्तवी ।। इति ।।

ज्यामौर्व्योर्द्वित्वव्यावृत्त्यर्थं क्रमग्रहणम्‌ । केचिदभावे वैकल्पिकार्थमिति वर्णयन्ति । तथाच मनु-

मुञ्जाऽभावे तु कर्तव्या कुशाश्मन्तकबल्बजै ।

त्रिवृता ग्रन्थिनैकेन त्रिभि पञ्चभिरेव वेति ।।

न्यायसिद्धे क्रमग्रहणस्यान्यार्थत्वादिति ।।

कृष्णरुरुबस्ताजिनानि ।। १८ ।।

अजिनशब्द प्रत्येकमभिसम्बध्यते । कृष्ण कृष्णमृग, रुरु पृषन्मृग, बस्त प्रसिद्ध । एतानि क्रमेणोत्तरीयाणि । तथा च स्मृत्यन्तरम्‌-’अजिनमेवोत्तरीयं धारयेयु’ इति ।।

वासांसि शाणक्षौमचीरकुतपास्सर्वेषाम्‌ ।। १९ ।।

शणाधिकारश्शाण । क्षुमा अतसी,तद्विकार क्षौम । दर्भादिपरिनिष्पन्नं चीरम्‌ । कुतप पार्वतीयच्छागरोमनिष्पन्न । एतान्यधोवसनानि । विषमसङ्‌ख्यत्वादेव सर्वेषां सिद्धे स्मृत्यन्तरे ’शाणं क्षौमं वासो ब्राह्मणस्य’ इति तदाश्रित्य यद्यथासङ्‌ख्यं तन्निवृत्त्यर्थं सर्वेषां ग्रहणं, अधिकारार्थं वा ।।

कार्पासं चाविकृतम्‌ ।। २० ।।

सर्वेषामित्यनुवर्तते, वास इति च । अविकृतमरागसम्बन्धम्‌ । स्वभावत शुक्लमेवेत्यर्थ । पूर्वेषामप्यविकृतत्वज्ञापनार्थश्चशब्द ।।

काषायमप्येके ।। २१ ।।

रागसम्बन्धमपि केचिदिच्छन्ति । अपिशब्दो निन्दार्थ । अत पूर्वेषामभावे द्रष्टव्यम्‌ ।।

इदानीं काषायपक्षे नियमार्थमाह-

वार्क्षं ब्राह्मणस्य ।। २२ ।।

वृषकषायकृतं वार्क्षं तदेव ब्राह्मणस्य वास ।।

माञ्जिष्ठहारिद्रे इतरयो ।। २३ ।।

मञ्जिष्ठया विकृतं क्षत्रियस्य । हरिद्रया विकृतं वैश्यस्य ।।

बैल्वपालाशौ ब्राह्मणदण्डौ ।। २४ ।।

बैल्व पालाशो वा ब्राह्मणस्य दण्ड । यद्यपि द्वन्द्वनिर्देशै, तथाऽपि ’यज्ञियो वा सर्वेषाम्‌’ इत्येकवचननिर्देशात्‌, ’प्रतिगृह्येप्सितं दण्डम्‌’ इति स्मृत्यन्तरदर्शनाच्च एकस्यैव धारणं युक्तम्‌ ।।

आश्वत्थपैलवो शेषे ।। २५ ।।

अश्वत्थ प्रसिद्ध, पीलु कल्कि, शेषे क्षत्रियवैश्यविषये । तत्रापि क्षत्रियस्याश्वत्थ, वैश्यस्य पैलव ।। यज्ञियो वा सर्वेषाम्‌ ।। २६ ।।

यज्ञार्हो वा स्यात्‌ विभीतकबिल्वकयावकादिर्वर्जितो वृक्षविशेष इत्यर्थ । वाशब्दोऽभावविकल्पार्थ, अत पूर्वेषामभावे । अन्यथाऽपार्थो वाशब्द । सर्वेषांग्रहणमनन्तरयोरेव मा भूदिति ।।

इदानीं दण्डगुणमाह-

अपीडिता यूपवक्रास्सशल्का ।। २७ ।।

अपीडिता वल्लीवेष्टनकीटाग्न्यादिभिरनुपहता इत्यर्थ । यूपवक्रा यूपवन्नताग्रा इत्यर्थ । सशल्का सत्वच । असमासात्‌ सर्व एवंरूपा, न तु यथासङ्‌ख्यम्‌ । तथा चाह मनु-

ऋजवस्ते तु सर्वे स्युर्व्राणास्सौम्यदर्शना ।

अनुद्वेगकरा नॄणां सत्वचोऽनग्निदूषिता ।। इति ।।

मूर्घललाटनासाग्रप्रमाणा ।। २८ ।।

प्रमाणशब्द प्रत्येकं सम्बध्यते । मूर्धप्रमाणा ब्रह्मणस्य, ललाटप्रमाणा क्षत्रियस्य, नासाग्रप्रमाणा

वैश्यस्य । तथा च मनु -

केशान्तिको ब्राह्मणस्य दण्ड कार्य प्रमाणत ।

ललाटसम्मितो राज्ञ स्यात्तु नासान्तिको विश ।। इति ।।

इदानीं ब्रह्मचारिवेषमाह-

मुण्डजटिलशिखाजटाश्च ।। २९ ।।

मुण्डो मुण्डितशिरस्क । जटिल सकेश । शिखा एव जटा यस्य स शिखाजट । एवं मुण्डशब्देन समस्तमुण्डनमुच्यते । चकारो वाऽर्थ प्रत्येकमभिसम्बध्यते-मुण्डो वा जटिलो वा शिखाजटो वेति । ब्राह्मणक्षत्रियवैश्याभिप्रायं बहुवचनम्‌ । यथाक्रमनिवृत्त्यर्थं वेति नोक्तम्‌ । तथा च मनु-

मुण्डो वा जटिलो वा स्यादस्य वा स्याच्छिखाजट ।। इति ।।

इदानीं शौचतोऽध्ययनाधिकारात्‌ शौचार्थं पूर्वं द्रव्यशुद्धिरुच्यते-

द्रव्यहस्त उच्छिष्टो निधायाचामेत्‌ ।। ३० ।।

ब्राह्मणभोजनादौ प्रवृत्तो द्रव्यहस्त पूर्वमनुच्छिष्ट केनचित्कारणेनोच्छिष्टस्पर्शादप्रयतो भवति, तदा तद्द्रव्यं भूमौ निधाय स्थापयित्वाऽऽचामेत्‌ । तथा च वसिष्ठ-

प्रचरन्नभ्यवहार्येषु उच्छिष्टं यदि संस्पृशेत्‌ ।

भूमौ निधाय तद्द्रव्यमाचम्य प्रचरेत्पुन ।। इति ।।

पुरुषशौचविवक्षायां द्रव्यहस्तग्रहणमनर्थकम्‌ । अतो द्रव्यस्य निधानमात्रादेव शुद्धि, पुरुषस्याचमनात्‌ । यत्तु द्रव्यस्य स्मृत्यन्तरे प्रोक्षणमुक्त-’भूमौ निक्षिप्य प्रोक्षणाद्द्रव्यं शुद्ध्यति’ इति तदभ्यवहार्यपक्वद्रव्यविषयमेव द्रष्टव्यम्‌ । कथं पुनस्तुल्यसंहिते सूत्रे विशेषोऽवगम्यते-निधायाचचमनं न पुनरनिधायेति । उच्यते-यद्यनिधायाचमनमिष्टं स्यात्ततो ’द्रव्यहस्त उच्छिष्ट आचामेत्‌’ इत्येतावदेव वक्तव्यं स्यात्‌, किं निधानेन क्रियत इति, तत सूत्रातिरेकान्निधानपक्ष एवाभीष्ट इत्यवगम्यते । यत्तु मनुनोक्तं-

उच्छिष्टेन तु संस्पृष्टो द्रव्यहस्त कथंचन ।

अनिधायैव तद्द्रव्यमाचान्तश्शुचितामियात्‌ ।। इति ।।

तदनभ्यवहार्यद्रव्यविषयं द्रष्टव्यम्‌ । एवंचाभ्यवहार्यद्रव्यस्यापक्वस्य कदलीफलादे निधानमात्रादेव शुद्धि ।

पक्वस्य भूमौ निक्षिप्य प्रोक्षणाच्छुद्धि । अनभ्यवहार्यद्रव्यस्य वस्त्रादेरनिधायाचमनाच्छुद्धि ।।

इदानीं द्रव्यशुद्धिमाह-

द्रव्यशुद्धि परिमार्जनप्रदाहतक्षणनिर्णेजनानि

तैजसमार्त्तिकदारवतान्तवानाम्‌ ।। ३१ ।।

तैजसादीनां द्रव्याणां परिमार्जनादिना क्रमेण शुद्धि । द्रव्यत्वे सिद्धे तेषां द्रव्यवचनं स्वकार्यनिष्पादनसार्मथ्यार्थम्‌ । ततश्च भिन्नभाण्डादीनां न शौचम्‌ । तेजसा हेतुभूतेन यानि क्रियन्ते तानि तैजसानि सौवर्णादीनि । तेषां तैजसानामुच्छिष्टलिप्तानाम्‌ । कुत एतत्‌ ? मूत्राद्युपहतानां स्मृत्यन्तरे शुद्ध्यन्तरविधानात्‌ । तथा चौशनसं-’तैजसानां मूत्रपुरीषरेत कुणपोपहतानां आवर्तनमुल्लेखनं भस्मना त्रि सप्तकृत्व परिमार्जनम्‌ । अतैजसानामेवंभूतानामुत्सर्ग’ इति । तथा अन्यशरीरमलदूषिते कण्ववचनमारब्धम्‌- ’श्लेष्माद्युपहतानामेकविंशतिपरिमार्जनच्छुद्धि’ इति । तथाचास्पृश्योछिष्टानामौशनसं वचनं संगतमारब्धम्‌- ’अनुलोमशूद्रश्वकाकोपहतानामुल्लेखनं प्रतिलोमेषु स्पृश्योपहतानोमकविंशतिपरिमर्जनमस्पृश्योपहतानामावर्तनम्‌’ इति । तथा मांसरुधिरोपहतानां शङ्‌खवचनमारब्धं-’मृदरिष्टकेङ्‌गुदबिल्वसर्षपकल्कगोमूत्रगोमयादीनि शौचद्रव्याणि’ इति । तथा ’रजस्वलादुष्टानामेकदिनं पञ्चगव्ये निक्षिप्य एकविंशतिपरिमार्जनाच्छुद्धि’ इति पैठीनसिवचनम्‌ । एवमन्येष्वपि स्मृत्यन्तरेषु मलान्तरदूषितेषु तैजसेषु शुद्ध्यन्तराण्याम्नातानि । अतोत्रोच्छिष्टलिप्तानामेव कल्पयितुं न्याय्यमिति । तेषामुच्छिष्टलिप्तानां परिमार्जनं भस्मना परित सर्वत । मार्त्तिकानां मृन्मयानामस्पृश्योपहतानाम्‌ । कुत? स्मृत्यन्तरे विशेषदर्शनात्‌ । तथोशनसो वचनं-’मृन्मयानामुच्छिष्टलिप्तानामपमार्जनमुच्छष्टस्पृष्टानां प्रोक्षणम्‌’ इति । तथा वसिष्ठवचनम्‌-

मद्यमूत्रपुरीषैश्च श्लेष्मपूयाश्रुशोणितै ।

संस्पृष्टं नैव शुद्ध्येत पुनपाकेन मृन्मयम्‌ ।।

इति मद्यादिदूषितानां त्याग उक्त । अतोत्र चण्डालाद्युपहतानामेव कल्पयितुं न्याय्यमिति । प्रदाह प्रकर्षेण दाह पूर्वस्वभावोत्पादनमित्यर्थ । दारवाणां आसनशयनादीनां अणेध्याद्युपहतानां तक्षणं तनूकरणं यावन्मात्रमुपहतम्‌ । अस्पृश्यस्पृष्टानां प्रोक्षणम्‌ । कुत ? ’प्रोक्षणं संहतानाम्‌’ इति मनुवचनात्‌ । प्रक्षालनशक्यानां प्रक्षालनम्‌ । तान्तवानां तन्तुमयानां कार्पासादिविकाराणां अस्पृश्यदूषितानाम्‌ । मलदूषिते स्मृत्यन्तरं द्रष्टव्यम्‌-’धावनं तन्मात्रच्छेदनमुत्सर्ग’ इति । ’चेलादीनां मलादिदूषितानाम्‌’ इति पैठीनसिवचनम्‌ । तथा ’श्रीफलैरंशुपट्टानाम्‌’ इत्येवमादीनि मनुनोक्तानि द्रष्टव्यानि,अस्पृश्यदूषितानां बहूनां वस्त्राणां प्रोक्षणम्‌ ’बहूनां धान्यवाससाम’ इति मनुना प्रोक्षणेनैव शुद्धिविधानात्‌ । अतोल्पानामस्पृश्यदूषितानां निर्णेजनम्‌ ।।

तैजसवदुपलमणिशङ्‌खशुक्तीनाम्‌ ।। ३२ ।।

तैजसवच्छुद्धिरुपलादीनाम्‌ । अतिदेश स्मृत्यन्तरोक्तशुद्ध्यपेक्षार्थ । उपलानां मणीनां तावच्छ्रूयते-

निर्लेपं काञ्चनं भाण्डं अद्भिरेव विशुद्ध्यति ।

अब्जमश्ममयं चैव राजतं चानुपस्कृतम्‌ ।।

शङ्‌खशुक्तिमणीनां च गोमूत्रेणोदकेन वा ।।

इति मनुवचनम्‌ । ’पयसा शङ्‌खशुक्तीनाम्‌’ इति पैठीनसिवचनम्‌ ।।

दारुवदस्थिभूम्यो ।। ३३ ।।

अस्थि हस्तिदन्तादिसंव्यवहार्यद्रव्याणि । भूमि, गृहादि दारुवदिति प्रकृतिद्रव्येणातिदेशं ब्रुवन्‌ एतत्‌ ज्ञापयति-यत्‌ विकारस्य शोचमुच्यते प्रकृतिद्रव्यस्यापि तदेव भवतीति । इतरथा दारववदिति वक्तव्यमासीदिति । अस्थिभूम्यो स्मृत्यन्तरोपदिष्टापेक्षार्थोऽतिदेश । तथा च स्मृत्यन्तरोपदिष्टापेक्षार्थोऽतिदेश । तथा च स्मृत्यन्तरम्‌-’अस्पृश्यस्पृष्टानां भूम्यस्थ्नां प्रोक्षणाच्छुद्धि’ इति कण्ववचनम्‌ ।।

आवपनं च भूमे ।। ३४ ।।

भूमिग्रहणमस्थिनिवृत्त्यर्थम्‌ । चकोरात्‌ स्मृत्यन्तरोक्तान्यपि द्रष्टव्यानि । तथाचोक्तं वसिष्ठेन-

खननाद्दहनाद्धर्षात्‌ गोभिराक्रमणादपि ।

चतुर्भिश्शुद्ध्यते भूमि पञ्चमाच्चोपलेपनात्‌ ।।

इति । तथा च मनु-

सम्मार्जनेन सेकेन दाहेनोल्लेखनेन च ।

गवां च परिवासेन भूमिश्शुद्ध्यति पञ्चभि ।।

इति । यथालेपं विकल्पेन समुच्चयेन वा शौचं कर्तव्यम्‌ ।।

चेलवद्रज्जुविदलचर्मणाम्‌ ।। ३५ ।।

रज्जु दर्भादिनिष्पन्न । विदल वंशमयूरपक्षादिनिष्पन्न चर्म व्य्घ्रााचर्मादि तेषामस्पृश्यस्पृष्टानां चेलवत्‌ वस्त्रवच्छौचम्‌ । चर्मशब्देन प्रकृतिग्रहणेन विकारस्यापि ग्रहणम्‌ । रज्ज्वादीनां प्रोक्षणस्यापि प्रवेशार्थमतिदेश । अतोस्पृश्यस्पृष्टानां प्रोक्षणमपि कर्तव्यम्‌ । तथा च पैठनसि-’रज्जुविदलचर्मणामस्पृश्यस्पृष्टानां प्रोक्षणाच्छुद्धि’ इति ।।

उत्सर्गो वाऽत्यन्तोपहतानाम्‌ ।। ३६ ।।

रज्ज्वादीनां त्यागो वा । व्यवस्थइतविकल्पोऽयम्‌ । अतोऽत्यन्तोपहतानां त्याग । इतरेषां शौचमिति ।।

इदानीं ’द्रव्यहस्त उच्छिष्टो निधायाचामेत्‌’ इत्युक्तं, तदाचमनविधित्सयाऽऽह-

प्राङ्‌मुख उदङ्‌मुखो वा शौचमारभेत ।। ३७ ।।

प्राङ्‌मुख उदङ्‌मुखो वेतीच्छातो विकल्प । ननु च शौच ग्रहणमनर्थकम्‌, उत्तरत्राचामोदिति वक्ष्यति, तेनैवार्थसिद्धत्वादिति । उच्यते-अन्यदपि शौचाङ्‌गमेतद्दिगभिमुख एव कुर्यादिति । एवं च पादप्रक्षालनादिकमपि तद्दिगभिमुख एव कुर्यादिति । आरभेतेति समाहितार्थम्‌, अतो यावदाचमनपरिसमाप्ति तावन्तं कालमनन्यचित्तो भवेत्‌ ।।

शुचौ देश आसीनो दक्षिणं बाहुं जान्वन्तरा कृत्वा यज्ञोपवीत्या मणिबन्धात्पाणी प्रक्षाल्य वाग्यतो हृदयस्पृशस्त्रिश्चतुर्वाऽप आचामेत्‌ ।। ३८ ।।

शुचौ देशे स्थाने अनुपहते । एवं च पादप्रक्षालनमप्यर्थसिद्धं मा भूत्‌

अशुद्धिपादसम्बन्धाद्देशस्याप्यशुचिभाव इति । तथा च वखिष्ठ- ’प्रक्षाल्य पादौ पाणो चा मणिबन्धनात्‌’ इति । आसीन एव, नान्यावस्थ । तथाच वसिष्ठ-’्व्राजन्‌ तिष्ठन्‌ शयान प्रणतो वा नाचामेत्‌’ इति । दाक्षिणं बाहुं जान्वोर्मध्ये कृत्वा । यज्ञोपवीतोति । यदि कदाचित्‌ अयज्ञोपवीति भूत्वाऽप्यास्ते तथाऽप्याचमने अवश्यं यज्ञोपवीतिना भवितव्यमिति । तथा चापस्पम्ब-’उपासने गुरूणां वृद्धानामतिथीनां होमे जप्यकर्मणि भोजन आचमने स्वाध्याये च यज्ञोपवीति स्यात्‌’ इति । आचमनाङ्‌गत्वेनान्ययज्ञोपवीतोत्पादनार्थं वा। तथा च वसिष्ठ-

स्नातकानां तु नित्यं स्यादन्तर्वासस्तथोत्तरम्‌ ।

यज्ञोपवीते द्दे यष्टि सोदकश्च कमण्डलु ।। इति ।।

मणिर्यस्मिन्देशे बध्यते स मणिबन्ध । तस्मादामणिबन्धनात्पाणी प्रक्षाल्य वाग्यतस्तूर्ष्णीं हृदयस्पृशो हृदयंगमा । अपांपरिमाणार्थमिदम्‌ । माषनिमज्जनमात्रास्तावत्यो भवन्ति । तथाचाहोशना ’माषनिमज्जनमात्रा हृदयंगमा भवन्ति’ इति । त्रिश्चतुर्वेत्यत्र विकल्पो व्यवस्थित- यदा ’आप पुनन्तु’ इत्यादिमन्त्रमुक्त्वाऽऽचम्यते तदा चतु

अन्यत्र त्रिरिति । अब्ग्रहणं गोमूत्रादिनिवृत्त्यर्थं तेषां शुद्धिहेतुत्वसामान्याद्ग्रहणं मा भूदिति । उष्णबुद्धुदफेनकषायादिवर्जनार्थं वा । पिबेदिति वक्तव्ये आचामेदिति गुरुसूत्रकरणं विध्यन्तरोपसङ्‌ग्रहार्थम्‌ । तत्र तूशनाऽऽह- ’दक्षिणं हस्ततलं गोकर्णाकारं विन्यस्य ब्राह्मेण तीर्थेनाशब्दं पिबेदृग्यजुस्सामवेदान्‌ ध्यायन्‌’ इति ।।

द्वि परिमृज्यात्‌ ।। ३९ ।।

प्रकृताबोष्ठौ, अत्रानुक्तत्वात्‌, स्मृत्यन्तरदर्शनाच्च, ब्राह्मेणैव तीर्थेन । परित्युपसर्गो विध्यन्तरोपसंग्रहार्थ। तत्र तूक्तं कण्वेन-’अथर्ववेदेतिहासपुराणानि ध्यायन्‌ ब्राह्मेण तीर्थेनोष्ठयो सलोमप्रदेशं मृज्यात्‌’ इति ।।

पादौ चाभ्युक्षेत्‌ ।। ४० ।।

चकारात्‌ मुखं च । अभ्युपसर्गो विध्यन्तरोपसंग्रहार्थ । तत्राह भार्गव-’ओष्ठौ परिमृज्यात्ततो मुखं

परिमृजेदग्नान्ध्यायं स्तत पादावभ्युक्षेत्‌ विष्णुं ध्यान्‌ ’इति।।

खानि चोपस्पृशेच्छीर्षण्यानि ।। ४१ ।।

खानि शीर्षण्यानि नयननासिकाकर्णानि । चकाराद्धृदयं च । तथाच मनु-

त्रिराचामेदप पूर्वं द्विरुन्मृज्यात्ततो मुखम्‌ ।

खानि चोपस्पृशेदद्भिरात्मानं हृदयं शिर ।। इति ।।

उपोपसर्गो विध्यन्तरोपसंग्रहार्थ तन्नोशना ’अङ्‌गुष्ठोपकनिष्टिकाभ्यां नयने चन्द्रादित्यौ ध्यात्वा तत उपस्पृश्य तर्जन्यङ्‌गुष्ठाभ्यां नासिकावकाशौ प्राणान्‌ ध्यात्वा तत उपस्पृश्य कनिष्ठिकाङ्‌गुष्ठाभ्यां कर्णौ दिशो ध्यात्वा तत उपस्पृश्याङ्‌गुष्ठेन केवलेन हृदयमुपस्पृशेदात्मानं ध्यायन्‌’ इति ।।

मूर्धनि च दद्यात्‌ ।। ४२ ।।

मूर्धनि चेत्‌ वक्तव्ये दद्यादिति ग्रहणं सर्वाङ्‌गुल्यर्थम्‌ । तथाच स्मृत्यन्तरं ’सर्वाङ्‌गुलिभि श्रियं ध्यात्वा मूर्धनि प्रक्षिपेत्‌’ इति । चकारात्सव्ये च पाणौ । तथा च वसिष्ठ-’मूर्धनि च दद्यात्सव्ये पाणौ’ इति । क्षत्रियवैश्ययोरप्येतदेवाचमनं विशेषानभिधानात्‌ स्त्रीशूद्रौ च सकृत्सकृत्‌’ इति स्मृत्यन्तराभिधानात्‌ स्त्रीशूद्रयोश्च सकृत्पानात्‌ सकृदोष्ठस्पर्शनाच्च शुद्धिर्द्रष्टव्या अत्रानुक्ताऽपि ।।

न केवलमुच्छिष्टस्पर्श एवाचमनं, अन्यदप्याचमननिमित्तमिदानीमाह-

सुप्त्वा भुक्त्वा क्षुत्वा च पुन ।। ४३ ।।

पुनर्ग्रहणं आदावन्ते चाचमनं कुर्यादित्येवमर्थम्‌ । चकारात्‌ स्नात्वा रुदित्वा च । तथा च वसिष्ठ- ’सुप्त्वा भुक्त्वा क्षुत्वा स्नात्वा पीत्वा रुदित्वा चाचान्त पुनराचामेत्‌’ इति ।।

तत्र क्षुतस्यानियतकालत्वात्‌ आदावशक्यमाचमनमिति चेत्‌ तत्रापि नित्यप्रायत्यार्थ आरम्भ । यथाऽऽहापस्तम्ब-’मुहूर्तमपि शक्तिविषये नाप्रयतस्तिष्ठेत्‌’ इति । स्वापादौ प्रयतस्याप्याचमनमारम्भसार्मथ्यात्‌ । अतस्तत्रादावन्ते चाचमनं कुर्यात्‌ तत्र भोजने केचिदादावपि द्विराचमनमिच्छन्ति । तथाचापस्तम्ब ’भोक्ष्यमाणस्तु प्रयतो द्विराचामेत्‌’ इति । अन्ये स्वापादावन्त एव द्विराचमनमिच्छन्ति यथाऽऽहोशना-

’सुप्त्वा भुक्त्वा क्षुत्वा स्नात्वा पीत्वा रुदित्वा चाचान्त पुनराचामेद्द्वि’ इति । एवं च भोजने आदावन्ते च्च द्विराचमनं स्वापादावेकमन्ते च द्वि । क्षुतस्यानियतत्वादन्त एव द्विरिति सिद्धान्त ।।

इदानीनुच्छिष्टसंश्लेषे अशुचित्वे प्राप्ते आह-

दन्तश्लिष्टेषु दन्तवदन्यत्र जिह्वाभिमर्शनात्‌ ।।

दशनान्तरलग्नेषु भक्ष्यभोज्यावयवेषु दन्तवत्‌ अनुच्छिष्टो भवतीत्यर्थ । न चेज्जिह्वया संस्पृश्यन्ते ।।

अत्रापि-

प्राक्च्युतेरित्येके ।। ४२ ।।

सत्यपि जिह्वाभिमर्शने यावत्‌ स्वस्थानान्न च्यवन्ति तावच्छुचिरित्येके मन्यन्ते ।।

च्युतेष्वास्राववद्विद्यान्निगिरन्नेव तच्छुचि ।। ४६ ।।

च्युतेषु आस्ये यज्जलं तदास्रावे यद्वद्विजातीयात्‌ तन्निगिरन्‌ शुचचिरेव भवति । आचमनशङ्‌का

नास्तीत्यर्थ । एवं चास्रावमपि निगिरन्‌ शुचिरेव भवति । कुत च्युतेषु निगिरन्‌ शुचिरिति वक्तव्ये आस्राववद्विद्यादित्यारम्भात्‌ । गौतमस्तु दन्तश्लिष्टानां सति जिह्वाभिमर्शने अशुचिर्भवतीति । अन्यमतं तु प्राक्च्युतेरिति । सोऽयं व्यवस्थितविकल्प, कर्मानुष्ठानाधिकृतस्याचमननमन्यस्य नेति ।।

यथोच्छिष्टावयवो बहिर्भूत अशुचित्वमापादयति तद्वदास्रावस्यापि प्राप्त आह-

न मुख्या विप्रुष उच्छिष्टं कुर्वन्ति न चेदङ्‌गे निपतन्ति ।। ४७ ।।

मुखे भवा मुख्या विप्रुष आस्राबावयवा ते मन्त्रयमाणस्य विनिर्गता नाप्रायत्यं जनयन्ति यद्यङ्‌गे स्तनोदरादौ न निपतन्ति । निशब्दो निश्चयार्थ अतो निश्चयेन यद्यङ्‌गे पतन्ति तदानीमेवोच्छिष्टं जनयन्ति नाशङ्‌कामात्रेणेति । एवं चोच्छिष्टावयवो यत्रकुत्रचिन्निपतन्नुच्छिष्टं जनयति, आस्रावोऽङ्‌ग एवेति सिद्धान्त ।।

सर्वशौचार्थमिदमधुनोच्यते-

लेपगन्धापकर्षणे शौचममेध्यलिप्तस्य ।। ४८ ।।

लेपगन्धयोरपनयने कृते अमेध्यलिप्तस्य अमेध्यसम्बद्धस्य शुचित्वं भवति । अमेध्यशब्देन द्वादशमला उच्यन्ते ।।

यथाऽऽह मनु-

वसा शुक्लमसृङ्‌मज्जा मूत्रविड््घ्रणााकर्णविट् ।

श्लेष्माश्रु दूषिका स्वेदो द्वादशैते नृणां मला ।।

अनभिव्यक्तगन्धानां श्लेष्मादीनां लेपमात्रदर्शनात्‌ लेपग्रहणम्‌ । मूत्रादीनां लेपानुपलब्धेर्गन्धमात्रोपलब्धेश्च गन्धग्रहणम्‌ । शौचाधिकारे पुन शौचग्रहणं तैजसादीनामपि लेपगन्धापनयनयादेव शौचमित्येवमर्थम्‌ ।।

तत्‌ केन कर्तव्यमित्यत आह-

तदद्भि पूर्वं मृता च ।। ४९ ।।

तच्छौचमद्भि पूर्वं ततो मृदा । चकारात्तत उभयेन । तद्ग्रहणं अन्नलेपस्यापि चूर्णादिना अपकर्षणार्थम्‌ । तदद्भिर्मृदा चेति वक्तव्ये पूर्वग्रहणं यत्र नातीव लेपो लक्ष्यते तत्राद्भिरेव शसौचमित्येवमर्थं, यथाऽऽह मनु-

निर्लेपं काञ्चनं भाण्डमद्भिपेव विशुध्यति ।

अब्जमश्ममयं चैव राजतं चानुपस्कृतम्‌ ।। इति ।।

अथवा यत्र यत्र शौचमुक्तं तत्र तत्राद्भिरेव शौचं प्रथमं कार्यमित्येवमर्थम्‌ । यथा मृदा अद्भिरिति समुच्चीयते तथा भस्मादिभिरपि समुच्चयार्थो विसमास । तैसजादीनां द्रव्याणामुक्तत्वात्‌ इदं शौचं शरीरावयवस्यामेध्यलिप्तस्य द्रष्टव्यम्‌ ।।

मूत्रपुरीषस्रेहुविस्रंसनाभ्यवहारसंयोगेषु च ।। ५० ।।

चकार आचमनानुकर्षणार्थ । विस्रंसनं निरसनं, तत्‌ मूत्रपूरीषस्रेहूणां प्रत्येकं सम्बध्यते । अभ्यवहारसंयोगोऽभ्यवहार्यद्रव्योपयोग । तस्यानमेध्यत्वात्‌ लेपगन्धापकर्षणार्थमभिधानं, आचमनस्य ’सुप्त्वा भुक्त्वा’ इत्यनेन सिद्धत्वात्‌ लेपगन्धापकर्षणं च मृत्सलिलप्रक्षालनेन कुर्यात्‌ । एवं च ’तदद्भि पूर्वम्‌’ इत्यत्र यदुक्तं चूर्णादिना अन्नलेपापकर्षणं तेनाशक्यमिदं द्रष्टव्यम्‌ । अथवा-अभ्यवहारसंयोगस्यापि आचमनार्थ एवोपन्यास । ’सुप्त्वा भुक्त्वा’ इत्यनेनैव सिद्धमनूद्यते क्रमार्थम्‌, कथं-तद्ग्रहणेनान्नलेपापकर्षणमुक्तं तदपकर्षणं पूर्वं कृत्वा ततआचामेदित्येवमर्थं अन्यथा सन्देह स्यादिति । तथा चापस्तम्ब ’मूत्रं कृत्वा पूरीषं वा मूत्रपुरीषलेपानन्नलेपानुच्छिष्टलेपान्‌

रेतसश्च ये लेपास्तान्‌ प्रक्षाल्य पादौ चाचम्य प्रयतो भवति’ इति । मूत्रपुरीषौ प्रसिद्धौ । स्रेहू रेत । मूत्रादीनामाचमनार्थमुपन्यास लेपगन्धापकर्षस्य ’लेपगन्धापकर्षणे शौचम्‌’ इत्यनेनैव सिद्धत्वात्‌ ।।

यत्र चाम्नायो विदध्यात्‌ ।। ५१ ।।

तत्र तदेव भवतीति शेष । आम्नायो वेद, स यत्र यज्ञविषये स्फ्यादीनां प्रक्षालनमात्रादेव शुद्धिं विदध्यात्‌ तत्र तदेव, न दारुसामान्येन तक्षणादि । अतुल्यबलत्वादेवेदं सिद्धमिति चेत्‌ श्रुत्युक्तस्य लौकिके अननुप्रवेशनार्थ उपन्यास, यथा र्दव्या यागविषये श्रुत्या प्रक्षालनेन शुद्धिरुक्ता, तस्या लौकिके व्यापृताया अपि

दर्वीसामान्येन श्रुत्युक्ता मा भूत्‌ स्मृत्युक्तामेव कुर्यादित्येवमर्थमुपन्यास । अथवा-आम्नायशब्देन मनुरुच्यते । स यत्र शौचं विदध्यात्‌ तत्र तदेव, यथा ’यतीनां तु चतुर्गुणम्‌’ इत्यादि । तदुक्तत्वादेवासन्देह इति चेत्‌ उच्यते- यस्मिन्विषये न किंचिदुच्यते तत्र स्मृत्यन्तरोक्तं भवति । यत्र लेपगन्धापकर्षणादि किंचिदुच्यते तत्र स्मृत्यन्तरेण विकल्पशङ्‌का भवतीति तन्निरासार्थमुक्तं ’यत्र चाम्नायो विदध्यात्‌’ इति । एवं च लेपगन्धापकर्षणे कृतेऽपि ’द्विगुणं ब्रह्मचारिण’ इत्येवमाद्याश्रयणीयम्‌ ।।

इदानीं कृतशौचस्य ब्रह्मचारिणोऽध्ययनार्थं गुरूपसदनविधिमाह-

पाणिना सव्यमुपसङ्‌गृह्यानङ्‌गुष्ठमधीहि भो इत्यामन्त्रयेत गुरुम्‌ ।। ५२ ।।

पाणिना दक्षिणेन सव्यं पाणिमनङ्‌गुष्ठवर्जितं गृहीत्वा अधीहि भो इति प्रार्थयेत गुरुमध्यापकम्‌ । पाणिग्रहणं पादनिवृत्त्यर्थम्‌ । पाणिप्रकरणातसव्यमपि पाणिमेवेति गम्यते । उपसङ्‌ग्रहणं अङ्‌गुलिप्रदेशे इति

गम्यते अनङ्‌गुष्ठमित्युक्तत्वात्‌ ।।

किञ्च-

तत्र चक्षुर्मना ।। ५३ ।।

तत्र गुरौ चक्षुर्मनसी व्यवस्थापयेदित्यर्थ ।।

किञ्च-

प्राणोपस्पर्शनं दर्भै ।। ५४ ।।

कार्यमिति शेष । साक्षात्प्राणानामुपस्पर्शनासम्भवात्‌ प्राण इति चक्षुरादीन्द्रियाणि शीर्षण्यान्युच्यन्ते । तान्युपस्पर्शयेद्दर्भैराचमनोक्तेन क्रमेण ।।

किञ्च-

प्राणायामास्त्रय पञ्चदशमात्रा ।। ५५ ।।

कार्या इति शेष । प्राणायाम प्राणनिरोध निरुच्छ्‌वासेनावस्थानं, ते त्रय कार्या । प्रत्येकं पञ्चदशमात्रा । मात्रा नाम मध्यमाङ्‌गुष्ठशब्देन लोके प्रसिद्धा ।।

किञ्च-

प्राक्कूलेष्वासनं च ।। ५६ ।।

प्रागग्रेषु, प्रकरणाद्दर्भेषु, आसनमुपवेशनं, कार्यमिति शेष । चकारात्‌ दर्भपवित्रप्राणिश्च ।।

किञ्च-

आेंपूर्वा व्याहृतय पञ्च सत्यान्ता ।। ५७ ।।

उदाहर्तव्या इति शेष । प्रत्येकं प्रणवपूर्वा भूराद्यास्तिस्र पुरुषमध्या सत्यान्ता । एवं जाबालिश्रुतौ प्रसिद्ध ।।

किञ्च-

गुरो पादोपसङ्‌ग्रहणं प्रात ।। ५८ ।।

कार्यमिति शेष । उपसङ्‌ग्रहणमिति वक्तव्ये पादग्रहणं स्मृत्यन्तरोपदिष्टविध्युपसङ्‌ग्रहणार्थम्‌ । यथाऽऽह मनु-

व्यत्यस्तपाणिना कार्यमुपसङ्‌ग्रहणं गुरो ।

सव्येन सव्य स्पृष्टव्यो दक्षिणेन तु दक्षिण ।। इति ।।

प्रातरुत्थायोत्थाय प्रतिदिनम्‌ । गुरुग्रहणं आत्मनो मा भूदिति । तट पूर्वं प्राणोपस्पर्शनमात्मन ।।

किञ्च-

ब्रह्मानुवचने चाद्यन्तयो ।। ५९ ।।

वेदपाठस्याद्यन्तयो आरम्भावसानयो । चकार पादोपसङ्‌ग्रहणानुकर्षणार्थ ।।

किञ्च-

अनुज्ञात उपविशेत्प्राङ्‌मुखो दक्षिणत शिष्य उदङ्‌मुखो वा ।। ६० ।।

आचार्येणादिष्ट तस्य दक्षिणस्यां दिशि प्राङ्‌मुख उदङ्‌मुखो वोपविशेत्‌ संभवतो विकल्प आसीनस्याचार्यस्य यथा तदभिमुखो भवति तथा प्राङ्‌मुख उदङ्‌मुखो वा उपविशेदित्यर्थ । कथं ? ’तत्र चतुर्मना ’ इत्युक्तत्वात्‌ । शिष्यग्रहणमन्यस्याप्युपसन्नस्यायमेव विधिरिति ज्ञापनार्थम्‌ । ’अनुज्ञातो दक्षिणत’ इति च नियमार्थ नाननुज्ञात उपविशेन्नादक्षिणत इति ।।

किञ्च-

सावित्री चानुवचनमादितो ब्रह्मण आदाने ।।

सावित्री तत्सवितुरित्यादि । चकारादोङ्‌कारपूर्वा व्याहृतयश्च । तथाच मनु-

ओङ्‌कारपूर्विकास्तिस्रो महाव्याहृतयोऽव्यया ।

त्रिपदा चैव गायत्री विज्ञेया ब्रह्मणो मुखम्‌ ।। इति ।।

अनुवचनमध्येतव्यम्‌ । ब्रह्मणो वेदस्यादाने आरम्भे अध्ययनारम्भकाल इत्यर्थ । आदित पूर्वम्‌ ।।

किंच-

ओङ्‌कारोऽन्यत्रापि ।। ६२ ।।

अनुवचनानन्तरं ओङ्‌कारश्चोदाहर्तव्य अन्यत्रापि । अत्र क्रम प्रातरुत्थाय पादौपसङ्‌ग्रहणं, तदाहूय उपविशेत्‌ दर्भेषु, तत प्राणोपस्पर्शनं दर्भै, तत प्राणायामान्कृत्वा महाव्याहृती पञ्च उक्त्वा, अञ्जलिना ’अधीहि भो’ इति गुरुमामन्त््रय, ओङ्‌कारपूर्विका व्याहृती सावित्रीं चोक्त्वा प्रणवपूर्वमधीयीत । प्रथमाध्ययन एवायं विधि कुत ? सावित्री चानुवचनं ततोऽधीयीतेति वक्तव्ये आदितो ब्रह्मण आदान इत्यारम्भात्‌ । प्रतिदिवसमोङ्‌कारमेवोक्त्वा । कुत ? ओङ्‌कारोऽन्यत्रेत्युक्तत्वात्‌ । अन्यत्र प्रथमाध्ययनादन्यत्र । अपिशब्द प्रथमाध्ययनेऽपि प्रणवप्रवेशनार्थ । केचिदन्यत्रापीत्यनेनाङ्‌गादौ प्रणवमिच्छन्ति ।।

अन्तरागमने पुनरुपसदनम्‌ ।। ६३ ।।

यद्यधीयतामन्तरा मध्ये कश्चिद्गच्छेत्तत पुनरपि पादोपसङ्‌ग्रहणादिप्रणवोच्चारणान्तो यो विधिस्तं कुर्यात्तस्य प्रायश्चित्तार्थम्‌ । अप्रकरणेऽपि प्रायश्चित्तमानन्तर्येणानुष्ठानार्थम्‌ । मानुषाणां गमन एतत्‌, इतरेषामूर्ध्वमभिधानात्‌ । अत्रानध्यायश्रवणाभावात्‌ प्रायश्चत्तानन्तरमधीयीत । प्रथमाध्ययनापे७या पुनर्ग्रहणम्‌, अन्यत्रोपसदनाभावात्‌ । अतोऽन्यत्र प्रायश्चित्तार्थमेवोपसदनं कर्तव्यं तदनन्तरमध्ययनं कर्तव्यम्‌ । तथाऽऽहापस्तम्ब- ’अधीहि भो इत्युक्त्वाऽधीयीताध्यापयेद्वा’ इति ।।

किञ्च-

श्वनकुलसर्पमण्डूकमार्जाराणां त््रयहमुपवासो विप्रवासश्च ।। ६४ ।।

एते प्रसिद्धा । श्वादीनां प्रत्येकमन्तरा मनगे त््रयहं भक्तत्याग प्रायश्चित्तं, विप्रवासो गुरुणा विरहितस्यावस्थानमेकाहम्‌ । एवं च गुरुविप्रयोगोपदेशादेव एकाहमनध्यायसिद्धि । कुत एकाहोपलब्धिरिति चेत्‌, विसमासात्‌ । अन्यथा त््रयहमुपवासविप्रवासौ चेत्यवक्ष्यत्‌ । अत एकाहमेवानध्याय । तथा च मनु-

पशुमण्डूकमार्जारश्वसर्पनकुलेषु च ।

अन्तरा गमने विद्यादनध्यायमहर्निशम्‌ ।। इति ।।

एवं चात्रापि श्वग्रहणं चतुष्पदां पशूनामुपलक्षणम्‌ । चतुष्पाद्ग्रहणेन गृह्यमाणत्वात्‌ मार्जारस्य पुनरुपन्यास प्रायश्चित्तगौरवार्थ । यथाऽऽहोशना- ’मार्जारान्तरागमने धृतं प्राश्यत््रयहमुपवसेत्‌’ इति । उपसदनानुकर्षणार्थश्चकार । अतोऽध्ययनकाले तत्कृत्वाऽधीयीत । केचिदुपवासमध्ययनत्यागमाहु । तद्युक्तमयुक्तं वेति विचार्यम्‌ ।।

किञ्च-

प्राणायामा घृतप्राशनं चेतरेषाम्‌ ।। ६५ ।।

इतरेषां काकादीनां प्राणायामास्त्रय, बहुवचनश्रवणात्‌ । घृतप्राशनं कायाप्लवनमात्रम्‌ । उपसदनानुकर्षेणार्थ चकार । ततस्त्रीन्प्राणायामान्‌ धारयित्वा घृतं प्राश्योपसदनं च कृत्वाऽधीयीत, अनध्यायाश्रवणात्‌ ।।

श्मशानाभ्यध्ययने चैवं श्मशानाभ्यध्ययने चैवम्‌ ।। ६६ ।।

आपस्तम्बेन सर्वतश्शम्याप्रासान्नाधीयीतेत्युक्तम्‌ । तस्मात्तत्समीपेऽध्ययनं श्मशानाध्ययनम्‌ । अभ्युपसर्गो बुद्धिपूर्वसूचनार्थ । ततोऽबुद्धिपूर्वे अन्यत्प्रायश्चित्तं लघुतरं द्रष्टव्यम्‌ । तथा चाहोशना- ’अनभिसन्ध्या श्मशानाभ्यध्ययनेऽधीहि भो इत्युक्त्वाऽधीयीत’ इति । चकारादनन्तरोक्तस्य प्रणायामादे सर्वस्य प्राप्तौ एवंशब्देन अनन्तरोक्तस्योपसदनस्यैव प्राप्ति क्रियते । तर्ह्येवंशब्द एव वक्तव्य इति चेत्‌ न, उभयसकाश एवायमर्थो लभ्यते । कथं ? एवंशब्दे चशब्दे वा वक्तव्ये उभयपाठस्य प्रयोजनान्तरं कल्पयितुं न्याय्यं, न ह्येकस्यैवेति । अत उपसदनमेव कर्तव्यम्‌ । तथाच स्मृत्यन्तरं-’श्मशानसमीपेऽधीत्य प्राणान्‌ धारयेत्‌ प्राणोपस्पर्शनमभिवादनं सावित््रयनुवाचनं’ इत्यादि । द्विरुक्तिरध्यायपरिसमाप्त्यर्था । उक्तमिदं सर्वं प्रायश्चित्तं शिष्यस्यैव, तदर्थत्वादध्यनप्रभृते । किञ्च-सर्वत्र सोपसदनमेव प्रायश्चित्तं, उपसदनं त्वभिवादनादि, तदभिवादनमाचार्यस्य

न सम्भवतीति ।।

इति मस्करीये गौतमभाष्ये प्रथमोऽध्याय ।।

।।।।।।।।---------------।।।।।।।।

