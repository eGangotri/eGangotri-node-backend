2.1.1
ॐ समस्तस्य खलु साम्न उपासनॐ साधु यत्खलु साधु तत्सामेत्याचक्षते यदसाधु तदसामेति।।1।।
2.1.2
तदुताप्याहुः साम्नैनमुपागादिति साधुनैनमुपागादित्येव
तदाहुरसाम्नैनमुपागादित्यसाधुनैनमुपागादित्येव तदाहुः।।2।।
2.1.3
अथोताप्याहुः साम नो बतेति यत् साधु भवति साधु बतेत्येव
तदाहुरसाम नो बतेति यदसाधु भवत्यसाधु बतेत्येव तदाहुः।।3।।
2.1.4
स य एतदेवं विद्वान्साधु सामेत्युपास्तेऽभ्याशो ह
यदेनॐ साधवो धर्मा आ च गच्छेयुरुप च नमेयुः।।4।।
2.2.1
लोकेषु पञ्चविधॐ सामोपासीत पृथिवी हिङ्कारः। अग्निः
प्रस्तावोऽन्तरिक्षमुद्गीथ आदित्यः प्रतिहारो द्यौनिंधनमित्यूर्ध्वेषु।।1।।
2.2.2
अथाऽऽवृत्तेषु द्यौर्हिङ्कार आदित्यः प्रस्तावोऽन्तरिक्षमुद्गीथोऽग्निः प्रतिहारः पृथिवी निधनम्।।2।।
2.2.3
कल्पन्ते हास्मै लोका ऊर्ध्वाश्चाऽऽवृत्ताश्च य एतदेवं विद्वाँल्लोकेषु पञ्चविधॐ सामोपास्ते।।3।।
2.3.1
वृष्टौ पञ्चविधॐ सामोपासीत पुरोवातो हिङ्कारो मेघो जायते
स प्रस्तावो वर्षति स उद्गीथो विद्योतते स्तनयति स प्रतिहारः।।1।।
2.3.2
उद्गृह्णाति तन्निधनं वर्षयति ह य एतदेवं विद्वान्वृष्टौ पञ्चविधॐ सामोपास्ते।।2।।2.4.1
सर्वास्वप्सु पञ्चविधॐ सामोपासीत मेघो यत्संप्लवते स हिङ्कारो यद्वर्शति स
प्रस्तावो याः प्राच्यः स्यन्दन्ते स उद्गीथो याः प्रतीच्यः स प्रतिहारः समुद्रो निधनम्।।1।।
2.4.2
न हाप्सु प्रैत्यप्सुमान्भवति य एतदेवं विद्वान्सर्वास्वप्सु पञ्चविधॐ सामोपास्ते।।2।।2.5.1
ऋतुषु पञ्चविधॐ सामोपासीत वसन्तो हिङ्कारो ग्रीष्मः
प्रस्तावो वर्षा उद्गीथः शरत्प्रतिहारो हेमन्तो निधनम्।।1।।
2.5.2
कल्पन्ते हास्मा ऋतव ऋतुमान्भवति य एतदेवं विद्वानृतुषु पञ्चविधॐ सामोपास्ते।।2।।2.6.1
पशुषु पञ्चविधॐ सामोपासीताजा हिङ्कारोऽवयः प्रस्तावो गाव उद्गीथोऽश्वाः प्रतिहारः पुरुषो निधनम्।।1।।
2.6.2
भवन्ति हास्य पशवः पशुमान्भवति य एतदेवं विद्वान्पशुषु पञ्चविधॐ सामोपास्ते।।2।।2.7.1
प्राणेषु पञ्चविधं परोवरीयः सामोपासीत प्राणो हिङ्कारो वाक्प्रस्ताव-
श्चक्षुरुद्गीथः श्रोत्रं प्रतिहारो मनो निधनं परोवरीयाॐ सि वा एतानि।।1।।
2.7.2
परोवरीयो हास्य भवति परोवरीयसो ह लोकाञ्जयति य एतदेवं
विद्वान्प्राणेषु पञ्चविधं परोवरीयः सामोपास्त इति तु पञ्चविशस्य।।2।।2.8.1
अथ सप्तविधस्य वाचि सप्तविधॐ सामोपासीत यत्किञ्च वाचो
हुमिति स हिङ्कारो यत्प्रेति स प्रस्तावो यदेति स आदिः।।1।।
2.8.2
यदुदिति स उद्गीथो यत्प्रतीति स प्रतिहारो यदुपेति स उपद्रवो यन्नीति तन्निधनम्।।2।।
2.8.3
दुग्धेऽस्मैवाग्दोहं  यो वाचो दोहोऽन्नवानन्नादो
भवति य एतदेवं विद्वान्वाचि सप्तविधॐ सामोपास्ते।।3।।

2.9.1
अथ खल्वमुमादित्यॐ सप्तविधॐ सामोपासीत सर्वदा
समस्तेन साम मां प्रति मां प्रतीति सर्वेण समस्तेन साम।।1।।
2.9.2
तस्मिन्निमानि सर्वामि भूतान्यन्वायत्तानीति विद्यात्तस्य यत्पुरोदयात्स
हिङ्कारस्तदस्य पशवोऽन्वायत्तास्तस्मात्ते हिं कुर्वन्ति हिङ्कारभाजिनो ह्येतस्य साम्नः।।2।।
2.9.3
अथ यत्प्रथमोदिते स प्रस्तावस्तदस्य मनुष्या अन्वायत्तास्तस्मात्ते
प्रस्तुतिकामाः प्रशॐ साकामाः प्रस्तावभाजिनो ह्येतस्य साम्नः।।3।।
2.9.4
अथ यत्सङ्गववेलायाॐ स आदिस्तदस्य वयाॐ स्यन्वायत्तानि तस्मात्तान्यन्त-
रिक्षेऽनारम्बणान्यादायाऽऽत्मानं परिपतन्त्यादिभाजीनि ह्येतस्य साम्नः।।4।।
2.9.5
अथ यत्सम्प्रति मध्यन्दिने स उद्गीथस्तदस्य देवा अन्वायत्तास्तस्मात्ते
सत्तमाः प्राजापत्यानामुद्गीथभाजिनो ह्येतस्य साम्नः।।5।।
2.9.6
अथ यदूर्ध्वं मध्यन्दिनात्प्रागपराह्णात्स प्रतिहारस्तदस्य गर्भा
अन्वायत्तास्तस्मात्ते प्रतिहृता नावपद्यन्ते प्रतिहारभाजिनो ह्येतस्य साम्नः।।6।।
2.9.7
अथ यदूर्ध्वमपराह्णात्प्रागस्तमयात्स उपद्रवस्तदस्याऽऽरण्या अन्वायत्तास्तस्मात्ते
पुरुषं दृष्ट़्वा कक्षॐ श्वभ्रमित्युपद्रवन्त्युपद्रवभाजिनो ह्येतस्य साम्नः।।7।।
2.9.8
अथ यत्प्रथमास्तमिते तन्निधनं तदस्य पितरोऽन्वायत्तास्तस्मात्तान्निदधति
निधनभाजिनो ह्येतस्य साम्न एवं खल्वमुमादित्यॐ सप्तविधॐ सामोपास्ते।।8।।2.10.1
अथ खल्वात्मसम्मितमतिमृत्यु सप्तविधॐ सामोपासीत हिङ्कार इति त्र्यक्षरं प्रस्ताव इति त्र्यक्षरं तत्समम्।।1।।
2.10.2
आदिरिति द्व्यक्षरं प्रतिहार इति चतुरक्षरं तत इहैकं तत्समम्।।2।।
2.10.3
उद्गीथ इति त्र्यक्षरमुपद्रव इति चतुरक्षरं त्रिभिस्रिभिः समं भवत्यक्षरमतिशिष्यते त्र्यक्षरं तत्समम्।।3।।
2.10.4
निधनमिति त्र्यक्षरं तत्सममेव भवति तानि ह वा एतानि द्वाविॐशतिरक्षराणि।।4।।
2.10.5
एकविॐशत्याऽऽदित्यमाप्नोत्येकविॐशो वा इतोऽसावादित्यो
द्वाविँशेन परमादित्याज्जयति तन्नाकं तद्विशोकम्।।5।।
2.10.6
आप्नोति हाऽऽदित्यस्य जयं परो हास्याऽऽदित्यजयाज्जयो भवति य
एतदेवं विद्वानात्मसम्मितमतिमृत्यु सप्तविधॐ सामोपास्ते सामोपास्ते।।6।।
2.11.1
मनो हिङ्कारो वाक्प्रस्तावश्चक्षुरुद्गीथः श्रोत्रं प्रतिहारः प्राणो निधनमेतद्गायत्रं प्राणेषु प्रोतम्।।1।।
2.11.2
स य एवमेतद्गायत्रं प्राणेषु प्रोतं वेद प्राणी भवति सर्वमायुरेति
ज्योग्जीवति महान्प्रजया पशुभिर्भवति महान्कीर्त्या महामनाः स्यात्तद्व्रतम्।।2।।

2.12.1
अभिमन्थति स हिङ्कारो धूमो जायते स प्रस्तावो ज्वलति स उद्गीथोऽङ्गारा भवन्ति
स प्रतिहार उपशाम्यति तन्निधनॐ सॐ शाम्यति तन्निधनमेतद्रथन्तरमग्नौ प्रोतम्।।1।।
2.12.2
स य एवमेतद्रथन्तरमग्नौ प्रोतं वेद ब्रह्मवर्तस्यन्नादो भवति सर्वमायुरेति ज्योग्जीवतॢ
महान्प्रजया पशुभिर्भवति महान्कीर्त्या न प्रत्यङ्ङग्निमाचामेन्न निष्ठीवेत्तद्व्रतम्।।2।।2.13.1
उपमन्त्रयते स हिङ्कारो ज्ञपयते स प्रस्तावः स्रिया सह शेते स उद्गीथः प्रति स्रीं सह शेते
स प्रतिहारः कालं गच्छति तन्निधनं पारं गच्छति तन्निधनमेतद्वामदेव्यं मिथुने प्रोतम्।।1।।
2.13.2
स य एवमेतद्वामदेव्यं मिथुने प्रोतं वेद मिथुनी भवति मिथुनान्मिथुनात्प्रजायते सवंमायुरेति
ज्योग्जीवति महान्प्रजया पशुभिर्भवति महान्कीर्त्या न काञ्चन परिहरेत्तद्व्रतम्।।2।।2.14.1
उद्यन्हिङ्कार उदितः प्रस्तावो मध्यन्दिन उद्गीथोऽपराह्णः
प्रतिहारोऽस्तं यन्निधनमेतद्बृहदादित्ये प्रोतम्।।1।।
2.14.2
स य एवमेतद्बृहदादित्ये प्रोतं वेद तेजस्व्यन्नादो भवति सर्वमायुरेति
ज्योग्जीवति महान्प्रजया पशुभिर्भवति महान्कीर्त्या तपन्तं न निन्देत्तद्व्रतम्।।2।।2.15.1
अभ्राणि सम्प्लवन्ते स हिंकारो मेघो जायते स प्रस्तावो वर्षति स उद्गीथो
विद्योतते स्तनयति स प्रतिहार उद्गृह्णाति तन्निधनमेतद्वैरूपं पर्जन्ये प्रोतम्।।1।।
2.15.2
स य एवमेतद्वैरूपं पर्जन्ये प्रोतं वेद विरूपाॐश्च सुरूपाॐश्च पशूनवरुन्धे सर्वमायुरेति
ज्योग्जीवति महान्प्रजया पशुभिभेवति महान्कीर्त्या वर्षन्तं न निन्देत्तद्व्रतम्।।2।।2.16.1
वसन्तो हिंङ्कारो ग्रीष्मः प्रस्तावो वर्षा उद्गीथः शरत्प्रतिहारो हेमन्तो निधनमेतद्वैराजमृतुषु प्रोतम्।।1।।
2.16.2
स य एवमेतद्वैराजमृतुषु प्रोतं वेद विराजति प्रजया पशुभिर्ब्रह्मवर्चसेन
सर्वमायुरेति ज्योग्जीवति महान्प्रजया पशुभिर्भवति महान्कीर्त्यर्तून्न निन्देत्तद्व्रतम्।।2।।2.17.1
पृथिवी ङिंकारोऽन्तरिक्षं प्रस्तावो द्यौरुद्गीथो दिशः प्रतिहारः समुद्रो निधनमेताः शक्वर्यो लोकेषु प्रोताः।।1।
2.17.2
स य एवमेताः शक्वर्यो लोकेषु प्रोता वेद लोकी भवति सर्वमायुरेति
ज्योग्जीवति महान्प्रजया पशुभिर्भवति महान्कीर्त्या लोकान्न निन्देत्तद्व्रतम्।।2।।2.18.1
अजा हिंकारोऽवयः प्रस्तावो गाव उद्गीथोऽश्वाः
प्रतिहारः पुरुषो निधनमेता रेवत्यः पशुषु प्रोताः।।1।।
2.18.2
स य एवमेता रेवत्यः पशिषु प्रोता वेद पशुमान्भवति सर्वमायुरेति
ज्योग्जीवति महान्प्रजया पशुभिर्भवति महान्कीर्त्या पशून्न निन्देत्तद्व्रतम्।।2।।

2.19.1
लोम हिंकारस्त्वक्प्रस्तावो माॐ समुद्गीथोऽस्थि प्रतिहारो मज्जा निधनमेतद्यज्ञायज्ञीयमङ्गेषु प्रोतम्।।1।।
2.19.2
स य एवमेतद्यज्ञायज्ञीयमङ्गेषु प्रोतं वेदाङ्गी भवति नाङ्गेन विहूर्छति सर्वमायुरेति ज्योग्जीवति
महान्प्रजया पशुभिर्भवति महान्कीर्त्या संवत्सरं मज्ज्ञो नाश्नीयात्तद्व्रतं मज्ज्ञो नाश्नीयादिति वा।।2।।
2.20.1
अग्निर्हिकारो वायुः प्रस्ताव आदित्य उद्गीथो नक्षत्राणि प्रतिहारश्चन्द्रमा निधनमेतद्रजनं देवतासु प्रोतम्।।1।।
2.20.2
स य एवमेतद्राजनं देवतासु प्रोतं वेदैतासामेव देवतानाॐ सलोकताॐ साष्टिताॐ सायुज्यं गच्छति
सर्वमायुरेति ज्योग्जीवति महान्प्रजया पशुभिर्भवति महान्कीर्या ब्राह्मणान्न निन्देत्तद्व्रतम्।।2।।
2.21.1
त्रयी विद्या हिंकारस्रय इमे लोकाः स प्रस्तावोऽग्निर्वायुरादित्यः स उद्गीथो नक्षत्राणि
वयाॐ सि मरीचयः स प्रतिहारः सर्पा गन्धर्वाः पितरस्तन्निधनमेतत्साम सर्वस्मिन्प्रोतम्।।1।।
2.21.2
स य एवमेतत्साम सर्वस्मिन्प्रोतं वेद सर्व ँ ़ ह भवति।।2।।
2.21.3
तदेष श्लोको यानि पञ्चधा त्रीणि त्रीणि तेभ्यो न ज्यायः परमन्यदस्ति।।3।।
2.21.4
यस्तद्वेद स वेद सर्व सर्वा दिशो बलिमस्मै हरन्ति सर्वमस्मीत्युपासीत तद्व्रतं तद्व्रतम्।।4।।2.22.1
विनर्दि साम्नो वृणे पशव्यमित्यग्नेरुद्गीथोऽनिरुक्तः प्रजापतेनिरुक्तः सोमस्य मृदु श्लक्ष्णं वायोः
श्लक्ष्णं बलवदिन्द्रस्य क्रौञ्चं बृहस्पतेरपध्वान्तं वरुणस्य तान्सर्वानेवोपसेवेत वारुणं त्वेव वर्जयेत्।।1।।
2.22.2
अमृतत्वं देवेभ्यं आगायानीत्यागायेत्स्वधां पितृभ्य आशां मनुष्येभ्यस्तृणोदकं पशुभ्यः
स्वर्गं लोकं यजमानायान्नमात्मन आगायानीत्येतानि मनसा ध्यायन्नप्रमत्तः स्तुवीत।।2।।
2.22.3
सर्वे स्वरा इन्द्रस्याऽऽत्मानः सर्व ऊष्माणः प्रजापतेरात्मानः सर्वे स्पर्शा मृत्योरात्मानस्तं
यदि स्वरेषूपालभेतेन्द्रॐ शरणं प्रपन्नोऽभूवं स त्वा प्रतिधक्ष्यतीत्येनं ब्रूयात्।।3।।
2.22.4
अथ यद्येनमूष्मसूपालभेत प्रजापतिॐ शरणं प्रपन्नोऽभूवं स त्वा प्रतिपेक्ष्यतीत्येनं ब्रूयादथ
यद्येनॐ स्पर्शेषूपालभेत मृत्युॐ शरणं प्रपन्नोऽभूवं स त्वा प्रतिधक्ष्यतीत्येनं ब्रूयात्।।4।।
2.22.5
सर्वे स्वरा घोषवन्तो बलवन्तो वक्तव्या इन्द्रे बलं ददानीति सर्व
ऊष्माणोऽग्रस्ता अनिरस्ता विवृत्ता वक्तव्याः प्रजापतेरात्मानं परिददानीति
सर्वे स्पर्शा लेशेनानभिनिहिता वक्तव्या मृत्योरात्मानं परिहराणीति।।5।।2.23.1
त्रयो धर्मस्कन्धा यज्ञोऽध्ययनं दानमिति प्रथमस्तप एव द्वितीयो ब्रह्मचार्याचार्यकुलवासी
तृतीयोऽत्यन्तमात्मानमाचार्यकुलेऽवसादयन्सर्व एते पुण्यलोका भवन्ति ब्रह्मसॐ स्थोऽमृतत्वमेति।।1।।
2.23.2
प्रजापतिर्लोकानभ्यतपत्तेभ्योऽभितप्तेभ्यस्त्रयी विद्या सम्प्रास्रवत्तामभ्य-
तपत्तस्या अभितप्ताया एतान्यक्षराणि सम्प्रास्रवन्त भूर्भुवः स्वरिति।।2।।
2.23.3
तान्यभ्यतपत्तेभ्योऽभितप्तेभ्य ओङ्कारः सम्प्रास््रवत्तद्यथा शङ्कुना सर्वाणि
पर्णानि सन्तृण्णान्येवमोङ्कारेण सर्वा वाक्सन्तृण्णोङ्कार एवेदॐसर्वम्।।3।।2.24.1
ब्रह्मवादिनो वदन्ति यद्वसूनां प्रातःसवनॐ रुद्राणां माध्यन्दिनॐ
सवनमादित्यानां च विश्वेषां च देवानां तृतीयसवनम्।।1।।
2.24.2
क्व तर्हि यजमानस्य लोक इति स यस्तन्न विद्यात्कथं कुर्यादथ विद्वान्कुर्यात्।।2।।
2.24.3
पुरा प्रातरनुवाकस्योपाकरणाज्जघनेन गार्हपत्यस्योदङ्मुख उपविश्य स वासवॐ सामाभिगायति।।3।।
2.24.4
लो 3 कद्वारमपावा 3 र्णू 33 पश्येम त्वा वयॐरा 33333
हु3म् आ 33 ज्या 3 यो 3 आ 3211 इति।।4।।
2.24.5
अथ जुहोति नमोऽग्नये पृथिवीक्षिते लोकक्षिते लोकं मे
यजमानाय विन्दैष वै यजमानस्य लोक एताऽल्मि।।5।।
2.24.6
अत्र यजमानः परस्तादायुषः स्वाहाऽपजहि परिध-
मित्युक्त्वोत्तिष्ठति तस्मै वसवः प्रातःसवनॐसम्प्रयच्छन्ति।।6।।
2.24.7
पुरा माध्यन्दिनस्य सवनस्योपाकरणाज्जघनेनाऽऽग्नीध्रीयस्योदङ्मुख उपविश्य स रौद्रॐसामाभिगायति।।7।।
2.24.8
लो 3कद्वारमपावा 3र्णू 33पश्येम त्वा वयं वैरा 33333 हु3म् आ33ज्या 3 यो 3 आ 32111 इति।।8।।
2.24.9
अथ जिहोति नमो वायवेऽन्तरिक्षक्षिते लोकक्षिते लोकं मे यजमानाय विन्दैष वै यजमानस्य लोक एताऽस्मि।।9।।
2.24.10
अत्र यजमानः परस्तादायुषः स्वाहाऽपजहि परिधमित्युक्त्वो
त्तिष्ठति तस्मै रुद्रा माध्यन्दिनॐसवनॐसम्प्रयच्छन्ति।।10।।
2.24.11
पुरा तृतीयसवनस्योपाकरणाज्जघनेनाऽऽहवनीयोस्योदङ्मुख
उपविश्य स आदित्यॐ स वैश्वदेवॐ सामाभिगायति।।11।।
2.24.12
लो3कद्वारमपावा3र्ण33पश्येम त्वावयॐ स्वारा 33333
हु3म् आ33 ज्या3 यो3 आ32111 इति।।12।।
2.24.13
आदित्यमथ वैश्वदैवं लो3कद्वारमपावा3र्णू33 पश्येम त्वा
वयॐ साम्रा33333हु3म्आ33 ज्या3यो3आ32111 इति।।13।।
2.24.14
अथ जुहोति नम आदित्येभ्यश्च विश्वेभ्यश्च देवेभ्यो
दिविक्षिद्भ्यो लोकक्षिद्भ्यो लोकं मे यजमानाय विन्दत।।14।।
दिविक्षिद्भ्य इत्येवमादि समानमन्यत्। विन्दतापहतेति बहिवचनमात्रं विशेषः। याजमानं त्वेतत्।
एताऽस्म्यत्र यजमान इत्यादिलिङ्गात्।।14-15।।
2.24.15
एष वै यजमानस्य लोक एताऽस्म्यत्र यजमानः
परस्तादायुषः स्वाहाऽपहत परिघमित्युक्त्वोत्तिष्ठति।।15।।
दिविक्षिद्भ्य इत्येवमादि समानमन्यत्। विन्दतापहतेति बहिवचनमात्रं विशेषः। याजमानं त्वेतत्।
एताऽस्म्यत्र यजमान इत्यादिलिङ्गात्।।14-15।।
2.24.16
तस्मा आदित्याश्च विश्वे च देवास्तृतीयसवनॐ सम्प्रयच्छन्त्येष
ह वै यज्ञस्य मात्रां वेद य एवं वेद य एवं वेद।।16।।
