1
प्रथमो मन्त्रः
ईशावास्यमिदगँ सर्व यत्किंच जगत्यां जगत्  ।
तेन त्यक्तेन भुजीथा मा गृधः कस्यस्विद्धनम् ।।1।।
B.1
सुबोधिनी
(श्रीगोपालानन्दस्वामिविरचिता)
उपोद्धातः
वेदाः स्तोतुं प्रवृत्ता यदनवधिमहानन्दमालक्ष्य दूरात्
प्रत्यावर्तन्त, सर्गस्थितिलयमखिलस्यास्य येनामनन्ति ।
स्थाने दिव्येऽक्षरे यो निवसति सततं नित्यमुक्तानुषक्तः
सोऽयं कृष्णः कृपालुः स्वयमवति निजांन्स्वामिनारायणो नः।।1।।
विश्वात्मानमनन्तं व्याकृतदेवादिविविधभेदं तम् ।
कल्याणगुणनिकेतं कृष्णं वन्दे क्षराक्षरातीतम् ।।2।।
स्मृत्वा चरणसरोजे सहजानन्दस्य भगवतः साक्षात् ।
श्रुतिशिरसामहमधुना तनोमि विवृतिं सुबोधिनीं सरलाम्।।3।।
ईशोपनिषत्सारः
स जयति विश्वव्यापी कर्मभिरखिलैः समाराध्यः।
अनवद्यमंगलगुणो विचित्रशक्तिः श्रुतः श्रुतिषु।।4।।
असौ यः पुरुषः पूषा येन व्याप्तमिदं जगत्।
स ईशः सत्यधर्मैकदृष्टये नस्तमो ह्रियात्।।5।।
अवतारिका
इयमुपनिषदुपदेशरूपा, उपदेशश्च ब्रह्मविद्यामधिकृत्य ।
तदुक्तमभियुक्तैः-  ईशावास्यमिदं
सर्वमित्यादि यदनूच्यते । शिष्यं प्रति गुरोरेतद््ब्रह्मविद्यानुशासनम्
इति । स्वतन्त्रात्मताभ्रमनिवृत्तये
सर्वस्य ब्रह्मात्मकतां मुमुक्षानुरूपां
वृत्तिमप्युपदिशति- ईशेति ।
जगत्याम्- लोके । यत्किञ्च जगत्- यत्किञ्च चराचरं चिदचिज्जातं वा।  सर्वमिदं । ईशा-
ईष्ट इति ईट्, असंकोचतः सर्वनियन्त्रा तेन । वास्यं-     व्याप्यम् । तेन- सर्वनियामकेन
त्यक्तेन- दत्तेन (लाक्षणिकोऽयमर्थः) भुञ्जीथाः-
शास्त्राविरुद्धं भोगं कुरु । कस्यस्विद्धनम्-
कस्यापि द्रव्यम् ।  मा गृधः- माकाङ्क्षीरित्यर्थः।
चेतनाचेतनयोरेकं स्वभावेन अन्यतु स्वरूपेणान्यथात्वं गच्छतीति चेतना- चेतनं जगदित्युच्यते
। यद्वा -  त्यक्तेन तेनेति विशेष्यविशेषणभावेनान्वयः।  दोषानुचिन्तनेन त्यक्तेन तेन
भोग्यभूतेन वस्तुनोपलक्षितः सन् भुञ्जीथाः ।
भोग्यजातं दोषानुचिन्तनेन त्यक्त्वा यावद्देहधारणोपयोगि
शास्त्राविरुद्धं  भुञ्जीथा इति भावः।
यद्वा- मा गृधः- सर्वथाऽऽशां त्यज । ननु स्वीये धन आशा कुतस्त्याज्या? मैवम् ।
कस्यस्विद्धनम्? धनमिति भोग्यं लक्ष्यते, कस्यस्विदित्याक्षेपे, धनमिति किं कस्यचिदस्ति?
न कस्यापि किञ्चित् । तत्कुतः? ईशावास्यमिदं सर्वं य त्किञ्च- अखिलमेव नियामकेन व्याप्तम्,
अखिलमेव परंब्रह्मान्तःप्रविश्य नियमयतीति सर्वमेव तच्छरीरम्, तस्मादखिलं ब्रह्मात्मकम्
तत्कस्य किं भोग्यमस्ति? तर्हि मुमुक्षोरप्यवर्जनीयो देहधारणोपयोगी शास्त्रीयो वा भोगः
कथं घटेत ? त्यक्तेन तेन भुञ्जीथाः- मनसा त्यक्तेन तेनोपलक्षितः सन्भुञ्जिथाः, अहं
कर्ताऽहं भोक्तेत्याद्यभि
मानं त्यक्त्वा ब्रह्मार्पणं ब्रह्म हविः इति न्यायेन
शास्त्रीयं देहधारणोपयुक्तं भोगं भुञ्जीथा इति।
ईशावास्यमित्याभ्यामन्तःप्रविश्य नियमनं व्यज्यते।
(परमतखण्डनम् )
अत्रापरे समाश्रित्य वसेराच्छादनार्थताम् ।
ब्रह्मणेदं जगत्सर्वमाच्छाद्यमभिमन्वते ।।1।।
नैतेन सिद्धयेन्मिथ्यात्वं सिषाधयिषितं तु यत् ।
नहि केनचिदाच्छन्नं मृषा भवितुमर्हति ।।2।।
सूर्यरश्मिसमाच्छन्नं नक्षत्रं किं मृषा भवेत् ?।
शुक्तिस्वरूपे विज्ञाते रजतं बाध्यते परम् ।।3।।
ज्ञातेन तेन चेच्छन्नं तत्तु सत्यं तदा भवेत् ।
घृष्टचन्दनदृष्टान्तो विषमस्तु निदर्शितः ।।4।।
सलिलक्लेददौर्गन्ध्यं चन्दनांशगतं तु यत् ।
घृष्टांशस्य सुगन्धस्य भूयस्त्वादभिभूयते ।।5।।
आच्छाद्यं कथमीशत्वमाच्छादकनिरूपकम् ।
मन्यते यदि धम्र्यैक्यमीशेत्यस्वरसं तदा ।।6।।
घृष्टेन चन्दनेनेव ज्ञातेन ब्रह्मणैव हि ।
आच्छाद्यताऽस्य जगतो न स्वरूपसता भवेत् ।।7।।
ज्ञातेनेति पदं तावदध्याहार्यं तदा भवेत् ।
तस्मान्मृषात्वावगमो नैतेन स्यात्कथञ्चन ।।8।।
*           1किन्त्वीशा स्मर्यमाणेन व्यपेतप्रत्ययान्तरम् ।
आच्छाद्यमिदमित्येव वस्तुतोऽर्थः प्रतीयते ।।9।।
सेयं निध्यानकाष्ठैव ध्येयान्यादर्शनं तु यत् ।
न वा बाधः पदार्थानां तिरोधिः सा त्वदर्शनम् ।।10।।
2
द्वितीयो मन्त्रः
(विदुषो विद्याङ्गतया यावज्जीवं कर्मानुष्ठानम्)
कुर्वन्नेवेह कर्माणि जिजीविषेच्छतगँ समाः।
एवं त्वयि नान्यथेतोऽस्ति न कर्म लिप्यते नरे।।2।।
B.2
सुबोधिनी
मुमुक्षोरप्यवर्जनीयं विद्याङ्ग कर्मेत्याह - कुर्वन्नेव इति ।
शतं समाः इति प्रायिकं वचनम्, यावज्जीवम् इत्यर्थः । मुमुक्षुरपि विद्यायामधिकृतो
विद्यानिष्पत्तये कर्माणि - फलाद्यभिसन्धिरहितानि यावज्जीवं कुर्वन्नेव, इह - लोके,
जिजीविषेत् । यद्यपि जिजीविषेत् इति विधिः श्रूयते, तथाऽपि स्नात्वा भुञ्जीत इत्यत्र
स्नान इव कर्मानुष्ठाने विधिः योजनीयः ।
(कर्मणः ज्ञाननिष्ठाप्रयोजकत्वम्)
मुमुक्षोः मम किं कर्मणा ? मैवम् । त्वय्येवम् - अनिष्पन्नज्ञाननिष्टे त्वयि विषय
उक्तकर्मानुष्ठानमेवोचितम् । इतः - उक्तप्रकारात्, अन्यथा -
प्रकारान्तरं नास्ति । मुमुक्षामात्रेण
न सहसा ज्ञाननिष्ठासिद्धिः, तत् कर्मण्येवाधिकारस्ते (भ.गी.2-47)
यस्त्वात्मरतिरेव स्यादात्मतृप्तश्च
मानवः --- तस्य कार्यं न विद्यते (भ.गी.3-17) नत्वादृशानामिति भावः ?
ननु कर्मफलेन बन्ध एव भवेत् ? मैवम् । न कर्म लिप्यते नरे - नरे- प्रकरणान्मुमुक्षौ,
कर्म - उक्तं निष्कामं कर्म, न लिप्यते - न बन्धाय भवति ।
(कर्मणः स्वरूपतो न बन्धकत्वम्)
वस्तुतः कर्मस्वरूपपर्यालोचनायां यत्किञ्चिदपि यागादिकं कर्म सर्वतनोः परमात्मन
आराधनमेव, बुभुक्षाव्याकुलान्तः करणा न जानन्तीत्येतावता न वस्तुस्वरूपं व्याहन्येत,
तत्स्वरूपतः कर्म कस्यापि न बन्धाय, बुभुक्षोः रागवशात्तु वन्धः, तदुपाधिकं तु बन्धकत्वं
कर्मणः, न स्वरूपत इत्यभिप्रेत्य न कर्म लिप्यते नरे इति सामान्यनिर्देशोऽपि सुसङगतः ।
(परमतखण्डनम्)
धीकर्मणोर्विरोधं शैलवदविकम्प्यमाकलय्यात्र ।
अधिकृत्यानात्माविदं विहितं कर्मेति केचिदाचख्युः ।।1।।
आत्मविदामनुरूपे सन्नयासे किं न कर्मलेशो वा ?
धीकर्मणोर्विरोधः कथमविचाल्यस्त एव जानन्ति ।।2।।
भिक्षाटनादियमं कर्म कथं ते न जानन्ति ।
यदि मन्यते विरोधो नानेनान्यैर्विरोधः कः ? ।।3।।
अपरिच्छिन्नविशुद्धब्रह्मात्मैकत्वविषयविज्ञाने ।
ब्राह्मण्याद्याभिमानाद्यदग्निहोत्रादि तद्विरोधाय ।।4।।
इति यदि विभावितं स्यात्कथमिह भिक्षाटनादिनियमो वा ।
यदि विदुषः सन्न्यासान्न मन्यते विधिनिषेधवश्यत्वम् ।।5।।
ननु विधिनिषोधभाक्को भुञ्जिथा मा गृधश्चेति ।
आत्मैकत्वज्ञाने न चोपदेश्यो न चोपदेष्टा च ।।6।।
यदि नामानिष्पन्नज्ञानिनि सन्नयासविधिरेषः ।।7।।
व्यपगतसमस्तभावं मनो यदाऽऽत्मन्यनारतं रमते ।
प्रच्यवति कर्म सर्वं प्रसुप्तहस्तस्थतालवृन्त इव ।।8।।
यावन्नैवम्भूतस्तावत्कर्मानुवर्तते नियतम् ।
उपदेशादिकमखिलं स्यादिममधिकृत्य, नैव तं 1सिद्धम् ।।9।।
तदिहाभिमतः को वा विरोधो ज्ञानकर्मणोः ।
येनाधिकारिभेदेन व्याख्याक्लेशोऽपि सह्यते ।।10।।
अथवाऽयं विवादस्तु न पृथक्पदमर्हति ।
मुक्तिसाधनविज्ञानविवादमनुगच्छति ।।11।।
तद्यथा स्वस्वसिद्धान्तं व्याचक्षाणो न दुष्यति ।
परे पदानां नयनं क्लिष्टं चेद्दूषणं तदा ।।12।।
3
तृतीयो मन्त्रः
असुर्या नाम ते लोका अन्धेन तमसावृताः ।
ताँस्ते प्रेत्याभिगच्छन्ति ये के चाऽऽत्महनो जनाः ।।3।।
B.3
सुबोधिनी
"	विद्यायामविलम्बेन प्रवृत्तये अविदुषामनर्थमाह -"
असुर्या नाम इति । असुरास्तमः प्रकृतयस्तेषां
उपभोगार्थाः असुर्याः । नाम - इति प्रसिद्धौ, अतिभीषणत्वेन प्रसिद्धाः । अन्धेन तमसावृताः
- गाढान्धकाराविष्टाः लोकाः, सन्तीति शेषः । ते प्रेत्य - मृत्वा, तान् - लोकान्, अभिगच्छन्ति
- प्राप्नुवन्ति । के ते ? ये के चात्महनः, आत्महनः - ब्रह्मज्ञानविधुराः । ब्रह्मज्ञान
विधुरा हि आत्मानमवसादयन्ति संसारकान्तारे, ततो ब्रह्मज्ञानविधुराः आत्महन उच्यन्ते
। असन्नेव स भवति, असद््ब्रह्मेति वेद चेत् (तै.आ.30) इति श्रुतेश्च ।
"	ननु ब्रह्मज्ञानवैधुर्ये माभूत् अपवर्गः, स्यात्तु सुकृतसाध्यो लोकः, तत्कथमुच्यते"
नरकान्प्राप्नुवन्तीति तत्राह - जनाः इति । आत्महनो हि जनाः - जनिमन्तः, यदाकदाचिदेषणावेगेन
ज्ञानानुष्ठानवैकल्यसम्भवेन नरकानभिगच्छन्ति इति यावत् ।
यथा मन्दाकिन्या अपि वियत्तलात्प्रच्युताया
निम्नगास्वाभाव्यात् अवर्जनीयः क्षीरसागरसमावेशः
क्रमशः, तद्वदेव आत्मज्ञानविधुराणाम् एषणावेगयोगेन ज्ञानानुष्ठानादिवैपरीत्यसम्भवेन
अवर्जनीयो निरयपात इति भावः।
"	यद्वा लोक्यन्ते अनुभूयन्ते इति लोकाः - कर्मफलरूपा योनयः, ते च"
असुर्याः - आत्मज्ञानविधुराः
एवासुराः , तेषामुपभोग्याः । यस्मिंस्तमसि नात्माऽपि लक्ष्यते तदन्धं
तमः -तच्च आत्मस्वरूपाज्ञानं
देवोऽहम् , मनुष्योऽहम् इति विपरीतज्ञानम्, तेनाविष्टाश्च
तादृशानि नानाविधजन्मानि अभिगच्छन्तीति ।।3।।
4
चतुर्थः मन्त्रः
अनेजदेकं मनसो जवीयो नैनद्देवा आप्नुवन् पूर्वमर्षत् ।
तद्धावतोऽन्यानत्येति तिष्ठत्तस्मिन्नपो मातरिश्वा दधाति ।।4।।
B.4
सुबोधिनी
"	विरोधाभासमुखेन ब्रह्मणो वैलक्षण्यं दर्शयति -"
अनेजत् इति । अनेजत् मनसो जवीयः, अतः,
एवैकं, पूर्वमर्षत्, एनद्देवा नाप्नुवन्,तत्तिष्ठदेव धावतोऽन्यानत्येति, तस्मिन्नवस्थितो
मातरिश्वा अपो दधाति ।
"	अनेजत् - एजृ कम्पने (पा.धा.234) अकम्पमानमित्यर्थः । अकम्पमानमपि मनसो जवीयः - वेगवत्,"
न हि मनोवेगस्याप्यगोचरं नाम किमपि;  ब्रह्म तु तस्यापि अगोचरम्, तदुपचर्यते ततो जवीय
इति । अधिकजवो मन्दजवेन न खलु गृह्यते ।
"	यद्वा, वेगस्य प्रयोजनं हि प्राक्सन्निधिः, यावन्मनः सङ्कल्पवेगेन क्वचित्सन्निधत्ते"
तत्र देशे प्रागेव ब्रह्मतत्त्वं सन्निहितं ; विभुत्वात्, तदुच्यते मनसो जवीयः इति ।
"	पूर्वमर्षत् - प्रागेव प्राप्तम्, एनत् - ब्रह्म, देवाः - ब्रह्ममादयः, नाप्नुवन् -"
नाधिगतवन्तः । प्रथमत एव देशविशेषप्राप्तं पश्चात् तं देशम् अभिगन्तारो हि लभन्ते, सर्वदैव
अन्तर्यामिस्वरूपेण सन्निहितमेतद््ब्रह्म तु पश्चात्तना ब्रह्मादयो न जानन्त्यविद्यान्धाः
; तद्यथा हिरण्यनिधिं निहितमक्षेत्रज्ञा उपर्युपरि सञ्चरन्तः इति  भावः ।
"	तत् - ब्रह्म धावतोऽन्यान् - गरुडादीनपि अत्येति - अतिक्रामति । यतो यतो धावेत्कश्चित्"
ततस्ततः परस्तादपि इदं ब्रह्मतत्त्वं व्यापृतमिति भावः तस्मिन्निति । तस्मिन्
- ब्रह्मणि, अवस्थितः इति शेषः । मातरिश्वा - वायुः, अपः ।
इदमुपलक्षणम् ; महीमहार्णवादिकमखिलं दधाति - धत्ते ।
"	इदंमप्याश्चर्यं यत्् वायुः तस्मिन् ब्रह्मणि, स च धारणानुगुणकाठिन्यरहि-   तोऽपि"
भुवनं धत्ते इति । ब्रह्मावधृतो वायुः तदाहितशक्तिको जगद्धत्ते इति भावः। तथा च वचनम् -
"	द्यौस्सचन्द्रार्कनक्षत्रा खं दिशोभूर्महोदधिः ।"
"	वासुदेवस्य वीर्येण विधृतानि महात्मनः ।।इति।। (म.भा.अनु.156)"
अनेन विचित्रशक्तियोगो दर्शितः ।
"	यद्वा, प्रथममन्त्रे व्यापकतया वर्णितस्य ईशस्य व्याप्यात् वैलक्षण्यमाह - अनेजत् इति"
। व्याप्यमिदं जगत् कम्पमानं स्वरूपात् स्वभावाद्वा प्रच्यवत्, व्यापकं ब्रह्म तु स्वरूपतः
स्वभावतो वा न कम्पते, न च्यवतीत्यर्थः, स्वरूपतः स्वभावतो वा न विकरोतीत्येतत् । व्याप्यमिदं
जगत् नाना, व्यापकं तु ब्रह्म एकम् - सजातीय द्वितीयरहितम् ।
"	न च व्याप्ये जगति मनसोऽप्यगोचरं नाम किंचित् ; व्यापकं तु ब्रह्म मनसोऽपि अगोचरम्"
- अपरिच्छिन्नत्वात्, तदिदमुच्यते - मनसो जवीयः इति ।
"	पूर्वमर्षत् - वेगवतो मनसः पूर्वमेव, अर्षत् - गतम्, ततोऽपि वेगवत्, तस्याप्यगोचरम्"
इत्युक्तं भवति । एनत् - ईदृशं ब्रह्म देवाः - इन्द्रियाणि, नाप्नुवन् - नाध्यगच्छन्
। मनसोऽगोचरे तस्मिन् इन्द्रियाणां का वार्तेति भावः ।
"	तत् - ब्रह्म, तिष्ठत् - क्वचित् स्थितमेव, तद्देशे"
सम्बद्धं सदेवेति यावत् । ततो धावतोऽन्यात्येति
- अतिक्रम्य वर्तते, व्यवहितदूरदेशसम्बन्धि भवतीति यावत् । इदं हि परिच्छिन्नस्य न घटते,
तत् सर्वदेशसम्बन्धित्वरूपं विभुत्वं वैलक्षण्यमुक्तम् ।
"	मातरिश्वाऽपो दधाति इति यत् तदपि तस्मिन् निरवलम्बे"
आकाशे पाथःप्रभृति बिभर्ति इत्येतदपि
बस्तुतः सर्वात्मनि तस्मिन्नेव  । सर्वाऽपि विधरणशक्तिस्तस्मिन्नेवेति यावत् । एतेन
व्याप्तेः फलं विधरणमुक्तम् ।
"	यद्वा, मातरिश्वोऽपो दधातीति यत् तदापि तस्मिन्नीश्वरे सति । ईशितुर्भयात् वायुः इदं"
ग्रहनक्षत्रादिकम् अप्रकीर्णं धत्ते, भीषास्माद्वातः पवते (तै.आ.32) इति श्रुतेरिति भावः ।।4।।
5
पञ्चमो मन्त्रः
तदेजति तदु नैजति तद्दूरे तद्वन्तिके ।
तदन्तरस्य सर्वस्य तदु सर्वस्याऽस्य बाह्यतः ।।5।।
B.5
सुबोधिनी
"	उक्तमेवार्थं मुखान्तेणोपदिशति तदेजति इति ।"
"	स्वयं चलति, न चलति च । विभुत्वात् न  चलति चलनफलव्याप्तिमत्वात् चलतीत्युक्तिः। दूरे"
चान्तिके च - अन्तरात्मतया सर्वदेशव्यापित्वात् । तत् -ब्रह्म, सर्वस्यान्तर्बहिश्च
। अन्तर्बहिश्च तत्सर्वं व्याप्य नारायणः स्थितः (तै.ना.94)
इति श्रुतेः । इदमखिलं वैलक्षण्यज्ञापकम्
। न हि लौकिकः कश्चिच्चलति न चलतीत्याद्युक्तस्वभावः ।
"	यद्वा - एजति - चलति स्वतनुभूतेन अनेन जङ्गमेन, नैजति -स्वरूपतो न चलति ।"
एजति - स्वासाधारणदिव्यमङ्गलविग्रहेण चलति, नैजति - स्वरूपात् न च्यवतीति वा । तद्दूरे
- अविदुषां दूरे, अगोचरमिति यावत् । तद्वन्तिके - तदेव विदुषां समीपे, गोचर इत्येतत्
। अन्यद्यथाव्याख्यातम् ।।5।।
6
षष्ठमन्त्रः
यस्तु सर्वाणि भूतान्यात्मन्येवानुपश्यति ।
सर्वभूतेषु चात्मानं ततो न विजुगुप्सते ।।6।।
B.6
सुबोधिनी
"	अखिलं ब्रह्मात्मकमनुसन्दधानस्य विशेषमाह -- यस्तु इति ।"
"	यः - उपासकः, सर्वाणि भूतानि - स्वतन्त्रतया"
प्रतिभासमानानि विविधानि आब्रह्मस्तम्बपर्यन्तानि
आत्मन्येव - परमात्मन्येकस्मिन्नेव अनुपश्यति - सूत्र इव मणीनिति यावत् । सर्वभूतेषु
चात्मानम् - एकं  परमात्मानं, पश्यति इति अनुषङ्गः । मणिषु सूत्रं प्रविष्टमिव इति यावत्
। सः - एवमनुसन्दधानः ततः - ब्रह्मात्मक-  तयाऽवगतेषु तेषु न विजुगुप्सते - न निन्दां करोति ।
"	यः सर्वणि भूतानि एकेन परमात्मना अन्तर्यामिस्वरूपेण अनुप्रविश्य"
अवधृततया तदेकात्मकानि पश्यति, न तस्य क्वचिदपि जुगुप्सावकाशः, स हि सर्वमेव
"ब्रह्मात्मकं ब्रह्मणः तनुभूतं मन्यते इति भावः ।।6।।	"
7
सप्तमो मन्त्रः
यस्मिन् सर्वाणि भूतानि आत्मैवाभूद्विजानतः ।
तत्र को मोहः कश्शोकः एकत्वमनुपश्यतः ।।7।।
B.7
सुबोधिनी
(शरीरात्मविवेकपूर्वकं क्रियमाणध्यानस्य फलम्)
"	उक्तब्रह्मात्मकत्वोपासनस्य सद्यः शोकापनोदकत्वमाह - यस्मिन् इति ।"
"	विजानतः - विविच्य वस्तुतत्त्वं जानतः, यस्मिन् - उपासनसमये, आत्मैव सर्वमभूत् - नहि"
सर्वे विविच्य वस्तु जानन्ति ; केचन देहमेवात्मानं जानन्ति ; केचन देहादिविलक्षणं कर्तारं
भोक्तारं प्रतिशरीरमप्यन्योन्यं केवलं प्रत्यगात्मानं स्वतन्त्रम् ; यस्तु तानप्याविश्य
सर्वात्मना धत्ते नियमयति च, तमेकमखिलस्याप्यात्मानं सर्वतः स्वतन्त्रं न जानन्ति ;
अखिलं चेदं सचेतनं तदेकधार्यं तच्छरीरमिति च न जानन्ति ; कश्चिदेव तु जानातीदृशं शरीरात्मविवेकं
शास्त्रतः , यदा च विजानाति तदा तमेवाद्वितीयं स्वतन्त्रम् आत्मानं सर्वभूतप्रकारमुपासीत,
सर्वेषामेव तच्छरीरतया प्रकारत्वेनावगमात् । एवमनुध्यायतो नहि परमात्मनः अन्यत् स्वतन्त्रं प्रतीयेत ।
"	यस्मिन् समय एवं विदितमभूत् । तत्र - तस्मिन्समय उक्तरीत्या शरीरिण एकत्वमनुपश्यतः"
को मोहः, कः शोकः - अहं ममेति स्वतन्त्रात्मभ्रमाप्रसक्त्या तन्मूलमोहशोकादेरनवकाश इति भावः ।।7।।
8
अष्टमो मन्त्रः
स पर्यगाच्छुक्रमकायमव्रणमस्नाविरँ शुद्धमपापविद्धम् ।
कविर्मनीषी परिभूस्स्वयम्भूर्याथातथ्यतोऽर्थान्
व्यदधाच्छाश्वतीभ्यस्समाभ्यः ।।8।।
B.8
सुबोधिनी
"	एवं सर्वप्रकारं परंब्रह्म परमात्मनमुपासीनस्य ब्रह्मानुभवविशेषमाह -स इति ।"
"	सः - सर्वभूतान्तरात्मभूतब्रह्मदर्शी  शुक्रम् - स्वप्रकाशरूपम् अकायम् -"
प्राकृतकायशून्यम्, अत एव अव्रणम् - व्रणशून्यम्, अक्षतमिति यावत् । अस्नाविरम् - स्नायुशून्यम्,
शुद्धम् - अशनायादिदोषरहितम्, अपापविद्धम् - पुण्यपापरूपकर्मभिरनालीढम्, एवम्भूतं परं
ब्रह्म पर्यगात् - समाधिदशायां परितः प्राप्तवान्, सर्वतः तमेवान्तर्यामिणमनुबभूवेति
यावत् । अत्र ब्रह्म समश्नुते (क.उ.6-64) इतिवत् सिद्धानुवादः ।
स ब्रह्मविदेवम्भूतश्चेत्याह - उत्तरार्धेन ।
"	कविः - क्रान्तदर्शी, मनीषी -मनसः ईशित्री बुद्धिर्मनीषोच्यते तद्वान् । निगृहीतान्तःकरणः"
इत्येतत् । परिभूः - परिभवत्यरिषड््वर्गमिति परिभूः विजितारिषड््वर्गः । स्वयम्भूः -
इतरनिरपेक्षः । शाश्वतीभ्यस्समाभ्यः - यावत् विद्यानिष्पत्तिः तावत् चिरकालपर्यन्तम्
अर्थान् - उपनिषदर्थान् व्यदधात् -मनसि विविच्य रक्षितवान् ।
"	एवम्भूतोपनिषदर्थचिन्तकः सर्वभूतान्तरात्मब्रह्मोपासकः उपासनवेलायां निखिलहेयप्रतिभटम्"
अखिलान्तर्यामिणं सकलकल्याणगुणाकरं ब्रह्म सर्वतः साक्षात्कृत्य अनुभवतीति भावः ।
"	यद्वा - प्रसक्तं परमात्मानमनुवर्णयति -स इति । सः - यः सर्वान्तरात्मा अकायम् अव्रणम्"
अस्नाविरं शुद्धम् अपापविद्धम् अक्षरस्वरूपमपि व्याप्य तिष्ठतीत्यर्थः । सः याथातथ्यतः
- सत्यतया अर्थान् - जगद्रूपान् शाश्वतीभ्यस्समाभ्यः - बहुसंवत्सरेभ्यः, चिरकालस्थायितयेति
भावः । व्यदधात् - सृष्टवान् ।
"	याथातथ्यतः इति प्रातिभासिकत्वव्यावृत्तिः । शाश्वतीभ्यः समाभ्यः इति स्वाप्नव्यावृत्तिः।"
ते हि सत्यभूता अपि कतिपयक्षणावस्थायिनः ।
9
नवमो मन्त्रः
अन्धं तमः प्रविशन्ति येऽविद्यामुपासते ।
ततो भूय इव ते तमो य उ विद्यायाँ रताः ।।9।।
B.9
सुबोधिनी
"	केवलकर्मावलम्बिनां केवलज्ञानावलम्बिनां च अनर्थमाह -अन्धं तमः इति ।	"
ये - भोगैश्वर्यप्रसक्ताः
। अविद्याम् - केवलं कर्म । उपासते - एकान्तमनसाऽनुतिष्ठन्ति । ते अन्धं तमः - गाढमज्ञानं
प्रविशन्ति - संसारं प्रविशन्ति इति यावत् । ये विद्यायाम् उ - विद्यायामेव, केवलविद्यायामेव
रताः । ते ततः - कर्मनिष्ठतः भूयस्तमो विशन्ति
- अधिकं तमः प्राप्नुवन्ति ।
"	ये, कर्मणा नः किं मुमुक्षूणाम् ? इति सर्वथा कर्मावधीर्य ज्ञानयोगे यतन्ते । ते सर्वथा"
अनर्थभागिनो भवन्ति । कर्मणस्त्यागात् ज्ञानस्य च असिद्धेरिति भावः ।
10
दशमो मन्त्रः
अन्यदेवाहुर्विद्ययाऽन्यदाहुरविद्यया ।
इति शुश्रुम धीराणां ये नस्त1द्विचचक्षिरे ।।10।।
। तच्चैनो जहुराणम् - कुटिलम्, दुर्मोचमिति यावत् । तत्कथमहं मोचयितुं शक्त इति मा वोचः
। हे देव! त्वं विश्वानि वयुनानि विद्वान् - सर्वज्ञोऽसीति यावत् । पापापुण्ययोः
शत्रुमित्रेष्ववकाशादेन
मत्तो वियोजयः  त्वं हि सर्वं जानासि इति भावः । एतेन सुहृदः  साधुकृत्यां द्विषन्तः
पापकृत्याम् (शाट्यायनिकम्) इत्येतदनुस्मृतं भवति ।
"	ननु सर्वज्ञेनापि मया नान्यदीयमन्यत्र योज्यते निर्निमित्तम् ;"
तदस्ति वा किंचिदुपायानुष्ठानं
त्वयीत्यत्राह - भूयिष्ठां ते नम उक्तिं विधेम । अद्य तु वयं   मुमूर्षवः शिथिलकरणाः
। यावदासीन्नः करणशक्तिस्तावत्त्वनुष्ठितं यथाविहितमुपासनम् । तदेव स्मारितश्चासि कृतं
स्मरेति । अधुनापि वाग्व्यापारसाध्यं नम उक्तिम्- नमः शब्दोच्चारणं विधेम - विदध्महे
। एतावत्यद्य नः शक्तिरिति भावः । विदध्महे इत्यर्थे विधेम इति व्यत्ययोऽयं छान्दसः ।
(आत्महविषः परमात्मनि समर्पणरूपप्रपत्तिः)
"	यद्वा - मन्त्रद्वयमिदम् उपासनाशक्तस्य शरणागतिं प्रदर्शयति,"
शरणागतिर्ह्यात्मसर्पणम् । ओमिति
निर्देशाद्व्यज्यते, ब्रह्मणे त्वा महस ओम् (तै.ना.148) इति प्रणवेन ह्यात्महविःसमर्पणं
श्रूयते ; समर्प्यमाणहविषः संस्कारो यथा   प्रोक्षणादिकं तथाऽत्रात्महविषः संस्कारः
प्रकृतिविविक्ततया तथाऽवस्थितवेषेण ज्ञानं, सोऽयं संस्कारः प्रथमं क्रियते - वायुरनिलममृतमथेदं
भस्मान्तं  शरीरम् इति। एवं संस्कृतमात्मानम् ओमिति ब्रह्माग्नौ प्रक्षिप्य प्रार्थनीयं
प्रार्थयते - क्रतो स्मर   इति । शक्तास्तु केचित्स्वयं धीराः योगधारणया त्वां धारयन्तो
मनस्यव्यग्रे    नियतकालमविच्छिन्नमनुदिनमनुस्मरन्ति स्मरन्ति च अन्तकालेऽपि, अहं पुनः
असमर्थस्तथा स्मर्तुम्, त्वमेव समये स्मर । सर्वमुक्तिप्रसंगपरिहाराय व्याजमात्रं वा
यद्यपेक्षसे तर्हि कृतं स्मर - यत्किञ्चिदानुकूल्यसंकल्पादिकमधुना कृतं तदेव स्मर।
"	अथ च अयमनन्यसामान्यो मादृशाकिंचनजनसमुचितः त्वमेवोपायभूतो मे भव इति"
प्रार्थनामतिरूपोपायानुष्ठानप्रकारो
जागर्ति, तदहं प्रार्थये भवन्तम् । अग्ने नय सुपथा रायेऽस्मान् - वयं मार्गमपि न जानीमः
; नाप्युपायान्तरं, त्वामेकमेव जानीमः, तत्त्वमेवोपायो भूत्वा यो मार्गः शोभनस्तेन नय
। अहमज्ञः किं हितं जानीयाम्, त्वमसि विश्वानि देव वयुनानि विद्वान् - त्वमसि देवः,
यः सृष्टिस्थितिसंहरणैः क्रीडसि, तस्य ते जुहुराणमेनो मदीयमिति कियन्मात्रम् । मत्तः
सकाशाद्वियोजय तत् । वियोज्य क्व नेयमिति तु नाहं जानामि । नाशय वाऽन्यं प्रापय वा।
ततस्त्वं किं फलमभिलषितम्  इति पृच्छसि, नास्माकं किंचित्फलमाकांक्षितमन्यत्, यतो वयं
स्वतो दासास्तव, तत् तदानीमपि दास्यानुरूपां तुभ्यं नम उक्तिमेव विधेम हि - दासवृत्तिमेव
प्रार्थयामहे इति भावः । विशेषस्तु सम्प्रदायगम्यः ।
(उपनिषदर्थसंग्रहः)
"	ईशाभिव्याप्यमेतज्जगदखिलमिह त्यक्तसंगो मुमुक्षु-"
"	र्भुंजीत स्वानुरूपं, न धनमभिलषेत्कर्म कुर्यादसंगः ।"
"	योऽनात्मज्ञः स सक्तो निपतति निरये, तन्मुमुक्षोरसंगं"
"	यत्प्रोक्तं चित्तशुद्ध्यै प्रभवति, ननु तत्कर्म बन्धाय न स्यात् ।।"
"	विज्ञेयो निश्चलत्वप्रभृतिगुणगणैर्व्याप्यतोऽस्माद्विधर्मा"
"	विश्वव्यापी स ईशः श्रितजनसुगमो दुर्लभश्चेतरेषाम् ।"
"	 तस्मिन्सर्वाणि भूतान्यपि च तमखिलेष्वेषु पश्यन्जुगुप्सां"
"	कुर्यान्नक्वापि शोकादिकमपि न ततः स्यादिहैकात्म्यदृष्ट्या ।।"
"	एवम्भूतात्मदृष्टिः प्रविशति परितश्चेतसा ब्रह्म शुद्धं"
"	याथातथ्येन सोऽर्थान्कलयति मनसा शास्त्रदृष्टांश्चिराय ।"
"	सत्यप्यंगांगिभावे श्रयति य इह धीकर्मणोरेकमेकं"
"	सोऽनर्थस्यास्पदं स्याच्छ्रयति तदुभयं यस्तु तस्यामृतं स्यात् ।।"
"	एषा दैवी हि माया सपदि गुणमयी दुर्निवारा तदेनां"
"	देवं तं तु प्रपद्य प्रशममुपनयेद्दिव्यरूपं तदीयम् ।"
"	दुष्प्रेक्षं तेजसाऽपि प्रभवति कृपया वीक्षितुं तस्य कश्चित्"
"	तस्मिन्नयस्यात्मभारं व्रजति किमपि शं तत्पथा शोभनेन ।।"
(सारार्थसंग्रहः)
"	येन व्याप्तं समस्तं जगदिदमपि, यत्प्रीणनं कर्म सर्व,"
"	योऽनन्ताश्चर्यशक्तिः शुभगुणनिलयो, यत्र सर्वात्मदृष्ट्या ।"
"	शोकादेर्नावकाशः, प्रविशति परमं धाम यस्य प्रपत्त्या,"
"	स्वामी नारायणोऽयं स जयति गदितो वाजिनां संहितान्ते ।।"
"	।। इति श्रीमद््भगवत्सहजानन्दचरणकमलपरिचर्यापरायण परमहंसवर्य"
योगिराज  श्रीगोपालानन्दस्वामिविरचितमीशावास्योपनिषद््भाष्यं समाप्तम् ।।
"		श्रीरस्तु"
"	पूर्णमदः पूर्णमिदं पूर्णमुदच्यते ।"
पूर्णस्य पूर्णमादाय पूर्णमेवावशिष्यते ।।
"	ओं शान्तिः शान्तिः शान्तिः"
B.10
सुबोधिनी
"	तर्हि मोक्षसाधनं किम् ? इत्यत्राह - अन्यदेवाहुः इति ।"
"	विद्यया - विद्यातः ; केवलविद्यातः अन्यदेव, अविद्यया - अविद्यातः ; केवलकर्मतः अन्यदेव"
मोक्षसाधनमाहुः । पंचम्यर्थे तृतीया । पंचम्यन्त एव पाठः केषांचित् । ये नः तत् - कर्मज्ञानोभयं
मोक्षसाधनं विचचक्षिरे - उपादिशन् । तेषां धीराणाम् । वचनमिति शेषः । शुश्रुम - श्रुतवन्तो वयम् ।।
11
एकादशो मन्त्रः
विद्यां चाविद्यां च यस्तद्वेदोभयं सह।
अविद्यया मृत्युं तीर्त्वा विद्ययाऽमृतमश्नुते ।। 11 ।।
B.11
सु.- तदेव विवृणोति - विद्यां च इति ।
विद्यां चाविद्यां च - कर्म ज्ञानमुभयमपि । यः सह वेद - साहित्यमेकफलकत्वम् अङ्गागिभावेन
वेदेति यावत् । सः अविद्यया - कर्मणा । मृत्युम् - विद्याविरोधिपापम् । तीर्त्वा - सन्तीर्य
। विद्यया - लब्धोपासनेन । अमृतम् - मोक्षम् । अश्नुते ।।
12
द्वादशो मन्त्रः
अन्ध तमः प्रविशन्ति येऽसम्भूतिमुपासते ।
ततो भूय इव ते तमो य उ सम्भूत्याँ रताः ।। 12।।
(सम्भूत्यसम्भूत्योरेकैकस्यानुष्ठाने दोषः)
B.12
सु.- उक्तमेव ज्ञानकर्मणोः अंगांगिभावं पुनराह - अन्धं तम इति । न हि 1जामिता
श्रुतीनाम् । सम्भूतिः - इति उत्पादविनाशशालि कर्म बोध्यते । असम्भूतिः - इति तच्छून्यम्
आत्मस्वरूपम् उच्यते ।
ये असम्भूतिमुपासते - किमेभिः कर्मभिः ; नित्यात्मस्वरूपमेव वयं चिन्तयामः
इति ये मुमुक्षामात्रेण अवधूय कर्म केवलज्ञाननिष्ठायां प्रवर्तन्ते । ते अन्धं तमः प्रविशन्ति
- ज्ञाननिष्ठाऽसिध्या संसारमेव प्राप्नुवन्ति । ये सम्भूत्याम्, उ - उकारः एवार्थः,
सम्भूत्यामेव - केवलकर्मण्येव रताः । ते ततो भूयः अन्धं तमः प्रविशन्ति - विषयव्याकुलचित्ततया
नरकमपि प्राप्नुवन्ति ।
(अन्यथापि योजनान्तरम्)
यद्वा- एवं मुक्तिसाधनं परमात्मोपासनं कर्मयोगांगकमुक्तम्, अथोपासकेन फलपर्वणोः
प्रतिबन्धनिवृत्तिब्रह्मप्राप्त्योरुभयोरप्यनुसन्धानं कर्तव्यमिति
वक्ष्यन्नादावेकैकमात्रानुसन्धानं निन्दति - अन्धम् इति ।
धूत्वा शरीरमकृतं कृतात्मा ब्रह्मलोकमभिसम्भवानि (छां.उ.8-13-1) इत्यत्राभिहिता
प्राप्तिः सम्भूतिः, ततोऽन्याऽसम्भूतिः । अब्राह्मण इत्यादौ यथा ब्राह्मणादन्यः क्षत्रियः
सान्निध्यादुपस्थाप्यते तथा प्रकृते ब्रह्मप्राप्तेरन्या
तत्सन्निहिता पूर्वभाविनी प्रतिबन्धकनिवृत्तिरूपात्यन्तिकप्रकृतिनिवृत्तिः
असम्भूतिशब्देन बोध्यते
तामेव असम्भूतिम् । ये उपासते -ये प्रकृतिसम्बन्धनिवृत्तिमात्रं फलतया चिन्तयन्ति,
न ब्रह्मप्राप्तिम् । ते अन्धं तमः प्रविशन्ति - ब्रह्मानुभवरहितं कैवल्यं विशन्ति ।
ब्रह्मानुभवाभावात्तदन्धं तम इत्युपचर्यते । ये सम्भूतिम्- आत्यन्तिकप्रकृतिविनिर्मोकचिन्तनं
विहाय केवलं ब्रह्मसम्पत्तिमात्रं चिन्तयन्ति ते कस्याप्यलाभेन जीवन्नेव मुक्तोऽस्मीति
वादिन इव ततो भूय इव अन्धं तमः प्रविशन्ति । उपासकस्य गतिचिन्तनं - यथा, उपासनांगं,
तथा धूत्वा शरीरमकृतं कृतात्मा ब्रह्मलोकमभिसम्भवानि (छां.उ.8-13-1)  इत्युक्तप्रकारेण
प्रकृतिनिवृत्तिब्रह्मप्राप्त्युभयचिन्तनमुपासनांगम् इति तयोरेकचिन्तनवैधुर्येऽपि अंगवैकल्येन
उपासनासिद्ध्या पुरुषार्थालाभेन एकैकमात्रचिन्तकानां निन्दामात्रे पर्यवस्यति अन्धं
"तमः प्रविशन्ति इति ।।	"
13
त्रयोदशो मन्त्रः
अन्यदेवाहुस्सम्भवात् अन्यदाहुरसम्भवात् ।
इति शुश्रुम धीराणां ये नस्तद्वयाचचक्षिरे ।। 13।।
B.13
सु.- सम्भवात् - केवलकर्मतः अन्यदेव मोक्षसाधनमाहुः । असम्भवात् - आत्मनः उपास्यमानात्,
आत्मोपासनादित्येतत्, केवलात्मोपासनादिति भावः, अन्यदेवाहुः- मोक्षसाधनमाहुः इति शुश्रुम
धीराणां ये नस्तद्विचचक्षिरे - व्याख्यातम् ।
यद्वा - अन्यदेवाहुःसम्भवात् । सम्भवात् - ब्रह्मप्राप्तिरूपात्फल- पर्वणश्चिन्त्यमानात्,
ब्रह्मप्राप्तिचिन्तनमात्रादित्यर्थः । अन्यदेव - मोक्षसाधनम्
आहुः । असम्भवात् - प्रतिबन्धकनिवृत्तिमात्राच्चिन्त्यमानात्,
प्रतिबन्धकनिवृत्तिचिन्तन- मात्रात् इत्येतत् । अन्यदेव - मोक्षसाधनम् आहुः । ये नः
तत् - मोक्षसाधनमनुसन्धानविशेषम् । विचचक्षिरे - उक्तवन्तः । तेषां धीराणां वचनं शुश्रुम ।
न केवलमिष्टप्राप्तिचिन्तनं अनिष्टनिवृत्तिचिन्तनं वा मोक्षाय, किन्तु उभयचिन्तनम्
अफेक्षितमिति भावः ।।
14
चतुर्दशो मन्त्रः
सम्भूतिं च विनाशं च यस्तद्वेदोभयँ सह ।
विनाशेन मृत्युं तीर्त्वा सम्भूत्याऽमृतमश्नुते ।।14।।
(दम्भादिविनाशांगकसम्भूत्या अमृतत्वप्राप्तिः)
B.14
"	सु.- सम्भूतिं च विनाशं च यस्तद्वेदोभयं सह । सम्भूतिम् - इत्यवर्णलोपेन निर्देशः,"
असम्भूतिम् - आत्मोपासनम्, ज्ञाननिष्ठाम् इत्येतत् ।
"	विनाशशब्देन उत्पादशब्देनाभिसंहितं कर्म उच्यते, ज्ञानं कर्म च इत्यर्थः । यस्तद्वेदोभयं"
सह - अंगांगिभावेन वेद । विनाशेन मृत्युं  तीर्त्वा सम्भूत्याऽमृतमश्नुते -
व्याख्यातप्रायम् ।
"	यद्वा इदमेव स्फुटं कथयति - सम्भूतिं च इति । सम्भूतिम् - ब्रह्मप्राप्तिरूपं फलपर्व,"
विनाशम् - आत्यन्तिकप्रकृतिनिवृत्तिरूपप्रतिबन्धकनिवृत्तिरूपफलपर्वान्तरम्, उभयं यः
सह वेद - सहानुसन्धेयत्वेन वेद । शिष्टं व्याख्यात- प्रायम् ।।
15
पञ्चदशो मन्त्रः
हिरण्मयेन पात्रेण सत्यस्यापिहितं मुखम् ।
तत्त्वं पूषन्नपावृणु सत्यधर्माय दृष्टये ।। 15।।
B.15
"	सु.-अथ उपासकेन उपासनानिष्पत्तये कर्तव्यं भगवत्प्रार्थनाप्रकारमाह -"
हिरण्मयेन इति । अयमेव हि उपासनोपायेषु मुख्योपायः । यावत्परमात्मा प्रार्थनया न वशीक्रियते
तावत्कर्मयोगाद्यपि दुःसम्पादम् । अत एव ----
इन्द्रियाणि पराण्याहुरिन्द्रियेभ्यः परं मनः ।
मनसस्तु परा बुद्धिर्बुद्धेरात्मा महान्परः ।। (क.उ.3-10)
महतः परमव्यक्तमव्यक्तात्पुरुषः परः ।
पुरुषान्न परं किंचित् सा काष्ठा सा परा गतिः ।।(क.उ.3-11)
इति वशीकार्यतायां परमात्मनः प्राधान्यं श्रुयते । न हि परमात्मनः पर्सादादृते प्रयत्नशतेनापि
मनोनैर्मलयादि सिद्धयेत् । उक्तं च गीतायाम् ---
दैवी ह्येषा गुणमयी मम माया दूरत्यया ।
मामेव ये प्रपद्यन्ते मायामेतान्तरन्ति ते ।। (भ.गी.7-14) इति ।
"	सत्यस्य - जीवस्य, परब्रह्मणो वा, उभयस्य वा । सत्यशब्दः सत्यं चानृतं च (तै.आ.30)"
इति आत्मन्यपि श्रुतः । सर्वतः सत्यत्वात् ब्रह्मणि च । मुखम् - द्वारम्, मनसा हि द्वारेण
आत्मस्वरूपं गृह्यते; तन्मनः सत्यस्य मुखम् इत्युच्यते । तद्धि हिरण्मयेन पात्रेणापिहितम्
- हिरण्मयशब्दोऽत्र प्रलोभकपरः, आच्छादनसाधनत्वात् पात्रमिति रूपकोक्तिः । प्रलोभकेन
शब्दादिविषयेण इति यावत् । अपिहितम् - आच्छन्नम्, विषयवासनया आत्मस्वरूपे निरुद्धवृत्तिकमिति भावः ।
इन्द्रियाणि प्रमाथीनि हरन्ति प्रसभं मनः (भ.गी.2-60)
तदहं किं करोमि ? सर्वथा त्वमसि सर्वरक्षकः तत्त्वं पूषन्नपावृणु, पुषन् - हे सर्वरक्षक
!  तत् - उक्तम् आच्छादनम् अपावृणु - उद््घाटय;  मनसो विषयवासनादूषितत्वम् अपनय इत्यर्थः ।
"	कस्मै प्रयोजनाय ? दृष्टये- आत्मा वा अरे द्रष्टव्यः (बृ.उ.6-5-6) इत्युक्तदृष्टिविशेषाय,"
उपासनासिदध्यर्थम् इति यावत् । तदापि कस्मै ?
सत्यधर्माय- सत्यं धर्मं प्राप्तुम् । यश्चाऽयं मनुष्यत्वादिधर्मः स तु औपाधिकः, स्वाभाविको
धर्मः सत्यो धर्म उच्यते, तच्च प्रजापतिवाक्योदितमपहतपाप्मत्वादिकम् तन्निष्पत्तये इति
भावः । परं ज्योतिरूपसम्पद्य स्वेन रूपेणाभिनिष्पद्यते (छां.उ.8-3-4) इत्युक्तप्रकारेण
स्वस्वरूपाविर्भावं प्राप्तुमपेक्षितो यो दृष्टिविशेषः त्वदुपासनं तन्निष्पत्तये । तन्मनसो
विपरीतवासनादोषं त्वमेव अपनय,नान्यः शरणमिति भावः ।
"	यद्वा - सत्यत्वमिह कालत्रयसम्बन्धित्वम्, धर्मः श्रेयःसाधनम्,"
स च द्विविधः, सिद्धसाध्यभेदात्
। तत्र साध्यः कर्माद्युपासनान्तः समग्रोऽपि, सिद्धस्तु तैः प्रसाद्यो भगवान्, तदनयोः
सिद्ध एव तु धर्मः कालत्रयसम्बन्धात् सत्यो धर्म उत्यते, तस्मै सत्यधर्माय, तं प्रसादयितुम्
इत्यर्थः । दृष्टये - साध्यधर्मरूपाय उपासनाय अपावृणु इति पूर्ववत् अन्वयः ।
"	व्याख्याद्वयेऽपि सत्यधर्माय इत्यत्र एधोभ्यो व्रजति इत्यत्रेव 1चतुर्थी बोध्या।"
"	यद्वा, सत्यधर्माय दृष्टये इति विशेष्यविशेषणभावेन"
अन्वयः । दृश्टिफलस्य ब्रह्मणः सत्यत्वात्
तत्प्रापकधर्मे सत्यधर्मत्वोक्तिः ।।
16
षोडशो मन्त्रः
पूषन्नेकर्षे यम सूर्य प्राजाप्तय व्यूह रश्मीन् समूह तेजः ।
यत्ते रूपं कल्याणतमं तत्ते पश्यामि योऽसावसौ पुरुषस्सोऽहमस्मि ।।16।।
B.16
"	सु.- एवं परमात्मसाक्षात्काराय मनसो नैर्मल्यप्रार्थनमुक्तम् । अथ निर्मलेऽपि मनसि"
तदीयदिव्यमंगलविग्रहतेजोराशेर्दुष्प्रेक्षतया तदेकदर्शनलालसस्य परमात्मभक्तस्य
दुष्प्रेक्ष्योग्रतरतेजोराशेः
उपसंहरणार्थ प्रार्थनाप्रकार उच्यते - पूषन्  इति ।
(दुष्प्रेक्ष्यतेजोराशेरुपसंहरणार्थप्रार्थना)
"	पूषन् - सर्वशरीरत्वात् सर्वशब्दवाच्यत्वेन पूषन्नित्युक्तिः ।"
"	यद्वा - पूषन् - आश्रितपोषक ! एकर्षे - ऋषिरतीन्द्रियदर्शी ;"
एकर्षिः - अद्वितीयोऽतीन्द्रियदर्शी,
सर्वं सर्वतः सर्वदा स्वयं साक्षात्कर्तुम् क्षम इति यावत् । यमयतीति यमः, सर्वमन्तःप्रविश्य
नियमयसीत्येतत् । सूर्य - सुष्ठ््वाश्रितानां धियम् ईरयति यः तस्य सम्बुद्धिः, ददामि
बुद्धियोगं तम् (भ.गी.10-10) इति स्मरणात् । प्राजापत्य -स्वार्थे ष्यञ््, हे प्रजापते
! पतिं विश्वस्य (तै.ना.92) इति श्रुतेः । रश्मीन् - भवदीयदिव्यदेहरश्मीन् व्यूह - क्षणमात्रमुपसंहर,
वयम् असमर्थाः त्वद्दर्शन इति भावः । यत्तेजः - अस्मन्नयनसुखावहं तत्समूह - पुंजीकुरु।
यत्कल्याणतमं ते रूपम् - सकलमगंलावहं ते रूपम्, तत्पश्यामि - पश्येयमित्यर्थः । छान्दसः प्रयोगः ।
"	कोटिसूर्यप्रकाशवत् अत्युग्रं तेज उपसंहृत्य मादृशजनदर्शनक्षमं सौम्यं तेजः स्वीकृत्य"
दिव्यामृतमत्याह््लादकं दिव्यरूपं मम लोचनसात्कुरु इति भावः।  ईद्दशी  दिव्यतेजसि प्रणष्टदृष्टयः
कतिचन भगवत्प्रसादविमुखा अविग्रहं भगवन्तम् आहुः । श्रुतिस्तु जादर्ति, या भगवतः परब्रह्मणो
दिव्यरूपं बोधयति । य एषोऽन्तरादित्ये हिरण्मयः पुरुषो दृश्यते हिरण्यश्मश्रुर्हिरण्यकेश
आप्रणखात्सर्व एव सुवर्णः (छां.उ.1-6-6) रुक्माभंस्वप्नधीगम्यम्
(म.स्मृ.12-122) आत्मैवेदमग्रआसीत्पुरुषविधः
(बृ.उ.3-4-1) आदित्यवर्णं तमसस्तु पारे (पु.सू.तै.आ.3-12-16) सर्वकर्मा सर्वगन्धः  सर्वरसः
(छां.उ.3-14-2) यदा पश्यः पश्यते रुक्मवर्णम् (मुं.उ.3-1-3) इति ।
"	योऽसौ पुरुषः अहं सोऽसावस्मि - सकलजगद्वयापकत्वेन यः पुरुषः उक्तः सोऽहमस्मि । एतेन"
स्वातन्त्र्यभ्रमनिवृत्तिरुक्ता । एवं त्वत्पारतन्त्र्यानुसन्धानयुक्ताय मह्यां कल्याणतमं
रूपं दर्शय इति भावः ।
"	यद्वा - योऽसौ पुरुषः अपहतपाप्मा विजरो विमृत्युर्विशोको विजिघत्सोऽपिपासः सत्यकामः"
सत्यसंकल्पः (छां.उ.8-7-1,3) इति स्वाभाविकरूपेण श्रुयमाणः पुरुषः प्रत्यगात्मा सोऽहमस्मि
इत्यर्थः । एतेन देवाद्याकारभ्रमनिवृत्ति-पूर्वकपरिशुद्धात्मस्वरूपानुसन्धानमुक्तम्
। तदेवं प्रकृति-    विविक्तात्मज्ञानवते मह्यं पात्रभूताय दिव्यरूपं दर्शयेति भावः ।।
17
सप्तदशो मन्त्रः
वायुरनिलममृतम्- अथेदं भस्मान्तँ शरीरम् ।
ओं क्रतो स्मर कृतँ स्मर-क्रतो स्मर कृतँ स्मर ।।17।।
(क्रतुस्वरूपे भगवति प्रारब्धपापनिवृत्तिपूर्वकरक्षणप्रार्थना)
B.17
"	सु.-अथोपासकस्य प्रकृत्यात्मविवेकाऽनुसन्धानपूर्वकम् अन्तिमस्मरणम् उच्यते वायुः इति ।"
"	वातीति वायुः - गन्ता, वा -गतिगन्धनयोः (पा.धा.1050)। यद्यपि कर्मणा देवादि नानादेहेषु"
गच्छति ; तथापि अनिलः - स्वभावतो निलयनरहितः, उपाधितो देहादिसम्बन्धेऽपि स्वभावतस्तद्रहित
इति भावः ।
"	यद्वा - वायुः - वायुवत्सूक्ष्मत्वात्सर्वत्र भूतेषु व्यापनशीलः । व्याप्येभ्यः स्थूलेभ्यो"
भूतेभ्यः व्यापकोऽयं सूक्ष्मः प्रत्यगात्मा विलक्षण इति भावः ।
"	अनिलः - यथा वायुः सततगमनशीलो न नियतनिलयनः तथाऽयं कर्मणा अन्यान्यदवगाहमानो न"
नियतदेवादिदेहनिलयनः
। यथा सततगतेः वायोः नैकप्रदेशोऽसाधारण्येन निरूपणाय अलम् , तस्मात् देहादिभिः असाधारण्येन
यो व्यवहारः स  भ्रान्तिकृत इति भावः ।
"	अमृतम् - यथा वायुः तत्र तत्र प्रविष्टोऽपि तदीयदोषेण न लिप्यते तथाऽयं देहेषु विशन्नपि"
तदीयजरामरणादिभिः न लिप्यते, सन्निकर्षाच्च आरोप्यते केवलं जरामरणादिकं वायाविव गन्धादिकमिति
भावः । अथ इति प्रकरणभेदे । इदम् - रमणीयतया भोगसाधनतया च दृश्यमानम् । शरीरम् - विशरणस्वभावं
वपुः । भस्मान्तम् - अग्निसात्कृतं भस्मान्तम्, इदमुपलक्षणं कीटान्तस्य, तथैव परित्यक्तं
कीटान्तम् । रमणीयतया प्रतीयमानस्य अस्य वपुषः परिणामगतिस्तु भस्मकीटाद्यात्मना इति भावः ।
"	एवं प्रकृत्यात्मविवेकमनुसन्धाय ओमिति व्याहरन् तद्वाच्यं परंब्रह्म अनुस्मरति - ओं"
क्रतो इति । उक्तं च ओमित्येकाक्षरं ब्रह्म व्याहरन्मामनुस्मरन् (भ.गी.8-13) इति ।
"	क्रतो - यज्ञो वै विष्णुः (तै.ब्रा.3-3-31) इति"
श्रुतेर्भगवतः सम्बोधनमिदम सर्वक्रतुसमाराध्यत्वाद्वा
। उपासनपरस्य वा क्रतुशब्दस्य उपास्ये  उपचारः । मया कृतानां कर्मणाम् उपासनानां च गोचरीभूत ।
इति व्यज्यते ।
18
अष्टादशो मन्त्रः
अग्ने नय सुपथा राये अस्मान् विश्वानि देव वयुनानि विद्वान् ।
युयोध्यस्मज्जुहुराणमेनो भूयिष्ठां ते नम उक्तिं विधेम ।।18।।
B.18
"	सु.-प्रकृतिविविक्तात्मानुस्मरणपूर्वकं भगवदनुस्मरणमुक्तम् ।"
अथ गतिचिन्तनमुच्यते प्रार्थनामुखेन - अग्न इति ।
"	अग्ने - ऊर्ध्वगतिप्रापक, अग्नं नयतीत्यग्निः, आश्रितान् ऊर्ध्वं नयति हि भगवान् ।"
सुपथा - शोभनेन मार्गेण,अर्चिरादिमार्गेण । राये - मुक्तैश्वर्याय । अस्मान् नय त्वमसि
समाश्रितानामुद्धर्ता, तव हार्दस्यानुग्रहेण शताधिकया नाड्या
निर्गत्यार्चिरादिना ब्रह्मलोकमभिसम्भवानीति
भावः । तदर्थं मम प्रारब्धव्यतिरिक्तं संचितमखिलं प्रामादिकं च उत्तरम् एनः अस्मत् -
अस्मत्सकाशात् । युयोधि - विश्लेषय । पुण्यमपि मुमुक्ष्वपेक्षयैनःशब्देन निर्दिश्यते