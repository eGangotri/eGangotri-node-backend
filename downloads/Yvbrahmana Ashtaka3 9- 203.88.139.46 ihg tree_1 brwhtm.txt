3.9.0.0
तैत्तिरीयब्राह्मणे तृतीयाष्टके नवमप्रपाठक प्रारम्भः । हरिःओम् ।।
3.9.1.1
प्रजापतिरश्वमेधमसृजत । सोऽस्माथ्सृष्टोऽपाक्रामत् । तमष्टादशिभिरनु प्रायुङ्क्त । तमाप्नोत् । तमाप्त्वाऽष्टादशिभिरवारुन्ध । यदष्टादशिन आलभ्यन्ते । यज्ञमेव तैराप्त्वा यजमानोऽवरुन्धे । सव्वँथ्सरस्य वा एषा प्रतिमा । यदष्टादशिनः । द्वादश मासा पञ्चर्तवः ।। 1 ।।
3.9.1.2
सव्वँथ्सरोऽष्टादशः । यदष्टादशिन आलभ्यन्ते । सव्वँथ्सरमेव तैराप्त्वा यजमानोऽवरुन्धे ।अग्निष्ठेऽन्यान्पशूनुपाकरोति । इतरेषु यूपेष्वष्टादशिनोऽजामित्वाय । नवनवालभ्यन्ते सवीर्यत्वाय ।यदारण्यैस्सस्थापयेत् । व्यवस्येतां पितापुत्रौ । व्यध्वान क्रामेयुः । विदूरङ्ग्रामयोर्ग्रामान्तौ स्याताम् ।। 2 ।।
3.9.1.3
ऋख्षीका पुरुषव्याघ्रा परिमोषिण आव्याधिनीस्तस्करा अरण्येष्वाजायेरन्न् । तदाहुः ।अपशवो वा एते । यदारण्याः । यदारण्यैस्सस्थापयेत् । ख्षिप्रे यजमानमरण्यं मृत हरेयुः ।अरण्यायतना ह्यारण्या पशव इति । यत्पशून्नालभेत । अनवरुद्धा अस्य पशवस्स्युः । यत्पर्यग्निकृतानुथ्सृजेत् ।। 3 ।।
3.9.1.4
यज्ञवेशसङ्कुर्यात् । यत्पशूनालभते । तेनैव पशूनवरुन्धे । यत्पर्यग्निकृतानुथ्सृजत्ययज्ञवेशसाय । अवरुद्धा अस्य पशवो भवन्ति । न यज्ञवेशसम्भवति । न यजमानमरण्यम्मृत हरन्ति । ग्राम्यैस्स स्थापयति । एते वै पशवः ख्षेमो नाम । सं पितापुत्राववस्यतः । समध्वान क्रामन्ति । समन्तिकङ्ग्रामयोर्ग्रामान्तौ भवतः । नर्ख्षीका पुरुषव्याघ्रा परिमोषिण आव्याधिनीस्तस्करा अरण्येष्वाजायन्ते ।। 4 ।।
3.9.1.0
ऋतवस्स्यातामुथ्सृजेथ्स्यतस्त्रीणि च ।। 1 ।।
3.9.2.1
प्रजापतिरकामयतोभौ लोकावव रुन्धीयेति । स एतानुभयान्पशूनपश्यत् । ग्राम्याश्चारण्याश्च ।तानालभत । तैर्वै स उभौ लोकाववारुन्ध । ग्राम्यैरेव पशुभिरिमल्लोँकमवारुन्ध । आरण्यैरमुम् ।यद्ग्राम्यान्पशूनालभते । इममेव तैर्लोकमव रुन्धे । यदारण्यान् ।। 5 ।।
3.9.2.2
अमुन्तैः । अनवरुद्धो वा एतस्य सव्वँथ्सर इत्याहुः । य इतइतश्चातुर्मास्यानि सव्वँथ्सरं प्रयुङ्क्त इति । एतावान् वै सव्वँथ्सरः । यच्चातुर्मास्यानि । यदेते चातुर्मास्या पशव आलभ्यन्ते । प्रत्यख्षमेव तैस्सव्वँथ्सरय्यँजमानोऽवरुन्धे । वि वा एष प्रजया पशुभिर्‌ऋध्यते । यस्सव्वँथ्सरं प्रयुङ्क्ते । सव्वँथ्सरस्सुवर्गो लोकः ।। 6 ।।
3.9.2.3
सुवर्गन्तु लोकन्नापराध्नोति । प्रजा वै पशव एकादशिनी । यदेत ऐकादशिना पशव आलभ्यन्ते ।साख्षादेव प्रजां पशून् यजमानोऽवरुन्धे । प्रजापतिर्विराजमसृजत । सा सृष्टाऽश्वमेधं प्राविशत् ।तान्दशिभिरनु प्रायुङ्क्त । तामाप्नोत् । तामाप्त्वा दशिभिरवारुन्ध । यद्दशिन आलभ्यन्ते ।। 7 ।।
3.9.2.4
विराजमेव तैराप्त्वा यजमानोऽवरुन्धे । एकादश दशत आलभ्यन्ते । एकादशाख्षरा त्रिष्टुप् ।त्रैष्टुभा पशवः । पशूनेवावरुन्धे । वैश्वदेवो वा अश्वः । नानादेवत्याः पशवो भवन्ति ।अश्वस्य सर्वत्वाय । नानारूपा भवन्ति । तस्मान्नानारूपा पशवः । बहुरूपा भवन्ति ।तस्माद्बहुरूपा पशवस्समृद्ध्यै ।। 8 ।।
3.9.2.0
आरण्याल्लोँको दशिन आलभ्यन्ते नानारूपा पशवो द्वे च ।। 2 ।।
3.9.3.1
अस्मै वै लोकाय ग्राम्या पशव आलभ्यन्ते । अमुष्मा आरण्याः । यद्ग्राम्यान्पशूनालभते ।इममेव तैर्लोकमवरुन्धे । यदारण्यान् । अमुन्तैः । उभयान्पशूनालभते । गाम्याश्चारण्याश्च ।उभयोर्लोकयोरवरुद्ध्यै । उभयान्पशूनालभते ।। 9 ।।
3.9.3.2
ग्राम्याश्चारण्याश्च । उभयस्यान्नाद्यस्यावरुद्ध्यै । उभयान्पशूनालभते । ग्राम्याश्चारण्याश्च ।उभयेषां पशूनामवरुद्ध्यै । त्रयस्त्रयो भवन्ति । त्रय इमे लोकाः । एषाल्लोँकानामाप्त्यै ।ब्रह्मवादिनो वदन्ति । कस्माथ्सत्यात् ।। 10 ।।
3.9.3.3
अस्मिल्लोँके बहव कामा इति । यथ्समानीभ्यो देवताभ्योऽन्येऽन्ये पशव आलभ्यन्ते ।अस्मिन्नेव तल्लोके कामान्दधाति । तस्मादस्मिल्लोँके बहव कामाः । त्रयाणान्त्रयाणा सह वपा जुहोति । त्र्यावृतो वै देवाः । त्र्यावृत इमे लोकाः । एषाल्लोँकानामाप्त्यै । एषाल्लोँकानाङ्कॢप्त्यै । पर्यग्निकृतानारण्यानुथ्सृजन्त्यहिसायै ।। 11 ।।
3.9.3.0
अवरुद्ध्या उभयान्पशूनालभते सत्यादहिसायै ।। 3 ।।
3.9.4.1
युञ्जन्ति ब्रध्नमित्याह । असौ वा आदित्यो ब्रध्नः । आदित्यमेवास्मै युनक्ति । अरुषमित्याह ।अग्निर्वा अरुषः । अग्निमेवास्मै युनक्ति । चरन्तमित्याह । वायुर्वै चरन्न् । वायुमेवास्मै युनक्ति ।परितस्थुष इत्याह ।। 12 ।।
3.9.4.2
इमे वै लोका परितस्थुषः । इमानेवास्मै लोकान् युनक्ति । रोचन्ते रोचना दिवीत्याह ।नख्षत्राणि वै रोचना दिवि । नख्षत्राण्येवास्मै रोचयति । युञ्जन्त्यस्य काम्येत्याह ।कामानेवास्मै युनक्ति । हरी विपख्षसेत्याह । इमे वै हरी विपख्षसा । इमे एवास्मै युनक्ति ।। 13 ।।
3.9.4.3
शोणा धृष्णू नृवाहसेत्याह । अहोरात्रे वै नृवाहसा । अहोरात्रे एवास्मै युनक्ति ।एता एवास्मै देवता युनक्ति । सुवर्गस्य लोकस्य समष्ट्यै । केतुङ्कृण्वन्नकेतव इति ध्वजं प्रतिमुञ्चति ।यश एवैन राज्ञाङ्गमयति । जीमूतस्येव भवति प्रतीकमित्याह । यथायजुरेवैतत् ।ये ते पन्थानस्सवित पूर्व्यास इत्यध्वर्युर्यजमानव्वाँचयत्यभिजित्यै ।। 14 ।।
3.9.4.4
परा वा एतस्य यज्ञ एति । यस्य पशुरुपाकृतोऽन्यत्र वेद्या एति । एतस्तोतरेतेन पथा पुनरश्वमावर्तयासि न इत्याह । वायुर्वै स्तोता । वायुमेवास्य परस्ताद्दधात्यावृत्त्यै । यथा वै हविषो गृहीतस्य स्कन्दति । एवव्वाँ एतदश्वस्य स्कन्दति । यदस्योपाकृतस्य लोमानि शीयन्ते । यद्वालेषु काचानावयन्ति । लोमान्येवास्य तथ्सम्भरन्ति ।। 15 ।।
3.9.4.5
भूर्भुवस्सुवरिति प्राजापत्याभिरावयन्ति । प्राजापत्यो वा अश्वः । स्वयैवैनन्देवतया समर्धयन्ति ।भूरिति महिषी । भुव इति वावाता । सुवरिति परिवृक्ती । एषाल्लोँकानामभिजित्यै ।हिरण्यया काचा भवन्ति । ज्योतिर्वै हिरण्यम् । राष्ट्रमश्वमेधः ।। 16 ।।
3.9.4.6
ज्योतिश्चैवास्मै राष्ट्रञ्च समीची दधाति । सहस्रम्भवन्ति । सहस्रसम्मितस्सुवर्गो लोकः ।सुवर्गस्य लोकस्याभिजित्यै । अप वा एतस्मात्तेज इन्द्रियं पशवश्श्री क्रामन्ति ।योऽश्वमेधेन यजते । वसवस्त्वाऽञ्जन्तु गायत्रेण छन्दसेति महिष्यभ्यनक्ति । तेजो वा आज्यम् ।तेजो गायत्री । तेजसैवास्मै तेजोऽवरुन्धे ।। 17 ।।
3.9.4.7
रुद्रास्त्वाञ्जन्तु त्रैष्टुभेन छन्दसेति वावाता । तेजो वा आज्यम् । इन्द्रियन्त्रिष्टुप् । तेजसैवास्मा इन्द्रियमवरुन्धे । आदित्यास्त्वाऽञ्जन्तु जागतेन छन्दसेति परिवृक्ती । तेजो वा आज्यम् । पशवो जगती । तेजसैवास्मे पशूनवरुन्धे । पत्नयोऽभ्यञ्जन्ति । श्रिया वा एतद्रूपम् ।। 18 ।।
3.9.4.8
यत्पत्नयः । श्रियमेवास्मिन्तद्दधति । नास्मात्तेज इन्द्रियं पशवश्श्रीरप क्रामन्ति ।लाजी ३ ञ्छाची ३ न् यशोममाँ (4) इत्यतिरिक्तमन्नमश्वायोपाहरन्ति । प्रजामेवान्नादीङ्कुर्वते ।एतद्देवा अन्नमत्तैतदन्नमद्धि प्रजापत इत्याह । प्रजायामेवान्नाद्यन्दधते । यदि नावजिघ्रेत् ।अग्नि पशुरासीदित्यवघ्रापयेत् । अव हैव जिघ्रति । आक्रान् वाजी क्रमैरत्यक्रमीद्वाजी द्यौस्ते पृष्ठं पृथिवी सधस्थमित्यश्वमनुमन्त्रयते । एषाल्लोँकानामभिजित्यै । समिद्धो अञ्जन्कृदरं मतीनामित्यश्वस्याप्रियो भवन्ति सरूपत्याय ।। 19 ।।
3.9.4.0
परितस्थुष इत्याहेमे एवास्मै युनक्त्यभिजित्यै भरन्त्यश्वमेधो रुन्धे रूपञ्जिघ्रति त्रीणि च ।। 4 ।।
3.9.5.1
तेजसा वा एष ब्रह्मवर्चसेन व्यृद्ध्यते । योऽश्वमेधेन यजते । होता च ब्रह्मा च ब्रह्मोद्यव्वँदतः ।तेजसा चैवैनं ब्रह्मवर्चसेन च समर्धयतः । दख्षिणतो ब्रह्मा भवति । दख्षिणतआयतनो वै ब्रह्मा ।बार्हस्पत्यो वै ब्रह्मा । ब्रह्मवर्चसमेवास्य दख्षिणतो दधाति । तस्माद्दख्षिणोऽर्धो ब्रह्मवर्चसितरः ।उत्तरतो होता भवति ।। 20 ।।
3.9.5.2
उत्तरतआयतनो वै होता । आग्नेयो वै होता । तेजो वा अग्निः । तेज एवास्योत्तरतो दधाति ।तस्मादुत्तरोऽर्धस्तेजस्वितरः । यूपमभितो वदतः । यजमानदेवत्यो वै यूपः । यजमानमेव तेजसा च ब्रह्मवर्चसेन च समर्धयतः । कि स्विदासीत्पूर्वचित्तिरित्याह । द्यौर्वै वृष्टि पूर्वचित्तिः ।। 21 ।।
3.9.5.3
दिवमेव वृष्टिमवरुन्धे । कि स्विदासीद्बृहद्वय इत्याह । अश्वो वै बृहद्वयः । अश्वमेवावरुन्धे ।कि स्विदासीत्पिशङ्गिलेत्याह । रात्रिर्वै पिशङ्गिला । रात्रिमेवावरुन्धे । कि स्विदासीत्पिलिप्पिलेत्याह । श्रीर्वै पिलिप्पिला । अन्नाद्यमेवावरुन्धे ।। 22 ।।
3.9.5.4
कस्स्विदेकाकी चरतीत्याह । असौ वा आदित्य एकाकी चरति । तेज एवावरुन्धे । क उस्विज्जायते पुनरित्याह । चन्द्रमा वै जायते पुनः । आयुरेवावरुन्धे । कि स्विद्धिमस्य भेषजमित्याह । अग्निर्वै हिमस्य भेषजम् । ब्रह्मवर्चसमेवावरुन्धे । कि स्विदावपनं महदित्याह ।। 23 ।।
3.9.5.5
अयव्वैँ लोक आवपनम्महत् । अस्मिन्नेव लोके प्रतितिष्ठति । पृच्छामि त्वा परमन्तं पृथिव्या इत्याह । वेदिर्वै परोऽन्त पृथिव्याः । वेदिमेवावरुन्धे । पृच्छामि त्वा भुवनस्य नाभिमित्याह । यज्ञो वै भुवनस्य नाभिः । यज्ञमेवावरुन्धे । पृच्छामि त्वा वृष्णो अश्वस्य रेत इत्याह । सोमो वै वृष्णो अश्वस्य रेतः । सोमपीथमेवावरुन्धे । पृच्छामि वाच परमं व्योमेत्याह । ब्रह्म वै वाच परमं व्योम । ब्रह्मवर्चसमेवावरुन्धे ।। 24 ।।
3.9.5.0
होता भवति वै वृष्टि पूर्वचित्तिरन्नाद्यमेवावरुन्धे महदित्याह सोमो वै वृष्णो अश्वस्य रेतश्चत्वारि च ।। 5 ।।
3.9.6.1
अप वा एतस्मात्प्राणा क्रामन्ति । योऽश्वमेधेन यजते । प्राणाय स्वाहा व्यानाय स्वाहेति संज्ञप्यमान आहुतीर्जुहोति । प्राणानेवास्मिन्दधाति । नास्मात्प्राणा अपक्रामन्ति । अवन्तीस्स्थावन्तीस्त्वाऽवन्तु ।प्रियन्त्वा प्रियाणाम् । वर्‌षिष्ठमाप्यानाम् । निधीनान्त्वा निधिपति हवामहे वसो ममेत्याह ।अपैवास्मै तद्ध्नुवते ।। 25 ।।
3.9.6.2
अथो धुवन्त्येवैनम् । अथो न्येवास्मै ह्नुवते । त्रि परियन्ति । त्रय इमे लोकाः । एभ्य एवैनल्लोँकेभ्यो धुवते । त्रि पुन परियन्ति । षट्थ्संपद्यन्ते । षड्वा ऋतवः । ऋतुभिरेवैनन्धुवते । अप वा एतेभ्य प्राणा क्रामन्ति ।। 26 ।।
3.9.6.3
ये यज्ञे धुवनन्तन्वते । नवकृत्व परियन्ति । नव वै पुरुषे प्राणाः । प्राणानेवात्मन्दधते ।नैभ्य प्राणा अपक्रामन्ति । अम्बे अम्बाल्यम्बिक इति पत्नीमुदानयति । अह्वतैवैनाम् ।सुभगे काम्पीलवासिनीत्याह । तप एवैनामुपनयति । सुवर्गे लोके संप्रोर्ण्वाथामित्याह ।। 27 ।।
3.9.6.4
सुवर्गमेवैनाल्लोँकङ्गमयति । आऽहमजानि गर्भधमा त्वमजाऽसि गर्भधमित्याह । प्रजा वै पशवो गर्भः । प्रजामेव पशूनात्मन्धत्ते । देवा वा अश्वमेधे पवमाने । सुवर्गल्लोँकं न प्राजानन्न् । तमश्व प्राजानात् । यथ्सूचीभिरसिपथान्कल्पयन्ति । सुवर्गस्य लोकस्य प्रज्ञात्यै । गायत्री त्रिष्टुब्जगतीत्याह ।। 28 ।।
3.9.6.5
यथायजुरेवैतत् । त्रय्यस्सूच्यो भवन्ति । अयस्मय्यो रजता हरिण्यः । अस्य वै लोकस्य रूपमयस्मय्यः । अन्तरिख्षस्य रजताः । दिवो हरिण्यः । दिशो वा अयस्मय्यः । अवान्तरदिशा रजताः । ऊर्ध्वा हरिण्यः । दिश एवास्मै कल्पयति । कस्त्वा छ्यति कस्त्वा विशास्तीत्याहाहिसायै ।। 29 ।।
3.9.6.0
ह्नुवते क्रामन्त्यूर्ण्वाथामित्याह जगतीत्याह कल्पयत्येकञ्च ।। 6 ।।
3.9.7.1
अप वा एतस्माच्छ्री राष्ट्रङ्क्रामति । योऽश्वमेधेन यजते । ऊर्ध्वामेनामुच्छ्रयतादित्याह ।श्रीर्वै राष्ट्रमश्वमेधः । श्रियमेवास्मै राष्ट्रमूर्ध्वमुच्छ्रयति । वेणुभारङ्गिराविवेत्याह । राष्ट्रव्वैँ भारः । राष्ट्रमेवास्मै पर्यूहति । अथास्या मध्यमेधतामित्याह । श्रीर्वै राष्ट्रस्य मध्यम् ।। 30 ।।
3.9.7.2
श्रियमेवावरुन्धे । शीते वाते पुनन्निवेत्याह । ख्षेमो वै राष्ट्रस्य शीतो वातः । ख्षेममेवावरुन्धे । यद्धरिणी यवमत्तीत्याह । विड्वै हरिणी । राष्ट्रय्यँवः । विशञ्चैवास्मै राष्ट्रञ्च समीची दधाति । न पुष्टं पशु मन्यत इत्याह । तस्माद्राजा पशून्न पुष्यति ।। 31 ।।
3.9.7.3
शूद्रा यदर्यजारा न पोषाय धनायतीत्याह । तस्माद्वैशीपुत्रन्नाभिषिञ्चन्ते । इयय्यँका शकुन्तिकेत्याह ।विड्वै शकुन्तिका । राष्ट्रमश्वमेधः । विशञ्चैवास्मै राष्ट्रञ्च समीची दधाति । आहलमिति सर्पतीत्याह ।तस्माद्राष्ट्राय विशस्सर्पन्ति । आहतङ्गभे पस इत्याह । विड्वै गभः ।। 32 ।।
3.9.7.4
राष्ट्रं पसः । राष्ट्रमेव विश्याहन्ति । तस्माद्राष्ट्रव्विँशङ्घातुकम् । माता च ते पिता च त इत्याह ।इयव्वैँ माता । असौ पिता । आभ्यामेवैनं परिददाति । अग्रव्वृँख्षस्य रोहत इत्याह ।श्रीर्वै वृख्षस्याग्रम् । श्रियमेवाव रुन्धे ।। 33 ।।
3.9.7.5
प्रसुलामीति ते पिता गभे मुष्टिमतसयदित्याह । विड्वै गभः । राष्ट्रम्मुष्टिः । राष्ट्रमेव विश्याहन्ति । तस्माद्राष्ट्रव्विँशङ्घातुकम् । अप वा एतेभ्य प्राणा क्रामन्ति । ये यज्ञेऽपूतव्वँदन्ति । दधिक्राव्ण्णो अकारिषमिति सुरभिमतीमृचव्वँदन्ति । प्राणा वै सुरभयः । प्राणानेवात्मन्दधते । नैभ्य प्राणा अपक्रामन्ति ।आपो हि ष्ठा मयोभुव इत्यद्भिर्मार्जयन्ते । आपो वै सर्वा देवताः । देवताभिरेवात्मानं पवयन्ते ।। 34 ।।
3.9.7.0
राष्ट्रस्य मध्यं पुष्यति गभो रुन्धे दधते चत्वारि च ।। 7 ।।
3.9.8.1
प्रजापति प्रजास्सृष्ट्वा प्रेणाऽनु प्राविशत् । ताभ्य पुनस्सम्भवितुन्नाशक्नोत् । सोऽब्रवीत् । ऋध्नवदिथ्सः ।यो मेत पुनस्सम्भरदिति । तन्देवा अश्वमेधेनैव समभरन्न् । ततो वै त आर्ध्नुवन्न् । योऽश्वमेधेन यजते । प्रजापतिमेव सम्भरत्यृध्नोति । पुरुषमालभते ।। 35 ।।
3.9.8.2
वैराजो वै पुरुषः । विराजमेवालभते । अथो अन्नं वै विराट् । अन्नमेवावरुन्धे । अश्वमालभते । प्राजापत्यो वा अश्वः । प्रजापतिमेवालभते । अथो श्रीर्वा एकशफम् । श्रियमेवावरुन्धे । गामालभते ।। 36 ।।
3.9.8.3
यज्ञो वै गौः । यज्ञमेवालभते । अथो अन्नव्वैँ गौः । अन्नमेवावरुन्धे । अजावी आलभते भूम्ने ।अथो पुष्टिर्वै भूमा । पुष्टिमेवावरुन्धे । पर्यग्निकृतं पुरुषञ्चारण्याश्चोथ्सृजन्त्यहिसायै ।उभौ वा एतौ पशू आलभ्येते । यश्चावमो यश्च परमः । तेऽस्योभये यज्ञे बद्धाः । अभीष्टा अभिप्रीताः । अभिजिता अभिहुता भवन्ति । नैनन्दङ्ख्ष्णव पशवो यज्ञे बद्धाः । अभीष्टा अभिप्रीताः । अभिजिता अभिहुता हिसन्ति । योऽश्वमेधेन यजते । य उ चैनमेवव्वेँद ।। 37 ।।
3.9.8.0
लभते गामालभते परमोऽष्टौ च ।। 8 ।।
3.9.9.1
प्रथमेन वा एष स्तोमेन राध्वा । चतुष्टोमेन कृतेनायानामुत्तरेहन्न् । एकविशे प्रतिष्ठायां प्रति तिष्ठति । एकविशात्प्रतिष्ठाया ऋतूनन्वारोहति । ऋतवो वै पृष्ठानि । ऋतवस्सव्वँथ्सरः । ऋतुष्वेव सव्वँथ्सरे प्रतिष्ठाय । देवता अभ्यारोहति । शक्वरय पृष्ठम्भवन्त्यन्यदन्यच्छन्दः । अन्येऽन्ये वा एते पशव आलभ्यन्ते ।। 38 ।।
3.9.9.2
उतेव ग्राम्याः । उतेवारण्याः । अहरेव रूपेण समर्धयति । अथो अह्न एवैष बलिर्‌ह्रियते । तदाहुः । अपशवो वा एते । यदजावयश्चारण्याश्च । एते वै सर्वे पशवः । यद्गव्या इति । गव्यान्पशूनुत्तमेऽहन्नालभते ।। 39 ।।
3.9.9.3
तेनैवोभयान्पशूनवरुन्धे । प्राजापत्या भवन्ति । अनभिजितस्याभिजित्यै । सौरीर्नव श्वेता वशा अनूबन्ध्या भवन्ति । अन्तत एव ब्रह्मवर्चसमवरुन्धे । सोमाय स्वराज्ञेऽनोवाहावनड्वाहाविति द्वन्द्विन पशूनालभते । अहोरात्राणामभिजित्यै । पशुभिर्वा एष व्यृध्यते । योऽश्वमेधेन यजते । छगलङ्कल्माषङ्किकिदीविव्विँदीगयमिति त्वाष्ट्रान्पशूना लभते । पशुभिरेवात्मान समर्धयति । ऋतुभिर्वा एष व्यृध्यते । योऽश्वमेधेन यजते । पिशङ्गास्त्रयो वासन्ता इत्यृतुपशूनालभते । ऋतुभिरेवात्मान समर्धयति । आ वा एष पशुभ्यो वृश्च्यते । योऽश्वमेधेन यजते । पर्यग्निकृता उथ्सृजन्त्यनाव्रस्काय ।। 40 ।।
3.9.9.0
लभ्यन्ते लभते त्वाष्ट्रान्पशूनालभतेऽष्टौ च ।। 9 ।।
3.9.10.1
प्रजापतिरकामयत महानन्नादस्स्यामिति । स एतावश्वमेधे महिमानावपश्यत् । तावगृह्णीत । ततो वै स महानन्नादोऽभवत् । य कामयेत महानन्नादस्स्यामिति । स एतावश्वमेधे महिमानौ गृह्णीत । महानेवान्नादो भवति । यजमानदेवत्या वै वपा । राजा महिमा । यद्वपाम्महिम्नोभयत परियजति । यजमानमेव राज्येनोभयत परिगृह्णाति । पुरस्ताथ्स्वाहाकारा वा अन्ये देवाः । उपरिष्टाथ्स्वाहाकारा अन्ये ।ते वा एतेऽश्व एव मेध्य उभयेऽवरुध्यन्ते । यद्वपाम्महिम्नोभयत परियजति । तानेवोभयान्प्रीणाति ।। 41 ।।
3.9.10.0
परियजति षट्च ।। 10 ।।
3.9.11.1
वैश्वदेवो वा अश्वः । तय्यँत्प्राजापत्यङ्कुर्यात् । या देवता अपिभागाः । ता भागधेयेन व्यर्धयेत् ।देवताभ्यस्समदन्दध्यात् । स्तेगान्दष्ट्राभ्याम्मण्डूकाञ्जम्भ्येभिरिति । आज्यमवदानङ्कृत्वा प्रतिसङ्ख्यायमाहुतीर्जुहोति । या एव देवता अपिभागाः । ता भागधेयेन समर्धयति । न देवताभ्यस्समदन्दधाति ।। 42 ।।
3.9.11.2
चतुर्दशैताननुवाकाञ्जुहोत्यनन्तरित्यै । प्रयासाय स्वाहेति पञ्चदशम् । पञ्चदश वा अर्धमासस्य रात्रयः । अर्धमासशस्सव्वँथ्सर आप्यते । देवासुरास्सय्यँत्ता आसन्न् । तेऽब्रुवन्नग्नयस्स्विष्टकृतः । अश्वस्य मेध्यस्य वयमुद्धारमुद्धरामहै । अथैतानभि भवामेति । ते लोहितमुदहरन्त । ततो देवा अभवन्न् ।। 43 ।।
3.9.11.3
पराऽसुराः । यथ्स्विष्टकृद्भ्यो लोहितञ्जुहोति भ्रातृव्याभिभूत्यै । भवत्यात्मना । पराऽस्य भ्रातृव्यो भवति । गोमृगकण्ठेन प्रथमामाहुतिञ्जुहोति । पशवो वै गोमृगः । रुद्रोऽग्निस्स्विष्टकृत् । रुद्रादेव पशूनन्तर्दधाति । अथो यत्रैषाऽऽहुतिर्‌हूयते । न तत्र रुद्र पशूनभिमन्यते ।। 44 ।।
3.9.11.4
अश्वशफेन द्वितीयामाहुतिञ्जुहोति । पशवो वा एकशफम् । रुद्रोऽग्निस्स्विष्टकृत् ।रुद्रादेव पशूनन्तर्दधाति । अथो यत्रैषाऽऽहुतिर्‌हूयते । न तत्र रुद्र पशूनभिमन्यते ।अयस्मयेन कमण्डलुना तृतीयाम् । आहुतिञ्जुहोत्यायास्यो वै प्रजाः । रुद्रोऽग्निस्स्विष्टकृत् ।रुद्रादेव प्रजा अन्तर्दधाति । अथो यत्रैषाऽऽहुतिर्‌हूयते । न तत्र रुद्र प्रजा अभिमन्यते ।। 45 ।।
3.9.11.0
दधात्यभवन्मन्यते प्रजा अन्तर्दधाति द्वे च ।।11।।
3.9.12.1
अश्वस्य वा आलब्धस्य मेध उदक्रामत् । तदश्वस्तोमीयमभवत् । यदश्वस्तोमीयञ्जुहोति ।समेधमेवैनमालभते । आज्येन जुहोति । मेधो वा आज्यम् । मेधोऽश्वस्तोमीयम् । मेधेनैवास्मिन्मेधन्दधाति । षट्त्रिशतञ्जुहोति । षट्त्रिशदख्षरा बृहती ।। 46 ।।
3.9.12.2
बार्‌हता पशवः । सा पशूनाम्मात्रा । पशूनेव मात्रया समर्धयति । तायद्भूयसीर्वा कनीयसीर्वा जुहुयात् । पशून्मात्रया व्यर्धयेत् । षट्त्रिशतञ्जुहोति । षट्त्रिशदख्षरा बृहती । बार्‌हता पशवः । सा पशूनाम्मात्रा । पशूनेव मात्रया समर्धयति ।। 47 ।।
3.9.12.3
अश्वस्तोमीय हुत्वा द्विपदा जुहोति । द्विपाद्वै पुरुषो द्विप्रतिष्ठः । तदेनं प्रतिष्ठया समर्धयति । तदाहुः । अश्वस्तोमीयं पूर्व होतव्याँ ३ न्द्विपदाँ ३ इति । अश्वो वा अश्वस्तोमीयम् । पुरुषो द्विपदाः । अश्वस्तोमीय हुत्वा द्विपदा जुहोति । तस्माद्द्विपाच्चतुष्पादमत्ति । अथो द्विपद्येव चतुष्पद प्रतिष्ठायपति । द्विपदा हुत्वा । नान्यामुत्तरामाहुतिञ्जुहुयात् । यदन्यामुत्तरामाहुतिञ्जुहुयात् । प्र प्रतिष्ठायाश्च्यवेत । द्विपदा अन्ततो जुहोति प्रतिष्ठित्यै ।। 48 ।।
3.9.12.0
बृहत्यर्धयति स्थापयति पञ्च च ।। 12 ।।
3.9.13.1
प्रजापतिरश्वमेधमसृजत । सोऽस्माथ्सृष्टोऽपाक्रामत् । तय्यँज्ञक्रतुभिरन्वैच्छत् । तय्यँज्ञक्रतुभिर्नान्वविन्दत् । तमिष्टिभिरन्वैच्छत् । तमिष्टिभिरन्वविन्दत् । तदिष्टीनामिष्टित्वम् । यथ्सव्वँथ्सरमिष्टिभिर्यजते । अश्वमेव तदन्विच्छति । सावित्रियो भवन्ति ।। 49 ।।
3.9.13.2
इयव्वैँ सविता । यो वा अस्यान्नश्यति यो निलयते । अस्याव्वाँव तव्विँन्दन्ति । न वा इमाङ्कश्चनेत्याहुः । तिर्यङ्नोर्ध्वोत्येतुमर्हतीति । यथ्सावित्रियो भवन्ति । सवितृप्रसूत एवैनमिच्छति । ईश्वरो वा अश्व प्रमुक्त परां परावतङ्गन्तोः । यथ्सायन्धृतीर्जुहोति । अश्वस्यैव यत्यै धृत्यै ।। 50 ।।यत्प्रातरिष्टिभिर्यजते । अश्वमेव तदन्विच्छति । यथ्सायन्धृतीर्जुहोति । अश्वस्यैव यत्यै धृत्यै । तस्माथ्सायं प्रजा ख्षेम्या भवन्ति । यत्प्रातरिष्टिभिर्यजते । अश्वमेव तदन्विच्छति । तस्माद्दिवा नष्टैष एति । यत्प्रातरिष्टिभिर्यजते सायन्धृतीर्जुहोति । अहोरात्राभ्यामेवैनमन्विच्छति । अथो अहोरात्राभ्यामेवास्मै योगख्षेमङ्कल्पयति ।। 51 ।।
3.9.13.0
भवन्ति धृत्या एनमन्विच्छत्येकञ्च ।। 13 ।।
3.9.14.1
अप वा एतस्माच्छ्री राष्ट्रङ्क्रामति । योऽश्वमेधेन यजते । ब्राह्मणौ वीणागाथिनौ गायतः ।श्रिया वा एतद्रूपम् । यद्वीणा । श्रियमेवास्मिन्तद्धत्तः । यदा खलु वै पुरुषश्श्रियमश्ञुते ।वीणाऽस्मै वाद्यते । तदाहुः । यदुभौ ब्राह्मणौ गायेताम् ।। 52 ।।
3.9.14.2
प्रभ्रशुकास्माच्छ्रीस्स्यात् । न वै ब्राह्मणे श्री रमत इति । ब्राह्मणोऽन्यो गायेत् । राजन्योऽन्यः । ब्रह्म वै ब्राह्मणः । ख्षत्र राजन्यः । तथा हास्य ब्रह्मणा च ख्षत्रेण चोभयतश्श्री परिगृहीता भवति । तदाहुः । यदुभौ दिवा गायेताम् । अपास्माद्राष्ट्रङ्क्रामेत् ।। 53 ।।
3.9.14.3
न वै ब्राह्मणे राष्ट्र रमत इति । यदा खलु वै राजा कामयते । अथ ब्राह्मणञ्जिनाति । दिवा ब्राह्मणो गायेत् । नक्त राजन्यः । ब्रह्मणो वै रूपमहः । ख्षत्रस्य रात्रिः । तथा हास्य ब्रह्मणा च ख्षत्रेण चोभयतो राष्ट्रं परिगृहीतम्भवति । इत्यददा इत्ययजथा इत्यपच इति ब्राह्मणो गायेत् । इष्टापूर्तव्वैँ ब्राह्मणस्य ।। 54 ।।
3.9.14.4
इष्टापूर्तेनैवैन स समर्धयति । इत्यजिना इत्ययुध्यथा इत्यमु सङ्ग्राममहन्निति राजन्यः । युद्धव्वैँ राजन्यस्य । युद्धेनैवैन स समर्धयति । अकॢप्ता वा एतस्यर्तव इत्याहुः । योऽश्वमेधेन यजत इति । तिस्रोऽन्यो गायति तिस्रोऽन्यः । षट्थ्संपद्यन्ते । षड्वा ऋतवः । ऋतूनेवास्मै कल्पयतः । ताभ्या सस्थायाम् । अनोयुक्ते च शते च ददाति । शतायु पुरुषश्शतेन्द्रियः । आयुष्येवेन्द्रिये प्रतितिष्ठति ।। 55 ।।
3.9.14.0
गायेताङ्क्रामेद्ब्राह्मणस्य कल्पयतश्चत्वारि च ।। 14 ।।
3.9.15.1
सर्वेषु वा एषु लोकेषु मृत्यवोऽन्वायत्ताः । तेभ्यो यदाहुतीर्न जुहुयात् । लोकेलोक एनं मृत्युर्विन्देत् । मृत्यवे स्वाहा मृत्यवे स्वाहेत्यभिपूर्वमाहुतीर्जुहोति । लोकाल्लोकादेव मृत्युमवयजते । नैनल्लोँकेलोके मृत्युर्विन्दति ।यदमुष्मै स्वाहाऽमुष्मै स्वाहेति जुह्वथ्सञ्चख्षीत । बहुं मृत्युममित्रङ्कुर्वीत । मृत्यवे स्वाहेत्येकस्मा एवैकाञ्जुहुयात् । एको वा अमुष्मिल्लोँके मृत्युः ।। 56 ।।
3.9.15.2
अशनया मृत्युरेव । तमेवामुष्मिल्लोँकेऽवयजते । भ्रूणहत्यायै स्वाहेत्यवभृथ आहुतिञ्जुहोति ।भ्रूणहत्यामेवाव यजते । तदाहुः । यद्भ्रूणहत्या पात्र्याऽथ । कस्माद्यज्ञेऽपि क्रियत इति । अमृत्युर्वा अन्यो भ्रूणहत्याया इत्याहुः । भ्रूणहत्या वाव मृत्युरिति । यद्भ्रूणहत्यायै स्वाहेत्यवभृथ आहुतिञ्जुहोति ।। 57 ।।
3.9.15.3
मृत्युमेवाहुत्या तर्पयित्वा परिपाणङ्कृत्वा । भ्रूणघ्ने भेषजङ्करोति । एता ह वै मुण्डिभ औदन्यवः ।भ्रूणहत्यायै प्रायश्चित्तिव्विँदाञ्चकार । यो हास्यापि प्रजायां ब्राह्मण हन्ति । सर्वस्मै तस्मै भेषजङ्करोति । जुम्बकाय स्वाहेत्यवभृथ उत्तमामाहुतिञ्जुहोति । वरुणो वै जुम्बकः । अन्तत एव वरुणमवयजते । खलतेर्विक्लिधस्य शुक्लस्य पिङ्गाख्षस्य मूर्धञ्जुहोति । एतद्वै वरुणस्य रूपम् । रूपेणैव वरुणमवयजते ।। 58 ।।
3.9.15.0
लोके मृत्युर्जुहोति मूर्धञ्जुहोति द्वे च ।। 15 ।।
3.9.16.1
वारुणो वा अश्वः । तन्देवतया व्यर्धयति । यत्प्राजापत्यङ्करोति । नमो राज्ञे नमो वरुणायेत्याह ।वारुणो वा अश्वः । स्वयैवैनन्देवतया समर्धयति । नमोऽश्वाय नमः प्रजापतय इत्याह ।प्राजापत्यो वा अश्वः । स्वयैवैनन्देवतया समर्धयति । नमोऽधिपतय इत्याह ।। 59 ।।
3.9.16.2
धर्मो वा अधिपतिः । धर्ममेवावरुन्धे । अधिपतिरस्यधिपतिम्मा कुर्वधिपतिरहं प्रजानाम्भूयासमित्याह ।अधिपतिमेवैन समानानाङ्करोति । मान्धेहि मयि धेहीत्याह । आशिषमेवैतामाशास्ते । उपाकृताय स्वाहेत्युपाकृते जुहोति । आलब्धाय स्वाहेति नियुक्ते जुहोति । हुताय स्वाहेति हुते जुहोति । एषाल्लोँकानामभिजित्यै ।। 60 ।।
3.9.16.3
प्र वा एष एभ्यो लोकेभ्यश्च्यवते । योऽश्वमेधेन यजते । आग्नेयमैन्द्राग्नमाश्विनम् । तान्पशूलभते प्रतिष्ठित्यै । यदाग्नेयो भवति । अग्निस्सर्वा देवताः । देवता एवावरुन्धे । ब्रह्म वा अग्निः । ख्षत्रमिन्द्रः । यदैन्द्राग्नो भवति ।। 61 ।।
3.9.16.4
ब्रह्मख्षत्रे एवावरुन्धे । यदाश्विनो भवति । आशिषामवरुद्ध्यै । त्रयो भवन्ति । त्रय इमे लोकाः । एष्वेव लोकेषु प्रतितिष्ठति । अग्नयेऽहोमुचेऽष्टाकपाल इति दशहविषमिष्टिन्निर्वपति । दशाख्षरा विराट् । अन्नव्विँराट् । विराजैवान्नाद्यमवरुन्धे । अग्नेर्मन्वे प्रथमस्य प्रचेतस इति याज्यानुवाक्या भवन्ति सर्वत्वाय ।।62 ।।
3.9.16.0
अधिपतय इत्याहाभिजित्या ऐन्द्राग्नो भवति रुन्ध एकञ्च ।। 16 ।।
3.9.17.1
यद्यश्वमुपतपद्विन्देत् । आग्नेयमष्टाकपालन्निर्वपेत् । सौम्यञ्चरुम् । सावित्रमष्टाकपालम् । यदाग्नेयो भवति । अग्निस्सर्वा देवताः । देवताभिरेवैनम्भिषज्यति । यथ्सौम्यो भवति । सोमो वा ओषधीना राजा । याभ्य एवैनव्विँन्दति ।। 63 ।।
3.9.17.2
ताभिरेवैनम्भिषज्यति । यथ्सावित्रो भवति । सवितृप्रसूत एवैनम्भिषज्यति । एताभिरेवैनन्देवताभिर्भिषज्यति । अगदो हैव भवति । पौष्णञ्चरुन्निर्वपेत् । यदि श्लोणस्स्यात् । पूषा वै श्लौण्यस्य भिषक् । स एवैनम्भिषज्यति । अश्लोणो हैव भवति ।। 64 ।।
3.9.17.3
रौद्रञ्चरुन्निर्वपेत् । यदि महती देवताऽभिमन्येत । एतद्देवत्यो वा अश्वः । स्वयैवैनन्देवतया भिषज्यति । अगदो हैव भवति । वैश्वानरन्द्वादशकपालन्निर्वपेन्मृगाखरे यदि नागच्छेत् । इयव्वाँ अग्निर्वैश्वानरः । इयमेवैनमर्चिभ्यां परिरोधमानयति । आहैव सुत्यमहर्गच्छति । यद्यधीयात् ।। 65 ।।
3.9.17.4
अग्नयेऽहोमुचेऽष्टाकपालः । सौर्यं पयः । वायव्य आज्यभागः । यजमानो वा अश्वः ।अहसा वा एष गृहीतः । यस्याश्वो मेधाय प्रोख्षितोऽध्येति । यदहोमुचे निर्वपति ।अहस एव तेन मुच्यते । यजमानो वा अश्वः । रेतसा वा एष व्यृध्यते ।। 66 ।।
3.9.17.5
यस्याश्वो मेधाय प्रोख्षितोऽध्येति । सौर्य रेतः । यथ्सौर्यं पयो भवति । रेतसैवैन स समर्धयति । यजमानो वा अश्वः । गर्भैर्वा एष व्यृध्यते । यस्याश्वो मेधाय प्रोख्षितोऽध्येति । वायव्या गर्भाः । यद्वायव्य आज्यभागो भवति । गर्भैरेवैन स समर्धयति । अथो यस्यैषाऽश्वमेधे प्रायश्चित्ति क्रियते । इष्ट्वा वसीयान्भवति ।। 67 ।।
3.9.17.0
विन्दत्यश्लोणो हैव भवत्यधीयादृध्यते गर्भैरेवैन स समर्धयति द्वे च ।। 17 ।।
3.9.18.1
तदाहुः । द्वादश ब्रह्मौदनान्थ्सस्थिते निर्वपेत् । द्वादशभिर्वेष्टिभिर्यजेतेति । यदिष्टिभिर्यजेत । उपनामुक एनय्यँज्ञस्स्यात् । पापीयास्तु स्यात् । आप्तानि वा एतस्य छन्दासि । य ईजानः । तानि क एतावदाशु पुन प्रयुञ्जीतेति । सर्वा वै सस्थिते यज्ञे वागाप्यते ।। 68 ।।
3.9.18.2
साप्ता भवति यातयाम्नी । क्रूरीकृतेव हि भवत्यरुष्कृता । सा न पुन प्रयुज्येत्याहुः । द्वादशैव ब्रह्मौदनान्थ्सस्थिते निर्वपेत् । प्रजापतिर्वा ओदनः । यज्ञ प्रजापतिः । उपनामुक एनय्यँज्ञो भवति । न पापीयान्भवति । द्वादश भवन्ति । द्वादशमासास्सव्वँथ्सरः । सव्वँथ्सर एव प्रतितिष्ठति ।। 69 ।।
3.9.18.0
आप्यते सव्वँथ्सर एकञ्च ।। 18 ।।
3.9.19.1
एष वै विभूर्नाम यज्ञः । सर्व ह वै तत्र विभु भवति । यत्रैतेन यज्ञेन यजन्ते । एष वै प्रभूर्नाम यज्ञः । सर्व ह वै तत्र प्रभु भवति । यत्रैतेन यज्ञेन यजन्ते । एष वा ऊर्जस्वान्नाम यज्ञः । सर्व ह वै तत्रोर्जस्वद्भवति । यत्रैतेन यज्ञेन यजन्ते । एष वै पयस्वान्नाम यज्ञः ।। 70 ।।
3.9.19.2
सर्व ह वै तत्र पयस्वद्भवति । यत्रैतेन यज्ञेन यजन्ते । एष वै विधृतो नाम यज्ञः । सर्व ह वै तत्र विधृतम्भवति । यत्रैतेन यज्ञेन यजन्ते । एष वै व्यावृत्तो नाम यज्ञः । सर्व ह वै तत्र व्यावृत्तम्भवति । यत्रैतेन यज्ञेन यजन्ते । एष वै प्रतिष्ठितो नाम यज्ञः । सर्व ह वै तत्र प्रतिष्ठितम्भवति ।। 71 ।।
3.9.19.3
यत्रैतेन यज्ञेन यजन्ते । एष वै तेजस्वी नाम यज्ञः । सर्व ह वै तत्र तेजस्वि भवति । यत्रैतेन यज्ञेन यजन्ते । एष वै ब्रह्मवर्चसी नाम यज्ञः । आ ह तत्र ब्राह्मणो ब्रह्मवर्चसी जायते । यत्रैतेन यज्ञेन यजन्ते । एष वा अतिव्याधी नाम यज्ञः । आ ह वै तत्र राजन्योऽतिव्याधी जायते । यत्रैतेन यज्ञेन यजन्ते । एष वै दीर्घो नाम यज्ञः । दीर्घायुषो ह वै तत्र मनुष्या भवन्ति । यत्रैतेन यज्ञेन यजन्ते । एष वै कॢप्तो नाम यज्ञः । कल्पते ह वै तत्र प्रजाभ्यो योगख्षेमः । यत्रैतेन यज्ञेन यजन्ते ।। 72 ।।
3.9.19.0
पयस्वान्नाम यज्ञः प्रतिष्ठितम्भवति यत्रैतेन यज्ञेन यजन्ते षट्च ।। 19 ।। (एष वै विभू प्रभूरूर्जस्वान्पयस्वान् विधृतो व्यावृत्तप्रतिष्ठितस्तेजस्वी ब्रह्मवर्चस्यतिव्याधी दीर्घ कॢप्तो द्वादश ।। )
3.9.20.1
तार्प्येणाश्व संज्ञपयन्ति । यज्ञो वै तार्प्यम् । यज्ञेनैवैन समर्धयन्ति । यामेन साम्ना प्रस्तोताऽनूपतिष्ठते । यमलोकमेवैनङ्गमयति । तार्प्ये च कृत्यधीवासे चाश्व संज्ञपयन्ति । एतद्वै पशूना रूपम् । रूपेणैव पशूनवरुन्धे । हिरण्यकशिपु भवति । तेजसोऽवरुद्ध्यै ।। 73 ।।
3.9.20.2
रुक्मो भवति । सुवर्गस्य लोकस्यानुख्यात्यै । अश्वो भवति । प्रजापतेराप्त्यै । अस्य वै लोकस्य रूपन्तार्प्यम् । अन्तरिख्षस्य कृत्यधीवासः । दिवो हिरण्यकशिपु । आदित्यस्य रुक्मः । प्रजापतेरश्वः । इममेव लोकन्तार्प्येणाप्तोति ।। 74 ।।
3.9.20.3
अन्तरिख्षङ्कृत्यधीवासेन । दिव हिरण्यकशिपुना । आदित्य रुक्मेण । अश्वेनैव मेध्येन प्रजापतेस्सायुज्य सलोकतामाप्नोति । एतासामेव देवताना सायुज्यम् । सार्ष्टिता समानलोकतामाप्नोति । योऽश्वमेधेन यजते । य उ चैनमेवव्वेँद ।। 75 ।।
3.9.20.0
अवरुध्या आप्नोत्यष्टौ च ।। 20 ।।
3.9.21.1
आदित्याश्चाङ्गिरसश्च सुवर्गे लोकेऽस्पर्धन्त । तेऽङ्गिरस आदित्येभ्यः । अमुमादित्यमश्व श्वेतम्भूतन्दख्षिणामनयन्न् । तेऽब्रुवन्न् । यन्नोनेष्ट । स वर्यो भूदिति । तस्मादश्व सवर्येत्याह्वयन्ति । तस्माद्यज्ञे वरो दीयते । यत्प्रजापतिरालब्धोऽश्वोऽभवत् । तस्मादश्वो नाम ।। 76 ।।
3.9.21.2
यच्छ्वयदरुरासीत् । तस्मादर्वा नाम । यथ्सद्यो वाजान्थ्समजयत् । तस्माद्वाजी नाम । यदसुराणाल्लोँकानादत्त । तस्मादादित्यो नाम । अग्निर्वा अश्वमेधस्य योनिरायतनम् । सूर्योऽग्नेर्योनिरायतनम् । यदश्वमेधेऽग्नौ चित्य उत्तरवेदिमुपवपति । योनिमन्तमेवैनमायतनवन्तङ्करोति ।। 77 ।।
3.9.21.3
योनिमानायतनवान्भवति । य एवव्वेँद । प्राणापानौ वा एतौ देवानाम् । यदर्काश्वमेधौ ।प्राणापानावेवावरुन्धे । ओजो बलव्वाँ एतौ देवानाम् । यदर्काश्वमेधौ । ओजो बलमेवावरुन्धे ।अग्निर्वा अश्वमेधस्य योनिरायतनम् । सूर्योग्नेर्योनिरायतनम् । यदश्वमेधेऽग्नौ चित्य उत्तरवेदिञ्चिनोति ।तावर्काश्वमेधौ । अर्काश्वमेधावेवावरुन्धे । अथो अर्काश्वमेधयोरेव प्रतितिष्ठति ।। 78 ।।
3.9.21.0
नाम करोति सूर्योऽग्नेर्योनिरायतनञ्चत्वारि च ।। 21 ।।
3.9.22.1
प्रजापतिव्वैँ देवा पितरम् । पशुम्भूतम्मेधायालभन्त । तमालभ्योपावसन्न् । प्रातर्यष्टास्मह इति ।एकव्वाँ एतद्देवानामहः । यथ्सव्वँथ्सरः । तस्मादश्व पुरस्ताथ्सव्वँथ्सर आलभ्यते ।यत्प्रजापतिरालब्धोऽश्वोऽभवत् । तस्मादश्वः । यथ्सद्यो मेधोऽभवत् ।। 79 ।।
3.9.22.2
तस्मादश्वमेधः । वेदुकोऽश्वमाशुम्भवति । य एवव्वेँद । यद्वै तत्प्रजापतिरालब्धोऽश्वोऽभवत् ।तस्मादश्व प्रजापते पशूनामनुरूपतमः । आऽस्य पुत्र प्रतिरूपो जायते । य एवव्वेँद ।सर्वाणि भूतानि सम्भृत्यालभते । समेनन्देवास्तेजसे ब्रह्मवर्चसाय भरन्ति । योऽश्वमेधेन यजते ।। 80 ।।
3.9.22.3
य उ चैनमेवव्वेँद । एतद्वै तद्देवा एतान्देवताम् । पशुम्भूतम्मेधायालभन्त । यज्ञमेव । यज्ञेन यज्ञमयजन्त देवाः । कामप्रय्यँज्ञमकुर्वत । तेऽमृतत्वमकामयन्त । तेऽमृतत्वमगच्छन्न् । योऽश्वमेधेन यजते । देवानामेवायनेनैति ।। 81 ।।
3.9.22.4
प्राजापत्येनैव यज्ञेन यजते कामप्रेण । अपुनर्मारमेव गच्छति । एतस्य वै रूपेण पुरस्तात्प्राजापत्यमृषभन्तूपरम्बहुरूपमालभते । सर्वेभ्य कामेभ्यः । सर्वस्याप्त्यै । सर्वस्य जित्यै । सर्वमेव तेनाप्नोति । सर्वञ्जयति । योऽश्वमेधेन यजते । य उ चैनमेवव्वेँद ।। 82 ।।
3.9.22.0
मेधोऽभवद्यजत एति वेद ।। 22 ।।
3.9.23.1
यो वा अश्वस्य मेध्यस्य लोमनी वेद । अश्वस्यैव मेध्यस्य लोमल्लोँमञ्जुहोति । अहोरात्रे वा अश्वस्य मेध्यस्य लोमनी । यथ्सायंप्रातर्जुहोति । अश्वस्यैव मेध्यस्य लोमल्लोँमञ्जुहोति । एतदनुकृति ह स्म वै पुरा । अश्वस्य मेध्यस्य लोमल्लोँमञ्जुह्वति । यो वा अश्वस्य मेध्यस्य पदे वेद । अश्वस्यैव मेध्यस्य पदेपदे जुहोति । दर्शपूर्णमासौ वा अश्वस्य मेध्यस्य पदे ।। 83 ।।
3.9.23.2
यद्दर्‌शपूर्णमासौ यजते । अश्वस्यैव मेध्यस्य पदेपदे जुहोति । एतदनुकृति ह स्म वै पुरा । अश्वस्य मेध्यस्य पदेपदे जुह्वति । यो वा अश्वस्य मेध्यस्य विवर्तनव्वेँद । अश्वस्यैव मेध्यस्य विवर्तनेविवर्तने जुहोति । असौ वा आदित्योऽश्वः । स आहवनीयमागच्छति । तद्विवर्तते । यदग्निहोत्रञ्जुहोति । अश्वस्यैव मेध्यस्य विवर्तनेविवर्तने जुहोति । एतदनुकृति ह स्म वै पुरा । अश्वस्य मेध्यस्य विवर्तनेविवर्तने जुह्वति ।। 84 ।।
3.9.23.0
पदे अग्निहोत्रञ्जुहोति त्रीणि च ।। 23 ।।
3.9.0.0
प्रजापतिस्तमष्टादशिभि प्रजापतिरकामयतोभावस्मै युञ्जन्ति तेजसाऽपप्राणा अपश्रीरूर्ध्वां प्रजापति प्रेणाऽनु 
प्रथमेन प्रजापतिरकामयत महान्वैश्वदेवो वा अश्वोऽश्वस्य प्रजापतिस्तय्यँज्ञक्रतुभिरपश्रीर्ब्राह्मणौ सर्वेषु वारुणो 
यद्यश्वन्तदाहुरेष वै विभूस्तार्प्येणादित्या प्रजापतिं पितरय्योँ वा अश्वस्य मेध्यस्य लोमनी त्रयोविशतिः ।। 23 ।।
प्रजापतिरस्मिँल्लोक उत्तरतश्श्रियमेव प्रजापतिरकामयत महान्यत्प्रात प्र वा एष एभ्यो लोकेभ्यस्सर्व ह वै तत्र 
पयस्स्वद्य उ चैनमेवव्वेँद चत्वार्यशीतिः ।। 84 ।। 
प्रजापतिरश्वमेधञ्जुह्वति ।। 
।। हरिः ओम् ।। श्रीकृष्णार्पणमस्तु ।। कृष्णयजुर्ब्राह्मणे तृतीयाष्टके नवमप्रपाठकस्समाप्तः ।।