2.1.1.1
इष्टिभिर्यजेत पौर्णमास्याममावास्यायाँ वा पूर्वपक्षे वा पुण्ये नक्षत्रेऽन्यत्र नवम्याः।। 1।।
2.1.1.2
प्रायश्चित्तेष्टिरापत्काला सद्यः कुर्यात्।। 2।।
2.1.1.3
तूष्णीमग्निष्वन्वाधाय व्रतमुपैत्यन्यत्र नियतकालाभ्यः समृतयज्ञाच्च।। 3।।
2.1.1.4
आहवनीयोत्करा- वन्तरा तीर्थम्। चात्वालोत्करावन्तरा सचात्वालासु।। 4।।
2.1.1.5
सप्तदश सामिधेन्यः।। 5।।
2.1.1.6
पृथुपाजाः, तँ सबाधः (4.10.6-7) इति पृथुपाजवत्यौ धाय्ये। समिद्वत्यावन्तरा धाय्यास्थानम्।। 6।।
2.1.1.7
आज्यभागस्विष्टकृतावन्तरे- ज्यानामावापः।। 7।।
2.1.1.8
निगमनमावाहन उत्तमे प्रयाजे स्विष्टकृति सूक्तवाके च।। 8।।
2.1.1.9
अव्यवहिताः समानदेवताः सकृदावपेत्। प्रतीच्यँ व्यवहिताः।। 9।।
2.1.1.10
वाजिनो नावाहयति, पशुपुरोडाशँ यानि चान्वायतन्ते।। 10।।
2.1.1.11
त्रिमात्राणि भवन्ति।  ये3यजामहे आदिः।  ए3हि, आ3वह इति च।  ओ3श्रा3वय इत्यादितो द्वे। ब्रूहिप्रेष्य- श्रौषड्वौषट्सूपोत्तमम्। याज्यान्तश्च। तस्मिन् संध्यक्षराण्यप्रगृह्याणि विवेकेन प्लवन्ते।। 11।।
2.1.1.12
शस्त्रानुवचनयो- रुत्तममक्षरँ स्वराद्योकारीभवति।। 12।।
2.1.1.13
ऋक्समवाये त्रिः प्रथमोत्तमे।। 13।।
2.1.1.14
प्रणवेनर्चः संदधाति।। 14।।
2.1.1.15
अग्न्याधेयेष्टिष्वारम्भणीयानुनिर्वाप्या।। 15।।
2.1.1.16
अनीकवतसांतपनक्रीडिनेषु पञ्चदश सामिधेन्यः।। 16।।
2.1.1.17
राजन्यात्रिवध््रयश्ववसिष्ठवैश्यशुनकानां कण्वकश्यपसंकृतीनां नराशँसो द्वितीयः प्रयाजस्तनूनपादन्येषामुभौ यत्र समाम्नातौ।। 17।।
2.1.1.18
यस्यै देवतायै वषट्कुर्यात्तां मनसा ध्यायेत्।। 18।।
2.1.1.19
आग्नेयेनाष्टाकपालेन स्वर्गकामो यजेत पौर्णमासतन्त्रेण।। 19।।
2.1.1.20
अग्निर्वृत्राणि जङ्घनत्, त्वँ सोमासि सत्पतिः (4.10.1-2) इति वार्त्रघ्नावाज्यभागौ।। 20।।
2.1.1.21
अग्निर्मूर्धा, भुवो यज्ञस्य (4.10.3) इति हविषः।। 21।।
2.1.1.22
पिप्रीहि देवान्, अग्ने यदद्य (4.10.4-5) इति स्विष्टकृतः सँयाज्ये।। 22।।
2.1.1.23
पौर्णमासतन्त्रमनादेशे।। 23।।
2.1.1.24
कपाले नष्टे प्रयुक्तानां प्रागुद्वासनादग्नये वैश्वानराय द्वादशकपालं निर्वपेत्।। 24।।
2.1.1.25
भार्गवो होता।। 25।।
2.1.1.26
एकहायनो गौर्दक्षिणा।। 26।।
2.1.1.27
प्रायश्चित्तिः कल्पः।। 27।।
2.1.1.28
अग्ने रक्षा णः, त्वं नः सोम (4.10.8-9) इति रक्षितवन्तावाज्यभागौ।। 28।।
2.1.1.29
वैश्वानरो न ऊत्या, पृष्टो दिवि (4.10.10) इति हविषः।। 29।।
2.1.1.30
विश्वानि नः, अग्ने त्वं पारया (4.10.11-2) इति पारयद्वत्यौ सँयाज्ये।। 30।।
2.1.1.31
सर्वास्वारम्भणीयासु पौर्णमासतन्त्रम्।। 31।।
2.1.1.32
अग्न्याधेये त्रिहविरारम्भणीया चतुर्हविर्वा।। 32।।
2.1.1.33
अग्नाविष्णू सजोषसा (4.10.13-8) इति षट् त्रिहविषः।। 33।।
2.1.1.34
त्वमग्ने वीरवत्, त्वं भगो नः (4.10.21-2) इत्याग्नावैष्णवादनन्तरे चतुर्हविषः।। 34।।
2.1.1.35
यदि काम्यो भगी नानातन्त्रः।। 35।।
2.1.1.36
वैराजः कल्पः।। 36।।
2.1.1.37
अग्निः प्रत्नेन मन्मना, सोम गीर्भिष्ट्वा वयम् (4.10.19-20) इति वृधन्वन्तावाज्यभागौ।। 37।।
2.1.1.38
आम्नाते हविषः।। 38।।
2.1.1.39
प्रेद्धो अग्ने (4.10.23-4) इति विराजौ सँयाज्ये।। 39।।
2.1.2.1
अग्न्याधेयेष्टीनां पवमानस्य  अग्ना आयूँषि पवसे (4.10.25) इति द्वे हविषः। उत्तरे (4.10.26-7) स्विष्टकृतः।। 1।।
2.1.2.2
अग्ने पावक रोचिषा (4.10.28) इत्युत्तरयोश्चतस्रः। उत्तरे (4.10.29-30) स्विष्टकृतः।। 2।।
2.1.2.3
चतुर्हविषो वैराजः कल्पः।। 3।।
2.1.2.4
आग्नावैष्णवस्याम्नाते।। 4।।
2.1.2.5
किमित्ते विष्णो (4.10.31-6) इति षडुत्तरेषाम्।। 5।।
2.1.2.6
पुनराधेये प्रयाजानुयाजानां पुरस्ताद्वोपरिष्टाद्वा विभक्तीः कुर्याद्  ये3यजामहे समिधः समिधोऽग्ना आज्यस्य व्यन्त्वग्निरग्निः (द्र. आश्रौ 1.5.15;2.8.5, 6) , तनूनपादग्ना आज्यस्य वेत्वग्निमग्निम् (द्र. आश्रौ 1.5.21),  इडोऽग्ना आज्यस्य व्यन्त्वग्नेरग्नेः (द्र. आश्रौ 1.5.23),  बर्हिरग्ना आज्यस्य वेत्वग्नेरग्नेः (द्र. आश्रौ 1.5.24) इति। यथाम्नात उत्तमः।। 6।।
2.1.2.7
अग्निँ स्तोमेन बोधय (4.10.40-2) इति षडाज्यभागहविःस्विष्टकृताम्।। 7।।
2.1.2.8
आग्नेयावाज्यभागौ।  अग्निर्मूर्धा (4.10.3) इति प्रजाकामस्य पशुकामस्य वा सोमस्य लोके कुर्यात्।। 8।।
2.1.2.9
देवं बर्हिर्वसुवने वसुधेयस्य वेत्वग्नेरग्नेः (द्र. आश्रौ 1.8.7),  देवो नराशँसो वसुवने वसुधेयस्य वेत्वग्नेरग्नेः (द्र. आश्रौ 1.8.7) इति। यथाम्नात उत्तमः।। 9।।
2.1.2.10
अग्नये ज्योतिष्मतेऽष्टाकपालं निर्वपेद्वारुणँ यवमयं चरुम्।। 10।।
2.1.2.11
त्वमग्ने सप्रथा असि, वृषा सोम (4.10.45-6) इति वृषण्वन्तावाज्यभागौ।। 11।।
2.1.2.12
अग्निर्जातो अरोचत (4.10.47-50) इति हविषश्चतस्रः।। 12।।
2.1.2.13
अग्नयेऽग्निमतेऽष्टाकपालं निर्वपेन्मैत्रं चरुँ सौर्यमेककपालमग्नये व्रतपतयेऽग्नये पथिकृतेऽग्नये शुचयेऽग्नये क्षामवतेऽग्नये तपस्वते जनद्वते पावकवतेऽग्नये तन्तुमतेऽग्नये विविचयेऽष्टाकपालान्।। 13।।
2.1.2.14
प्रायश्चित्तिः कल्पः।। 14।।
2.1.2.15
अग्निनाग्निः समिध्यते (4.10.50-62) इति षोडश हविषाम्।। 15।।
2.1.2.16
स्वयं कृण्वानः, त्वं तन्तुः (2.13.105-6) इति तन्तुमत्यौ।। 16।।
2.1.2.17
वि ते विष्वग्वातजूतासो अग्ने भामासः शुचे शुचयश्चरन्ति। तुविम्रक्षासो दिव्या नवग्वा वना वनन्ति धृषता रुजन्तः।। (तैसं 3.3.11.1-2)  त्वामग्ने मानुषीरीडते विशो होत्राविदँ विविचिँ रत्नधातमम्। गुहा सन्तँ सुभग विश्वदर्शतं तुविष्वणसँ सुयजं घृतश्रियम्।। (तैसं 3.3.11.2) इति वैविच्यौ।। 17।।
2.1.3.1
वैश्वदेवे  अग्नये मथ्यमानायानुब्रूहि (तैसं 6.3.5.3) इत्युक्ते  अभि त्वा देव सवितः (4.10.63) इति प्रतिपद्यते।  दस्युहन्तमम् (4.10.6 4 झ2.7.37) इति विरमति।। 1।।
2.1.3.2
अग्नये जातायानुब्रूहि (तैसं 6.3.5.3) इत्युक्ते  धनंजयँ रणे रणो3म् (4.10.6 4 झ2.7.37) इति प्रतिपद्यते।  बिभ्रति (4.10.66) इति विरमति।। 2।।
2.1.3.3
अग्नये प्रह्रियमाणायानुब्रूहि (तैसं 6.3.5.4) इत्युक्ते  विशामग्निँ स्वध्वरो3म् (4.10.66) इति प्रतिपद्यते।। 3।।
2.1.3.4
यज्ञेन यज्ञम् (4.10.71) इति परिदधाति।। 4।।
2.1.3.5
अत्रैव तिष्ठन् सामिधेनीरन्वाह।। 5।।
2.1.3.6
समिधो अग्ने (4.10.72) इति नव प्रयाजाः।। 6।।
2.1.3.7
अग्ने यं, त्वं नः सोम (4.10.73-4) इति विश्वतवन्तावाज्यभागौ।। 7।।
2.1.3.8
अग्निर्मूर्धा, भुवो यज्ञस्य (4.10.74-87) इति षोडश हविषाम्।। 8।।
2.1.3.9
स हव्यवाड्, अग्निँ स्तोमेन (4.10.88) इति गायत्र्यौ सँयाज्ये।। 9।।
2.1.3.10
देवं बर्हिः (4.10.89) इति नवानुयाजाः।। 10।।
2.1.3.11
शं नो, वाजेवाजे (4.10.90) इति वाजिनस्याव्यवानँ होतोर्ध्वज्ञुरासीनो यजति।  वाजिनस्याग्ने वीहि (आश्रौ 2.16.15) इत्यनुवषट्करोति।। 11।।
2.1.3.12
वरुणप्रघासेष्वग्निप्रणयनकाले पश्चादाहवनीयस्योपविशति।। 12।।
2.1.3.13
अग्नये प्रणीयमानायानुब्रूहि (ऐब्रा 5.2.1, आपश्रौ 7.6.4) इत्युक्ते  प्र देवम् (4.10.91) इति प्रतिपद्यते। त्रिर्वचनस्यार्धर्चँ शिष्ट्वा विरमति।। 13।।
2.1.3.14
हुते  हव्या नो वक्षदानुषक् (4.10.91-2) इत्युपोत्तिष्ठति।  अमृतादिव जन्मनः (4.10.93) इति विरमति।। 14।।
2.1.3.15
तूष्णीमन्वेत्याधानवेलायाँ  सहसश्चित् सहीयान् (4.10.93) इति प्रतिपद्यते।। 15।।
2.1.3.16
त्वं दूतः (4.10.97) इति परिदधाति।। 16।।
2.1.3.17
अग्निमन्थनप्रभृति वैश्वदेवेन व्याख्यातम्।। 17।।
2.1.3.18
अग्निना रयिमश्नवत्, गयस्फानः (4.10.98-9) इति रयिमन्तावाज्यभागौ।। 18।।
2.1.3.19
ऊर्ध्वं पञ्चसंचरेभ्यश्चतुर्णाम्  इन्द्राग्नी रोचना (4.10.100-4) इत्यष्टौ।। 19।।
2.1.3.20
पिप्रीहि देवान्, अग्ने यदद्य (4.10.104) इति स्विष्टकृतः सँयाज्ये।। 20।।
2.1.3.21
अवभृथेष्टौ ध्वानेन चरन्ति।। 21।।
2.1.3.22
प्रयाजप्रभृ ति यजति।। 22।।
2.1.3.23
बर्हिष्मन्तमुदूहति।। 23।।
2.1.3.24
स्वाहाग्नीवरुणौ होतारौ इति स्विष्टकृत्स्थाने।। 24।।
2.1.3.25
अप्स्वग्ने सधिष्टव, अप्सु मे सोमः (4.10.104-5) इत्यप्सुमन्तावाज्यभागौ।। 25।।
2.1.3.26
उदुत्तमम्, अव ते हेडः (4.10.106-7) इति हविषः।। 26।।
2.1.3.27
त्वं नो अग्ने (4.10.108) इत्यनूच्य  ये3यजामहेऽग्नीवरुणौ  स्विष्टकृतावयाष्टामग्नी- वरुणावग्नेः प्रिया धामान्ययाष्टाँ सोमस्य प्रिया धामान्ययाष्टाँ वरुणस्य प्रिया धामान्ययाष्टां देवानामाज्यपानां प्रिया धामानि यक्षतोऽग्नीवरुणयोर्होत्रोः प्रिया धामानि यक्षतः स्वौ महिमानावायजेयातामेज्या इषः कृणुतां तावध्वरा जातवेदसौ जुषेताँ हविः (तु. आश्रौ 1.6.3-6 तैब्रा 3.5.7.5-6),  स त्वं नः (4.10.109) इति यजति।। 27।।
2.1.4.1
साकमेधेषु  अग्निर्वृत्राणि जङ्घनद् (4.10.110-3) इति षडनीकवतस्य।। 1।।
2.1.4.2
एष एव कल्पः सांतपनस्य। उत्तरे (4.10.114-5) हविषः।। 2।।
2.1.4.3
अग्निः प्रत्नेन मन्मना (4.10.116-9) इति षड् गृहमेधी- यस्य।। 3।।
2.1.4.4
आज्यभागप्रभृति यजति।। 4।।
2.1.4.5
ऋचमनूच्यर्चा स्विष्टकृतम्।। 5।।
2.1.4.6
इडान्ता संतिष्ठते।। 6।।
2.1.4.7
अग्नि- मीडे (4.10.120-4) इति षट् क्रीडिनस्य।। 7।।
2.1.4.8
वैश्वकर्मणान्तानाँ वार्त्रघ्नः कल्पः।। 8।।
2.1.4.9
अग्निप्रणयन- प्रभृति सिद्धँ यथा वरुणप्रघासेषु।। 9।।
2.1.4.10
ऊर्ध्वं पञ्चसंचरेभ्यः  इन्द्राग्नी नवतिम् (4.10.125-9) इति षट् त्रयाणाम्।। 10।।
2.1.4.11
पितृयज्ञे  उशन्तस्त्वा हवामहे (4.10.130) इत्येकाँ सामिधेनीं त्रिरन्वाह।। 11।।
2.1.4.12
अग्ने महं असि ब्राह्मण भारत मानुष (तु. तैब्रा 3.5.3.1) इति न प्रवृणीते।। 12।।
2.1.4.13
देवेद्धो मन्विद्धः (तैब्रा 3.5.3.1) इति यथाम्नातम्।। 13।।
2.1.4.14
अग्निं कव्यवाहनमावह इति स्विष्टकृत्प्रवादे कव्यवाहनप्रवादः।। 14।।
2.1.4.15
अपबर्हिषः प्रयाजानुयाजान् यजति।। 15।।
2.1.4.16
आ नो अग्ने, त्वँ सोम (4.10.131-2) इति जीवितवन्तावाज्यभागौ।। 16।।
2.1.4.17
उत्तरा द्वादश (4.10.133-46) हविःस्विष्टकृताम्।। 17।।
2.1.4.18
इदं पितृभ्यः, उदीरताम् (4.10.139-40) इत्युदूह्येते।। 18।।
2.1.4.19
द्वेद्वे पुरोनुवाक्ये।। 19।।
2.1.4.20
तासामृचमर्धर्चभागं करोति।। 20।।
2.1.4.21
तृतीयया यजति।। 21।।
2.1.4.22
ये स्वधामहे (आश्रौ 2.19.21) इत्यागूः।। 22।।
2.1.4.23
स्वधा नमः (आश्रौ 2.19.21) इति वषट्करोति।। 23।।
2.1.4.24
आदित्यस्य पौर्णमासतन्त्रम्।। 24।।
2.1.4.25
सुत्रामाणं, महीमू षु (4.10.33-4) इत्युपाँशु हविषः।। 25।।
2.1.4.26
शुनासीर्यँ वैश्वदेवेन व्याख्यातम्।। 26।।
2.1.4.27
ऊर्ध्वं पञ्चसंचरेभ्यः  प्र वायुम् (4.10.147-52) इति षट् त्रयाणाम्।। 27।।
2.1.4.28
उपाँशुदेवतानामुपाँशु देवतामादिशति याज्यानुवाक्ये च।  अजुषतावीवृधत अकृत (4.13.69) इति च।। 28।।
2.1.4.29
उपाँशु वायव्या।। 29।।
2.1.5.1
काम्या उपाँशुदेवताः। तास्वेकधनमनादिष्टदक्षिणासु दद्यात्।। 1।।
2.1.5.2
सांग्रामिकीषु वार्त्रघ्नः कल्पः। अभि- चरणीयासु च।। 2।।
2.1.5.3
स-यदादीनां प्रायश्चित्तिकल्पः।। 3।।
2.1.5.4
ग्रामकामभूतिकामपशुकामानाँ रयिमन्तावाज्यभागौ।। 4।।
2.1.5.5
ग्रामकामभूतिकामयोः सँवत्यौ सँयाज्ये। सहस्रवत्यौ पशुकामस्य।। 5।।
2.1.5.6
ग्रामकामतन्त्रेणैन्द्राग्नेन वियात्सु वियातेषु वा सजातेषु यजेत।। 6।।
2.1.5.7
तस्याः  इन्द्राग्नी रोचना (4.11.1) इति द्वे हविषः।। 7।।
2.1.5.8
वार्त्रघ्नकल्पेन भ्रातृव्यवान्।। 8।।
2.1.5.9
वार्त्रघ्नावाज्यभागौ।। 9।।
2.1.5.10
इन्द्राग्नी नवतिम् (4.11.1) इति द्वे हविषः।। 10।।
2.1.5.11
जुष्टो दमूनाः, अग्ने शर्ध (4.11.2-3) इति शर्धवत्यौ सँयाज्ये।। 11।।
2.1.5.12
प्रजाकामस्य वृषण्वन्तावाज्यभागौ।। 12।।
2.1.5.13
प्र वामर्चन्ति (4.11.4-5) इति द्वे हविषः। उत्तरे (4.11.6-7) स्विष्टकृतः।। 13।।
2.1.5.14
संग्राममभिप्रयान् संग्रामँ सँयत्यैताभ्यामिष्ट्वा वानिष्ट्वा वा जित्वोत्तरया यजेत।। 14।।
2.1.5.15
तस्याः  इन्द्राग्नी रोचना (4.11.1) इति द्वे हविषः। उत्तरे पूर्वयोः।। 15।।
2.1.5.16
परं जनपदमभिप्रयान् द्विहविषा यजेत। यदि सेनया वार्त्रघ्नः कल्पः। यदि जनेन ग्रामकामं तन्त्रम्।। 16।।
2.1.5.17
या वाँ सन्ति (4.11.8-10) इति द्विहविषोश्चतस्रः।। 17।।
2.1.5.18
क्षेत्रमध्यवस्यँस्त्रिहविषा यजेत।। 18।।
2.1.5.19
तस्या ग्रामकामं तन्त्रम्।। 19।।
2.1.5.20
या वाँ सन्ति (4.11.8-12) इति षड्ढविषाम्।। 20।।
2.1.5.21
सँ समित्, सखायः (4.11.13-4) इति सँवत्यौ सँयाज्ये।। 21।।
2.1.5.22
अग्नये वैश्वानराय द्वादशकपालं निर्वपेत् कामाय सर्वकामाय।। 22।।
2.1.5.23
यथाकामं तन्त्रम्।। 23।।
2.1.5.24
वैश्वानरो न ऊत्या, पृष्टो दिवि (4.11.15) इति हविषः। अनाम्नातयाज्यानुवाक्यानामेते वैश्वानरीयाणाम्।। 24।।
2.1.5.25
अग्निर्मूर्धा, भुवो यज्ञस्य (4.10.3) इत्याग्नेयानाम्।। 25।।
2.1.5.26
अग्नीषोमा सवेदसा, युवमेतानि (4.10.35-6) इत्यग्नीषोमीयाणाम्।। 26।।
2.1.5.27
लिङ्गवत्योऽन्यासाम्।। 27।।
2.1.5.28
अर्वाक् कालात् संधावभिध्रोक्ष्यन् यजेत।। 28।।
2.1.5.29
प्रायश्चित्तिः कल्पः।। 29।।
2.1.5.30
सनिमभ्युत्थास्यन् यजेत।। 30।।
2.1.5.31
रयिमन्तावाज्यभागौ।। 31।।
2.1.5.32
ऋतावानम् (4.11.16-7) इति द्वे हविषः।। 32।।
2.1.5.33
इडामग्ने, त्वं नो अग्ने (4.11.18-9) इति सनिमत्यौ सँयाज्ये।। 33।।
2.1.5.34
स यदा वन्वीताथोत्तरया यजेत।। 34।।
2.1.5.35
यं द्विष्यात्तस्मै सनिँ सातां, गां कण्ठबन्धमेकहायनं दद्यात्।। 35।।
2.1.5.36
वैश्वानरस्य (4.11.20-1) इति द्वे हविषः।। 36।।
2.1.5.37
दुष्टमभोज्यस्य वान्नमशिष्यन् यजेत।। 37।।
2.1.5.38
सीसं दक्षिणा कृष्णँ वा वासः।। 38।।
2.1.5.39
रक्षितवन्तावाज्यभागौ।। 39।।
2.1.5.40
विश्वँ विव्याच (4.11.22-3) इति द्वे हविषः। उत्तरे (4.11.24-5) स्विष्टकृतः।। 40।।
2.1.5.41
एतयेष्ट्वा वानिष्ट्वा वा जग्ध्वोत्तरया यजेत।। 41।।
2.1.5.42
समानी दक्षिणा।। 42।।
2.1.5.43
याज्यानुवाक्ये च व्याख्याते।। 43।।
2.1.5.44
तथा सांग्रामिक्यौ।। 44।।
2.1.5.45
य इच्छेदयमेव राजा स्याद्यावदिमान् यवान् व्रीहीन् वादधीयेति।। 45।।
2.1.5.46
तस्य चेदपरो धावेत वार्त्रघ्नः कल्पः। यदि मृत्योर्जीवितवान्।। 46।।
2.1.5.47
द्विहविरामयाविनः।। 47।।
2.1.5.48
जीवितवन्तावाज्यभागौ पारयद्वत्यौ सँयाज्ये।। 48।।
2.1.5.49
जीवितवान् कल्पः।। 49।।
2.1.5.50
द्विहविर्भूतिकामस्य।। 50।।
2.1.5.51
इयाँश्चरुः। प्रादेशमात्रम्।। 51।।
2.1.5.52
आम्नाता हविषाम्।। 52।।
2.1.5.53
सर्वस्वं दत्त्वाग्नये जातवेदस इति त्रिहविषा यजेत।। 53।।
2.1.5.54
तस्याः पशुकामं तन्त्रम्।। 54।।
2.1.5.55
न्यग्निं जातवेदसम् (4.11.26-8) इति द्विहविषोश्चतस्रः।। 55।।
2.1.5.56
आम्नाते वैश्वानरीयस्य।। 56।।
2.1.5.57
अभिशस्यमानस्य।। 57।।
2.1.5.58
उपवत्स्यदशनं भुक्त्वासँश्रवे ग्राम्यस्य पुरस्ताद्वाग्यतो वसति।। 58।।
2.1.5.59
श्वो भूतेऽग्निँ समारोप्य मथित्वा यज्ञायुधैरन्वेत्याग्नये सुरभिमतेऽष्टाकपालं निर्वपेत्।। 59।।
2.1.5.60
रक्षितवन्तावाज्यभागौ।। 60।।
2.1.5.61
अग्निर्होता (4.11.29-30) इति द्वे हविषः। उत्तरे (4.11.31-2) स्विष्टकृतः।। 61।।
2.1.5.62
अग्नये पवमानायेति त्रिहविषा गृहानेत्य यजेत।। 62।।
2.1.5.63
प्रायश्चित्तिः कल्पः।। 63।।
2.1.5.64
आम्नाता हविषाम्।। 64।।
2.1.5.65
आग्नेयमष्टाकपालमिति त्रिहविः।। 65।।
2.1.5.66
आम्नातः कामः।। 66।।
2.1.5.67
यः परजनपदान्त्सेनयाभिनिर्जित्य हरति स नृज्यायं जित्वोत्तरया यजेत।। 67।।
2.1.5.68
तस्यां  मही द्यौः पृथिवी च नः, घृतवती भुवनानाम् (4.11.33-4) इति द्यावापृथिवीयस्य।। 68।।
2.1.5.69
अग्नीषोमीयमेकादशकपालं निर्वपेद् ब्राह्मणः कामाय सर्वकामाय।। 69।।
2.1.5.70
यथाकामं तन्त्रम्।। 70।।
2.1.5.71
उत्तरा भूतिकामस्य।। 71।।
2.1.5.72
अग्नीषोमीयमेकादशकपालं निर्वपेच्छ्यामाकँ वसन्ता ब्रह्मवर्चसकामः।। 72।।
2.1.5.73
पृथुपाजाः, तँ सबाधः (4.11.35-9) इति षड् धाय्याः। षडुत्तरा (4.11.40-1) आज्यभागहविःस्विष्टकृताम्।। 73।।
2.1.5.74
सौमापौष्णं चरुं निर्वपेदर्धपिष्टं पशुकामः।। 74।।
2.1.5.75
सोमापूषणा (4.11.42-3) इति द्वे हविषः।। 75।।
2.1.5.76
उत नो ब्रह्मन्, नू नो रास्व (4.11.44-5) इति सहस्रवत्यौ सँयाज्ये।। 76।।
2.1.5.77
सौमेन्द्रं चरुं निर्वपेत् पुरोधाकामः।। 77।।
2.1.5.78
तस्या ग्रामकामं तन्त्रम्।। 78।।
2.1.5.79
त्वा युजा तव तत्सोम (4.11.46-7) इति द्वे हविषः।। 79।।
2.1.5.80
आग्निवारुणं चरुं निर्वपेत् समान्तमभिद्रुह्यामयावी वा।। 80।।
2.1.5.81
यथाकामं तन्त्रम्।। 81।।
2.1.5.82
त्वं नो अग्ने, स त्वं नो अग्ने (4.11.48) इति हविषः।। 82।।
2.1.6.1
सौमारौद्रं घृते चरुं निर्वपेच्छुक्लानाँ व्रीहीणां प्रादेशमात्रं ब्रह्मवर्चसकामः।। 1।।
2.1.6.2
श्वेतानां गवामाज्यम्।। 2।।
2.1.6.3
तैष्यां पौर्णमास्याँ यजेत।। 3।।
2.1.6.4
नास्य ताँ रात्रीमपो गृहान् प्रहरेयुः।। 4।।
2.1.6.5
आज्यस्योदकार्थान् कुर्वन्तीष्ट्यामग्निहोत्रे च।। 5।।
2.1.6.6
परिश्रित्योद्यत्सु रश्मिषु प्रचरति।। 6।।
2.1.6.7
अग्निँ वः पूर्व्यं गिरा, मक्षू देववतः (4.11.48-53) इति मर्नोऋचः षड् धाय्याः।। 7।।
2.1.6.8
वार्त्रघ्नावाज्यभागौ।। 8।।
2.1.6.9
सोमारुद्रा युवम् (4.11.54-5) इति द्वे हविषः।। 9।।
2.1.6.10
गायत्र्यौ सँयाज्ये।। 10।।
2.1.6.11
सद्यः सौमापौष्णेन यजेतान्ततः पौर्णमास्या।। 11।।
2.1.6.12
सौमारौद्रं चरुं निर्वपेत् कृष्णानाँ व्रीहीणामभिचरन्।। 12।।
2.1.6.13
शरमयं बर्हिर्वैभीदक इध्मः।। 13।।
2.1.6.14
सोमारुद्रा विवृहतम् (4.11.56-7) इति द्वे हविषः।। 14।।
2.1.6.15
सौमारौद्रं चरुं निर्वपेत् कृष्णशुक्लानाँ व्रीहीणाँ यः कामयेत द्वितीयोऽस्य सपत्नो विषये स्यादिति।। 15।।
2.1.6.16
अर्धँ शरमयं बर्हिर्भवत्यर्धो वैभीदक इध्मः।। 16।।
2.1.6.17
क्षीरोत्सिक्ते श्रपयति।। 17।।
2.1.6.18
सौमारौद्रीमामिक्षां निर्वपेत्।। 18।।
2.1.6.19
आमयाविनँ याजयेत्।। 19।।
2.1.6.20
जीवितवान् कल्पः।। 20।।
2.1.6.21
सामिधेनीरनुवक्ष्यन् होता स्ववाससा मुखं परिणह्यते। समाप्तेऽरण्यं पराणीय विदर्शयेत्।। 21।।
2.1.6.22
तस्मा अनड्वाहं दद्यात् । तं घ्नीत । तस्याश्नीयात् ।। 22।।
2.1.6.23
अन्येष्टिदक्षिणा।। 23।।
2.1.6.24
आग्नावैष्णवमेकादशकपालं निर्वपेदभिचरन्नभिचर्यमाणो वा।। 24।।
2.1.6.25
सरस्वतीमप्याज्यस्य यजेत्।। 25।।
2.1.6.26
अभिचर्यमाणस्य प्रायश्चित्तिः कल्पो वार्त्रघ्नोऽभिचरतः।। 26।।
2.1.6.27
अग्नाविष्णू सजोषसा, अग्नाविष्णू महि धाम प्रियँ वाम् (4.11.58) इत्याग्नावैष्णवस्य।  पावका नः सरस्वती, सरस्वत्यभि नो नेषि वस्यः (4.11.60-1) इति सारस्वतस्य।। 27।।
2.1.6.28
चक्षुष्कामस्य विश्वतवन्तावाज्यभागौ।। 28।।
2.1.6.29
विराजौ सँयाज्ये।। 29।।
2.1.6.30
शतमानो दक्षिणा।। 30।।
2.1.6.31
आग्नावैष्णवमेकादशकपालं निर्वपेदभिचर्यमाणस्य। व्याख्याताः।। 31।।
2.1.6.32
तथा सांग्रामिकीम्।। 32।।
2.1.6.33
यदि मन्येत प्रति परस्ताच्चरन्तीति,  अग्नाविष्णू सजोषसा (4.11.58-9) इति तिस्रस्तासां द्वे पुरोनुवाक्ये कुर्यादेकाँ याज्याम्। तथा सारस्वतस्य।। 33।।
2.1.6.34
आग्नावैष्णवं प्रातरष्टाकपालमित्यध्वरकल्पाह्नः कालेषु पृथक्तन्त्रा। अनूबन्ध्याकाले मैत्रावरुण एककपालः पयस्या वा।। 34।।
2.1.6.35
यस्य भ्रातृव्यः सोमेन यजेत सुत्याध्वरकल्पँ संदध्यात्।। 35।।
2.1.6.36
वार्त्रघ्नः कल्पः।। 36।।
2.1.6.37
आग्नावैष्णवस्याम्नाते। तथा सारस्वतस्य।। 37।।
2.1.6.38
बृहस्पते जुषस्व नः, एवा पित्रे (4.11.63-4) इति बार्हस्पत्यस्य। उत्तरे (4.11.65-6) मैत्रावरुणस्य।। 38।।
2.1.6.39
अष्टमे चतस्रो निगदव्याख्याताः।। 39।।
2.1.6.40
वृष्टिकामस्य  और्वभृगुवत्, आ सवम् (4.11.67-8) इति धाय्ये। षडुत्तरा (4.11.69-74) आज्यभागहविःस्विष्टकृताम्।। 40।।
2.1.6.41
मारुतमधिश्रित्य प्राक् पर्यग्निकरणात् प्रैयङ्गवे गोमूत्रस्याश्चोतयेत्।। 41।।
2.1.6.42
प्रिया वो नाम, श्रियसे (4.11.75-6) इति द्वे हविषः।। 42।।
2.1.6.43
त्रयोदशकपाले यदि गौः सा दक्षिणा। यथाकामं पुत्रयोः।। 43।।
2.1.6.44
प्रायश्चित्तिः कल्पः।। 44।।
2.1.6.45
मरुतो यद्ध वो दिवः, प्रैषामज्मेषु (4.11.77-8) इति ह विषः।। 45।।
2.1.6.46
सप्तकपाले कयाशुभीयस्यैकादश (4.11.79-89) सामिधेनीः। त्रिः प्रथमोत्तमे।। 46।।
2.1.6.47
अग्नी रक्षाँसि सेधति (4.11.125-6) इत्याज्यभागौ।। 47।।
2.1.6.48
चतस्रोऽतिशिष्टा (4.11.90-3) हविःस्विष्टकृतोः।। 48।।
2.1.7.1
ऐन्द्रमेकादशकपालं निर्वपेन्मारुतँ सप्तकपालम्। राजन्यं भूतिकामँ याजयेत्।। 1।।
2.1.7.2
इन्द्रँ वो विश्वतस्परि, आ ते शुष्मः (4.11.94-5) इत्यैन्द्रस्य। उत्तरे (4.11.96) मारुतस्य।। 2।।
2.1.7.3
ऐन्द्रमेकादशकपालं निर्वपेन्मारुतँ सप्तकपालँ यः कामयेत विट् च क्षत्रं च समासाद्येयातामिति।। 3।।
2.1.7.4
यदि कामयेतातुर्मुह्यँ स्यादिति हविषी आसाद्य पूर्वार्धेऽन्यां ग्रामस्य गामपाकुर्यात् पश्चार्धेऽन्याम्। अपि ते संगच्छेते।। 4।।
2.1.7.5
वार्त्रघ्नः कल्पः।। 5।।
2.1.7.6
ऐन्द्रस्यावदाय  इन्द्रायानुब्रूहि (आपश्रौ 19.19.15) इत्यनुवाचयति।। 6।।
2.1.7.7
आ तू न इन्द्र (4.11.97) इत्यन्वाह।। 7।।
2.1.7.8
आश्राव्य  मरुतो यज (आपश्रौ 19.19.15) इति प्रेष्यति।। 8।।
2.1.7.9
ऋष्टयो वो मरुतः (4.11.100) इति यजति।। 9।।
2.1.7.10
मारुतस्यावदाय  मरुद्भ्योऽनुब्रूहि (आपश्रौ 19.19.15) इत्यनुवाचयति।। 10।।
2.1.7.11
मरुतो यद्ध वो बलम् (4.11.99) इत्यन्वाह।। 11।।
2.1.7.12
आश्राव्य  इन्द्रँ यज (आपश्रौ 19.19.15) इति प्रेष्यति।। 12।।
2.1.7.13
त्वं महं इन्द्र (4.11.98) इति यजति।। 13।।
2.1.7.14
पुरुत्रा हि सदृङ्ङसि (4.11.101-2) इति सँयाज्ये।। 14।।
2.1.7.15
यथेज्यमुपलक्ष्यते स्विष्टकृति सूक्तवाके च।। 15।।
2.1.7.16
यदि कामयेत कल्पेतेत्येते एव हविषी निरुप्य यथायथँ यजेत्। कल्पतेऽह।। 16।।
2.1.7.17
ऐन्द्रमेकादशकपालं निर्वपेन्मारुतँ सप्तकपालमभिचरन्।। 17।।
2.1.7.18
उपरिष्टादैन्द्रस्यावद्येत्। अपर्यावर्तयन्नधस्तान्मारुतस्य।। 18।।
2.1.7.19
ऐन्द्रमेकादशकपालं निर्वपेन्मारुतीमामिक्षाम्। राजन्यं ग्रामकामँ याजयेत्।। 19।।
2.1.7.20
पात्र्याँ व्युदुह्यामिक्षामध्ये पुरोडाशं निधाय समवदाय प्रचरति।। 20।।
2.1.7.21
इन्द्रमरुद्भ्योऽनुब्रूहि इत्यनुवाचयति।। 21।।
2.1.7.22
आश्राव्य  इन्द्रमरुतो यज इति प्रेष्यति।। 22।।
2.1.7.23
ऐन्द्रामारुत्यौ याज्यानुवाक्ये।। 23।।
2.1.7.24
मारुतमेकविँशतिकपालं निर्वपेदभिचरन्।। 24।।
2.1.7.25
आज्यभागाभ्यां प्रचर्य बर्हिषि पुरोडाशं निधाय स्फ्येन  इदमहममुष्यामुष्यायणस्य (2.1.10) इति स्फ्येन प्राञ्चँ संभिनत्ति।। 25।।
2.1.7.26
एना व्याघ्रम् (2.1.12) इति स्फ्यँ सँस्तौति।। 26।।
2.1.7.27
कालातिपत्तौ पाथिकृती पशौ दर्शपूर्णमासयोश्चातुर्मास्यपर्वसु नवाशने चाग्रायणस्य।। 27।।
2.1.7.28
व्रातपत्यकामास्त्रिषु व्रातपतीम्।। 28।।
2.1.7.29
चतसृणां प्रायश्चित्तिः कल्पो वार्त्रघ्नस्तिसृणाम्।। 29।।
2.1.7.30
अग्ने नय (4.11.103-11) इति षोडश हविषाम्।। 30।।
2.1.7.31
विष्णुमप्याज्यस्य यजेत्।। 31।।
2.1.7.32
अग्नये रुद्रवतेऽष्टाकपालं निर्वपेद्यः कामयेत रुद्रायास्य पशूनपिदध्यामिति।। 32।।
2.1.7.33
यदि कामयेत शाम्येदित्यग्नये सुरभिमतेऽष्टाकपालं निर्वपेत्।। 33।।
2.1.7.34
व्याख्यातमाज्यभागहविःस्विष्टकृताम्।। 34।।
2.1.7.35
अग्नयेऽन्नवतेऽन्नादायान्नपतयेऽष्टाकपालमष्टाकपालान् वा।। 35।।
2.1.7.36
वैराजः कल्पः।। 36।।
2.1.7.37
उक्षान्नाय, वातोपधूतः (4.11.112-3) इति हविषः।। 37।।
2.1.7.38
अग्नये रक्षोघ्नेऽष्टाकपालं निर्वपेद्यो रक्षोभ्यो बिभीयात्।। 38।।
2.1.7.39
नक्तँ याजयेत्।। 39।।
2.1.7.40
कृणुष्व पाजः (4.11.114-20) इत्येकादश सामिधेनीः। त्रिः प्रथमोत्तमे।। 40।।
2.1.7.41
अग्नी रक्षाँसि सेधति (4.11.125-6) इत्याज्यभागौ।। 41।।
2.1.7.42
चतस्रोऽतिशिष्टा (4.11.121-4) हविःस्विष्टकृतोः।। 42।।
2.1.7.43
आग्नेयमष्टाकपालं निर्वपेद्यो राष्ट्रे स्पर्धेतान्नाद्यकामो वा।। 43।।
2.1.7.44
सिद्धमासादनात्।। 44।।
2.1.7.45
ओजोऽसि (2.1.20) इति हवीँष्यासन्नान्यभिमृशेत्।। 45।।
2.1.7.46
तेनैव प्राक् स्विष्टकृतो जुहोति।। 46।।
2.1.7.47
युक्ष्वा हि देवहूतमान् (4.11.127-35) इति नव धाय्याः। षडुत्तरा (4.11.136-41) आज्य- भागहविःस्विष्टकृताम् ।। 47।।
2.1.7.48
ऐन्द्राबार्हस्पत्यँ हविर्निर्वपेद्यो राष्ट्रीयो न विजयेत ।। 48।।
2.1.7.49
बृहस्पतये निरुप्येन्द्राय सँस्कृत्योभाभ्यां प्रचरेत्।। 49।।
2.1.7.50
वार्त्रघ्नः कल्पः।। 50।।
2.1.7.51
इदँ वामास्ये (4.12.1-2) इति द्वे हविषः।। 51।।
2.1.8.1
आदित्यं घृते चरुं निर्वपेन्निरुद्धँ याजयेत्।। 1।।
2.1.8.2
सिद्धमा निर्वपणात्।। 2।।
2.1.8.3
पुरस्तात् सावित्रस्य जपेत्।  आदित्या भागँ वः करिष्याम्यमुमामुष्यायणमवगमयत (2.2.1) इति निरुद्धस्य नाम गृह्णीयात्।। 3।।
2.1.8.4
हवीँष्यासाद्य सप्ताश्वत्थान् मयूखानन्तर्वेदि पुरस्तात्प्रक्ष्णुतान्निदधाति।। 4।।
2.1.8.5
तान् सँस्थिते रथवाहनस्य मध्य- मेषायामतिहन्यात्।। 5।।
2.1.8.6
इदमहमादित्यान् बध्नाम्यामुष्यावगमः (2.2.3) इति निरुद्धस्य नाम गृह्णीयात्।। 6।।
2.1.8.7
यदि सप्ताहे नावगच्छेदिध्मे मयूखानुपसंनह्यैवं द्विः सप्ताहेसप्ताहे यजेत।। 7।।
2.1.8.8
यदि प्रथमे नावगच्छे- दुत्तराभ्यामिष्ट्वा धारयद्वत्या यजेत।। 8।।
2.1.8.9
यदि द्वितीय उत्तरया यजेत।। 9।।
2.1.8.10
यद्युत्तमेऽन्ततो धारयद्वत्या।। 10।।
2.1.8.11
दार्शपौर्णमासिक इध्मे मयूखानुपसंनह्यापि वा।  अदितेऽनुमन्यस्व सत्याशीरिह मनः (2.2.5) इति निरुद्धस्य दक्षिणात् पदात् पाँसूनपाददीत।। 11।।
2.1.8.12
तद्यः पुरस्ताद् ग्राम्यवादीव स्यात्तस्मिन् सभायामुपविष्टेऽभिवातं पाँसून् ध्वँसयेयुः  प्रेत मरुतः स्वतवस ना विश्पत्यामुँ राजानमभि (2.2.7) इति।। 12।।
2.1.8.13
ग्राम्यवादिनो गृहाद् व्रीहीनाहृत्य त्रेधा तान् विचिनुयात्। ये कृष्णास्तान् कृष्णाजिन उपनह्य निदध्यात्। ये शुक्लास्तमादित्यं घृते चरुं निर्वपेत्।। 13।।
2.1.8.14
आदित्यँ सँस्थाप्य येभ्योऽधिविचिनुयात्तानुदङ् परेत्य वल्मीकवपामुद्रुज्य  यदद्य ते घोर आसन् (2.2.9) इति जुहोति।। 14।।
2.1.8.15
प्रत्येत्य वारुणेन यजेतान्ततो धारयद्वत्या।। 15।।
2.1.8.16
तस्याम्  ह्यू षु ब्रवाणि ते, इमँ यज्ञम् (4.12.3-4) इति हूतवन्तावाज्यभागौ।। 16।।
2.1.8.17
त्यान्नु क्षत्रियान्, येभ्यो माता (4.12.5-6) इति हविषः।। 17।।
2.1.8.18
नित्ये सँयाज्ये।। 18।।
2.1.8.19
धारयद्वत्याँ वार्त्रघ्नः कल्पः।। 19।।
2.1.8.20
धारयन्त आदित्यासः (4.12.7-8) इति द्वे हविषः।। 20।।
2.1.9.1
सौर्यं घृते चरुं निर्वपेच्छुक्लानाँ व्रीहीणां ब्रह्मवर्चसकामः।। 1।।
2.1.9.2
उद्वासयञ्शातमानिकौ रुक्मौ राजतमधस्तात् कुर्याद्धरितमुपरिष्टात्।। 2।।
2.1.9.3
प्रयाजेप्रयाजे त्रियवं कृष्णलं जुहोति।। 3।।
2.1.9.4
सौमारौद्रं तन्त्रम्।। 4।।
2.1.9.5
तत्सूर्यस्य, भद्रा अश्वाः (4.12.9) इति हविषः।। 5।।
2.1.9.6
शतकृष्णलायां चत्वारिचत्वारि कृष्णलान्यवदानमेकं प्राशित्रमेकमवान्तरेडा।। 6।।
2.1.9.7
चरुं ब्रह्मणे परिहरति।। 7।।
2.1.9.8
निश्चूष्य भक्षानुपयच्छन्ति।। 8।।
2.1.9.9
जीवितवान् कल्पः।। 9।।
2.1.9.10
हिरण्यगर्भः, यः प्राणतः (4.12.9) इति हविषः।। 10।।
2.1.9.11
बार्हस्पत्यं चरुं निर्वपेत् पुरोधाकामः।। 11।।
2.1.9.12
तस्या ग्रामकामं तन्त्रम्।। 12।।
2.1.9.13
ऐन्द्राबार्हस्पत्यस्याम्नाते।। 13।।
2.1.9.14
बार्हस्पत्यं चरुं निर्वपेत् पयसि ग्रामकामः पशुकामो वा।। 14।।
2.1.9.15
बहुपुष्टस्य गृहात् क्षीरमाहृत्य स्वासां च गवां प्रणीतोदकेन सँसृज्य चरुँ श्रपयति।। 15।।
2.1.9.16
ब्राह्मणस्पत्यं चरुं निर्वपेत् संग्रामं जिगीषन् सेनयोः संदृश्यमानयोः।। 16।।
2.1.9.17
उद्बर्हिः प्रस्तरः। इषूणां बाणवन्तः परिधयः। पत्त्रतो मूलानि।। 17।।
2.1.9.18
प्रस्तरमनुप्रहरन् पात्र्यध्युपाददीत।। 18।।
2.1.9.19
ब्राह्मणस्पत्यं चरुं निर्वपेद्यत्र कामयेत ब्रह्मबलँ स्यादिति।। 19।।
2.1.9.20
बृहस्पतिः प्रथमं जायमानः (4.12.10-7) इत्यष्टौ हविषाम्।। 20।।
2.1.9.21
न बृहत्या वषट्करोति।। 21।।
2.1.9.22
अनुवाक्यायाश्चत्वार्यक्षराणि याज्यामभ्यत्यूहति।। 22।।
2.1.9.23
उत्तिष्ठ ब्रह्मणस्पते देवयन्तस्त्वेमहे। उपप्रयन्तु मरुतः सुदानवा इन्द्र प्राशोम्।। (4.12.16) इत्यन्वाह।  भवा सचाग्निरुक्थे (4.12.17) इति यजति।। 23।।
2.1.9.24
गार्मुते  बृहस्पते जुषस्व नः, एवा पित्रे (4.11.63-4) इति बार्हस्पत्यस्य। सौमापौष्णस्याम्नाते।। 24।।
2.1.9.25
प्राजापत्यमधिश्रित्य प्राक्पर्यग्निकरणाद् गार्मुते गोमूत्रस्याश्चोतयेत्।। 25।।
2.1.9.26
वास्त्वमयः कणिकः।। 26।।
2.1.9.27
प्रायश्चित्तिः कल्पः।। 27।।
2.1.9.28
नमस्ते रुद्र मन्यवे, इमा रुद्राय (4.12.18) इति हविषः।। 28।।
2.1.9.29
निषादस्थपतेरिष्टिः।। 29।।
2.1.9.30
आम्नाता दक्षिणा।। 30।।
2.1.9.31
राजा परमेष्ठिकामः परमेष्ठिने द्वादशकपालं निर्वपेत्।। 31।।
2.1.9.32
प्राक् स्विष्टकृतोऽधिज्यं धनुस्तिस्रश्चेषूः  अग्निष्टे तेजः (2.2.15) इति यजमानाय प्रयच्छति। सा दक्षिणा।। 32।।
2.1.9.33
वैश्वदेवं द्वादशकपालं निर्वपेद् भ्रातृव्यवान्।। 33।।
2.1.9.34
आज्यभागाभ्यां प्रचर्य बर्हिषि पुरोडाशं निधाय स्फ्येन  इदमहं मां चामुं च व्यूहामि (2.2.17) इति यं द्विष्यात्तस्य नाम गृह्णीयात्। बर्हिष्यवसन्नँ स्फ्ये च श्लिष्टं तद्विष्णव उरुक्रमायावद्येत्।। 34।।
2.1.9.35
तं पुनः समूहेद्  इदमहं मां चामुं च समूहामि (2.2.19) इति योऽस्य प्रियः स्यात्तस्य नाम गृह्णीयात्। अनावाह्य पूर्वँ विष्णुमुरुक्रमँ यजेत्।। 35।।
2.1.9.36
इन्द्राण्यै चरुं निर्वपेत् सेनायामुत्तिष्ठन्त्यामिध्मे बल्बजानुपसंनह्य।। 36।।
2.1.9.37
श्रीकामस्य भूतिकामं तन्त्रम्।। 37।।
2.1.9.38
को अद्धा वेद (4.12.19-27) इति दश हविषाम्।। 38।।
2.1.10.1
अग्नये वसुमत इति चतुर्हविषः संज्ञानी।। 1।।
2.1.10.2
य इच्छेत् समानं मा श्रेष्ठिभिः संमन्येरन्निति स एतया यजेत।। 2।।
2.1.10.3
तस्या ग्रामकामं तन्त्रम्।। 3।।
2.1.10.4
समवदाय प्रचरति।। 4।।
2.1.10.5
अग्नये वसुमते सोमाय रुद्रवत इन्द्राय मरुत्वते वरुणायादित्यवतेऽनुब्रूहि इत्यनुवाचयति।। 5।।
2.1.10.6
आश्राव्य  अग्निँ वसुमन्तँ सोमँ रुद्रवन्तमिन्द्रं मरुत्वन्तँ वरुणमादित्यवन्तँ यज इति प्रेष्यति।। 6।।
2.1.10.7
अग्निः प्रथमः, समग्निः (4.12.28-9) इति हविषः।। 7।।
2.1.10.8
संज्ञात एवैन्द्रेण यजेत।। 8।।
2.1.10.9
संज्ञानं नो दिवा (2.2.22-8) इत्येताभिरुभयोः प्राक् स्विष्टकृतो जुहोति।। 9।।
2.1.10.10
आग्नेयमष्टाकपालमिति चतुर्हविषा हिरण्ये नष्टे यजेत।। 10।।
2.1.10.11
रयिमन्तावाज्यभागौ।। 11।।
2.1.10.12
अग्ने दाः (4.12.30-6) इत्यष्टौ हविषाम्।। 12।।
2.1.10.13
सनिमत्यौ सँयाज्ये।। 13।।
2.1.10.14
विन्देतैव। पुनर्यजेत।। 14।।
2.1.10.15
राजयक्ष्म- गृहीतोऽमावास्यायामातञ्चनान्तं कृत्वान्यदिध्माबर्हिः संनह्य निशि वैश्वदेवेन यजेत।। 15।।
2.1.10.16
प्रायश्चित्तिः कल्पः।। 16।।
2.1.10.17
पूर्वापरम् (4.12.37-8) इति द्वे हविषः।। 17।।
2.1.10.18
यथादित्याः (4.12.39) इति प्राक् स्विष्टकृतो जुहोति।। 18।।
2.1.10.19
इन्द्राय राज्ञ इति त्रिहविषर्द्धिः।। 19।।
2.1.10.20
उत्तरउत्तरः पुरोडाशो वर्षीयान्।। 20।।
2.1.10.21
तस्या ग्रामकामं तन्त्रम्।। 21।।
2.1.10.22
प्राच्यां दिशि (4.12.40-2) इति तिस्रो हविषाम्।। 22।।
2.1.10.23
इन्द्राय राज्ञेऽनुब्रूहि। प्रथमामन्वाह।  इन्द्रँ स्वराजानँ यज। मध्यमया यजति।। 23।।
2.1.10.24
इन्द्राय स्वराज्ञेऽनुब्रूहि। मध्यमामन्वाह।  इन्द्रमधिराजानँ यज। उत्तमया यजति।। 24।।
2.1.10.25
इन्द्रायाधिराजायानुब्रूहि। एतामेवान्वाह।  इन्द्रँ राजानँ यज। पूर्वया यजति।। 25।।
2.1.10.26
यथेज्यमुपलक्ष्यते स्विष्टकृति सूक्तवाके च।। 26।।
2.1.10.27
तेजस्कामस्य भूतिकामं तन्त्रम्।। 27।।
2.1.10.28
उत्तरा पशुकामस्य।। 28।।
2.1.10.29
आ यस्मिन् (4.12.43-6) इति हविषोश्चतस्रः।। 29।।
2.1.10.30
आर्कवतस्योत्तरे (4.12.47-8)।। 30।।
2.1.10.31
इन्द्रायार्कवत इति चतस्रः।। 31।।
2.1.10.32
निरुद्धस्य हूतवन्तावाज्यभागौ।। 32।।
2.1.10.33
नित्ये सँयाज्ये।। 33।।
2.1.10.34
वशा दक्षिणा।। 34।।
2.1.10.35
यः कामयेत परजनपदे म ऋध्येतेति तस्या ग्रामकामं तन्त्रम्।। 35।।
2.1.10.36
गतश्रीः श्रियो न व्यच्येयेति यजेत।। 36।।
2.1.10.37
प्रायश्चित्तिः कल्पः।। 37।।
2.1.10.38
यः कामयेत बहुदक्षिणेन यज्ञेन यजेयेति तस्याः पशुकामं तन्त्रम्।। 38।।
2.1.10.39
इन्द्राय घर्मवत इति चतुर्हविः।। 39।।
2.1.10.40
आ ते महः, यो जात व (4.12.77-8) इति मनस्वतः। आम्नाता इतरेषाम्।। 40।।
2.1.10.41
इन्द्रायाँहोमुच इति सप्त।। 41।।
2.1.10.42
तृतीयया ज्येष्ठः कुलीनः संपन्नो यजेत।। 42।।
2.1.10.43
द्वयोः प्रायश्चित्तिः कल्पो ग्रामकामं तन्त्रमेकस्याँ वार्त्रघ्न उत्तरासाम्।। 43।।
2.1.10.44
विवेष यत् (4.12.49-62) इति चतुर्दश हविषाम्।। 44।।
2.1.10.45
ऐन्द्रमेककपालमिति सप्त।। 45।।
2.1.10.46
इन्द्राय वज्रिण इति त्रिहविर्यस्य भ्रातृव्यः सोमेन यजेत।। 46।।
2.1.10.47
सुत्येष्टिँ संदध्यात्।। 47।।
2.1.10.48
हूतवन्तौ पूर्वयोर्वार्त्रघ्न उत्तरासाम्।। 48।।
2.1.10.49
अर्वावतो ना आगहि (4.12.63-76) इति चतुर्दश हविषाम्।। 49।।
2.1.10.50
इन्द्रं नरः (4.12.67) इति त्रयोदशकपाले प्राक् स्विष्टकृतो जुहोति।। 50।।
2.1.10.51
इन्द्राय मन्युमत इति तिस्रः।। 51।।
2.1.10.52
यं जीवग्राहं गृह्णीयुस्तँ विकृन्तेयुः।। 52।।
2.1.10.53
य इच्छेदाढ्योऽनुपवादः स्यामिति स यक्ष्यमाणः सँवत्सरं  मनः इति न ब्रूयात्।। 53।।
2.1.10.54
आ ते महः, यो जात व (4.12.77-80) इति चतस्रो हविषाम्।। 54।।
2.1.10.55
पूर्वे प्रथमोत्तमयोः।। 55।।
2.1.10.56
यस्य सांनाय्यं चन्द्रमा अभ्युदियाद्वैकृतीभ्यो निरुप्य तण्डुलाँस्त्रेधा विभजेत्।। 56।।
2.1.10.57
तूष्णीं प्रातर्दोहम्।। 57।।
2.1.10.58
पिष्टेषु पिष्टचरुम्। शृते विभज्य प्रचरति।। 58।।
2.1.10.59
प्रायश्चित्तिः कल्पः।। 59।।
2.1.10.60
अग्ने दाः, दा नो अग्ने (4.12.30-1) इत्याग्नेयस्य।। 60।।
2.1.10.61
किमित्ते विष्णो (4.12.81-3) इत्युत्तरयोश्चतस्रः। उत्तरे पूर्वस्य।। 61।।
2.1.10.62
पशुकामोऽमावास्यायामिष्ट्वा तूष्णीँ सर्वान् वत्सानपाकरोति।। 62।।
2.1.10.63
इडामग्ने (4.12.81-3) इति षड्ढविषाम्।। 63।।
2.1.10.64
आग्नेयमष्टाकपालमिति त्रिहविः।। 64।।
2.1.10.65
उत्तमायां गिरिमुपनिपीड्य यजेतापो वा।। 65।।
2.1.10.66
सोमवामिनः प्रायश्चित्तिः कल्पः।। 66।।
2.1.10.67
त्वा युजा तव तत्सोम (4.11.46-7) इति द्वे हविषः।। 67।।
2.1.10.68
आम्नातँ श्रयणमाम्नातँ श्रयणम्।। 68।।
2.2.1.1
आग्नेयमष्टाकपालं निर्वपेन्मैत्रावरुणीं पयस्याम्। तस्याः समानदेवतमेकादशकपालं द्वादशकपालँ वा। तूष्णीमुपचरिताँश्चैककपालान्।। 1।।
2.2.1.2
सिद्धमा प्रचरणात्।। 2।।
2.2.1.3
आग्नेयेन प्रचर्योत्तरं पुरोडाशमामिक्षया प्रच्छाद्य तां चतुर्धा व्युदूहति।। 3।।
2.2.1.4
या वां मित्रावरुणा ओजस्या (2.3.2) इतिप्रभृतिभिः प्राचीनं प्रथमं प्रदक्षिणं ब्राह्मणस्य।  इन्द्रावरुणौ इति राजन्यस्य।  अग्नीवरुणौ इति वैश्यस्य।। 4।।
2.2.1.5
समवदाय प्रचरति।। 5।।
2.2.1.6
उपस्तरणाभिघारणैः संपातमेककपालाञ्जुहोति।। 6।।
2.2.1.7
यस्ते राजन् वरुण देवेष्वन्ने द्विपात्सु चतुष्पात्सु पशुष्वोषधीषु वनस्पतिष्वप्सु पृथिव्यां दिक्षु (2.3.2)। यस्ते राजन् वरुण (2.3.2) इति सर्वत्रानुषजति।। 7।।
2.2.1.8
या वां मित्रावरुणा ओजस्या (2.3.2) इतिप्रभृतिभिः समुह्य स्विष्टकृते समवद्यतीडायै च।। 8।।
2.2.1.9
यथाकामं तन्त्रम्।। 9।।
2.2.1.10
इन्द्रावरुणा, सम्राट् (4.12.84-5) इत्यैन्द्रवारुणस्य।। 10।।
2.2.1.11
वैश्वदेवं चरुं निर्वपेद् भ्रातृव्यवान्।। 11।।
2.2.1.12
नवनीतेन श्रपयति।। 12।।
2.2.1.13
विश्वाहेन्द्रः (4.12.86-7) इति द्वे हविषः।। 13।।
2.2.1.14
एतया ग्रामकामो यजेत।। 14।।
2.2.1.15
सर्वेषां ग्रामिणां गृहादाज्यमाहृत्य चरुँ श्रपयति।। 15।।
2.2.1.16
सिद्धमा परिधीनां परिधानात्।। 16।।
2.2.1.17
परिधीन- नुमन्त्रयते।  ध्रुवोऽसि (2.3.7) इति मध्यमम्।  उग्रोऽसि (2.3.7) इति दक्षिणम्।  अभिभूरसि (2.3.7) इत्युत्तरम्।। 17।।
2.2.1.18
परिभूरसि (2.3.7) इत्याहवनीयम्।। 18।।
2.2.1.19
सूरिरसि (2.3.7) इत्यादित्यम्।। 19।।
2.2.1.20
सिद्धमोद्वासनात्।। 20।।
2.2.1.21
शुक्त्याकृत्यामनपात्रं मृन्मयं दारुमयँ वा। तस्मिँश्चरोरवस्रावयति।। 21।।
2.2.1.22
आमनस्य देव ये सजाताः समनसः (2.3.5) इतिप्रभृतिभिरामनपात्रेण प्राक् स्विष्टकृतश्चतस्र आहुतीर्जुहोति।। 22।।
2.2.1.23
कुत्राचित् (4.12.88-9) इति सँयाज्ये।। 23।।
2.2.1.24
पृषती गौर्धेनुर्दक्षिणा।। 24।।
2.2.1.25
यावतोऽश्वान् प्रतिगृह्णीयात्ता- वतश्चतुष्कपालान् वारुणान्निर्वपेदेकं चाधि। अपोनप्त्रीयं चरुम्।। 25।।
2.2.1.26
यस्ते राजन् वरुण गायत्रछन्दाः (2.3.10) इतिप्रभृतिभिः प्राक् स्विष्टकृतश्चतस्र आहुतीर्जुहोति।। 26।।
2.2.1.27
एवँ यदि पुनः प्रतिग्रहीष्यन् स्यादथ च पुनः प्रतिगृह्णीयादर्धान् वारुणान्निर्वपेत् सौर्यवारुणानर्धान्। युक्ष्वधिकः सौर्यवारुणानामिति।। 27।।
2.2.1.28
अपो- नप्त्रीयः।। 28।।
2.2.1.29
समानमन्यत्।। 29।।
2.2.1.30
एकविँशतिः सामिधेनीः।। 30।।
2.2.1.31
पृथुपाजाः, तँ सबाधः (4.11.35-9) इति षड् धाय्याः।। 31।।
2.2.1.32
प्रायश्चित्तिः कल्पः।। 32।।
2.2.1.33
आम्नाते वारुणानाम्।। 33।।
2.2.1.34
यदद्य सूर्य (4.12.90-1) इति सौर्यवारुणानाम्।। 34।।
2.2.1.35
उपेमसृक्षि (4.12.92-3) इत्यपोनप्त्रीयस्य।। 35।।
2.2.1.36
उत्तराभ्याम् (4.12.94-5) अप्सु जुहोति।। 36।।
2.2.2.1
आमयाव्यायुष्कामेष्ट्या यजेत।। 1।।
2.2.2.2
आग्नावैष्णवमेकादशकपालमिति त्रिहविः पूर्वेद्युः पञ्चहविरपरेद्युः।। 2।।
2.2.2.3
तस्यां प्राक् स्विष्टकृतः काँस्ये चमसे वा पञ्चगृहीतं गृह्णाति।। 3।।
2.2.2.4
हिरण्यं बद्ध्वा दर्भेण  अग्नेरायुरसि (2.3.12) इति पञ्चगृहीतेऽवदधाति।। 4।।
2.2.2.5
इन्द्रस्य प्राणोऽसि (2.3.12) इति पूर्वार्धे जुहोति। प्रदक्षिणमुत्तरैरनुपरिक्रामन्। प्रतिपरिक्रम्य पञ्चमेन मध्ये।। 5।।
2.2.2.6
यन्नवमैत् (2.3.13-4) इति पानाय घृतमानीय हिरण्यमुद्धरति  पावमानस्य (2.3.15) इति तृतीयमात्रम्।  बृहता त्वा (2.3.15) इति द्विभागम्।  अग्नेष्ट्वा (2.3.15) इत्युद्धृत्य तीरे निदधाति।। 6।।
2.2.2.7
अग्रेणाहवनीयं पर्याहृत्य  तेजोऽसि इति यजमानाय प्रयच्छति।। 7।।
2.2.2.8
इदँ वर्चः (2.3.16) इति यजमानः प्रतिगृह्णाति।। 8।।
2.2.2.9
हिरण्यमभि व्यादाय निर्धयन् पिबति।। 9।।
2.2.2.10
प्रक्षाल्य  इममग्ने (2.3.17) इति यजमानाय बध्नाति।। 10।।
2.2.2.11
अग्निरायुः (2.3.18) इति ब्रह्मणो हस्तमालभ्य सर्व ऋत्विजः पर्याहुः। ब्रह्मा यजमानस्य।। 11।।
2.2.2.12
दक्षिणाकाले दशतं ददाति।। 12।।
2.2.2.13
जीवितवान् कल्पः।। 13।।
2.2.2.14
अग्ना आयूँषि, आयुर्दा देव (4.12.96-100) इति दश हविषाम्।। 14।।
2.2.2.15
आग्नेयमष्टाकपालमिति चतुर्हविः पञ्चहविर्वा य इच्छेत् प्रजननेन मे पशवो बहवः स्युरिति।। 15।।
2.2.2.16
अथ चेदुपनमेत पुरस्तात् सँसृष्टस्येन्द्रायैकादशकपालं निर्वपेत्। प्राजापत्यँ सँसृष्टम्।। 16।।
2.2.2.17
उद्वासनवेलायां काँस्ये चमसे वोपस्तीर्य दधि मधु घृतं धाना उदकं पवित्रान्तर्हित आनयति।। 17।।
2.2.2.18
आ नो अग्ने सुचेतुना, आ नो अग्ने रयिं भर (4.12.105-14) इति दश हविषाम्।। 18।।
2.2.2.19
अग्नये भ्राजस्वत इति त्रिहविश्चक्षुष्कामस्य।। 19।।
2.2.2.20
शुक्ला व्रीहयो भवन्ति श्वेतानां गवामाज्यं पयसि चरुः ।। 20।।
2.2.2.21
ब्रह्मभागयजमानभागाभ्याँ सह सौर्यं चरुं ब्रह्मणे परिहरति।। 21।।
2.2.2.22
हुते समिष्टयजुषि सौर्यं चरुं चतस्रः पिण्डीः कृत्वा सौरीभिर्हस्त आदधाति।। 22।।
2.2.2.23
ताः प्राश्य यजमानभागं प्राश्नाति।। 23।।
2.2.2.24
उदग्ने शुचयस्तव, अयमग्निः (4.12.115) इति चतस्रो हविषाम्।। 24।।
2.2.2.25
पूर्वे प्रथमोत्तमयोः। आदानीया उत्तराः (4.12.115-17)।। 25।।
2.2.3.1
सर्वपृष्ठया भूतिकामो यजेताभिशस्यमानो वा।। 1।।
2.2.3.2
द्वादश कपालानि प्रयुनक्ति।। 2।।
2.2.3.3
सिद्धमा निर्वपणात्।। 3।।
2.2.3.4
इन्द्राय राथंतरायेन्द्राय बार्हतायेन्द्राय वैरूपायेन्द्राय वैराजायेन्द्राय रैवतायेन्द्राय शाक्वरायेत्येकैकस्यै देवतायै चतुरश्चतुरो मुष्टीन्निर्वपति। सर्वा वा देवता अनुहृत्य चतुर व मुष्टीन्।। 4।।
2.2.3.5
सिद्धमोपधानात्।। 5।।
2.2.3.6
उत्तानानि कपालान्युपदधाति। तत्स्विच्चरुः।। 6।।
2.2.3.7
सिद्धमा प्रचरणात्।। 7।।
2.2.3.8
मध्यस्य पूर्वार्धादवदाय पूर्वार्धाच्च  इन्द्राय राथंतरायानुब्रूहि (2.3.24)।। 8।।
2.2.3.9
अभि त्वा शूर नोनुमोऽदुग्धा इव धेनवः। ईशानमस्य जगतः स्वर्दृशमीशानमोम्।। (4.12.100) इत्यन्वाह।। 9।।
2.2.3.10
इन्द्रं बार्हतँ यज ।। 10।।
2.2.3.11
ये3 यजामह इन्द्रं बार्हतं न्द्र तस्थुषस्त्वामिद्धि हवामहे साता वाजस्य कारवः। त्वाँ वृत्रेष्विन्द्र सत्पतिं नरस्त्वां काष्ठास्वर्वता3 वा.।। (4.12.100) इति यजति।। 11।।
2.2.3.12
प्रतिपरिकृष्याभिपरिकर्षन् प्रदक्षिणमुत्तराभ्योऽवद्यति।। 12।।
2.2.3.13
इन्द्राय बार्हतायानुब्रूहि (2.3.26) ।। 13।।
2.2.3.14
त्वामिद्धि हवामहे साता वाजस्य कारवः। त्वाँ वृत्रेष्विन्द्र सत्पतिं नरस्त्वां कोम्।। (4.12.100) इत्यन्वाह।। 14।।
2.2.3.15
इन्द्रँ राथंतरँ यज ।। 15।।
2.2.3.16
ये3 यजामह इन्द्रँ राथंतरँ ष्ठास्वर्वतोऽभि त्वा शूर नोनुमोऽदुग्धा इव धेनवः। ईशानमस्य जगतः स्वर्दृशमीशानमिन्द्र तस्थुषा3 वा.।। (4.12.100) इति यजति।। 16।।
2.2.3.17
इन्द्राय वैरूपायानुब्रूहि (2.3.28) ।। 17।।
2.2.3.18
आपप्राथ (4.12.101) इत्यन्वाह।। 18।।
2.2.3.19
इन्द्रँ वैराजँ यज ।। 19।।
2.2.3.20
बोधा सु मे (4.12.102) इति यजति।। 20।।
2.2.3.21
इन्द्राय वैराजायानुब्रूहि (2.3.30)।। 21।।
2.2.3.22
तामेवान्वाह।। 22।।
2.2.3.23
इन्द्रँ वैरूपँ यज ।। 23।।
2.2.3.24
आपप्राथ (4.12.101) इति यजति।। 24।।
2.2.3.25
इन्द्राय रैवतायानुब्रूहि (2.3.32) ।। 25।।
2.2.3.26
रेवतीर्नः (4.12.103) इत्यन्वाह।। 26।।
2.2.3.27
इन्द्रँ शाक्वरँ यज ।। 27।।
2.2.3.28
प्रो ष्वस्मै (4.12.104) इति यजति।। 28।।
2.2.3.29
इन्द्राय शाक्वरायानुब्रूहि (2.3.34)।। 29।।
2.2.3.30
तामेवान्वाह।। 30।।
2.2.3.31
इन्द्रँ रैवतँ यज ।। 31।।
2.2.3.32
पूर्वया यजति।। 32।।
2.2.3.33
यथेज्यमुपलक्ष्यते स्विष्टकृति सूक्तवाके च।। 33।।
2.2.3.34
प्रतिपरिकृष्याभिपरिकर्षन् स्विष्टकृते समवद्यतीडायै च।। 34।।
2.2.3.35
यथाकामं तन्त्रम्।। 35।।
2.2.4.1
ऐष्टिक्या सौत्रामण्या यजेत सोमातिपवितो राजसूयेनाभिषिषिचानो भूतिकामो ज्योगामयावी वा।। 1।।
2.2.4.2
सीसेन क्लीबात् परिश्रिते सुराद्रव्यं क्रीणाति नग्नहुव्रीहियवगोधूमशष्पाणि।। 2।।
2.2.4.3
सुरासोमविक्रयिन्नेतेन ते सीसेन सुरासोमान् क्रीणानि इत्युक्त्वा क्रीणाति।। 3।।
2.2.4.4
स्वाद्वीं त्वा स्वादुना (2.3.36) इति संदधाति।। 4।।
2.2.4.5
सोमोऽस्यश्विभ्यां पच्यस्व (2.3.37) इत्यभिमृशति।। 5।।
2.2.4.6
श्वः सुरा जनितेति पशुबन्धायोपवसति।। 6।।
2.2.4.7
सिद्धमा वेदिकालात्।। 7।।
2.2.4.8
वेदिकाले प्रतिप्रस्थाता दक्षिणतो वेदिरूपं खरं करोति। उत्तरतोऽध्वर्युः पयोग्रहेभ्यो ह्रसीयाँसम्।। 8।।
2.2.4.9
अग्नी प्रणयतः।। 9।।
2.2.4.10
दक्षिणतो दक्षिणाग्नेः प्रतिप्रस्थाता खरादुपयमनीः कृत्वावोक्ष्य पूर्वार्धे खरस्य सादयति।। 10।।
2.2.4.11
पाशुकानि पात्राणि प्रयुनक्ति।। 11।।
2.2.4.12
दक्षिणस्मिन् खरे प्रतिप्रस्थाता त्रीन् मार्त्तिकानुपयामान् वालं द्रोणँ शतातृण्णां त्रीणि वायव्यानि। उत्तरस्मिन्नध्वर्युः शष्पपवित्रे त्रीणि वायव्यानि।। 12।।
2.2.4.13
आज्यं पयश्चाभ्युदाहरति।। 13।।
2.2.4.14
वेद्यामाज्यँ सादयति खरे पयः।। 14।।
2.2.4.15
सुराकलशं प्रतिप्रस्थातोत्करदेश आग्नीध्रस्य मूर्धनि सादयित्वापरेण विहारं दक्षिणातिक्रम्य स्वस्मिन् खरे सादयति।। 15।।
2.2.4.16
सिद्धमाज्यग्रहेभ्यः।। 16।।
2.2.4.17
चतुर्गृहीतान्याज्यानि पृषदाज्यवन्ति गृह्णाति।। 17।।
2.2.4.18
सिद्धमाज्यानाँ सादनात्।। 18।।
2.2.4.19
द्रोणे वालँ वितत्य प्रतिप्रस्थाता  पुनातु ते परिस्रुतम् (2.3.38-9) इति सुरामतिपावयति।। 19।।
2.2.4.20
कुविदङ्ग यवमन्तः (2.3.40) इति गृह्णीतः। अध्वर्युः पयोग्रहानध्यधि शष्पपवित्रे धारयमाण आश्विनँ सारस्वतमिन्द्राय सुत्राम्णे।। 20।।
2.2.4.21
यथादेवतमुपयामसादनं च।। 21।।
2.2.4.22
उपयामगृहीतोऽस्यच्छिद्रां त्वाच्छिद्रेण (2.3.41) इति प्रतिप्रस्थातोपयामेषु सुराग्रहान्।। 22।।
2.2.4.23
कुवलसक्तुभिराश्विनँ श्रीत्वा सादयति कर्कन्धुसक्तुभिः सारस्वतं बदरसक्तुभिरैन्द्रम्।। 23।।
2.2.4.24
यूपावटप्रभृति सिद्धमोपाकरणात्।। 24।।
2.2.4.25
आश्विनमजमुपाकरोति सारस्वतीं मेषीमैन्द्रमृषभम्।। 25।।
2.2.4.26
सिद्धमा मार्जनात्।। 26।।
2.2.4.27
उपयामान् वायव्येष्ववनीयान्तराग्नी ग्रहानादायावतिष्ठन्ते दक्षिणैः सुराग्रहान् सव्यैः पयोग्रहान् पूर्वोऽध्वर्युरपरः प्रतिप्रस्थातापरो यजमानः।। 27।।
2.2.4.28
अश्विभ्याँ सरस्वत्या इन्द्राय सुत्राम्णे सोमानाँ सुराम्णामनुब्रूहि (आपश्रौ 19.2.18, तु. शब्रा 5.5.4.24) इत्यनुवाचयति।। 28।।
2.2.4.29
आश्राव्य  अश्विभ्याँ सरस्वत्या इन्द्राय सुत्राम्णे सोमान् सुराम्णः प्रस्थितान् प्रेष्य (आपश्रौ 19.2.18) इति प्रचरति।। 29।।
2.2.4.30
वषट्कृतानुवषट्कृते हुत्वा ध्यानानि ध्यायन्ते  सिँहयोरिमँ यश आगच्छतु इत्यध्वर्युः।  व्याघ्रयोः इति प्रतिप्रस्थाता।  वृकयोर्माम् इति यजमानः।। 30।।
2.2.4.31
मुख्ययोः संपातानवनीयाग्रेणाग्नी पर्याहृत्य दक्षिणतो यजमानो भक्षयति  यदत्र शिष्टम् (2.3.42) इति पयोग्रहान्  नाना हि वाम् (2.3.43) इति सुराग्रहान्। अवघ्रेणासुरापः।। 31।।
2.2.4.32
द्वे स्रुती (2.3.44-7) इतिप्रभृतिभिः प्राक् स्विष्टकृतश्चतस्र आहुतीर्जुहोति।। 32।।
2.2.4.33
प्रतिप्रस्थाताध्यधि दक्षिणमग्निँ शतातृण्णामवस्थाप्य सुराशेषमानीय  त्वँ सोम प्रचिकितः (4.10.133-44) इतिप्रभृतिभिर्द्वादशभिः क्षरन्तीमनुमन्त्रयते तिसृभिस्तिसृभिरेकैको दक्षिणतो ब्रह्मा पश्चाद्यजमान उत्तरतोऽध्वर्युः पुरस्तात् प्रतिप्रस्थाता।। 33।।
2.2.4.34
कादशकपालान् पशुपुरोडाशान्निर्वपतीन्द्राय सुत्राम्णे सवित्रे वरुणाय।। 34।।
2.2.4.35
ऋते स्विष्टकृतः पशुभिः प्रचर्य पशुपुरोडाशैः प्रचरत्यैन्द्रेण प्रथमम्।। 35।।
2.2.4.36
पशूनां पशुपुरोडाशानां च स्विष्टकृते समवद्यतीडायै च।। 36।।
2.2.4.37
यथाकामं तन्त्रम्।। 37।।
2.2.4.38
मार्जयित्वा वडबा दक्षिणा।। 38।।
2.2.4.39
सिद्धः पशुबन्धः।। 39।।
2.2.4.40
पशोर्हौत्रमाम्नातम् ।। 40।।
2.2.4.41
सुरापयोलिप्तान्यप्सु प्रहरति।। 41।।
2.2.4.42
युवँ सुरामम् (4.12.118) इति ग्रहाणामनुवाक्या।। 42।।
2.2.4.43
होता यक्षदश्विनौ (4.12.119) इति प्रैषः।। 43।।
2.2.4.44
पुत्रमिव पितरौ (4.12.119) इति याज्या।। 44।।
2.2.4.45
सोमानाँ सुराम्णामग्ने वीहि इत्यनुवषट्करोति।। 45।।
2.2.4.46
इन्द्रः सुत्रामा, तस्य वयम् (4.12.120-1),  तत्सवितुः, अचित्ती (4.10.77-8),  इमं मे वरुण, तत्त्वा यामि (4.14.252-3) इति पशुपुरोडाशानाम्।। 46।।
2.2.5.1
द्वादशरात्रं तपस्तप्त्वा त्रैधातव्यया यजेत त्रिरात्रोपेप्स्यागूर्त्यभिचरन् वा।। 1।।
2.2.5.2
द्वादश कपालानि प्रयुनक्ति।। 2।।
2.2.5.3
सिद्धमा निर्वपणात्।। 3।।
2.2.5.4
ऐन्द्रावैष्णवान् व्रीहीन्निरुप्य यवान्निर्वपति ततो व्रीहीन्।। 4।।
2.2.5.5
सिद्धमाधिश्रयणात्।। 5।।
2.2.5.6
व्रीहिमयमधिश्रित्यापर्यग्निकृतँ श्रपयित्वा तस्मिन् वर्षीयाँसँ यवमयमधि- श्रित्यापर्यग्निकृतँ श्रपयित्वा तस्मिन् वर्षिष्ठँ व्रीहिमयमधिश्रित्य पर्यग्निं करोति।। 6।।
2.2.5.7
सिद्धमोद्वासनात्।। 7।।
2.2.5.8
अभिघार्योत्तरावुपरिष्टाद्धारयन्नधरमभिघार्योद्वास्यालंकरोति ।। 8।।
2.2.5.9
आधायोत्तरौ सर्वेषामतिघातमवद्यति हविराहुतिस्विष्टकृदिडाभ्यः। एकस्य भक्षान्।। 9।।
2.2.5.10
दक्षिणाकाले सहस्रम्।। 10।।
2.2.5.11
दक्षिणाकाले तिस्रो धेनवस्त्रीणि हिरण्यानि त्रीणि तार्प्याण्यन्यत् सहस्रादागूर्तिनोऽभिचरतो वा दक्षिणा।। 11।।
2.2.5.12
अग्ने वाजस्य गोमतः (4.12.122-4) इति पञ्च धाय्याः। जगती षष्ठी।। 12।।
2.2.5.13
अग्ने त्री ते वाजिना त्री षधस्था (4.12.124) इति त्रिष्टुभा परिदधाति।। 13।।
2.2.5.14
त्रिरग्निर्बलभित्, त्रिरह्नः (4.12.125-6) इत्याज्यभागौ।। 14।।
2.2.5.15
सँ वां कर्मणा (4.12.127-8) इति द्वे हविषः।। 15।।
2.2.5.16
त्रीण्यायूँषि, अग्निरस्मि (4.12.131-2) इति सँयाज्ये।। 16।।
2.2.5.17
वार्त्रघ्नोऽभिचरतः।। 17।।
2.2.5.18
इन्द्राविष्णू दृँहिताः शम्बरस्य (4.12.129-30) इति द्वे हविषः।। 18।।
2.2.5.19
पुत्रः सोमेन यजेत।। 19।।
2.2.5.20
पार्जन्यं चरुं नि र्व पेद् वृष्टिकामः।। 20।।
2.2.5.21
पर्जन्याय प्रगायत (4.12.136-7) इति द्वे हविषः।। 21।।
2.2.5.22
आग्नेयमष्टाकपालमिति त्रिहविरधिश्रयणात् प्रभृति सँसृज्याहुतीश्च।। 22।।
2.2.5.23
विद्मा ते अग्ने (4.12.133-5) इति द्विहविषोश्चतस्रः।  यस्तस्तम्भ (4.12.138-9) इति षष्ठ्यौ।। 23।।
2.2.6.1
राजा पुरोहितो वा कारीर्या वृष्टिकामो यजेत।। 1।।
2.2.6.2
कृष्णमाच्छाद्य पूर्वाह्णे व्रतमुपैति।। 2।।
2.2.6.3
वैतसमिध्ममाज्यं मधु करीरसक्तून् कृष्णाजिने पश्चादाहवनीयस्योपसादयति।। 3।।
2.2.6.4
अन्वारब्धे यजमाने वाचयन्  पुरोवात (2.4.23) इतिप्रभृतिभिरष्टौ वातहोमाञ्जुहोति।। 4।।
2.2.6.5
मान्दा वशाः (2.4.24) इति मधुना करीरसक्तून् संनीय चतस्रः पिण्डीः कृत्वा कृष्णाजिने निदधाति।। 5।।
2.2.6.6
वृष्णो अश्वस्य संदानमसि (2.4.25) इति श्यावस्याश्वस्य संदानमनुमन्त्रयते।। 6।।
2.2.6.7
वृष्ट्यै त्वोपनह्यामि (2.4.25) इति कृष्णाजिने पिण्डीरुपनह्यति।। 7।।
2.2.6.8
देवा वसव्याः (2.4.26) इति पूर्वार्धे गधाकर्णे प्रतिमुच्याह्नस्तृतीयं काङ्क्षेत् ।। 8।।
2.2.6.9
यदि वर्षेदुत्तराभ्यामपरयोः प्रतिमुच्येष्टिं निर्वपेत्।। 9।।
2.2.6.10
न चेद् वर्षेद्  देवाः शर्मण्याः (2.4.27) इति मध्यमे प्रतिमुच्याह्न उत्तरार्धं काङ्क्षेत्।। 10।।
2.2.6.11
यदि वर्षेदुत्तमेन पश्चार्धे प्रतिमुच्येष्टिं निर्वपेत्।। 11।।
2.2.6.12
न चेद् वर्षेद्  देवाः  सपीतयः (2.4.28) इति प्रतिमुच्याह्नः शेषं काङ्क्षेत्।। 12।।
2.2.6.13
वृष्टे सद्यो निर्वपेत्।। 13।।
2.2.6.14
यदि न वर्षेत्तत्रैव वसेयुः।। 14।।
2.2.6.15
श्वो भूतेऽग्नये धामच्छदेऽष्टाकपालं निर्वपेन्मारुतँ सप्तकपालँ सौर्यमेककपालम्।। 15।।
2.2.6.16
उद्वासनवेलायां काँस्ये चमसे वोपस्तीर्य पिण्डीरलंकरोति।। 16।।
2.2.6.17
प्राक् स्विष्टकृतः पिण्डीमवदाय  दिवा चित्तमः (2.4.29) इति निगद्य  देवा वसव्याः (2.4.26) इति जुहोति।  आ यन्नरः (2.4.30) इति निगद्य  देवाः शर्मण्याः (2.4.27) इति द्वितीयाम्।  उदीरयता (2.4.31) इति निगद्य  देवाः सपीतयः (2.4.28) इति तृतीयाम्।  सृजा वृष्टिं दिवः (2.4.32) इत्यप्सु चतुर्थीम्।। 17।।
2.2.6.18
ये देवा दिविभागाः स्थ (2.4.32) इति बर्हिषि कृष्णाजिनमवधूनोति।। 18।।
2.2.6.19
रमयत मरुतः प्रेतँ वाजिनं मनोजवसँ वृषणँ सुवृक्तिम्। येनेदमुग्रमवसृष्टमेति तमश्विना परिधत्तँ स्वस्तये।। (तु. तैसं 2.4.7.1 कसं 11.57) इत्युत्तरतो वार्षिकँ वातमनुमन्त्रयते।। 19।।
2.2.6.20
कृष्णं नियानम् (4.12.140-5) इति षट् त्रिहविषाम्।। 20।।
2.2.6.21
आग्निमारुतं तन्त्रम्।। 21।।
2.2.6.22
उत्तमया (4.12.146) सौर्यमभिजुहोति।। 22।।
2.2.6.23
सैषा कारीरी नामेष्टिः। य एतया यजेत सँवत्सरं करीराणां नाश्नीयादिति व्रतम्।। 23।।
2.2.7.1
राजसूयात् काम्यानां निर्हारः।। 1।।
2.2.7.2
बिभ्यदादित्येभ्यो भुवद्वद्भ्यो घृते चरुः।। 2।।
2.2.7.3
अर्वाञ्चो अद्या (4.12.147-8) इति द्वे हविषः।। 3।।
2.2.7.4
आग्रायणः। वैराजः कल्पः।। 4।।
2.2.7.5
अग्ना इन्द्रश्च दाशुषः, याभ्याँ स्वरजनन् (4.12.151, 150) इत्याग्नीन्द्रस्य।। 5।।
2.2.7.6
विश्वे देवा ऋतावृधः, विश्वे देवासो अस्रिधः (4.10.84-5) इति वैश्वदेवस्य।। 6।।
2.2.7.7
द्यावा नः पृथिवी, प्र पूर्वजे (4.10.86-7) इति द्यावापृथिवीयस्य।। 7।।
2.2.7.8
सोम यास्ते मयोभुवः, या ते धामानि (4.10.75-6) इति सौम्यस्य।। 8।।
2.2.7.9
शुनासीर्ये चत्वारः कामाः।। 9।।
2.2.7.10
ग्रामकामः पशुकामान्नकामयोर्वर्षस्योदकार्थे।। 10।।
2.2.7.11
द्वाविन्द्रतुरीये।। 11।।
2.2.7.12
देविकासु चत्वारः।। 12।।
2.2.7.13
अन्वद्य नो अनुमतिः, अन्विदनुमते (4.12.152-60) इति दश हविषाम्।। 13।।
2.2.7.14
आश्विनं द्विकपालँ स्वस्तिकामः पूर्वाह्णे निर्वपेत्।। 14।।
2.2.7.15
प्रायश्चित्तिः कल्पः।। 15।।
2.2.7.16
प्रातर्यजध्वमश्विना (4.12.161-2) इति द्वे हविषः।। 16।।
2.2.7.17
त्रिषँयुक्तेन यज्ञकामो यजेतोत्तरेण पशुकामः।। 17।।
2.2.7.18
इन्द्रा नु पूषणा, यन्निर्णिजा (4.12.163-4) इत्यैन्द्रापौष्णस्य।। 18।।
2.2.7.19
वैश्वानरवारुणेन यो ज्योगामयावी यजेत।। 19।।
2.2.7.20
यस्य राष्ट्रँ शिथिर- मिव स्यात्तमेतेन याजयेन्मैत्राबार्हस्पत्येन।। 20।।
2.2.7.21
देवस्वाँ हविर्भिरिष्टिः। सर्वकामो यजेत।। 21।।
2.2.7.22
प्राक् स्विष्टकृत आज्यस्य वाजप्रसव्यँ हुत्वाभिषिञ्चति।। 22।।
2.2.7.23
त्वमग्ने बृहद्वयः (4.12.165-79) इति षोडश हविषाम्।। 23।।
2.2.7.24
दिशामवेष्टिभिरन्नाद्यकामो यजेत।। 24।।
2.2.7.25
वैराजः कल्पः।। 25।।
2.2.7.26
सत्यदूतहविर्भिः स्वस्तिकामो यजेत।। 26।।
2.2.7.27
प्रायश्चित्तिः कल्पः।। 27।।
2.2.7.28
य इमा विश्वा जातानि (4.12.180-5) इति षड्ढविषाम्।। 28।।
2.2.8.1
अथ हौत्रम्।। 1।।
2.2.8.2
यथा सामिधेन्यस्तथाग्निप्रणयनीया यूप्या अग्निमन्थनीयास्तथा मैत्रावरुणस्य पर्यग्निकरणँ स्तोक्या मनोतासूक्तमनुवाक्या।। 2।।
2.2.8.3
प्रैषं कर्तृप्रत्ययमन्वाह।। 3।।
2.2.8.4
मैत्रावरुणचोदितो होता यजेत्।। 4।।
2.2.8.5
प्रणीयमानाय प्रेषितः  प्र देवम् (4.13.1) इत्यनूच्य  अयमु ष्य (4.13.1) इत्युत्थाय  अयमग्निः (4.13.1) इति गच्छन्नुत्तराँ वेदिश्रोणिमपरेण तिष्ठन्  ऊर्णावन्तम् (4.13.1) इत्यर्धर्चे काङ्क्षेत्।। 5।।
2.2.8.6
निहिते शेषमुक्त्वा  त्वं दूतः (4.13.1) इति परिदधाति।। 6।।
2.2.8.7
उपविशेत्।। 7।।
2.2.8.8
आसीनो यूपायाज्यमानाय प्रेषितः  अञ्जन्ति त्वाम् (4.13.2) इति तृतीयस्यानुवचनस्यार्धर्चे काङ्क्षेत्।। 8।।
2.2.8.9
उच्छ्रीयमाणाय प्रेषितः  यदूर्ध्वः, उञ्श्रयस्व (4.13.2-6) इति संतत्य  समत्त्रिणं दह (4.13.6) इति काङ्क्षेत्।। 9।।
2.2.8.10
परिवीयमाणाय प्रेषितः  कृधी नः (4.13.6-7) इत्यनूच्य  युवा सुवासाः (4.13.8) इति परिधायावतिष्ठेत्।। 10।।
2.2.8.11
मथ्यमानाय प्रेषितः सिद्धँ यथा वैश्वदेवे।। 11।।
2.2.8.12
सप्तदश सामिधेन्यः (4.13.9)।। 12।।
2.2.8.13
सिद्धमावाहनात्।। 13।।
2.2.8.14
न पशुपुरो- डाशाय।। 14।।
2.2.8.15
प्रागाज्यपेभ्यो वनस्पतिम्।। 15।।
2.2.8.16
आज्यपादि सिद्धम्।। 16।।
2.2.8.17
तीर्थेन मैत्रावरुणोऽग्रेण होतारमपरेण कर्तारं दक्षिणाँ वेदिश्रोणिमपरेण तिष्ठन्  अवक्रोऽविथुरो भूयासं (आश्रौ 3.1.17),  फलग्रहिरसि फलग्रहिरहं त्वया साक्षादृध्यासम् (तु. कसं 23.10) इति बाहुभ्यां दण्डं परिगृह्य तेन वेदिमवष्टभ्य दक्षिणेँऽसे प्रतिष्ठाप्य प्रह्वस्तिष्ठन् संप्रैषं काङ्क्षेत्।। 17।।
2.2.8.18
समिद्भ्यः प्रेषितः  होता यक्षदग्निँ समिधा (4.13.10) इति दश प्रैषाः।। 18।।
2.2.8.19
समिद्धो अद्य मनुषो दुरोणे (4.13.11-21) इति दशभिर्होताप्रीभिर्यजेत्।। 19।।
2.2.8.20
उभा- वनवानन्तौ व्यवानन्तौ वा।। 20।।
2.2.8.21
वामस्य, गोपाम्, स्यात्, अमूरः, देवेभ्यः, श्रयन्ताम्, कृण्वाने, प्रचेतसा, तन्वताम्, यशोधाम्, नरः (4.13.10),  हव्यसूक्तीनाम् (4.13.33) इति प्रैषेषु व्यवस्येत्।। 21।।
2.2.8.22
पर्यग्नये क्रियमाणाय प्रेषितः  अग्निर्होता नः (4.13.22-4) इति तिस्रः।। 22।।
2.2.8.23
उपप्रेष्य (द्र. माश्रौ 1.8.3.26) इत्युक्ते  अजैदग्निः (4.13.25) इति मैत्रावरुणः।। 23।।
2.2.8.24
दैव्याः शमितारः (4.13.25) इति होता।। 24।।
2.2.8.25
अस्ना रक्षः सँसृजतात् (4.13.25) इत्युपाँशु।। 25।।
2.2.8.26
वनिष्ठुमस्य मा राविष्ट (4.13.25) इत्युच्चैः।। 26।।
2.2.8.27
अध्रिगो3 (4.13.25) इति परिदध्यात्।। 27।।
2.2.8.28
अध्रिगुश्च विपापश्च (4.13.26) इत्युपाँशु जपति।। 28।।
2.2.8.29
स्तोकेभ्यः प्रेषितः  जुषस्व सप्रथस्तमम् (4.13.27-32) इति षट्।। 29।।
2.2.8.30
स्वाहाकृतिभ्यः प्रेषितः  होता यक्षदग्निँ स्वाहा (4.13.33) इति प्रैषः।। 30।।
2.2.8.31
सद्यो जातः (4.13.34) इत्यृचा होता यजेत्।। 31।।
2.2.8.32
वार्त्रघ्नावाज्यभागौ सप्रैषौ (4.13.35-8)।। 32।।
2.2.8.33
अग्ने नय (4.10.58-60) इति षडर्चँ वपायाः पशुपुरोडाशस्य पशोः। तिस्रः पूर्वाःपूर्वाः पुरोनुवाक्या उत्तरोत्तरा याज्या इत्युक्तः षडर्चधर्मः।। 33।।
2.2.8.34
अथैन्द्राग्नस्य  शुचिं नु स्तोमम् (4.13.39),  श्नथद् वृत्रम् (4.13.41),  उभा वामिन्द्राग्नी (4.13.41),  प्र चर्षणिभ्यः (4.13.43),  आ वृत्रहणा (4.13.60),  गीर्भिर्विप्रः (4.13.62) इति। उक्तः षडर्चधर्मः।। 34।।
2.2.8.35
वपायै प्रेषितः प्रथमामनूच्य  होता यक्षदिन्द्राग्नी  छागस्य वपायाः (4.13.40) इति प्रैषः। द्वितीया याज्या।। 35।।
2.2.8.36
पुरोडाशाय प्रेषितस्तृतीयामनूच्य  होता यक्षदिन्द्राग्नी पुरोडाशस्य (4.13.42) इति प्रैषः। चतुर्थी याज्या।। 36।।
2.2.8.37
इडामग्ने (4.13.43) इति स्विष्टकृतोऽनुवाक्या। प्रैषः।  अग्निँ सुदीतिम् (4.13.44) इति याज्या।। 37।।
2.2.8.38
सिद्ध इडोपहवः।। 38।।
2.2.8.39
मनोतायै प्रेषितः  त्वँ ह्यग्ने प्रथमो मनोता (4.13.47-59) इति त्रयोदश।। 39।।
2.2.8.40
हविषे प्रेषितः पञ्चमीमनूच्य  होता यक्षदिन्द्राग्नी छागस्य हविषः (4.13.61) इति प्रैषः। षष्ठी याज्या। तस्या अर्धर्चे वसाहोमं काङ्क्षेत्।। 40।।
2.2.8.41
वनस्पतये प्रेषितः  देवेभ्यो वनस्पते (4.13.63) इत्यनुवाक्या। प्रैषः (4.13.64)।  वनस्पते रशनया (4.13.65) इति याज्या।। 41।।
2.2.8.42
स्विष्टकृते प्रेषितः  पिप्रीहि देवान् (4.13.66) इत्यनुवाक्या। प्रैषः।  अग्ने यदद्य (4.13.67) इति याज्या।। 42।।
2.2.8.43
सिद्ध इडोपहवः।। 43।।
2.2.8.44
अनुयाजेभ्यः प्रेषितः  देवं बर्हिः (4.13.68) इत्येकादशानुयाजाः।। 44।।
2.2.8.45
तेषामाद्यवसानैर्होता यजेत्।। 45।।
2.2.8.46
उभावुत्तममनुद्रवेयाताम्।। 46।।
2.2.8.47
सूक्तवाकाय प्रेषितः  अग्निमद्य (4.13.69) इति मैत्रावरुणः  सूक्ता ब्रूहि (4.13.69) इति विरम्यातिप्रणीते तूष्णीं दण्डमवदधाति।। 47।।
2.2.8.48
शिष्टँ होतुः।। 48।।
2.2.9.1
पशुबन्धे देवतायजमानपशुवाचिनामेकवचनद्विवचनबहुवचनानि।। 1।।
2.2.9.2
त्रीणित्रीणि स्वशब्दानि पुँसि पूर्वाणि पराणि स्त्रियाः। स्त्रीपुँसयोः समवाये पुँवत्।। 2।।
2.2.9.3
मेधपतय इति यजमानवाचि देवतावाचि वा। मेधपतये मेधपतिभ्यां मेधपतिभ्यः। मेधपत्न्यै मेधपत्नीभ्यां मेधपत्नीभ्यः। मेधं मेधौ मेधान्। मेधीं मेध्यौ मेधीः। प्रास्मा अग्निं प्राभ्यामग्निं प्रैभ्योऽग्निम्। प्रास्या अग्निं प्राभ्यामग्निं प्राभ्योऽग्निमिति। एवमत ऊर्ध्वमूह्यमूहेत्।। 3।।
2.2.9.4
द्विपशुप्रभृति प्रत्यङ्गानां बहुवचनानि ।  प्रशसा बाहू शला दोषणी कश्यपेवाँसाच्छिद्रे श्रोणी कवषोरू स्रेकपर्णाष्ठीवन्ता (4.13.25) ।। 4।।
2.2.9.5
यान्यव्ययान्यनेकानि तानि द्विरभ्यस्यन्ते । तानि व्याख्यास्यामो यथा एकधैकधा, पुरापुरा, अन्तरन्तः, षड्विँशतिःषड्विँशतिः, मध्यतोमध्यतः, पार्श्वतःपार्श्वतः, श्रोणितःश्रोणितः, शितामतः शितामतः, उत्सादतउत्सादतः, प्रस्तुत्येवप्रस्तुत्येव, उपस्तुत्येवोपस्तुत्येव, मेदस्तोमेदस्तः, इति।। 5।।
2.2.9.6
हविषि प्रैषे सूक्तवाके च आदत् आत्ताम् आदन्, घसत् घस्तां घसन्, अघसत् अघस्ताम् अघसन्, ख्अघत् अघस्ताम् अक्षन् इति वा,, करत् करतः करन्, अग्रभीत् अग्रभीष्टाम् अग्रभीषुः।। 6।।
2.2.9.7
माता पिता भ्राता सगर्भ्यः सखा सयूथ्यो नाभिरुपमासँसर्गिशब्दाश्चक्षुः श्रोत्रं प्राणोऽसुस्त्वङ्मेदो हविर्बर्हिः श्येनँ वक्ष इत्यनूह्यानि।। 7।।
2.2.10.1
ऐन्द्राग्नेन पशूनाँ विधिराम्नातः।। 1।।
2.2.10.2
वरमनादिष्टदक्षिणासु दद्याद् गां त्रिहायणीं चतुर्हायणीँ वा।। 2।।
2.2.10.3
इज्यासूपाँशुदेवताः प्रजापतिर्वायुर्देवाः सूर्योऽदितिर्विष्णुर्विष्णुवरुणौ सवितौषधयो द्यावापृथिवी भूमिर्यमश्च।। 3।।
2.2.10.4
सौम्यं बभ्रुमितिप्रभृतयो यामान्ताः (मैसं 2.5) काम्याः पशुबन्धाः। तेषाँ  सोमो धेनुम् (4.14.1) इतिप्रभृतीनि यामान्तानि (4.14.234) षडर्चानि।। 4।।
2.2.10.5
कर्माधिक्यँ व्याख्यास्यामः।। 5।।
2.2.10.6
यस्त्रैतानामुत्तमो जायेत तँ सौमापौष्णमालभेत पशुकामः।। 6।।
2.2.10.7
औदुम्बरो यूपः।। 7।।
2.2.10.8
प्राजापत्यं तूपरमालभेत पशुकामः।। 8।।
2.2.10.9
आघाराप्रीसामिधेन्य आग्निचितिके (माश्रौ 4.1.3.3, 5) व्याख्याताः।। 9।।
2.2.10.10
दक्षिणाकाले हिरण्यं दक्षिणा तार्प्यमधिवासश्च।। 10।।
2.2.10.11
परिहरणकाले प्राशित्रस्य द्वादश ब्रह्मौदनान् पक्त्वा मध्यतःकारिभ्यो दद्यात्। तेभ्यो द्वादशद्वादश वरान् ददाति।। 11।।
2.2.10.12
देवेभ्योऽविँ वशामालभेतादित्येभ्यो वा प्रजाकामः पशुकामः कामाय- कामाय।। 12।।
2.2.10.13
मल्हा गृष्टिः।। 13।।
2.2.10.14
विषमे समं कृत्वा वैष्णवँ वामनमालभेत भ्रातृव्यवान्।। 14।।
2.2.10.15
यः पाप्मना तमसा गृहीतो मन्येत स तमैन्द्रमृषभमालभेत। आग्नेयं तु पूर्वमजमालभेत।। 15।।
2.2.10.16
क्षुत्पाप्मना तमोभिर्हतः सावित्रं पुनरुत्सृष्टमालभेत।। 16।।
2.2.10.17
ओषधीभ्यो वेहतमालभेत प्रजाकामः।। 17।।
2.2.10.18
द्यावापृथिवीये धेनू संमातरा आलभेतान्नकामः।। 18।।
2.2.10.19
श्वो भूते वत्सँ वायव आलभेत।। 19।।
2.2.10.20
ऐन्द्रीँ सूतवशामालभेत राजन्यो भूतिकामः।। 20।।
2.2.10.21
सूतवशायाः पुत्रमैन्द्रमृषभमालभेत तेजस्कामः।। 21।।
2.2.10.22
सारस्वतीं धेनुष्टरीमालभेत। अनुसृष्टिम्।। 22।।
2.2.10.23
द्यावापृथिवीयां धेनुं पर्यारि णीमालभेत। परिसृत्वरीम्।। 23।।
2.2.10.24
गोमृगँ वायव आलभेत। गां मृगम्।। 24।।
2.2.10.25
ऐन्द्राग्नमनुसृष्टमालभेत यस्य पिता पितामहः सोमं न पिबेत्।। 25।।
2.2.10.26
पण्डको यत्र भूमेर्जायेत तदध्यवसायेत। सौमापौष्णं नपुँसकमालभेत। पण्डकँ याजयेत्।। 26।।
2.2.10.27
प्राग्घविराहुतेरनवदानीयानामङ्गानां दक्षिणाप्रतीचो- ऽङ्गारानुपोह्य  र्निऋत्यै स्वाहा इति जुहोति।। 27।।
2.2.10.28
वारुणः कृष्णः पेत्व कशितिपात्। तेनामयावी द्वीपे यजेत यँ समन्तमापः परिवहेयुः।। 28।।
2.2.10.29
सर्वकृष्णोऽभिचरतः।। 29।।
2.2.10.30
सिद्धमा नियोजनात्।। 30।।
2.2.10.31
पशुं बध्नामि (2.5.7) इति नियुनक्ति।। 31।।
2.2.10.32
वशानाँ सप्तमोऽनुवाकः (2.5.7)।। 32।।
2.2.10.33
उक्षा ब्राह्मणस्पत्यः।। 33।।
2.2.10.34
कृष्णशबल्याश्चर्म विशसनेन जह्यात्।। 34।।
2.2.10.35
ऋषभाणामष्टमः (2.5.8)।। 35।।
2.2.10.36
इन्द्राय वज्रिण ऋषभमालभेत राजन्यो भूतिकामः।। 36।।
2.2.10.37
हविराहुतौ हूयमानायाँ यं द्विष्यात्तं मनसा ध्यायेत्।। 37।।
2.2.10.38
यः प्रथम एकाष्टकायां जायेत तमुत्स्रक्ष्यन्नाग्नेयमष्टाकपालं निरुप्योत्सृज्याथाग्नये वैश्वानराय द्वादशकपालं मासिमासि निर्वपेत् सँवत्सरम्।। 38।।
2.2.10.39
अथ योऽपरस्यामेकाष्टकायां जायेत तमेवमेवोत्सृजेत्।। 39।।
2.2.10.40
यदा पूर्वोत्सृष्टो मेधं गच्छेदथेन्द्रायाभिमातिघ्न आलभेत। अश्वोऽव्युप्तवहो दक्षिणा।। 40।।
2.2.10.41
तद्यदा द्वितीयोत्सृष्टो मेधं गच्छेदथेन्द्राय वृत्रतुर आलभेत। शतमव्युप्तवहा दक्षिणा।। 41।।
2.2.10.42
ताभ्यामिष्ट्वा पाप्मानं भ्रातृव्यमपहत्य चित्रायाः पुत्रमरुणं तूपरं ब्राह्मणस्पत्यमालभेताभिचरन्।। 42।।
2.2.10.43
यः पाप्मना तमसा गृहीतो मन्येत स तमाश्विनमञ्जिमालभेत।। 43।।
2.2.10.44
तेजस्कामो वसन्ते ललामाँस्त्रीनृषभानालभेत। प्रावृषि शितिककुदः। शरदि श्वेतानूकाशाः। प्राजापत्यं दशमं द्वादशे मासे।। 44।।
2.2.10.45
नमो महिम्ने (2.5.13-17) इतिप्रभृतिभिः प्राक् स्विष्टकृतः सर्वेषु पञ्चाहुतीर्जुहोति।। 45।।
2.2.10.46
नानातन्त्राः कृष्णग्रीवाः समानतन्त्रा वा।। 46।।
2.2.11.1
कौकिल्याः सौत्रामण्याः स कल्पो य ऐष्टिक्याः।। 1।।
2.2.11.2
ते कामाः। सोमवामिनश्च।। 2।।
2.2.11.3
सिद्धमा संधानात्।। 3।।
2.2.11.4
परीतो षिञ्चता सुतम् (3.11.49) इति प"1.1
2.2.11.5
त्र्यहे सुरा जनितेति पशुबन्धायोपवसति।। 5।।
2.2.11.6
सिद्ध उपवसथः।। 6।।
2.2.11.7
श्वो भूत ऐन्द्र ऋषभः। तस्याप्रीः प्रथमोऽनुवाकः (3.11.1)।। 7।।
2.2.11.8
नित्याः प्रैषाः।। 8।।
2.2.11.9
आ चर्षणिप्राः (4.14.273-8) इति षडर्चम्।। 9।।
2.2.11.10
सिद्ध उपवसथः।। 10।।
2.2.11.11
श्वो भूत उदङ्ङवसृप्य त्रिपशुः। तस्मिन् सुरा।। 11।।
2.2.11.12
सिद्धमाति- पावनात्।। 12।।
2.2.11.13
वायुः पूतः (3.11.52) इति ताँ सोमवामिनः कुर्याद्  वायोः पूतः (3.11.53) इति ताँ सोमातिपवितस्य।। 13।।
2.2.11.14
ब्रह्म क्षत्रम् (3.11.54) इत्यनुनिगदति।। 14।।
2.2.11.15
कुविदङ्ग यवमन्तः (3.11.55) इति गृह्णीतः। अध्वर्युः पयोग्रहान्।। 15।।
2.2.11.16
कुवलसक्तुभिर्गोधूमसक्तुभिर्वृकलोम्नाश्विनँ श्रीत्वा सादयति। कर्कन्धुसक्तुभिरुपवाकासक्तुभिर्व्याघ्रलोम्ना सारस्वतम्। बदरसक्तुभिस्तोक्मसक्तुभिः सिँहलोम्नैन्द्रम्।। 16।।
2.2.11.17
यूपावटप्रभृति सिद्धमोपाकरणात्।। 17।।
2.2.11.18
अश्विभ्याँ सरस्वत्या इन्द्रायाजम्। सरस्वत्या इन्द्रायाश्विभ्यां मेषीम्। इन्द्रायाश्विभ्याँ सरस्वत्या ऋषभम्।। 18।।
2.2.11.19
सिद्धमा मार्जनात्।। 19।।
2.2.11.20
या व्याघ्रँ विषूचिका (3.11.56) इति श्येनपत्रेण यजमानं पावयति।। 20।।
2.2.11.21
पावितः  सोमो राजा (3.11.6) इत्यनुवाकेन ग्रहानुपतिष्ठते।। 21।।
2.2.11.22
सुरावन्तम् (3.11.57-8) इति प्रतिनिगद्य वषट्कृतानुवषट्कृते जुह्वति।। 22।।
2.2.11.23
ध्यानानि ध्यात्वा  यमश्विना (3.11.59-60) इति पयोग्रहान् भक्षयति।  नाना हि वाम् (3.11.55) इति सुराग्रहान्।। 23।।
2.2.11.24
प्रतिदुहो वाजप्रसव्यँ हुत्वोत्तरत उत्तरवेदेरासन्द्यामासीनं  देवस्य त्वा सवितुः प्रसवे (3.11.61-3) इति संपातेनाभिषिञ्चति। शिरसोऽध्या मुखादवस्रावयति। शेषं प्रतिप्रस्थाता दक्षिणस्मिन्  भूः स्वाहा (3.11.63) इति जुहोति।। 24।।
2.2.11.25
शिरो मे श्रीर्यशो मुखम् (3.11.64-70) इति यथालिङ्गमङ्गानि संमृशति।। 25।।
2.2.11.26
प्रति ब्रह्मन् (3.11.70-1) इति प्रत्यवरोहति।। 26।।
2.2.11.27
यूष्णः शृङ्गशफैः  सीसेन तन्त्रम् (3.11.72-87) इतिप्रभृतिभिः प्राक् स्विष्टकृतः षोडशाहुतीर्जुहोति।। 27।।
2.2.11.28
शतातृण्णाँ व्युत्क्षारयति।। 28।।
2.2.11.29
पुनन्तु मा पितरः (3.11.88-99) इति यजमानँ वाचयति।। 29।।
2.2.11.30
ये समानाः समनसः (3.11.100) इत्यध्वर्युर्जुहोति।  ये समानाः समनसो जीवा जीवेषु मामकाः। (3.11.101) इति प्रतिप्रस्थाता।। 30।।
2.2.11.31
द्वे स्रुती (3.11.102) इत्यध्वर्युः,  इदँ हविः (3.11.103) इति प्रतिप्रस्थाता।। 31।।
2.2.11.32
एकादशकपालान् पशुपुरोडाशान्निर्वपतीन्द्राय सुत्राम्णे सवित्रे वरुणाय। सवित्रे वरुणायेन्द्राय सुत्राम्णे। वरुणायेन्द्राय सुत्राम्णे सवित्रे।। 32।।
2.2.11.33
सिद्धमा दक्षिणाकालात्।। 33।।
2.2.11.34
त्रयस्त्रिँशद् दक्षिणास्तासां धेनुर्वडबा चानुकिशोरा।। 34।।
2.2.11.35
यद् देवा देवहेडनम् (3.11.105-7) इतिप्रभृतिभिः प्राक् समिष्टयजुर्भ्यस्तिस्र आहुती- र्जुहोति।। 35।।
2.2.11.36
धाम्नोधाम्नः (3.11.108) इत्यवभृथेऽप्सु जुहोति।  यद् ग्रामे यदरण्ये (3.11.109) इति द्वितीयाम्।। 36।।
2.2.11.37
पवित्रमसि (3.11.110-11) इति स्नातावन्योन्यस्य पृष्ठं प्रक्षालयतः।। 37।।
2.2.11.38
समावृतत् पृथिवी (3.11.112) इति स्रुवेण गार्हपत्ये जुहोति।। 38।।
2.2.11.39
द्वितीयतृतीयावाप्रीप्रैषौ।। 39।।
2.2.11.40
चतुर्थो वपाग्रह- पशुपुरोडाशहविःस्विष्टकृताँ याज्यानुवाक्याः। या याज्यास्ताः पुरोनुवाक्या याः पुरोनुवाक्यास्ता याज्या वपापशुपुरोडाशहविषाम्।। 40।।
2.2.11.41
पञ्चमोऽनुयाजः।। 41।।
2.2.11.42
सिद्ध उपवसथः।। 42।।
2.2.11.43
श्वो भूत इन्द्राय वयोधस ऋषभः। तस्याप्रीरुपोत्तमः (3.11.11 अनु.)।। 43।।
2.2.11.44
नित्याः प्रैषाः।। 44।।
2.2.11.45
उत्तमँ षडर्चँ याज्यानुवाक्याः।। 45।।
2.2.11.46
सर्वपृष्ठाया उपोत्तमोऽश्वमेधस्य (3.16.4 अनु.)।। 46।।
2.2.11.47
उत्तमो (3.16.5 अनु.) मृगारेष्टेः।। 47।।
2.2.12.1
तन्त्रँ यूपाहुतिः।। 1।।
2.2.12.2
प्राग्वेदिकालादेकादश यूपानच्छैत्युपशयपात्नीवतौ च।। 2।।
2.2.12.3
जोषणाद्यानुपूर्व्या पृथक्पृथक्।। 3।।
2.2.12.4
प्रथमोत्पतितँ स्वरुचषालम्।। 4।।
2.2.12.5
अग्निष्ठमभितो यूपानस्थूलाननणून्।। 5।।
2.2.12.6
तुल्यान् समूलेष्वेकादश यूपान् परिमाय त्रैधँ संभुज्य तृतीयैः प्रमाय वेदिँ विदधाति।। 6।।
2.2.12.7
सिद्धमाग्नीषोमीयात्।। 7।।
2.2.12.8
अग्निष्ठे द्वे रशने परिवीय तूष्णीँ विँशतिं परिव्ययति।। 8।।
2.2.12.9
सिद्ध उपवसथः।। 9।।
2.2.12.10
श्वो भूत आश्विनं गृहीत्वाग्नि- ष्ठादुदञ्चँ रथाक्षं प्रमाय स्फ्येन यूपावटं परिलिखति। व्यत्यासमितरान्।। 10।।
2.2.12.11
सिद्धमञ्जनप्रभृत्येकैकस्मिन्ना परिव्ययणात्।। 11।।
2.2.12.12
दक्षिणस्मिन् यूपान्तरे प्राञ्चमुपशयं निधाय न यूपोऽञ्जनीयः।। 12।।
2.2.12.13
तूष्णीँ स्वरुरशनम्।। 13।।
2.2.12.14
यद्यभिचरेत्  इदमहममुमामुष्यायणममुष्याः पुत्रमिन्द्रवज्रेणाभिनिदधामि (4.7.20) इत्यभिनिदध्यात्।। 14।।
2.2.12.15
उदक्प्रवणामेकादशिनीँ संमिनोति। त्रीन् वा मध्यतः समान्।। 15।।
2.2.12.16
सँस्राविणीँ वृष्टिकामस्य। अग्निष्ठो ह्रसिष्ठोऽनुपूर्वमितरे वर्षीयाँसः।। 16।।
2.2.12.17
आराग्राभिचरतः। अग्निष्ठो वर्षिष्ठोऽनुपूर्वमितरे ह्रसीयाँसः।। 17।।
2.2.12.18
समां प्रतिष्ठाकामस्य।। 18।।
2.2.12.19
पूर्वेद्युर्वा संमिनुयात्।। 19।।
2.2.12.20
अग्निष्ठात्तु श्वो भूते रशनाः परिवीय पशूनुपाकरोति।। 20।।
2.2.12.21
कृष्णशिरसमजमाग्नेयमग्निष्ठे नियुनक्ति सारस्वतीं मेषीमुत्तरस्मिन् सौम्यं बभ्रुं दक्षिणस्मिन् व्यत्यासमितरान् वारुणं दक्षिणार्धे।। 21।।
2.2.12.22
उपशयायारण्यं निर्दिशेत्।। 22।।
2.2.12.23
अभिचरन्  असौ ते पशुः (4.7.18) इति द्वेष्यं निर्दिशेत्।। 23।।
2.2.12.24
सिद्धमा प्रक्रमणात्।। 24।।
2.2.12.25
एकैकमन्वारभते।। 25।।
2.2.12.26
अग्रेण यूपावटमपरेणोत्तरान् पशून् मुख्यप्रथमाञ्शामित्राय नयन्ति।। 26।।
2.2.12.27
उत्तरमुत्तरमवस्थापयन्ति पूर्वंपूर्वँ वा।। 27।।
2.2.12.28
सर्वेषूपासनाः। सह रशना अनुप्रास्यन्ति दर्भान् वपाश्रपणीः स्वरूँश्च।। 28।।
2.2.12.29
सिद्धमा वपोद्धरणात्।। 29।।
2.2.12.30
अपरेणोत्तरान् पशून् मुख्य- प्रथमाः शामित्राद्धरन्ति समया पशुंपशुं परिग्राहं पूर्वाङ्गारानाहवनीयाय।। 30।।
2.2.12.31
स्वाहा देवेभ्यः (3.10.4) इति पुरस्ताद्वपानां जुहुयात्।  विश्वेभ्यो देवेभ्यः स्वाहा (3.10.6) इत्युपरिष्टात्।। 31।।
2.2.12.32
अन्यत्र सवनीयेभ्यो हृदयशूलाः पशुपुरोडाशाश्च।। 32।।
2.2.12.33
समानदेवतेष्वव्यवहितेषु सकृन्मनोता प्रतिपशु व्यवहितेषु।। 33।।
2.2.12.34
पृथग्वसाहोमाः।। 34।।
2.2.12.35
शेषैरतो दिशः प्रतीज्या।। 35।।
2.2.12.36
अध्यूध्नीँ होत्रे हरन्ति वनिष्ठुमग्नीधे।। 36।।
2.2.12.37
गुदानाँ समवदायोपयजति।। 37।।
2.2.12.38
जाघनीभिः पत्नीः सँयाजयन्ति।। 38।।
2.2.12.39
प्रागनूबन्ध्यायाः प्राग्वँशे पात्नीवतेन चरन्ति।। 39।।
2.2.12.40
दार्शिकी वेदिः पाशुकान्याज्यानि।। 40।।
2.2.12.41
अग्रेण गार्हपत्यमधोनाभिमचषालँ यूपँ संमिनोति।। 41।।
2.2.12.42
अनवस्तीर्णो यूपावटः।। 42।।
2.2.12.43
मध्ये परिव्ययति।। 43।।
2.2.12.44
त्वाष्ट्रं पशुमुपाकरोति।। 44।।
2.2.12.45
पर्यग्निकृतँ सहरशनमुत्सृज्याज्येन सँस्थापयति।। 45।।
2.2.12.46
यावन्ति पशोरवदानानि तावत्कृत्व आज्यस्यावदाय  त्वष्ट्र आज्यस्यानुब्रूहि इति  त्वष्ट्र आज्यस्य प्रेष्य इति प्रचरति।। 46।।
2.2.12.47
वपास्थाने पशुपुरोडाशस्य पशोः।। 47।।
2.2.12.48
आज्येन स्विष्टकृदाज्येनोपयजः।। 48।।
2.2.12.49
शँय्वन्ता संतिष्ठते।। 49।।
2.2.12.50
सर्वाः स्रुचः संप्रगृह्णाति।। 50।।
2.2.12.51
अनूबन्ध्याँ सँस्थाप्य यूपाननुदिशति।। 51।।
2.2.12.52
क्रतुपशुभिरेकादशिनी निवर्तेत। नियता साग्निचित्येष्वेकादशिन्येकयूपे। यूपैकादशिनी सर्वस्तोमेषु।। 52।।
2.2.13.1
यजमानयज्ञपतिवादानूहेत् समवाये। अनु वामनु वः अनुमन्तौ अनुमन्तः आवहतम् आवहत देवायद्भ्यां देवायद्भ्यः (द्र. 1.2.101)। ये बध्यमानौ ये बध्यमानान् (द्र. 1.2.102)। स्वर्विदौ स्थः स्वर्विदः स्थ स्वरितँ स्वरित लोकविदौ स्थो लोकविदः स्थ लोकमितं लोकमित नाथविदौ स्थो नाथविदः स्थ नाथमितं नाथमित गातुविदौ स्थो गातुविदः स्थ गातुमितं गातुमित (द्र. 1.2.105)। म्रियेथे म्रियध्वे रिष्यथः रिष्यथ इदिथः इदिथ (द्र. 1.2.106)। पाशाभ्यां पशू पाशेभ्यः पशून् (द्र. 1.2.107)। मारुतं देवं गच्छतं मारुतं देवं गच्छत (द्र. 1.2.113)। शमितारा3उ शमितारः (द्र. 3.10.9)। तत्र वां तत्र वः (द्र. 1.2.106)। भूरि वां भूरि वः () (द्र. 1.2.115)। दिवँ वां दिवँ वः (द्र. 1.2.100)। यन्तौ यतः (द्र. 1.2.115)।। 1।।
2.2.13.2
शेषोऽनूह्यः।। 2।।
2.2.13.3
माता पितेति व्याख्यातम् (द्र. माश्रौ 2.2.9.7)।। 3।।
2.2.14.1
चित्तिः स्रुक् (1.9.1) इति दशहोता।  इन्द्रं गच्छ स्वाहा (1.9.1) इति होमः।। 1।।
2.2.14.2
पृथिवी होता (1.9.1) इति चतुर्होता।  वाचस्पते वाचो वीर्येण (1.9.1) इति ग्रहः।  सोमः सोमस्य पिबतु (1.9.1) इति द्वितीयः।। 2।।
2.2.14.3
अग्निर्होता (1.9.1) इति पञ्चहोता।  वाचस्पते हिन्विधे नामन् (1.9.1) इति ग्रहः।  सोमः सोमस्य पिबतु (1.9.1) इति द्वितीयः।। 3।।
2.2.14.4
महाहविर्होता (1.9.1) इति सप्तहोता।  विधे नामन् (1.9.1) इति ग्रहः।। 4।।
2.2.14.5
अप उपस्पृश्य प्राङ्मुखः प्रतिगृह्णाति देयँ वाभिमुखः।। 5।।
2.2.14.6
सावित्रः पुरस्तात् सर्वेषाम्।। 6।।
2.2.14.7
यमाय त्वा (1.9.5) इत्यश्वँ यच्चैकशफम्।। 7।।
2.2.14.8
रुद्राय त्वा (1.9.7) इति द्विशफम्।। 8।।
2.2.14.9
अग्नये त्वा (1.9.9) इति हिरण्यं त्रपुः सीसमयो लोहं च।। 9।।
2.2.14.10
ग्नास्त्वाकृन्तन्नपसोऽतन्वत धियोऽवयन् बृहस्पतये त्वा (1.9.11) इति वासः।। 10।।
2.2.14.11
प्रजापतये त्वा इति हस्तिनं पुरुषँ व्रीहियवौ भूमिं प्राणि चान्यत्।। 11।।
2.2.14.12
उत्तानाय त्वा (1.9.13) इत्यप्राणि।। 12।।
2.2.14.13
क इदं कस्मा अदात् (1.9.15) इति सर्वत्रानुषजति  कामैतत्ते (1.9.15) इत्यन्तम्।। 13।।
2.2.14.14
यः प्रजया पशुभिर्न प्रजायेत द्रुहिलमहतँ वासः परिधाय द्वादशरात्रं तप्तं पयः पिबन् व्रतचार्यधः शयीत।। 14।।
2.2.14.15
त्रयोदश्यामुदिते दशहोतारं निगद्य  इन्द्रं गच्छ स्वाहा (1.9.1) इति होमः।। 15।।
2.2.14.16
प्राण्य  इन्द्रं गच्छ स्वाहा (1.9.1) इत्यपानेत्।। 16।।
2.2.14.17
चतुर्होतारं निगदेत्। व्याख्यातः।। 17।।
2.2.14.18
तथा पञ्चहोत्रा षड्ढोत्रा यशस्कामः।। 18।।
2.2.14.19
ऋतुमुखेषु सँवत्सरं जुहुयात्।। 19।।
2.2.14.20
सोमेनेष्ट्वा पापीयान् मन्यमानः सप्तहोतारं मनसानुद्रुत्य  विधे नामन् (1.9.1) इति ग्रहेण जुहोति।। 20।।
2.2.14.21
तेषाँ व्रतानि। त्रिभिः सहैकतः सँवत्सरं नाश्नीयात्। त्रयाणामुच्छिष्टं न भुञ्जीत। त्रिभ्यो न प्रयच्छेत्।। 21।।
2.2.14.22
योऽधीतः सन् न विरोचेत सोऽरण्यं परेत्य ब्राह्मणं बहुविदमुपवेश्य दर्भस्तम्बमुद्ग्रथ्य चतुर्होतॄन् स्वकर्मणो व्याचक्षीत।। 22।।
2.2.14.23
नदीपर्वतमर्यादाऽव्यवहिताः सुत्याः समानकालाः समृतयज्ञः।। 23।।
2.2.14.24
तस्य पुरस्तात् प्रातरनुवाकस्य समिद्धेऽग्नौ संभारयजूँषि जुहोति यथा दीक्षणीयायाः।। 24।।
2.2.14.25
एतैर्द्वादशाहे पुरस्तात् प्रायणीयस्य जुहुयात्।। 25।।
2.2.14.26
एतैरेवातिथ्यमभिमृशेत्।। 26।।
2.2.14.27
एतान्येवाग्नीधेऽनुब्रूयात्।। 27।।
2.2.14.28
एतैरन्तरा त्वष्टारं च पत्नीश्च सँवत्सरं प्रजाकामो जुहुयात्।। 28।।
2.2.15.1
चातुर्होतृकगोनामिकमप्यनाहिताग्नेः।। 1।।
2.2.15.2
द्वादशरात्रं त्रिरात्रमेकरात्रँ वा पाकयज्ञोपचारादग्निमुपचरति।। 2।।
2.2.15.3
सांग्रामिकी जयस्य दक्षिणा। सप्तस्थविर्येषु वासो देयँ हिरण्यँ वा देयम्।। 3।।
2.2.15.4
रेवत्यां चित्रायाँ वा पशुकामः कर्म कुर्वीत।। 4।।
2.2.15.5
भिन्नेन स्रवता न हस्ता अवनेनिजीत न पिबेत्। अयस्पात्रेणेत्येके। तद्देशप्रतिषेधमित्यपरे।। 5।।
2.2.15.6
यं द्विष्यात्तस्य गवां मध्येऽरण्येऽधीतैर्गोनामभिराह्वयेत्।। 6।।
2.2.15.7
सँशृङ्गीं पुरस्तात्प्रतीचीमवस्थाप्याधस्ताद् दर्भानास्तीर्य  काम्यायै स्वाहा (4.2.8) इति मूर्धनि तिस्र आहुतीः पशुकामो जुहुयात्।। 7।।
2.2.15.8
अपरस्यामग्निवेलायां दीप्यमानं भ्रातृव्यस्य गृहादाहृत्येन्धानो रात्रीं जागृयात्।। 8।।
2.2.15.9
उत्तरो निगदव्याख्यातः।। 9।।
2.2.15.10
प्राचीनप्रवणे समूले पशुकाम उपोदये सूर्यस्य हस्ता अवनिज्य दर्भस्तम्ब उदशरावं निनयेत्  काम कामं मा आवर्तय (4.2.11) इति।। 10।।
2.2.15.11
गोभिः सहेत्य  प्रशस्ताः स्थ कल्याण्यः (4.2.13) इति ब्रूयात्।। 11।।
2.2.15.12
एकाष्टकायां चतुष्पथेऽङ्गशो गां कारयेत्। योय आगच्छेत्तस्मैतस्मै दद्यात्।। 12।।
2.2.15.13
श्वोऽन्यां कारयित्वा ब्राह्मणान् भोजयेत् पशुकामः।। 13।।
2.2.15.14
उत्तरो निगदव्याख्यातः।। 14।।
2.2.15.15
वसीयस्येहि श्रेयस्येहि (4.2.33) इति सप्त देवगव्यः।  चिदसि मनासि धीरसि (4.2.33) इत्युत्तराः सप्त। तासामनुप्राणान्ताः प्रथमा ह्यन्ता उत्तराः (द्र. 4.2.34)।। 15।।
2.2.15.16
सह रायस्पोषेण देवीर्देवीः (4.2.36) इत्यनुनिगदति।। 16।।
2.2.15.17
संग्रामं जिगीषन् सेनयोः संदृश्यमानयोः पूर्वाभिर्हुत्वोत्तरा निगदेत्।। 17।।
2.2.15.18
यत्र समूला ओषधीरुपगच्छेत् पशून् वा तदेता एव सप्त वदेत्।। 18।।
2.2.15.19
सप्तस्थविर्ये सप्तानां गवामाज्यँ सप्तानां पयसि स्थालीपाकः।। 19।।
2.2.15.20
यस्य सप्त स्थविराश्चरमामन्तमाः स्युः पूर्वाभिर्हुत्वोत्तरा निगदेत्।। 20।।
2.2.15.21
यो वैश्यः शूद्रो वा बहुपुष्टः स्यात्तस्य गवाँ साण्डँ वत्सतरम्  इलान्दाः स्थ पूष्णो नक्षत्रं पोषयिष्णु (4.2.42-3) इत्यपमयेत।। 21।।
2.2.15.22
आयुर्मे दाः (4.2.45) इति स्वासु गोष्ठास्ववसृज्य  वसीयस्येहि श्रेयस्येहि (4.2.46) इति परस्यात्याह्वयेत्।। 22।।
2.2.15.23
सारस्वतं पयसि स्थालीपाकँ श्रपयित्वा सारस्वतऋग्भ्याम् (4.10.17-8) आहुतीर्जुहुयात्।। 23।।
2.2.15.24
एतेन ग्रामकामो यजेत तथा पशुकामः।। 24।।
2.2.15.25
सर्वासां दुग्धे चतुःशरावमोदनं पचेद् ब्राह्मणेभ्यः पशुकामः।। 25।।
2.2.15.26
न च्छिन्नं देयम् इति व्याख्यातम् (4.2.46)।। 26।।
2.2.15.27
तां  भद्रंभद्रम् इति ब्रूयात्  भद्रं कल्याणम् इति ब्रूयात्  पुण्यं प्रशस्तम् (4.2.48) इति ब्रूयात्।। 27।।
2.2.15.28
अदक्षिणीयाय गां दत्त्वा  न मे तदुपदम्भिषर्धृषिः () (4.2.38-9) इति जपेत्।। 28।।
2.2.16.1
वीरवतीर्भूयास्त (4.2.50) इति व्याख्यातमा बलिहृतः (4.2.55)।। 1।।
2.2.16.2
भूयाँसो भूयास्त (4.2.56) इति सभासदः।। 2।।
2.2.16.3
पादौ प्रत्यवहरेदुपोपतिष्ठेत वा।। 3।।
2.2.16.4
पुण्या पुण्यमसूत् (4.2.58) इति व्याख्यातं  पुण्यामसूत् (4.2.60) इति च।। 4।।
2.2.16.5
एकाष्टकायां तूष्णीँ सर्वान् सँसृज्य  पुण्याः पुण्यानसुवँश्चित्राश्चित्रानसुवन्नैडा मे भगवन्तोऽजनिढ्वं मैत्रावरुणा ऊर्जा मे भगवन्तः सहाजनिढ्वँ सँविदं मे विन्दत (4.2.58 ऊहः) इति पुँसो जातान्।  पुण्याः पुण्या असुवँश्चित्राश्चित्रा असुवन्नैड्यो मे भगवत्योऽजनिढ्वं मैत्रावरुण्यो रायस्पोषेण मे भगवत्यः सहाजनिढ्वं ज्ञात्रं मे विन्दत (4.2.60 ऊहः) इति स्त्रीर्जाताः। तानुभयान् सहाभिमन्त्रयेत।। 5।।
2.2.16.6
न धेनुं  धेनुः इति ब्रूयात्।  धेनुंभव्या इति ब्रूयात्। न  हत (4.2.62) इति ब्रूयात्।  कुरुत (4.2.63) इति ब्रूयात्। न  अन्तर्वत्नी (4.2.63) इति ब्रूयात्।  विजन्या (4.2.63) इति ब्रूयात्।। 6।।
2.2.16.7
इक्षुकाण्डमप्सु वासयित्वा लोहितेनायसेन वा  भुवनमसि साहस्रमिन्द्राय त्वा सृमोऽददाद्। यावतीनामिदं करोमि भूयसीनामुत्तराँ समां क्रियासम् (4.2.63-4) इति गवां लक्ष्म कुर्यात् षण्णां चतसृणाँ वा।। 7।।
2.2.16.8
पुँसः स्त्रिय इति व्यत्यासम्।। 8।।
2.2.16.9
यस्य दक्षिणतः प्रतिभिन्नम् इति व्याख्यातम् (4.2.65)।। 9।।
2.2.16.10
इह प्रजा विश्वरूपा रमन्ताम् (4.2.66) इति गाः सायमायतीरभिमन्त्रयेत।। 10।।
2.2.16.11
सँ वः सृजत्वर्यमा (4.2.68-9) इति गाः सँसृजेद्या अस्य पुरा स्युर्याश्चान्यतो विन्देत।। 11।।
2.2.16.12
रेवती तन्तिः (4.2.70-1) इति तन्तिँ वितनुयात् प्राचीमुदीचीँ वा।। 12।।
2.2.16.13
दधि घृतेन सँसृज्य  रय्या त्वा पुष्ट्यानुमार्ज्मि (4.2.73) इत्यनुमार्ष्टि।। 13।।
2.2.16.14
तस्यां प्रतिमुक्तवत्सायाँ व्रतानि। न रिक्ता स्यान्नोपर्युपरि संचरेयुर्नाभिवर्षेन्नाभितपेत्।। 14।।
2.2.16.15
ऋषभमुत्स्रक्ष्यन्  पिता वत्सानाम् (4.2.75) इत्यृषभस्य दक्षिणे कर्ण उत्सृजमानो जपेत्।। 15।।
2.2.16.16
रेतोधां त्वा यशोधाँ रायस्पोषायोत्सृजे (4.2.75) इत्युत्सृष्टे।। 16।।
2.2.16.17
यो वैश्यः शूद्रो वा बहुपुष्टः स्यात्तस्य गवां गोष्ठादेकविँशतिँ शकान्याहृत्यैकविँशतिमाहुतीः पशुकामो जुहुयात्।। 17।।
2.2.16.18
गोनामभिर्देवगवीभिराकृतिहोमैरग्रतोगामिनीं पुरस्तात्प्रतीचीमवस्थाप्याधस्ताद् दर्भानास्तीर्य  काम्यायै स्वाहा (4.2.8) इति भसदि तिस्र आहुतीः पशुकामो जुहुयात्।। 18।।
2.2.16.19
यासामिन्द्र उदाजत (4.2.77-87) इति चत्वार आकृतिहोमाः।। 19।।
2.2.16.20
तैः पूर्वाह्णे गोष्ठासु गोषु जुहुयादेतैर्मध्याह्ने गोष्वाकृतास्वेतैरपराह्णे गोष्ठासु गतास्वेतैः संग्रामे।। 20।।
2.2.16.21
मित्रभृतः क्षत्रभृतः (4.2.89) इत्यश्वानभिमन्त्रयते।। 21।।
2.2.16.22
रोहिणीर्वो वृञ्जे (4.2.91) इति सप्ताज्यस्याहुतीः पशुकामो जुहुयात्।। 22।।
2.2.16.23
पौर्णमासीमष्टकाममावास्यां चित्रामश्वत्थं न गामपाकुर्यात्।। 23।।
2.2.16.24
गोवर्चसं गुप्तस्येति सर्पिषः।  उभयेषां त्वा देवमनुष्याणाम् (4.2.94) इति व्याख्यातम्।  प्रियं करोमि (4.2.94 ऊहः) इति श्रोत्रियस्य।  प्रियां करोमि (4.2.94) इति कुमार्याः पतिकामायाश्च।  अमुष्य च इत्यवभृथे।। 24।।
2.2.16.25
उत्तरो निगदव्याख्यातः।। 25।।
2.2.16.26
अन्नाद्यकामः शबलीकर्म कुर्यात्।। 26।।
2.2.16.27
त्रयोदश्यामुदिते यत्र ग्राम्यस्य पशोः शब्दं नोपशृणुयात्तदरण्यं परेत्य ब्राह्मणं बहुविदमुपवेश्य दर्भस्तम्बमारभ्य  शबलि शबल्येहि (तु. पब्रा 21.3.5) इति त्रिराह्वयेत्।। 27।।
2.2.16.28
यदन्यच्छुनो गर्दभाद्वा प्रतिशृणुयात् सा समृद्धिः।। 28।।
2.2.16.29
यदि न प्रतिशृणुयात् सँवत्सरे पुनराह्वयेत्। न तृतीयकमाह्वयेत।। 29।।
2.2.17.1
भूपते भुवनपते महतो भूतस्य पते ब्रह्माणं त्वा वृणे (तु. तैब्रा 3.7.6.1) इति श्रुतवन्तमार्षेयं ब्रह्माणँ वृणीते वेदिकालेऽमावास्यायाम्। श्वो भूते पौर्णमास्याम्।। 1।।
2.2.17.2
भूर्भुवः स्वर्देव सवितरेतं त्वा वृणते बृहस्पतिं ब्रह्माणं तमहं मनसे प्रब्रवीमि मनो वाचे वाग्गायत्र्यै गायत्री त्रिष्टुभे त्रिष्टुब्जगत्यै जगत्यनुष्टुभेऽनुष्टुप् पङ्त्कये पङ्त्किः प्रजापतये प्रजापतिर्बृहस्पतये बृहस्पतिर्देवानां ब्रह्माहं मनुष्याणां बृहस्पते यज्ञं गोपायाहं भूपतिरहं भुवनपतिरहं महतो भूतस्य पतिरहम् (तु. तैब्रा 3.7.6.1-3 कासं 2.19-21)।।  महो मेऽवोचो भर्गो मेऽवोचः स्तोमं मेऽवोचो यशो मेऽवोचोऽन्नाद्यं मेऽवोचः प्रजां मेऽवोचः प्रतिष्ठां मेऽवोचः (तु. पब्रा 1.1.1) इति वृतो जपति।। 2।।
2.2.17.3
तीर्थेनान्वेति। अपरेण विहारं दक्षिणातिक्रम्य यज्ञोपवीत्यप्रमत्तो दक्षिणत आसीत।। 3।।
2.2.17.4
अहे दैधिषव्योदतस्तिष्ठान्यस्य सदने सीद योऽस्मत्पाकतरः (तैसं 3.2.4.4) इत्यासनमनुमन्त्रयेत।। 4।।
2.2.17.5
आसनात्तृणमुभयतः प्रच्छिद्य  निरस्तः परावसुः सह पाप्मना (तु. आपश्रौ 3.18.4 शब्रा 1.5.1.23) इति दक्षिणाप्रत्यक् सव्येन निरस्यति।। 5।।
2.2.17.6
इदमहमर्वाग्वसोः सदने सीदामि (आपश्रौ 3.18.4, तु. शब्रा 1.5.1.24) इति दक्षिणं पादमासनमभ्यन्तरे ददाति तदन्तरेण सव्यम्।। 6।।
2.2.17.7
देवेन सवित्रा प्रसूतस्तदग्नये प्रब्रवीमि तद्वायवे तत्सूर्याय (तु. आपश्रौ 3.18.4 काश्रौ 2.2.1) इत्युपविशति।। 7।।
2.2.17.8
सूर्यो दिवो यज्ञं पातु वायुरन्तरिक्षाद्यज्ञपतिं पात्वग्निर्मां पातु मानुषम् (तु. तैसं 3.2.4.3) इति जपति।। 8।।
2.2.17.9
ब्रह्मण्युपचरत्यन्यस्य वा कर्म कुर्वाणे यो नेदिष्ठी ऋत्विजाँ स्यात् स उपासीत। अपि वा दर्भमुष्टिमुदपात्रँ वा ब्रह्मासने न्यस्येत्। अशून्यासनमेवँ स्यात्।। 9।।
2.2.17.10
ब्रह्मन्नपः प्रणेष्यामि (तु. शांब्रा 6.12) इत्युक्ते  प्रणय यज्ञं देवता वर्धय त्वं नाकस्य पृष्ठे स्वर्गे लोके यजमानो अस्तु। सप्तर्षीणाँ सुकृताँ यत्र लोकस्तत्रेमँ यज्ञँ यजमानं च धेहि।। (तु. आपश्रौ 3.19.1)  बृहस्पतिप्रसूतो भूर्भुवः स्वरों प्रणय (तु. आश्रौ 1.12.12) इत्यनुजानाति।। 10।।
2.2.17.11
एषोऽनुज्ञानः सर्वत्र यथाम्नातम्।। 11।।
2.2.17.12
अनामन्त्रितोऽनुजानाति प्रोक्षन्तँ हविः पूर्वं परिग्राहं परिग्रहीष्यन्तँ सामिधेनीरनुवक्ष्यन्तम्।। 12।।
2.2.17.13
प्रवरे चामन्त्रितः। अन्यानि मन्त्रप्रयोगे।। 13।।
2.2.17.14
वाचँ यच्छति। अकाले वाचँ विसृज्य वैष्णवीं निगद्य पुनर्यच्छेत्।। 14।।
2.2.17.15
ऋतस्य पथा पर्येहि (आपश्रौ 3.19.6),  मित्रस्य त्वा चक्षुषान्वीक्षे (तु. शांब्रा 6.14) इति प्राशित्रमाह्रियमाणँ वीक्षते।। 15।।
2.2.17.16
सावित्रेण प्रतिगृह्य  पृथिव्यास्त्वा पृष्ठे सादयामि (तु. शांब्रा 6.14) इति दक्षिणतो बर्हिषि सादयति।। 16।।
2.2.17.17
सुपर्णस्य त्वा गरुत्मतश्चक्षुषान्वीक्षे (तु. भाश्रौ 3.17.7) इत्यवेक्षते।। 17।।
2.2.17.18
अङ्गुष्ठेनोपमध्यमया चादाय  अग्नेष्ट्वास्येन प्राश्नामि (कासं 2.23)  ब्राह्मणस्योदरेण (तैसं 2.6.8.7)  बृहस्पतेर्मुखेन (कासं 2.23)  ब्रह्मण इन्द्रस्य त्वा जठरे दधुः (तु. कासं 2.25) इति प्राश्नात्यस्पर्शयन् दन्तान्।। 18।।
2.2.17.19
सत्येन त्वाभिघारयामि (तु. आश्रौ 1.13.1 मैसं 4.1.73) इत्याचामति।। 19।।
2.2.17.20
वाङ् म आस्ये नसोः प्राणो अक्ष्णोश्चक्षुः कर्णयोः श्रोत्रं बाह्वोर्बलमूर्वोरोजः पादयोः प्रतिष्ठा (तु. तैसं 5.5.9.2 शौसं 19.60.1-2) इति यथालिङ्गमङ्गानि संमृशति।। 20।।
2.2.17.21
अप उपस्पृश्य  विष्णोर्जठरमसि (तु. तैसं 3.2.3.2) इति नाभिदेशमारभ्य जपति  अरिष्टा विश्वान्यङ्गानि तनूर्मे तन्वा सह (तु. तैसं 5.5.9.2-3) इति गात्राणि।। 21।।
2.2.17.22
प्राशित्रहरणे ब्रह्मभागमादधाति।। 22।।
2.2.17.23
शँय्वन्ते प्राश्नात्यूर्ध्वँ वा समिष्टयजुषः।। 23।।
2.2.17.24
एतेनेष्टिपशुसोमानां ब्रह्मत्वँ व्याख्यातम्।। 24।।
2.2.17.25
अग्न्याधेये वृतो ब्राह्मौदनिकस्य प्राशनं कृत्वा वसति।। 25।।
2.2.17.26
श्वो भूते संभार- प्रभृत्यावृतोऽध्वर्यवे।। 26।।
2.2.17.27
सपत्नवतो भ्रातृव्यवतो वा रथचक्रँ विहारे त्रिः परिवर्तयेत्।। 27।।
2.2.17.28
वरुणप्रघासेषु वेदी क्रियमाणेऽग्रेणाहवनीयादधि स्फ्येनानुलिखेदा दक्षिणस्याः श्रोणेः। आ पृष्ठ्यायाः शङ्कोः सोमे।। 28।।
2.2.17.29
अप्रतिरथेनाग्निचित्यायाम्।। 29।।
2.2.17.30
तीर्थेन निःसृत्यावभृथमियात्।। 30।।
2.2.17.31
पूर्णदर्वे यद्यामन्त्रयेत  जुहुधि इत्यनुजानीयात्।। 31।।
2.2.17.32
पशुबन्धेऽपरेण विहारं दक्षिणातिक्रम्य। हुतायाँ वपायां चात्वाले मार्जयित्वा।। 32।।
2.2.17.33
दार्शपौर्णमासिकँ वरणँ सोमे निवर्तेत।। 33।।
2.2.18.1
दीक्षणीयाप्रभृतीन्युपास्ते।। 1।।
2.2.18.2
क्रीते सार्धं प्राङभ्युपैति।। 2।।
2.2.18.3
गार्हपत्यान्ते घर्ममुपास्ते।। 3।।
2.2.18.4
उत्थायोपतिष्ठते।। 4।।
2.2.18.5
आह्रियमाणेषु परिक्रामति।। 5।।
2.2.18.6
प्राणभक्षेणादीक्षितो भक्षयति।। 6।।
2.2.18.7
पृष्ठ्यया घर्मपात्राण्यन्वेति।। 7।।
2.2.18.8
अग्नीषोमौ प्रणीयमानावन्वेति।। 8।।
2.2.18.9
यदि राजानँ हरेद्धविर्धानान्तेऽध्वर्यवे प्रदायोत्तरेणाग्नीध्रीयमपरेण सदो दक्षिणेन सदोमार्जालीयहविर्धानं गत्वाज्यानां दक्षिणत उदङ्मुख उपविशति। एष संचरः।। 9।।
2.2.18.10
श्वो भूते सवनीय आज्यानि गृह्यमाणान्युपास्ते।। 10।।
2.2.18.11
अभ्युदाह्रियमाणेषु परिक्रामति।। 11।।
2.2.18.12
ग्रहान् गृह्यमाणानुपास्ते।। 12।।
2.2.18.13
वैप्रुषौ होमौ हुत्वा पवमानँ सर्पन्ति।। 13।।
2.2.18.14
ब्रह्मन् स्तोष्यामः प्रशास्तः (शांब्रा 17.7) इत्युक्ते  स्तुत यज्ञं देवता वर्धय त्वं नाकस्य पृष्ठे स्वर्गे लोके यजमानो अस्तु। सप्तर्षीणाँ सुकृताँ यत्र लोकस्तत्रेमँ यज्ञँ यजमानं च धत्त।। (तु. आपश्रौ 3.19.1-2)  रश्मिना क्षयाय क्षयं जिन्व (मैसं 2.8.20, तु. आपश्रौ 14.10.1)।।  बृहस्पतिप्रसूतो भूर्भुवः स्वरोँ स्तुत (तु. आश्रौ 1.12.12-3) इत्यनुजानाति।। 14।।
2.2.18.15
एतत्प्रभृतयस्त्रयस्त्रिँशत् स्तोमभागाः। त्रयस्त्रिँशत् स्तोत्राण्यप्तोर्याम्णि। तान्येकैकेनानुजानाति।। 15।।
2.2.18.16
हुतायाँ वपायां चात्वाले मार्जयित्वा धिष्ण्यानुपस्थायापरया द्वारा सदः प्रविश्यौदुम्बर्या दक्षिणत उदङ्मुख उपविशति। एष संचरः।। 16।।
2.2.18.17
दक्षिणेन होत्रीयमधिष्ण्यानां भक्षसंचरः।। 17।।
2.2.18.18
विसँस्थितसंचरेषु सवनान्तेषु व्युत्सर्पन्ति।। 18।।
2.2.18.19
पूर्वया द्वारा निःसृत्य धानासोमान् भक्षयति।। 19।।
2.2.18.20
उपाँशूदवसानीया।। 20।।
2.2.18.21
सावित्रप्रभृत्यग्निचित्यायाम्।। 21।।
2.2.18.22
न क्रमानन्वेति।। 22।।
2.2.18.23
नैऋतीश्चीयमानेऽग्नौ दक्षिणतः पक्षस्य बहिर्वेद्युपास्ते।। 23।।
2.2.18.24
सत्त्रेऽतिप्रेषितो वाचँ यच्छति।। 24।।
2.2.18.25
आहूतायाँ सुब्रह्मण्यायाँ वाचँ विसृजते वाचँ विसृजते।। 25।।