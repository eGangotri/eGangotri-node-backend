                                 
                                श्रीः
                         आपस्तम्ब शुल्बसूत्रम्
                    
                           कपर्दिभाष्यसहितम्
	उक्ता यज्ञाः। तेषां अग्न्यायतनानि नियतप्रमाणानि नियतदेशानि। 
तेषामायामविस्तारान्वक्तुकाम आह--विहार योगानिति---
 
	विहारयोगान्व्याख्यास्यामः ।। 1 ।।

	विहियन्तेऽस्मिन्नग्नय इति विहाराः प्राग्वंशादयो गार्ह पत्यादयश्व।
युज्यतेऽनेनेति योगः रज्जुविशेषः। विहाराणां योगो विहारयोगः। विहरणमेव वा विहारः।
तेषां योगो विहारयोगः। तस्य कृत्स्नं प्रतिपादनमित्यर्थः। योगानिति बहुवचनं बहुभिः
प्रकारैर्दर्शयितुम्। दर्शनं च प्राधान्य प्रतिपच्यर्थम्। यथा रथादयो 
नियताऽग्ङप्रमाणा एकसिमिन्नग्ङेऽपि मात्रया विहीयमाने सम्यकू न गच्छन्ति 
एवमग्न्यायत नादीन्यपि मात्रया विहीयमानानि साधनभावं न गच्छन्ति तस्माद्यत्नेन
सम्पादनीयानि. सर्वत्र विज्ञायत इति श्रुती-नामुपन्यासात्सर्वथा आयामादय इक्तैरेव
मर्गैस्सम्यक्सम्पा-दनीयाः। आयतनानां भ्रेषे च प्रायश्वित्तेन भवितव्यम्। 
अमुमेवार्थं प्रदर्शयितुं शुल्बान्तरे `अथातः' शब्दौ प्रयुक्तौ--`अथाऽतो
विहारयोगान्' इति।
	आदितस्तावद्दिशां ग्रहणं वक्तव्यमनेनायार्येण नोक्तम्। तच्छुल्बान्तरतो
ग्राह्यम्। ``कृत्तिकाः खल्विमाः प्राचीं दिशं न परिचहति। तासां दर्शनेन 
मापयेदित्येकम्। श्रोणादर्श नेन मापयेदित्येकम्। चित्नास्वात्योरन्तराळेनेत्यपरम्।"इति भगपता बोधायनेन प्राग्वंशमानमधिकृत्योक्तम्। कृत्ति कादयो यत्र निलीयन्ते सा 
प्राची दिगिति चित्रास्वात्यो-र्मध्ये उदकमपस्थाप्य प्रदिबिम्बं दृष्ट्व ग्राह्यम्।अथ वा यत्र देवयजनं, मृज्जलेन तं देशं समीकृत्य मध्ये शक्ङुं निहत्य शक्ङुप्रमाणया


रव्ज्जा मण्डलं परिलिख्य शक्ङुच्छा याग्रं पूर्वाह्णे यत्र मण्डललेखां स्पृशति
तत्र शक्ङुं निहत्य निर्गमवेलायां चाऽपरह्णे। तौ पूर्वापरौ। सूक्ष्ममिच्छन्
श्वोभूते-पूर्वाह्ते शक्ङुच्छायाग्ररेखायामेव लक्षणं कृत्वा शक्ङुलक्षणयोर-न्तरालं
प्रतीच्यां दिशि यश्शक्ङुः तं प्रत्सपसारयेत् उपक्रम-देशं प्रति।        

	आपस्तम्बशुल्बसूत्रव्याख्या करविन्दीया
	
	ओमित्येकाक्षाराख्येयं वन्दे वाङ्नसातिगम् ।
	पश्यन्ति कवयो यद्धि तद्विष्णोः परमं पदम् ।
	लक्ष्मीसहायमतसीकुसुमच्छवि शाश्वतम् ।
	ज्योतिर्में ह्टदये भूयातासदा राजीवलोचनम् ।।

	आपस्तम्बाय मुनये नमो वेदार्थभूमयो ।
	यत्सूत्रसक्तास्तिष्ठन्ते यज्ञश्रुतिकुमारिकाः ।
	तत्सूत्रशुल्बव्याख्येयमक्षरार्थावबोधिनी ।
	करविन्दाधिपेनाद्य क्रियते भाष्यकृन्मते ।।

यज्ञव्याख्याप्रतिज्ञां कुर्वता भगवताऽऽपस्तम्बेन व्याख्येयतया हविर्यज्ञाः 
सोमयज्ञाः पाकयज्ञाश्व प्रतिज्ञाता व्याख्याताश्व । तत्र 
तावदैष्टिकसौमिकपाशुबन्धिकदार्वीहौमिकाः समविषम
धनिर्मण्डलचतुरश्रत्रयश्रनानाश्रयो गार्हपत्यायतनप्रभृतिचित्येष्ट-कापर्यन्ता
नियतपरिमणदेशविशेषास्तत्रतत्रोक्ताः, तेऽपि मात-व्या इति तद्विमानं प्रति
साधनभूतरव्ज्जादीनां साधनभू-तस्यैतावती रज्जुरेतावतः क्षेत्रस्य करणीति 
स्वरूपमात्रेण ज्ञातुमशक्यत्वात्तत्प्रतिपादनमपश्यं कर्तव्यमिति यज्ञव्याख्याना-
नन्तरं विहारयोगव्याख्या क्रियते---
	विहारो विहरणम् । योगस्तत्साधनम् । विहाराणां-योगाः
विहारयोगास्तान्व्याख्यास्यामः प्रतिपादयिष्यामः। वि-पूर्वो हरतिः
क्रीडाप्रज्वलनबन्धनसंचरणविमानाद्यनेकार्थकः। तत्क्रियाविशेषसम्बन्धादेव देशादिषु
तत्रतत्रार्थे विहारव्य-पदेशः। अत्र तुविमानवाची। युजिश्व द्विविधः--समा-धिवाची
संबन्धवाची च। अत्र तु समाधिवाची । वेद्यादे-स्सम्यगवस्थानं समाधिः, `स समाविः'
इत्यत्र वक्ष्यते। युज्यन्ते एभिरिति योगाः, विहरणोपायभूता रव्ज्जादयः।
`पृष्ठ्यान्तयोः' इत्यादिना विमातव्यस्य वेद्यादिक्षेत्रस्य श्रो-ण्यंसानां 
विविधसंपादनावच्छेदो विहरणम्। तत्साधनभूता रव्ज्जादयो विहारयोगाः, 
तान्वचाख्यास्यामः। व्यारूयानं नाम सति सन्देहे बलवता हेतुनोपपाद्य विवरणं, यथा-
`सम चतुरश्रा अनुपपदत्वाच्छब्दस्य मानार्थेषु यथाकामिशब्दार्थस्य विशयित्वात्,
इत्येवमादिकम्। ननु कुतो विहारस्य भाववा चित्वं, कुतो वा तस्य विमानपर्यायत्वं,
कुतो विहरणस्य वेद्यादिसंबन्धः, कुतो वा तत्र रव्ज्जादीनां करणत्वं, कुतो वा
युजेस्समाधिवचनता, कथं वा रव्ज्जादिषु योगवायवहारः? उच्यते--`उक्तं
विहरणं `व्याख्यातं विहरणम्' इति भावप्रत्ययनिर्देशात् भाववचनो विहारशब्दः
`तदेकरव्ज्जा विहरणं' `रव्ज्जा वा विमाय' इति रव्ज्जकार्ये विमानविहरणयोरत्र
दर्शनादुभयोः पर्याय त्वाम्। `एतावन्ति ज्ञेयानि वेदिविहरणानि भवन्ति' इत्यनेन
विहरणस्य वेद्यादिसम्बन्धः। `आगन्तुचतुर्थमायामश्वाक्ष्ण-यारज्जुः प्रमाणमात्री
रज्जुं' इति तत्र तत्र करणीषु रज्जु व्यपदेशित्ववशात् पार्श्वमानी तिर्यङ्भानीदि
करण्यष्टादशकर णीति तत्रतत्र रुत्रीलिग्ङनिर्देशात् रज्ज्वेति तृतीयाश्रुतेश्व 
रज्जूनां विहरणे साधनत्वं अत एव हेतोरेतत्कर्म शुल्बमित्याचक्ष-ते। आचार्या एतं
ग्रन्थराशिं `स समाधिः' `अथाऽपरो योगः' इति वक्ष्यन्ति। तेन ज्ञायते
युजेस्समाधिवचनता। युजेरर्थस्य समाधेर्विहरणसाध्यत्वात्। विहरणसाधनान्यपि
योगसाधनानि भवन्तीति रव्ज्जादयो योगा इत्युच्यन्ते। वि हारयोगपरतां ज्ञापयितुं
विहरणसाधनेषु योगव्यवहारः। यो-गग्रहणं किमर्थं ? साधनत्वप्रतीत्यर्थमित्युक्तम्।
एवं तर्हि न वक्तव्यं दर्शपूर्णमासौ व्याख्यास्याम इत्यादिषु प्रतिज्ञानन्तरं
साधनान्येव व्याख्येयतयाऽवगम्यन्ते । एवं तर्हि योगग्रहणं मानसाधनेषु 
प्राधान्यख्यापनार्थं। किं तत् प्राधान्यम् ? यद्यपि पदवेण्वादीनि मानसाधनानि 
सन्ति, तधापि तैर्विमाने बहु प्रय-त्नसाध्या सम्यग्वेद्यादिक्षेत्रसमाधिसिद्धिः,
पज्जुसीरादिभिर्वि-माने तस्याः सिद्धिरीषत्करीत्येतदत्र प्राधान्यं। ननु 
रव्ज्जादीनां विहरणसाधनत्वं लोकतोऽपि सेत्स्यति, किमर्थमिदमुच्यते विहार-
योगान्व्याख्यास्याम इति? उच्यते--सत्यं सेत्स्यति। तथाऽपि 
कालवद्देशस्याप्यग्ङत्वादुक्तप्रमाणस्य देशस्य तिलमात्रप्र माणादपि न्यूनाधिकभावे
सत्यग्ङवैगुण्यं स्यादिति मन्यमान आचार्यो 
रव्ज्जादीनामसन्दिग्धमीषत्करमुपायभावं स्वयमेव प्र-तिपादयितुमिदं ब्रूते। अतो   
न्यूनाधिकभावे परिहरणीये सति प्रमादादसामथर्याद्वा यदि भ्रेष उपजायते तत्रावश्यं
प्रायाश्वित्तं कर्तव्यमित्येतदर्थमिदमुच्यते `विहारयोगान्व्याख्या-स्यामः' इति।
अथवा विह्रियन्त इति विहाराः। योगाश्व तत्सं-पादनोपायभूतास्त एव रज्ज्वादयः। अत्र
केचिन्नियतदि-क्संयोगादीनां वेद्यादीनामज्ञातदिग्विशेषैः पुरुषैर्विहरणं कर्तु-
मशक्यमिति दिग्विशेषज्ञापनार्थमादावेव दिशं लक्षणीकुर्वन्ति। यथाऽऽह भगवान्

कात्यायनः--
	
	`समे शक्ङुं निखाय शक्ङुसंमितया रव्ज्जा
	मण्डलं परिलिख्य यत्र लेखयोःशक्ङग्र्वच्छाया
	निपतति सा प्राची। तत्र शक्ङुं निखाय तदनन्तरं
	रव्ज्जाऽभ्यस्य पाशौ कृत्वा शक्ङ्वोः पाशौ प्रतिमुच्य
	लक्षणेन दक्षिणापायम्य मध्यमशक्ङुरेवमुत्तरतस्सोदीची''

	इति। अस्यार्थः--अथ यत्र शुचौ देशे देवयजनं कीरष्यन् भवति तं देशं जलेन
समीकृत्य मध्ये शक्ङुं निहत्य शक्ङुसम्मितामेकतः पाशां रज्जुं कृत्वा शक्ङौ 
प्रतिमुच्य तया मण्डलं परिलिरूय मण्डलरेखायां पूर्वाह्णे यत्र स्क्ङ्व ग्रच्छाया
निपतति तत्र बिन्दुं कुर्यात् तौ पूर्वपरौ बिन्दू सा च प्रची दिक्। 
बिन्द्वोर्द्वयोश्शक्ङुं निखाय तदन्तर-द्विगुणां रज्जुमुभयतःपाशां कृत्वा मध्ये
लक्षणं कृत्वा शक्ङ्वोः पाशौ प्रतिमुच्य लक्षणेन दक्षिणापायम्य लक्षणे शक्ङुं 
कुर्या-देवमुत्तरतोऽपि लक्षणेनापायम्य शक्ङुं कुर्यात्। तौ शक्ङू दक्षिणो-त्तरौ 
सा उदीची दिगिति । तथा ज्योतिर्ज्ञाने।
	
	इष्टमण्डलमध्यस्थशक्ङुच्छायाग्रव्टत्तयोः ।
	योगाभ्यां कृतमत्स्येन ज्ञेये याम्योत्तरे दिशौ'

	इति। एवमन्यैरपि बहुप्रकारं दिशां ग्रहणं तत्र तत्रोक्तमिति 
प्रसिद्धत्वादेवाचार्येणेह नोक्तं। प्रमीयतेऽनेनेति व्युत्पच्या 
पार्श्वमान्यादीनां प्रमाणत्वे सिद्धे प्रमाणामिति परि-भाष्यते ।।                

                          आपस्तम्बशुल्बसूत्रव्याख्या
                              सुन्दरराजीया

	आपस्तम्बेन योऽयं व्यरचि भगवता शुल्बसंज्ञो गभीरः
	प्रश्नोऽर्थं तस्य भाष्यप्रभृतिषु कथितं वीक्ष्य कृत्स्नम् ।
	संक्षिप्योब्दोधनार्थं कुशिककुलनिधेर्माधवार्यस्य यष्टुः
	पुत्त्रश्शुल्बप्रदीपं विवरणमधुना सुन्दरो निर्मिमीते ।।
	विहारो विहरणं, चतुरश्रादिरूपेण भ््मेः करणम्। तस्य योगाः उपायाः।

                               कपर्दिभाष्यम्

	यावदायामं प्रमाणम् ।। 2 ।।
	
	यावदायाममित्यव्ययीभावः । यावदवधारण इति। किमत्रावधार्यते? आयामः ।
आयाम एव प्रमाणमिति न, तिर्यङूमान्यक्ष्णया रज्जू। ताभ्यामपि पिहरणस्य शक्यत्वात्।
प्रमाणसंज्ञायाः प्रयोजनं `प्रमाणं तृतीयेन वर्धयेदित्यायाम संप्रज्ञानार्थम्।

                             करविन्दीया व्याख्य
	        याव+माणम.
	यावच्छब्दः परिमाणवाची, आयामशब्दो विस्तारप्रतियो-गिवचनः।
`यावदवधारणे इति समासः। यावानायामस्तावत् प्रमाणं भवति, किमत्रावधार्यते?
आयामपरिमाणमेव प्रमाण मिति। तदत्राऽऽयामस्य द्विगुणत्वात्तदाश्रयभूतरव्ज्जादिप्र
माण मिति। अस्य प्रमाणं तिर्यगादिषु प्रयोजनम्,

                             कपर्दिभाष्यम्
	तदर्धमभ्यस्याऽपरस्मिंस्तृतीये षड्भागोने ल क्षणं करोति ।। 3 ।।
	
	तदिति प्रमाणं रामृश्यते । तदर्धं अभ्यस्य प्रक्षि-प्य प्रमाणस्योपरि
अपरस्मिंस्तृतीये षड्भागोने लक्षणं क-रोति। अभ्याससहितं प्रमाणं उभयतः पाशौ
कृत्वाऽपर-स्मिन् भागे तृतीये लक्षणं तिरञ्जनं करोति। आयामस्य षड्भागोने लक्षणं
कुर्यात् ।।

	पृष्ठ्यान्तयोरन्तौ नियम्य लक्षणेन दक्षिणापा-यम्य निमितं करोति ।। 4 ।।

	पृष्ठे भवा पृष्ठ्या । तस्या अन्तयोश्शक्ङू निहत्य तयोः पाशौ प्रतिमुच्य
लक्षणेन दक्षिणापायम्य निमित्तं करोति, लक्षणेन प्रसार्य यथा षड्भागोना तिर्य-
ङ्भानी शिष्टाऽक्ष्णया रज्जुः एवमपसारयति। निमित्तं नि-हन्यात् ।।

                             करविन्दीया व्याख्या
                               तदर्ध+करोति.
	इदानीं तावदैष्टिकसौमिकपाशुबन्धिकानां प्रायेण दीर्घ-चतुरश्रत्वात्तदनुरूपंविहरणमुच्यते--
	प्रमाणमित्येव तच्छब्देनायामभूतं प्रमाणं परामृश्यते। तस्यार्धं तदर्धं,
अभ्यसनमुपरिक्षेपः, अपरस्मिन पश्वाद्धावि न्यागन्तौ, तृतीये प्रमाणार्धाभ्यां सह
तृतीये, षड्भागोने--षष्ठो भागष्षड्भागः तेन भागेन हीने तस्मिन्नेव तृतीये, लक्षणं-
लक्ष्यते येन तल्लक्षणं विमातव्यक्षेत्रस्य कोटिपरिज्ञानोपायभूतं चिह्नं करोति 
कुर्यात्, पृष्ठ्यान्तयोः--विमातव्यक्षेत्रस्य मध्यं पृष्ठं, कुत एतदवगम्यते?
तदवयवेषु श्रोण्यंसपार्श्वव्यप-देशाद्यथा श्रोण्यंसदेशपार्श्वानां मध्यं पृष्ठं 
एपमिदमपीति! तत्र भवा रेखा पृष्ठ्या। तदन्तयोश्शक्ङुं निखाय रज्ज्वन्तौ पाशौ 
कृत्वा तयोर्नियम्य प्रतिमुच्य लक्षणेन चिह्नेन दक्षि-णापायम्य--दक्षिणतोऽपकृष्य
रज्जुं तत्र निमित्तं क्षेत्रकोटि-ज्ञानहेतुं शक्ङुं कुर्यात्।

                              कपर्दिभाष्यम्
	एवमुत्तरतो विपर्यस्येतरतस्स समाधिः ।। 4 ।।
	एवमुदगपसार्य पूर्ववत्कुर्यात्। विपर्यस्येतरतः पूर्वेस्मा-च्छक्ङोः
पाशमुन्मुच्यापरस्मिन् शक्ङौ प्रतिमुञ्चेत्। अपरस्मा-च्छक्ङोः पाशमुन्मुच्य
पूर्वस्मिन्प्रतिमुञ्चेत्। स विपर्यासः। तं कृत्वेतरतः अंसौ तेनैव प्रथमकृतेन
षड्भागोनेन लक्ष-णेन दक्षिणमंसं उदगपसार्योत्तरमंसमिति स समाधिः। उक्तेन
मार्गविशेषेणापादिताः पार्श्वमान्यादय इति समाधिः।

                           करविन्दीया व्याख्या
	एवमुत्तरतोऽपि विकृष्य रज्जुं निमित्तं कुर्यात्, विपर्यासो
रज्ज्वन्तयोः पूर्वं पाशं पश्विमे शक्ङौ-पश्विमं च पूर्वस्मिन् कृत्वा इतरतः 
कृतनिमित्तात् प्रदेशादन्य-त्र तत्र च दक्षिणत उत्तरतश्व विकृष्य निमित्ते 
कुर्यात्। एतदुक्तं भवति--अयामार्थं प्रमाणे प्रक्षिप्य प्रक्षिप्तं षोढा वि-भज्य
तस्मिन् अन्तादारभ्य पञ्चसु भोगेष्वतीतेषु लक्षण-स्यान्तौ पाशौ कृत्वा 
पृष्ठ्यान्तयोश्शक्ङुं निकाय तयोः प्रति-मुच्य लक्षणेन दक्षिणापायम्य शक्ङुं
कुर्यात्, उत्तरतोऽप्येव-मेव विकृष्य शक्ङुं कुर्यात्, रज्ज्वन्तौ 
विपर्यस्येतरस्मिन्नपि प्रदेशे शक्ङुद्वयं कुर्यदिति,
	ननु अपरग्रहणं पूर्वतृतीये लक्षणव्यावृच्यर्थं किं न स्यात्, तत्रापि
तस्याविरोधादेव न स्यात्। तर्हि मधयमतृतीयं व्याकर्त्य पूर्वापरयोः प्रदर्शनार्थं
भविष्यतीति चेन्नैतत्-यद्ये-वमिष्टमभविष्यत्तर्हि स्पष्टतरम्मध्यमे तृतीय
इत्येवावक्ष्यत्, न चासौ तत्तथोक्तवान्। अथ मन्यसे? तदर्थमभयस्यापरस्मि-
न्नित्युक्तेऽभ्यासादन्यत्, प्रमाणमपरं प्रतीयते, सामर्थ्यात्तत्र तृतीये लक्षणं
भवत्विति, नैतदपि युक्तं--यदयमागन्त्वा-यामाभ्यासः इति 
आगन्त्ववयवस्याक्ष्णयारज्जुशेषतां वक्ष्यति। पहावेदिमाने च
षटात्रिंशिकायामष्टादशोप शमस्येत्यादौ पञ्च-दशिकेनैवापायम्य श्रोण्यंसानां विहरणं
वक्ष्याति, तेनात्रा-भ्यासागन्तुरेवापरः, तत्र षड्भागोने निरञ्जनमिति विज्ञा-यते।
ननु यद्यागन्तुपरोऽपरशब्दः तर्हि षड्भागोने लक्षण-मित्येतावदेवालं, किमर्थः
तृतीयशब्दः, नैवास्य प्रयोजनं पश्यामः, उच्यते--अस्त्येवास्य प्रयोजनं, कुं तत्,
अत्रोच्यमा नविहरणस्य सर्वाभ्यासविषयत्वख्यापनार्थं, तत्कथं, अत्र तावदाचार्येण
सर्वज्ञेन सर्वानुग्रहकारिणा प्रयुक्तस्याक्षरावय-वस्यापि नानर्थकता युक्ता, किं 
पुनः पदस्य। अतो मुख्यया वृच्या यथा शब्दोऽर्थवान् भवति तथा व्या-ख्येयः।
अत एवायं शब्द एवं व्याख्यायते--आगन्तुसमा-
नाधिकरणीभूततृतीयशब्दस्यावयवभूतत्रिशब्दवाच्येन त्रित्वेन साभ्यासस्य 
प्रमाणस्यागन्तुपरिमिता यावन्तो भागास्संभव-न्ति तावतां भागानां सख्ङ्या लक्ष्यते,

तथा--षडुबागश-ब्दावयवभूतषटछब्दवाच्येन च षट्त्वेन तदनुरूपत्वाय त्रित्व-
लक्षितसख्ङ्याद्विगुणीभूताभागसंख्ङ्या लक्ष्यते। एतेनायमर्थस्संप-द्यते--
सर्वेष्वभ्यासेषु साभ्यासस्य प्रमाणस्यागन्तुपरिमिता यावन्तो भागास्सम्पद्यन्ते
तावद्द्विगुणभागमागन्तुं कृत्वा तस्मिन् भागेनैकेन हीने लक्षणकरणमिति।
तद्यथा--अर्धाभ्यासे तावदर्धमेको भागः, प्रमाणन्तु तत्तुल्यौ भागौ, अदस्साभ्या-
सस्य प्रमाणस्यागन्तुतुल्यास्त्रयो भागाः, आगन्तौ तद्द्विगुण-च्छेदे तस्य 
षड्भागाः, तत्र भागेनैकेन हीने लक्षणम्, तथा आयामाभ्यासे आयाम एको भागः, च
तत्सदृश एको भागः। तेन साभ्यासस्य प्रमाणास्य द्वौ भागौ तद्द्वि-गुणच्छेदे अभ्यासे
चत्वारो भागाः। तत्र चतुर्भागोने लक्षणम्। तथा--तृतीयाभ्यासे अभ्यास एको भागः, 
प्रमाणं तत्तुल्यास्त्रयो भागाः, द्विगुणच्छेदेऽभ्यासेऽष्टौ बागाः, तत्राष्ट-
भागोने लक्षणम्, एवमेव तुरीयाद्यभ्यासेऽष्टौ प्रमाणस्याभ्यास-वशेनैव भागकल्पनम्,
आगन्तौ तद्द्विगुणसख्ङ्यया भागक ल्पनम्, भागोने लक्षणं च द्रष्टव्यम्। ननु 
यत्राभ्यासेऽ-भ्यासतुल्यता प्रमाणस्य न सम्भवति कथं तत्र प्रमाणे चा-गन्तौ च
बागकल्पनं लक्षणं च, यथाऽधिकाभ्यासे छेदनं न्यूनाभ्यसे च ?    
	उच्यते--तत्राप्ययमेव प्रकार:,
किन्तु साभ्यासं प्रमाणमंशेन च सदृशच्छेदं कृत्वा आग-न्तुमपि 
छेदसख्ङ्याद्विगुणसख्ङ्यया छेदं कृत्वा तत्र यावद्भि-रंशैर्हीनैरेको भागो हीनो 
भवति तावद्भिरंशैर्न्यूनेऽभ्यासे नि-हञ्जनं कुर्यात्, अधिकाभ्यासे 
तावद्द्विगुणाभ्यासेऽभ्यास एको भागः, प्रमाणं भागार्थं, तत्रार्धेन च सदृशच्छेदे
साभ्यासे प्रमाणे त्रयोऽर्धच्छेदाः, तत्सख्ङ्याद्विगुणच्छेदे तत्र षड-र्धच्छेदाः,
तेषु द्वाभ्यामूनाभ्यामेको भागो हीयत इति तढूने लक्षणं स्यात्। 
त्रिगुणाभ्यासेऽभ्यास एको भागः, प्रमा-णं तु तृतीयांशकः, तत्सदृशा अभ्यासे 
त्रयस्तृतीयां-शकाः, तेन साभ्यासस्य प्रमाणस्य चत्वारस्तृतीयांशाः, 
तद्द्विगुणच्छेदे आगन्तावष्टौ तृतीयाशाः, तत्र त्रिभिरंशैरूने लक्षणम्। एवं
चतुर्गुणाभ्यासेषु भागानुन्नीय तदनुंरूपमा गन्तौ लक्षणं कुर्यात्। तथा 
त्रिपादाभ्यासेऽभ्यास एको भागः, प्रमाणं तत्सदृश एको भागस्तृतीयांशश्व, अंशेन
च सदृशच्छेदे साभ्यासप्रमाणे सप्त तृतीयांशाः, तैस्त्रिभिरूने तत्र लक्षणम्। एव
मेवान्येष्वपि सांशच्छेदेषु भागकल्पनं लक्षणं च द्रष्टव्यम्। एतदपि न विस्मर्तव्यं
सर्वेष्वभ्यासेष्वागन्तुभागैक्यं तद्वशेनन प्रमाणे भागौक्यं भागानेकत्वं केवलां
शत्वं चेति, एवमस्य विहरणस्य सर्वाभ्यासविषयत्वमवगन्तव्यम्। यद्येव-मुपपद्यते, 
कुतो ज्ञायते न्यायोऽग्ङीकृत इति, उच्यते---आगन्तुचतुर्थमायामश्वाक्ष्णयारज्जुरिति आयामाभ्यासोऽभ्या-सचतुर्थस्याक्ष्णयारज्जुविशेषत्वप्रतिपादनादर्धाभ्यासायामाभ्यां सिद्धस्य पञ्चदशिकाष्टिकयोस्सप्तदशिकाक्ष्णयारज्जुरित्यादेर्विष-                
माभ्यासोपन्यासाच्च ज्ञायते न्यायोऽयमङूगीकृत इत्यलमतिर्थं, 
तिर्यङ्भान्यक्ष्णयारज्जुविवेकार्थं च, दक्षिणोत्तरग्रहणं किमर्थं, प्रदर्शनार्थं
तिरश्व्याः, इतरथा सदःप्रभृतिषु विरोधात्।
	अस्य विहरमस्यान्तेऽन्यस्य प्रतिपादनायाह-स समाधिः।
	द्विपदमिदम्। तच्छब्देन विहरणमुच्यते, समाध्याभि-प्रायः 
पुँल्लिग्ङनिर्देशः, संशब्दः सम्यगर्थे समशब्दार्थे वा, आङ् समन्ततोभावे, दधातिः
करोत्यर्थे समशब्दार्थे वा, आङ् समन्ततोभावे, दधातिः करोत्यर्थे, 
सम्यगन्यूनानतिरिक्तं क्षेत्रं समन्तादापादयतीति समाधिः, यद्वा--समानानामाधिः
समाधिः। पार्श्वमान्यौ तिर्यङ्भान्यौ अक्ष्णयारज्जुश्व परस्परम-
न्योन्यसमास्संपादयतीति, चतुर्दिक्षु समं क्षेत्रमापादयतीति समाधिः, अयमर्थः--
विमीयमानक्षेत्रस्यान्युनानतिरेकित्वेनाव-स्थानं समाधानम्, तच्च सम्यगुपायस्य
विहरणस्य फलम्, तद्धेतुत्वाद्विहरणस्य, हेतुफलयोरभेदोपचारेण तदेव विहरणं
समाधिरित्युच्यते, योग इति चेति, किमर्थमिदमुच्यते? श्रोतॄणां 
प्रतिपत्तिप्ररोचनार्थं, यदेददृक्तं विहरणं स समाधिः, समीचः श्रोण्यंसान् संपादयति
तस्मादिदं निस्संदिग्द-मनेन विहर्तव्यमिति।।

	कपर्दिभाष्यम्
                तन्निमित्तो निर्ह्रासो विवृद्धिर्वा ।। 6 ।।
	निमित्तं करणं प्रकृतिः इति पर्यायाः। तदेव निरञ्ज-नार्थं यस्य स
तन्निमित्तः। निर्ह्रासः तिर्यङ्भान्याः। वृद्विर्वा तिर्यङ्भान्या एव। किमुक्तं 
भवति? उक्तेन मार्गेण प्रागा-यताः तिर्यगायतास्समाश्वतुरश्राः कृता इत्यर्थः।

	करविन्दीया व्याख्या
	   (तन्निमि+वा)
	तदिति समाधिर्हेतुर्विहरणमुच्यते--निमित्तं कारणं हे-तुरिति पर्यायाः,
निर्ह्रासोऽपचयः, विवृद्धिरुपचयः, तौ त-न्निमित्तौ स्यातां, लाघवार्थमिदमुच्यते, 
महति चतुरश्रे विहृते तदेकदेशभूतं चतुरश्रं संपादीयतुमिच्छन् महतश्वतुरश्रस्य 
श्रो-ण्यंसादिसंस्थित शङ्क्वनिरूपमबिमत प्रदेशेषु शक्ङून्निहत्य शक्ङुषु रज्जुं
प्रबद्धच यावदभिमतं प्रसार्य ताभिरल्पं चतुरश्रं स-म्पादयेत्, विवृद्धौ
चतुरश्रपार्श्वमान्यादिभिर्यावदभिमता दी-र्घरज्जूः प्रबद्ध्य 
तास्तत्कूटसंस्थितशङ्क्वनुरूपाः प्रसार्याभिमत-प्रदेशेषु शङ्कुं निहत्य तदन्तरं
गृह्णीयात्, पृष्ठ्यायां करणीषु चाभिमतप्रदेशेषु शङ्कुं निहत्य तदनुरूपाणि
निमित्तान्तराणि कृत्वा रज्जुः प्रसार्य क्षेत्रस्यापचयमुपचयं वा कुर्यादि-
त्यर्थः। निर्ह्रासोदाहरणं महावेद्युत्तरवेदिधिष्ण्यादयः। विवृ-द्भुयदाहरणं 
महावेद्यादयः।

	सुन्दरराजीया
	(तन्निमि+वा.)
	अभीष्टक्षेत्रायामसम्मिता रज्जुः प्रमाणम्। सा सर्वमानेषू-भयतःपाशा
प्राची। सा पूर्वापरयोश्शङ्क्वोर्नियता भवति। सैव पृष्ठभवत्वात् पृष्ठ्येत्यपि
व्यपदिश्यते। तद्यावदायामं ताव-दायामे शुल्बान्तरे तस्यार्धमभ्यस्योपरि
प्रक्षिण्य अन्तयोः पाशौ कुर्यात्। तत्र त्रीणि प्रमाणार्धनि भवन्ति। तेषा-
मपरभागभावितृतीयमर्ध्धं षोढा म्भुज्य पाशादारभ्य पञ्चसु भागेष्विति तेषु लक्षणं
कुर्यात्। अस्य शुल्बस्यान्तौ पृष्ठ्या-न्तयोर्नियम्य कृतेन लक्षणेन दक्षिणा 
प्रसार्य निमित्तं करोति शङ्कुं निहन्ति। एवमुत्तरतः पाशौ विपर्यस्य 
पूर्वान्तेऽप्येवं शङ्कुम्। स समाधिः स एको विहारयोगः। अस्योदाहरणम्--
`षट््त्रिंशिकायामष्टादशे' त्यादि। एवं कृते यदि तिर्यङ्भान्या निर्ह्रासो 
विवृद्धिर्वेष्यते सोऽपि तन्निमित्तः। ये दक्षिणोत्तरा निमित्तभूताश्शङ्कवः तानेव
चिह्नीकृत्य कर्तव्याः ।
	निर्ह्रासस्योदाहरणम्--`पञ्चदशिकेनैकापायम्यार्धेन ततः' इत्यादि। प्रची तु
सर्वत्र लोकल एव ग्राह्या। तत्र बोधायनः `कृत्तिकाः खल्विमाः प्राचीं न जहति
कदाचन। तासां सन्दर्शनेन मापयेदित्येकम्। श्रोणासन्दर्शनेन मापये-दित्येकम्। चित्रास्वात्योरन्तराळेन मापयेदित्यपरं' इति। एतनि लक्षणानि देशविसेषेतु व्यवतिष्ठन्ते, सर्वदेशसाधारणं लक्ष-णमाह कात्यायनः-`समे क्षेत्रे शङ्कुं निखाय शङ्कुसम्मितया रज्ज्वा मण्डलं परिलिख्य यत्र लेखयोश्शङ्क्वग्रच्छाया निपतति सा प्राची' इति। लेखयोरिति।मण्डलरेखयाः पूर्वापर भागयोरित्यर्थः।।

	कपर्दिभाष्यम्
	आयामं वाभ्यस्यागन्तुचतुर्थमायामस्याक्ष्णया रज्जुस्तिर्यङ्भानीशेषः। 
   	व्याख्यातं विहरणम् ।। 7 ।।
	प्रमाणं वाभ्यस्य आयाममात्रीं रज्जुमायामे प्रक्षिप्य आगन्तोश्वतुर्थमभ्यस्तचतुर्थं भागं आयामे संयोज्य लक्षणं कृत्वा सपाद आयामोऽक्ष्णया रज्जुः। शेषः--पादोना-यामः। सा तिर्यङ्भानी। व्याख्यातं विहराणं। विस्तरणवि-धिरुक्तः इयांस्तु विशेषः अंसौ पूर्वं मापयितव्यौ। विप-र्यस्य श्रोणी सममन्यत्। वाचोयुक्तिभेदेन विदानस्यैत
त्प्र-योजनम्--आयामतृतीयमभ्यस्य पूर्वस्मिंश्वतुर्थेऽष्टभागोने लक्ष-णमित्येवमादी-नामुपसङ्गहार्थम्। तत्र श्लोकः--
	अगन्त्वर्धेन चिह्नं यद्भागानत्र करोति च ।
	ध्रुवं स यावदागन्तु कृत्वैकोने निऱञ्चन्म् ।।
	विकल्पविधिनोक्ते सिद्धे `व्याख्यात विहरणम्' इति किमर्थमुक्तम्? शुल्बान्तरोक्तानां सप्तममम्डलादीनां गौरवप्र-तिपादनार्धमुक्तमेव विहरणं लघीय इति प्रतिपादयितुम्।
	करविन्दीया व्याख्या
अस्यैव विहरमस्यापातदर्शनायाब्यासान्तरमाह--(आयामं - शेषः)
	आयामप्रमाणं कृत्स्नमभायस्य किमतः कर्तव्यं, पूर्वोक्त प्रकारेण लक्षणादि 
कुर्यादित्यभिप्रायः। अयमर्थः---आयाम-मभ्यस्यापरस्मिन् द्वितीये चतुर्थभागोने 
लक्षणं कुर्यादिति। एवं कृते सत्यागन्तुचतुर्थमागन्तौ चतुर्थं प्रतीकमायामश्वाक्ष्ण-यारज्जुस्स्यात्। अक्ष्णयेति निपातो विभक्तिप्रतिरूपकः कोणवाची. कोणगता रज्जुरक्ष्णयारज्जुः, कर्मरज्जुरित्यर्थः। शेषः अक्ष्णयारज्जुभूतप्रतीकादन्यानि त्रीणि प्रीकानि। तिर्यक् मीयते अनयेति तिर्यङ्भानी, तिर्यगवश्तिता रज्जुः। हज्ज्व-भिप्रायः 
स्त्रीलिङ्गनिर्देशः। वा शब्दोऽभ्यासान्तरसमुच्चयार्थः। आयामं वा द्बिगुणं वा त्रिगुणां वा तृतीयं वा तुरीयं वेत्येवमाद्य-भ्यासविशेषार्थं वाग्हणम्। अयम्र्थः--यावतीरज्जुः प्रमाणं तस्मात् न्यूना तदधिका वातत्समा वाऽभ्यस्यते तत्र तत्र पूर्वोक्तप्रकारेण तावतस्तवतो वर्गान् कृत्वा भागेनैकेन हीने लक्षणं कृत्वा पृष्ठ्यान्तयोरन्तौनियम्येत्यादिना प्रकारेण विहरेदिति। एषामुदाहरणान्युत्तरसूत्रे दर्शयिष्यन्ते। ननुच लक्षणनिमित्तरर्थं रज्जवामपायातायां लक्षणपूर्वभविनः प्रमा-णादनन्तरस्य एकस्य भागस्याक्ष्णयारज्जुता, भागान्तराणां तिर्यङ्भाक्ष्मयारज्जुस्तिर्यङ्भानी शेष इति। 
उच्यते--प्रथमभू-तेऽर्धाभ्यासे षड्भागोने लक्षममित्येतावन्मात्रमित्यभि मतम्,
तावतार्ध ऊनभागः किमर्थः, किमभ्यासो मूलतो हीयते उतान्ततः, अन्ये च भागाः किमर्थं,
ते च कुत इति न ज्ञायते, तत्र नियमहेतोरभावात् । अप्रवृत्तिरनियमो व स्यादिहागन्तु-चतुर्थमायामश्वाक्ष्णयारज्जुः तिर्यङ्भानी शेष इति अतस्स एको भागोऽभ्यासमूलतः, 
इतरे भागस्याक्ष्णयारज्जुत्वे भागान्तराणां तिर्यङ्भानित्वे च पृथग्भूताभ्यास एव 
वक्तव्ये कस्मात्तद्विपरीतं कृतं, उच्यते--अर्धाभ्यासार्धायामाभ्यासयो-न्यायमभ्यास
विषये सूत्रावयवैर्द्रढयितुं विपरीतं कृतम्। किं-चात्राभ्यासस्य षोढा विभागे 
चतुर्धा विभागे च एकस्य भाग-स्याक्ष्णयारज्जुता भागान्तराणां सर्वेषां तिर्यङ्भानि
ता च प्रतिपद्यते। व्याख्यातं विहरणमित्यत्र व्याख्यातमेव विहरणं नान्यद्विहरणमित्ययमर्थः, आगन्तौ न्यूगानामनेकविषयत्वेऽपि पर्वोक्तमेव, विहरणं नान्यद्विहरणमिति। 
तत्र श्लोकाः--
	भागास्साभ्यासमानस्य यावन्तोऽभ्याससम्मिताः ।
	द्विस्तावन्तस्स्युरागनतौ तदेकोनेऽत्र लक्षणम् ।। 1 ।।
	ते चेत् सभ्यासमानस्य सांशास्स्युस्सांशसंख्यया ।
	छिन्द्य्याद्द्विगुणयाऽऽगन्तुं भागोने ऽत्रैव लक्षमम् ।। 2 ।।
	ऊनेऽधिके वा त्वागन्तौ कथं साभ्यासमानके ।
	भागानां परिक्लिप्तिस्स्यात् कथं वा स्यान्निरञ्जनम् ।। 3 ।।
	समता न्यूनताधिक्योऽप्या गन्तौ स्यात्सदैकता ।
	तद्वशेन  प्रमाणे स्युर्भागैक्याने कलाशता ।। 4 ।।
	आगन्तावधिके मानं केवलंशो भवेत्सदा ।
	न्युने भागैक्यनानात्वे स्यातां सांशे च केवले ।। 5 ।। 
	त्रिपादोने तु सांशत्वमर्धोने स्यान्निरञ्जनम् ।
	समे भागैक्यमेव स्यादित्येवं भागकल्पना ।। 6 ।।
	सांशेंऽशसदृशच्छेदं कृत्वा साभ्यासमानकम् ।
	तच्छेदसङ्ख्याद्विगुणच्छेदमागन्तुमप्यथ ।। 7 ।।
	यावाद्भिरंशैरूनेऽत्र भागेनैकेन हीयते ।
	तावद्भिरंशैरूने स्यादागन्तौ लक्षणक्रिया ।। 8 ।।
	यावतां पूरणेऽभ्यासो येन भागेन हीयते ।
	लक्षणार्तं स भागस्तद्द्विस्तावद्भागपूरणम् ।। 9 ।।
	तृतीयग्रहणं कुर्वन् षड्भागसहितं मुनिः ।
	साभ्यासमानगान् भागान् द्विकाभ्यासेऽत्र मन्यते ।। 10 ।।
	साभ्यासस्य प्रमाणास्य त्रेधाकरणपूर्वकम् ।
	अभ्यासस्य तृतीयत्वमुक्त्वा षड््भागिनं मतम् ।। 11 ।।
	अङ््गीकृत्य तु तत्रैकभागोने लक्षणं व्यधात् ।
 	यदयं तेन साभ्यासमानबागस्धसङ्ख्यया ।। 12 ।।
	भिन्द्याद्द्विगुमयाऽऽगन्तुं भागोने स्यान्निरञ्जनम् ।
	अनन्तरं त्रिसङ्ख्यायां षट््सङ्ख्यां वदताऽमुना ।। 13 ।।
	साभ्यासमानभागीया सङ्ख्याऽऽगन्तौ द्विरिष्यते ।
	तृतीयषड्भागोक्ते द्वे यतस्साभ्यासगोचरे ।। 14 ।।
	साभ्यासमानादभ्यासं द्विगुणच्छेदमाहतुः ।
	यद्वैकसङ्ख्यासंयुक्तमूनभागस्थसंङ्ख्यया ।। 15 ।।
	द्विगुणीगृतया या स्यादागन्तौ भागकल्पना ।
	यद्वाऽभ्यासार्धसदृशभागं साभ्यासमानकम् ।। 16 ।।
	कृत्वा तत्संख्ययाऽऽगन्तुं छिच्वैकोनेऽत्र लक्षणम् ।
	तृतीयशब्दसामर्थ्यादयं न्याय उतीर्यते ।। 17 ।।
	पञ्चदशिकाष्टिकयोरित्यादेरुक्तिरेव च ।
	पञ्चदशिकाष्टिकयोरिति यत्साम्यमानकम् ।। 18 ।।
	यद्द्वादशिकपञ्चत्रिंशकयोरिति वा परम् ।
	त्रिगुणागन्तुतत्पूर्वत्र्यंशाभ्या मथवान्वितं ।। 19 ।।
	परयुक्तं पञ्चमाभ्यां यद्वा पञ्चगुणान्वितम् ।
	एते विहरणार्थायायामाभ्यासस्य गोचरे ।। 20 ।।
	यतस्ते न भवेतां ते अभ्यासन्यायहेतुके ।
	अर्धाभ्यासे तथाऽऽयामाभायासाय तु परस्परम् ।। 21 ।।
	सापेक्षाङ्गविधिस्तद्वन्न्यायस्यास्य निबन्धनम् ।
	नानाभूतेऽपि वाऽऽगन्तौ तद्भागे च तथाविधे ।। 22 ।।
	निरञ्चनं विधिः कस्माद्भागेनैकेन वर्जिते ।
	अर्धभ्यासे तु भागोने लक्षणं य त्तृतीयके ।। 23 ।।
	तद्दूरीकृत्य चायामाभ्यासे तत्फलभागिनः ।
	त्रिर्यङ्भान्यक्ष्णयारज्जुविवेकस्यैकभागकम् ।। 24 ।।
	आश्रित्य निर्णयं ब्रूते तेनैकोनेऽत्र लक्षणम्।
अलमतिविस्तरेण ।।     

	सुन्दरराजीया
	     (आयामंवा+विहरणम्)
अथ योगान्तरमाह---
	प्रमाणमात्रे शुल्बे (प्रमाणमेवाभ्यस्च तां रज्जुं चतु-र्धा संभुज्य तृतीयचतुर्थयोर्मध्ये लक्षणं कृत्वा पूर्वापरयोः पाशौ प्रतिमुच्य चतुर्थमायामश्व) विहरणकालेऽक्ष्णयारज्जुः कार्या। शेषः पादोन आयामस्तिर्यङ्भानीस्थानीयः। एत-दुक्तं भवति--आयामं द्विगुणं कृत्वाऽन्यतरस्मिन्नर्घे चतुर्थ-भागोने लक्षणमिति। यथा गार्हपत्यचितेरायतने चतुररत्नौ चतुररत्निमभ्यस्च त्रिष्वरत्निषु लक्षणमिति कृत्वा विहरेत्। 
व्याख्यातमिति। पृष्ठ्यान्तयोरन्तावित्यादिना।। अत्रेमावभी ष्टाभ्यासया रज्ज्वा विहरणार्थौ श्लोकौ---
	इष्टायां पृष्ठ्यायामिष्टामागन्तुरज्जुमभ्यस्येत्।
	अभ्यासार्धसमाना यावन्तोंऽशास्सहाधिकायामे ।। 1 ।।
	अभ्यासं तावद्धा संभुज्यैकोनितेऽत्र चिह्नं स्यात् ।
	एकोंऽशस्सायामः कर्णस्तर्यङ्क्तु शेषस्स्यात् ।। 2 ।।

	कपर्दिभाष्यम्
	दीर्घस्याक्ष्णयारज्जुः पार्श्वमानी तिर्यङ्मानी च यत्पृथग्भुते 
	कुरुतस्तदुभयं करोति ।।

	दीर्घचतुरश्रस्येत्यर्थः । सममण्डलस्य पार्श्वमान्यादीना-मभावाद्विषमचतुर
श्राच्चायामाः परिगृह्यन्ते। पार्श्वमानी तिर्य-ङ्भानी कुरुत इति निर्देशादक्ष्णयारज्जुरित्येकवचननिर्देशाच्च यस्य चतुरश्रस्य पार्श्वमान्येका तिर्यङ्भान्येकैवाक्ष्णयारज्जु-स्सङ्गृह्यते पार्श्वमान्या कृते चतुरश्रे यावत् क्षेत्रं भवति 
तिर्य-ङ्भा-न्या च, तदुभयमक्ष्णयारज्जुः करोति--पार्श्वमानीक्षेत्रं तिर्यङ्मानीक्षेत्रं च करोतीत्यर्थः। वक्ष्यति च `त्रिकचतु-ष्कयोः' इत्यादिना। त्रिकस्य वर्गो नव (3x3=9); 
चतुष्कस्य वर्गः षोडरा (4x4=16)। षोडशसु नवके क्षिप्ते (16+9=25) पञ्चविंशतिः। पञ्चका वर्गाः पञ्चविंशतिः (5=5x5) एवं सवत्र द्रष्टव्यम्। पृथग्ग्रहणं संसर्गो मा भूदित्येवमर्थम्। भूतग्रहणं किमर्थं? पृथक्कुरुत इत्युच्यमाने संसर्गविशेषोऽपि स्यात्। भूतग्रहणे सत्येतद्दोषो न भवति।
	ताभिर्ज्ञेयाभिरुक्तं विहरणम्।।
	ताभिरुक्ताभिस्तसृभिरुक्तं विहरणम्। ज्ञेयाभिः ज्ञातुं शक्याभिः--मनसा परिकल्पिताभिः। उक्तेन मार्गेण विहरे-दित्यथः। प्रउगादिषु करणपरिज्ञानार्थमेतत्सूत्रमि-हाप्युपक-रिष्यतीत्यत्रोक्तम्।
	करविन्दीया व्याख्या
	एतद्विहरणं क्षेत्रसमाधानात् समाधिरित्युक्तम्। अस्यसमाधिहेतुत्वं 
दर्शयन्नाह--	
	 (दीर्घस्य+विहरणम्)
	दीर्घस्य---दीर्घचतुरश्रस्य, समस्येति च सामर्थ्याल्ल-भ्यते, तदत्र्रैवं 
व्याख्यास्यते--अक्ष्णयारज्जुस्तिर्यङ्मानी चो-क्ता, पार्श्वं यया मीयते सा पार्श्वमानी, यत् पृथग्भूते--नानाभूते, कुरुतः--संपादयतः तदुभयमुभयक्षेत्रपरिमितं एकं क्षेत्रं करोति--संपादयतीत्यर्थः, दीर्घस्य चतुरश्रस्य पार्श्व-मानी स्वयमेव पाश्वमानी स्वयमेव पार्श्वमानी तिर्यङ्नानीच भूत्वा यत््क्षेत्रं करोति अक्ष्णया रज्जुस्स्वय-मेव पार्श्वमानी तिर्यङ् मानी च भूत्वा तदुभयक्षेत्रपरिमितं क्षेत्रं करोति। ताभि- र्ज्ञेयाभिरुक्तं विहरणं--या एवंभताः पाश्वमानीतिर्यङ्मान्यक्ष्णयारज्जवः 
ताभिर्ज्ञेयाभिर्ज्ञातुं शक्याभिः, उक्तप्रकारपा-र्श्वमानीतिर्यङ्मान्यक्ष्णयारज्जूनामन्यतरयोः परिमाणज्ञानेनान्यतरा ज्ञातुं शक्येति ता ज्ञेयाः । तत्कथं, यथा इयत्करणी पार्श्वमानी इयत्करणि तिर्यङ्मानीति ज्ञातेऽक्ष्णयारज्जुस्तदु-भयफलक्षेत्रकरणी-ति ज्ञायते। एवमियत्करणी पार्श्वमानी इयत्करण्यक्ष्णयारज्जुरिति ज्ञातेऽक्ष्णयार-
ज्जुफलभूतक्षेत्रात् पा-र्श्वमानीफलभूतक्षेत्रे शोधिते शिष्टक्षेत्रस्य करणी तिर्य-ङ्मानीति ज्ञायते, तथेयत्करणी तिर्यङ्मानी इयत्करण्यक्ष्णया-रज्जुरिति 
ज्ञातेऽक्ष्णयारज्जुफलभूतक्षेत्रात्तिर्यङ्मानीफलभूतक्षेत्रे शोधिते शिष्टक्षेत्र-स्य करणी पार्श्वमानीति ज्ञातुं शक्यते। एव-मेता ज्ञेयाः, ताभिर्ज्ञेयाभिरुक्तं विहरणं--यदुक्तं विहरणं तत्ता-भिर्ज्ञेयाभिर्नाज्ञेयाभिरित्यर्थः, एवमुक्तस्य विहरणस्यसमाधि-हेतुत्वमवगन्तव्यमित्यभिप्रायः। अथवा ज्ञेयाभिः मनसि कल्पि-तुमुचिताभिः 
पूर्वोक्तं विहरणं कर्तव्यम्। अयमर्थः--पार्श्व-मानीतिर्यङ्मान्यक्ष्णयारज्जूनां 
प्रमाणं ज्ञात्वा तिर्यङ्मान्य-क्ष्णयारज्जूभयप्रमाणामेकां रज्जुं मीत्वा तिर्यङ्मान्यन्ते लक्षणं कृत्वा तया पूर्वोक्तं विहरणं कर्तव्यमिति। पूर्वो-क्तानामार्धाभ्यासादीनां कानि चिदुदाहरणान्यत्रोच्यन्ते। अर्धा-भ्यासे तथा--द्वादशङ्गुलप्रमाणे षडङ्गुलमभ्यस्ते तदष्टादशा-ङ्गुलम्। तत्रागन्तुना षडङ्गुलेन प्रमाणे परिच्छिन्ने साभ्यासस्य प्रमाणस्य षडङ्गुलास्त्रयो भागाः। तत्र भागस था-स्तिस्रः, ताभिस्तिसृभिः 
द्विगुणाभिष्षड््भिरागन्तौ षडङ्गुले च्छिन्ने तस्यैको भाग एकैकमङ्गुलं। तत्र षड््भागोने लक्षणे कृते भागेनैकेन सहित आयामः त्रयोदशाङ्गुलं अक्ष्णयारज्जुः शेषाः पञ्च 
भागाः। पञ्चाङ्गुली तिर्यङ्मानी, तत्र द्वादशाङ्गुलं प्रमाणम्, चतुरश्राणि 
चतुश्वत्वारिंशच्छतमङ्गुलिक्षेत्राणि करोति। तथा त्रयोदशाङ्गुलाक्ष्णयारज्जुः, तदुभयमेकोनसप्तत्याधिकशत-मङ्गुलिक्षेत्राणि करोति। आयामाभ्यासे यथा--आयामो द्वाद-शाङ्गुलः। आगन्तुश्व तावानेव। साभ्यासस्च प्रमाणस्याग-न्तुपरिमितो द्वौ भागौ। तद्द्विगुणसङ्ख्ययाऽऽगन्तौ छिन्ने त्र्यङ्गु-लाश्वत्वार आगन्तौ भागाः। तत्रागन्तुचतुर्थमायामश्वाक्ष्णया-रज्जुः पज्चदशाङ्गुला, शेषतिर्यङ्मानी नवाङ्गुला, तत्र नवा-ङ्गुलैकाशी-तिमङ्गुलिक्षेत्राणि करोति, आयामः पूर्ववदेव, पञ्च-दशाङ्गुला अक्ष्णयारज्जुः तदुभयं 
पञ्चविंशत्यधिकशतमङ्गुलिक्षे-त्राणि करोति। आयामद्विगुणाभ्यासे यथा--आयामो द्वादशाङ्गुलः, द्विगुणश्वतुर्विंशत्यङ्गुलः, तत्राभ्यासेन प्रमाणे परिच्छिद्यमाने अभ्यास एको भागः, प्रमाणं तदर्धं, अर्धे-नैकस्मिन् परिच्छिद्यमाने त्रीण्यर्धानि तद्द्विगुणच्छेदाः, तत्रै-कैकमर्धं चतुरङ्गुलं द्वे अर्धे अष्टाङ्गुले एको भागः, तदने लक्षणं, तेन युक्तं प्रमाणं, विंशत्यङ्गुलमक्ष्णयारज्जुः, तद्न आगन्तौ चतुरङ्गुळं पार्श्वचतुष्टयं षोडशाङ्गुलं, सा तिर्यङ्मानी तत्र षोडशाङ्गुला षट्पञ्चाशच्छतद्वयमङ्गुलि-
क्षेत्राणि करोति, आयामो द्वादशाङ्गुलः, चतुश्वत्वारिंशच्छतं तदुभयं चत्वारिं-शच्छ
तानि विंशत्यङ्गुलाक्ष्णयारज्जुः करोति, यद्वाऽभ्यास एको भागः प्रमाणं 
तदर्धमेकस्मिन् भागे द्विगुणे द्वे संख्ये, अर्घे द्विगुणिते द्वे अर्धे । तत्रैका संख्या त्रिसंख्ययाऽऽगन्तौ चतुर्विंशत्यङ्गुले छिन्ने तस्यैकैको भागः अष्टाङ्गुलः, तेनैकेन सहितं प्रमाणं, विंशत्यङ्गुलाऽऽक्ष्णययारज्जुरित्याति पूर्वोक्तमेव।   तृतीयाभ्यासे यथा--प्रमाणं चतुर्विंशत्यङ्गुलं, तस्यतृतीयमष्टाङ्गुलं, तस्मिंश्व-
तुर्विंशत्यङ्गुलं, तस्मिंश्वतुर्विंशत्यङ्गुले प्रक्षिप्ते साभ्यासं प्रमाणं 
द्वात्रिंशदङ्गुलं, तत्र साभ्यासस्य प्रमाणस्यागनतुसहिताश्वत्वारो भागाः, तद्द्विगुणच्छेदे आगन्तुरष्टभागाः, तत्रैको भाग एका-ङ्गुलं, तत्र भागेनैकेन सहितं प्रमाणं 
पञ्चविंशत्यङ्गुलं, अक्ष्ण-यारज्जुः सप्ताङ्कुलानि तिर्यङ्भानी सैकोनपञ्चाशत्करोति। चतु-र्विंशत्यङ्गुलं प्रमाणषट््सप्ततिं पञ्चविंशतिः षट् शतानि च करोति एवमेवाभ्या-सान्तरेष्वपि द्रष्टव्यम्। त्रिकचतुष्कयोरित्यादिना कानिचिदुदाहरणान्युत्तरत्र स्वयमेव वक्ष्यति। अलमति प्रसङ्गेन।       

	सुन्दरराजीया
	     (दीर्घस्याक्ष्ण+विहरणम्)
अथ सनिदानमनेकप्रकारं विहरणमाह------
	दीर्घस्य चतुरश्रस्य पार्श्वमान्या समचतुरश्रे कृते यत् क्षेत्रं संपद्यते,यच्च तिर्यङ्भान्या तदुभयं अक्ष्णयारज्ज्वा समचतुरश्रे कृते संपद्यते क्षेत्रं। 
त्रिकचतुष्कयोरित्याद्युदा हरणम् ।
	एवंचासां द्वयोर्ज्ञातयोस्तृतीया ज्ञातुं शक्यते। यथा पार्श्वमानीतिर्यङ्भान्योर्ज्ञातयोः ते पृथग्वर्गयित्वा संयोज्य त-द्वर्गम्लमक्ष्णयारज्जुः। तथा पार्श्वमान्यक्ष्णयारज्ज्वोर्ज्ञातयोः अक्ष्णयारज्जुवर्गात्पार्श्वमानीवंर्ग विशोध्य (वि) शिष्टस्य मूलं तिर्यङ्भानी। एवं तिर्यङ्भानीवर्गं विशेध्य पार्श्वमानी। एवं भूताभि-र्ज्ञेयाभिः पूर्वोक्तं विहरणम्। त्रिकचतुष्कयोरित्यादीन्ये-वोदाहरणानि। पूर्वयोगावप्यस्यैव प्रपञ्चौ ।।

	कपर्दिभाष्यम्
	
	चतुरश्रस्याक्ष्णयारज्जुर्द्विस्तवतीं भूमिं करोति। समस्य द्विकरणी। प्रमा-णं तृतीयेन वर्धयेत्त-च्चतुर्थेनात्मचतुस्त्रिंशोनेनस विशेषः ।।

	समस्य द्विकरणी। समस्य चतुरश्रस्य अक्ष्णयारज्जुः समचतुरश्रस्य क्षेत्रं यावद्भवति तस्य द्विगुणं करोति। समस्य ग्रहणं किमर्थम्? दीर्घनिवृच्यर्थमिति चेन्न, उक्तार्थत्वात्। अक्ष्णयारज्जोरभावान्मण्डलस्याप्रसङ्गः। सर्वात्मना समस्य प्रतिपच्यर्थमिति, तदप्यप्रयोजकम्। अक्ष्णयारज्जुरित्येक-वचननिर्देशात्। प्रमाणं तृतीयेन 
वर्घयेत्--प्रमाणं तृतयिं प्रक्षि-पेत्। तच्चतुर्थेन। तदिति प्रक्षिप्ततृतीयं परामृश्यते। तृतीयं स्वचतुर्थेन वर्घयेदिति शेषः। आत्मचतुस्त्रिंशोनेन--एतत् चतुर्थस्य  विशेषणम्, तच्चतुर्थं चतुस्त्रिंशद्धा विभज्यैकं भाग-मुत्सृज्य 
शिष्टेनेत्यर्थः।
	(1+1\3+1\34-1\3x4x34=1.4142156)
सविशेषः--सविशेष इति संज्ञा। एवं संवर्गितस्य सह विशेषण वर्तत इति अन्वर्था संज्ञा। द्वादशे चत्वारि चतुर्षु एकं चतुस्त्रिंक्षद्धा विभज्य एकं भागमुत्सृज्य, एवं तिलोनसप्तदशाङ्गुलं भवति। द्वादशाङ्गुलस्य तिलवर्गः ; एकं नियुतं षडयुतानि षट् सहस्राणि चत्वारि शतानि षष्टिः चत्वारीति (166464) तिलप्रमाणानि सप्तदशाङ्गुलमानस्य तिलोन-
स्य तिलवर्गः- त्रीणि नियुतानि त्रीणि नियुतानि त्रीण्ययुतानि द्वे सहस्रे नव शतानि वंशतिर्नव च (332929) अत्रैकत्रिकयोश्शेषो न भवतीति वेणोस्सविशेषे गृह्यमाणे दशतिलक्षेत्राण्यतिरिक्तानि। तेन नीवारशूकार्धमात्रमप्यतिरिक्तं भवति। तस्माद्विशेष इति व्यवहारार्थमेव भविष्यतीति प्रगणय्य संज्ञा कृताचार्येण।।

	अथापरम्
	विहारं वक्ष्याम इति शेषः।
	प्रमाणमात्रीं रज्जुमुभयतः पाशां करोति।
	यत्प्रमाणं चतुरश्रं कर्तुमिच्छति तावत्प्रमाणां रज्जुमु-भयतःपाशां कृत्वा-

	मध्ये लक्षणमर्धमध्यमयोश्व पृष्ठथायां रज्जु-मायम्य पाशयोर्लक्षणोष्विति 
शङ्कुं निहत्योपा-न्त्ययोः पाशौ प्रतिमुच्य मध्यमेन लक्षणेन दक्षि-णापायम्य शङ्कुं निमित्तं करोति। मध्यमे पाशौ प्रतिमुच्य उपर्युपरि निमित्तं मध्यमेन लक्षणेन 
दक्षिणमंसमायच्छेत्। उन्मुच्य पूर्वस्मादपरस्मि-न्प्रतिमुच्य मध्यमेनैव लक्षणेन 
दक्षिणां श्रोणि-मायच्छेत्। एवमुत्तरौ श्रोण्यंसौ ।।
	प्रथमःखण्डः
	मध्ये लक्षणमर्धमध्यमयोश्व--पाशलक्षमयोर्मध्य इत्यर्थः। पाशयोर्लक्षणेष्वि-ति शङ्कुं निहत्य, उपान्त्ययोर्द्वितीयचतुर्थयोः पाशौ प्रतिमुच्य मध्यमेन लक्षणेन दक्षिणापसार्य, निमित्तं साध्यनिमित्तं काकपदं कृत्वा, मध्यमे पाशौ प्रतिमुच्य, उप- र्युपरि काकपदं तेनैव लक्षणेन दक्षिणापसार्य, शुङ्कं निहत्य, तस्मिन्नेकतरं पाशं   प्रतिमुच्य, पूर्वस्मिन् शङ्कावितरं पाशंतेनैव लक्षणेन दक्षिममंसमायच्छेत्। तत्र   शङ्कुं निहन्यात्। स दक्षिणासः। एवमुत्तरतः पूर्वस्मात्पाशमुन्मुच्यापरस्मिन् प्रतिमुच्य, तेनैव लक्षणेन दक्षिणा श्रोणी। एवमुत्तरतः पक्षः। तत्र इयान्विशेषः--श्रोणी पूर्वं पश्वादंसः।
	करविन्दीया व्याख्या
	ननु चतुरश्रस्येति कथं लभ्यते? तत्करणीभूतपार्श्व-मान्यादिदर्शनात्। समस्येति कथं? कुरत इति द्विवचननि-र्देशात्, अक्ष्णयारज्जुरित्येकवचननिर्देशाच्च। कुरुत इति द्विव-चननिर्देशे कृते सति एकप्रकारा पार्श्वमानी तिर्यङ्भानी चोति गम्यते। तथा-क्ष्णयारज्जुरित्येकवचननिर्देशात् साचाप्येकप्रकारोति ज्ञायते। विषमोऽपि दीर्घचतुरश्रो विद्यत एव। यक्याक्ष्णयारज्जू अन्योयं समे भवतः स निवर्त्यते। समस्येति लभ्यते। पृथग्ग्रहणस्य संसर्गवि-शेषणत्वनिवृच्यर्थम्। दीर्घचतुरश्रस्याक्ष्णयारज्जुरियत्करोती-त्युक्तं, समस्य सा कियत्करोतीत्यत आह---
	(चतुरश्र+करोति)
	समस्य चतुरश्रस्याक्ष्णयारज्जुद्द्विंस्तावतीं-द्विगुणां। यस्या भूमेरियम- क्ष्णयारज्जुः तावद्द्विगूणां भूमिं करोति। द्विगुणाया भूमेः करणीभवतीत्यर्थः। द्विस्तावतीति मयूरव्यंसकादिलक्षणस्समासः। नन्वक्ष्णयारज्जुरित्येकवचननिर्देशात् समचतुरश्रा `अनुपपदत्वा च्छब्दस्येति' न्यायाच्च द्वितीयापि तादृश्येवेति विज्ञायते। तेन समस्येयं न विषमस्येति गम्यते। अतः किमर्तं सम-शब्दः?। उच्यते--एवं तर्हि मिश्रणा- र्थ स्समशब्दः। द्विस्तावीं भूमिं युगपदेव एकीकृत्य करतीति। उत्तरार्थो वा सम शब्दः। ननु पूर्वसूत्र एव 
दीर्घशब्दमपहाय चतुरश्र-स्येत्यस्तु तेनास्यापि सिद्धिर्भवत्येव, सत्यं--तथासत्युक्त-न्यायेन समस्यैव तत्स्याभ दीर्घस्य, तस्मात् पृथगेवमेव वक्त-व्यम्। प्रकृतोपजीवनेन संज्ञां विधातुमाह--- 
	(सविसेषः.)
समस्य चतुरश्रस्याक्ष्णयारज्जुः सा द्विकरणीसंज्ञा भवति। अन्वर्थैषा संज्ञा, द्वयोःकरणी द्विकरणीति। ननु पूर्वसूत्रेणैव द्विकरणीत्वे सिद्धे अयुक्ता संज्ञा, सत्यं, 
द्विकरणीत्वं सिद्धंतथापि दीर्घत्रिकोणादीनामपि द्विकरण्यस्सन्ति, तत्र द्विकरणी-त्युक्ते अस्या एव ग्रहणं यथा स्यादित्येवमर्थं संज्ञा। ननु सा द्विकरणीत्येव 
वक्तव्यं, समग्रहणं किमर्थं? वक्ष्यमाणापि संज्ञा समद्विकरणीविषया यथा स्यादिति। समग्रहणस्य पूर्वसूत्रविषयत्वे अत्र सामर्थ्यात्तत्सिद्धिः। द्विकरण्या एव प्रकारान्तरमाह--
समचतुरश्रस्य प्रमाणमायामं तत्तृतीयेन वर्धयेद्वृद्धिं गमयेत्, तच्च तृतीयं स्वचतु-र्थेंन तृतीयस्य चतुर्थभागेनेत्यर्थः। आत्म-चतुस्त्रिशोनेन आत्मशब्देन चतुर्थो भागः परामृश्यते। वर्ध-येदित्येव, स विशेषः--तस्य विशेष इति संज्ञा। तृतीयादिना येन वृ-द्धं प्रमाणं तस्य विशेषसंज्ञा। यथा--द्वादशाङ्गुलं प्रमाणं चतुरङ्गुलेन वर्धयेत्, तच्चतुरङ्गुलमेकाङ्गुलेन तिलोनेन वर्धयेत्। चतुर्विंशत्तिलाः पृथुसंश्लिष्टा अङ्गु-लिरिति प्रमाणविदो मन्यन्ते। वक्ष्यति, `अर्धे तद्विशेषमभ्यस्य बाह्यविशेषाभ्यां प-रिगृह्णीयात्' इत्यादि। कथं, मध्यमे सविशेषं प्रतिमुच्य चतुर्थेन चतु-र्थसविशेषेणे-त्येवमादि। अत्र सह विशेषेण वर्तत इति स विशेषः। विशेषसहितं प्रमाणमेव सविशेष इत्यवगन्तव्यम्। कि-मर्थं महती संज्ञा, अन्वर्थैषा यथा स्यादिति, तत्कथं विपूर्वश्शिषिर-तिशयवाची, ` शिषिरसर्वोपादाने, विपूर्वोऽतिशये ' इत्युपदेशात्। अक्ष्णयारज्जुभूत- द्विकरण्याः प्रमाणातिरिक्ता-दंशात् किञ्चिद्विसिष्यते अतिरिच्यत इति विशेषः। यद्वा ततः किंचित् क्षेत्रं विशेषयति अतिरेचयति मानकाल इति वा विशेषः। तथाहि--चतुस्त्रिंशत्तिला अङ्गुलिरित्युक्तम्। द्वादशाङ्गुलस्य तिलवर्गः--एकं नियुतं षडयुतानि षट् सहस्राणि चतुवारि शतानि। तिलोनसप्तदशाङ्गुलस्य तिलवर्गः--त्रीणि नियु-तानि त्रीण्ययु-तानि द्वे सहस्रे नव शतानि विंशतिर्नव च तिलप्रमाणानि चतुरश्रक्षेत्राणि। अत्रैकं  तिलं चतुरश्रक्षेत्रद्वि-गुणादतिरिच्यते। ततस्तस्य विशेष इति संज्ञा। वेणुना सवि-शेषेण मीयमानेऽग्नौ प्रमीयमाने त्वात्मनि यत् क्षेत्रमतिरिच्येत तेन नीवारशूकमात्रम-पि सर्वथातिरिक्तं न भवति तन्नथूने ततोऽल्पतरमिति द्विकरणीकार्ये सविशेषव्यवहारः। इदानीं प्रासङ्गिकमेकं विहरणं व्याख्याय विहरणान्तरमाह---
	(अथापरं+श्रोण्यंसौ)
	अथापरं विहरणं--व्याख्यास्याम इति शेषः, प्रमाण-मात्रीं अयाममात्रीं रज्जुं उभयतःपाशां आद्यन्तयोः पाश-युक्तां, मध्ये लक्षणं निरञ्जनार्थं, अर्धमध्ययोः 
पूर्वार्धमध्ये अपरार्धमध्ये च लक्षणद्वयं निरञ्जनं कृत्वा पृष्ठ्यायां मातव्यभूतलमध्यलेखायां रज्जुमायम्य--प्रसार्य पाशयोर्लक्ष-णोष्विति पञ्च शङ्क्वोः पाशौ प्रतिमुच्य मध्येन निरञ्जन-भूतेन दक्षिणापायम्य, निमित्तं--चिह्नं करोति। निमित्तं दिक्संदर्शनार्थम्। मध्यमे शङ्कौ पाशौ प्रतिमुच्य, उपर्युपरिनिमित्तं तस्योपरिष्टादासन्नत-रं दक्षिणापायम्य, रज्जुं तदन्ते शङ्कुं निकाय, मध्यमाच्छङ्कोः पाशावुन्मुच्य,     दक्षिणशङ्कावेकं पाशं प्रतिमुच्य, पूर्वस्मिन् शङ्कानितरं पाशं प्रतिमुच्य, निरञ्ज-नेन दक्षिणमंसं प्रत्यायच्छेत्। रज्जुं यथा दक्षिणांसस्सं-पद्यते तथाछ़ऽऽयच्छेत्। एवमेव दक्षिणां श्रोणिमायच्छेदित्येव-मादीनि उन्मुच्य, पूर्वस्मादित्यादीन्युत्तराणि सूत्राणि। पञ्च-शङ्कुरयं योगस्समचतुरश्रविषयः ।।

	सुन्दरराजीया
	      (चतुरश्र+करोति)
	चतुरश्रस्येत्यविशेषात् समस्येत्यत्रापि संबध्यते। अथवा उत्तरसूत्रगतं सम- स्येति पदमत्रापि संबध्यते।
	समस्य द्विकरणी।

	अनन्तरोक्ता समस्य चतुरश्रस्याक्ष्णयारज्जुः द्विकरणीसंज्ञिसा। तावतोर्द्व-योः क्षेत्रयोः करणात्। तस्य ज्ञानोपायमाह--
	(प्रमाणं+शोनेन.)
	यथा---द्वादशाङ्गुलस्य प्रमाणस्य तृतीयं चतुरङ्गुलं, तस्य चतुर्थमङ्गुलिः अङ्गुलेश्वतुस्त्रिंशो भागस्तिलमात्रम्। एवं द्वादशाङ्गुलस्याक्ष्णयारज्जुस्तिलोनस- प्रदशाङ्गुला। तथा अष्टाच-त्वारिंशदङ्गुलस्याक्ष्णयारज्जुः चतुस्तिलोना अष्टषष्ट्य-ङ्गुलेत्यादि।
	(सविशेषः.)
	योऽक्ष्णयारव्ज्जा प्रमाणआदतिरिक्तोंऽशः स विशेषसंज्ञः। `अर्धे तद्विशेषमभ्यस्य' इत्याद्युदाहरणम्।।
	(अथापरं+श्रोण्यंसौ)
	अर्धयोर्मध्ये अर्धमध्ये। उपान्त्ययोः-द्वितीयचतुर्थयो-श्शङ्क्वोः।
निमित्तं--चिह्नम्। स्पष्टमन्यत्। एष योगस्समचतुर-श्रविषयः। एवमुत्तरतः ।।

	कपर्दिभाष्यम्
	अथापरोयोगः।
	     विहरणाविशेषः इत्यर्थः।।
	पृष्ठ्यान्तयोर्मध्ये च शङ्कुं निहत्यार्धेऽर्धे तद्विशे-षमभ्यस्य लक्षणं कृत्वार्धमगमयेत्। अन्त्ययोः पाशौ कृत्वा मध्यमे सविशेषं प्रतिमुच्य पूर्वस्मि-न्नितरं लक्षणेन दक्षिणमंकमायच्छेत्। उन्मुच्य पूर्वस्मादपरस्मिन्प्रतिमुच्य लक्षणेनैव दक्षिणां श्रोणिमायच्छेत्। एवमुत्तरौ र्श्रोण्यंसौ ।।   
	
	चतुरश्रप्रमाणान्तयोश्शङ्कुं निहत्य तयोर्मध्ये च शङ्कुं निहत्य अर्धे--प्रमाणार्धे, तद्विशेषं--तस्यार्धस्य विशेषं, प्रमाणं तृतीयेन वर्धयेदिति न्यायेन लक्षणं कृत्वा पुनरागमयेत् प्रक्षिपेत्। अन्त्ययोः पाशौ कृत्वा मध्यमे शङ्कौ सविशेषं पाशं प्रतिमुच्य पूर्वस्मिन् शङ्कौ इतरं पाशं प्रतिमुच्य ल-क्षणेन दक्षिणेनापसार्य श-ङ्कुं निहन्यात्। स दक्षिणांसः। पूर्वस्माच्छङ्कोः पाशमपरस्मिन् शङ्कौ प्रतिमुच्य  तेनैव लक्ष-णेन दक्षिणं श्रोणिमायच्छेत्। तेनैवोदगपसार्य उत्तरां श्रोणिं 
विपर्यस्योत्तरमंसम् ।।
	योगद्वयमिदं समचतुरश्रस्य सम्यक्।।

	करविन्दीया व्याख्या
	        (अथापरो+श्रोण्यंसौ)
	प्रमाणमात्रीं रज्जुमित्येव, विहरणोपायो योग इत्युक्तं, पृष्ठ्यान्तयोः    मध्ये च शङ्कुं निहत्य। व्याख्यातमेतत्। अर्धेप्रमाणामात्रचा रज्ज्वा अर्धे तद्विशेषमभ्यस्य संयोज्य लक्षणं कृत्वा सूत्रसविशेषार्धान्ते अर्धं आगमयेत् शिष्टं यथा प्रमाणं भवति तथाऽऽगमयेत्, अयमर्थः--अर्धद्विकरणीमात्रीं केवलार्धमात्रीं च एकां    रज्जुं मीत्वार्धद्विकरणी मात्रे लक्षणं कृत्वा रज्ज्वन्तौ पाशौ कृत्वा मध्यमे शङ्-कौ सविशेषमर्धं प्रतिमुच्य पूर्वस्मिन् शङ्कौ केवलमर्धं प्रतिमुच्य लक्षणेन दक्षिण-मंसमायच्छेत्--कुर्यात्। उन्मुच्य पूर्वस्मादिति स्पष्टार्थः। अयमपि योगस्समचतुरश्रविषय एव। अर्धे तद्विशेषमिति प्रमामसविशेषयोः प्रस्तुतत्वात् प्रसङ्गेनोच्यते।      
	सुन्दरराजीया
	      (अथापरो+श्रोण्यंसौ)
	अर्धे--प्रमाणार्धमात्रे शुल्बे। तद्विशेषं-अर्धस्यैव विशेषं अभ्यस्य तद्विशेषान्ते लक्षणं कृत्वा अन्यदर्धं निर्विरोषमा-गमयेत्। यथा--गार्हपत्यचितेः षण्णव- त्यङ्गुलाया अन्तययोर्मध्ये च शङ्कून्निहत्य अर्वेऽष्टाचत्वारिंशदङ्गुले तद्विरोषं चतुस्तिलोनं विंशत्यङ्गुलमभ्यस्य लक्षणं कृत्वान्यदर्धं अष्टाचत्वारिंशदङ्गुलं 
सं-योजयेत्। एवं चतुस्तिलोनषोडशकोत्तरशताङ्गुलं शुल्बम्। अन्तयोरित्यादि स्पष्टम्।

	कपर्दिभाष्यम्
	प्रमाणं तिर्यग्द्विकरण्यायामः तस्याक्ष्णयारज्जु-स्त्रिकरणी।।
	प्रमाणं--प्रक्रमादेस्तिर्यङ्नानी। द्विकतणी--पार्श्वमानीतस्यैव प्रक्रमा- देः। तस्यैवंभूतस्य दीर्घचतुरश्रस्याक्ष्णयारज्जु-स्त्रिकरणी--त्रिगुणां भूमिं करो-ति। तस्य तिर्यङ्भानीभू-दस्य। कथं ? प्रमाणमेकं करोति पार्श्वमानी द्विकरणी सा द्वौ करोति। तदुभयमक्ष्णयारज्जुः करोति। तदुक्तं--

	दीर्घस्याक्ष्णयारज्जुः। इति---
	
	तृतीयकरण्येतेन व्याख्याता। विभागस्तु नवधा ।।
	
	एतेनैव मार्गेण तृतीयकरणी व्याख्याता । अनयैव त्रिकरण्या तृतीयकरण्यप्यवग- न्तुं शक्येत्यर्थः। कथमित्याह--त्रिकरणीक्षेत्रं नवधा विभज्य एकं भागं गृह्णीयात्। प्रमा-णतृतीयं भवति। त्रिकरण्याः तृतीयं करोति। तत्र श्लोकः---
	
	अक्ष्णारज्जुस्त्रिकृत्प्रोक्ता प्रमाणसविशेषयोः ।
	अस्या एव तृतीयं तु तृतीयकरणीं विदुः ।।

	करविन्दीया व्याख्या
	 (प्रमाणं+त्रिकरणी)
प्रमाणद्विकरण्यक्ष्णयारज्जव उक्तः। यस्य चतुरश्रस्य प्रणाणं तिर्यङ्भानी द्विकरणी पार्श्वमानी तस्य चतुरश्रस्याक्ष्णयारज्जुः प्रमाणपार्श्वमानी तिर्यङ्भानी क्षेत्र-स्य त्रिकरणीभवति ।।

	तृतीयकरण्येतेन व्याख्याता ।

	त्रिकरणीव्याख्याने तृतीयकरण्यपि व्याख्याता। कथं ? तृतीयं तिर्याग्द्विक- ण्यायामः, तस्याक्ष्णयारज्जुस्तृतीयकरणी।

	तृतीयकरण्यवगमायाह
	 (विभागस्तु+नवधा)
	तृतीयकरण्यवगमे इयांस्तु विशेषः। क्षेत्रस्य नवधा विभागः कार्यः, कस्य क्षेत्रस्य ? प्रमाणक्षेत्रस्य त्रिकरणीक्षेत्रस्य वा। अयमर्थः--यस्य क्षेत्रस्य तृतीयकरणी साध्यते तत् क्षेत्रं नवधा विभज्य तत्रकैस्य भागस्य पार्श्वमानीं तिर्यङ्भानीं कृत्वा तस्यैव भागस्याक्ष्णयारज्जुं पार्श्वमानीं कृत्वा ताभ्यां चतुरश्रे कृते चतुरश्रे नवधा विभक्ते तत्रैकस्य भागस्य करणीप्रमाणचतुरश्र-क्षेत्रस्य तृतीयकरणी भवति। स च विभागः प्रमाणक्षेत्रतृतीय-मिति प्रदर्शनम्। एतेन चतुष्करणीचतुर्थकरणीप्रभृती-नामपि। तथाहि--प्रमाणं तिर्यक् चतुष्करण्यायामस्तस्याक्ष्ण-यारज्जुः पञ्चकरणी। तथा प्रमाणं तिर्यक्पञ्जकरण्यायाम-स्तस्याक्ष्मयारज्जुः षट्करणीत्याति द्रष्टव्यम्। तथाहि-द्विकरणी तिर्यङ्भानी त्रिकरण्यायामः तस्याक्ष्णयारज्जुः प़ञ्चकरणी। तिर्यङ्भानी दशकरण्यायामस्तस्याक्ष्णयारज्जुः पञ्चदशकरणीत्याद्यपि द्रष्टव्यम्। तथा तुरीयं ति-र्यक् त्रिकरण्यायामस्तस्याक्ष्णयारज्जुस्तुरीयकरणी। तथा पञ्जमं तिर्यक्चतुष्करण्यायामस्तस्याक्ष्णयारज्जुः पञ्चमकरणीत्यादि द्रष्टव्यम्। 
त्रिकरणीतृतीयकरण्योस्सौत्रामण्यादावुपयागेः। ननु दीर्घस्याक्ष्णयारज्जुरित्यनेन त्रिकरणीतृतीयकरणीप्रभृतयः सि-द्धाः। तत्किमर्थं त्रिकरण्यादिकरणीविधिरारभ्यते। उच्यते--द्विप्रकाराः करण्यः, शु-द्धमूला अशुद्धमूलाश्व। शुद्धं मूलं यासां ताश्शुद्धमूलाः। द्वाभ्यां चत्वारि, त्रिभिर्नवेत्यादिवक्ष्यमाणाश्वतुष्करणीनवकरणीप्रभृतयः तासां तु सर्वदा द्विकरणी त्रिकरणी पञ्चकरणीत्येव व्यपदेश इति प्रदर्शयितुमिदमुच्यते, द्वयोः करणी द्विकरणी, त्रया-णां करणी त्रिकरणी, चतुर्णां करणी चतुष्करणी, पञ्चानां करणी पञ्चकरणीति। किञ्च दी- र्घस्याक्ष्णयारज्जुरित्यनेन सामान्येन नाञ्जसा त्रिकरणीप्रभृतीनामवगतिर्भवति। उक्तप्रकारेण संपन्नानां करणीनां तेन संवादमात्रं भवति। तद्युज्यत एव द्विकरण्यादिकरणी-विशेषविध्यारम्भः ।

	सुन्दरराजीया
	      अथ त्रिकरणीमाह
	      (प्रमाणं+त्रिकरणी)

	यथा द्वादशाङ्गुला तिर्यङ्भानी तद्द्विकरणी तिरोनसत्पदशाङ्गुला पार्श्वमानी। एवं दीर्घचतुरश्रे कृते तस्याक्ष्णयारज्जुर्विंशत्यङ्गुलयस्सत्पविंशतितिलाश्व। सा त्रिकरणी प्रमाणपरिमितं क्षेत्रं त्रिगुणं करोति ।।

	(तृतीयकरण्येतेन+नवधा)
	तृतीयकरण्या चतुरश्रे कृते नवधा विभागः कार्यः। तस्यैको भागः प्रमाणक्षेत्रस्य तृतीयं भवति। त्रिकरण्यास्तृतीयं तस्य करणी।।

	    कपर्दिभाष्यम्
	    तुल्ययोश्वतुरश्रयोरुक्तस्समासः। नानाप्रमाणयोश्वतुरश्रयोस्समासः ।।
	समास एकीकरणम् । चतुरश्रस्याक्ष्णयारज्जुरिति सूत्रेणस्पष्टः । नानाप्रमाण-योश्वतुरश्रयोस्समास उच्यत इति शेषः। दीर्घस्य समस्य चतुरश्रस्य समास एकीकरणम्।

	ह्रसीयसः करण्या वर्षीयसो वृद्ध्रमुल्लिखेत्। वृद्ध्रस्याक्ष्णयारज्जुरुभे समस्यति। तदुक्तम् ।।

	ह्रसीयसः अल्पीयसः क्षेत्रस्य करण्या प्रमाणेन वर्षीयसः वर्षीयसेत्यर्थः। 
वृद्ध्रं दीर्घमुल्लिखेत्। यथाल्पीयसः करणी तिर्यङ्भानी वर्षीयसः करणी पार्श्वमानी, तथा दीर्घचतुरश्रमुल्लिखेत्। वृद्ध्रस्याक्ष्णयारज्जुरुभे समस्यति । उक्तं--दीर्घचतुरश्रस्याक्ष्णयारज्जुरिति । 	

  	करविन्दीया व्याख्या
	 (तुल्ययोः+समासः)
	तुल्ययोरिति। समासो नाम समसनं मिश्रणं एकीकरणं करणीतुल्यप्रमाणयोस्समासः। करण्युक्ता चतुरश्रस्याक्ष्णयारज्जुर्द्द्विस्तावतीं भूमिं करोति समस्येति। उक्तमनु-भाषणं वक्ष्यमाणार्थं, इदमत्र परिशिष्यते, तादिदं वक्ष्यामीति।
	(नाना+तदुक्तं)
	नानाप्रमाणयोर्भिन्नप्रमाणयोस्समासः करण्युच्यते, ह्रसीयसः अल्पीयसश्वतुर- श्रस्य करण्या--करणीप्रमाणेन, बर्षीयसःमहतश्वतुरश्रस्य, वृद्ध्रं--चिह्नमेकदेशमु-  ल्लिखेत् वृद्ध्रस्याक्ष्णयारज्जुरुभे नानाप्रमाणे चतुरश्रे समस्यति एकीकरोति। एतदुक्तं भवति--नानारप्रमाणे चतुरश्रे समस्य अल्पीयसश्वतुरश्रस्य करणीप्रमाणेन महदश्वतुरश्रस्य एकस्यां तिर्यङ्भान्यां परिच्छिन्द्यात्। तत आरभ्योर्ध्वां लेखां यथा
परस्यां तिर्यङ्भान्यां तावति प्रदेशे निपतति तथा लिखेत्। लेखाविभक्तस्याल्पीयसः करणीप्रमाणं तिर्यङ्भानी। कस्य? महतः करणीप्रमाणपार्श्वमानीकस्य दीर्घचतुरश्रस्याक्ष्णयारज्जुरुमे नानाप्रमाणे चतुरश्रे समस्यति। चतुरश्र इति वर्तमाने पुनश्वतुरश्रग्रहणं मण्डलयोरपि चतुरश्रं कृत्वैव समासस्सुकर इति ज्ञापयितुं। तदुक्तं--दीर्घस्येत्यादिना। अस्योपयोगो विद्याभ्यासादिषु।

	सुन्दरराजीया
	      (तुल्ययोः+समासः)
	द्विकरण्या यथा द्विपुरुषेऽग्नौ पुरुषद्विकरण्या द्वयोः पुरुषयोस्समास इ- त्यादि। त्रिकरण्या त्रयाणां पुरुषाणां समासस्याप्येतदुपलक्षणं भवति। दीर्घचतुरश्र-योस्तु समासे अयं विशेषः। तिर्यङ्भान्या द्विकरणी तिर्यङ्भानी, पार्श्वमान्याश्व   द्विकरणी पार्श्वमानीति। यथा द्विस्तावायामाश्वमेधवेद्यां षट््त्रिंशिकायाः पृष्ठ्-याया द्विकरणी पृष्ठ्या। तिर्यङ्भान्योस्त्रिंशिकारान्तरेण वक्ष्यते। प्रक्रमस्य   द्विकरणी प्रकमस्थानीया भवतीति। एवं दीर्घचतुरश्राणां समासे तिर्यङ्मान्यास्त्रिकर-णी तिर्यङ््मानीति। पार्श्वमान्याश्व पार्श्वमानी। यथा--त्रिस्तावेऽग्नौ पक्षयोः  पुरुषमात्रयाः तिर्यङ्मान्यास्त्रिकरणी अष्टाधिकशतद्वयाङ्गुला पञ्चतिलोना तिर्यङ्मानी भवति। पार्श्वमान्याश्व षडरत्नेः त्रिकरणी पञ्चाशह्द्विशताङ्गुला विंशतितिलोना  पार्श्वमानी भवति। पुच्छस्य पार्श्वमान्या एकादशप्रादेशायाः त्रिकरणी अष्टाविंशति- द्विशताङ्गुला पार्श्वमानी। एवमन्यत्र।

	(नाना+समासः)
	उच्यत इति शेषः ।।
	       (हसीयसः+तदुक्तं)
	ह्रसीयसः करणीं तिर्यङ्मानीं कृत्वा वर्षीयसस्संबन्धिनं वृर्धं दीर्घचतुर- श्रमुल्लिखेत्, वर्षीयसः करण्येव पार्श्वमानी। एवं कृतस्य दीर्घचतुरश्रस्याक्ष्णयारज्जुस्समस्तुयोः करणी भवति। तदुक्तं `दीर्घस्याक्ष्णयारज्जुः' इत्यादिना। यथा पञ्च-विधेऽग्नौ क्लियमाणे द्विपुरुषेण चतुरश्रे कृते चतुष्पुरुषो भवति। तत्र पुरुषमात्रश्वतुरश्रः प्रक्षेप्तव्यः। तत्र द्विपुरुषकरणिके चतुरश्रे तदायामं पुरुषव्यासं दी-र्घचतुरश्रमुल्लिखेत्। तस्याक्ष्णयारज्जुरष्टषष्टिशताङ्गुला सैकादशतिला, सा पञ्चवि-धाग्नेः करणी भवति।

	कपर्दिभाष्यम्
	चतुरश्राच्चतुरश्रं निर्जिहीर्षन् यावन्निर्जिहीर्षेत्तस्य करण्या वृध्रमुल्लिखेत्।
	पूर्वस्माच्चतुरश्राच्चतुरश्रं निर्जिहीर्षन् चतुरश्रप्रमाणेन वृध्रमुल्लि-खेत्।
	वृर्धस्य पार्श्वमानीमक्ष्णयेतरत्पार्श्वमुपसंहरेत्।।
संयोजयेत्।
	सा यत्र निपतेत्तदपच्छिन्द्यात्।।
	सा पार्श्वमानी इतरस्मिन् पार्श्व यत्र निपतति स्पृशति तत्रापच्छिन्द्यात्।

	छिन्नया निरस्तम्।
	छिन्नया निरस्तीकृते तन्निरस्तं भवति।

	करविन्दीया व्याख्या
	      (चतुरश्रात्+छिन्नया निरस्तम्)
	चतुरश्रादिति। इदमपि करणीविधानमेव। महतश्वतुरश्रादल्पं चतुरश्रं निर्जिही- र्षन् विहर्तुमिच्छन् यावत् प्रमाणं चतुरश्रमपनेतुमिच्छति तस्याल्पस्य सरण्या माहत-श्वतुरश्रस्यैकदेशं यथा छिन्नं भवति तथोल्लिखेत्। एवं 
कृते छिन्नं निरसि तव्यक्षे- त्रप्रमाणतिर्यङ्भानीकं महत्क्षेत्रपार्श्वमानीकं प्रमाणपार्श्व मानीकं दीर्घचतुरश्रं भवति। अस्य क्षेत्रस्य पार्श्वमानीमक्ष्णयेतरत् पार्श्वमुपसंहरेत्--गमयेत्, सा  पार्श्वमानीमक्ष्णयेतरता यत्रेतरस्याः पार्श्वमान्याः प्रदेशे निपतति तदपछिन्द्यात्--पार्श्वमानीमपाच्छित्याधिकं त्यजेत्, छिन्नया निरस्तं--छिन्नं पार्श्वमानीनिरसित-व्यक्षेत्रस्य करणी भवति। तया पार्श्वमान्या चतुरश्रे कृते निरसितव्यक्षेत्रं निर- स्तं भवतीत्यर्थः।

	सुन्दरराजीया व्याख्या
	       चतुरश्रात्+छिन्नया निरस्तम्
	निर्हारो--निरसनम्। यथा निविधेऽग्नौ क्रियमाणे द्विपुरुषेण चतुरश्रे कृते चतुष्पुरुषो भवति। तत्रैकपुरुषत्यागार्थं पुरुषमात्रतिर्यङ्भान्या वृध्रमुल्लिख्य तस्योत्तरां पार्श्वमानीं दक्षिणां प्राचीमितरत्पार्श्वं गमयेत्। सा च तत्र द्विपुरुषप्रमाणायां चत्वारिंशच्छतद्वयाङ्गुलप्रमाणायां पञ्चतिलाश्वापच्छिन्द्यात्। परिशि  ष्टया करण्या चतुरश्रे कृते पुरुषो निरस्तो भवति।
	
	कपर्दिभाष्यम्
यथा स्वयमेव दर्शयति---
	उपसंहृताऽक्षणयारज्जुस्सा चतुष्करणी छिन्ना चेतरा च यत्पृथग्भूते कुरुतः तदुभयं करोति।।
	उपसंह्टता पूर्वं पार्श्वमानी। इदानीमक्ष्णयारज्जुश्व रश्रस्यसा चतुष्करणी द्विपुरुषात् छिन्ना पार्श्वमानी इतरातिर्यह्भानी यत्पृथग्भूते कुरुतः तदुभयं      करोति ।।
कथमित्याह--
	तिर्यङ्मानी पुरुषं शेषस्त्रीन्।।
	तिर्यङ्भानी पुरुषं करोति। शेषस्त्वक्ष्णयारज्जुद्वौ। तदुभयं तस्याक्ष्णयारजुरिति त्रीन्करोति ।।       

	तदुक्तम्।।
	तच्चाप्युक्तम् ।।
	करविन्दीया व्याख्या
	इमं प्रकारमुदाहरणमुखेन स्पष्टिकरिष्यन्नाह---
	      उरसंहता+तदुक्तम्
उपेति। सर्वतो द्विपुरुषप्रमाणं चतुष्पुरुषं चतुरश्रं विषयीकृ त्योदाहरति। एकस्य च-तुरश्रस्यावयवभूते दीर्घचतुरश्रे या पार्श्वमान्यक्ष्णयोपसंहृता सा चतुष्करणी चतु- ष्करणी चतुष्पुरुषकरणीति प्रतिज्ञाता। अस्य तिर्यङ्भानी च पुरुषमात्रकरणीति। अस्य  दीर्घचतुरश्रस्य छिन्ना पार्श्वमानी कियत्करणीति न ज्ञाता, सैवात्रावगन्तव्या। अत्र पुरुषप्रमाणं तिर्यङ्भान्या पृथग्भूतया यत्क्रियते छिन्नया पार्श्वमान्या पृथग्भूतया यत्क्रियते अक्ष्णयारज्जुः तदुभयक्षेत्रकरणीति न्यायतोऽवगता। तत्राक्ष्णयारज्जुफलभूताच्चतुष्पुरुषाच्चतुरश्रादेकप्रमाणं तिर्यङ्भानीफले त्वेकस्मिन्नपनीते त्रयः  पुरुषाः परिशेष्यात् सा त्रिपुरुषकरणीत्यवगन्तव्या। अत इदमुक्तं तिर्यङ्भानी पुरुषं करोति शेषः छिन्ना पार्श्वमानी। त्रीन् पुरुषान् इति पुल्लिङ्गनिर्देशः पुरुषभि-  प्रायः। पुरुषनिर्देशश्वाग्नौ पुरुषेण विमानं पुरुषाभ्यासापचयौ समासनिर्हारयोः उदाहरणमिति। अयमर्थः--सर्वतो द्विप्रमाणाच्चतुष्पुरुषाच्चतुरश्रादेकं पुरुषमपनीय त्रिपुरुषं समचतुरश्रं कर्तुमिच्छन् तच्चतुरश्रं पुरुषप्रमाणया रज्ज्वा मध्ये परिच्छिद्य द्विधा कृत्वा तदर्घस्यैकां पार्श्वमानीमपरां पार्श्वमानीं प्रत्यक्ष्णयोपगमयित्वा तयोर्यत्र संपातः तत्रावस्थितां पार्श्वमानीं छिच्वाऽवशिष्टं निरस्य शिष्टया      पार्श्वमान्या समचतुरश्रे कृते तच्चतुरश्रं त्रिपुरुषचतुरश्रं भवति। तथा सर्वतश्वतुष्पुरुषाच्चतुरश्राच्चतुरः पुरुषानपनीय द्वादशपुरुषं समचतुरश्रं कर्तुमिच्छद्द्विपुरुषप्रमाणया तिर्यङ्भान्या समचतुरश्रं विभज्यार्धस्यैकां पार्श्वमानीमन्यां प्रति गमयित्वा तयोस्सन्निपातेऽवस्थितां पार्श्वमानीमवच्छिद्य छेदं निरस्य शिष्टया पा -  र्श्वमान्या चतुरश्रे कृते तत् क्षेत्रं द्वादशपुरुषसमचतुरश्रं भवति। छिन्नशिष्टा  पार्श्वमानी 
तत्करणी भवतीत्यर्थः। एवं प्रमाणक्षेत्रे तृतीयद्विकरणीमपनीय तृतीयकरणी भवति। एवमेव सर्वत्र चतुष्करणीचतुर्थकरणीप्रभृतयः करण्योऽवगन्तव्याः। तदुक्तं `दीर्घस्याक्ष्मयारज्जुरित्यनेन। अस्योपयोगो द्रोणादिषु,
	सुन्दरराजीया व्याख्या
	तदेवोदाहरति----
	उपसंहृता + तदुक्तम्
	या अक्ष्णयोपसंहृता-एकीभूता रज्जुस्सा चतुष्करणी द्विपुरुषापच्छिन्ना पा-  र्श्वमानी अपच्छिन्ना पञ्चतिलोनाऽष्टशतद्वयाङ्गुला। इतरा--पुरुषमात्री तिर्यङ्भानी च यत्पृथग्भूते कुरुतस्तदुभयं करति कर्णरज्जुत्वात्। तत्र तिर्यङ्भानी स्पष्टमेव  हि पुरुषमात्रं करोति। पारिशेष्यात्पार्श्वमानी त्रीन् पुरुषान् करोतीति ज्ञातुं श-क्यते। तदुक्तं `दीर्घस्याक्ष्णयारज्जुः' इत्यादिना।

	
	कपर्दिभाष्यम्
	दीर्घचतुरश्रं समचतुरश्रं चिकीर्षन् तिर्यङ्मान्याऽपच्छिद्य शेषं विभज्योभयत उपदध्यात् ।।
	दीर्घचतुरश्रं समचतुरश्रं कर्तुमिच्छन् तिर्यङ्भन्या तिर्यङ्भानीप्रमाणेनापच्छिद्य शेषं विभज्य--द्विधा कृत्वा तदुभयतः अग्रतः पार्श्वतश्रोपदध्यात्--निक्षिपेत्।
	
	खण्डमागन्तुना संपुरयेत् ।।
	  खण्डमागन्तुनाऽतिरिक्तेन पूरयेत्। पूरयित्वा तदतिरिक्तं त्यचेत् ।
	तस्य निर्हास उक्तः ।।
	तस्य त्यागविधिरुक्तः ।
	इति द्वितीयः खण्डः
	-------------

	    करविन्दीया व्याख्या
	           दीर्घचतुरश्रं+निर्ह्रास उक्तः
	दीर्घोति--सर्वतस्तुल्यप्रमाणं समचतुरश्रं एकत आयामतोऽधिकं दीर्घचतुरश्रं समचतुरश्रं कुर्वन् तिर्यङ्भान्या तिर्यङ्भानीप्रमाणया रज्ज्वा परिमिते प्रदेशे म- ध्ये दक्षिणोत्तरमप च्छिद्य शेषं पुर्वभागं मध्ये दिर्यक् द्विधा विभज्य तयोः पश्विमं भागं तथैवावस्थाप्य पूर्वभागं प्रथमस्योत्तरतः प्राचीनमुपदध्यात्। उत्तरपूर्वभा-गं शून्यभूतं खण्डमागन्तुना संपूर्य समचतुरश्रं संपाद्य अधिकमागन्तुभूतं खण्डं ततो निर्हरेत्--निर्गमयेत्। तस्य निर्हार उक्तः `चतुरश्राच्चतुरश्रं निर्झिहीर्षन्' इति। तस्योपयोगो रथचक्त्रादिषु।




	   इति द्वितीयः खण्डः
	   -------------

	सुन्दरराजीया व्याख्या
	       दीर्घचतुरश्रं+निर्हार उक्तः
	तिर्यङ्भानीप्रमाणेन पार्श्वमानीमपच्छिद्य समचतुरश्रं कृत्वा शेषं विभज्य  पुरस्तादुत्तरतश्वोपदधयात्, 
यथोत्तरपूर्वकोणे समचतुरश्रं आगन्तुः खण्डो भविष्यति। तस्य निर्हार उक्तः `चतुरश्राच्चतुरश्रम्' इति।।
	इति द्वितीयः खण्डः
	  ---------  

	कपर्दिभाष्यम्
	समचतुरश्रं दीर्घचतुरश्रं चुकीर्षना यावच्चिकीर्षेत् तावतीं पार्श्वमानीं  कृत्वा यदधिकं स्याद्यथायोगमुपदध्यात्।।
	समचतुरश्रं दीर्घचतुरश्रं कर्तुमिच्छन् यावता दीर्घभूतेन प्रयोजनं तावत्पा-र्श्वमालिख्य यदधिकक्षेत्रं तद्यथायोगं यथा तत्क्षेत्रं चुज्यते तथा क्षिपेत्। चतुरश्रं विभज्य उभयतःप्रउगे विनियोगः, अवकीर्णिपशौ च ।

	करविन्दीया व्याख्या
	समचतुरश्रं द्विधा कृत्वा तस्यैकस्मिन् भागे भागान्तरस्योपर्युपरि निहिते  दीर्घचतुरश्रं भवतीति मन्वानस्तस्य प्रकारमाह---
	समचतुहश्रं+उपदध्यात्
	समेति। तिर्यङ्भान्या अपच्छिद्य शेषं विभजेदित्येव। समचतुरश्रं दीर्घचतुर- श्रं कर्दुमिच्छन् समचतुरश्रं त्रिभागाद्विभागार्धादीनामन्यतमेनैकांशेन परिमिततिर्यक्प्रमाणं दीर्घचतुरश्रंकर्तुमिच्छति तावत्या तिर्यङ्भान्या समचतुरश्रमेकतोऽपच्छि-द्य शेषस्य समचतुरश्रकरणीसमां पार्श्वमानीं तावतीमुक्तया तिर्यङ्भान्या समचतुरश्रं कृत्वा तत्र शेषं विभज्य यदधिकं स्यात्तद्यथायोगमुपदध्यात्। अधिकस्य यथा विभागे कृ-ते विभागा एकैकशो वा सर्वाः संहस्य वा भागान्तरस्योपरि निधीयमानास्तद्विस्तारं व्याप्यान्योन्यसंघटितास्तद्दीर्घं संपादयन्ति तथा विभज्य सर्वं शेषं भागान्तरस्योपरि  निदध्यादिति। अयमर्थः---समचतुरश्रं दीर्घचतुरश्रं चिकीर्षन् क्त्रियमाणस्य चिकीर्षितविस्तारप्रमाणया तिर्यङ्भान्या समचतुरश्रमेकतोऽवच्छिद्य शिष्टस्य च पार्श्वमानीं तावतीं कृत्वा तदधिमेकयाऽनेकया वा विभज्य तेसर्वे भागा दीर्घचतुरश्रं यथा संपादय- न्ति तथा सर्वशेषं भागान्तरस्योपर्युपरि निदध्यादिति। अत्राधिकृते शेषशब्दे कर्मवा-चिन्यपि सन्निधेस्सामर्थ्याच्च तस्य षष्ठ्यर्थोऽपिप्रतीयते। तावतीमित्यादिशब्दस्य शेषसंबन्धित्वे सामञ्जस्याद्यावच्चिकीर्षेदित्यपि दीर्घविस्तारविषयस्स्यात्। एक एव न्या यो दीर्घस्यापि दीर्घवीधाववगन्तव्यः ।  
    
 	तत्र श्लोकाः---
	चतुरश्रं समं द्वैधं कृत्वा भागान्तरोपरि।
	क्षिप्ते भागान्तरे दीर्घचतुरश्रं तु तद्धवेत्।।
	करिष्यमाणदीर्घस्य विस्तारसमपार्श्वकम्।
	विभज्य शेषमधिकं यथायोगं हि तत्क्रिया।।
	तावती पार्श्वमान्याश्व शेषस्याञ्जस्यभागतः।
	करिष्यमाणदीर्घस्य तिर्यग्यावच्चिकीर्षितम्।।

	सुन्दरराजीया
	      (समचतुरश्रं+उपदध्यात्)
	अयमत्र प्रकारः-- यावदिच्छं पार्श्वमान्या प्राच्यौ वर्धयित्वा उत्तरपू-   र्वां कर्णरज्जुमायच्छेत्, सा दीर्घचतुरश्रमध्यस्थायां समचतुरश्रतिर्यङ्भान्यां य- त्र निपतति तत उत्तरं हित्वा दक्षिणांशं तिर्यङ्भानीं कुर्यात्, तद्दीर्घचतुरश्रं भवति। दीर्घस्य दीर्घकहणेऽप्ययमेव प्रकारः ।।

	कपर्दिभाष्यम्
	चतुरश्रं मण्डलं चिकीर्षन् मध्यात्कोट्यां निपातयेत्।।
	यच्चतुरश्रं मण्डलं कर्तुमिच्छेत्। रथचक्त्रचिदादौ विनियोगः। मध्यात्कोट्- चां निपातयेत्--मध्यमे शङ्कौ पाशं प्रतिमुच्य कोट्यामायच्छेत् कर्णेनाऽऽयच्छेत्। अपसार्य तत्र लक्षणं कृत्वा--

	पार्श्वतः परिकृष्यातिशयतृतीयेन सह मण्डलं परिलिखेत्।   	
	तेनैव लक्षणेन पार्श्वतः आकर्षेत्। परिकृष्टं यावच्च तुरश्रमतीत्य शेते सो-ऽतिशयः। तस्यातिशयस्य तृतीयेन सह चतुरश्रार्घेन मण्डलं परिलिखेत्--सर्वतो लिखेत्।

	सा नित्या मण्डलम।
	सानित्या मण्डलं करोति। अनित्या सथूला।।

	यावद्धीयते तावदागन्तु ।
	स्त्रक्तिषु यावद्धीयते तावत्पार्श्वे न गच्छति। एतच्च वचनमासन्नतरत्वख्यापनार्थम्।

	करविन्दीया व्याख्या
	      (चतुरश्रं मण्डलं+तावदागन्तु)
समचतुरश्रं मण्डलं चिकीर्षन कर्तुमिच्छन् तस्य चतुरश्रस्याक्ष्णयारज्वर्घप्रमाणात् किज्चिदधिकामेकतःपाशां रज्जुं मीत्वा तत्पाशं चतुरश्रस्य मध्यमे शक्ङौ प्रतिमुच्य  तामक्ष्णयाकोठ्यां निपात्य तत्र लक्षणं कृत्वा पार्श्वप्रदेशादतिरिक्तलक्षणयोरन्तरालं त्रेधा विभज्य अन्ततो द्वौ भागावुत्सृज्य भागेनैकेन सहितायां चतुरश्रार्द्धप्रमाणया रज्ज्वा यथा भूमिमण्डलं भवति तथा परितस्सर्वतो लिखेत्। एवं कृते सा नित्या मण्डलं--चतुरश्रक्षेत्रतिल्यक्षेत्रं भवति। सा नित्या--सा भूमिर्नित्या, यावत् चतुरश्रे भूमिः मण्डलेऽपि सा भवती त्यर्थः। तत्र हेतुमाह--यावद्धीयते तावदागन्तु--यावत्प्रमाणं क्षेत्रं हीयते हीयमानतया (इति) टृश्येत चतुरशभक्तिषु तावन्मण्डलस्य पार्श्वे-ष्वागन्तु टृश्यते, तस्मान्नित्येति। ननु विष्कम्भार्धेन परिणाहार्धमभ्यस्य फलावगतिरित्यनेन न्यायेन भूमेः नात्यन्ततुल्यता, तत्कथं नित्येति? उच्यते--यद्यप्यनित्या, तथाऽप्यन्येषामुपायान्तराणामतिस्थूलत्वादस्य चोपायस्यासन्नत्वात् सम्यगुपायस्य वहुप्रयत्नसाध्यत्वेन अशक्यत्वाच्चैवं वदत आचार्यस्यायमेवोपायस्साधुरित्यभिप्रायः। यावदिह हीयते तावदागन्तु इति तयोरल्पवैषम्यात्तावदेवेति। प्रवृत्तिरोचनार्थमनित्याऽपि नित्येत्युक्तेत्यदोषः। अथवा या रज्जुर्मण्डलं करोति सा रज्जुरिति रज्ज्वभिप्रायो-ऽपि तच्छब्दः ।
 
	सुन्दरराजीया व्याख्या
	      (चतुरश्रं मण्डलं+तवदागन्तु)
	चतुरश्रमध्ये शक्ङुं निहत्य तस्मिन् रज्जुं प्रतिमुच्य कोठ्यामक्ष्णयां नि-पात्य चिह्नं कृत्वा पार्श्वे कृत्वा पार्श्व च परिकृष्य तस्मिन् चिह्नं कृत्वा चु-ह्नयोरन्तरालं त्रेधा कृत्वा एकभागसहितेन चतुरश्रार्घेन मण्डलं परिलिखेत्सा रज्जुर-नित्या मण्डलं करोति यावद्धीयते कोटिषु तावत्प्रमाणं पार्श्वष्वागच्छति।।

	कपर्दिभाष्यम्
	मण्डलं चतुरश्रं चिकीर्षन् विष्कम्भं पज्चदश भागान् कृत्वा द्वावुद्धरेत।  त्रयोदशावशिष्यन्ते। सानित्या चतुरश्रं ।।
	
	मण्डलं चतुरश्रं कर्तुमिच्छन् मण्डलस्य विष्कभ्यं व्यासं पज्चदशधा विभज्य  द्वौ भागौ त्यजेत्। त्रयोदशभागाश्शिष्यन्ते। तैस्त्रयोदशभिर्मिता रज्जुः तावत्क्षे-त्रं चतुरश्रं करोति। सा चानित्या स्थूलतरा। त्रयोदशावशिष्यन्त इति वचनं शुल्बान्त-रोक्तादपि मानसं वरमिति ख्यापनार्थम्। तीव्रसुतसोमे विनियोगः। तत्र प्राच्येकादशिनि मातव्या। तत्राङ्गुलेन प्रादेशमात्रं वेदिखण्डमुपादातव्यम्। यदि द्वादशाङ्गुला उपरवाः अर्धप्रादेशाङ्कोर्दक्षिणतष्षडङ्गुले शङ्कुं निहत्य तावद्वयास चतुस्त्रिंशत्प्रक्रमायामा प्राची वेदिर्मन्तव्या। दशानां क्षेत्रम्। सूत्रकारोपदेशेन पञ्चशतानि    चत्वारिंशदधिकानि अङ्गुलक्षेत्राणि। तदर्धाङ्गुलं गृह्यते। तेन वेदिच्छेदोऽर्धमानेषु। पूर्वार्धानां वेदिसंस्कारो न क्रियते। अतिरिक्तक्षेत्रं निरस्तं भवति।        वेदेश्र्वावटेषु विच्छित्तिर्भवति---

	करविन्दीया व्याख्या
	 (मण्डलं चतुरश्रं चिकीर्षन्+चतुरश्रम्)
	मण्डलस्य विस्तारप्रमाणं विष्कम्भः। तत्पञ्चदशधा विभज्य द्वौ भागावपनयेत्। शिष्टास्त्रयोदश भागाश्र्वतुरश्रस्य करणी भवति। अत्रापि सा नित्येत्यादि समानं।    तावेव चोद्यपरिहारौ।

	सुन्दरराजीया व्याख्या
	   (मण्डलं चतुरश्रं चिकीर्षन्+चतुरश्रम्)
	त्रयोदश भागाः करणी चतुरश्रस्य अनित्या चतुरश्रं करोति। अनयोरनित्यत्वं    विज्ञायते गणितविरोधात्परस्परविरोधाच्च। तथाहि--सप्तविधस्य सारत्निप्रादेशस्य      रथचक्रचितावग्नेः क्षेत्रं लक्षमष्टौ च सहस्राण्यङ्गुलयः, तस्य चतुरश्रीकृतस्य करणी त्रीणि शतान्यष्टाविंशतिश्र्वाङ्गुलयोऽर्धद्वाविंशाश्र्व तिलाः। तस्मिन्नुक्तेन  मर्गेण मण्डले कृते त्रीणि शतानि चतुस्सप्ततिश्र्वाङ्गुलयो विष्कम्भो भवति। तस्य   परिणाहस्सहस्रं पञ्चसप्ततिशताङ्गुलयः। यथाऽऽहुः--

	चतुरधिकं शतमष्टगुणं द्वाषष्टिस्तथा सहस्राणाम्।
	अयुतद्वयविष्कम्भक्यासन्नो वृत्तपरिणाहः ।।

इति । अस्य मण्डलस्य फलं लक्षं नवसहस्रमष्टौ शतानि षष्टिश्वाङ्गुलयो टृश्यन्ते     उक्तं च ---

	समपरिणाहस्यार्धं विष्कम्भार्धहतमेव वृत्तफलम्।
इति । एवमग्निक्षेत्रे रथचक्रचिदादौ मण्डले कृते षष्ट्यधिकानि अष्टशतानि सहस्रं    चाङ्गुलयोऽतिरिच्यन्ते। तथा च परस्परविरोधः। अर्धद्वाविंशतितिलसहिताष्टाविंशतिशत- त्रयाङ्गलकरणीकस्याग्नेर्मण्डलीकृतस्य विष्कम्भः चतुस्सप्ततिशतत्रयाङ्गुल उक्तः।   तस्यैव मण्डलस्योक्तेन मार्गेण चतुरश्रीकरणे त्रीणि भवतीति पूर्वोक्तायाः          करण्यास्साष्टादशतिलाश्वतस्रोऽङ्गुलयो हीयन्ते। तस्मात्सूक्ष्ममिच्छता चतुरश्रस्य मण्डलकरणे सूत्रोक्तादतिशयतृतीयभागसहिताद्विष्कम्भार्धादष्टादशशतांशस्त्याज्यः। एवं कृते रथचक्रचितौ बिष्कम्भः षट्रतिलोनैकसप्ततिशतत्रयाङ्गुलो भवति। परिणाहश्व       पञ्चषष्टिशतसहस्राङ्गुलयः । तस्य मण्डलस्य समपरिणाहस्येत्यादिना पूर्वोक्तेन आनीतं फलं लक्षमष्टौ सहस्राणि भवन्ति। मण्डलस्यापि चतुरश्रकरणे सूत्रोक्ते विष्कम्भे     स्वस्मात् त्रिगुणात् त्रयस्त्रिंशच्छतांशं युञ्ज्यात्। तत्र श्लोकाः---

	चतुरश्रमण्डलकृतौ त्यक्तव्योऽष्टादशशताशः ।
	सूत्रोक्ताद्व्यासार्धाद्व्यासार्धं मण्डलस्यैतत् ।।1।।
	चतुरश्रव्यासे वा त्रिंशशतांशं समाभ्यस्य ।
	पुनरष्टमं च युञ्ज्याद्विष्कम्भो मण्डलस्यैषः ।।2।।
	मण्डलचतुरश्रकृतौ विष्कम्भे सूत्रचोदिते युञ्ज्यात् ।
	त्रिगुणात्स्वकात्र्रयस्त्रिंशत्सातिशयान्मण्डलस्यैतत् ।।3।।
	मण्डलविष्कम्भाद्द्वात्रिंशशतांशकं परित्यज्य ।
	शिष्टान्नवमं जह्याच्चतुरश्रस्यैष विष्कम्भः ।।4।।
	एवं कृते हि वह्नावेकशतविधेऽपि वृत्तविष्कम्भे ।
	स तिलद्वितयविशेषो न च भवति परस्परधिरोधः ।।5।।

	कपर्दिभाष्यम्
	प्रमाणेन प्रमाणं विधीयते ।।
चतुरश्रं प्रमीयते क्षेत्रमनेनेति प्रमाणं प्रक्रमादि। यत्र प्रमाणेनैव चोदना तत्र तेनैव चतुरश्रं विधीयत इति प्रत्येतव्यम्। पुरुषं दक्षिणे पक्षः इत्यादिषु च सङ्खया विवक्षिता।

	करविन्दीया व्याख्या
	द्विकरणीप्रभृतयः करण्य उक्ताः तासां फलावगमायाह---प्रमाणेनेति ।
	      (प्रमाणेन प्रमाणं विधीयते)
	यत्र प्रमाणेनैकेन विमानं तत्र सर्वतस्तेनैकेन परिमितं चतुरश्रं फलं भवति  यथा `पुरुषं दक्षिणे पक्षे' इत्यादि,

	सुन्दरराजीया व्याख्या
	चतुरश्राणां फलक्षेत्रमाह---
	       (प्रमाणेन प्रमाणं विधीयते)
प्रमाणमात्रेण दण्डेन प्रमाणमात्रं क्षेत्रं विधीयते---क्रियते।
	
	कपर्दिभाष्यम्
	आदेशादन्यत् ।
आदिशतीत्यादेशो विधिः। विधेरन्यद्धवति--यत्र विधीयते तत्रान्यदपि भवति तेनैव       प्रमाणेन गार्हपत्यचित्युपरवादिषु

	करविन्दीया व्याख्या
	(चतुरश्रमादेशादन्यत्)
आदिशतीत्यादेशः--उपदेशः । तेनान्यच्चतुरश्रात् प्रागादिफळत्वमवगम्यते । अथवा आदिशतीत्यादेशो---गणितशास्त्रम्। ततो विषमादीनां फलमवगन्तव्यमिति। उक्तं च तत्र सर्वेषां क्षेत्राणां प्रसार्य पार्श्वफलं तदभ्यासे इति, अस्यार्थः---सर्वेषां विषमक्षेत्रा-णां पार्श्वे--पार्श्वमानीतिर्यङ्भान्यौ प्रसार्यसंपाद्य। तदभ्यासे--तयोरन्यान्यगुणकाले फलमवगन्तव्यमिति। त्रिकं द्विधा प्रच्छिद्यान्यतरच्छेदमन्यत्रोपदध्यात्। तत्र सा दीर्घा चतुरश्रा। `तथायुक्तां संचक्षते' वक्ष्यमाणेन न्यायेन फलावगमः, दीर्घचतुरश्रस्य पार्श्वमानीप्रमाणेन तिर्यङ्भानीप्रमाणमभ्यस्य फलावगमः। वृत्तस्य           परिणाहार्धेन विष्कम्भार्धमभ्यस्य फलावगमः। शरार्धप्रमाणेन धनुरर्धमभ्यस्य धनुषः   फलावगम इत्यादि गणितशास्त्रादवगन्तव्यमिति । प्रकृतमनुसरामः ।।

	सुन्दरराजीया
	      (चतुरश्रमादेशादन्यत्)
	सर्वत्र चतुरश्रमेव क्रियते तद्विधानादेव मण्डलादि ।

	कपर्दिभाष्यम्
	द्वाभ्यां चत्वारि ।।
द्वाभ्यां प्रक्रमाभ्यां चतुरश्रे कृते चत्वारि पुरुषप्रमाणानि भवन्ति। मण्डलानां चतुरश्रकरणमुक्तम्। चतुरश्राणां मण्डलकरणमिदं नोक्तं इयत्या रज्व्जा इयत् क्षेत्रं भवतीति। अत इदमुच्यते 
	त्रिभिर्नव।
त्रिभिः प्रक्रमैः चतुरश्रे कृते नव पुरुषक्षेत्राणि भवन्ति। तथा भूमावालिख्य      द्रष्टव्यम् ।

	करविन्दीया व्याख्या
	  (द्वाभ्यां+नव)
	उपलब्धिः यत्र द्वाभ्यां द्विगुणप्रमाणेन विमानं तत्र सर्वतो द्विप्रमाणे चतुरश्रे द्विप्रमाणपरिमितानि चत्वारि चतुरश्राणि फलं भवति। त्रिप्रमाणे चतुरश्रे   त्रिप्रमाणपरिमितानि नव चतुरश्राणि फलम्।

	सुन्दरराजीया व्याख्या
	  (द्वाभ्यां+नव)
द्विप्रमाणेन दण्डेन चत्वारि प्रमाणक्षेत्राणि भवन्ति ।

	कपर्दिभाष्यम्
	यावत्प्रमाणा रज्जुस्तावतस्तावतो वर्गान् करोति
	  यावत्प्रमाणा--यावदायामा रज्जुः तावतो वर्गान्करोति--पङ्क्तीः करोति--यावत्संख्यायुक्तं प्रमाणं तावत्संख्यायुक्ताः पङ्क्तीः करोति। पञ्चमानां पञ्चसख्यायु क्तान्वर्गान्करोति। एवं सर्वत्र योजनीयम्।

	तथोपलब्धिः।
	भूमावालिख्य प्रेक्षिते तथैवोपलभ्यते। द्याभ्यां कृते उभयतो लिखइते चत्वारि शृङ्गाणि भवन्ति, पञ्चभिः कृते पञ्चधा, उभयतो लिखिते पञ्चविंशतिशृङ्गाणि भवन्ति।  एवं सर्वत्र द्रष्टव्यम् ।

              	करविन्दीया व्याख्या
	       (यावत्प्रमाणा+यथोपलब्धिः)
	यावन्ति प्रमाणानि यस्या रज्व्जाः सा रज्जुस्तावतस्तावतः प्रमाणसंख्यायु-  क्तान् तावतः--तत्संख्यागुणितान्वर्गान् समचतुरश्रान् करोति। `वर्गसमचतुरश्रः' इति गणितशास्रेषु व्यवहारः। तथा चतुष्प्रमाणा रज्जुश्वतुर्भिर्गुणिताश्वतुरो वर्गान् षोडश करोति। पञ्चप्रमाणा पञ्चभिर्गुणितान् पञ्च वर्गान् पञ्चविंशतिं, षट्प्रमाणा एकोनपञ्चाशतं, अष्टप्रमाणा चतुष्षष्टिं, नवप्रमाणा एकाशीतिं, दशप्रमाणा शतं, एकादशप्रमाणा एकविंशोत्तरशतं, द्वादशप्रमाणा चतुश्वत्वारिंशच्छतमि त्यादि द्रष्टव्यम्। प्रमाणमाह--उपलब्धिस्तथा--तथोपलभ्यते। उक्तेष्वर्थेषु प्रत्यक्षं प्रमाणमित्यर्थः। तथा   द्विप्रमाणं चतुरश्रं द्विधाऽपच्छिद्य चत्वार्युपलभ्यन्ते। त्रिपमाणं             त्रिधाऽपच्छिद्य नव, चतुष्प्रमाणं चतुर्धाऽपच्छिद्य षोडश, एवं पञ्चप्रमाणादि     ष्वपि। तथा दीर्घस्याक्ष्णयारज्जुरित्यादिषु तथातथोपलभ्यन्ते। द्वाभ्यामेकमभ्यस्य फले द्वे उपलभ्येते। त्रिभिर्द्वे अभ्यस्य षट। चतुर्भिर्द्वे अभ्यस्याष्टौ। तथाहि---द्विप्रमाणपार्श्वमानीकमेकप्रमाणतिर्यङ्भानीयकं द्विधाऽपच्छिद्य द्वे उपलभ्येते।  द्विप्रमाणपार्श्वमानीकं त्रिप्रमाणतिर्यङ्भानीकं प्रमाग्द्विधोदक त्रिधाऽपच्छिद्य 
षडुपलभ्यन्ते। एवमन्येष्वपि पार्श्वमानीप्रमाणसङ्ख्ययोदगवच्छेदः तिर्यङ्भानीप्रमाणसङ्ख्यया प्रागवच्छेद इति कृत्वा फलावगमः ।

	सुन्दरराजीया व्याख्या
	      (यावत्प्रमाणा+तथोपलब्धिः)
चतुर्बिष्षोडश पञ्चभिः पञ्चविंशतिरित्यादि। अत्र प्रमाणम्-----
	तथोपलब्धिः ।

	कपर्दिभाष्यम्
	अध्यर्घपुरुषा रज्जुर्द्वौ सवादौ करोति ।
	अधि--उपर्यर्धं यस्यास्सा अध्यर्धा, तया कृते चतुरश्रे सवादौ द्वौ करोति (1 1\2 x 1 1\2 = 9\4 = 2 1\4) एकस्य वर्गः एकः (12=1) तस्याग्रतः पार्श्वतश्व       द्वावर्धौ । पूर्वेण सह द्वौ, अर्धेन यच्चतुरश्रं कृतं, कोठ्यां सपादम्। तेन पादौ  द्वौ करोति। एवमेवोत्तरसूत्रं योजयितव्यम् ।।

	अर्धतृतीयपुरुषा षट् सपादान्, अथात्यन्त प्रदेशः ।। 20 ।।
	सार्वत्रिको विधिः (5\2 x 5\2 = 6 1\4)
	यावता यावताऽधिकेन परिलिखति तत्पार्श्वयोरुपदधाति। यच्च तेन चतुरश्रं क्रियते तत्कोठ्याम्, अर्धप्रमाणेन पादप्रमाणं विधीयते ।। 10 ।।
 
यावता थेदेनाधिकेन परिलिकिति तत्पार्श्वयोरग्रतश्वोपदधाति। यत्तेन चतुरश्रं क्रियते तत्कोठ्यां--एवं विहितेन यच्चतुरश्रं कोठ्यां तेनैव सह साख्या बोद्धव्योति। मण्डल-पूरणे चैकेनै कं भवति। अर्धे चार्धमिति कस्यचिभ्द्रान्तिस्स्यात् अतस्तं प्रत्याह--

	अर्धप्रमाणेन पादप्रमाणं विधीयते ।
	प्रमाणस्यार्धप्रमाणेन पादप्रमाणं विधीयते। अस्यैव कारणमाह-

	अर्धस्य द्विप्रमाणायाः पादपूरणत्वात् ।। 22 ।।
	तृतीयेन नवमी कला ।। 23 ।।
अर्धस्य द्विप्रमाणा पुरुषमात्री। पादानां पूरणं यतः । तदुक्तं--`द्वाभ्यां चत्वारि' इति। तृतीयेन नवमी कला, प्रमाणतृतीयेन नवमी कला -- नवमोंऽश इत्यर्थः। तदप्युक्तं--- त्रिभिर्नवेति.
	इत्यापस्तम्भसूत्रविवरणे कपर्दिभाष्ये
	       	  शुल्बाख्यप्रश्रे प्रथमः पटलः
	       तृतीयः खण्डः
	-------

	करविन्दीया व्याख्या.
	  इदानीं सच्छेदप्रमाणमुच्यते---अध्यर्धेति ।

	    (अध्यर्धपुरुषा+नवमी कला)
	अध्यर्धपुरुषप्रमाणेनाध्यर्धपुरुषमभ्यस्य फलं द्वौ सपादौ--पादसहितौ द्वौपु रुषौ करोति। अर्धतृतीयपुरुषा 
षट् सपादान्, अर्धं तृतीयं येषां ते अर्धतृयीयाः, ते  च प्रमाणं यस्याः साऽर्धतृतीयपुरुषा। सा येनाभ्यस्ताः फलं सपादान् षद्पुरुषान् करोति। उपलब्धिरपि तथा अध्यर्धपुरुषचतुरश्रस्यार्धेन चैकेन चापच्छेदः प्राक्चोदक्च एक मे केन द्वावर्धौ पादश्व, एवमन्यदपि उभ्यतः सच्छेदे सपादरज्जुमध्यर्धं षोडशांशं करोति। चतुरश्रक्षेत्रविपृद्धौ वृद्धक्षेत्रपरिज्ञानप्रकारमाह--अन्तस्समीपं प्रकरणं तदतीत्य वर्तत इत्यत्यन्तः अत्यन्तः प्रदेशः विधिर्यस्य सोऽत्यन्तप्रदेशः--सार्वत्रिक इत्यर्थः। समचतुरश्र विषयोऽयम्। यावता---यावत्प्रमाणेन, यावताऽधिकेन--यावत्प्र माणोनाधिकेन। एको यावच्छब्दः प्रमाणमात्रविषयः, अन्यो यावच्छब्द आगन्दुविषयः। यावता प्रमाणेन यावन्मात्राधिकेनेत्यर्थः। परिलिखति यच्चतुरश्रकरणार्थं परिलिखति तत्र   तत् अधिकमागन्तुमूलचतुरश्रक्षेत्रं पार्श्वयोः प्राची चोदीची च क्षेत्रमुपदधाति--संयोजयति। यच्च तेनधिकमात्रेण चतुरश्रं क्रियते तत्क्षेत्रं कोठ्यां संयोजयति।       एतदुक्तं भवति--सर्वत्र समचतुरश्रक्षेत्रविवृद्धौ विवृद्धस्य चतुरश्रस्य च दक्षिणप श्विम भागे मूलप्रमाणकृतचतुरश्रं परिकल्प्य तस्यतस्य पूर्वोत्तरपार्श्वयोस्तत्पा   र्श्वमितपार्श्वमानीकं प्रमाणाधिकमात्रतिर्यङ्भानीकं क्षेत्रं परिकल्प्य यच्च तेना धिकमात्रेण एकेनैकं द्वाभ्यां चत्वारि त्रिभिर्नवेत्यादिफलकरणं चतुरश्रं क्रियते   तत्क्षेत्रं प्रागुदक्कोठ्या परिकल्पयेदिति। एवं सर्वत्र समचतुरश्रस्य             क्षेत्रवृद्धौ क्षेत्रस्य परिगणनं कुर्यादित्यर्थः ।
	अर्धप्रमाणेन--प्रमाणार्धेनापादप्रमाणं--पादोऽत्र चतुर्थोभागः, तत्प्रमाणं विधीयते संपाद्यते प्रमाणार्धमितं क्षेत्रं प्रमेयस्य चतु र्थभागो बवति। कुतः?    अर्धस्य द्विप्रमाणायाः पादपूरणत्वात् अर्धस्य द्विप्रमाणकतया भूमेश्वतुर्भागः     पूर्यते ।
	तृतीयेन नवमी कला---प्रमाणतृतीयेन क्षेत्रस्य नवमोंऽशः पूर्यते। उपलब्धि  स्तथा। एकप्रमाणाया भूमेरर्धेन प्राक्योदक्चापच्छेदे कृतेऽर्धप्रमाणकृता          भूमिरेकप्रमाणायाः पादो दृश्यते, तस्या एवं प्राक्चोदक्चापच्छेदे प्रमाणतृतीयमिता  भूमिरेकप्रमाणाया नवमाशो दृश्यते। तथा चतुर्थेन षोडश कला, पञ्चमेन पञ्चविंशतिकला, षष्ठेन षट्रत्रिंशोंऽशः पूर्यते । एवमन्यान्यपि छेदफलानि द्रष्टव्यानि ।।
	इति श्रीकरविन्दस्वामिकृतायां शुल्बप्रदीपिकायां
	प्रथमः पटलः.
	 -------

	सुन्दरराजीया व्याख्या
	अथ सच्छेदानां फलमाह----
	       (अध्यर्धपुरुषा+षट् सपादान्)
	एवं अर्धचतुर्थपुरुषा द्दादश सपादान्, अर्धपञ्चमपुरुषा विंशतिं सपादानित्यादि। सपादपुरुषा अध्यर्धं षोडशभागं चेत्यादि द्रष्टव्यम्।
	सार्वत्रिकोऽयं विधिः---कृत्स्नं चतुरश्रं वर्धयितुमिच्छन् यावता प्रमाणेन वर्धयितुमिच्छति तत्पुरस्तादुत्तरतश्वोपदधाति। अधिकप्रमाणेन यच्चतुरश्रं क्रियते तदुत्तरपूर्वस्यां कोठ्याम्। इदानीं तच्छेदानां फलमाह---
	(अथात्यन्तप्रदेशः)
	द्विप्रमाणाया रज्व्जाः अर्धस्य प्रमाणमात्रस्य पादपूरण त्वात्। द्विप्रमा णाया रज्व्जाः फलं चत्वारि। तस्य पाद एकम्, तस्य पूरणत्वादित्यर्थः ।।
	       (तृतीये नवमी कला)
	कलाभागस्त्रिप्रमाणायास्तत्तृतीयस्य नवमपूणत्वादिति गम्यमानत्वान्नोक्तम्। चतुर्थेन षोडश, पञ्चमेन पञ्चविंशतिरित्यादि द्रष्टव्यम् ।।
	इति सुन्दरराजीये आपस्तम्बशुल्बसूत्रव्याख्याने
	      शुल्बप्रदीपे प्रथमः पटलः.