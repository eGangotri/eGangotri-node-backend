1.1.13
S	अथोभयपदविशेषणाविवक्षायामपि सामानाधिकरण्ये सोऽयं देवदत्त इत्यादिषु दृश्यत इति यदुक्त्तम््,            तत्् प्रतिवक्त्ति सोऽयमित्यादिना । विरोधाभावात््- मुख्यार्थभूतविशेषणद्वयसंबन्धे विरोधाभावात्् । प्रथमं कालद्वयसंबन्धविरोधाभावमुपपादयति देशान्तरेति । वस्तुविशेषणतया निर्दिष्टवपि देशान्तरसंबन्धसंनिहितदेशसंबन्धौ अतीतवर्तमानकालोपाधितया विवक्षितौ । इदञ्च कालोपाध्यन्तराणामुपलक्षणम्् । अतीतवर्तमानशब्दौ अतीतवर्तमानकालसंबन्धिपरौ । देशान्तरसंबन्धितयाऽतीतस्य देशान्तरसंबन्धाद्युपाध्यवच्छिन्नातीतकालसंबन्धिनः, संनिहितदेशसंबन्धाद्युपाधिमद्वर्तमानकालसंबन्धाविरोधादित्यर्थः । अतीतत्वञ्चान्यापेक्षया विवक्षितम््; न तूभयकालानुगतवस्त्वपेक्षया । एतदुक्त्तं भवति- एकस्य कालद्वयासंबन्धं वदतोऽतीतत्ववर्तमानत्वविरोधो विवक्षितः; स     किं प्रध्वस्तस्य वर्तमानत्वविरोधो विवक्षितः? स नास्ति, प्रध्वंसानभ्युपगमात्् । यदि अतीतोपाधिमत्कालसंबन्धिनो वर्तमानत्वविरोध उच्यते तत्् निरूप्यम्् । किं स्वापेक्षयाऽतीतोपाधिमत्कालसंबन्धित्वम््, उतान्यापेक्षयाऽतीतोपाधिमत्कालसंबन्धित्वम््? । न प्रथमः, स्वापेक्षयाऽतीतोपाधिमत्कालसंबन्धित्वाभावात्् घटादेः । न द्वितीयः, एकक्षणसंबन्धस्यापि विरोधप्रसङ्गात्् । एकस्य वस्तुन एकोऽपि हि क्षणः स्वापाश्चात्ययत्किञ्चिदुपाध्यपेक्षयाऽतीतो भवति । अतोऽन्यापेक्षया अतीतोपाधिमत्कालसंबन्धिनो वर्तमानत्वमविरुद्धम्् । एवमेकस्य स्वप्रागभावस्वद्वंसोपहितकालसंबन्धस्यैव विरुद्धत्वात्् अन्यापेक्षयाऽतीतागाम्युपाधिमत्कालसंबन्धे तदभावाच्च स्वाभावानुपहितकालद्वयसंबन्ध एकस्य वस्तुन उपपन्न इति । युकत्यन्तरञ्चाह अत एवेति । अत एव कालद्वयसंबन्धाविरोधादेव । उपपाद्यते- सौगतान्् प्रतीति शेषः । सौगतमतनिरासकस्य कालद्वयसंबन्धविरोधाभ्युपगमो विरुद्ध इत्यर्थः । तदेवोपपादयति अन्यथेति । अन्यथा कालद्वयसंबन्धविरोधेन । प्रतीतिविरोधेवस्तुस्थिरत्वविषयप्रतीतिविरोधे । सर्वेषां क्षणिकत्वमेव स्यादिति । एकस्य देशद्वयकालद्वयान्वयविरोधे देशकालान्तरसाध्यफलसाधनविधानम्् आत्मनित्यत्वोपदेशश्चाप्रमाणं स्यादित्यभिप्रायः ।। देशद्वयसंबन्धविरोधं परिहरति देशद्वयेति । परिच्छिन्नस्य वस्तुनः स्वानवच्छिन्नदेशसंबन्धौ यौगपद्य एव विरुध्यते; न तु क्रमभावित्वे इत्यर्थः ।
 	एवं लोकसिद्धस्य नीलोत्पलादिसमानाधिकरणपदप्रयोगस्य विशेषणविवक्षा स्थापिता । एवं प्रवृतिनिमित्तभेदेनैकाथर्पर्यवसायित्वं समानाधिकरणपदानां वैदिकप्रयोगसिद्धं चेत्याह यत इति । अनेन वस्तुमात्रपत्वे अरुणाधिकरणसिद्धान्तन्यायविरोधश्चोक्त्तः स्यात्् । यतः अत एवेति लौकिकप्रयोगसिद्धवत्कारोकत्या पूर्वोक्त्तस्वपक्षपरपक्षसाधनदूषणानि अरुणाधिकरणे(ण) विवक्षितानीति भावः ।।
	अरुणयैकहायन्येत्यादिवाक्ये पदानां न सामानाधिकरण्यमित्यत्राह तदुक्त्तमिति । अर्थैकत्व इत्यादि सूत्रस्यान्यथा व्याख्यातत्वात्् न सामानाधिकरण्यपरत्वमित्यत्राह तत्रैवमिति । एवमिति । अस्मदुक्त्तावेव पूर्वपक्षसिद्धान्तौ सूत्रकाराभिप्रेताविति भावः । किमत्र अरुणयेति पदोक्त्तमारुण्यमेकहायनमात्रान्वयि, उत प्राकरणिकसर्वद्रव्यान्वयि इति प्रथमो विचारः; तत्रारुणयेति पदं किमेकहायन्येत्यादिपदैरेकवाक्यतया अन्वेति, उत भिन्नवाक्यतया स्थितमिति तदर्थविचारः । इदं विचारद्वयं पूर्वमीमांसाव्याख्यातृभिरभ्युपेतम्् । अधिकस्तदथर्विचार उच्यते- किमरुणयेत्यादिपदानि व्यधिकरणानि, उत समानाधिकरणनि इति; पुनस्तदर्थविचारः कारकविभक््त्यन्तत्वं किं सामानाधिकरण्यविरोधि, उताविरोधि इति । विरोधीति पूर्वपक्षः, अविरोधीति सिद्धान्तः । यदा विरोधि, तदा सामानाधिकरण्याभावेनैकवाक्यत्वाभावात्् प्राकरणिकसर्वद्रव्यान्वयतीति पूर्वपक्षे फलफलिभावः । अविरोधे सामानाधिकरण्येन वाक्यभेदाभावादेकहायन्यन्वयनियम इति सिद्धान्ते फलफलिभावः अस्माकं तु पूर्वपक्षे सिद्धान्ते च अरुणयेति पदस्य द्रव्यपर्यन्तत्वमनुयायि । परेषां तु गुणमात्रपर्यन्तत्वमुभयत्रानुयायि । आकृत्यधिकरणे गुणवाचिशुक्लादिपदानां जातिवाचिगवादिशब्दवत्् द्रव्यपर्यन्तत्वं निर्णीतम्् । "आक्षिप्तद्रव्ये गुणजाती'     इति हि टीकाकारः । तत्र चात्र च को विशेष इति चेत्् एकैकप्रातिपदिकार्थनिरूपणमाकृत्यधिकरणे; अत्र त्वनेकप्रातिपदिकस्थसमानविभकत्यर्थनिरूपणमिति भेदः । ननु गुणवाचिपदस्य द्रव्यपर्यन्तत्वे एतदधिकरणपूर्वपक्षोत्थानं न स्यात्् । गुणमात्रपर्यन्तत्वे हि गुणस्य कारकतया निर्दिष्टस्य क्र(क्रि?)यान्वयस्य 
द्रव्यान्वयस्य च एकवाक्येन बोधियितुं अशक्यत्वेन वाक्यभेदात्् प्राकरणिक सर्वद्रव्यान्वयीति पूर्वपक्षोत्थानं स्यात्् । द्रव्यपर्यन्तत्वे त्वेकहायनीपदसामानाधिकरण्येन विशिष्टकरणैकत्वात्् तस्य क्रयान्वयमात्रस्य एकवाक्येन बाधियितुं शक्यत्वेन वाक्यभेदाभावात्् एकहायनीमात्रान्वयीति वाक्यभेदायतपूर्वपक्षानुदय इत्याशङ्कयाह यद्यपीति । आकृतेरिव गुणस्यापि द्रव्यप्रकारतैकस्वभावत्वात्् तद्वाचिशब्दो यद्यपि द्रव्यमात्रपयर्न्तः, तथाप्येकहायनीत्वाश्रयद्रव्यविशेषपर्यन्तत्वं न सिध्यतीत्यर्थः । कुत इत्यत्राह एकहायन्या क्रीणाति, तच्चारुणयेत्यर्थद्वयविधानासंभवादिति । न च वाच्यम्् । अरुणयेति इदं क्रीणातिनाऽन्वेति; द्रव्यविशेषाकाङ्क्षायां स विशेषः स्वावाक्यस्थैकहायनीपदोपस्थापितं    द्रव्यं भवतीति; क्रयस्यैकहायन्यवरुद्धतयाऽरुणापदविभागे साकाङ्क्षत्वाभावात््; आकाङ्क्षोत्थापकचशब्दद्वन्द्वाद्यभावाच्च । अत आरुण्यस्य क्रयान्वयद्वारा नैकहायन्यन्वयः । स किं पदयोःसामानाधिकरण्येन उत वैयधिकरण्येन स्ववाक्यस्थतया । न तावत्् पदद्वयसामानाधिकरण्येन एकहोयन्यन्वयनियम आरुण्यस्य संभवति, कारकविभकत्यन्तत्वप्रयुक्त्तानुपपत्त्या विशेषणविवक्षानुपपत्त्या च सामानाधिकरण्यायोगात्् । तत्र यद्यपि विशेषणविवक्षायां विशेषणभेदेन विशेष्यभेदो जन्माद्यधिकरणन्यायेन परिहृतः ; विशेषणैक्यान्योन्यसमवायादयश्च पूर्वमेव परिहृताः तथापि कारकविभकत्यन्तत्वप्रयुक्त्तानुपपत्तिः स्थिता । कारकविभक्त्तिर्हि क्रियान्वयबोधोपक्षीणत्वान्न परस्परान्वयबोधं जनयितुं शक्नोति । परस्परान्वयो(ये?) हि विशेष्यैक्यम्् । एवं विशेषणविवक्षाकारकविभकत्यन्तत्वप्रयुक्त्तानुपपत्तिभिर्न सामानाधिकरण्यम्् । अतोऽरुणयैकहायन्येति पदद्वयं पृथक््करणवाचीत्येतावत्् सिद्धं कृत्वा, वैयधिकरण्ये सति स्ववाक्यस्थतया आरुण्यस्यैकहायन्यन्वयनियमेऽनुपपत्तिरुच्यते । एकहायन्या क्रीणातीति वाक्येन एकहायन्याः क्रयस्य च संबन्धः प्रतिपन्नः । तच्च क्रयणमरुणया कर्तव्यमिति वाक्येनैकहायनीसाध्यत्वविशिष्यरूपेण क्रयणमरुणद्रव्यसाध्यमिति प्रतिपन्नम्् । तत्पदं ह्येकहायनीसाध्त्वविशिष्टक्रयणोपस्थापकम्् ।       तत्र द्रव्यांशस्य तत्साध्यक्रयणस्य च पूर्वप्रतिपन्नत्वेनानूदितत्वात्् एकहायनीद्रव्यस्यारुणिमसंबन्ध एव विधेयः । एवञ्चैकहायन्या क्रयः साध्यः, तया चारुणया भवितव्यमित्युक्त्तं भवति । ततश्चैकहान्याः क्रयसंबन्धोऽरुणिमसंबन्धश्चेत्यर्थद्वयस्यैकवाक्येन विधानासंभवादित्यर्थः । ततः किमित्यत्राह ततश्चेति । वाक्यभेदे सति स्ववाक्यस्थत्वाभावादवान्तरप्रकरणेन वा महाप्रकरणेन वा द्रव्यविशेषनिश्चये वासोयजमानादिसर्व द्रव्याणां प्रकरणान्वयाविशेषात्् क्रीणातीति वाक्यं मित्वा अरुणयेति पदं प्राकरणिक सर्वद्रव्यपयर्न्तं स्वार्थमरुणिमानमभिदधादीत्यर्थः । अरुणयोति स्त्रीलिङ्गनिर्देशः कथमित्यत्राह अरुणयेतीति । पूर्वपक्षमुपसंहरति तस्मादिति ।।
	अत्राभिधीयत इति । अस्मिन्् पूर्वपक्षे प्राप्ते सूत्रकारः स्वसिद्धान्तमाहेत्यत्रः । सूत्रमुपादते अर्थैकत्व         इति । सूत्रस्याक्षरार्थमाह अरुणयेत्यादिना ।कयोरर्थैकत्वे इत्याकाङ्क्षायां शब्दस्यार्थप्रतिसम्बन्धित्वात्् पदविशेषयोः संनिहितविषयवाक्यस्थत्वाच्च आरुण्यविशिष्टद्रव्यैकहायनीद्रव्यवाचिपदयोरित्यध्याहृतम्् । पदद्वयसंनिधिज्ञापनार्थम्् अरुणयैकहान्येतीत्युक्त्तम्् । आरुण्यविशिष्टमेकहायनीत्वविशिष्टं च द्रव्यम््, तद््वाचिपदयोः सामानाधिकरण्येन तत्तद्विशेषणद्वारैकविशेष्यवृत्तित्वादर्थैकत्वे सिद्धे इत्यर्थः । द्रव्यगुणयोरैककर्म्यादित्येतत्् व्याचष्टे एकहायनीद्रव्यारुण्यगुणयोरित्यादिना । गुणान्वयस्य क्रयान्वयस्य च वाक्यबोध्यत्वे वाक्यभेदप्रसङ्गो विरोध उक्त्तः, 
गुणान्वयस्य प्रातिपदिकसिद्धत्वान्न वाक्यबोध्यत्वम््, नार्थसिद्धत्वञ्च । अतः क्रयान्वयबोधनमेव वाक्यकृत्यमित्यभिप्रायेणारुणयेतिपदेनैवेत्युक्त्तम्् । क्रयाख्यैककमर्ान्वयाविरोधादिति । वाक्यभेदप्रसङ्गरूपविरोधाभावादित्यर्थः । नियमः स्यादित्येतद्वयाचष्टे अरुणिम्न इत्यादि । सर्वद्रव्यसाधारणप्रकरणानपेक्षत्वाद्वाक्यस्थतयैव नियमसिद्धिरित्यथर्ः । अत्र गुणद्रव्ययो;विशेषणविशष्यभावः प्रातिपदिकावसेयः, विशेष्यैक्यं सामानाधिकरण्यावसेयम््, क्रयान्वयो वाक्यावसेय इति वाक्यस्य क्रयान्वयबोधनमेव कृत्यम्् । तस्मादेकस्मिन्् वाक्येऽर्थद्वयविधानप्रसङ्गाभावात्् वाक्यभेदाभावेनारुण्यं न प्राकरणिकसर्वद्रव्यान्वयि, अपि त्वेकहायनीमात्रान्वयीति सूत्रार्थः । वैयधिकरण्येन पदयोरर्थभेद इति पूर्वपक्षे प्राप्ते अर्थैकत्व इत्युक्त्तम्् । द्रव्यगुणयोः क्रयान्वये द्वारद्वारिभावेन विना तदयोगाद्् द्वारान्वयद्वार्यन्वयरूपार्थयोर्भिन्नत्वात्् वाक्यभेदप्रसंभ्गरूपविरोधः स्यादिति शङ्कायाम्् ऐककर्म्यादित्युक्त्तम्् । एकहायन्यन्वयानियम इति पूर्वपक्षे 
नियमः स्यादित्युक्त्तमिति । अत्र गुणसंबन्धः प्रातिपदिकावसेयोऽस्तु; ततः        किं वाक्यभेदायत्तानियमपरिहारस्येति शङ्कायां सूत्राक्षरयोजनायां सङ्ग्रहेणोक्त्तमर्थं विवृणोति यदीत्यादिना । किमारुण्यस्यद्रव्यमात्रान्वये वा द्रव्यविशेषान्वये वा वाक्यबोध्ये तद्भेद उच्यते इति विकल्पे, द्रव्यमात्रान्वयस्य प्रातिपदिकावसेयत्वमाह अरुणयेतीति । यदि गुणगुणिसंबन्धः प्रातिपदिकावसेयः, तर्हि सामानाधिकरण्यस्य                किं कृत्यमित्यपेक्षां शमयन्् द्वितीयं शिरः प्रतिवक्त्ति एकहाय पदेति । तस्यैकहायनीत्वमात्रम्् अरुणिमविशिष्टद्रव्यस्यैकहायनीत्वाश्रयत्वम््; विशष्यैक्यमित्यर्थः । अनेन आकृत्यधिकरणारुणाधिकरणयोः प्रतिपाद्यभेदश्चोक्त्तो भवति । प्रातिपदिकस्य धर्मिपर्यन्तत्वमाकृत्यधिकरणार्थः, अनेकप्रातिपदिकस्थसमानविभक्त्तेर्विशेष्यैक्यपरत्वप्रतिपादकमरुणाधिकरणमिति । कथं गुणसंबन्धो न सामानाधिकरण्यावसेय इत्यत्राह विशिष्टद्रव्यैक्यमेव हि सामानाधिकरण्यस्यार्थ इति । विशिष्टैक्यमित्युक्त्ते विशेषणांशत्यैक्यं मा भूदिति विशिष्टद्रव्यैक्यमित्युक्त्तम्् । द्रव्यशब्देन विशष्यांशो विवक्षितः । एतदुपपादकत्वेन सामानाधिकरण्यलक्षणग्रन्थमाह भिन्नेति । न हि विशेषणविशेष्यवाचिनोः पदयोः विशेषणविशेष्यभावसंबन्धे वृत्तिः सामानाधिकरण्यमित्युक्त्तमित्यर्थः । एवं र्प्रातिपदिकेन गुणान्वयः, समानविभकत्या परस्परान्वयः, वाक्येन क्रयान्वयश्च बोध्यत इति कृत्यत्रयमुक्त्तम्् । एतत्् परैरभ्युपेतमित्याह अत एवेति । किञ्च द्रव्यपर्यन्ताभिधानेऽप्येकहायनीपदेन वाक्यस्य निराकाङ्क्षत्वादरुणयेति पदं            न तत्रान्वेतीति शङ्का च परिहृता भवति । अर्थवादाधिकरणेऽर्थवादनैरपेक्ष्येण विधेरेव प्रवतर्कत्वात्् विधिवाक्येनार्थवादस्य नैकवाक्यत्वमिति शङ्कायाम््, अर्थवादस्य श्रूयमाणत्वात्् तत्रापि विधेराकाङ््क्षाऽस्तीति कल्प्यम््; तस्मादुत्थापिताकाङ्क्षोऽर्थवादः विधिनैकवाक्यतयाऽन्वित इति निश्चितः । तत्र तैरेवोक्त्तमुदाहरणमिदम््, रक्त्तः      पटो भवतीति । तत्र हि पटो भवतीत्येतावता निराकाङ्क्षत्वेऽपि वाक्यस्य, प्रयुक्त्तं रक्त्तपदं कीदृशः पट इत्युत्थापिताकाङ्क्षमन्वेति । एवमात्रापि अरुणयेतिपदं श्रूयमाणमुत्थापिताकाङ्क्षत्वादेकवाक्यतयाऽन्वितमिति भावः । अत    एव कृत्यत्रयस्यापि यथोक्त्तप्रकारत्वादेव । रक्त्तः पटो भवतीति वाक्ये यथोक्त्तप्रकारेण कृत्यत्रयं दर्शयति पटस्येति । रक्त्तः पट इत्यादिवाक्ये विशेषणस्यैकत्वात्् तदुत्थापिताकाङ्क्षमन्वेति । बहूनि विशेषणानि समस्तपदोक्त्तानि        चेत््, अन्वितानि स्युः; न तु व्यस्तपदोक्त्तानि; अत्र तु पदानि व्यस्तानि । तत्र प्रथमान्तत्वात्् सामानाधिकरण्यम््; अत्र तु पदानि कारकविभकत्यन्तानि । तस्मान्नात्र सामानाधिकरण्यमिति शङ्कात्रयमभिप्रेत्याह एवमेकेनेति । पदेन समस्तेन व्यस्तेन वेति । कारकविभकत्यन्तेन प्रथमान्ते वेति चात्राभिप्रेतम्् । तत्र प्रथमान्तबहुविशेषणान्वये उदाहरणमाह देवदत्त इति । देवदत्तः श्याम इत्यादिकमुदाहरतोऽयं भावः । रक्त्तः पट इति पदद्वयम- चिद्वाचकम््, अरुणयेतिपदं चेतनवाचकमिति वैषम्यं यथा न प्रयोजकम््, तथा प्रथमान्तत्वकारकविभकत्यन्तत्ववैषम्यमप्यप्रयोजकमिति । अन्तरङ्गबहिरङ्गविशेषणे अप्येवमित्यभिप्रायेण दण्डी कुण्डलीत्युक्त्तम्् । कारकविभकत्यन्तैकपदान्वयोदाहरणमाह शुक्लेन वाससेति । कर्मकारकमुदाहरति नीलमुत्पलमिति । समस्तोदाहरणमाह नीलोत्पलमिति । कारकविभकत्यन्तानेकपदान्वयोदाहरणमाह गामिति । सम्प्रदानकारकविषयं वैदिकं चोदाहरणमाह अग्न्य इति । पुरोडाशमष्टाकपालमिति कर्मकारकमपि सिद्धम्् । एवमरुणयेत्यादिवाक्येऽपि तुल्यमित्याह एवमिति ।
	ननु कारकविभक्त्तेः क्रियान्वयबोधोपक्षीणत्वान्न परस्परान्वयबोधकत्वम्् ।। उच्यते । कारकविभक्त्तिः क्रियान्वयबोधिका स्यात्् । किमत्रायोगव्यवच्छेद एव उतान्ययोगव्यवच्छेदश्च । अयोगव्यवच्छेदमात्रं न विरुद्धम्् । अन्ययोगव्यवच्छेदश्चेत्् तर्हि क्रियान्वयबोधोपक्षीणा कारकविभक्त्तिः "पशुना यजेत' इत्यादिषु सङ्खयान्वयमपि                न बोधयेत्् ।। कारकविभक्त्तित्वाकारात्् क्रियान्वयबोधनम््, एकवचनत्वद्विवचनत्वाकारात्् सङ्खयान्वयबोधनमित्याकारभेदादविरोध इति चेत्् समानविभक्त्तित्वाकारविशेषेण तद्वत्् परस्परान्वयमपि बोधयेत्् ।। नन्वेकपदस्था कारकविभक्त्तिर्युगपत्् सङ्खयान्वयं क्रियान्वयञ्च बोधयतीति तुल्यबलत्वान्नान्योन्यासहत्वम्् । परस्परान्वयस्तु पदान्तरपरामर्शसापेक्ष इति विलम्बितत्वात्् स बाधित इति चेत्् किं विलम्बितत्वाविलम्बितत्वमात्रमेव प्राबल्यदौर्बल्यहेतुः? तर्हि प्रत्यक्षमेकमेव प्रमाणम््; अन्यद््दुर्बलं स्यात््; तत्सापेक्षत्वेन विलम्बितत्वात्् । तस्माद्विजयी लोकायतिकः । किञ्च श्रुतिरेव प्रमाणम््, न स्मृतिः, विलम्बात्् । 
श्रुतिलिङ्गादिष्वपि श्रुतिरेव प्रमाणम््, न लिङ्गादि; विलम्बादेव । प्रथमाविभकत्यन्तेषु चैकपदस्थैकवचनादिना प्रागेव सङ्खयान्वयप्रतीतेः पदान्तरस्थसमानविभक्त्तिपरामर्शसापेक्षसामानाधिकरण्यासिद्धिः स्यात्् । इहापि द्रव्यगुणयोः पराभिमत आर्थः परस्परान्वयो न सिध्येत््;      शब्दतः प्रथमावगतक्रियान्वयापेक्षया तस्य आर्थत्वेन चरमावगतत्वाभ्युपगमात्् ।। नैवम््; विरोधे सति हि विलम्बिताविलम्बितयोर्बाध्यबाधकभाव इति चेत्् तर्ह्यत्रापि क्रियान्वयसङ्खयान्वयवत्् परस्परान्वयस्यापि विरोधाभावात्् विलम्बाविलम्बावकिञ्चित्करौ अत्राविरोधः परैरभ्युपेतः; पश्चादार्थान्वयः सिध्यतीति सिद्धान्तोक्त्तेः ।। न केवलमविरोधमात्रात्् परस्परान्वयसिद्धिः, प्रयोगस्य नियामकत्वात्् कारकविभकत्यन्तपदानां सङ्खयान्वयेन सह क्रियान्वयबोधने हि प्रयोगो दृश्यत इति चेत्् तथा परस्परान्वयबोधनमपि प्रयोगसिद्धमिति चरमयुकत्यभिप्रायेण प्रथमान्तकारकविभकत्यन्तबहूदाहरणमुदाहृतं देवदत्तश्श्याम इत्यादिकम्् । यथैकवचनादीनामेकत्वादिसङ्खयान्वयबोधकत्वं प्रथमान्तेषु कारकविभकत्यन्तेषु चाविशिष्टमङ्गीक्रियते, उभयत्राविशेषेण प्रयोगदशर्नात्् समानविभक्त्तेरप्यविरुद्धार्थैक्यबोधकत्वमुभयत्राविशेषेण प्रयोगदर्शनादङ्गीकरणीयमित्यर्थः । एवं कारकविभक्त्तिप्रयुक्त्तानुपपत्तिः परिहृता । तथा विशेषणविवक्षायां यत्् अनुपपत्तित्रयम््, तत्र विशेषणभेदे विशेष्यभेदो  जन्माद्यधिकरणन्यायेन परिहृत इति नात्र विवक्षितः, विशेषणैक्यपरिहारः प्रागुक्त्तोऽत्रानुसन्धेयः । अथान्योन्यसमवायः परिहर्तव्यः, विशिष्टमुपस्थाप्य', "विशिष्टोऽर्थ एक इति ज्ञापयित्वा' इति ल्यबक्त्वत्वान्तनिर्देशेन कृत्यत्रयस्य क्रमभावित्वं प्रतीयते ततश्चान्योन्यसमवायप्रसङ्ग इति । तत्् अपनोद्यम््; करणकारकविभकत्यन्तसामानाधिकरण्यं वदतः सूत्रकारस्य तावन्मात्राभिप्रायत्वशङ्का च निवार्या; अतस्तदर्थमाह एतदुक्त्तं भवतीति । "पदजातं श्रुतं सर्वं स्मारितानन्वितार्थकम््' इति न्यायेन युगपद्वोधनात्् क्रमभावित्वाभावान्न विशेषणान्तरविशिष्टे विशेषणान्तरान्वयविधानेन विशेषणानामन्योन्यसमवायप्रसङ्ग इत्यर्थः । यौगपद्यकथनेन पूर्वं ल्यबन्त निर्देशः कृत्यत्रयभेदनिर्वाहकपरामर्शक्रमप्रकटनार्थमित्युक्त्तं भवति । तत्तत्कारकप्रतिपत्तिवेलायामित्यनेनेदं सूत्रं सर्वकारकविभकत्यन्तपदप्रदर्शनाथर्मिति दर्शितम्् । इत्यादिषु न कश्चिद्विरोध इत्यन्वयः । विरोधोऽन्योन्यसमवायादिर्विवक्षितः । 
युगपत्प्रतिपन्नमित्यनेन तत्र परिहारो विवक्षितः । यथा काष्ठैरित्यादिकं वदता समानाधिकरणपदविषयचोद्यपरिहाराः व्यधिकरणवाक्येऽपि समाना इति प्रतिबन्दी अभिप्रेता । अयमर्थः- व्यधिकरणानि पदानि तत्तत्कारकविशिष्टां क्रियां किं युगपत्् क्रमेण वा प्रतिपादयन्ति । यौगपद्ये, उद्देश्योपादेयविभागाभावप्रसङ्गः । अनेककारकविशिष्टक्रियैकत्वे विशेष्यक्रियैक्यवत्् विशेषणभूतकारकैवयमपि स्यात्् । क्रमेण चेत्् कारकान्तरविशिष्टक्रियायां कारकान्तरान्वयविधानं स्यात्् । तदा काष्ठस्थाल्यादेरन्योन्यसमवायप्रसङ्गेन काष्ठस्य स्थाली अधिकरणं स्थाल्याः काष्ठमधिकरणं (काष्ठं करणं?) वा स्यात्् । न तदस्ति । विशेष्यभूतक्रियाया एवैकत्वं वाक्यप्रतिपाद्यम््; न तु विशिष्टस्य । अतो न विशेषणभूतकारकैक्यप्रसङ्गः । सर्वकारकैः क्रियाया एव विशेष्यत्वेन नान्योन्यसमवायप्रसङ्ग     इति चेत्् तथा समानविभक्त्तेर्विशेष्यांशमात्रैक्यपरत्वान्न विशेषणैक्यम्् । प्रत्यक्षमूला व्युत्पत्तिरत्र नियामिका ।      यथा पट इत्येकपदप्रयोगे तत्स्थमेकवचनं न विशेषणविशेष्यैक्यं प्रतिपादयति, किन्तु विशेष्यैक्यमेव । तत्र नियामिका व्युत्पत्तिः । इहापि तद्वत्् । युगपत्् सर्वैर्विशेषणैरेकस्यैवार्थस्य विशेष्यत्वेन न विशेषणानामन्योन्यसमवायप्रसङ्गश्चेति । एवं सूत्रकाराभिप्रेतपूर्वपक्षराद्धान्तौ अभिहितौ ।।
	अथ परोक्त्तपूर्वपक्षराद्धान्तयोरनुयायिनमर्थं तत्तदसाधारणाथर्ं च व्युदस्यपि यत्त्वित्यादिना । कृष्णो गच्छति', 2श्वेतमालभेत' इत्यादिषु गुणवाचिपदानां गुणिपर्यन्तत्वं तैरभ्युपेतमाकृत्यधिकरणन्यायात्् । तत्रोपात्तद्रव्यकवाक्यस्थत्वं गुणवाचिपदानां गुणमात्रपर्यन्तत्वे प्रयोजकमभ्युपेतम््; पटस्य शुक्ल इत्यादिषु तथा दर्शनात्् । पटः शुक्ल इत्यादिषु उपातदद्रव्यकवाक्यस्थत्वेऽपि तदपवादकसामानाधिकरण्यात्् गुणिपर्यन्ताभिधानमिति चाभ्युपेतम्् । तत्र गुणमात्रपर्यन्तत्वे यत््  प्रयोजकमुक्त्तम््, तदभ्युपगम्य प्रकृते गुणमात्रपर्यन्तत्वं दूषयति तन्नोपपद्यत इति । कुत इत्यत्राह लोकवेदयोरिति । कारकविभकत्यन्तत्वस्य सामानाधिकरण्याविरोधित्वोपपादनमुपजीव्य इदं दूषितम्् । 
गुणिपर्यन्तत्वापवादकमुपात्तदद्रव्यकवाक्यस्थगुणवाचिपदत्वं यत््, तस्यापवादरूपसामानाधिकरण्यस्य अरुणयेत्यादिवाक्ये विद्यमानत्वोपपादनात्् केवलगुणाभिधायित्वमयुक्त्तमित्यर्थः । एवं परोक्त्तप्रयोजकाभ्युपगमेन तत्साध्यप्रयोज्यं गुणमात्रपर्यन्तत्वं दूषितम्् । अथ तदुक्त्तं प्रयोजकं दूषयति उपात्तद्रव्यकेति । तत्र हेतुमाह पटश्शुक्ल इत्यादिविष्वति । गुणमात्रपर्यन्तत्वे गुणिपर्यन्तत्वेऽपि साधारणमुपात्तद्रव्यकवाक्यस्थगुणवाचित्वं गुणमात्रपर्यन्ततायाः प्रयोजकं न भवतीत्यर्थः । ननु न तस्य प्रयोजकत्वहानिः, अपवादेन हि क्वचित्् गुण्यभिधानमित्यत्राह पटस्येति । असमानविभक्त्तिनिर्देशः प्रयोजक इत्यर्थः । असमानविभक्त्तिनिर्देशः- असमानाया विभक्त्तेर्निदेशः । न समानविभक्त्तिनिर्देशाभावः; श्वेतो यातीत्यादिष्वपि गुणमात्रपर्यन्तत्वप्रसङ्गात्् । व्यभिचारिणः प्रयोजकत्वकल्पनं व्यभिचारस्थले तदपवादकल्पनं चायुक्त्तम््; अव्यभिचारिप्रयोजकसद्भावादित्यभिप्रायः ।। गुणमात्रपर्यन्तत्वे, नेदमपि प्रयोजकमसाधारणम््, पटस्य शुक्लो भाग इत्यसमानविभक्त्तिनिर्देशेऽपि गुणिपयर्न्तत्वादिति चेत्् तत्राह तत्रैव पटस्येति । अयमर्थः- पटशब्देन असमानविभक्त्तिनिर्देशेऽपि शुक्लशब्दस्य विशष्यवाचिभागशब्देनासमान विभक्त्ति निर्देशाभावात्् न तस्य गुणमात्र पर्यन्तत्वे प्रयोजकत्व भङ्गः, यथा प्रत्वत्पक्षे गुणमात्रपरत्वापवादकाभिमत भागशब्दसामानाधिकरण्यात्् न तस्य धर्मिपर्यन्तरत्वात्् प्रयोजकत्वहानिरिति । किञ्च न केवलमुपात्तद्रव्यकवाक्यस्थताया व्यभिचार एव; कल्पनागौरवमप्यस्ति परमते । "श्वेतमालभेत' इत्यादिषु गुणवाचिपदस्य गुणिपर्यन्तत्वमुक्त्तम्् । पटस्य शुक्ल इत्यादिषु तदपवादकत्वेन उपात्तद्रव्यकवाक्यस्थत्वमभ्युपेतम्् । तस्याप्यपवादकत्वेन पटः शुक्ल इत्यादिषु सामानाधिकरण्यमुक्त्तमिति प्रयोजकत्रयकल्पनाऽस्ति । अस्मत्पक्षे तु "श्वेतमालभेत,      "पटः शुक्लः' इत्यादिप्रयोगेषु अपृथक््सिद्धधर्मवाचित्वादेव गुणिपर्यन्तत्वं सिद्धम््; पटस्य शुक्ल इत्यत्र असमान विभक्त्तिनिर्देशकृतं गुणपर्यन्तत्वमिति प्रयोजकद्वयमेवेति । इदमर्थसिद्धमिति न कल्पनागौरवंकण्ठोक्त्तम्् ।
	एवं परस्य पूर्वपक्षसिद्धान्तानुगतमरुणयेति पदस्य गुणमात्रपरत्वं निरस्तम््; अथ पूर्वपक्षासाधारणा     र्थस्य स्वसिद्धान्तयुकत्या परिहृतत्वं वक्त्तुमाह यत्पुनरिति । एकहायन्यवरुद्धतया एकहायन्या निराकाङ्क्षत्वात्् । विभागे साकाङ्क्षत्वे सत्येव ह्येकवाक्यत्वम््; इह तदभावान्न क्रयान्वय इत्यर्थः । तस्य परिहृतत्वं दर्शयति तदपीति । नीलं शुक्लमित्यादिव्यावृत्त्यर्थं विरोधिगुणरहितशब्दप्रयोगः । गुणपदस्यैव गुणिपर्यन्तत्वेन गुणविशिष्टमेकं करणमिति अरुणिम्नो द्रव्यद्वारा क्रयान्वयात्् क्रयान्वयासंभवोऽनुपपन्न इत्यर्थः । राद्धान्तासाधारणमथर्ं दूषयति राद्धान्ते चेति । "संभवत्येकवाक्यत्वे वाक्यभेदश्च नेष्यते' इति न्यायेन वाक्यैकत्वे कथञ्चित्् संभवति वाक्यभेदाश्रयणायोगात्् , "गुणे द्रव्यव्यपेक्षे च द्रव्ये च गुणकाङ्क्षिणि' इति न्यायेन द्रव्यगुणयोः परस्परापेक्षत्वात्् नष्टाश्वदग्धरथन्यायेनार्थादन्वय इति तद्राद्धरतः । तदयुक्त्तम्् शाब्दान्वयसिद्धेरित्यर्थः । स्वोक्त्ताधिकरणार्थमुपसंहरति अतो यथोक्त्त एवार्थ इति ।
	किञ्च "गुणे शुक्लादयः पुंसि' इति गुणपर्यन्तत्वे पुँल्लिङ्गतायाः प्राप्तत्वादरुणयेति स्त्र्यन्तपदस्य गुणमात्रपरत्वं दुर्वचम्् । किञ्च पूर्वपक्षश्चात्यन्ताभासः । भिन्नवाक्यमिति हि पूवर्ः पक्षः । तथा सति अरुणयेति पदं नोपात्तद्रव्यकवाक्यस्थं भवति । उपात्तद्रव्यकवाक्यस्थत्वे सिद्धे हि गुणमात्रपर्यन्तत्वसिद्धिरिति ।। वाक्यभेदेपि  "अरुणयैकहायन्या' इति प्रत्यासत्त्यतिशयादेकवाक्यतुल्यतया उपात्तद्रव्यकवाक्यस्थत्ववमिति चेत्् संनिधिविशेषादेकवाक्यस्थत्वफलभूतगुणमात्रपर्यन्तत्वसिद्धिश्चेत््, तत एव एकवाक्यस्थताफलभूतैकहायन्यन्वयनियमोऽपि स्यादिति वाक्यभेदहेतुकस्य पूर्वपक्षस्यानुदय एव स्यादिति । राद्धान्तोऽपि दुस्स्थः; एकहायन्या आरुण्येन च क्रयः     साध्य इत्येकक्रियायाः करणद्वयसाकाङ्क्षत्वकल्पकस्य चशब्दस्य द्वन्द्वसामासस्य चाश्रवणात्् । अत इमौ पूर्वपक्षराद्धान्तौ, अतिदुस्स्थतया, सूत्रकाराभिमताविति वक्त्तुमयुक्त्तम्् । अतोऽस्याधिकरणस्य यथोक्त्तावेव पूर्वपक्षराद्धान्तौ  सूत्रकाराभिमौ ।।
	एवमस्तु; ततः किं प्रस्तुतसामानाधिकरण्यस्येत्यत्राह तस्मादिति । तस्मात्् सामानाधिकरण्यस्य अनेकविशेषणविशिष्टैकाथर्परत्वस्य लोकवेदसिद्धत्वात्् । ईदृशं सामानाधिकरण्यं परपक्षे न संभवति, पदद्वयावगतगुणहानादित्याह तत्त्विति । जीवब्रह्मभेदमनभ्युपगच्छतो न संभवतीति प्रतिज्ञाया उपपादनार्थमनाद्यविद्येत्यादिकम्् अशेषहेयप्रत्यनीकेत्यादिकं च विशेषणमुभयत्र प्रवृत्तिनिमित्तफलतयोक्त्तम्् । 
कर्मवश्यो निग्राह्योऽनुग्राह्यश्च    जीवः निग्राहकोऽनुग्राहकश्च परात्मा भवितुं नार्हतीत्येषां विशेषणानामभिप्रायः । मुक्त्तिदशायामैक्यशङ्कलव्युदासार्थं शुद्धयशुद्धयुभयावस्थादित्युक्त्तम्् । न हि निग्रहदशायां निग्रहकर्तुर्नरपतेरन्यः पुरुषोऽनुग्रहदशायामनुग्राह्योऽयमनुग्रहकृता तेन नृपेणाभिन्नो भवतीति भावः । स्वेतरेवैलक्षण्यं तृणादेरप्यस्तीति तद्वयावृत्त्यर्थमुभयलिङ्गत्वेन वैषम्यमुक्त्तम्् अशेषेत्यादिना । निर्विशेषवादिना इत्येतावता पर्याष्तत्वेऽपि स्वपक्षमनभ्युपगच्छतो दूषणवचनं कुदृष्टिपक्षत्रयेऽपि दूषणसाम्यज्ञापनार्थम्् ।। तच्छब्दावगतविशेषणाभ्युपगमवत्् त्वंशब्दावगतविशेषणमभ्युपगन्तव्यम््; तथा सति ब्रह्मणो दुःखित्वादिप्रसङ्ग इति शङ्कते अभ्युपगच्छतोऽपीत्यादिना । परिहरति नैतदिति । कुत इत्यत्राह त्वमिति । एवेति । तत्पदप्रतिपन्नस्य जीवविलक्षणस्यैवेति भावः । जीववाचित्वेन व्युत्पन्नस्य पदस्य तदन्तर्यामिपरत्वं लाक्षणिकम््; तत्् कथं परस्यैवाभिधानादित्युक्त्तमित्यत्राह एतदुक्त्तमिति । द्वारद्वारिभावविपर्ययशङ्काव्युदासार्थोऽयमारम्भः । वेदव्युत्पतिसिद्धं सर्वशब्दानां परमात्मवाचित्वमप्युपपादयति सच्छब्देत्यादिना । सामानाधिकरण्यबलात्् तत्त्वम्पदावगविशेषाः स्वीकार्याः । ब्रह्मणो निर्दोषत्वमङ्गलास्पदत्वादि श्रुत्यन्तरसिद्धश्च । 
अतस्तदविरोधायान्तर्यामिपरत्वं युक्त्तमिति तत्त्वम्पदसामानाधिकरण्यमुख्यत्वनिर्दोषत्वश्रुत्यन्यथानुपपत्त्यभिप्रा     येण निरस्तनिखिलेत्यादिविशेषणमुक्त्तम््  । सच्छब्दाभिहितमिति  कारणवस्तुवाचिसच्छब्दः कारणत्वानुगुणगुणान्वितवस्तुपर इति भावः । बहु स्यामितीति । यथा "दर्शपूर्णमासाभ्यां स्वर्गकामो यजेत' इत्यत्र लिङ््वाच्येन ग्राहकेण परमापूर्वेण संनिधिसमाम्नातेषु पदाथर्ेष्वविशेषेण स्वशेषतया गृहीतेषु, तत्र प्रोक्षणावधातगोत्वादेः परमापूर्वं प्रति शेषत्वं व्रीहिगवादिद्वारकम््, यागादेस्तु तच्छेषत्वमद्वारकं च कैश्चिन्निश्चीयते तथा, बहु स्यामिति ग्राहकग्रहणेन तेजःप्रभृतिसर्वनामरूपेषु सामान्येन परमात्मीयतयाऽवगतेषु तत्रानुप्रवेशपूर्वकनामरूपव्याकरणश्रुत्यादिभिः सद्वारकमध्यवसीयत इत्यनुसन्धेयम्् । यथा उपबृंहणेषु "गुणवान््', "तमेवङ्गुणसंपन्नम््' इत्यविशेषोक्त्तेषु भगवद््गुणेषु "समः समविभक्त्ताङ्गः स्निग्धवर्णः' इत्युक्त्तानां स्निग्धवर्णत्वादीनां "धर्मज्ञस्सत्यसन्धश्च' इत्युक्त्तानां सत्यसन्धत्वादीनाञ्च गुणानां दिव्यविग्रहद्वारकत्वमद्वारकत्वञ्च दृश्यते तथेहापि ईश्वरशरीरभूतचिदचिद््द्वारकोऽद्वारकश्च गुणान्वयो यताश्रुति स्वीकार्य इति भावः । बहु स्यामिति । बहुनामरूपभाक््भवेयमित्यर्थः । तेजोवन्नप्रमुखमिति । प्रमुखशब्देन तत्त्वान्तरसृष्टिर्विवक्षिता । देवादिविचित्रसंस्थानसंस्थित इति च वक्ष्यमाणचिदचिदंशविभागार्थं जगदाकारकथनम््; न तु जीवानुप्रवेशपूर्वावस्थाकथनम्् । परमात्मन एव कृत्स्नजगच्छरीरित्वं चेत्् कथं जीवात्मनः शरीरित्वमिति शङ्का अपनोद्यते चेतनमिति शब्देन । चेतनत्वं शरीरित्वे प्रयोजकमित्यर्थः । चेतनमित्यनेन विज्ञानञ्चाविज्ञानं चेत्यत्र विज्ञानशब्दस्य ज्ञातृवाचित्वं दर्शितम्् । जीववगर्शब्देन "विज्ञानम््', "जीवेन' इति चैकवचनम््, "नित्यो नित्यानां चेतनश्चेतनानामेको बहूनां यो विदधाति कामान््' इत्यादिभिरैकार्थ्यात्् ;जाताविति व्याख्यातं भवति । "अनेन जीवेन' इत्यत्रानेनेति निर्देशस्याभिप्रायविवरणं स्वकर्मानुगुणेष्विति । जीवविशिष्टपरमात्मविशेषणेदंशब्दस्य जीवद्वारकवैचित्र्यपरत्वात्् । जीववैचित्र्यस्य च कर्मवैचित्र्याधीनत्वात्् । जीवकर्तृक प्रवेशव्यावृत्त्यर्थं स्वेच्छयैवेत्युक्त्तम्् । पारतन्त्र्यं स्वातन्त्र्यञ्चानुप्रवेशहेतुवैषम्यमित्यर्थः । एवम्भूतेषु द्वारद्वारिभावेन व्यवस्थितेषु चिदचिदात्मकेष्वित्यर्थः । स्वपर्यन्तेषु देवाद्याकरेषु सङ्घातेषु तत्तद्देवाद्यवस्थाः तत्तद्वाचिशब्दांश्चाकरोदित्यर्थः । "नामरूपे व्याकरोत््' इत्युक्त्ते नामरूपव्याकरणस्य परमात्मपर्यन्तत्वस्यास्फुटत्वात्् तत्् विशदयति एवमिति । पूर्वं ल्यबन्तनिर्दिष्टानां क्रियाणां क्रमविवक्षाराहित्यं चानेन   प्रदर्श्यते । एवंरूपसङ्घातस्य चिदचिदीश्वरात्मकस्य सङ्घातस्येत्यर्थः । एवं स्वरूपसंघातस्येति पाठे अयमर्थःस्वं (च?) रूपं च स्वरूपे; तत्संघातः (स्वम््, स्वीयं रूपञ्च स्वरूपम्् । तस्य सङ्घातः) स्वशब्देन शरीरी ईश्वर उच्यते; रूपशब्देन चिदचिद्वस्तुनी । शरीरिशरीररूपसङ्घातस्येत्यर्थः । वस्तुत्वम्् देवादिवस्तुत्वम्् । जीवेनात्मनेत्यत्र जीववैलक्षण्यस्यास्पष्टत्वात्् आत्मशब्दस्यानेकार्थसाधारण्याच्च तत्् विवृण्वन्् स्वपरपक्षसाधारणमन्वयार्थं तावदाह अनेनेति । मयेत्यात्मशब्दव्याख्यानम्् । आत्मशब्दस्यास्मद्वाचित्वे सति हि ब्रह्मात्मकत्वं दर्शितं भवति । स्वरूपैक्य््शङ्कां व्युदस्यति ब्रह्मात्मकत्वं चेति । इदं सवर्मिति निर्दिष्टं चेतनाचेतनवस्तुद्वयमिति । अत्र सर्वशब्दस्यासङ्कोचोऽभिप्रेतः । "तदनुप्रविश्य सच्च 
त्यच्चाभवत््...विज्ञानञ्चाविज्ञानञ्च' इत्यनन्तरवाक्येन सर्वशब्दस्य स्वतःप्राप्तमसङ्कुचितत्वं स्थापितमित्याह इदं सर्वमिति । "अनुप्रविश्य नामरूपे व्याकरवाणि' इत्यत्र नामरूपव्याकरणस्यानुप्रवेशपूर्वकत्वं गम्यते; "तत्् सृष्ट््वा तदेवानुप्राविशत््' इत्यनुप्रवेशस्य सृष्टिपूर्वकत्वं गम्यते; तस्मान्नात्र पौवर्ापर्यविवक्षा; समानकर्तृकत्वमेवात्र विवक्षितम्् । "तस्य त्वष्टा विदधदूरूपमेति' इति वाक्ये सृष्टयनुप्रनुवेशयोः समानकालीनत्वगमात्् । तस्मात्् भाष्येऽप्यनुप्रविश्येति ल्वबन्तनिर्देशोऽनुप्रवेशसृष्टयोर्विविच्य ज्ञापनार्थ इत्यवगन्तव्यम्् । सृष्ट््वाऽनुप्राविशदिति स्थित्यर्थानुप्रवेशो वा । एवं नामरूपव्याकरणप्रकार उक्त्तः । ततः
 किं प्रस्तुतस्येत्यत्राह अत एवमिति । अतः उदाहृतश्रुतिवाक्यात्् । एवम्् परमात्मपर्यन्तनामरूपव्याकरणप्रतिपादनात्् ।। 
	सर्वशब्दानं परमात्मपर्यन्तत्वे मानं दर्शितम्् । देहवाचिशब्देष्वाकृतिनयसञ्चारणेन परमात्मपर्यन्तत्वमुपपादयिष्यन्् शरीरत्वाक्षेपकं वाक्यं दर्शयति किञ्चेति । ततः किमित्यत्राह एवञ्चेति । न केवलमात्मशब्देन शरीरत्वं गम्यम््, अपि तु शरीरत्वं शरीरलक्षणेन कण्ठोक्त्तं चेत्याह तथा च श्रुत्यन्तराणीति । "अन्तः प्रविष्टः शास्ता' इति सर्वात्मशब्दविवरणम्् । विशेषणद्वयेन नृपनभोव्यावृत्तिः । भगवतो नियन्तृत्वकथनात्् तदेकनियाम्यत्वं शरीरलक्षणमुक्त्तं  भवति । जगत्् परमात्मशरीरमस्तु; ततः किं प्रस्तुतस्य सामानाधिकरण्यस्य । शरीरात्मभावो हि भेदरूपतया सामानाधिकरण्यस्य विरोधीत्यत्राह अतश्चेतनवाचिन इति । अतः चिदचिदात्मकजगतः परमात्मशरीरत्वात्् । शरीरभूतचेतनवाचिपदानां तच्छरीरिपरमात्मवाचित्वं कथमिति शङ्कायां शरीरवाचिपदानां शरीरिपर्यन्ताभिधायित्वदर्शनादित्याह यथेति । शरीरिपर्यन्तं वैदिकप्रयोगं दर्शयति चत्वार इति । देवशब्दस्य शरीरिपर्यन्तत्वं स्पष्टयति देवा भवन्तीति । देवत्वं गच्छन्तीत्युक्त्तम््; न तु देवं गच्छन्तीति । देवशब्दस्य शरीरमात्रपरत्वे शरीरत्वं गच्छन्तीत्युक्त्तं स्यात्् । ततश्च देहात्मैक्यमुक्त्तं स्यात्् । अतः शरीरित्वं गच्छन्तीत्यभ्युपगन्तव्यम्् ।   अतो भावप्रत्ययान्तत्वं प्रकृतिभूतदेवशब्दस्य शरीरिपर्यन्तत्वज्ञापकमित्यर्थः । शरीरवाचिपदानं शरीरिपर्यन्तबोधकत्वमपि लाक्षणिकमित्यत्राह शरीरस्येति । शरीरवाचिनां प्रकारिपर्यन्तत्वं जातिगुणवाचिपदानामिव आकृत्यधिकरणन्यायसिद्धमित्यर्थः । जातिगुणवाचिनां द्रव्यपर्यन्तवाचित्वं कथमित्यपेक्षायामाकृत्यधिकरणन्यायं विवक्षुः तदर्थं प्रथमं प्रकारप्रकारिणौ विविच्य दर्शयति प्रकारो हि नामेति । तद्वाचिशब्दस्य प्रकारिपर्यन्तत्वमुपपादयति तस्येति । तस्य तद्वस्त्वपेक्षत्वेन प्रकारस्य प्रकार्यपेक्षस्वरूपस्थितित्वेन, तत्प्रतीतेः प्रकारस्य यथावस्थितस्वरूपप्रतीतेः, तदपेक्षत्वात्् प्रकारिसापेक्षत्वात््, तस्मिन्नेन पर्यवसानं युक्त्तमिति, प्रकारप्रतीतेः प्रकारिण्येव पर्यवसानं युक्त्तमिति, प्रकारवाचिशब्दः प्रकारिणि पर्यवस्यतीत्यर्थः । "शब्देशक्त्तेर्विशेषणमात्रविषयत्वेऽप्यर्थसामर्थ्याद्विशेष्यांशबोधनम्् । अतोऽर्थसामर्थ्यसचिवा शब्दशक्त्तिर्विशिष्टार्थबोधसामग्री  । तच्च बोधनं मुख्यकोटिनिविष्टम्् । यथा संस्कारसचिवेन्द्रियजन्यमपि प्रत्यभिज्ञानमिन्द्रियप्रसूतत्वात्् प्रत्यक्षमेव, न स्मृतिर्भवति तथात्र मुख्यत्वम्् ।   अतः शब्दशक्त्तिः प्रवृत्तिनिमित्तमात्रे पर्यवस्यति, विशेष्यबोधनमर्थसामर्थ्यात््' इति केचिदाहुः । तदयुक्त्तम््; शब्दशक्त्तेः विशेष्यपर्यन्तत्वाभावे निष्कर्षकशब्देऽप्यर्थसामर्थ्याद्विशेष्यपर्यन्तधीप्रसङ्गात्् । रूपग्रहणे नयनशक्त्तिः, रूपिज्ञानमर्थसामर्थ्यजन्यं (न्यमिति?) स्यात्् । तदभ्युपगमे गन्धशब्दादिग्रहणे सति अर्थसामर्थ्यात्् पृथिवीगगनादिप्रतिपत्तिश्च स्यात्् । न च तथा प्रतीतिरस्ति ।। जात्यादिशब्दशक्त्तिर्जात्यादिस्वरूपमात्रविषया, गवादिशब्दशक्त्तिर्द्रव्यपरतन्त्रजात्यादिविषयेति निष्कर्षकानिःकर्षकशब्दविभाग इति चेत्् तर्हि शब्दशक्त्तेः प्रकारिविषयत्वमभ्युपगतं स्यात्् । धर्मिपरतन्त्ररूपतावगतेर्धमिर्प्रतिपत्तिसापेक्षत्वात््; शब्दशक्त्तेस्तत्प्रतिपविहेतुत्वाच्च । किञ्च "वचसां वाच्यमुत्तमम््', "नताः स्म सर्ववचसां प्रतिष्ठा यत्र शाश्वती' इत्यादिवचनस्वारस्यं च शब्दशक्त्तेरेव विशेष्यपर्यन्तत्वे सिध्यति । ततो विशेष्यपर्यन्ता शब्दशक्त्तिरित्यत्र तात्पर्यम्् । एवं न्यायशिक्षा कृता । इत्थं प्रमाणोपपत्तिसिद्धत्वात्् सर्वशब्दानां परमात्मैव वाच्य इति परमात्मवाचितत्पदेन त्वंपदसामानाधिकरण्यं मुख्यवृत्तमित्याह             अत एवेति । पर्यवस्यन्तः । पूर्वं क्वचिद्व््यापृतस्य तत्रानुपरम्य तदंन्वयिनि अन्यत्र व्यापारः पर्यवसानमिह विवक्षितम््; न तु व्यापरोपरमः । व्यापारोपरमवाचित्वे सति अपर्यवस्यन्त इति पदच्छेदः । यद्वा पर्यवस्यन्तः पर्यवस्थांतु प्रवृवा इत्यर्थः । 
परमात्मप्रकारत्वाच्चेत्यन्तेन पूवर्ोक्त्तन्यायः सञ्चारितः नामरूपव्याकरणश्रुतिः प्रमाणत्वेन पूर्वोदाहृता 
अत्राभिप्रेता ।। विशेषणवाचिशब्दो विशेष्यपर्यन्तोऽस्तु, न तु विशेषणवाचिशब्दस्य परमविशेष्यवाचिशब्देन सामानाधिकरण्यं दृष्टमिति चेत्् उच्यते । यथा नैल्यगुणगतावान्तरजातिवाचिनीलशब्दो नैल्यगुणद्वारा तद्वि   शिष्टे पर्यवसितः उत्पलशब्देन समानाधिकरणो दृश्यते, तथा गवादिशब्दा गोत्वादिजातिवाचिनस्तद्विशेष्यपिण्डद्वारा तद््विशिष्टचेतने पर्यवसिताः खण्डादिशब्दैः समानाधिकरणा दृश्यन्ते तद्वत्् । उक्त्तं प्रयोजकमतिव्याप्त्या दूषयन्् चोदयति नन्विति । परिहरति नैवमिति । प्रयोगदर्शनमविशिष्टमित्यभिप्रायेण द्रव्यं वेत्युक्त्तम्् । सामानाधिकरण्ये मत्वर्थीयप्रत्ययानपेक्षे इति भावः । हेतुमाह अन्योन्यस्मिन्निति । व्यभिचारात्् । साध्यस्य सामानाधिकरण्यस्य जातिवाचिमात्रं गुणवाचिमात्रं चातिलङ्घय वृत्तेरित्यर्थः । जातिर्वा गुणो वा मत्वथर्ीयप्रत्ययनिरपेक्षसामानाधिकरण्ये प्रयोजकमिति किमिति नाभ्युपेतम््? ।। मत्वर्थीयप्रत्ययनिरपेक्षसामानाधिकरण्यस्य जातिगुणवाचिशब्दयोरविशेषेण प्रयोगदर्शनादिति चेत्् तर्हि शरीरवाचिशब्दानामपि मत्वर्थीयप्रत्ययनिरपेक्षसामानाधिकरण्येन प्रयोगदर्शनात्् सर्वप्रयोगविषयानुयायि प्रयोजकं वाच्यमिति भावः । जातिगुणयोरन्यतरत्वञ्च अव्याप्तमित्यर्थः । इदमव्याप्तम््; प्रकारत्वञ्चातिव्याप्तम्् तत्् किं प्रयोजकमित्यत्राह यस्येति । तदपृथक््सिद्धिस्थितिप्रतीतिभिरिति । सिद्धिः सत्ता, प्रमाणसंबन्धयोग्यत्वरूपा । स्थितिः- तदनुवृत्तिः । अपृथक््शब्दः सिध्द्यादिसाधारणः । प्रतीतिशब्देनापृथक््प्रतीतेः स्वतः प्राप्तत्वं विवक्षितम्् । प्रकारतैकस्वभाववस्तुवाचिशब्दत्वं मत्वर्थीयप्रत्ययनिरपेक्षसामानाधिकरण्ये प्रयोजकमित्यर्थः । निष्कर्षकशब्दान्यत्वे सतीति विशेष्टव्यम्् । मत्वर्थीयप्रत्ययसापेक्षसामानाधिकरण्ये हेतुं पक्षे तदभावज्ञापनाय दर्शयति यत्र पुनरिति । इति निरवद्यमिति । मत्वर्थीयप्रत्ययसापेक्षदण्डकुण्डलादिव्यावृत्तं मत्वर्थीयप्रत्ययनिरपेक्षसर्वप्रयोगविषयानुयायिप्रयोजकं सिद्धमिति नाव्याप्त्यादिदोष इत्यर्थ। । इति निरवद्यमित्यनेन सहोपलम्भनियमादेः प्रयोजकत्वशङ्कापरिहारादिः प्रथमसूत्रोक्त्तोऽभिप्रेतः । परिहृतचोद्येन शिक्षितेन न्यायेन परमसाध्यसिद्धिमाह तदेवमिति । तत्् चोद्यस्य परिहृतत्वात्् । एवम््- पूर्वं शिक्षितप्रकारेण । "ऐतदात्म्यमिदं सर्वम््' इति पूर्वमेव वैयधिकरण्येन ब्रह्मात्मकत्वं सर्वस्य विहितम्् । तस्य सामानाधिकरण्येन जीवविशेषे उपसंहारः । यथा, "स त आत्मान्तर्याम्यमृतः' इति जीवविशेषे कृत्स्नस्य ब्रह्मशरीरत्वं वैयधिकरण्येनोपसंहृतम््- तद्विदित्यर्थः । अनेन उद्देश्योपादेयविभागनिबन्धनचोद्यपरिहारोऽभिप्रेतः । त्वम्पदप्रतिपन्नदोषभाकत्वप्रसङ्गस्य परिहृतत्वं दर्शयति- यद्वा अपुरुषार्थस्य ब्रह्मणि अस्पर्शाय हि शरीरशरीरि     भाव उक्त्तः । तथापि तत्संसर्गात्् तत्प्रसङ्ग इत्यत्राह एवञ्च सतीति । जीवशरीरगतधर्माः जीवमिव, जीवधर्माः परमात्मानं न स्पृशन्तीत्यर्थः । पूर्वं यानि दूषणानि परमते स्वोक्त्तानि, तानि स्वपक्षे नायान्तीत्याह अत इत्या     दिना । अतः सामानाधिकरण्यस्य शरीरशरीरिभावनिबन्धनत्वोपपादनात्् । अयं हेतुः प्रकरणाविरोधादीनामपि साधारणः । पदद्वयावगतविशेषणापरित्यागेन विशेष्यैक्यात्् सामानाधिकरण्यस्य मुख्यत्वसिद्धिः । प्रकरणावि     रोध इति । "तदैक्षत', "ऐतदात्म्यमिदं सर्वम््', "अनुप्रविश्य नामरूपे व्याकरवाणि', इत्यादिवाक्याविरोध     इत्यर्थः । सर्वश्रुत्यविरोध इति भेदश्रुतिघटकश्रुत्यविरोध उक्त्तः । अविद्यादिदोषगन्धाभावश्चेति उभयलिङ्गत्वश्रुतिसिद्धार्थविरोधाभाव उक्त्तः । पूर्वपक्षिणा जीवानतिरेकसाधकतयोक्त्तस्य जीवसामानाधिकरण्यस्य राद्धान्तानुगुणत्वमाह अत इति । अतः तत्वम्पदयोः प्रवृत्तिनिमित्तस्यावश्याश्रयणीयत्वात्् त्वंशब्दावगतधर्माणां ब्रह्मणि साक्षादन्वयविरोधेन जीवद्वाराऽन्वयात्् द्वारभूतजीवात्् द्वारिणो ब्रह्मणो वैलक्षण्यसाधकं सामानाधिकरण्यमित्यर्थः । उक्त्तमर्थं परमप्रकृतेन सङ्गभयति इति विज्ञानमयादिति । इति शब्दो हेतौ ।। पूर्वपक्षे जीवानतिरेकसाधकतयोक्त्तस्य जीवसामानाधिकरण्यस्य भेदावहत्वादेतदधिकरणसाध्यमानन्दमयस्य जीवादन्यत्वं सुस्थमित्यर्थः ।।
	अथ शारीरत्वश्रवणं पूर्वपक्षहेतुमनुवदति यदुक्त्तमिति । परिहरति तदयुक्त्तमिति । ननु प्राणमयपर्यायस्थशरीरात्मशब्दो मनोमयपरः, मनोमयपर्यायस्थस्तु विज्ञानमयपरः, तत्तदन्तरसद्भावज्ञापपनपरत्वाच्छारीरात्मशब्दस्य; अतः सर्वत्र शारीरात्मत्वं परमात्मन एवेति कथमवगतमिति पृच्छति कथमिति । प्रतिवक्त्ति तस्माद्वा इत्यादिना । अन्नमये शारीरात्मत्वकण्ठोकत्यभावात््, प्राणमये "तस्यैष 
एव शरीर आत्मा यः पूर्वस्य' इत्युक्त्तत्वाच्च       तस्य वाक्यस्यार्थं विवक्षुः तत्सङ्घटनायाह तस्माद्वा इति । आकाशादिसृष्टेः पश्चाद्धि जीवस्य करणकलेवरसृष्टिः । अतः ततःपूर्वं जीवस्य सृष्टयक्षमत्वादाकाशादिस्रष्टृत्वं जीववैलक्षण्यसाधकम्् । तस्य जीवविलक्षणस्याऽऽत्मशब्देनाभिधानादात्मशब्दस्य पुत्रादिवत्् सप्रतियोगिकत्वात्् अन्नमयादीनां परमात्मशरीरत्वमर्थादवगतमित्यर्थः । शरीरत्वं कण्ठोक्त्तं चेत्याह यस्य पृथिवीति । अत इति । श्रुत्यन्तरेषु शरीरत्वस्य कण्ठोक्त्तत्वात्् "तस्माद्वा' इत्यादिवाक्ये आत्मशब्दनिर्देशेन अन्नमयादीनां शरीरत्वस्यार्थसिद्धत्वाच्च परमात्मैवान्नमयस्यात्मेत्यवगत इत्यर्थः । एवमात्मशब्दनिर्दिष्टः परमात्मैवान्मयस्यात्मेति  "यः पूर्वस्य' इत्युत्तरत्रानुवादस्य पुरोवादनिर्वाहः कृतः । उपादित्सितस्य तस्यैष इति वाक्यस्य प्राणमयपरत्वज्ञापनायाह प्राणमयं प्रकृत्येति । तद्वयाचष्टे पूर्वस्येति । य इति प्रसिद्धवन्निर्देशः श्रुत्यन्तरसिद्धिमेतत्प्रकरणसिद्धिञ्च ज्ञापयतीत्यभिप्रायेण श्रुत्यन्तरसिद्धः परमकारणभूत इति विशेषणद्वयमुक्त्तम्् । उक्त्तमर्थं मनोमयादावतिदिशति एवमिति । आनन्दमयस्य परमात्मत्वमयुक्त्तम््, तस्याऽऽत्मान्तरश्रवणादित्यत्राह आनन्दमये त्विति । अनन्यात्मत्वं दर्शयितुम्् । "पतिं विश्वस्यात्मेश्वरम््', "न तस्येशे कश्चन', "नान्योऽतोऽस्ति द्रष्टा' इत्यादिवत्् अयं निर्देश इत्यर्थः । अत्रोपपत्तिजिज्ञासया पृच्छति तत्् कथमिति । अनन्यात्मत्वप्रदशर्नार्थत्वं कथमित्यर्थः । परिहरति विज्ञानमयस्यापीति । आनन्दमयं प्रति श्रूयमाणे "यः पूर्वस्य' इति      वाक्ये पूवर्शब्दविवरणार्थं विज्ञानमयस्येत्युक्त्तम्् । विज्ञानमयशारीरात्मनः परमात्मत्वे सिद्धे ह्यान्दमयशारीरात्मनः परमात्मत्वसिद्धिरिति शङ्काव्युदासाय विज्ञानमयस्यापीत्युक्त्तम्् ।। पूर्वोक्त्तयाप्राणमयादावुक्त्तया । ततः किमित्यत्राह एवं सतीति । अभ्यासावगतपरमात्मभावस्येति । "आनन्दं ब्रह्मणो विद्वान््' इति पूर्वमभ्यस्तस्याऽऽनन्दस्य ब्रह्मसंबन्धित्वनिर्देशात््, ब्रह्मणश्च "आनन्दो ब्रह्म' इत्यानन्दशब्दवाच्यत्वात््, "आनन्दो ब्रह्मेति व्यजानात््' इत्यानन्दशब्दवाच्यस्थाने "एतमानन्दमयमात्मानमुपसङ्क्रम्य' इत्यानन्दमयशब्दनिर्देशेन आनन्दानन्दमयशब्दयोः पर्यायत्वाच्च आनन्दमयस्य परमात्मभावोऽवगत इत्यभिप्रायः ।
	अभ्यासावगतपरमात्मभावत्वं पुच्छब्रह्मवादनिरासयुक्त्तीनामुपलक्षणतयोक्त्तम्् । "ब्रह्म पुच्छं प्रतिष्ठा'      इति पुच्छब्रह्म प्राधान्येन निर्दिष्टं चेत््, "सोऽकामयत' इत्यनन्तरवाक्येऽपि तच्छब्देन पुच्छब्रह्म परामर्शनीयम्् । तदयुक्त्तम््; स इति पुल्लिङ्गनिर्देशात्् ।। "आत्मन आकाशः सम्भूतः' इत्यात्मशब्दाभिप्रायः पुँल्लिङ्गत्वनिर्देश इति     चेन्न; व्यवहितादव्यवहितस्यानन्दमयस्यैव परामर्शनीयत्वात्् ।। "तस्यैष एव शरीर आत्मा' इत्यनन्तरपूर्वोक्त्तस्यात्मनः पुँल्लिङ्गनिर्देशेन परामर्श इति चेन्न; तस्यान्नमयादिसर्वपर्यायसाधारणत्वेन एतत्पर्याय(स्य)प्रधानप्रतिपाद्यत्वाभावात्् । अतः प्रधानप्रतिपाद्याव्यवहितानन्दमय एव स इति परामृश्यते । अतः कारणभूतः स एव परमात्मेति । एवंविज्ञानमयस्य जीवस्यान्तरतया व्यपदेशात््, अभ्यासावगतपरमात्मभावात््, तदन्तरत्वेनात्मशब्दव्याख्यानपर्यवसानभूमित्वात््, आत्तमशब्दवाच्यस्याऽऽदावेव जगत्कारणत्वेनोक्त्तत्वात््, अनन्तरकारणवाक्ये "सोऽकामयत'     इति पुँल्लिङ्गनिर्देशात््, पुच्छतया निर्दिष्टब्रह्मणोऽप्यानन्दमयानतिरिक्त्तत्वात््, वक्ष्यमाणसूत्रस्थहेतुभिश्चाऽ्रनन्दमयः परमात्मेत्यवगतम्् । तस्य च परमात्मन आत्मान्तरवत्त्वम््, "आत्मेश्वरम््', "न तस्येशे कश्चन', "नान्योऽतोस्ति द्रष्टा' इत्येवमादिश्रुतिविरुद्धमुपपत्तिविरुद्धञ्च ।
	आकाशादिसृज्यवर्गपरमकारणत्वादिना शारीरात्मनः परमात्मत्वगतम्् । एवमानन्दमयस्य शारीरात्म    नश्च परमात्मत्वे सति परमात्मद्वित्वासंभवात्् परमात्मन आत्मान्तरवत्त्वव्याघाताच्च, "तस्यैष एव शारीर आत्मा' इत्युक्त्तिः आत्मेश्वरमित्यादिवत्् तस्यानन्यात्मत्वज्ञापनार्थेत्यर्थसामर्थ्यादवगम्यत इत्यर्थः ।
	शारीरात्मत्वं परमात्मन एव मुख्यमित्याह एवञ्चेति । निरुपाधिक इति । क्वचित्कदाचित्किञ्चित्प्रति कर्मानुगुणं हि कश्चिदात्मा भवति, अयं तु सर्वेषां सर्वदा सर्वत्राकर्मवश्यः स्वतआत्मेति निरुपाधिक इति भावः । तदेवोपपादयति अत एवेति । अभियुक्त्तैः- भगवद्वोधायनादिभिः । "संहितमेतच्छारीरकम््' इति वृत्तिकारवचः । सूत्रार्थमुपसंहरति अत इति ।। 13 ।।
	मुखान्तरेणानन्दमयशब्दस्य परमात्मपरतामाक्षिप्य प्रतिवक्त्ति विकारेत्यादिना सूत्रेण । तत्र पूर्वपक्षमुपन्यस्यति आहेत्यादिना । मयटो विकारवाचित्वमुपपादयति मयड््वैतयोरित्यादिना । विकारार्थत्वस्य 
ज्ञापनार्थं मयड््वैतयोरित्युक्त्तम्् । एतयोः "तस्य विकारः', "अवयवे च प्राण्योषधिवृक्षेभ्यः' इति प्रकृतयोर्विकारावयवयोरिति हि तस्यार्थः । अयमर्थः- "प्राग््दीव्यतोऽण््' इत्यधिकारसूत्रम्् । अस्मिन्नथर्द्वयेपि वृद्धसंज्ञानां शरादिगणान्तर्गतानां च मयडेव, नाण््प्रत्यय इत्यपवदति, "नित्यं वृद्धशरादिभ्य' इति सूत्रम्् । "वृद्धिर्यस्याचामादिस्तत्् वृद्धम््' इति सूत्रेण आनन्दशब्दस्य वृद्धसंज्ञकत्वाद्विकारार्थे मयूटप्रत्ययो विहित इति । सिद्धान्तच्छायया चोदयति नन्विति । स एवायं भविष्यतीति । विकारार्थत्वेऽपि जीवात्मनि विकारासंभवात्् विकारपरत्वं त्वन्मतेऽप्यनुपपन्नमिति भावः । अग्न्यप्रायन्यायेन परिहरति नैवमिति । अतः- उपक्रमदर्शनात्् ।। औचित्यात््- उपक्रमप्रतिपन्नस्वीकारौचित्यात्् । प्राचुर्यार्थत्वेऽप्यभिमतासिद्धिमाह प्राचुर्येति । जीवादनन्यत्वे हेतुमाह तथा हीति । दुःखमिश्रत्वे हेतुमाह आनन्दस्येति । प्राचुर्यार्थस्वभावात्् प्रतियोगिन्यपेक्षिते सुखप्रतिसंबन्धितया साहचर्यप्रसिद्धदुःखगताल्पत्वस्य प्रतियोगित्वमिति भावः । ततः किमित्यत्राह दुःखेति । उभयथाऽपि जीवत्वसिद्धौ किमिति विकारार्थत्वमाद्रियत इत्यत्राह अत इति । अतः- प्राचुर्येऽपि जीवान्यत्वासिद्धेः औचित्यस्याधिकत्वाच्च विकारार्थत्वमेव ग्राह्यमित्यर्थः । प्रयोगप्राचुर्यमाह किञ्चेति । अवयवार्थादपि प्राचुर्याथर्े प्रयोगबाहुल्यात्् तद्वयावृत्त्यर्थं प्रतमतरमिति तरपः प्रयोगः । प्रसिद्धमप्ययोग्यंन ग्राह्यमिति शङ्कायां जीवस्य विकारत्वमुपपादयति जीवस्य चेति । तर्ह्यजत्वनित्यत्वादिविरोध इत्यत्राह तस्येति । स्वत आनन्दरूपस्य तस्य दुःखित्वाद्यवस्थायोगो जीवत्वम्् । अतः आनन्दविकारो जीवः । आनन्दात्मकस्वरूपापेक्षया नित्यत्वादिवाद इत्यर्थः । शङ्कायाः सूत्रस्थत्वात्् अनुभाष्येत्युक्त्तम्् ।
1.1.14
S	सूत्रमुपादत्ते विकारशब्दान्नेति चेन्न प्राचुर्यादिति । द्वितीयस्य नञो निषेध्यं पूर्वपक्षिमतस्योपपन्नत्वमित्यभप्रायेण नैतद्युक्त्तमित्युक्त्तम्् । प्रतिज्ञां हेतुपदेन घटयितुमाकाङ्क्षां दर्शयति कुत इति । कस्मिन्् कस्य प्राचुर्यमित्यपेक्षायामाह परस्मिन्निति । न केवलं प्रातुर्यरूपार्थसद्भावेनालम््, शब्दशक्त्तिश्चापेक्षितेति शङ्कायां सूत्राभिप्रेतार्थमाह प्राचुर्यार्थे चेति । मयट््प्रत्ययस्य प्रातुर्यार्थत्वमपि संभवतु, तथाऽपि विकारार्थत्वपरित्यागे को हेतुरित्यत्राह एतदुक्त्तमिति । अभ्यस्यमानानन्दयोगः उत्तरसूत्रगतानामन्येषामपि हेतूनां प्रदर्शनार्थः । अयोग्यत्वं त्यागहेतुरित्यर्थः । बाधकसद्भावाद्विकारार्थत्वं त्यज्यते चेत््, पूर्वोक्त्तसाधकसद्भावात्् तत्् स्वीक्रियतामिति शङ्ककायाम््, परेण विकाराथर्त्वस्वीकारसाधकतयोक्त्तमग्रयप्रायन्यायं प्रयोगप्राचुयर्ं च परिहरति औचित्यादिति । औचित्यम््- प्रकरणौचित्यम्् । तत्् लिङ्गबाध्यम्् । प्रयोगप्रसिद्धिरपि गङ्गापदादिष्वर्थविरोधेन बाधिता । अतः  उभयमपि प्रमाणान्तराबाधितत्वे सत्येवार्थसाधकम्् । अत्र त्वर्थविरोधान्न साधकमित्यर्थः । अर्थविरोधात््- आनन्दमये जीव
त्वविकारत्वयोः पूर्वोक्त्तादसंभवादित्यर्थः । प्रकरणरूपमौचित्यमेव नास्तीत्याह किञ्चेति । अर्थात््, मयट््प्रत्ययस्य विकारवाचित्वं प्रकरणविवक्षितमिति शङ्कामपि शमयन्् प्राणमयशब्दस्यार्थमाह अत इति । (प्राणवृत्तिमत्तामात्रेण?) प्राणशब्दोऽननरूपवृत्तिमात्रपरः । मयट््प्रत्ययः प्राचुयर्ेण सह संबन्धमभिदधाति । तत्र संबन्धमात्रपरत्वेन प्रथमयोजनायां प्राणनवृत्तिमानित्यर्थः । कृत्स्नमुख्यार्थत्यागादपि मुख्यार्थैकदेशाङ्गीकारो न्यान्य इति भावः । यद्वा प्राणा(प्राणाना?)ख्यवृत्तिविशेषसंबन्धित्वमात्रेण । प्रत्ययस्यानर्थक्यादमुख्यार्थत्वं वरमिति भावः । उचिततमं योजनान्तरमाह प्राणापानादिष्विति ।।
	पूर्वपक्षयुकत्यन्तरमनुवदति यदुक्त्तमिति । आनन्दप्राचुर्यप्रतियोगि तत्समानाश्रयं दुःखाल्पत्वमेव, आश्रयान्तरगतस्यानन्दप्राचुर्यस्याश्रयान्तरगतमानन्दाल्पत्वं न प्रतियोगितामर्हति, स्वाश्रयगतदुःखाल्पत्वस्यैवान्तरङ्गत्वेन ग्राह्यत्वादिति पराभिप्रायः । दूषयति-तदसदिति । प्रमाणान्तरविरुद्धप्रतियोग्यपेक्षत्वं न युक्त्तम््; अपि तु प्राणान्तरसिद्धप्रमाणान्तराविरुद्धप्रतियोग्यपेक्षत्वमेव युक्त्तमिति परिहर्तुं प्रचुरशब्दस्यार्थान्तरसद्भावव्यावृत्त्यर्थमाह तत्प्रचुरत्वं हीति । ततः किमित्यत्राह तच्चेति । तर्हि व्यवच्छेद्याभावे प्रत्ययवैयथ्यर्मित्यत्राह अपि त्विति ।      यदि प्राचुर्यवाचिमयूदप्रत्ययः स्वयं नार्थान्तरसद्भावे प्रमाणम््, तर्हि तत्सद्भावः केनावगम्यत इत्यत्राह इतरेति ।      ततः किमत्यपेक्षायां पराभिमतप्रतियोग्यभावो ब्रह्मणि प्रमाणसिद्ध इत्याह इह चेति । तर्हि ब्रह्मणि 
प्रमाणविरुद्धप्रतियोगिदुःखान्वयद्योतको मयर्डर्थंस्त्यज्यताम््; इतरथा तस्यानन्दप्रातुर्यस्य प्रतियोगि किमित्यत्राह तत्रैतावदिति । प्रमाणान्तरसिद्धार्थान्तरप्रतियोगिकं प्रातुर्यमभिदधतो मयूदप्रत्ययस्य स्वयमथर्ान्तरसाधकत्वाभावात््       ब्रह्मणि च दुःखसंबन्धस्य प्रमाणबाधितत्वात्् जीवानन्दाल्पत्वस्य लोकसिद्धत्वाच्च ब्रह्मानन्दप्राचुर्यप्रतियोगि जीवानन्दाल्पत्वमिति अर्थात्सिद्धमित्यर्थः । जीवानन्दाल्पत्वस्य प्रतियोगित्वं न केवलमर्थसिद्धम््, अपि तु     कण्ठोक्त्तं चेत्याह उच्यते चेति । अयमर्थः- यदि सजातीयाल्पत्वं समानाश्रयं प्रतियोगि तत्् व्याहतम्् । यदि   विजातीयं समानाश्रयम््, तत्् प्रमाणान्तराधीनसद्भावासद्भावम्् । अन्याश्रयमपि सजातीयं विजातीयं वा प्रतियोगि मानान्तरावसेयम्् । तत्र च- यथा तेजःप्रचरो गभस्तिमानित्युक्त्ते तेजःप्राचुर्यस्य चन्द्रादिगतं सजातीयतेजोमान्द्यं प्रतियोगि; न तु गभस्तिमद्गततिमिराल्पत्वादि । तद्धि प्रमाणबाधितम््; इतरत्् प्रमाणसिद्धम्् । तारतम्यवाचिनः शब्दस्य सजातीयप्रतियोगिज्ञापनपरत्वं स्वारसिकम्् । बलवत्तर इत्युक्त्ते पुरुषान्तरबलं हि प्रतियोगितया प्रतीयते; न तु स्वगतं विजातीयं ज्ञानम्् । अतोऽन्तरङ्गत्वं विफलम््- एवं ब्रह्मणि समानाश्रयमानन्दविजीायदुःखाल्पत्वरूपं प्रतियोगि श्रुतिनिषिद्धम््; अन्याश्रयं सजातीयाल्पत्वलक्षणं प्रतियोगि श्रुत्यैव सिद्धमिति ।।
	जीवस्यानन्दविकारत्वमनुवदति यच्चोक्त्तमिति । आनन्दविकारत्वम्् मयड््वाच्यमित्यर्थः । दूषयति तदपीति । स्वरूपान्यथाभावलक्षणविकारर्थत्वमेव मयटो व्युत्पत्तिसिद्धम्् । तच्चात्र नास्तीत्यर्थः । ज्ञानानन्दौ जीवस्य स्वरूपञ्चेत्् कथं दुःखाज्ञानसंभव इत्यत्राह संसारदशायांत्विति । सूत्रार्थं प्रकृताथर्ेन सङ्गमयति अत इति ।। प्रसिद्धतरमुख्यार्थासंभवे तदनुग्राहकहेत्वननुरोधेन संभवदनतिप्रसिद्धमुख्यार्थानुग्राहकहेतूनामनुरोद्धव्यत्वमस्मिन्् प्रकरणे व्युत्पाद्यमिति स्फुयम्् ।। 14 ।। हेत्वन्तरञ्चाह सूत्रकारः ।।
1.1.15
S	 तद्धेतुव्यपदेशाच्च । पूर्वोक्त्तमानन्दप्राचुर्यमप्यनेनोपपादितं भवति । अनितरसुकरमोक्षप्रदानक्षमत्वं हि नितरामानन्दहेतुर्भवति । किञ्च घनप्रचुरो हि पुरुषोऽन्यस्मै तदभिप्रेतं धनं ददातीति सूत्रानन्तर्यम्् । अस्य सूत्रस्य विषयवाक्यमाह को ह्येवेति । श्रुतेरर्थमाह एष एवेति । अन्यात्् प्राण्यादिति भोगापवर्गसुखहेतुत्वमुक्त्तम्् । यद्वा सताहेतुत्वं सुखहेतुवं चोक्त्तम्् । पूर्वोक्त्त एव सम्यगर्थः । फलितहेतुमाह अतश्चेति । कर्मकर्त्रैक्यं न संभवतीति हेतुः । आनन्दशब्दवाच्यस्य ह्यानन्दयितृत्वमुक्त्तम््, न त्वानन्दमयस्येत्यत्राह आनन्दमय   एवेति ।। 15 ।। 	एवमानन्दमयपदप्रकृतिप्रत्ययार्थविषयं सूत्रश्रयं प्रवृत्तम्् । अथानन्दवल्लीम्् आदिमध्यान्ततोऽनुसंघाय       अर्थं निष्क्रष्दुकामः प्रथमनुपक्रमस्थहेतुमवतारयति इतश्चेति ।

1.1.16
S	 मान्त्रवर्णिकमेव च गीयते ।। अक्षरार्थमाह सत्यमिति । शाब्द एवार्थः, न तु उच्छब्दः फलित इति ज्ञापयितुं वर्णशब्दः । ततः किमित्यत्राह तत्त्विति । ब्रह्माणस्थपरशब्दप्रत्यभिज्ञापनाय परं ब्रह्मेत्युक्त्तम्् । मान्त्रवर्णिकस्य जीवादन्यत्वं कथमित्यत्राह तथा हीति । प्राप्यत्वमस्तु, ततः किं मान्त्रवणिर्कब्रह्मणो जीवादन्यत्वे इत्यपेक्षायां ब्राह्मणमन्त्रयोर्घटकं वाक्यमाह तदेषाभ्युक्त्तेति । तत्् व्याचष्टे तदिति । तत्पदं ब्रह्मवाचि । अभिमुखीकरणं चेतनधर्म इति तद्वयावृत्त्यथर्माह प्रतिपाद्यतयेति । एषेति पद्य विशेष्यमाह ॠगिति । उक्त्तेति कथिते पौरुषेयत्वशङ्का स्यादिति तद्धयुदासार्थमाह अध्येतृभिरिति । किमुक्त्तं भवतीत्यत्राह ब्राह्मणेति । श्रुतिषु मन्त्राणां प्राबल्यं केचिद्वदन्ति; तद्वयुदासार्थमाह ब्राह्मणोक्त्तेति । ब्राह्मणोक्त्तार्थविशदीकरणरूपो मन्त्र इति प्रयोजकम्् । सङ््ग्रहेणोक्त्तस्य विस्तरेण कथनं विस्तृतस्य प्रतिपत्तिसौकयर्ाय सङ््ग्रहेण कथनमपि वैषद्यावहम्् । नित्यनिर्दोषत्वाविशेषात्् मन्त्रब्राह्मणयोः प्राबल्यदौर्बल्यविभागोऽनुपपन्न इति भावः । एवं मन्त्रवर्णेन जीवब्रह्मभेदसिद्धिं फलितां दशर्यति जीवस्येति । प्राप्तुरस्योपासकात्मस्वरूपस्य, प्राप्तव्यस्य परब्रह्मणश्च कथमैवयमित्यर्थः । मान्त्रवर्णिकं ब्रह्म जीवादन्यदस्तु; अस्यैवानन्दमयत्वं कथमित्यत्राह अनन्तरञ्चेति पूर्वस्मिन्् अस्मिन्नपि सूत्रे चशब्दो हेतुसमुच्चये । विकारशब्दादिति सूत्रे स्वतन्त्रहेत्वन्तराभावान्न चशब्दः । तद्धि 
"आनन्दमयोऽभ्यासात््' इति सूत्रशेषम्् । 
	उत्तरसूत्रस्य शङ्कामाह अत्राहेति । अत्र- उपासकप्राप्यभेदेऽभिहिते सतीत्यर्थः । तस्यैवेति । कारणाविद्या आच्छादिका अविद्या, कार्याविद्या विक्षेपिका अविद्या च विवक्षिता समस्तशब्देन । गन्धशब्देनापारमार्थ्यं फलितम््; अपुनःसंबन्धो वाऽभिप्रेतः । शुद्धम््- कर्मतत्फलान्वयरहितम्् । निर्विशेषत्वमेवोपपादयति तदेवेति । ज्ञानपदेन निर्विशेषत्वमर्थसिद्धम्् । ज्ञानस्य ज्ञानान्तराश्रयत्वाद्ययोगात्् । वाङ््मनसनिवृत्तिवचनाच्च निर्विशेषत्वसिद्धिमाह तदेव चेति । तदेव- शुद्धस्वरूपमेव । उपासकप्राप्यभेदोऽवस्थाभेदेनाप्युपपन्न इति न जीवविलक्षणत्वसिद्धिरित्यर्थः ।। 16 ।।
1.1.17
S	नेतरोऽनुपपत्तेः ।। इतरशब्दस्य सप्रतियोगिकत्वात्् परमात्मन इत्युक्त्तम्् । अनुपपत्तेरित्यस्मिन्् पदे पञ्चम्यर्थं पश्चाद्वक्ष्यन्् अनुपपत्तिस्वरूपमाह तथेति । निरुपाधिकं विपश्चित्त्वमिति । कर्मविशेषेन्द्रियाद्यनपेक्षत्वं निरुपाधिकत्वम्् । इह चोपाधिरस्ति चेत््, स वक्त्तव्यः । तदभावादेव तदनुक्त्तिरिति केवलविपश्चिच्छब्दो निरुपाधिकं विपश्चित्त्वमाहेत्यर्थः । न केवलं निरुपपदत्वात्् विपश्चित्त्वस्य निरुपाधिकत्वमर्थसिद्धम््; श्रुतिसिद्धमपीत्याह इदमेवेति । मुक्त्तस्य निरुपाधिकविपश्चित्त्वं संभवतीति शङ्कायाम्् किं भवदभिमतमुक्त्तस्य विपश्चित्त्वोपपत्तिः, उतास्मदभिमतमुक्त्तस्येति विकल्पमभिप्रेत्य स्वाभिमतस्य मुक्त्तस्य तदनुपपत्तिः इदमेवेत्यादिभाष्येणोच्यते । विपश्चिच्छब्दार्थे ज्ञाते हि, जीवे तदनुपपत्तिर्वाच्येत्यत्राह विविधमिति । तर्हि विपश्यच्चिदिति वक्त्तव्यमित्यत्राह पृषोदरादित्वादिति । "पृषोदरादीनि यथोपदिष्टम््' इति पाणिनिः । पृषच्छब्दावयवतकारलोपवत्् यच्छब्दलोपः । पाणिनिवत्् आप्ततममुनिभिः कृतनिर्वाहत्वात्् ईदृशशब्दानां साधुत्वस्य पाणिन्यभिमतत्वमनेन ज्ञातं भवति । अतो     विविधं पश्यच्चेतनत्वं विपश्चित्त्वमित्यर्थः । चिच्छब्दस्य ज्ञानवाचित्वे विविधंपश्यच्छित्त्वमिति बहुव्रीहिः । स्वपक्षे मुक्त्तस्य निरुपाधिकविपश्चित्त्वायोग उक्त्तः; अथ पराभिमतमुक्त्तस्य विपश्चित्त्वायोगमाह निर्विशेषेति । विपश्चि(पश्य?)त्त्व मात्रमेव न संभवतीत्यभिप्रायेण सुतरामित्युक्त्तम्् । न संभवतीतीत्यत्र इतिशब्दः सूत्रस्थपञ्चमीव्याख्यानम्् । न केवलं विपश्चिच्छब्दमात्रासङ्गतिः, सर्वप्रमाणविरोधश्चेत्याह न केनापीति । आर्थगुणनिषेधपरस्य सत्यज्ञानादिवाक्यस्य परिहारः प्रथमसूत्रोक्त्तोऽनुसन्धेयः । "यतो वाच' इत्यस्य वाक्यस्य निर्विशेषपत्वं व्युदस्यति यतो वाच इत्यादिना । यदीत्यनुज्ञा(न)प्रदर्शनम्् (नार्थम््) । तर्हि किमवगमयेदित्यपेक्षायाम्् न केवलमिष्टाबोधकत्वम््, किंत्वनिष्टबोधकत्वं चेत्यभिप्रयन्नाह अपि त्विति । कथमस्यानिष्टत्वमित्यत्राह तथा च सतीति । मनसोऽप्यगोचरत्वेन सर्वप्रमाणागोचरत्वं सिद्धं कृत्वा प्रमाणान्तरागोचरत्वमप्युजीपव्य तुच्छत्वमापादितम्् । किं सर्वधा वाङ््मनसनिवृत्तिरुच्यते, उत इयत्तागोचरवाङ््मनसनिवृत्तिः? । द्वितीयशिरसोऽभ्युपगमो  वक्ष्यत इति प्रथमशिरसि तुच्छत्वमुक्त्तम्् । ब्रह्मविदाप्नोति परमिति पूर्वापरवाक्यविरोधात्् ब्रह्मणस्तुच्छत्वं व्याहतमित्यत्राह ब्रह्मविदिति । व्याहतार्थं श्रुतिर्न प्रतिपादयतीति चेत्् तत्् निर्विशेषपरत्वेऽपि तुल्यमित्यभिप्रायेण तत्तद्वाक्यप्रतिपन्नात्् गुणानाह विपश्चित्त्वमित्यादिना । "ब्रह्मणा विपश्चिता', "आकाशः संभूतः', "रसों वै सः', "एष ह्येवानन्दयाति', "सोऽकामयत बहु स्यां प्रजायेय', "तदनुप्रविश्य', "अथ सोऽभयं गतो भवति', "भीषाऽस्माद्वातः पवते', "स एको मानुष आनन्दः' इत्येतेषां वाक्यानामर्थो विपश्चित्त्वमित्यादिना उक्त्तः । शतगुणितोत्तरक्रमेणेति । निर्विशेषत्वं विवक्षितं चेत्् गुणापकर्षो वाच्यः, गुणप्रकर्षमुक्तवा वाङ््मनसनिवृत्त्यभिधानमानन्त्यविवक्षाकृतमित्यभिप्रायः । अन्यच्चेति आदित्यमण्डलान्तवर्तित्वादिकं विवक्षितम्् । एवम््पूर्वापरवाक्यव्यातिपरिहाराथर्ं स्वरूपमङ्गीक्रियते चेत््, तद्वत्् गुणाश्च स्वीकार्या इत्युक्त्तं भवति । एवं प्रकरणविरोध उक्त्तः; अथ स्ववाक्यविरोधमाह यतो वाच इति । यच्छब्दनिर्दिष्टमानन्दमित्यत्र "कश्चै(स्यै)ष मौनः' "यतो न वेदाः' इति सनत्सुजातोक्त्तश्लोकद्वयैकाथ्यर्मनुसन्धेयम्् । व्यतिरेकनिर्देशेन- भेदनिर्देशेन; वैयधिकरण्येनेत्यर्थः । यच्छब्देनानन्दनिर्देशः आनन्दशब्देन प्रतिनिर्देशः, ब्रह्मसंबन्धित्वनिर्देशश्च वागविषयत्वे व्याहताः स्युः; विद्वानिति । तद्वेदनाभिधानं मनोगोचरत्वाभावे व्याहतं स्यादित्यर्थः । अनर्थकं वाच्यनन्तर्गतं च स्यादिति । अनर्थकम्् व्याहतार्थे स्यात्् । व्याहतिपरिहारोऽभिमतश्चेत््, ब्रह्म न शब्दवाच्यमितीदं समुद्रघोषादिवत्् 
वाक्यमेव न स्यादित्यर्थः । वाक्यत्वे व्याहतिरनिवार्येति भावः । ब्रह्मणोऽशब्दगोचरत्वं (त्वे?) "ब्रह्म न शब्दगोचरः इत्यनेनापि शब्देन व्याहतं स्यादिति चाभिप्रायः ।। सत्यं ज्ञानमिति स्वरूपस्य सत्यत्वं कण्ठोक्त्तम््, न गुणानाम््; अतस्तन्निषेध इति             चेत्् न; तत्र सत्यपदेन ह्यविकारित्वमुक्त्तम््, न तु मिथ्यात्व्यवावृत्तिः । मिथ्यात्वव्यावृत्तिरुक्त्ताऽस्तु; तथापि               गुणानां च सत्यत्वं दुरपह्रवम््, प्रमाणसिद्धत्वात्् । प्रामाणिकत्वं हि सत्यत्वम्् । किञ्च गुणानां सत्यत्वं कण्ठोक्त्तम््, "सत्यकामः सत्यसङ्कल्पः', "त इमे सत्याः कामाः', "एतांश्च सत्यान्् कामान््' इत्यादिभिः । अतः स्वरूपवत्् गुणा अपि स्वीकार्याः; प्रमाणोपपत्तिसाम्यात्् । अतो वाङ््मनसनिवृत्तिर्न निर्विशेषत्वनिबन्धना ।। ननु                    न शब्देन मुख्यवृत्त्या प्रतिपाद्यते ब्रह्म; अपि तु लक्षणया । अतः यतो वाच इति मुख्यवृत्तिविषयो निषेध इति विषयविभागान्न व्याहतिरिति चेत्् न; निवर्तन्त इत्येकस्य वाक्यस्य मुख्यत्वायानेकवाक्यलक्षणाश्रयणायो                 गात्् । "भूयसां स्यात्् बलीयस्त्वम्् (सधर्मत्वम््?)' इति न्यायादेकवाक्यस्वारस्यभङ्गेन अनेकवाक्यस्वारस्यं ह्युवर्तनीयम्् । किञ्च अत्र "न हिंस्यात्् सर्वा भूतानि', "अग्नीषोमीयं पशुमालभेत' इतिवत्् विषयविभागेनोभयमुख्यत्वं सिध्यति चेत्् तदेव हि युक्त्तम्् । लोके च गामानय बलीवर्दं विनेति (बलीवर्दं नेति?) विषयविभागो मुख्यत्वानुरोधी दृश्यते । अविरुद्धार्थः क इत्यपेक्षायां विषयविभागं दर्शयति अत इति । वाङ््मनसनिवृत्तिरस्ति     चेत् कथं वेदनवचनमित्यत्राह एवमिति । इयत्तारहितत्वेन वेदनमुच्यत इत्यर्थः । अनुपपत्तेरिति सौत्रपदस्य 
विपश्चिच्छब्दोक्त्तसर्वज्ञत्वानुपपत्तिरर्थ उक्त्तः; अथ सर्वशक्त्तित्वानुपपत्तिमर्थान्तरमाह किञ्चेति । इदं सूत्रं मान्त्रवर्णिकसूत्रोक्त्तहेत्वन्यथासिद्धिपरिहारपरतया तच्छेषमिति स्वतन्त्रहेतुपरत्वाभावात्् चशब्दाप्रयोगः । 	एवेमनेन सूत्रद्वयेनोपक्रमस्थहेतुरनुसंहितः; अथ मध्यगतं स्फुटतरं हेतुमनुसन्धतेऽनन्तरसूत्रेण । आनन्दमयस्य जीवादन्यत्वं स्ववाक्यैकदेशमयङन्तपदवाच्यनिरतिशयानन्दयोगेन प्रथमसूत्रेणोपपादितम्् । अतोऽस्य स्वाक्यस्थहेतुश्चोक्त्तो भवति ।।17 ।।
1.1.18
S भेदव्यपेदशाच्च । यदि जीवात्मस्वरूपं शुद्धावस्थं ब्रह्म, तर्हि अन्नमयादेरिवैकावस्थायां भेदव्यपदेशो न संभवति; तस्मादन्नमयादिभिरिव जीवेनैक्यं ब्रह्मणो न संभवतीत्यर्थः । विज्ञानशब्दस्यान्तःकरणपरत्वानुपपत्त्यादिकं पूर्वोक्त्तमिहानुसन्धेयम्् । अथोपसंहारस्थहेतुमाह ।। 18 ।।
1.1.19
S	कामाच्च नानुमानापेक्षा ।। कैश्चित्् प्रधानव्यावृत्तिपरमिदं सूत्रं व्याख्यातम्् । तत्पक्षोऽतिदुस्स्थत्वात्् नानूद्य दूषितः । पूर्वाधिकरणे अचिद्व्यावृत्तिः कृता । प्रधानत्वशङ्काहेतुश्चास्मिन्ननुवाके नास्ति; अपेक्षाशब्दवैयर्थ्यञ्च  स्यादिति । जीवस्येति । अत्यन्तमचिदनपेक्षत्वे स्वरूपपरिणामप्रसङ्गः । देहातिरिक्त्ताचिदनपेक्षत्वं देवादिसृष्टौ चतुर्मुखादीनामप्यस्ति । अतस्तत्परिहारार्थमाह इह चेति । सङ्कल्पहेतुभूतकरणकलेवरावस्थाचित्संसर्गापेक्षा नास्तीत्यर्थः । देहानपेक्षं सत्यसङ्कल्पत्वकार्यं स्त्रष्टृत्वमाविर्भूतगुणाष्टकस्य मुक्त्तस्यापि श्रूयत इति शङ्कां परिहरन््, "सोऽकामयत' इति वाक्यादुपरितनहेत्वन्तरमाह ।।19 ।।
1.1.20
S	 अस्मिन्नस्य च तद्योगं शास्ति । कस्मिन्् कस्य केन योगं किं शास्तीत्यपेक्षायामक्षरार्थमाह अस्मिन्् आनन्दमय इति । अस्मिन्निति विषयसप्तमी । ब्रह्मानुभवरूपानन्दस्य ह्यवच्छेदकं ब्रह्म । शास्तिशब्दार्थः कः, शास्त्रं किम््, एतत्सूत्रार्थस्य हेतुत्वं कथमित्यत्राह रसो वै स इति ।                                                "रसो वै स" इति शास्त्रमुक्त्तम्् । उच्यमान इति शास्तिशब्दार्थ उक्त्तः । हेतुत्वमुपपादयति यल्लाभादिति । हेतु त्वस्य स्फुटतरत्वात्् सूत्रे हेतुत्वानिर्देश इत्यभिप्रायेण अनुन्मत्तः को ब्रवीतीत्युक्त्तम्् । मान्त्रवर्णिकसूत्रेऽपि हेतुत्वानिर्देशस्यायमेवाभिप्रायः ।। 
	कथमानन्दमये जीवस्यानन्दयोगं वदति शास्त्रम््, आनन्दे ह्यानन्दयोगे वदनीति 
शङ्कायामानन्दानन्दमयशब्दयोरेकविषयत्वमाह एवमिति । कथमानन्दशब्दस्यानन्दमयवाचित्वमित्यपेक्षायां विज्ञानशब्दनिर्वाहे पूर्वोक्त्तन्यायमिहातिदिशति यथा विज्ञानेति । अत्र पूर्वोक्त्तहेतवोऽनुसंधेयाः । स्वरूपस्यानुकूलवेदनीयत्वादानन्दशब्दो धर्मिपरः; धर्मपत्वेऽप्यपर्यवसानाद्धमिर्पर इति भावः । व्यतिरेकनिर्देशं हेतुमाह अत एवेति । अत एव आनन्दानन्दमयशब्दयोरेकविषयत्वेनेत्यर्थः । हेत्वन्तरमाह अत एवेति । स्थानप्रमाणमाह उत्तरे चेति । पूर्वानुवाके एतदनुवाकोर्ध्वभागे च मयडन्तपदनिर्दिष्टानाम्् अत्र मयूड्रहितपदनिर्देशप्रकरणे आनन्दशब्देन प्रतिपादनात्् आनन्दमय एवानन्दशब्दवाच्य इत्यर्थः । आनन्दशब्दवाच्यस्य परमात्मत्वं हि पराङ्गीकृतम्् ।
	तद्धेतुव्यपदेशाच्च, अस्मिन्नस्य च तद्योगं शास्ति इति सूत्रयोरियं भिदा पूर्वत्र सामान्येन समस्तसुखहेतुत्वम््; उत्तरत्र मोक्षहेतुत्वञ्चोक्त्तमिति । तदा "को ह्येवान्वात्् कः प्राण्यात््' इत्यत्र अन्यात्प्राण्यादिति पदाभ्यां सत्ताहेतुत्वं सुखहेतुत्वं चोक्त्तं भवति । यद्वा पूर्वसूत्रमुपायपरम््, एतत्तु उपेय परमिति भिदा; "आनन्दयाति', "रसो     वै सः' इति तादृशत्वप्रतीतेः । तदा अन्यात््प्राण्यादिति पदाभ्यां सांसारिकसुखहेतुत्वं मोक्षहेतुत्वं चोक्त्तं भवति । अथवा अन्यादिति सत्ताहेतुत्वं प्राण्यादित्यविशेषेण त्रैवर्गिकापवर्गिकसकलसुखहेतुत्वम्् ।
	अधिकरणार्थमुपसंहरति अत इति । जीवसामानाधिकरण्यं शरीरसंबन्धः शोध्यत्वं विकारश्रवणं प्राप्यत्वानन्त्यादीनामवस्थाभेदेनोपपत्तिः ज्ञानस्वरूपत्ववाङ््मनसनिवृत्त्यभिधानरूपार्थगुणनिषेधश्च आनन्दमयस्य प्रत्यगात्माव्यतिरिक्त्तत्वे हेतुः । खतस्सिद्धनिरतिशयदशाशिरस्कानन्दाभ्यासः आनन्दयितृत्वं भयाभयहेतुत्वं समस्तप्रशासितृत्वं प्राप्यत्वं निरुपाधिकविपश्चित्त्वं बद्धमुक्त्तयोरसंभावितमाकाशादिसमस्तजगत्कारणत्वं बद्धदशायामेव विज्ञानमयाज्जीवाद्भेदव्यपदेशः करणकलेवराद्यनपेक्षसत्यसङ्कल्पत्वम्् मुक्त्तानां निरतिशयभोग्यत्वं च सिद्धान्तहेतुः । शरीरशरीरिभावः तस्य निरुपाधिकत्वं प्रसाद्यत्वं प्राचुर्यसंभवः बद्धदशायामेव भेदव्यपदेशस्यावस्थाभेदेन निर्वाहानुपपत्तिः, प्रभाप्रभावन्न्यायेन स्वरूपतो धर्मतश्च ज्ञानत्वोपपत्तिः वाङ््मनसनिवृत्तेरियत्ताराहित्यनिबन्धनत्वं (च?) पूर्वपक्षयुक्त्तिपरिहारहेतवः ।
षष्ठयाऽन्यत्वमवेदि नैनमवदत्् श्लोको नचाज्ञाता ज्ञातस्यास्य तथापि नावयविता तस्यान्य आत्मा श्रुतः ।
शोध्यत्वं च विकारवाचकवचः तद्् ब्रह्म पुच्छं भवेत्् न त्वानन्दमयः स चान्नमयवत्् कोशो कहिः कथ्यते ।।
  पुँल्लिङ्गान्तप्रधानप्रकृतपरवचो रूपणं चाप्यनन्यै। श्लोकाः पुच्छं न चाहुः स्वरसमपि हि न सूत्रमन्योऽन्तरो न ।
   षष्ठयादिश्चांशभावात् निरतिशयतया रूपणात्् आनुरूप्यात्् पर्यायत्वात्् अनन्यात्मकवचनतया पुच्छहेतुः
परास्तः ।। 
                              ।। इति पुच्छब्रह्मवादतन्निराससङ््ग्रहः ।।
	भास्करीये तु अभ्यासादिति पदस्यानन्दशब्दाभ्यासादित्यर्थ उक्त्तः । कथमानन्दशब्दाभ्यासस्य परमात्मत्वसाधकत्वमित्यपेक्षायाम्् आनन्दशब्दस्य कारणविषयत्वात्् निरतिशयानन्दविषयत्वाच्चेति वक्त्तव्यम्् ।                 तत्र हेत्वन्तरसाकाङ्क्षस्य हेतुत्वोक्त्तेरपि निराकाङ्क्षस्य हेतुत्वपरत्वं युक्त्तम्् । नेतरोऽनुपपत्तेरित्यत्र च संसारिजीवादन्यत्वोपपादनमयुक्त्तम््, निरतिशयानन्दयोगिनो मान्त्रवर्णिकस्य ब्रह्मणः संसारित्वशङ्काया अभावात्् । भेदव्यपदेशाच्चेति सूत्रस्यापि "रसं ह्येवायं लब्ध्वाऽ्रनन्दी भवति' इति लब्धृलब्धव्यभावेन भेदोपपादकत्वमुक्त्तम्् । ततोऽपि विज्ञानमयादन्य इत्यन्यत्वव्यपदेशस्यैव हेतुत्वोक्त्तिपरत्वमत्यन्तोचितम््; भेदव्यपदेशशब्दस्वारस्यात्् । कामाच्चेत्यादिसूत्रं च  न प्रधानव्युदासपरम््; अपेक्षाशब्दवैयर्थ्यात््; निरतिशयानन्दयोगिनः प्रधानत्वशङ्काया हेत्वभावात्् । तृतीयसूत्रचरमसूत्रगतयोस्तच्छब्दयोरानन्दपरतया एकरूपार्थवाचित्वं युक्त्तम्् । "यदा ह्यैवैष' इत्यादिवाक्यविषयतया निर्वाहे तन्न सिध्यति । वक्ष्यमाणमपि दूषणमिहानुसन्धेयम्् ।। 
	यादवप्रकाशीये च अभ्यासादिति पदस्य ब्रह्मशब्दभ्यासपरत्व(मुक्त्त?)मयुक्त्तम््; विज्ञानमयपर्यायेऽपि "ब्रह्म ज्येष्ठमुपासते विज्ञानं ब्रह्म चेद्वेद' इति ब्रह्मशब्दस्य अभ्यस्ततया हेत्वनैकान्त्यात्् । तद्धेतुव्यपदोच्चेत्यस्य 
प्राचुर्यस्य हेतुव्यपदेशादित्यर्थो न युक्त्तः, तद्विषयस्य "एष ह्येवानन्दयाति' इति वाक्यस्यानन्दहेतुत्वप्रतिपादकस्य प्राचुर्यहेतुवाचित्वाभावात््; प्रथमप्रकृतस्य साध्यस्य हेत्वन्तरवाचित्वाभावेन च शब्दाननन्वयाच्च । नेतरः, भेदव्यपदेशादित्यनयोरनुपपत्तिः पूर्ववत्् । कामाच्चेत्यादिसूत्रे च "अधीहि भगवो ब्रह्म' इति ब्रह्मविषयाया विद्यायाः,     "सैषा भार्गवी  वारुणी विद्या परमे व्योमन्् प्रतिष्ठिता' इति परमव्योमविषयत्वावगमात्् परमाकाशस्य चाचेतनस्य प्रधानाविलक्षणत्वात्् अचेतनस्य स्वकार्यापेक्षया कारणत्वसंभवाच्च ब्रह्मशब्दवाच्यं प्रधानमित्याशङ्कय निराक्रियत   इति यदुक्त्तम्् तदयुक्त्तम््; परमव्योमप्रतिष्ठितत्वमात्रेण तद्विषयत्वासिद्धेः । न हि ब्राह्मणभूयिष्ठदेशे वेदविद्या प्रतिष्ठितेत्युक्त्ते तस्यास्तद्देशप्रतिपादकत्वम्् ।। "परमे व्योमन्् सोऽश्नुते सर्वान्् कामान्् सह ब्रह्मणा विपश्चिता' इति परमाकाशस्य ब्रह्माधारत्वावगमात्् तस्य ब्रह्मत्वशङ्कानिराकरणमस्मिन्् सूत्रे क्रियत इत्यप्ययुक्त्तम्् । "मान्त्रवर्णिकमेव च गीयते' इति मन्त्रवर्णं विषयीकुर्वता  सूत्रेणैवास्याः शङ्कायाः प्रतिहतौदयत्वात्् । नापि सत्यत्वज्ञानत्वत्रिविधपरिच्छेदविरहादयः परमाकाशस्य सामस्त्येन संभवन्ति । अपेक्षाशब्दवैयर्थ्यं च पूर्ववत्् । चरमसूत्रमप्येवं व्याख्यातम्् अस्मिन्् ब्रह्मणि प्रतिबुद्धस्यास्य जीवस्य तद्योगं परमात्मप्राप्तिं दर्शयति "सोऽश्नुते सर्वान्् कामान््      सह ब्रह्मणा विपश्चिता' इति, तथा "यदा ह्येवैष' इत्यादिवाक्यैश्चास्मिन्् निष्ठां गतस्यास्य "अथ सोऽभयं गतो  भवति' इति ब्रह्मप्राप्तिरुच्यत इति । तदनुपपन्नम््; मन्त्रवर्णोदितायाः परमात्मविदस्तत्प्राप्तेः, मान्त्रवर्णिकमेव च   गीयत इति सूत्रेणैव  दर्शितत्वात्् इह तदुक्त्तयनपेक्षणात्् । "यदा ह्येवैष' इत्यादिवाक्योक्त्ताभयप्राप्तिहेतुत्वञ्च तद्धेतुव्यपदेशाच्चेति सूत्रेणैव दर्शितमिति इह तदुक्त्तिरनपेक्षिता । तद्विषयभूतवाक्योक्त्तमानन्दयितृत्वं हि मोक्षानन्दहेतुत्वम्् । मोक्षानन्दश्च संसारभयनिवृत्तिपूर्वकः । तस्मादानन्दयितृत्ववाक्यासन्नतरवाक्योक्त्तमभयप्राप्तिहेतुत्वं मोक्षप्रदत्वान्तर्भूतमिति न पृथग्घेतुः ।। आनन्दयातीति वाक्ये आनन्दहेतुत्वमुक्त्तम्् । ब्रह्म प्राप्तस्यैवचानन्दः । अतोऽस्मिन्् वाक्ये अभयशब्दवाच्यब्रह्मप्राप्तिरुच्यत इति चेत्् न; तस्य ब्रह्मशब्दसामानाधिकरण्याभावात््; "अथ तस्य भयं भवति' इत्युक्त्तभयाभावप्राप्तेरेव "अथ सोऽभयं गतो भवति' इत्युच्यमानत्वाच्च । अतो भयनिवृत्तिपूर्वकनिरतिशयानन्दहेतुत्वं तद्धेतुव्यपदेशादित्यन्तर्भूतमिति न पृथग्वक्त्तव्यम्् । अतो मोक्षप्रदत्वेऽभिहिते मुक्त्तप्राप्यत्वकथनं प्राप्तेर्निरतिशयानन्दत्वरूपविशेषकथनं चात्यन्तापेक्षितमिति तदेव वक्त्तव्यम्् । अतः सूत्राणां  यथोक्त्त एवार्थः ।। इति आनन्दमयाधिकरणम्् ।।
	अथावान्तरसङ्गतिमाह यद्यपीति । कारणवादिवाक्यानां परमात्मपरत्वं हि निरूप्यते; तत्र कारणवाक्यत्वाभावेऽपि कथमन्तरादित्यविद्याऽत्र निरूप्यत इति चेत्् उच्यते, आनन्दमयाधिकरणशेषतयेति ।। कथमुपनिषद्भेदे सत्यपि तच्छेषतया निरूपणम्् ।। इत्थम्् । आनन्दवल्लयाम््, "स यश्चायं पुरुषे यश्चासावादित्ये स एकः' इत्यानन्दमयस्यैव आदित्यमण्डलवर्तित्वमुक्त्तम्् । छान्दोग्यप्रतिपादितस्य आदित्यान्तर्वर्तिनो देहसंबन्धेन जीवानतिरेके सति आनन्दवल्लयामपि जीवानतिरिक्त्त आदित्यान्तर्वर्तिपुरुष उक्त्तः स्यादिति आनन्दमया जीव एवेति शङ्कायां तच्छेषत्वेन उत्तराधिकरणारम्भ इति । अधिकरणभेदः उक्त्तन्यायाविषयभूतोपनिषद्भेदहेतुकः । ननु             "तस्यैष एव शारीर आत्मा' इति वाक्यप्रतिपन्नशरीरसंबन्धस्य (?) परिहृतत्वात्् शारीरत्वश्रवणहेतुकजीवत्वशङ्का नोपपद्यत इति चेत्् उच्यते । तत्र ह्यन्नमयादीनां शरीरत्वमुक्त्तम्् । न हि ते प्रत्येकं करचरणादिसंस्थानवन्तः । तैः संबन्धश्चाधिष्ठात्रधिष्ठेयभावलक्षणः शेषशेषिभावलक्षणो वा येन केनापि प्रकारेणोपपद्यते । अत्र तु, "हिरण्यश्मश्रुर्हिरण्यकेशः' इत्यादिना करचरणादिसंस्थानकं शरीरं श्रूयते । तस्य च कमर्कृतत्वं लोकप्रसिद्धम्् ।    अतः उपकरणोपकरणित्वलक्षणसंबन्धश्चार्थसिद्धः ।। ननु तत्राप्यन्नमयस्यात्मत्वश्रवणादात्मप्रतिसंबन्धिनः शरी   रस्य करचरणादिमत्त्वात्् तत्कृतजीवत्वशङ्कापि तत्रैव निरस्तेति चेन्न ; प्राणमयादीनां करचरणादिमत्त्वाभा      वात््; अन्नमयस्य तु तथाविधत्वे सत्यपि तं प्रति विज्ञानमयस्यैव शरीरित्वात््, विज्ञानमयं प्रति शरीरिण आनन्दमयस्य करचरणादिमच्छरीरकत्वाभावात्् । शरीरमात्रेण संबन्धमात्रनिबन्धनशङ्कैवतत्र निरस्ता । अत्र त्वानन्दमयस्यैव आदित्यान्तर्वर्तिनः करचरणादिमत्त्वं प्रतीयते । अतः पूर्वाधिकरणे शरीरमात्रेण संबन्धमात्रश्रवणादुत्थितायां जीवत्वशङ्कायां निरस्तायां पुनः 
करचरणादिसंस्थानकदेहविशेषेणोपकरणोपकरणित्वलक्षणसंबन्धविशेषावगमेन जीवत्वशङ्का स्यादिति तन्निरासार्थमानन्दमयाधिकरणशेषत्वेन एतदधिकरणारम्भ इति । अयमर्थो यद्यपीत्यादिसङ्गतिग्रन्थेऽभिप्रेतः ।।
1.1.21
S	अन्तस्तद्धर्मोपदेशात्् ।। विषयं दर्शयति इदमिति । "य एष' इति प्रसिद्धवन्निर्देशात्् ननुावादरूपता शङ्कया; अस्यार्थस्य प्रमाणान्तराप्राप्तत्वात््, "यदाग्नेयोऽष्टाकपालः' इतिवत्् । आदित्यशब्दः, "दित्यदित्यादित्यपत्युत्तरदाणण्ण्यः' इति ण्यप्रत्ययान्तो मण्डलवाची । "य एष एतस्मिन्् मण्डले पुरुषः, यश्चायं दक्षिणेऽक्षन््' इति वृहदारण्यके, "य एष एतस्मिन्् मण्डलोऽर्चिषि पुरुषः' इति तैतिरीयके च पुरुषस्य मण्डलवर्त्तित्वश्रवणात्् । हिरण्मयशब्दो रमणीयत्वपरः, "हिरण्मय इति रूपसामान्याच्चन्द्रमुखवत््' इति हि वाक्यकारः । दृश्यते योगिभिरित्यर्थः । "दृश्यते त्वग्य्रया बुद्धया सूक्ष्मया सूक्ष्मदर्शिभिः' इति श्रुत्यैकार्थ्यात्् । "य एवं वेद' इत्युत्तरत्रोपासनविधानदुपासनार्थमारोपितरूपपरमिदं वाक्यमिति नाऽऽशङ्कनीयम््; "न संदृशे तिष्ठति रूपमस्य' इत्युकत्वा,       "हृदा मनीषा मनसाऽभिकलृप्तो य एनं विदुरमृतास्ते भवन्ति' इति, "यदा पश्यः पश्यते रुक्मवर्णम््' इति प्रकरणे "मनसा तु विशुद्धेन' इति च विशुद्धमनोग्राह्यत्वो(त्वेनो)क्त्तेः ।
	आरोपिताकारो हि दुष्टमनोग्राह्यः । न च रूपमस्येति स्वरूपमुच्यते, षष्ठीस्वारस्यभङ्गप्रसङ्गात्् । अतो विग्रहविशिष्टस्य विशुद्धमनोग्राह्यत्वात्् विग्रहपारमार्थ्यम्् । किञ्च दृश्यत इति वर्तमानव्यपदेशाच्च उपासनाया आरोपितत्वमयुक्त्तम्् । आत्मन्यारोप्यमाणं हि गरुडत्वं न ततः पूर्वं केनाप्यवगम्यते । इह तूपासनविधानात्प्रागेव विद्यामानताऽनेन वर्तमानव्यपदेशेन प्रतीयते । अतो वास्तवत्वम्् ।। दृश्यत इत्यनेन पूर्वपूर्वोपासकप्रवाहैरारोपेणानुसंधीयमानत्वमुच्यत इति चेत्् न; अशाब्दत्वात्् । न ह्यारोपितं(ष्यं) दृश्यत इति श्रूयते ।। दृश्यत्वमेवारोपितत्वमिति चेत्् न; व्युत्पत्तिविरोधात्् । "दृश्यते त्वग्रयया बुद्धया' इति दृश्यतयोक्त्तपरमात्मस्वरूपस्याप्यवास्तवत्वप्रसङ्गाच्च ।। तन्मिथ्यात्वं प्रमाणविरुद्धमिति चेत्् तुल्यम्् ।। "आदित्यवर्णं तमसः परस्तात््' इति तमसः परस्तात्् स्थितस्य विग्रहस्य स्वरूपस्येव मिथ्यात्वं हि प्रमाणविरुद्धम्् । अतो वास्तवत्वसिद्धिः । अशरीरत्वश्रुतेरवकाशो वक्ष्यते । तस्य यथेति । अस्य वाक्यस्य वाक्यकारेण षडर्थाः पूर्वपक्षतया(त्वेन) सिद्धान्तत्वेन चोक्त्ताः । तत्राथर्त्रयस्य पूर्वपक्षत्वं तत्स्वभावादेवावगतम्् ।
	कपिः- आदित्यः । "कपि चलने' इति धातोर्निष्पन्नः कपिशब्दः; कं पिवतीति च । "कपिर्विभस्ति तेज नम््' इति च वैदिकप्रयोगः । तस्य आसं मण्डलम्् कप्यासम्् । यथा आदित्यमण्डलं हृदयपुण्डरीकं च परमात्मन उपासनस्थानम्् तथा तस्योपासकस्याक्षिणी अप्युपासनस्थानमित्येकोऽर्थः । अयं नोपपद्यते । तथा हि "अग्निश्चेन्द्रश्च' इतिवत्् अपवादकचशब्दाद्यभावेऽपि समानविभकत्यन्तयोः पदयोः स्वतःप्राप्तसामानाधिकरण्यस्वारस्यभङ्गः । पुण्डरीकसदृशे हृदये पुण्डरीकशब्दो गौणः स्यात्् । हृदयपुण्डरीकमिति प्रयोगस्तु पुरुषव्याघ्र इतिवत््, "उपमितं व्याघ्रादिभिः सामान्याप्रयोगे' इति सूत्रविहितसमासत्वात्् उपमानोपमेयवाचकशब्दसद्भावाच्च मुख्य       एव । अत्र तु तदभावात्् गौणत्वमवर्जनीयम््; उपासनस्थानमिति प्रथमान्तपदाध्याहारः; उपासकस्येति षष्ठ्यन्तपदाध्याहारश्च । तत्परिहाराय तस्येत्युपासकपरत्वे सति अप्रकृतपरामर्शित्वम््, अनन्तरवाक्यस्थषष्ठयन्तशब्दविरूपार्थता च स्यात्् । दिव्याङ्गवर्णनप्रकरणानौचित्यञ्च । नामविधिवाक्यात्पूर्वे रूपकथनं ह्युचितम्् । "य एष एतस्मिन्् मण्डले पुरुषो यश्चायं दणिणेऽक्षन््' इति दक्षिणस्वाक्ष्णः उपासनस्थानत्वश्रवणात्् अक्षिणी इति द्विवचनविरोधश्च । ऊर्ध्वमक्षिविद्याया उक्त्तत्वादिह तदुकत्यनपेक्षणाद अस्य वाक्यस्य पुनरुक्त्तिश्च । अन्तरादित्यविद्यायाम्् "य एषोऽन्तरादित्ये' इति स्थानस्योक्त्तत्वात््, अक्षिविद्यायां च "य एषोन्तरक्षणि' इति स्थानस्योक्त्तत्वादुभयत्र स्थानविध्यपेक्षा नास्तीत्यनाकाङ्क्षितत्वादिदं वाक्यमनन्वितं स्यात्् ।"अन्तरादित्ये' इत्यादित्यमण्डलस्य स्थानतया विहितत्वात्् "एवमक्षिणी' इत्यक्ष्णः स्थानत्वे विहिते सति स्थानभेदाद्रूपभेदेन विद्याभेदात्् एकवाक्येन विद्याद्वयस्य विधातुमशक्यत्वाच्च वाक्यभेदः स्यात्् । स चैकवाक्यत्वे संभवति नोपप.द्यते ।। कप्यासं पुण्डीाकञ्च दृष्टान्ततया अनूद्य "एवमक्षिणी' इत्यक्ष्णः स्थानत्वस्य विधेयत्वं गम्यत इति चेत्् तथा(दा?) च अन्तरादित्य इत्युप्रकमविरोधः ।। उपक्रमेपि आदित्यमण्डलस्यानुवाद इति चेत्् तथा  सति इयमक्षिविद्यैव स्यात्् 
। तथा चान्तरादित्यविद्येत्याख्याविरोधः । अक्षिविद्यायामेतद्विद्योक्त्तरूपाद्यतिदोनुपपत्तिश्च । न केवलं कप्यासवाक्यमात्रस्य,    अपि तु कृत्स्नाया अन्तरादित्यविद्यायाः पुनरुक्त्तिश्च स्यात््; उभयोरप्यक्षिविद्यात्वाविशेषात्् ; रूपादिवैषम्याभावाच्च । तस्मादस्य वाक्यस्य उपासनस्थानविधिपरत्वमनुपपन्नम्् ।।
	कपिः मर्कटः; तस्य आसं जघनप्रदेशः; मर्कटपृष्ठसाम्यमुच्यत इति यावत्् (यत््)तदप्ययुक्त्तम््; मर्कट     पृष्ठं पुण्डरीकञ्च किमुपमानद्वयम््, उतैकोपमा  । तत्रोपमाद्वित्वमयुक्त्तम््, स्वतः प्राप्तसामानाधिकरण्यपरित्यागप्रसङ्गात्् ; श्लाध्यार्थेन निर्वाहे संभवत्यपि हीनोपमाश्रयणायोगाच्च । यद्येकोपमा, तथा सति मर्कटपृष्ठसदृशपुण्डरीकसदृशे इत्युक्त्तं स्यात्् । तदा कप्यासपदस्य गौणता  स्यादिति ।
	कप्यासम््- ईषद्विकसितमित्यपरोऽर्थः । तत्रात्यन्तार्थानौचित्यं नास्त्येव; तथाप्यवयवशक्त्तया वा रूढ्या वा ईषद्विकासपरत्वं नास्तीति सोऽप्ययुक्त्तः । एवं शब्दार्थस्वभावपर्यालोचनायामिदमर्थत्रयं पूर्वपक्षतया वाक्यकाराभिप्रेतमित्यवगतम्् ।
	अर्थान्तत्रयं तूपपन्नम्् । कं पिवतीति कपिः आदित्यः । तेन अस्यते क्षिप्यते विकास्यत इति कप्यासम्् । तथाऽऽड वाक्यकारः, "आदित्यक्षिप्तं वा श्रीमत्त्वात््' इति । कं पिबतीति कपिः नालम््; तस्मिन्् अस्ति इति कप्यासम्् । अपचितादपि पङ्कजात्् नालस्थपुण्डरीकस्य शोभातिशयोऽस्तीति सोऽत्र विवक्षितः । कं जलम्् । आस उपवेशने इति धातुरपिपूर्वकः । "वष्टि वागुरिरल्लोपमवाप्योरुपसर्गयोः' इति वचनात्् अपेःअकारलोपः । कप्यासम््सलिलस्थमित्युक्त्तं भवति । एवमस्यार्थत्रयस्योपपन्नतया वाक्यकारेण सिद्धान्ततयोक्त्तत्वमभिप्रेत्य हि भगवता भाष्यकारेण वेदार्थसङ््ग्रहेऽभिहितम््, "गन्भीराम्भस्समुद्भूतसुमृष्टनालरविकरविकसितपुण्डरीकदलामलायतेक्षणः' इति ।
	गेष्णौगानविशेषौ । अधिदैवतम््- देवतायामुपासनम्् । अध्यात्मम््- आत्मन्युपासनम्् । अध्या(अत्रा?)त्मशब्दो देहवचनः । अमुष्यआदित्यस्थस्य । आदित्ये तद्धर्मोपदेशादिति वा अक्षणि तद्धर्मोपदेशादिति वा न सूत्रितम््; अपि त्वन्तःशब्दः सूत्रकारेण प्रयुक्त्तः । अन्तःशब्दस्य "अन्तरादित्ये', "अन्तरक्षणी' इत्युभयत्र श्रवणात्् विद्याविद्वितयमपि सङ्गृहीतमित्यभिप्रायेणाक्षि विद्यावाक्यमप्युदाहृतम्् ।। संशयं दर्शयति तत्रेति । शरीरसंबन्धापहतपाप्मत्वादियोगात्् संशयः । आदित्यादिशब्दाभिलप्यो जीव  एवेति । यत्र यत्र प्रकरणेषु करणकलेवरावस्थशरीरसंबन्धेन जीवत्वशङ्का, तेषां प्रकरणानां सर्वेषां परमात्मपरत्वस्य प्रदर्शनार्थम्् अयमधिकरणारम्भ इत्यभिप्रायेण आदिशब्दः प्रयुक्त्तः । अत एव हिरण्यगर्भादिजीवेभ्योऽन्य इति अधिकरणोपसंहारे, मध्येऽपि आदित्यादिजीव्यतिरिक्त्त इति चोक्त्तम्् । वेदान्तवेद्यं कारणं ब्रह्म किं प्रकृष्टपुण्यो जीवः, उत नेति विचारः; तदर्थमानन्दमयः किं जीवः, उत परमात्मेति; तदर्थमन्तरादित्येऽन्तरक्षणि च वर्तमानः किं जीवः, उत परमात्मा; तदर्थं सशरीरत्वं जीवस्यैव, उत परमात्मनोऽपि संभवतीति; तदर्थं शरीरसंबन्धस्यैच्छत्वं संभवति, नेति; तदर्थं पाप्मोदितत्वादिश्रुतेः "अजायमानः' इत्यादिश्रुतिः आदित्यवर्णत्वादिश्रुतिश्च कथमैच्छत्वं ज्ञापयति, नेति; तदर्थमिह पाप्मशब्दः किं पापमात्रपरः उत पुण्यपापरूपकर्मपरः, अपहतशब्दः किं प्रध्वंसपरः उतात्यन्ताभावपरः, अजत्वादिश्रुतिः किं कर्मकृतजन्मविषयतया व्यवस्थापयितुं शक्यते नेति, आदित्यवर्णत्वादिश्रुतिः विग्रहस्य प्रकृतिप्राकृतविलक्षणत्वज्ञा(प्रा)पिका न वेति चतुर्धा संशयः । अत्र पूवर्े कल्पाः पूर्वपक्षाः । अपरे तु सिद्धान्ताः । यदा पाप्मशब्दः पापमात्रपरः, अपहतिः प्रध्वंसः, जन्मनिषेधश्च न कर्ममूलजन्मविषयः, विग्रहश्च न प्राकृतविलक्षणः तदानीं विग्रहसंबन्धस्येच्छामात्रमूलत्वासंवेन कर्मनिबन्धनतया परस्मिन्नसंभवेन जीवासाधारण्यादादित्यादिवर्ती पुरुषो जीव इति अन्तरादित्यवाक्यैकार्थ्यात्् आनन्दवल्लीवाक्येऽपि जीवस्य प्रतिपाद्यत्वात्् सर्वाणि कारणवाक्यानि प्रकृष्टपुण्योपचयजीवपराणीति पूर्वः पक्षः । यदा पाप्मशब्दः कर्ममात्रपरः, अपहतशब्दोऽत्यन्ताभावपरः, जन्मनिषेधन्च कर्ममूलजन्मविषयः, विग्रहश्च प्रकृतविलक्षणः तदानीं विग्रहस्यैच्छतया तस्य जीवात्परस्मिन्् संभवाच्चाक्ष्यादित्यन्तर्वर्तिपुरुषः पर इति तदैकार्थ्यादानन्दवल्लीप्रतिपाद्यस्य परमात्मत्वमविचाल्यमिति तदैककण्ठ्यात्् सर्वाणि कारणवाक्यानि परमात्मपराणीति राद्धान्ते पलफलिभावः ।
	पूर्वपक्षमाह उपचितेति । जीवानामेव शरीरसंबन्धमुपपादयति कर्मानुगुणेति । कर्मकृतप्रियाप्रिययोगा   थर्त्वं व्यतिरेकेणोपपादयति अत एव हीति । अत एव शरीरसंबन्धस्य कर्ममूलप्रियाप्रिययोगार्थत्वादेव हि कर्मसंबन्धरहितो मोक्षोऽशरीरतया प्राप्यत्वेनोच्यत इत्यर्थः । ज्ञानशक्त्तयादिकं लोककामेशितृत्वादिकञ्च कथं जीवस्य स्यादित्यत्राह संभवति चेति । तथा दर्शयति मनुष्येष्वपीति । अत्र, "स एको मानुष आनन्दः' इत्यादि अभिप्रेतम्् । आदित्येन्द्रप्रजापतिप्रभृतीनां सर्वेषां कारणत्वश्रवणात्् व्याहतिः स्यात््, पुण्यहेतुत्वात्् क्षयित्वञ्च स्यादित्यत्राह अतो ब्रह्मादिष्विति । सर्वविधवाक्यानां जीवपरत्वमाह जगदित्यादिना । अपहतपाप्मत्वादिश्रुतयो नाकर्मवश्यतां वदन्ति, अपि तु केवलपुण्यहेतुकशरीरवतः पापराहित्यम््; पापहेतुकं पुण्यहेतुकं मिश्रहेतुकञ्चेति      त्रिविधं शरीरम्् इत्यभिप्रायेण उपचितपुण्यविशेष इत्युक्त्तम्् । मोक्षशास्त्राणि । उपायपराण्युपेयपराणि चेत्यर्थः ।।
	राद्धान्ते- सौत्रं प्रतिज्ञापरमन्तश्शब्दं व्याचष्टे अन्तरादित्य इति । द्वितीयसूत्रस्थान्यशब्दान्वयलब्धं साध्यधर्ममाह स जीवादन्य इति । तेन फलितमाह परमात्मेति । हेत्वंशमवतार्य व्याचष्टे कुत इत्यादिना । तद्धर्मोपदेशादिति तच्छब्दः परमात्मपरः । परमात्मनि सिद्धे तद्धर्मोपदेशः तद्धर्मोपदेशात्परमात्मत्वसिद्धिरिति  परस्पराश्रयशङ्कायामाह जीवेष्वसंभवन्निति । जीवेष्वसंभवन्नयं धर्मो जीवातिरिक्त्तस्वाश्रयप्रतिपादकत्वं श्रुतेर्निश्चाययति । योग्यतापरामर्शसहकृतेयं श्रुतिः परमात्मानमभिधत इत्यर्थः । अपहतपाप्मत्वं पापहेतुकमिश्रहेतुकशरीरवत्त्वव्यावर्तकमित्यत्राह अपहतेति । यद्यपि, "सर्वेभ्यः पाप्मभ्य उदितः' इति विषयवाक्यम््, तथाप्यपहतपाप्मशब्दप्रयोगः श्रुत्यन्तरस्मरणार्थः । अपहतकर्मत्वमिति । पाप्मभ्य इति पाप्मशब्दः पुण्यपापरूपोभयविधकर्मपर इत्यर्थः । हिशब्दः परमात्मप्रकरणेषु पापशब्दस्य पुण्यपापपरत्वप्रसिद्धिं सूचयति । "नैतं सेतुमहोरात्रे तरतो न जरा न मृत्युनर् शोको न सुकृतं न दुष्कृतं सर्वे पाप्मानोऽतो निवर्तन्ते' इति(?) "स न साधुना कर्मणा भूयान्नो एवासाधुना कनीयान््', इत्यादिश्रुतयो ह्यस्मिन्नर्थे प्रमाणम्् । "स्युः पाप्मानः कालजरामृत्युशोकादयः सङ्खयातत्वात््' इति वाक्यकारवचः । अलौकिकत्वे सति अनिष्टफलसाधनत्वरूपप्रवृतिनिमितयोगादुपपन्नं च पुण्यस्यापि पापशब्दाभिधेयत्वम्् । उक्त्तं हि मुमुक्ष्वपेक्षया स्वर्गादीनामनिष्टफलत्वम््, "अमूनि यानि स्थानानि देवानां परमात्मनः' इत्यारभ्य, "एते वै निरयास्तात स्थानस्य परमात्मनः' इति, "क्व नाकपृष्ठगमनं पुनरावृत्तिलक्षणम्् । क्व जपो वा- सुदेवेति मुक्त्तिबीजमनुत्तमम््' इति च । पाप्मशब्दव्याख्यानमुखेन बद्धव्यावृत्तिरुक्त्ता; अथापहतशब्दव्याख्यानमुखेन मुक्त्तव्यावृत्तिमाह कर्मेति । जीव्यावृत्तिं स्फुटयति कर्माधीनेति । अपहतपाप्मशब्दोऽसङ्कोचात्् स्वस्मिन््     परत्र च पाप्मनामपघातकत्वं स्वतःसिद्धं वदतीति हेयप्रत्यनीकत्वसिद्धिः ।।
	नन्वपहतशब्दः प्रध्वंसपरः । उत्पन्नस्यैव प्रध्वंसः । अतः प्रध्वस्तपाप्मत्वश्रवणात्् परमात्मनः कर्मसंबन्ध   स्य प्राग्विद्यमानत्वं गम्यते । अतश्च प्रध्वस्तपाप्मनः परमात्मनो मुक्त्तादवैलक्षण्यं स्यात्् । यदि नित्यासंस्पृष्टपाप्मत्वं विवक्षितम््, तदत्यन्तमशाब्दम्् परस्य कुर्वतो वा अकुर्वतो वा पाप्मासंस्पृष्टत्वम्् । प्रथमे व्याधातः, कर्तृसमवेतत्वात्् क्रियायाः । द्वितीये त्वस्मदादेरवैलक्षण्यम्् । न ह्यकृतेन कमर्णा कश्चिल्लिप्यत इति ।। उच्यते । परस्य तावत्् 
पाप्माभावपराणि वाक्यानि विविधानि श्रूयन्ते "सर्वेभ्यः पाप्मभ्य उदितः' इति पाप्मभ्य उदयः श्रूयते; अपहतपाप्मेति पाप्मनामपहतिः श्रुता; "नैतं सेतुमहोरात्रे तरतो न जरा न मृत्युर्न शोको न सुकृतं न दुष्कृतम््, सर्वे पाप्मानोऽतो निवर्तन्ते' इति तरतेः प्राप्तिवाचित्वादप्राप्तिर्निवृत्तिश्च श्रूयते; "स न साधुना कर्मणा भूयान्नो एवासाधुना कनीयान््' इति कर्मफलास्पर्श उच्यते । तत्र प्रथममुदितशब्दस्य मुख्याथर्ोऽनुपपन्नः, विभोः परस्य पाप्मान्वितदेशादूर्द्धगमनायोगात्् । तस्मादश्लेषलक्षणा युक्त्ता । तत्राकृतकर्माश्लेषस्य सर्वसाधारणस्य प्रतिपादनवैयर्थ्यं स्यात्् । अतः कृतानामपि कमर्णामश्लेषपरत्वं तस्य वाक्यस्याभ्युपगन्तव्यम्् । क्रियायाः कर्तृसमवेतत्वेन स्वरूपासंश्लेषस्य व्याघातदेव फलासंश्लेषपरत्वमाश्रयणीयम्् । तत्र हेत्वकथनात्् तिरोधानाविर्भावयोः निष्प्रमाणकत्वाच्च तस्य स्वाभाविकत्वं नित्याविर्भूतत्वञ्च सिद्धम्् । अपहतशब्दश्च हिसारूपधात्वर्थासंभवात्् विनाशं लक्षयन्् क्रियास्वरूपस्य नश्वरतया स्वरूपनाशप्रतिपादनवैयर्थ्यात्् 
फलजननशक्त्तिविशिष्टरूपेण नाशं प्रतिपादयति । यथा "सर्वमेकपदे नष्टं दानमश्रोत्रिये यथा3 इति नाशशब्दो दानस्य फलजननशक्त्तिहार्नि प्रतिपादयति, तद्वत्् । अत ईश्वरेण कृतानि पुण्यपापसजातीयानि कर्माणि न शुभाशुभफलजननशक्त्तानि स्युः । ईदृशमपहतपाप्मत्वञ्च पूर्वोक्त्तन्यायान्निरुपाधिकं नित्याविर्भूतञ्चाभ्युपगन्तव्यम्् । "स न साधुना कर्मणा' इत्यत्रापि असाधुकर्मफलास्पर्शः तत्प्रायश्चितरूपसाधुकर्मनिबन्धन इति शङ्का च साधुकर्मप्रतिषेधेनैव निरस्ता । न च साधुकर्महतिस्तस्यापि निवर्तकविद्याबलादिति शङ्कनीयम््, ध्यानकर्तृत्वानुक्त्तेः । "उदेति ह वै सवर्ेभ्यः पाप्मभ्यो य एवं वेद' इति तस्य ध्येयत्वश्रवणाच्च । साधुकर्मनिषेधादेव ध्यानकर्तृत्वमपि निषिद्धं भवति । यज्ञादिकमुपासनात्मकञ्च कर्म हि साधुकर्मशब्दाभिलापा    र्हम्् । अतः प्रायश्चित्तादिभिर्विनैव कर्मफलाश्लेष इति अपहतपाप्मशब्दस्थो हन्तिधातुश्च हानिपरः; न प्रध्वंसपरः । नैतं सेतुमित्यत्रापि कृतानामेव कर्मणां फलजननशक्त्तिमत्ववेषेण प्राप्त्यभाव उच्यते । अतो निरुपाधिकमपहतपाप्मत्वं नाम कर्मवश्यतागन्धरहितत्वम्् । न च परमात्मनि फलजननासमर्थस्य तत्कृतकर्मणः तं प्रति न पाप्मत्वमिति श्रुतिवाक्यस्थपाप्मशब्दस्यामुख्यत्वमिति वाच्यम््; "अनन्तख्याति निर्वीर्यं जरयामास तद्विषम््', "जपन्् विषधरो हरः' इत्यादिषु निगीर्णजीर्णविषान्् ईन्वरादीन्् प्रति विषशब्दस्येव मुख्यत्वोपपत्तेः । क्षेत्रज्ञेषु प्रत्यवायकरपापसजातीयानां कर्मणां स्वलीलाकृतानामपि फलजननशक्त्तिप्रतिभटत्वं नाम कश्चिदयमीश्वरस्य स्वभावविशेषः । परिशुद्धात्मस्वरूपविषयस्याप्यपहतपाप्मशब्दस्यायमेवार्थः । स तु तस्य तिरोधानार्हः प्रतिबन्धनिवृत्तावाविर्भवति, ईश्वरस्य तु तिरोधाननर्हो नित्याविर्भूत इति विशेषः । अतोऽपहतपाप्मत्वविषयश्रूतीनां यथोक्त्त एवार्थ इति तेन धर्मेण अन्तरादित्येऽवस्थितस्य भगवतो जीववैलक्षण्यसिद्धिः ।।
	गुणान्तराणामपि जीवेष्वसंभवं दर्शयति तत्पूर्वकं स्वरूपोपाधिकमिति । अपहतपाप्मत्वपूर्वकत्वात्् स्वरूपोपाधिकम््; स्वाभाविकमित्यर्थः । एवं प्रसिद्धाप्रसिद्धयोरर्थयोरेकनिमित्तसंभवे प्रसिद्धवाचिनैकेनैव शब्देनोपादनार्हत्वमिह व्युत्पादितम्् । आदित्यान्तर्वर्त्तिनोऽपहतपाप्मत्वगुणयोगेन आनन्दवल्लीदहरविद्यासुबालोपनिषत्प्रतिपाद्यस्येह प्रत्यभिज्ञानात्् तत्र तत्रोक्त्ता गुणा अप्यस्यैव हिरण्मयपुरुषस्य धमर्ा इत्यभिप्रायेण सत्यसङ्कल्पत्वादिकं सर्वभूतान्तरात्मत्वञ्चेत्युक्त्तम्् । अपहतपाप्मत्वपूर्वकसत्यसङ्कल्पत्वादौ श्रुतिं दशर्यति एष आत्मेति । तत्पूर्वकसर्वभूतान्तरात्मत्वे श्रुतिमुदाहरति एष सर्वभूतान्तरात्मेति । तत्तदन्तरत्वेन आत्मत्वव्याख्यानपरस्यानन्दवल्लीवाक्यस्य नारायणपरत्वज्ञापनार्थं च एष सर्वभूतान्तरात्मेति वाक्योपादनम्् । केषुचिद्वाक्येषु अपहतपाप्मत्वपूर्वकगुणविधानात्् सर्वशाखाप्रत्ययन्यायेन वाक्यान्तरेष्वपि तत्पूर्वकत्वं विवक्षितमित्यभिप्रायेणाह सोऽकामयतेतिे । जगत्कारणत्वमेव वेदान्तवेद्यस्य ब्रह्मणो लक्षणम््; कारणञ्चेत्् सत्यसंकल्पम््; सत्यसङ्कल्पत्वं चेत्् 
अपहतपाष्मत्वपूर्वकम््; तच्च नारायणप्रत्यभिज्ञापकं सुवालोपनिषदैकर्थ्यादिति भावः । वाङ््मनसेति परिच्छेदकासिद्धिमाह । पूर्वपक्षमनुवदति यत्त्विति । परिहरति तदसदिति । शास्त्रैकप्रमाणके वस्तुनि लोकदृष्टव्याप्तिमूलस्तर्को      न कर्मवश्यत्वसाधक इत्यभिप्रायेणाह न हीति । कल्पकस्यान्यथासिद्धमाह सत्यसङ्कल्पस्येति । सत्यसङ्कल्पस्य कर्मनैरपेक्ष्यम्् अपहतपाप्मत्वपूर्वकसत्यसङ्कल्पत्वश्रुत्युपपादनेन समर्थितम्् । अत एव, "स एष ये चामुष्मात्पराञ्चो लोकाः तेषां चेष्टे देवकामानां च', "स एष ये चैतस्मादर्वाञ्चो लोकाः, तेषाञ्चेष्टे मनुष्यकामानाञ्च' इति आदित्याक्षिपुरुषविषयवाक्यद्वयेन प्रतिपन्नमैश्वर्यम्् अनवच्छिन्नम््; तदवच्छेदे शङ्कयमानेऽपि सोऽवच्छेदोऽप्यैच्छतयाऽन्यथासिद्ध इति फलितत्वान्न कण्ठोक्त्तम्् ।
	विग्रहविषयाया असंभवं शङ्कते अथोच्येतेति । हेयत्वसूचकस्त्रिगुणात्मकशब्दः; "सत्त्वं लघु प्रकाशकमिष्टमुपष्टम्भकं चलञ्च रजः । गुरु वरणकमेव तमः' इत्युक्त्तेः । इच्छाया अभावेऽपि कर्मपारवश्याज्जीवस्य तत्संबन्धसंभवमभिप्रेत्याह कमर्ेति । कर्मावरणहेतुः स्वस्वरूपानभिज्ञस्येति विशेषणम्् । परिहरति स्यादिति । स्वाभिमतेत्युक्त्ते, अभिमतत्वमयोग्येऽपि संभवतीति, तद्वयावृत्त्यर्थमाह अनुरूपेति । कुत इत्यत्राह अप्राकृत इति । परमात्मस्वरूपं हि निरतिशयानन्दरूपम््; सर्वज्ञत्वात्् तच्च जानात्येवेति स्वरूपादन्यत्र भोग्यत्वज्ञानं न वक्त्तुं युक्त्तम्् । अतः सर्वज्ञस्य तस्य विग्रहे स्पृहणीये स्वरूपस्य भोग्यतावैकल्यं स्यादित्यत्राह 
सर्वमुपपन्नमिति । कथमुपपन्नमित्यत्राह एतदुक्त्तमिति । स्वतस्सर्वज्ञस्य सर्वशक्त्तेर्ज्ञानार्थं प्रवृत्त्यर्थञ्च करणानपेक्षत्वात्् न देहापेक्षा; रूपादिमत्त्वे च प्राकृतत्वं स्यात््; नित्यत्वे चानित्यबह्ववतारासंभवः; तिर्यगादिरूपपरिग्रहे, "वाचिकैः पक्षिमृगताम््' इत्यादिप्रकारेण तन्मूलकर्मसंबन्धः स्यात्् इति शङ्कापरिहारार्थञ्च एतदुक्त्तमित्यारम्भः । यथा परस्य ब्रह्मणो धमिर्स्वरूपं स्वाभाविका गुणाश्च प्रामाणिकत्वादङ्गीक्रियन्ते, तथा विलक्षणं शरीरमभ्युपगन्तव्यमित्यभिप्रायेणाह परस्यैवेति । स्वाभिमतेति । करणानपेक्षज्ञानक्रियस्यापि परस्य भोगार्थो विग्रहः । निरतिशयानन्दस्यापि तस्य प्रीतिविशेषापेक्षा घटते, प्रभूतानन्दानामप्यानन्दान्तरोपक्षादर्शनादिति भावः । एकरूपेति । हेयप्रतिभटत्वमङ्गलाकारत्वाद्याकारेणैकरूप्यम्् । शरीरत्वादस्मदादिशरीरवत्् दुःखावहमित्यादितर्कागोचरत्वमभिप्रयन्नाह अचिन्त्येति । अचिन्त्यत्वे हेतुमाह दिव्येति । अनेन दिव्यशब्देन विलक्षणद्रव्यत्वमुक्त्तम्् । रूपादिमत्त्वात्् प्राकृतत्वं धर्मिग्राहकमानबाधितमिति भावः । द्वितीयेन दिव्यशब्देन विलक्षसंनिवेशत्वम्् । यथा, "तद्विश्वरूपवैरूप्यं रूपमन्यत्् हरेर्महत््'      इति । अद्भुतत्वम्् प्रतिक्षणमभिनवत्वम्् । नित्येति । सावयवत्वादनित्यमित्याद्यनुमानं धर्मिगाहकप्रमाणबाधितमिति भावः । कल्याणाकरत्वेऽपि हेयमिश्रत्वशङ्काव्युदासार्थो निरवद्यशब्दः । निरतिशयाः- वक्ष्यमाणसर्वगुणाः । आदिशब्देन पराक्रमादयो विवक्षिताः । नित्यत्वे कथमनित्यबह्ववतारसंभवः; कथञ्च निकृष्टदेवादिसाजात्यमित्यत्राह तदेवेति । तदेव- अप्रच्युतसंनिवेशमेवेत्यर्थः । संस्थानाशैथिल्येऽपि देवाद्यनेकदेहोत्पादकत्वं चतुर्मुखदेहे     दृष्ट परमात्मविग्रहे युज्यत इति भावः । "नित्याऽलिङ्गया स्वभावसंसिद्धिरिन्द्रियाकारा अङ्गप्रत्यङ्गव्यञ्जनवती' "उज्जहारात्मनः केशौ सितकृष्णौ", "अंशांशेनावतीर्योर्व्याम््', "समस्तशक्त्ति रूपाणि तत्् करोति जनेश्वर',      कल्पे "कल्पे जायमानः स्वमूर्त्या', सोंऽशो विष्णुमयं स्थानम््' इत्यादि अत्रानुसन्धेयम्् ।
	उपासकानुग्रहोपयुक्त्ता गुणा उच्यन्ते अपारेति । कारुण्यम््- परदुःखासहिष्णुत्वम्् । सौशील्यम््- महतो मन्दैः सह नीरन्ध्रेण संश्लेषस्वभावत्वम्् । वात्सल्यम्् दोषानादरहेतुः स्नेहः; यथा मातुः पुत्रे । औदार्यम््- दातृप्रतिगृहीतृविभागबुद्धिरहितं दातृत्वम्् । एते सौलभ्योपयुक्त्ता गुणाः । अथ परत्वमुच्यते निरस्तेति । परत्वसौलभ्ये अप्युपास्यत्वोपयोगिनी । मनुष्यादिसाजात्येऽपि तत्प्रयुक्त्तशोकमाहाद्यस्पृष्टत्वमभिप्रयन्नाह निरस्तेति । जीवानुप्रवेशेषु शोकादयो जीवांशगताः । साक्षादवतारेष्वभिनयमात्रम्् । निखिलशब्देन चिदचिद्गता दोषा विवक्षिताः । शोकाद्यस्पर्शहेतुमाह अपहतेति । अर्वाचीनात्मव्यावृत्त्यर्थः परमात्मशब्दः । प्रधानव्यावृत्त्यर्थः । तत्समानाधिकृतः परब्रह्मशब्दः । पुरुषोत्तमशब्दो वैलक्षण्यपरः । नारायणशब्दो घटकः । यथा परमात्मपरब्रह्मशब्दौ सामान्यशब्दावेकविषयौ, यथा पुरुषोत्तमनारायणशब्दौ विशेषशब्दावेकविषयौ तथा सामान्यविशेषशब्दाः एकविषया इति      भावः । अत्र स्वरूपस्य भोग्यत्ववैकल्यशङ्का च परिहृता भवति । स्वसंबन्धिभोग्यत्वं स्वस्य न भोग्यताविरोधि;    अपि तु स्वभोग्यत्वतिशयावहम््; ;यथा स्वसंबन्धिगुणगणभोग्यत्वम्् । न हि स्वसंबन्धिनामप्यामोदकरस्य कस्तूरिकादेरामोदवैकल्यम््; अपि तु तत्पौष्कल्यमेव तथा स्वसंबन्धिाद्विग्रहभोग्यत्वमपि स्वभोग्यत्वातिशयावहमिति ।
	अथोक्त्तार्थे प्रमाणान्याह यतो वा इमानीत्यादि । जगत्कारणत्वधर्मिस्वरूपविषयप्रमाणोपन्यासो दृष्टान्तार्थः । गुणविभागकथनं वादिविवादशमानार्थं दृष्टान्तार्थञ्च । विद्युतः- विद्युद्वर्णात्् । "आदित्यवर्णम््', "रुक्मवर्णम््' इति वाक्यसरूपार्थस्वीकारस्योचितत्वात्् । "आदित्यवर्णो विग्रहश्च न प्राकृतः ; "तमसः परस्तात््' इति    श्रुतेः । अतिसूक्ष्मप्रकृतिर्हि तमः; अतस्तत्कार्यवैलक्षण्यसिद्धिः । अन्यथा स्वरूपस्य तमसोऽन्यत्वकथनं स्यात््, तदानीं परस्तादिति अस्तातिप्रत्ययस्य आदित्यवर्णतोक्त्तेश्च वैयर्थ्यं स्यात्् । अतो विग्रहविशिष्टस्यैव तमःस्पर्शाभावोक्त्तिरिति विग्रहवैलक्षण्यसिद्धिः । प्राकृतहेयेति । क्वचित्् सतो हि क्वचिन्निषेधः । अतो निषेध्यहेयगुणानां प्रकृतितत्संश्लिष्टजीवेषु विद्यमानत्वं प्राकृतेत्यादिना शब्देन दर्शितम्् । विग्रहविशेषविधानदर्शनात्् विग्रहसामान्यनिषेधः तद्वयतिरिक्त्तविषयः; न हिंस्यातिवत््; निर्गुणमितिवच्च । विशेषनिषेधदर्शनात्् देहसामान्यनिषेधो विशेषे पर्यवस्यति, "पशुना यजेत' इति पशुशब्दवत््, निर्गुणशब्दवच्चेति तात्पर्यम्् । पूर्वोक्त्तमर्थं वक्ष्यमाणवचनस्यैतदर्थविषयताज्ञापनार्थमनुवदन्् पूर्वोक्त्तसंस्थानशब्दं विवृणोति 
तदिदमिति । परमकारुणिक इति । देवादिसाजात्यं न कर्मनिबन्धनम््, उपासकानुग्रहार्थत्वादित्यर्थः । श्रुतिं दर्शयति तदिदमिति । अजायमान इति कर्महेतुकसुखाद्यर्थप्राकृतदेहसंगतिरूपजन्मनिषेधः । बहुधा विजायत इति च इच्छाहेतुकजगद्रणार्थाप्राकृतविग्रहाधिष्ठानरूपजन्मविधिः ।।
	ननु अजायमान इति परमार्थजन्मनिषेधः, बहुधा विजायत इत्यपरमार्थजन्मविधिः स्यात्् ।। न; कृत्स्नमिथ्यात्ववादिपक्षे प्रयोजनाभावात्् । प्रपञ्चमिथ्यात्ववचनेनैव ईश्वररूपमिथ्यात्वमपि हि सिद्धम््; किं विशेषतोऽभिधानेन? विहितस्य निषेधायोगाच्चायुक्त्तम्् । मानान्तरागोचरं जन्माभिधाय तदेव कथं निषिध्यते ।। स्वरूपस्याजत्वम््; शरीरद्वारा बहुभवनं चोच्यत इति चेत्् न; स्वरूपनित्यत्वदेहाद्वारकजन्मनोः जीवानामपि समान तया, "तस्य धीराः परिजानन्ति योनिम््' इति अनन्तरवाक्यप्रतिपन्नवैलक्ष्यानुपपत्तेः । सर्वसाधारणलोकविदितजन्मप्रकारवैजात्ये सत्येव ह्येवं वक्त्तुं युक्त्तम्् । न हि देवदत्तस्य जन्म धीरैरेव परिज्ञायत इति वक्त्तव्यम््; यज्ञदत्तजन्मनो वैलक्षण्याभावात्् ।। स्वरूपेणाजस्य विचित्रसमस्तजगद्रूपेण बहुभवनमुच्यत; तद्धि जीवेषु न संभवतीति     चेन्न "सर्वाणि रूपाणि विचित्य धीरो नामानि कृत्वाऽभिवदन्् यदास्ते' इति पूर्वानुवाकेऽभिधाय, "तस्य त्वष्टा विदधत्् रूपमेति' इत्यस्मिन्नप्यनुवाके जगद्रूपेण बहुभवनस्योक्त्तत्वात्् । एवमर्थान्तरपरत्वे सति आनर्थक्यप्रसङ्गात्् तत्परिहारायास्याः श्रुतेरवतारपरत्वमभ्युपगन्तव्यम्् । तथाऽस्याः श्रुतेरवतारविषयत्वे सत्येव, "अजोऽपि सन््' इत्याद्युपबृंहणैकार्थ्यं सिध्येत्् । अतोऽस्य वाक्यस्य यथोक्त्त एवार्थः ।
	उपबृंहणैकार्थ्यं दर्शयति स्मृतिश्चेति । "अजोऽपि सन््', "संभवामि' इति विधिनिषेधयोरपि यथोक्त्त     एवार्थः । उपासकानुग्रहार्थत्वं कथमत्रावगम्यत इत्यत्राह साधव इति । आनुषङ्गिक इति । "विनाशाय च दुष्कृ 
ताम््' इति च शब्दोऽन्वाचयपर इति भावः समुच्चयः समप्रधानयोः; अन्वाचयः प्रधानानुषङ्गिकयोः । दुष्कृद्विनाशस्यानुषङ्गिकत्वमुपपादयति सङ्कल्पेति । प्रकृतिसंबन्धभ्रमनिवृत्त्यर्थं व्याचष्टे प्रकृतिं स्वामितीति । स्वभावः- निरुपाधिकधर्मः । अनेन विग्रहश्च स्वाभाविक इत्युक्त्तं भवति । अपारमार्थिकत्वभ्रमनिवृत्त्यथर्ं व्याचष्टे आत्ममाययेति । नैखण्टुकाः- वेदनिघण्टुकाराः । तन्मूलभूतप्रयोगश्च, "यावन्तः पांसवो भूमेः सङ्खयाता ;देवमायया'       इति । स्वोक्त्तार्थवैशद्यार्थमाह आह चेति । अयमपि तस्यैव धर्मः । एवंरूपरूपमपि जीवादन्यत्वसाधकमित्यर्थः । तद्धर्मोपदेशादिति सौत्रधर्मशब्देन एवंरूपरूपवत्त्वमपि विवक्षितमिति भावः । सूत्रार्थमुपसंहरति अत इति । हेत्वन्तरमाह ।
1.1.22
S	भेदव्यपदेशाच्चान्यः ।। अयमन्यशब्दः पूर्वापरसूत्रेष्वप्यन्वेतव्यः । आदित्याख्यजीवाद्भेदव्यपदेशे श्रुतिमाह य आदित्य इति । आदित्यपर्यायोपादानं प्रकरणस्थजीवान्तरविषयपर्यायाणां प्रदर्शनार्थम्् । आदित्यादीत्यत्रादिशब्दोपात्तदेवताविशेषेभ्यो भेदव्यपदेशश्च अत एव दर्शितो भवति । तत्र हि प्रकरणे, "यस्सर्वेषु देवेषु तिष्ठन््' इति पर्याये सर्वदेवताभ्यो भेदो व्यपदिश्यते । आसां देवतानां मुक्त्तावस्थायामपि ताभ्यः परमात्मनो भेदज्ञापनार्थं निष्कृष्टात्मनः परमात्मनियाम्यत्वादिप्रतिपादकं पर्यायमुदाहरति य आत्मनीति । कारणवस्थायामपि भेदज्ञापनार्थमाह यस्याक्षरमिति । अक्षरम््- अचित्समष्टिसंसृष्टा पुरुष(जीव) समष्टिः । मृत्युः- चित्समष्टिसं- सृष्टाचित्समष्टिः ।।
	देवकामानां चेष्टे इति वाक्यमस्य सूत्रस्य विषयतयोपात्तं यंदवप्रकाशैः । तन्नात्यन्तोचितम््; इन्द्रादीनामपि स्वावरदेवकामनिष्पादकत्वसंभवेन क्षेत्रज्ञवैलक्षण्यसाधकत्वाभावात्् देवकामेशनस्य । आदित्यपुरस्कारेणोत्थिते पूर्वपक्षे तमादित्यं कण्ठोक्त्या निर्दिश्य तदितरदेवतानां तस्य च नियाम्यत्वं व्याप्यत्वमज्ञत्वं चोक्तवा नियन्तृत्वव्यापित्वसार्वज्ञ्यैः परमात्मनस्तेभ्यः स्फुटारभेदव्यपदेशपरप्रकरणस्य विषयतयोदाहरणं ह्यत्यन्तोचितम्् ।।
	शरीरसंबन्धावच्छिन्नैश्वर्यश्रवणसिद्धकमवश्यत्वात््, लोककामेशत्वादीनां सुकृतप्रकर्षेणोपपत्तेः, पाप्मोदयश्रवणस्य पापसंबन्धनिवर्तकत्वेन पुण्यसंबन्धनिवर्तकत्वाभावाच्च पूर्वः पक्षः । मोक्षप्रकरणेषूभयकर्मविषयपाप्मशब्दप्रयोगश्रुत्यन्तरैकार्थ्यप्रवृत्तिनिमित्तयोगैः पाप्मशब्दस्योभयपरत्वेन 
कर्मवश्यत्वनिषेधात््, तत्पूर्वकगुणान्तराणामपि जीवेष्वसंभवात््, हेतुतः फलतो द्रव्यतश्च विलक्षणविग्रहयोगस्य जीववैलक्षण्यसाधकत्वात््, आदित्यादिजीवेभ्यो भेदव्यपदेशाच्च परमात्मेति राद्धान्तः । अधिकरणार्थमुपसंहरति अत इति ।। 
                                   ।। इति अन्तरधिकरणम्् ।।
	अथ चिदचिद्विलक्षणस्य वस्तुनो वेदान्तवेद्यत्वनिर्णयात्् तदुत्तराधिकरणमनारम्भणीयमिति शङ्कां परि हरन्् पेटिकाभेदतत्सङ्गती आह यतो वा इमानीत्यादिना । सद्ब्रह्मात्मादिसाधारणशब्दानां जगत्कारणवाचिनामर्थस्वभावादभिमतविशेषपर्यवसानं कृतम्् । वस्त्वन्तरविरोपासाधारणत्वेन व्युत्पन्नैरपि शब्दैः जगत्कारणे निर्दिष्टे तषमपि अर्थस्वभावात्् अभिमत विशेष पर्यवसानं क्रियत इत्यर्थः । पूर्वं संशयव्युदासः कृतः; अथ विपर्ययव्युदासः क्रियत इति  यावत्् । लिङ्गाच्छ्रुतेबर्लीयस्त्वात्् कारणविशेषे आकाशादिपदश्रुत्या निश्चिते सति, लिङ्गात्् तद्विरुद्धविशेषनिश्चयोऽनुपपन्न इति पूर्वपक्षोत्थानादधिकरणस्यारम्भणीयत्वं सिद्धमिति भावः । पादशेषेणेति । पादशेषोऽधिकरणचतुष्टयात्मकः । तत्र प्रथमे वस्त्वन्तरप्रसिद्धशब्दविशेषेण प्रत्यवस्थानम््; अर्थविरोधेन परिहारः । अर्थाविरोधशङ्काया प्रत्यवस्थानं द्वितीये; विरोधोद््घाटनमुखेन परिहारः । विरोधिलिङ्गाभवेनाल्पानुकूललिङ्गसद्भावेन च प्रत्यवस्थानं तृतीये; स्ववाक्ये विरोधिलिङ्गाभावेऽप्युपक्रमवाक्यस्थविरोधिलिङ्गप्रदर्शनेन सिद्धान्तः । उपक्रम एवानुकूललिङ्गभूयस्त्वेन प्रत्यवस्थानं चतुर्थे, तन्निरासेन सिद्धान्त इति भिदा । अनेनाधिकरणसङ्गतिश्च फलिता ।।
1.1.23
S	आकाशस्तल्लिङ्गात्् । सिद्धान्ते कारणत्वानुवादस्य वक्ष्यमाणत्वात्् विधेयं किमित्यपेक्षायां विधेयार्थज्ञापनार्थम््, अस्य लोकस्य का गतिरित्यादिकमुपात्तम्् । गतिः- प्राप्यम्् ।
	संशयमाह तत्रेति । भूताकाशेप्रसिद्वयतिशयपरायणत्वाद्यनुपपत्तिभ्यां संशयः । भूताकाशे परमात्मनि     च आकाशशब्दप्रयोगात्् संशय इत्युक्त्तं परैः । तदयुक्त्तम््; अश्रुतवेदान्तस्य "सर्वाणि ह वा इमानि भूतानि' इति वाक्यस्थाकाशाब्दवत््, "आकाशो वै नाम नामरूपयोर्निर्वहिता' इत्यादिवाक्यस्थाकाशशब्दस्य च परमात्मविषयत्वाप्रतिपत्तेः; श्रुतवेदान्तस्य संशयाभावाच्च । चिदचिद्विलक्षणकारणास्तित्वायोगव्यवच्छदो हि प्रथमपादसाध्यः; न त्वन्ययोगव्यवच्छेदः । स त्रिपादीसाध्य एव ।। इतः पूर्वैरधिकरणैरेवायोगव्यवच्छेदः सिद्ध इति चेन्न; "सदेव',"ब्रह्मविदाप्नोति', "आत्मन आकाशस्सम्भूतः' इत्यादिषु कारणविषयाणां सद्ब्रह्मादिशब्दानां साधारणानाम्् आकाशप्राणेन्द्रादिविशेषपर्यवसाने सति चिदचिद्विलक्षणकारणास्तित्वासिद्धेः; आकाशादिपदानामीक्षणान्दविशेषयोगानुगुणतया नेयत्वे सत्येव तत्सिद्धश्च । अतो यथोक्त्तहेतुनिबन्धनः संशयः ।।
	जगत्कारणवादिवाक्यप्रतिपाद्यं वस्तु किमाकाशः, उत परमात्मेति विचारः; तदर्थम्् "अस्य लोकस्य        का गतिः...आकाशः' इत्यात्राकाशः किं प्रसिद्धः, उत परः; तदर्थं किमात्राकाशशब्दो रूढ्या वर्तते, उतावयवशक्त्तया; तदर्थं ज्यायस्त्वादिगुणाः किं मुख्यतया नेयाः, उत न; तदर्थम्् "आत्मन आकाशः संभूतः' इत्यात्मशब्दः किं कारणाकाशपरः, उत परमात्मपरः; तदर्थं किमयम्् आत्मशब्दः स्वरूपपरः, उत देहप्रतिसंबन्धिपरः      इति विचारः । यदा  स्वरूपपरः, तदा "आत्मन आकाशः' इत्यत्रात्मशब्दस्य कारणाकाशपरतया, ज्यायस्त्वादिगुणानामपि कथञ्चिन्नेयत्वेन रूढिशक्त्तेः स्थितत्वात्् विषयवाक्यस्थाकाशशब्दः प्रसिद्धाकाशपर इति वेदान्तवेद्यं    वस्तु प्रसिद्धाकाश इति पूर्वपक्षे फलफलिभावः । ज्यायस्त्वादिगुणानामपि मुख्यत्वात्् यौगिकवृत्त्या विषयवाक्यस्थाकाशशब्दः परात्मपर इति कारणवाक्यप्रतिपाद्यः परमात्मेति राद्धान्ते फलफलिभावः ।
	पूर्वपक्षसमर्थनौपयिकं प्रयोजकं शिक्षयति शब्देति । प्रमाणान्तरसिद्धार्थानुवादे सति हि तदनुरोधाय क्लिष्टगत्या अर्थस्य वर्णनीयत्वं स्यात्् । "आदित्यो यूपः' इत्यादिषु यूपादेः प्रमाणान्तरगोचरतया हि तदनुरोधात्् ऐक्यहानम्् । मानान्तरागोचरे वस्तुनि प्रतिपाद्ये न तथा व्युत्पत्तिसिद्धार्थस्थ्याज्यः, अनुरोद्धव्यान्राभावेन शब्दस्वातन्त्र्यस्याकुण्ठितत्वादिति भावः । ततः किमित्यत्राह अत इति । प्रसिद्धाकाश एवेति । अर्थान्तरपत्वे हि 
यौगिकवृत्तिराश्रयणीया । न तत्् युक्त्तम््; रूढिर्हि योगात्् प्रबलेति भावः । अर्थविरोधात्् व्युत्पत्तिसिद्धार्थः त्यज्यत     इति चोदयति नन्विति । परिहरति सत्यमिति । इत्यादीत्यादिशब्देन, किं प्रयन्ति, केन जीवन्ति, इत्यपेक्षा विवक्षिता । विशेषप्रतीतेरिति एतद्वाक्यविशेषेण वस्तुविशेषप्रतीतिर्हेतुतयोक्त्ता । जगज्जन्मादिकारणमाकाश एवेति निश्चिते इति । सद्विद्यादिप्रतिपन्नकारणानुवादिलक्षणवाक्योक्त्तं ब्रह्म आकाश एवेति निश्चिते इत्यर्तः । यद्वा आपातप्रतीतिः पूर्वमुक्त्ता; निश्चित इति युक्त्तितो निर्णय उक्त्तः ।। ननु "यतो वा इमानि' इत्यादिवाक्यप्रकरण एव "आनन्दो ब्रह्म' इत्यानन्दशब्देन विशेषनिर्णयोऽस्ति ।। नैवम््; "यदेष आकाश आनन्दो न स्यात््' इत्याकाशशब्दसामानाधिकरण्यादानन्दशब्दः किमाकाशपरः, अकाशशब्दः किं आनन्दपर इति संशय स्यात्् । तस्मात्् आनन्दशब्दसामानाधिकरण्य रहितात्् आकाशादेव समुत्पद्यन्ते' इति वाक्यादेव विशेषनिर्णय इत्यभिप्रायेण आकाश एवेति निश्चित इत्युक्त्तम्् । साधारणाकाराःसाधारणरूपाः । "छागो वा मन्त्रवर्णात््' इति न्यायोभिप्रेतः । आत्मशब्देन विशेषनिर्णयशङ्कां निरस्यति आत्मा वा इत्यादिना । तत्रैव- आकाशे । आकाशशब्दापेक्षया आत्मशब्दोऽपि साधारण इत्यर्थः । आत्मशब्दस्यावयवशक्त्याऽप्याकाशपरत्वं दर्शयति आप्नोतीति । व्यवस्थितरूढिशक्त्तेराकाशशब्दस्य रूढिभङ्गादपि नानार्थसाधारणरूढिशक्त्तेरात्मशब्दस्य रूढिभङ्ग उचित इति    भावः । ईक्षणादीनां गौणत्वेन निर्वाह्यत्वमाह अत एवमिति । श्रुतिप्राबल्यात्् लिङ्ग तदनुगुणं नेयमित्यर्थः । ईक्षणादमुख्यत्वानुरोधी  सदादिशब्दैरेव विशेषनिर्णय इति शङ्कायां सदादिशब्देभ्यः आकाशदिपदश्रुतेः प्राबल्यमुपपादयति यदि हीति । साधारणशब्दैरेवेति । न तु विशेषशब्दान्तरे सतीति भावः । यदीत्यभिप्रेतं विपर्ययेण विशेषनिश्चायकसद्भावं दशर्यति आकाशशब्देन त्विति । रूढिर्हि योगमपहरतीति न्यायात्् विलम्बितप्रतिपन्नात्् यौगिकादपि शीघ्रधर्विषये रूढ्यर्थें एवाकाशशब्दस्य परिग्राह्ये, सदादिशब्दानामीक्षणादिलिङ्गपरामर्शसापेक्षत्वेन विलम्बितप्रवृत्तितया अतिशीघ्रप्रवृत्तित्वात्् प्रबलतराकाशपदश्रुत्याऽपेक्षिते विशेषे लब्धे, अर्थस्वभावनिर्णेतव्यविशेषाभावादीक्षणादयः तदनुरोधेन वर्णनीयाः । अतो न चेतनविशेषकारणत्वसिद्धिरित्यर्थः ।
	कार्यतयाऽवगतस्य परमकारणत्वानुपपत्तिमुखेन चोदयति नन्विति । परिहरति सत्यमिति । कार्यत्वेऽभिमतिः, तस्य कारणत्वभञ्जकत्वेऽनङ्गीकारः । वाय्वाद्युपादानं निदर्शनतया । सूक्ष्मावस्थाशब्देन तन्मात्रावस्था कथ्यते । "आत्मन आकाशः' इति वाक्ये आत्मशब्दः स्ववाचीत्यर्थः । कुत इत्थमस्वारस्येन अर्थोवर्ण्यत इत्यत्राह सर्वाणीति । प्रभावाप्ययादीत्यादिशब्देनावकाशप्रदानेन स्थितिहेतुत्वमुच्यते । परायणमिति ह्यत्रोक्त्तम्् । नामरूपयोर्निर्वहितेत्येवमादीत्यादिशब्देन "कं ब्रह्म खं ब्रह्म "प्राणं चास्मै तदाकाशं चोचुः' "परमे व्योमन्् प्रतिष्ठिता' इति वाक्यान्यभिप्रेतानि । पूर्वपक्षमुपसंहरति अत इति ।
	राद्धान्तमारभते एवमिति । पूर्वाधिकरण इव नात्र तद्धर्मोपदेशादित्युक्त्तम््; अपि तु तल्लिङ्गादित्युक्त्तम््; वाक्यान्तरप्रसिद्धाथर्स्यानूदितस्य हेतुतया विवक्षितत्वात्् । लिङ्गिसंबन्धित्वेन प्रमाणान्तरोपलब्धं हि लिङ्गं        भवति । लिङ्गं च किमित्यत्राह निखिलजगदिति । "सर्वाणि ह वा इमानि भूतानि' इत्यस्मिन्् विषयवाक्ये सर्वशब्दस्यासङ्कोचमभिप्रेत्य निखिलेत्युक्त्तम्् । भूतशब्दस्य वाय्वादिचतुष्टयमात्रपरत्वव्युसासाय जगच्छब्दः । महच्छब्द-पञ्चशब्दः-पृथिव्यादिशब्दसमभिव्याहाराभावे भूतशब्दस्याचित्संसृष्टचेतनपरत्वं स्वतःप्राप्तम््; "यतो वा   इमानि भूतानि जायन्ते येन जातानि जीवन्ति यत्प्रयन्त्यभिसंविशन्ति', "न हिंस्यात्् सर्वा भूतानि', "भूतानां प्राणिनः श्रेष्ठाः' इत्यादिप्रयोगस्वारस्यात्् । अतः सर्वभूतकारणत्वोक्त्या चिदचिदात्मकसमस्तप्रपञ्चकारणत्व     मुक्त्तं भवतीत्यभिप्रायेण निखिलजगदित्युक्त्तम्् । तत्र निमित्तान्तराश्रवणात्् वाक्यन्तरैकार्थ्याच्च निमित्तोपादानादिरूपसर्वविधकारणत्वाभिप्रायेणैककारणत्वमित्युक्त्तम्् । आकाशस्य तल्लिङ्गानुपपत्तिमाह निखिलकारणत्वमिति । अनेनैककारणत्वानुपपत्तिश्चाभिप्रेता । न ह्याकाशो निमित्तकारणं भवितुमर्हति । हेयत्वात्् पुरुषार्थविरोधित्वाच्च प्राप्यत्वं च न संभवतीत्याह परायणत्वं चेति । अचेतनस्य । अचेतनत्वेन स्वरूपानन्तर्भूतत्वात्् हेयत्वमित्यर्थः । सकलपुरुषार्थविरोधिनः । सकलानां पुरुषाणां साक्षात्पुरुषार्थो मोक्षः; बन्धहेतुतयां तस्य विरोधिन इत्यर्थः । यद्वा मोक्षविरोधितया हेयस्य, शब्दादिनिषिद्धविषयप्रावण्यजननात्् धर्मादिसकलपुरुषार्थविरोधिनः । सर्वविधसुखस्य मोक्षान्तर्भावात्् सकलपुरुषार्थरूपो मोक्षः, तद्विरोधिन इति 
वाऽर्थः । यद्वा कारणावस्थायामत्यन्तज्ञानसङ्कोचहेतुतया चतुर्णामपि पुरुषाथर्ानां विरोधिन इत्यर्थः । ज्यायस्त्वानुपपत्तिमाह सर्वस्मादिति ।
	अत्र पूर्वपक्षयुक्त्तेः कः परिहार उक्त्तो भवतीत्यपेक्षायां सूत्राभिप्रेतार्थं वक्ष्यन्् परोक्त्तमनुवदति यदुक्त्तमिति । परिहरति तदयुक्त्तमिति । प्रथमं पुरोवादसापेक्षेण अनुवादेन पुरोवादिवाक्यविरुद्धार्थप्रतिपादनायोगं वक्तुमनुवादलिङ्गवत्त्वमाह सर्वाणीति । प्रसिद्धवन्निर्देशोऽस्तु; ततः किमित्यत्राह प्रसिद्धवदिति । सापेक्षत्वमस्तु; ततः किमित्यत्राह प्रमाणान्तराणि चेति । कथमाकाशशब्दस्य परब्रह्मवाचित्वमित्यत्राह संभवति चेति । प्रकाशकत्वात्् अन्येषां सर्वार्थप्रकाशकत्वात्् । आकाशते- स्वस्मै प्रकाशते । आकाशयति- अन्यं प्रकाशयति स्वात्मने इत्यर्थः ।  यद्वा प्रकाशकत्वादिति णिजन्तत्वेन च अणिजन्तत्वेन च व्युत्पतिद्वयस्य तन्त्रोक्त्तिः । तस्यैव विवरणमाकाशत इत्यादि । रूढिप्राबल्यमर्थाविरोधे सतीति अपशूद्राधिकरणनयोपजीवनेनात्रावयवशक्या निर्वाहः कृतः; रूढ्यपरित्यागेनापर्यवसानवृत्त्या आकाशशब्दस्य आकाशारीरकपरमात्मपरतया निर्वाहोऽप्यभिमतः ; वैश्वानराधिकरणे वैश्वानरशब्दस्योभयथाऽपि परमात्मपरत्वस्य वक्ष्यमाणत्वात््; आकाशादिशब्दानां तत्तच्छरीरकपरमात्मवाचित्वस्यानन्तरपादेऽनुवदिष्यमाणत्वाच्च । आकाशशब्दस्याव्याकृतशरीरकपरमात्मपरत्वं तु यादवप्रकाशोक्त्तं विलम्बद्वयवत्त्वादुपेक्षितम्् ।
	न केवलं प्रसिद्धवन्निर्देशमात्रमनुवादकत्वसाधकम््, "यदाग्नेयोऽष्टाकपालः', "उपरि हि देवेभ्यो धारयति' इत्यादौ अदर्शनादिति शङ्कायाम््, अयोग्यत्वे निश्चिते सति प्रसिद्धवन्निर्देशोऽनुवादकत्वसाधक इत्यभिप्रायेणाह किञ्चेति । विशेषसमर्पणक्षमेणापीति । एकपदश्रवणवेलायां विशेषसमर्पणक्षमेणापि, परामर्शदशायामयोग्यतया निश्चित्रोर्थो न प्रतिपादयितुं शक्यत इत्यभिप्रेत्य असंभावितकारणभावमित्युक्त्तम्् । तदैक्षतेति सद्विद्यावाक्यशेषः । सोऽकामयतेति ब्रह्मविदाप्नोतीत्यनुवाकवाक्यशेषः । ब्रह्मणो योग्यार्थत्वज्ञापनाय सार्वज्ञ्यादिकमुक्त्तम्् । न प्रमाणपदवीकधिरोहतीति । अयोग्यार्थेनानुवादरूपेण वाक्येन योग्यापूर्वाथर्वाक्यानामन्यथाकरणमयुक्त्तमित्यर्थः । उक्त्तवैषम्यद्वयानुवादेव अनेकवाक्यान्येकेन वाक्येन बाधयितु(बाधितु?)मशक्यानीत्याह एवमिति । गतिसामान्यम््- प्रवृत्तिसामान्यम्् । अस्य लोकस्य का गतिः' इत्युपक्रमवशादन्यपरत्वं स्फुटम्् । एवमाकाशकारणपक्षे अन्यपरत्वमेकवाक्यत्वमयोग्यार्थत्वमनुवादरूपत्वम््, स्वपक्षे अनन्यपरत्वं वाक्यबहुत्वं योग्यार्थत्वमपूर्वत्वञ्चेति वैषम्यचतुष्टयमुक्त्तम्् । एवं योग्यार्थश्रुतिमूलं लिङ्गम्् अयोग्यार्थश्रुतितः प्रबलमिति सिद्धान्तन्याय उक्त्तो भवति । यथा गङ्गाशब्दः स्वार्थसमर्पणक्षमो भूतलधर्मतया प्रत्यक्षसिद्धघोषाधिकरणत्वलिङ्गविरोधेनान्वयायोग्यः स्वार्थप्रतिपादनक्षमत्वाभावात्् श्रुत्याभासः; एवं योग्यार्थश्रुतिमूललिङ्गापेक्षया आकाशश्रुतिः श्रुत्याभास       इति ।
	आत्मशब्दानैकान्त्यं यत्त्वित्यादिनाऽनूद्य परिहरति तत्रेति । स्वतःप्राप्त्या आत्मशब्दो विशेषवाचीत्यर्थः । प्रकृतब्रह्मवाचितच्छब्दसामानाधिकरण्याच्च न स्वरूपपरत्वमिति अर्थसिद्धम्् । न केवलमर्थान्तरसाधकनिर्देशाभावः, स्वतःप्राप्ताथर्साधकनिर्देशोऽप्यस्तीत्याह स ईक्षतेति ।।
	अधिकरणार्थमुपसंहरति एवमिति । योगाद्रूढेः प्राबल्यात्् प्रसिद्धार्थपरत्वे सति श्रुतिविरोधात्् दुर्बलं   लिङ्गादि तदनुरोधेन नेयमिति पूर्वपक्षयुक्त्तिः । योग्यार्थश्रुतिमूललिङ्गादयोग्यार्थस्य पदस्य श्रुत्याभासत्वात्् योग्यार्थः स्वीकार्य इति राद्धान्तयुक्त्तिः .... उक्त्ताधिकरणन्यायमतिदिशति (23)
1.1.24
S	अत एव प्राणः ।। विषयमाह इदमिति । मूर्द्धा ते व्यपतिष्यत्् आत्मसत्ता न लभ्येतेत्यथर्ः । किं वेदान्तवेद्यः प्रसिद्धः प्राणः, उत परमात्मा; तदर्थं प्राण इति होवाच, प्राणमेवाभिसंविशन्तीत्युक्त्तः प्राणः किं प्रसिद्धः, उत परः; तदर्थं किं प्राणशब्दा रूढः, उत यौगिकः; तदर्थं भूतजातस्य प्रसिद्धप्राणायत्तस्थितिप्रवृत्तित्वमस्ति, उत न इति विचारः । यदाऽस्ति, तदा रूढत्वात्् विषयवाक्यस्थप्राणशब्दः प्रसिद्धप्राणपर इति सर्ववेदान्तवेद्यः प्रसिद्धः प्राण इति पूर्वपक्षे फलितम्् । राद्धान्ते तु यदा प्राणायत्तस्थितिप्रवृ    त्तित्वं नास्ति, तदाऽवयवशक्त्तया विेयवाक्यस्थप्राणशब्दः परमात्मपर इति सर्ववेदान्तवेद्यः परमात्मेति फलफलिभावः । अक्षरार्थमाह अत्रेति । आकाशशब्दावदित्यत्र रूढिप्राबल्यतत्परिहारादिकं पूर्वोक्त्तं 
सर्वमनुसन्धेयम्् ।          न हि प्रत्युदाहरणं न्यायोऽतिदेष्टव्यः । अतिदेशस्य हि प्रयोजनम्् अधिकाशङ्कापरिहारः । अतः सूत्रकाराभिमतामधिकाशङ्कां दर्शयति कृत्स्नस्येति । अत्र अविरोधशङ्कया प्रत्यवस्थानं विरोधफुटीकरणं चानुसन्धेयम्् । स्थितिप्रवृत्त्यादीत्यादिशब्देन निवृत्तिरुच्यते; प्रवृत्तिहेतुभूतज्ञानचिकीर्षे च । स्थितिप्रवृत्तिहेतुत्वेनोत्पतिकारणत्वमर्थसिद्धमिति भावः । यद्वा "यदा वै पुरुषः स्वपिति प्राणं तर्हि वागष्येति, प्राणं चक्षुः, प्राणं श्रोत्रम््, प्राणं मनः ।      यदा प्रबुद्धयते, प्राणादेवाधि पुनर्जायन्ते' इति प्रसिद्धवन्निर्देशरहिंतया श्रुत्या प्राणस्य अप्ययोद्गमनहेतुत्वावगमश्च आदिशब्देन विवक्षितः । अस्मिन्् प्रकरणे उद्गीथप्रतिहारयोर्देवतात्वेन अन्नादित्यावुक्त्तौ । तयोश्चाब्रह्मत्वात्् प्राणोऽपि ब्रह्मव्यतिरिक्त्तः प्रसिद्ध एव ग्राह्य इतीदं भाष्येऽनादृतम््; प्रकरणोक्त्तानाम्् अन्नमयादीनामब्रह्मत्वेऽपि कारणस्य परब्रह्मत्वमानन्दवल्ल्यां समर्थितमिति प्रकरणमात्रस्य पूर्वपक्षावलम्बनत्वेन बुद्धावनारोहात्् । जगत्कारणतयेति । संसृष्टं प्रति कारणत्वं संभवतीति भावः ।।
	अधिकं परिहारं दर्शयति परिहारस्त्विति । आदिशब्दोक्त्त आकाशादिः । "प्राणं तर्हि वागप्येति' इत्यादि श्रुतिरिन्द्रियाव्यापारविषया । प्राणशब्दस्य परब्रह्मवाचित्वं कथमिति शङ्कां परिहरन्् अधिकरणार्थमुपसंहरति अत            इति ।
	वृत्ताधिकरणद्वयस्य अवान्तरपेटिकात्वं दर्शयति अतः प्रसिद्धेति ।।
वर्तिष्यमाणाधिकरणद्वयस्य पेटिकान्तरत्वमाह अतः परमिति । वस्त्वन्तरासाधारणैः शब्दैर्जगत्कारणे निर्दिश्यमानेऽपि कारणत्वाभिधायिनां वाक्यानां विशेषपर्यवसानं कृतम्् । अथ कारणत्वाक्षेपकलिङ्ग(विशेष)वाचिनां वाक्यानामभिमतविशेषपर्यवसानमुच्यत इत्यवान्तरपेटिकाभेदस्तत्सङ्गतिश्चेत्यर्थः । ज्योतिश्शब्देनावान्तरसङ्गतिश्च द्योतिता । प्राणः वायुविशेषः; आदित्यादिज्योतिः तेजोविशेषः; अतः आकाशप्राणज्योतिषां क्रमो युक्त्त   इति ।। नन्वाकाशादिशब्दत्रयं परमात्मपरमिति सिद्धान्तितम्् ।। सत्यम््; तथापि प्रसिद्धयनुसारिण्या पूर्वपक्षदृष्ट्या सङ्गत्युपपत्तिः । येन केनापीति न लिङ्गाल्पत्वं विवक्षितम््; किन्तु उदाहृतविषयवाक्यप्रतिपन्नोऽयमेव       गुणः कारणत्वाक्षेपक इति गुणविशेषानियम इति भावः । उभयोः पेटिकयोरनुयायिनमाकारं दर्शयति अर्थान्तरप्रसिद्धैरपीति ।
1.1.25
S	ज्योतिश्चरणाभिधानात्् ।। इदमित्यादि पृष्ठेषु- उपरितनेषु । "त्रिपादूर्ध्वः', "तमसोपरिष्टात्् इत्यादिश्रुतिभ्यः । व्यष्टिसमष्टिविवक्षया विश्वतः, सर्वत इत्युक्त्तम्् । अनुत्तभेषु-स्वस्मादन्य उत्तमो नास्तीत्यनुत्तमः । विश्वतः-कृत्स्नभूमिप्रदेशात््, सर्वतः-कृत्स्नान्तरिक्षप्रदेशात्् पृष्ठेषु-बहिर्भूतेषु, इति योजनासंभवात्् पूर्वपक्षोत्थानम्् । आदित्यो हित ऊर्ध्व लोकेष्वपि रश्मिद्वारा दीप्यते । तत्रेति । लोकप्रसिद्धिभूतचरणत्वाभ्यां संशयः । निरतिशयदीप्तियुक्त्तोऽर्थ इति पूर्वपक्षसिद्धान्तसाधारणनिर्देशः । निरतिशयदीप्तिरेव कारणत्वाक्षेपकं लिङ्गम््; "न तत्र सूर्यो भाति.. तस्य भासा सवर्मिदं विभाति' इति प्रकरणे "तथाऽक्षरात्् संभवतीह विश्वम््' इति निरतिशयदीप्तियुक्त्तस्य वस्तुनः कारणत्वश्रवणात्् । तत्प्रकरणस्य कारणविषयत्वं ह्यविगीतम्् । परमात्मविषयत्वे हि विमतिः । निरतिशयदीप्तियोगात्कारणभूतं ब्रह्म भवन्् ज्योतिःशब्दनिर्दिष्टोऽर्थः किं प्रसिद्धमादित्यादिज्योतिरेवेत्यन्वयार्थः । सावान्तरभेदसमष्टिव्यष्टयादिविवक्षया समस्तचिदचिद्वस्तुजातशब्दः । व्याप्तिग्रहणस्थानोपनिषत्प्रसिद्धं विशेषणमाह सर्वज्ञः सत्यसङ्कल्प इति । "यः सर्वज्ञः सर्ववित्् यस्य ज्ञानमयं तपः' इति हि श्रूयते । अस्यामुपनिषदि पुरुषसूक्त्तप्रत्यभिज्ञानात्् पुरुषोत्तम इत्युक्त्तम्् ।
	"अथ यदतः परो दिवो ज्योतिर्दीष्यते' इत्यत्र ज्योतिशाब्दः किं प्रसिद्धादित्यादिज्योतिर्विषयः, उत परमात्मपर इति; तदर्थं पूर्ववाक्ये द्युसंबन्धितया निर्दिष्टस्य परमात्मनः किमत्र प्रत्यभिज्ञानं नास्ति, उतास्ति; तदर्थं 
कौक्षेयज्योतिषैक्योपदेशः उपदोभेदश्च किं प्रत्यभिज्ञाविरोधिनौ, उताविरोधिनौ; पूर्वस्मिन्् ब्राह्मणवाक्ये गायत्रीशब्दः किं प्रसिद्धगायत्रीपरः, उत न इति विचारः । यदा विरोधिनौ, गायत्रीशब्दार्थश्च प्रसिद्धः 
तदाऽस्मिन्् वाक्ये परमात्मप्रत्यभिज्ञाऽभावात्् द्युसंबन्धिज्योतिः प्रसिद्धादित्यादिज्योतिरेवेति पूवर्पक्षे फलफलिभावः । यदा कौक्षेयज्योतिषैक्योपदेशो विभक्त्तिभेदश्च न परप्रत्यभिज्ञाविरोधिनौ, गायत्रीशब्दश्च ब्रह्मपरः तदा पूर्ववाक्योक्त्तद्युसंबन्धिपरमात्मन इह प्रत्यभिज्ञानात्् दिवः परत्वेनोक्त्तज्योतिः परमात्मैवेति राद्धान्ते फलफलिभावः ।। (स्ववाक्येति ।?) ननु कथं स्ववाक्ये परमात्मलिङ्गाभावः; निरतिशयदीप्तियोगाक्षिप्तं कारणत्वं हि परमात्मलिङ्गम्् ।। नैवम्् ।      न हि जगत्कारणत्वमात्रं परमात्मलिङ्गम््, अपि तु कारणत्वविशेष एव तल्लिङ्गम्् । कृत्स्नचेतनाचेतनं प्रति सर्वविधकारणं हि परमात्मा । पूर्वाधिकरणद्वयविषयवाक्येऽपि "सर्वाणि ह वा इमानि भूतानि' इति समस्तचेतनाचेतनं प्रति कारणत्वरूपं परमात्मलिङ्गं स्ववाक्यस्थम्् । न तथाऽत्र परमात्मलिङ्गभूतकारणतविशेषः स्ववाक्ये दृश्यत इत्यभिप्रायेणोक्त्तं परमात्मव्याप्तिलिङ्गविशेषादर्शनादिति । ततः किमित्यत्राह परमपुरुषेति । हेत्वन्तरमाह कौक्षेयेति ।प्राकृततेजस्तत्त्वकार्यतया आदित्यादेः कौक्षेयज्योतिषश्च एकजातीयतया सामानाधिकरण्यनिर्देशः ऐक्योपदेशः । कौक्षेयज्योतिषश्च भौतिकत्वम्् उष्णत्वघोषगुणकत्वामननात्सिद्धम्् । "तस्यैष । दृष्टिः, यत्रैतदस्मिश्छरीरे संस्पर्शेनोष्णिमानं विजानाति । तस्यैषा श्रुतिः, यत्रैतत्कर्णावपिगृह्य निनदमिव नदथुमिव अग्नोरिव ज्वलतः उप शृणोति' इति हि श्रूयते । प्रसिद्धमेव ज्योतिरिति । आदित्यादौ ज्योतिश्शब्दस्य प्रसिद्धत्वादिति भावः । एवं स्ववाक्येत्यादिना कौक्षेयेत्यादिना च स्ववाक्ये विरोधिलिङ्गाभावाल्पानुकूललिङ्गसद्भावौ दर्शितौ भवतः । (दीप्तिति।?) दीप्यत इति श्रूयमाण दीप्तिश्च रूपवत्पदार्थनिष्ठा भवतीत्यभिप्रेतम््; अस्यापि हेतोः परिहरिष्यमाणत्वात्् ।
	सर्वगतस्य ब्रह्मणो द्युर्यादत्वासंभवस्तु परैः पूर्वपक्षहेतुतयोक्त्तो भाष्ये नादृतः; भौतिकज्योतिषोऽपि द्युमर्यादत्वासंभवात्् । सर्वत्र भौतिकानि ज्योर्तीषि हि विद्यन्ते । उपासनार्थप्रदेशविशेषपरिग्रहस्तु ब्रह्मणोऽप्युप   पद्यते । लोकेष्वित्यधिकरणबहुत्वप्रतीतिश्च सर्वत्र सतो ब्रह्मण उपपन्ना । "तदेतद््दृष्टं च श्रुतं चेत्युपासीत चक्षुष्यः   श्रुतो भवति य एवं वेद' इत्यल्पफलत्वश्रवणं तु ब्रह्मविदामपि विद्यानुकूलसकलफलप्रदत्वात्् परमात्मन उपपद्यते । एवमेतेषां हेतूनामधिकरणान्तरपरिहार्यत्वादमी पूर्वपक्षेऽनादृताः ।।
	एवं प्राप्त इति । चरणत्वेन सर्वभूताभिधानं कारणस्य जीववैलक्षण्यनिश्चायकम््; जीवमात्रस्य सर्वभूतपादवत्त्वानुपपत्तेः । तत एव पुरुषसूक्त्तप्रत्यभिज्ञापकतया देवताविशेषनिश्चयः । तद््द्वारा, दीप्तियोगस्य भौतिकज्योतिष्टे हेतुतापरिहारश्च भवति ।। पुरुषसूक्त्तं कस्मात्् सूत्रकारेण न निरूपितम्् । संशयहेत्वभावादिति ब्रूमः । सन्दिग्धे हि न्यायः प्रवर्त्तते । पुरुषसूक्त्ते च ज्योतिश्शब्दः छन्दोभिधानादिकं प्रधानक्षेत्रज्ञासाधारणलिङ्गान्तरं वा क्वचित्र दृश्यते । सर्वभूतपादवत्त्वादिधर्माश्च तयोरसंभाविताः ।। तर्हि चिदचिद्विलक्षणकारणास्तित्वविषयस्य प्रथमपादस्यानारम्भः स्यदिति चेन्न; बहूनां वेदान्तवाक्यानां प्रकृतिपुरुषकारणमात्रवादित्वे तद्विरोधेनात्रापि संशयप्रसङ्गात््, तेषां भूयसां बलीयस्तया विपरीतनिश्चयप्रसङ्गाच्च तद्वयुदासायारम्भणीयत्वात्् । तेषु च प्रकृतिपुरुषविलक्षणविषयतया न्यायतो निश्चितेषु संशयविपर्ययाभावात्् पुरुषसूक्त्तस्य चिदचिद्विलक्षणे परे ब्रह्मणि प्रामाण्यमप्रतिभटमवतिष्ठते । अतो न तत्र निरूपणीयम्् । तस्य च तत्त्वपरत्वं (पुरुषसूक्त्तस्य भगवत्परत्वम््) तत्रापि महापुरुषसंज्ञदेवताविशेषविषयत्वमप्यविगीतम््; अनेकोपपत्तिसिद्धञ्च ।
	तथा हि इदं तावत्् "अग्निमीडे पुरोहितम््', "अभि त्वा शूर नो नूमः', "स्तौमीन्द्रं नाधितो जोहवीमि', "स्तौम्यग्निं नाधितो जोहवीमि' इत्यादिवत्् अस्य स्ववाक्यं न (न स्ववाक्यस्य) (न स्ववाक्येन?) स्तुतिपरत्व
मवगमयति, "अर्हन्् विभर्षि सायकानि धन्वेत्याह; स्तौत्येवैनमेतत््', "ततो देवा ऊर्द्धबाहवो रुद्रमस्तुवन््' इत्यादेरिव वाक्यान्तरेणास्य स्तुतिपरत्वं नावगम्यते । नापि स्तुतिपरत्वे लिङ्गमुपलभ्यते । न हि, "नमस्ते अस्तु मा मा हिंसीः', "देहि मे ददामि ते' इतिवत्् नमस्कारः अनिष्टनिवृत्तीष्टलाभप्रार्थना वा दृश्यते । "विश्वस्मादिन्द्र उत्तरः', "तस्य वज्रमादाय शीर्षाण्यच्छिनत्् । तं भूतान्यभ्यक्रोशन्् ब्रह्महन्निति', "अग्निस्सर्वा देवताः', "अग्निं वै जातं     पाप्मा जग्राह' इत्यादिभिरग्नीन्द्रादीनामिव प्रतिपन्नस्य प्रकर्षस्य बाधकश्च(ञ्च?) न दृश्यते । न हि परमपुरुषस्य कार्यत्वकर्मवश्यत्वादिकं क्वचिदनन्यपरवाक्येनावगम्यते "आकाशो ह वै नाम' "यतो वा इमानि' इत्यादिवाक्यानामिवानुवादरूपतया साकाङ्क्षत्वं नास्य प्रतीयते । "तदेषाऽभ्युक्त्ता', "तदेतदृचाऽभ्यनूक्त्तम््' 
इतिवत्् स्वोपदिष्टाथर्साक्षित्वेन प्रमाणान्तरानुपस्थानाच्च नैरपेक्ष्यमवगम्यते । "तदेतदृचाऽभ्यनूक्त्तम्् तावानस्य महिमा' इत्यादिभिः साक्षित्वेनोदाहृतत्वाच्च स्वयमन्यानपेक्षस्य प्रमाणान्तरोपजीव्यत्वं च प्रतीयते । "इदं पुरुषसूक्त्तं हि सर्ववेदेषु पठ्यते ।    ॠषिसिंहेन चिन्तितम््' इति मोक्षधर्मे तत्त्वनिष्कर्षकतया व्यासेनोदाहृतम्् । अत्र च सर्वेषु  वेदेषु पठिततया संनिहितत्वात्् तत्तच्छारवागतानां तत्त्वपरवाक्यानामाकाङ्क्षितयोग्यविशेषसमर्पकतयाऽनुरोद्धव्यमिदमित्यवगम्यते ।
	एवं तत्त्वपरस्यास्य सूक्त्तस्य देवताविशेषपरत्वं दुरपह्रवम्् । "पुरुषो ह वै नारायणोऽकामयत' इति (?) बृहदारण्यके पुरुषशब्दस्य नारायणपरत्वदर्शनात्् । किञ्च छान्दोग्ये(?) "एषा वैष्णवी  नाम संहिता एतां प्रयु    ञ्जन्् विष्णुं प्रीणाति' इत्युक्त्तम्् । आथर्वणे अष्टादशमहाशान्तिप्रकरणे तत्तद्देवत्याशान्तिषु तत्तद्देवत्यमन्त्रविनियोगावसरे, "वैष्णव्यां पुरुषसूक्त्तम््' इति वैष्णव्यां शान्तौ पुरुषसूक्त्तं विनियुज्यते । तथा "आद्ययाऽऽवाहयेद्देवमृचा        तु पुरुषोत्तमम््' इत्यादिना शौनकेन भगवत्समाराधने, "जितं ते' इत्यादिमन्त्रतुल्यं विनियुज्यते । महापुरुषशब्दश्च कल्पसूत्रकारैर्देवताविशेष एव प्रयुक्त्तः, "महादेवं वा महापुरुषं वाऽर्चयेत््' इति । इह च, "वेदाहमेतं पुरुषं महान्तम््' इत्युच्यते । अतश्च भगवदसाधारण्यम्् । तथा  "पुरुषस्य हरेस्सूक्त्तं स्वर्ग्यं घन्यं यशस्करम््' इति च स्मर्यते । तथा  "योऽनूचानं द्विजं मर्त्यो हतवान्् अर्थलोभतः । स पठेत्् पौरुषं सूक्त्तं स्मरन्् विष्णुं जले सकृत््' इति । यमस्मृतौ रहस्यप्रायश्चितेषूक्त्तम्् । तथा योगवासिष्ठे, "आसीनः प्राङ््मुखः शुद्धः चिन्तयन्् मनसा हरिम्् । पौरुषेणैव सूक्त्तेन जुहुयाद्धव्यवाहनम््' इत्युक्त्तम्् । लक्ष्मीपतिप्रतिपादकोत्तरनारायणसमानप्रकरणं चेदम्् । "सहस्त्रशीर्षापुरुषः' "पुरुष एवेदं सर्वम््' इति नारायाणानुवाकैकार्थ्यञ्च प्रतीयते । "पुरुष एवेदं सर्वम््' इति वाक्येन सुबालोपनिषदैकार्थ्यञ्च प्रतीयते । तत्र हि, "दिव्यो देव एको नारायणः' इति नारायणपरत्वमवगम्यते । तत्र च, "पुरुष एवेदं सर्वम््' इत्युपसंहृतम्् । तथा पाद्मे पुराणे, "ब्रह्महत्यादिपापानां सर्वेषामपनुत्तये । पठेत्तु पौरुषं  सूक्त्तमेकान्ते संस्मरन्् हरिम््' इत्युच्यते । तथा स्कान्दे "यथा भास्करशब्दोऽयमादित्ये प्रतितिष्ठति । यथा चाग्नौ बृहद्भानुर्यथा वायौ सदागतिः ।। यथा पुरुषशब्दोऽयं वासुदेवे प्रतिष्ठते (प्रतिष्ठितः?) । तथा शङ्करशब्दोऽयं महादेवे प्रयुज्यतेः' इति शंकरशब्ददृष्टान्तत्वेन पुरुषशब्दस्य भगवदसाधारणत्वकथनाच्च पुरुषसूक्त्तस्य तदसाधारण्यं प्रतीयते । पाद्मे पुराणे नामनिर्वचनाध्याये, "पूस्सञ्ज्ञे तु शरीरेऽस्मिन्् शयनात्् पुरुषो हरिः । शकारस्य षकारोऽयं व्यत्यासेन प्रयुज्यते ।। यद्वा पुरे शरीरेऽस्मिन्् आस्ते स पुरुषो हरिः । यदि वा पुरि वासीति पुरुषः प्रोच्यते हरिः ।     यदि वा पूर्वमेवासमिहेति पुरुषं विदुः । यदि वा बहुदानाद्वै विष्णुः पुरुष उच्यते । पूर्णत्वात्् पुरुषो विष्णुः पुराण   त्वाच्च शार्ङ्गिणः । पुराणभजनाच्चापि विष्णुः पुरुष ईर्यते । यद्वा पुरुषशब्दोऽयं रूढ्या वक्त्ति जनार्दनम््' इति च योगरूढत्वमवगम्यते । अतः पुरुषप्रतिपादकं सूक्त्तं भगवदसाधारणमिति "चरणाभिधानात््' इति वदता सूत्रकारेण 
देवताविशेषनिष्कर्षः कृतः । सारे चैवं विशदतममुक्त्तं भगवता भाष्यकारेण । अतो यथोक्त्तार्थ उपपन्नः ।।
	अत्र "पादोऽस्येति मन्त्रे "त्रिपादस्यामृतं दिवि' इति द्युशब्देन द्योतमानसंविदात्मस्वरूपमुच्यत इति      केचि दाहुः । तदानीमस्य दिवीति व्यतिरेकनिर्देशस्य क्लिष्टता स्पष्टा । किञ्च द्युसम्बन्धिप्रत्यभिज्ञापकतया तदेकार्थत्वेन सूत्रकारोदाहृते, "अथ यदतः परो दिवो ज्योतिर्दीष्यते' इति वाक्ये पञ्चम्यन्ततया श्रूयमाणेन द्युशब्देन विरोधश्च स्यात्् । न हि द्योतमानमात्मस्वरूपं स्वस्वरूपात्परं भवति । दिवि हृदयाकाशे स्थितमिति भास्करः । तदयुक्त्तम््; "अतः परो दिवो ज्योतिर्दीष्यते विश्वतः पृष्ठेषु सर्वतः पृष्ठेष्वनुत्तमेषूतमेषु लोकेषु' इति श्रुतिविरोधात्् ।           न हि हृदयाकाशो दिव उपरितनेषु लोकेषु वर्तते ।। परमात्मन आदित्यमण्डलेऽप्यवस्थानात्् तद्विषयं तद्वाक्यमिति चेन्न; रविमण्डलस्य भूमेर्योजनलक्षेऽवस्थितस्य विश्वप्रपञ्चबहिर्भावाभावात््; विश्वसर्वशब्दयोर्भूम्यन्तरिक्षमात्रपरत्वे स्वारस्यभङ्गाच्च । किञ्च सप्तम्यन्तपञ्चम्यन्तरोर्द्युशब्दयोरविरोधेनार्थैकत्वं चतुर्थसूत्रे समर्थितम््; तच्च तयोर्हृदयाकाशरविमण्डलपरत्वेऽनुपपन्नम्् । विश्वसर्वशब्दस्वारस्यङ्गप्रसङ्गादेव द्युशब्दस्य प्रसिद्धद्युपरत्वं चायुक्त्तम्् ।। जाग्रत्स्वप्नसुषुप्त्यवस्थासु जीसञ्चारभूमितया त्रेधा विभक्त्ताः कार्याकाशप्रदेशविशेषास्त्रयः पादाः, 
तदुपलक्षणं कारणब्रह्मस्वरूपं त्रिपादमृतमुच्यते इति चायुक्त्तम््; अस्य त्रिपादिति व्यतिरेकनिर्देशस्यामुख्यत्वात्् । जीवस्य जाग्रदवस्थायां बाह्याकाशः सञ्चारभूमिरिति चायुक्त्तम््; तदानीमपि शरीरान्तर्वर्तित्वात्् । स्वप्ने शरीराकाशवर्तित्वमप्ययुक्त्तम््; ईश्वरसृष्टशरीरैर्बहिरष्यवस्थानात््; तदन्युपगमेऽपि पूर्वसंस्कारसहकृतमनोव्यापारमात्रेण हृदयावस्थानेऽपि जीवस्य स्वाप्नभ्रमोपपत्तेः स्वप्ने जीवस्य हृदयान्निष्क्रमणस्य निष्प्रमाणकत्वाच्च । "हृदि ह्ययमात्मा'         इति जीवस्य स्वतो हृद्यवस्थानं श्रूयमाणं स्वपन्नावस्थायां कथं वचनेन विनाऽपोद्यते ।
	तस्मादृचोऽयमर्थः- सर्वा भूतानीति कार्यजगदन्तर्गताचित्संसृष्टचेतना उच्यन्ते । द्युशब्दस्तु समस्तव्यष्टिसमष्टितत्त्वबहिर्भूतस्थानविशेषपरः, "विश्वतः पृष्ठेषु सर्वतः पृष्ठेषु' इति श्रवणात्् । विश्वशब्दविवरणं सर्वशब्द      इति गत्यभावलिङ्गम्् । "तथाऽक्षरात्संभवतीह विश्वम््' इति जगदन्तर्वतिर्व्यष्टिजाते विश्वशब्दप्रयोगात्् विश्वशब्दो व्यष्टिपरः । सवर्शब्दः परिशेषात्् समष्टितत्त्वपरः । अत एव गद्येऽपि गदितं भाष्यकारैः, "समस्तं कार्यकारणजातमतीत्य वर्तमाने' इति । पुरुषसूक्त्ते "ते ह नाकं महिमानः सचन्ते' इति मुक्त्तप्राप्यदेशस्य नाकशब्देनोक्त्तत्वात््, मुक्त्तस्य च दुःखमिश्रकार्यलोकानां हेयत्वात्् नास्मा अकं भवतीत्यवयवार्थपौष्कल्योपपत्तेः, तत्रैव "तमसः परस्तात््'      इति विशेषितत्वात््, "क्षयन्तमस्य रजसः पराके' इति निवासशब्दात्् "तदक्षरे परमे व्योमन््', "विश्वं पुराणं तमसः परस्तात््' इतित तमसः परस्य स्थानस्य स्थानिनो ब्रह्मणश्च व्यतिरेकनिर्देशात््, तस्य तमसः परत्वविशेषणेन पुरुषसूक्त्तप्रत्यभिज्ञानाच्च दिवीत्यप्राकृतं स्थानमुच्यते । त्रिपात्त्वञ्च अप्राकृतैर्भोग्यगोपकरणभोगस्थानविशेषैर्वाभूषणास्त्रादिरूपेण जगदन्तगर्तवस्त्वभिमानिभिर्नित्यैः, भगवदनुभवमात्रपरैश्च नित्यसिद्धैः, मुक्त्तैश्चात्मभिर्वा संभवति । एवञ्चास्य दिवीति व्यतिरेकनिर्देशोऽमृतत्वं च मुख्यं भवतीति ।।
	एवं पूर्ववाक्ये द्युसंबन्धिनश्चरणाभिधाने सति कथमस्य वाक्यस्य परमात्मपरत्वम्् ।। एकविषयत्वादिति   चेत््, कथमेकविषयत्वमित्यत्राह एतदुक्त्तमिति । ज्योतिश्शब्दश्रुत्यपेक्षया स्ववाक्यस्थं पूर्ववाक्यप्रत्यभिज्ञापकं द्युसंबन्धित्वलिङ्गं प्रकरणञ्च दुर्बलमिति चेन्न; अनुवादलक्षणयच्छब्दसमभिव्याहारेण अन्यसापेक्षताज्ञापकेन ज्योतिश्शब्दस्य दुर्बलत्वावगमात््; प्रथमप्रतिपन्नयच्छब्दश्रुत्या सहकृतस्य द्युसंबन्धित्वलिङ्गस्य प्रबलत्वाच्च । इदं
 ज्योतिश्शब्दस्यादित्याद्यसाधारण्याभ्युपगमेनोक्त्तम्् । तच्च न; अवभासकत्वनिमित्तकत्वात्् ज्योतिश्शब्दस्य; "नारायण परो ज्योतिः' इत्यादिप्रयोगाच्च ।
	उक्त्तं पूर्वपक्षहेतुं परिहरति कौक्षेयेति । फलायेति । चक्षुष्यः श्रुतो भवतीत्युक्त्तफलायेत्यर्थः । तदात्मक  त्वेति । "तदेतद््दृष्टञ्च श्रुतं चेत्युपासीत' इत्यत्र तदेतच्छब्दौ तदात्मकज्योतिर्विषयौ, तदात्मकत्वेन प्रकृतत्वादिति भावः । "अन्नादो वसुदानः', "चतुर्विधा भजन्ते माम््', "सकलफलप्रदो हि विष्णुः' इत्यादिश्रुतिस्मृतिवशात्् सकलफलप्रदस्य परमात्मनश्चक्षुष्यत्वादिविद्यानुगुणफलहेतुत्वमत्र युक्त्तमित्यभिप्रायेणाह न कश्चिद्दोष इति । तदात्मकत्वे प्रमाणं दर्शयति कौक्षेयज्योतिषश्चेति । वेदनस्य यथार्थविषयत्वे संभवति अतस्मिस्तद््दृष्टिरूपताश्रयणं परोक्त्तमयुक्त्तमिति भावः । द्युसंबन्धिविषयस्य पूर्ववाक्यस्य परमात्मपरत्वमाक्षिष्य समाधते ।
1.1.26
S	छन्दोभिधानान्नेति चेन्न तथाचेतोर्पणनिगमात्् तथा हि दर्शनम्् ।। सूत्रे शङ्कोपन्यासपरमंशं व्याचष्टे पूर्वस्मिन्निति । परिहारकण्डस्थं नेति पदं सपूरकमादत्ते तन्नेति । छन्दोभिधानं नेत्यर्थः । तथाचेतोर्पणनिगमादिति स्वाभिमतनिर्वाहं वदता सूत्रकारेणाभिप्रेतां छन्दोमात्रपरत्वानुपपत्तिमाह न गायत्रीति । कुत इत्यत्राह छन्दोमात्रस्येति । पूर्वसूत्रे चरणाभिधानादिति स्वपक्षसाधकतया कण्ठोक्त्तस्य हेतोः पूर्वपक्षेऽनुपपत्तिः सूत्रकाराभिप्रेतेति भावः ।। ननु गायत्र्यां ब्रह्मदृष्टिरिति दृष्टिविशेषणभूतब्रह्मणः चरणाभिधानोपपत्तिरिति चेन्न; "मनो ब्रह्म' इतिवत्् दृष्टिविशेषणभूतब्रह्मवाचिपदसामानाधिकरण्याभावात्् । दृष्टिविधानाभ्युपगमेऽपि "तावान््' इति मन्त्रस्य दृष्टिविशेषणब्रह्मपरत्वेनोत्तरवाक्ये ब्रह्मप्रत्यभिज्ञानोपपत्तेस्तदभ्युपगमवैयर्थ्यात्् । अतो गायत्र्यां ब्रह्मदृष्टिः चोदयितुरनभिमता ।
	यादवप्रकाशैस्तु "गायत्री  वा' इत्यादिब्राह्मणोक्त्तसर्वभूतवाक््पृथिवीशरीरहृदयप्राणात्मकत्वाभिधानात््       न छन्दोमात्रमिति व्याख्यातम्् । ततोऽपीदमुचितम््, अश्रुतं हेतुं कल्पयित्वा तदनुपपत्त्या छन्दःपरत्वप्रतिक्षेपादपि पूर्वसूत्रश्रुतहेतोरेवानुपपत्त्या तत्प्रतिक्षेपोपपत्तेः ।। स्ववाक्यस्थहेतुविवक्षा न्याय्येति चेत्् सत्यम््; स तु हेतुरनन्तर    सूत्रे विवक्षितः ।। मन्त्रवर्णोक्त्तपादवत्त्वं तत्र विवक्षितमिति चेन्न; स्वपक्षसाधनाय तस्य आद्यसूत्रे कण्ठोक्त्तत्वात्् शङ्कापरिहाराय तन्नेत्यत्र तस्यैवाभिप्रेतत्वाश्रयणोपपत्तेः ।। क्वचिदुक्त्तस्य ह्यन्यत्रोपजीव्यत्वं न्याय्यम्् । अन्यत्रानुक्त्तस्य च क्वचिदुक्त्तिरपेक्षिता । सा चेत्् सिध्यति, तदुनगुणो निर्वाहो न्याय्यः ।।
	एवं छन्दः परत्वेऽनुपपन्ने सति तस्य वाक्यस्य कोऽर्थ इत्यत्राह अपि त्विति । चेतोर्पणशब्दं निगमशब्दं      च विवृण्वन्् कस्मिन्् किमर्थमित्याकाङ्क्षां च पूरयति । ब्रह्मणीति । अनुसन्धान उपदेशशब्दाभ्यां चेतोर्पणनिगमशब्दौ विवृत्तौ । केनाकारेण सादृश्यमित्यत्राह संभवति चेति । गायत्रीसादृश्यं चतुष्पात्त्वलक्षणम्् । चतुष्पात्त्वमेवानुसन्धेयम्् ।। नन्विह न अनुसन्धेयत्वं फलं च श्रूयते ।। न; "पूर्णामप्रवर्तिर्नी श्रियं लभते, य एवं वेद' इति श्रवणात्् । पूर्णत्वम्् अपरिच्छिन्नत्वम्् । अप्रवर्तित्वम्् अचलत्वं स्थिरत्वम्् । अनन्तस्थिरा च श्रीः मुक्त्तैश्वर्यम्् । ननु हार्दाकाशविशिष्टपरमात्मोपासंनफलं हि तत्् श्रूयते, "यद्वै तद्ब्रह्मेति, इदं वा व तद्योऽयं बहिर्धा पुरुषादाकाशः ।        यो वै स बहिर्धा पुरुषादाकाशः, अयं वाव सः योऽयमन्तःपुरुष आकाशः । यो वै सोऽन्तःपुरुष आकाशः, अयं      वाव सः योऽयमन्तर्हृदय आकाशः । तदेतत्पूर्णमप्रवर्ति' इति हि श्रूयते । अतो न गायत्रीसादृश्यानुसन्धानफलमिदमिति ।। उच्यते; स्वतोऽपरिच्छिन्नत्वेऽपि ब्रह्मणः परिच्छिन्नैः पदार्थैः चतुष्पात्त्वोपदेशस्योपासनार्थत्वाभावे वैयर्थ्यात्् प्रकरणे तस्य फलान्तराविधानाच्च (तत्फलार्थमेव?) गायत्रीसादृश्यरूपस्य चतुष्पात्त्वस्यानुसन्धेयता प्रतीयते । तत्र भूतपृथिवीशरीरहृदयैश्चतुष्पात्त्वेऽभिहिते ब्रह्मणोऽपूर्णत्वास्थिरत्वशङ्काव्यावृत्त्यर्थं पूर्णत्वाप्रवर्त्तित्वगुणकतयैव चतुष्पाद्ब्रह्मण उपासनं विधीयते इति ।। "त्रिपदा गायत्री' इति हि श्रुतिः, तत्् कथं चतुष्पात्त्वमित्यत्राह चतुष्पदा चेति । गायत्रीशब्दस्य मुख्याथर्ाविवक्षा कथमिति शङ्कायाम््, तथा हि दर्शनम्् इति सूत्रखण्डं व्याचष्टे तथा ह्यन्यत्रापीत्यादिना । वाय्वन्निसूर्यचन्द्रसलिलानि प्राणवाक्यचक्षुःश्रोमिनांसि च दशसङ्खयत्वाद्विराट्् । सदृशे सदृशान्तरवाचिशब्दप्रयोगः श्रुतिसमाधिरित्यर्थः । अन्नात््- अन्नञ्च तत्् अत्ति चेत्यन्नात्् ।।
	ननु ज्योतिर्वाक्ये परमात्मलिङ्गाभावादाद्यं सूत्रं तस्यपरमात्मपरत्वसमर्थनार्थमिति सप्रयोजनम््, द्वितीयं      तु किमर्थम्् । छन्दोमात्रप्रिसिद्धस्यापि गायत्रीशब्दस्य परमात्मासाधारणसर्वात्मकत्वलिङ्गबलात्् परमात्मविषयत्वं ह्याकाशाधिकरणनयेन सिद्धम्् ।। उच्यते; गायत्रीशब्दस्य स्वार्थप्रहाणेन ब्रह्मपरत्वे चतुष्पात्त्वमविवक्षितं स्यात्् । तच्चोपदिश्यते । गायत्र्यवच्छिन्नब्रह्मपरत्वे सर्वात्मकत्वमनुपपन्नम्् ।। गायत्र्यवच्छिन्नब्रह्मणः सर्वात्मकत्वोक्त्तिः स्तुतिरिति चेत्् ततोऽपि गायत्र्या एव स्तुतिः सर्वात्मकत्वोक्त्तिरिति वरमित्यधिकशङ्कापरिहारपरं सूत्रम्् । गायत्रीशब्दस्य तत्सदृशब्रह्मपरत्वाच्चतुष्पात्त्वसर्वात्मकत्वोपपतिरिति परिहारः ।।
	उपक्रमस्थगायत्रीशब्दानुरोधेन मन्त्रगतसर्वात्मकत्वमस्वारस्येन निर्वाह्यम््; न तु सर्वात्मकत्वानुरोधेनोपकमस्थगायत्रीपदास्वारस्यं न्याय्यमिति शङ्कायाम् उपक्रम एव गायत्रीपरत्वे स्वारस्यहानिरुच्यते ।
1.1.27
S भूतादिपादव्यपदेशोपपत्तेश्चैवम्् ।। पूर्वस्मिन्् सूत्रे "पादोऽस्य' इति मन्त्रोक्त्तसर्वात्मकत्वानुपपत्तिरुक्त्ता; अत्र तु "गायत्री वा' इत्यादिब्राह्मणोक्त्तचतुष्पात्त्वानुपपत्तिरुच्यते । भूतम्् आत्मवर्गः । पृथिवी अयं लोकः, कर्मार्जनभोगस्थानम्् । तदुपकरणं शरीरम्् । हृदयम्् आत्मनः स्थित्यनुगुणः प्रदेशविशेषः । एवमुपक्रमस्यैव परमात्मपरत्वं दर्शितम्् ।
	यादवप्रकाशैस्त्विदं सूत्रं पादोऽस्येति मन्त्रवर्णोक्त्तभूतादिपादानुपपत्त्या ब्रह्मप्रतिपादनसमर्थनपरं व्याख्यातम्् । "गायत्री वा इदं सर्वमित्यादिब्राह्मणं न चतुष्पात्त्वपरम््, किं तु सर्वभूतवाक््पृथिवीशरीरहृदयप्राणरूपविधाषदकपरम्् । "सैषा चतुष्पदा षड््विधा' इति वाक्यञ्च षाड््विध्यानुवादेन चतुष्पात्त्वविधानपरम्् । चतुष्पात्त्वं        च पादोऽस्येति मन्त्रवर्णप्रतिपाद्यम्् । तत्र 
चेतनाचेतनरूपनिखिलविकारात्मा  प्रथमः पादः । त्रिपादस्यामृतं      दिवीति वाङ््मयप्राणमयमनोमयात्मानः त्रयः पादा उच्यन्ते' इति प्रतिपादितम्् । तदनुपपन्नम्् । कथम्् । उच्यते ।
	तत्र मन्त्रवर्णोक्त्तचतुष्पात्त्वपरत्वादपि ब्राह्मणोक्त्तार्थविषयत्वोपपत्तिः पूर्वमेव दर्शिता । किञ्च प्राथमिकगायत्रीवाक्यानुरोधेन पश्चादुदाहृतमन्त्रवर्णो नेय इति शङ्का तावदवतरति । सा च मन्त्रवर्णोक्त्तार्थस्य हेतुतयोपन्यासेऽप्यवतिष्ठते । उपक्रमस्थगायत्रीवाक्य एव परमात्मसाधकहेतुप्रदशर्नेन तु निवर्तत्षे ।। स तु हेतुः सूत्रे नेत्यनेनाभिप्रेत इति चेत्् न; शङ्कायाः परिहारस्य च उत्सूत्रत्वादपि शङ्कामात्रस्य उत्सूत्रस्य शब्दादेव परिहारसिद्धयनुगुणनिर्वाहस्य न्याय्यत्वात्् । गायत्री वा इदं सर्वमित्यादिवाक्यस्य षाड््िवध्य(मात्र?) परत्वमप्ययुक्त्तम््; "सैषा चतुष्पदा षङ््िवधा' इति निगमनवाक्यस्य   स्वरसतश्चतुष्पात्त्वषाङ््िवध्यनिगमनपरत्वप्रतीतेः ।। ननु  सर्वभूतवाक््पृथिवीशरीरहृदयप्राणाख्यपदार्थषट््कप्रतिपादनात्् स्वारस्यभङ्गेनापि षाड््िवध्यनिगमनपरत्वमास्थेयमिति चेन्न; वाक््प्राणयोर्गानत्राणादिवत्् अन्यार्थमुक्त्ततया भूतपृथिव्यादिवत्् प्राधान्यतः प्रतिपाद्यत्वाभावेन पदार्थषट््कासिद्धेः । ब्रह्मणो गानत्राणाभ्यां गायत्रीशब्दवाच्यत्वोपपादनाय वाक्् प्रस्तुता, शरीरस्य प्राणप्रतिष्ठात्वोपपादनाय प्राणप्रसङ्गः ।
	तथा हि "गायत्री वा इदं सर्वं भूतम््' इति गायत्रीशब्दः चतुष्पाद्ब्रह्मपरः । सर्वभूतशब्दः आत्मपरः । आत्मवर्गस्य तत्पादत्वं सामानाधिकरण्येनोक्त्तम्् । तस्यैव ब्रह्मणो गानत्राणादिभिः षाड््िवध्यञ्च विवक्षुः श्रुतिर्गानत्राणोपपादनाय वाग्रूपत्वमाहवाग्वै गायत्रीति । गायत्रीशब्दवाच्यं चतुष्पाद्ब्रह्म वाग्रूपविशिष्टमित्यर्थः । "रसोऽहमप्सु कौन्तेय' इत्यारभ्योच्यते, "शब्दः खे पौरुषं नृषु" इति । तथा भगवत्पराशरवचनम््, "शब्दभूर्तिधरस्यैतद्रूपं विष्णोर्महात्मनः' इति । ततः किं विवक्षितषाड््िवध्यस्येत्यत्राहवाग्वा इदं सर्वं भूतं गायति च त्रायते चेति । वाग्विशिष्टं परं ब्रह्म सर्वं भूतं गायति अभिधत्ते, हिताहितविधिनिषेधमुखेन त्रायते चेत्यर्थः । एवमेकः पादः, गानत्राणरूपविधाद्वयञ्चोक्त्तम्् । तदनुवादपूर्वकं द्वितीयं पादं सामानाधिकरण्येनाह- या वै गायत्री इयं वा व सा येयं पृथिवीति । उक्त्ताकारविशिष्टप्रकृतधर्मिपरौ यत्तच्छब्दौ । या सर्वभूतरूपैकपादा गायत्री- गायत्र्याख्यं ब्रह्म, तदेव पृथिवीत्यर्थः । कथं पृथिव्या ब्रह्मात्मकत्वमित्यत्राह अस्यां हीति । ब्रह्मात्मकत्वादेव हि सर्वभूतप्रतिष्ठात्वम््;        न हि केवलपृथिव्याः सवर्भूतधारणे शक्त्तिरित्यर्थः । प्रतिष्ठात्वञ्च नियतमित्याह- एतामेव नातिशीयत इति । पृथिर्वी भूतजातं नातिवर्तते, कर्मवश्यात्मनां नियमेन प्रतिष्ठात्वादशक्यातिक्रमणेत्यथर्ः । पृथिवीमयब्रह्माण्डोदरे हि कर्तृभोक्त्तृवर्गः परिवतर्ते । एवं द्वितीयः पादः भूतप्रतिष्ठात्वतदनतिवर्त्यत्वरूपं विधाद्वयं चोक्त्तम्् । अथ तृतीयं पादमाह- या वै सा पृथिवी इयं वाव सा, यदिदमस्मिन्् पुरुषे शरीरमिति । पुरुषशब्दः शरीरविशिष्टजीवपरः । पृथिवीरूपपादविशिष्टा या, सा गायत्री- गायत्र्याख्यं ब्रह्म; सा शरीरम््, शरीराख्यपादविशिष्टेत्यर्थः । भूतपृथिव्योर्गायत्री- सामानाधिकरण्येन निर्दिष्टतया पृथिवीशब्दस्य ब्रह्मपर्यन्तत्वेन तदुपस्थापनक्षमत्वात््, अग्रयप्रायन्यायेन अत्रापि पादान्तरस्य तत्सामानाधिकरण्येन निर्देष्टुं युक्त्तत्वाच्च । शरीरस्य ब्रह्मात्मकत्वं प्राणप्रतिष्ठात्वतदनतिवर्त्यत्वाभ्याम्् उपपादयति अस्मिन्् हीमे प्राणाः प्रतिष्ठिताः एतदेव नातिशीयन्त इति । चतुर्थं पादमाह- यद्वै तत्् पुरुषे शरीरम््,       इदं वाव तत्् यदिदमस्मिन्नन्तःपुरुषे हृदयमिति । शरीराख्यपादविशिष्टं यत्् गायत्र्याख्यं ब्रह्म तदेव हृदयमित्यर्थः । पूर्ववद्ब्रह्मात्मकत्वमुपपादयति- अस्मिन्् हीमे प्राणाः प्रतिष्ठिताः एतदेव नातिशीयन्त इति । प्राणाः- प्राणापानादयः; इन्द्रियाणि वा । तेषां हृदयसंबन्धिनाडीद्वारा हृदयप्रतिष्ठितत्वम्् । प्राणशब्दस्य जीवपरत्वं केचिदाहुः । तदयुक्त्तम््; भूतप्राणशब्दयोरर्थवैषम्याभावेन तदभिमतषाड््िवध्यासिद्धेः । भूतपृथिवीशरीरहृदयवाक्प्राणैर्हि ते षाड््िवध्यं वदन्ति ।     एवं तृतीयचतुर्थौ पादौ प्राणप्रतिष्ठात्वतदनतिवर्त्यत्वरूपं विधाद्वयञ्चोक्त्तम्् । एवमुक्त्तं चतुष्पात्त्वं षाड््िवध्यं च निगमयति- सैषा चतुष्पदा षडिधा गायत्रीति ।
	नन्वेवं तर्हि ब्रह्मणः परिच्छिन्नत्वं स्यादिति शङ्कायाम््, उक्त्तस्य महिम्न एतावत्त्वप्रतिक्षेपिकामृचमुदाह-     रति तदेतदिति । ब्रह्माभिप्रायेण नपुंसकत्वम्् । तदेतत्् चतुष्पात्् षड््िवधं च ब्रह्मेत्यर्थः । "स भूमिं विश्वतो 
वृत्वा' इत्युक्त्ता, "एतावानस्य महिमा अतो ज्यायांश्च पुरुषः' इति पुरुषसूक्त्ते श्रूयते । इह च पृथिव्यां भूतशरीरहृदयानि अन्तर्गतानि । अतस्तावानस्य महिमेत्यनेन पृथिवीतदन्तर्गतपदार्थैश्चतुष्पात्वरूपमहिमानुवादः । तावत्त्वं प्रतिषेधति- अतो ज्यायानिति । पादोऽस्येति । इहोक्त्तं पादचतुष्टयमेकपादस्थानीयम्् । अतोऽतिरिक्त्ता त्रिपाद्विभूतिः । तस्मात्् अतो ज्यायानित्युपपन्नमित्यर्थः । एवमस्या ॠचः परिच्छिन्नत्वशङ्काव्युदासाथर्त्वं युक्त्तम््; अनन्तरमपि "तदेतत्पूर्णमप्रवर्ति । पूर्णामप्रवर्तिनीं श्रियं लभते, य एवं वेद' इति पूर्णत्वादिगुणकतयोपासनविधानात्् ।। नन्वेवं   सति ब्राह्मणोक्त्तचतुष्पात्त्वविषयत्वाभावेन ब्राह्मणस्य ॠचश्चैकार्न्यं न सिध्येत्् न; उभयोर्ब्रह्मविषयत्वात्् ।। यदि इयमृक्् चतुष्पात्त्वविषया न भवति, तर्हि किमर्थे तदुदाहरणम्् ।। परिच्छिन्नत्वशङ्काव्युदासार्थमित्युक्त्तम्् । तथा सत्येवार्थवत्त्वम्् । न ह्युक्त्तमात्रज्ञापने प्रयोजनम्् । न चेयमृक्् पूर्वोक्त्तविवरणरूपा दृश्यते । किञ्च ॠचश्चतुष्पात्त्वान्तरपरत्वं परेषामप्यवर्जनीयम््; जाग्रदाद्यवस्थात्रयोपलक्षितं बाह्यशारीरहार्दरूपेण त्रेधा विभक्त्तकार्याकाशोपलक्षितं वा कारणस्वरूपं त्रिपादुच्यत इति तत्कृतयोजना । तत्र कथं सर्वभूतैर्जाग्रदाद्यवस्थात्रयत्रिविधाकाशोपलक्षितं वा कारणस्वरूपं त्रिपादुच्यत इति तत्कृतयोजना । तत्र कथं सर्वभूतैर्जाग्रदाद्यवस्थात्रयत्रिविधाकाशोपलक्षितरूपेण चतुष्पात्त्वं भूतपृथिवीशरीरहृदयैश्चतुष्पत्त्वञ्चैकरूपं भवति । चतुष्पात्त्वं हि बहुविधं श्रूयते, "चतुष्पाद्ब्रह्म वाक्् पादः प्राणः पादः चक्षुः पादः श्रोत्रं पादः' इति । तथा "अग्निः पादो वायुः पाद आदित्यः पादो दिशःपादः' इति च । एवं ज्ञातमात्रज्ञापने प्रयोजनाभावात्् पुरुषसूक्त्तप्रक्रियानुगुण्यात््, अनन्तरवाक्यानुगुण्यात््, ब्रह्मणो विविधचतुष्पात्त्वसंभवात््, चतुष्पात्त्वभेदस्य परपक्षेऽप्यवर्जनीयत्वाच्च यथोक्त्त एवास्या ॠचोऽर्थः ।
	अथ चतुर्थपादत्वेनोक्त्तहृदयस्थाकाशस्य महत्त्वं वक्त्तुं बाह्याकाशस्य ब्रह्मतुल्यत्वं सामानाधिकरण्येनाह "यद्वै तद्ब्रह्मेति इदं वाव तत्् योयं बहिर्धा पुरुषादाकाशः' इति । आकाशः स्वकायर्व्यापित्वामूर्तत्वाचलत्वादिभिर्ब्रह्मतुल्य इत्यर्थः । "अयं वाव सः योऽयमन्तःपुरुष आकाशः, अयं वाव स योऽयमन्तर्हृदय आकाशः' इति निर्दशो धर्मैक्याभिप्रायः । एवं हार्दाकाशमाहात्म्येन हृदयं स्तुतं भवति ।
	एवं चतुष्पदः षड््िवधस्य ब्रह्मणः प्रपञ्चान्तर्भावेन परिच्छिन्नत्वास्थिरत्वशङ्काव्यावृत्त्यर्थं पूर्णत्वाप्रवर्तित्वगुणकतयोपासनं मोक्षफलकं विदधाति- तदेतदिति । तदेतत््-चतुष्पात्् षड््िवधमित्यर्थ। । नात्र हृदयमात्रे ब्रह्मोपासनविधिः, सप्तम्यश्रवणात्् ।
	अथ ब्रह्मोपासनाङ्गत्वेन द्वारपोपासनं विधीयते तस्य ह वा एतस्य हृदयस्येत्यादिना । तत्र च प्राणवृत्तिविशेषाप्यायितचक्षुराद्यनुग्राहकाः आदित्यादय उपास्याः । न च हृदयस्येत्युक्त्तत्वात्् द्वारपोपासनं हृदयोपासनाङ्गमिति वाच्यम््; किंतु प्रकृतचतुष्पाद्ब्रह्मोपासनाङ्गम्् । हृदयस्येति निर्देशस्तु चतुर्थपादत्वेन हृदयस्याव्यवहितप्रकृतत्वात््, नाडीद्वारा चक्षुरादीनां तत्संबन्धित्वाच्च कृतः ।।
	एवं गायत्रीविद्याप्रकृतस्य सकलफलप्रदस्य द्युसंबन्धिनः परस्य ज्योतिष आभिरूप्यकीर्तिमत्त्वरूपफलविशेषार्थं कौक्षेयज्योतीरूपत्वेनोपासनविधानाय, "अथ यदतः परो दिवो ज्योतिः' इत्यादि आरभ्यते ।
	एवं वाक््प्राणयोरन्यार्थमुदाहृतत्वात्् निगमनवाक्यस्वारस्याच्च भूतपृथिवीशरीरहृदयान्येव पादाः, गान-त्राण-भूतप्रतिष्ठात्व-तदनतिशय-प्राणप्रतिष्ठात्व-तदनतिशयाः षट्् विधाः ।। ननु "सैषा' इत्यादिवाक्यस्य षाड््िव-ध्यानुवादेन चतुष्पात्त्वविधानपरत्वे सति ॠचश्चतुष्पात्त्वोपदेशपरत्वं सिध्यति । ततश्च "तदेतदृचाऽभ्यनूक्त्तम््' इति घटकवाक्यस्वारस्यं भवेदिति चेत्् तदयुक्त्तम््; प्रथमश्रुतस्य ब्राह्मणवाक्यनिगमनस्य स्वारस्यभङ्गेन पाश्चात्यसंदंशकवाक्यानुरोधानुपपत्तेः; अन्यार्थतया प्रस्तुतयोर्वाक््प्राणयोभूतपृथिव्यादितुल्यतापरिकल्पनस्योपक्रमस्वारस्य विरुद्धत्वाच्च । ॠगुपन्यासस्य प्रयोजनं तत्रोपपत्तयश्च दर्शिताः । न ह्येकरूपमेव ब्रह्मणश्चतुष्पात्त्वमिति नियन्तुंशक्यम््, चतुष्पात्त्ववैविध्यस्यान्यत्रापि श्रुतत्वात्् ।।
	किञ्च त्रिपाच्छब्दनिर्वाहश्च निरूपणीयः । तथा हि मनोमयवाङ््मयप्राणमयास्त्रय ईश्वख्यूहाः । तैस्त्रिप्रकारमवस्थितं ब्रह्म त्रिपादमृतं विवक्षितमित्युच्यते । तत्र तावत्् 
प्रसिद्धमनोवाक््प्राणानामचिद्विकारत्वान्नेश्वरव्यूहत्वममृतत्वं च संभवति । सप्तान्नब्राह्मणोक्त्तानां मनोवाक््प्राणानुग्राहकाणामग्न्यादित्यचन्द्राणां च कर्मवश्यत्वात्् सृज्यत्वाच्च नेश्वरव्यूहत्वममृतत्वं च युज्यते । "चन्द्रमा मनसो जातः । चक्षोः सूर्यो अजायत । मुखादिन्द्रश्चाग्निश्च', "भीषाऽस्माद्वातः पवते । भीषोदेति सूर्यः । भीषाऽस्मादग्निश्चेन्द्रश्च', "असौ योऽपक्षयति असौ य आपूर्यति' इति तेषां सृज्यत्वकर्मवश्यत्वे हि श्रूयेते ।। मनोवाक््प्राणशब्दवाच्यतयाऽभिमतानां सत्त्वतमोरजसां शक्त्तिरूपाणां प्रज्ञाशक्त्तिवाक््छक्त्तिक्रियाशक्त्तिशब्दवाच्यानाम््, द्युपृथिव्यपच्छब्दवाच्यतयाऽभिमतानां स्थूलानां सविकाराणां सत्त्वतमोरजसां चाधिष्ठातार ईश्वरांशास्त्रस्य ईश्वरव्यूहा इति चेत्् तैरपि त्रिपात्त्वं दुर्वचम््; वाङ््मयप्राणमययोर्मनोमयादुत्पत्त्यभ्युपगमेन त्रयाणां नित्यत्वायोगेन त्रिपादमृतमिति निर्देशानुपपत्तेः ।। तेषां शक्त्तिरूपेणामृतत्वमिति चेत्् शक्त्तिरूपेणामृतत्वम््, "पादोऽस्य सर्वा भूतानि' इति पादत्वेनोक्त्तानां सर्वभूतानां सप्रकृतिकानामप्यस्तीति "त्रिपादस्यामृतं दिवि' इति वचनवैयर्थ्यं स्यात्् । किञ्च "ईश्वरः पर आत्मा तपो ब्रह्म मनोमयः' इत्यारभ्य तस्य द्वौ व्यूहावाकाशशरीरः प्राणशरीरश्च । तयोरन्ये प्रत्येकमसंख्याताः प्रतिजीवमवस्थिता व्यूहाः' इत्युपनिषत्कल्पे भवद्भिरुच्यते । किमसङ््््ख्येयानामीश्वरव्यूहानां जीवानामिव स्वत एव स्वरूपगतो भेदः, उताधिष्ठेयगतभेद एवेश्वरव्यूहभेद इत्युपचारादुच्यते? । प्रथमे, जीवबहुत्वेश्वरैकत्वश्रुतीनां वैयर्थ्यम््; समष्टयैक्यस्य व्यष्टिभेदस्य च जीवेश्वरयोस्तुल्यत्वात्् । श्रूयते हि, "त्वमेकोऽसि बहूननुप्रविष्टः', "अन्तः प्रविष्टः शास्ता जनानाम््', "एकः सन्् बहुधा विचचार', "एको देवः सर्वभूतेषु गूढः', "एको वशी निष्क्रियाणां बहूनामेकं बीजं बहुधा यः करोति', "एको बहूनां यो विदधाति कामान््', "यः पृथिवीमन्तरे सञ्चरन््' इत्यारभ्य बहुष्ववस्थानमुक्त्वा "एष सर्वभूतान्तरात्मा अपहतपाप्मा दिव्यो देव एको नारायणः' इत्यादि । द्वितीये च पक्षे, किमीश्वरव्यूहाधिष्ठेयाः गुणाः, उत गुणशक्त्तयः? । प्रथमे, सत्त्वतमोरजसामुत्पत्तेः पूर्वं निर्गुणानां तेषामवस्थानवादो न घटते । उक्त्तं हि तत्त्वविचारणायां भवद्भिः, "यस्मादेषं  प्रलयकालेऽप्यवस्थानमाम्नायते, तस्माद््गुणोत्पत्तेः प्रागष्येषामवस्थानान्निर्गुणा एते' इति । द्वितीये च, गुणप्रलयात्पश्चात्् गुणशक्त्तीनामीश्वराधिष्ठेयत्वं नोपपद्यते । तासामधिष्ठानं     हि कार्याभिमुखीकरणलक्षणं प्रेरणम्् । तत्् तदानीमस्ति चेत्् आसर्गकालात्् गुणानुत्पतिरनुपपन्ना ।। कार्यानुत्पादनमपि ईश्वराधिष्ठानाधीनमिति चेत्् तर्हि परमात्मनः स्वापे गुणशक्त्तीनां तदधिष्ठितत्वाभावात्् कार्योत्पत्तिप्रसङ्गः । स्वापप्रबोधौ हीन्वरस्य त्वदभ्युपगतौ । अतः कार्यानुत्पादनस्येश्वराधिष्ठानानपेक्षत्वेन गुणशक्त्तीनामधिष्ठातृत्वाभावेन व्यूहभेदाभावात्् गुणोत्पत्तेः प्राक्् निर्गुणत्वेन त्रयाणां व्यूहानां कञ्चित्कालमवस्थानमयुक्त्तम्् ।। अधिष्ठेयभेदमनपेक्ष्य स्वत एव भेदश्चेत्् त्रित्वस्यानादित्वात्् मनोमयात्् इतरयोरुत्पत्तिरनुपपन्ना ।
	किञ्च तिसृष्वपि ईश्वरव्यष्टिषु किं प्रमाणम््? ।। "एतन्मयो वा अरे अयमात्मा वाङ््मयो मनोमयः प्राण  मयः' इति श्रुतिरिति चेत्् न; जीवस्य मनोवाक््प्राणोपकरणित्वप्रतिपादनपरत्वात्् तस्याः ।
	तथा हि "यत्् सप्तान्नानि मेधया तपसाऽजनयत्् पिता' इति परमात्मनः सङ्कल्पात्् देहिनामुपजीव्यत्वादन्नशब्दवाच्यानां सप्तानामुत्पत्तिमुक्वा, तत्र प्रसिद्धान्नं दर्शपूणमासौ पयश्चेत्यन्नचतुष्टस्य मानुषदेवतिर्यक्षु विनियोगमुक्वा, "त्रीण्यात्मनेऽकुरुत' इत्यवशिष्टान्नत्रयस्य सर्वविधप्रवृत्तिहेतुत्वात्् सामान्येन सर्वभोक्तृवर्गशेषमकरोदित्युक्त्वा, "अन्यत्रमना अभूवं नादर्शम्् । अन्यत्रमना अभूवं नाश्रौषम्् ।... कामस्सङ्कल्पो विचिकित्सा श्रद्धाऽश्रद्धा धृतिरधृतिर्ह्रीर्धीर्भीरित्येततसर्वं मन एव' इति प्रसिद्धं मन एव प्रतिपादितम्् । कामादीनां मनःकार्यत्वात्् सामानाधिकरण्यम्् । "यः कश्च शब्दो वागेव' इति सामानाधिकरण्यमपि शब्दस्य वागिन्द्रियाधीनोच्चारणत्वनिबन्धनम्् । अतः शब्दोच्चारणकारणं प्रसिद्धवागिन्द्रियमेवोक्त्तम्् । "प्राणोऽपानो व्यान उदानस्समानोऽनः इत्येतत्सर्वं प्राण एव' इति पञ्चवृत्तिप्राण एव स्पष्टमभिहितः । एतन्मयः इत्येतच्छब्दश्च प्रकृतमनोवाक््प्राणपरः । "अयमात्मा' इत्ययंशब्दविशेषित आत्मा च प्रसिद्धो जीवः; न तु परमप्रकृतः परमात्मा । तस्य जीवस्य त्रिविधोपकरणवत्त्वमेतन्मय इति प्रतिपादितम्् । पश्चात्् "त्रयो लोका एत एव' इत्यादिना तेषां प्रशंसा कृता । "यत्किञ्च विज्ञातं वचस्तद्रूपं वाग्धि विज्ञाता । वागेवैनं तद्भूत्वाऽवति' इति यद्वाग्व्यवहाराद्विज्ञातम््, तत्् सर्वं वाचो रूपम्् अवच्छेदकम्् । वाक्् विज्ञाताविमायमानं सर्वं वागधीनम्् । 
उपचारात्् सामानाधिकरण्यम्् । वागेवैनं तद्भूत्वाऽवति । यद्वाचा विज्ञातं विज्ञातं वस्तु पुरुषस्योपकरोति, तद्भूत्वा- तद्््रूपेण वागेवोपकरोतीत्यर्थः ।...विजिज्ञास्यम््-..इति चिन्तनीयम्् । पूर्ववद्योजना । यच्चिन्तितं देवतादिकम्् उपकरोति, तद्भूत्वा मन एवोपकरोतीत्यर्थः । ...
 अविज्ञातम्् ...इति । पूर्वसुकृतवशादचिन्तितं यदुपकरोति, तद्भूत्वा प्राण उपकरोतीत्यर्थः । एवं प्रशस्य त्रया    णाम्् अधिष्ठानानि अधिष्ठातंश्च दर्शयति "तस्यै वाच' इत्यादिना । वाचः वागिन्द्रियस्य पृथिवी  शरीरमायतनम्् । जिह्वागोलकस्थं पार्थिवांशमाश्रित्य वागिन्द्रियं तिष्ठतीत्यर्थः । ज्योतीरूपमयमग्निः-  ज्योतिर्मयमधिष्ठातृदेवतास्वरूपमग्निरित्यर्थः । यावत्येव वाक्् तावती पृथिवी तावानयमग्निरिति । यत्र यत्र वागिन्द्रियं तत्र तत्र तदधिष्ठानतया पृथिव्यस्ति, अधिष्ठातृतया अग्निरप्यस्तीत्यर्थः । अथैतस्य मनसो द्यौः शरीरमिति । इह द्युशब्द आकाशमात्रपरः; न तु लोकविशेषपरः, अनुपपत्तेः । न हि स्वर्गलोक एव मनसोऽधिष्ठानम््; मनुष्याणाममनस्कत्वप्रसङ्गात्् । द्युशब्दो हि लोकविशेष नभोमात्रे च वर्तते । "सुरलोको द्योदिवौ द्वे स्त्रियाम््', "द्योदिवौ द्वे स्त्रियामभ्रं  व्योम पुष्करमम्बरम््' इति हि नामानुशासनम्् । अतः आकाशमात्रविवक्षा । तत्रापि सामर्थ्यात्् हृदयाकाशे पर्यवस्यति । हृदयच्छिद्ररूपाकाशः आयतनमित्यर्थः । ज्योतीरूपतमित्यादेः पूर्ववत्् । तौ-अग्न्यादित्यौ । मिथुनं समेताम््-मिथुनीभावमगच्छताम्् । ततः प्राणोऽजायत । अयमस्याभिप्रायः- आदित्याधिष्ठेयमनःपूर्विका अग्न्यधिष्ठेयवाक््प्रवृत्तिः, तदुभयपूर्विका पञ्चवृत्तिप्राणाधीना शरीरप्रवृत्तिरिति । प्राणस्यासपत्नत्वम्् चक्षुरादिषु स्वसदृशस्वप्रतिस्पर्धिविरहितत्वम्् । अथैतस्यप्राणस्याऽऽपश्शरीरमिति । "प्राणा वा आपः" इति हि श्रुतिः । "पानीयं प्राणिनां प्राणा विश्वमेव च तन्मयम््' इत्यायुर्वेदविदः । अतः प्राणस्य आप आयतनम्् । ज्योतीरूपमित्यादि ।   पूर्ववत्् । मनःप्राणयोरभिमानिदेवतान्तर श्रवणेऽपि श्रुतित्वाविशेषादेवमपि संभवतीत्यभ्युपगन्तव्यम्् । आनन्त्यं प्रतिशरीरं मनआदिव्यष्टिभेदात्् । स एत संवत्सर इत्यादिना चन्द्रमाः षढ््ढोता स ॠतून्् कल्पयाति' इति प्रकारेण सर्वर्तुप्रवर्तकतया संवत्सारसंज्ञस्य रात्र्यधीनोपचयापचयान्वितकलामयस्य प्राणाधिदैवस्य चन्द्रस्य प्रजारक्षकत्वम््, "सौम्यो वै देवतया पुरुषः' इति प्रक्रियया पुरुषस्य चन्द्राधीनत्वं तद्वेदनफलञ्चोक्त्तम्् । पश्चात्् मनोवाक्् प्राणानां व्यापारस्य परलोकेऽभ्यधिकत्वं वक्त्तुम््, "अथ त्रयो वाव लोकाः' इत्यादिना लोकत्रयं प्रस्तुत्य, पुत्रे विन्यस्तभारस्य तत्मुखेनैहलौकिकार्थप्राप्तिं केवलकमर्णाऽन्तरिक्षप्राप्तिं काम्यविद्याविशेषेण देवलोकप्राप्तिञ्चाभिधाय, प्रैष्यतो मनुष्यस्याध्ययनयज्ञादिकं श्रेयः सर्वं पुत्रेण संपाद्यमिति तस्मिन्निहितभरत्वमुक्त्वा, अयं यदैवंविदस्माल्लोकात्् प्रैति, अथैभिरेव प्राणैस्सह पुत्रमाविशति इत्युक्त्तम्् । पुत्रो भूत्वा यज्ञादिकम्् अयमेव करोति पुत्रकृतं सर्वं परलोकगतस्य पितुः स्वानुष्ठितसुकृतवत्् उपकारकं भवतीत्यर्थः । अथैनमेते दैवाः प्राणा अमृता आविशन्तीति एवं पुत्रे निक्षिप्तभरं परलोकगतं पुण्यकर्माणं पुरुषंदैवाः प्राणा अमृता आविशन्तीति एवं पुत्रे निक्षिप्तभरं परलोकगतं पुण्यकर्माणं पुरुषं दैवाः प्राणशब्दवाच्याः मनआदयः आविशन्तीत्यर्थः । तदेव प्रपञ्चयतिपृथिव्यै चैनमित्यादिना । शापानुग्रहसमर्था वाक्् दैवी वाक्् । अमोघसङ्कल्पमानन्दैककारणं मनो दैवं मनः । अप्रतिहतगगनगमनादिव्यापारहेतुः प्राणो दैवः प्राणः । एते पृथिवीद्युसलिलरूपाधिष्ठानेभ्योऽग्न्यादित्यचन्द्ररूपाधिष्ठातृदेवताभ्यश्चास्य संभवन्ति । देवताप्रसादादेवास्य मनोवाक््प्राणा एवंविधा भवन्तीत्यर्थः । एवं जीवोपकरणानां तेषां परलोके शक्त्यतिशयमुक्त्वा, "स एवंवित्् सर्वेषां भूतानामात्मा भवति' इति वागिन्द्रियादिदेवताविज्ञानप्रकषर्णास्य सर्वभूतान्तर्वर्तिज्ञानसामर्थ्यं तस्य दुःखासंस्पर्शञ्चाभिधायोपसंहृतम्् ।
	अत्र द्युपृथिव्यप््शब्दानां मनोवाक््प्राणशब्दानाञ्च सत्त्वतमोरजोवाचित्वाभावात्् प्रज्ञाशक्त्तिवाक््छक्त्तिक्रियाशक्त्तिवाचित्वाभावाच्च तदधिष्ठात्रीश्वरव्यूहप्रतिपादनमनुपपन्नम्् ।। शब्दस्वारस्याभावेऽप्यर्थानुपपत्त्या तादृगर्थपरत्वमाश्रयणीयमिति चेत्् का पुनरत्रानुपपत्तिः ।। "यावती  वाक्् तावती  पृथिवी' इत्यादिवाक्यैः पृथिव्यादीनां व्याप्त्यवगमात्् प्रसिद्धपृथिव्यादिपरत्वमनुपपन्नमिति चेन्न; वागिन्द्रियादिभिस्तदधिष्ठानभूतानां पृथिव्यादीनां तुल्यदेशत्वमात्रप्रतिपादनात्् । इन्द्रियसमष्टेरपि हि न व्याप्तिमत्त्वम््, कायर्ाणां तत्त्वानां दशगुणकारणपरिच्छिन्नत्वेनेन्द्रियसमष्टेरहङ्कारतत्त्वपरिच्छिन्नत्वात्् ।
	ननु  तलवकारिणां श्रुतौ "नासदासीन्नो सदासीत्् तदानीम््, नासीद्् रजो नो व्योमापरो यत्् । किमाव रीवः कुह कस्य शर्मन्् अम्भः किमासीद्भहनं गभीरम््' इति । "तस्मिन्नसति सति न कस्मिश्चन सति ॠतं ज्योतिष्मदुदप्लवत; तपो ज्योतिष्मदुदप्लवत । तद्यदृतमिति वाक्् सा यत्सत्यमिति प्राणसतः यस्तप इति मनस्तत्् तेषामन्नमेव ज्योतिरासीत्् तान्येकमभवन्् । तदेकं भूत्वाऽन्नेन ज्योतिषाऽप्यायत । तद्यथा मध्वष्ठीला वा स्वासिक्त्तास्या वृतिर्वैव(म््?) । तदैक्षत हन्त प्राणं करवै' इत्यादिना तेषामृतसत्यतपश्शब्दवाच्यानां वाक््प्राणमनसां प्रलयेऽप्यवस्थानात्् (वस्थानवचनात््?) सत्त्वाद्यधिष्ठातार ईश्वरव्यूहा एव मनआदिशब्दवाच्या इति चेत््
	न; अस्यां श्रुतौ प्रलयेऽप्यवस्थानाप्रतीतेः । उत्प्लवनञ्च न स्थितिः ; किंतु उद्गमनम््; तेनोत्पत्तिरेवावग म्यते; यथा अब्धेस्तरङ्गोद्गम इति, कारणात्कार्योदय इति च । न ह्युद्गमनादिशब्दैः क्वचिदप्वस्थानं प्रतीयते । अत्र प्रसिद्धवागाद्युत्पत्तौ प्रतिपाद्यमानायामाख्यातपदानां कारकपदानां च स्वरसता स्यात्् । इतरत्र अस्वारस्यमेव । "तेषामन्नमेव ज्योतिरासीत््' इत्यत्र ज्योतिश्शब्दः ओजश्शब्दवत्् प्रवृत्तिसामर्थ्यपरः । त्रिविधकरणानामप्यन्नमेव प्रवृत्तिसामर्थ्यहेतुरित्यर्थः । करणत्रयेणापि हिेयज्ञादिकर्मनिष्पत्तिः । अनन्तरं "तदैक्षत' इति तच्छब्दश्च सृष्टिप्रतिपादनाक्षिप्तकारणब्रह्मपरः । एवं प्रलयदशायामप्यवस्थानश्रवणरूपापवादाभावात्् मनआदिशब्दो नेश्वरव्यूहपरः ।
	यत एवम््, तस्मात्् सप्तान्नसृष्टौ "तौ मिथुतं समेतां ततः प्राणोऽजायत । स इन्द्रः । स एषोऽसपत्नः' इति वाङ््मयव्यूहपत्नीकात्् मनोमयादीश्वरात्् प्राणमयव्यूहोत्पत्तिरुच्यत इति चानुपपन्नम्् ।।
	ननु बृहदारण्यक एव षष्ठेऽध्याये, "इन्धो ह वै नामैष योऽयं दक्षिणेऽक्षन्् पुरुषः । तं वा एतमिन्धं सन्तमिन्द्र इत्याचक्षते परोक्षेणैव । परोक्षप्रिया इव हि देवाः प्रत्यक्षद्विषः । अथैतद्वामेऽक्षणि पुरुषस्य रूपम््, एषाऽस्य   पत्नी विराट्् । तयोरेष संस्तावो य एषोऽन्तर्हृदय आकाशः' इत्यत्र दक्षिणाक्षिप्रतिष्ठितस्य पुरुषस्य वामाक्षिगतं पुरुषरूपं पत्नीत्वेनोच्यते । अतोऽत्र वाङ््मयपत्नीको मनोमयः प्रतिपादित इति ।। न; "ततः प्राणोऽजायत स इन्द्रः' इति मिथुनोत्पन्नस्येन्द्रशब्दवाच्यत्वावगमात््; इह च पत्नीवतः पुरुषस्येन्द्रशब्दवाच्यत्वावगमाच्च । ततश्चेन्द्रशब्दवाच्यप्राणमयस्य वाङ््मयः पत्नी प्रसजेत््, न तु मनोमयस्य । मनोमयस्य वाङ््मयपत्नीकत्वं प्राणमयस्य तदुत्पन्नत्वमपि हि भवदभिमतम्् ।
	तस्मादत्रायमर्थः- दक्षिणाक्षिस्थः पुरुषोत्तमः; "य एष एतस्मिन्् मण्डले पुरुषो यश्चायं दक्षिणेऽक्षन््' इति दक्षिणाक्षिस्थस्य आदित्यान्तरवस्थितत्वश्रवणात्् तस्य च पुण्डरीकाक्षत्वात्् । "इन्द्रं निचिक्युः परमे व्योमन््',   "इन्द्रो मायाभिः' इत्यादिषु परमपुरुषस्य इन्द्रशब्दवाच्यत्वं च सिद्धम्् । वामाक्षिस्था तत्पत्नी साक्षाल्लक्षमीरेव; इन्द्रशब्दवाच्यस्य पत्नीत्वेन प्रतीतेः । तैत्तिरीयके च, "राडसि बृहती श्रीरसीन्द्रपत्नी धर्मपत्नी' इतीन्द्रपत्न्याः श्रीशब्दवाच्यत्वावगमात्् । किञ्च हृदयगुहायामवस्थानमनयोरिह श्रूयते, "तयोरेष संस्तावो य एषोऽन्तहृॅदय आकाशः' इति । संस्तावः-अधिकरणे घञ्् । संस्तावः स्थानम्् (संस्तवस्थानम््?) । संस्तवः परिचयः; सहवासः । "पद्मकोशप्रतीकाशम््' इत्यारभ्य, "तस्याश्शिखाया मध्ये परमात्मा व्यवस्थितः' इति नारायणस्य हृदयस्थितिश्रवणादत्रापि श्रियः पतिर्नारायण एव प्रतिपादित इति वाङमयपत्नीकपुरुषप्रतिपादनमसङ्गतम्् ।
	तलवाकारिश्रुतावपि ईश्वरव्यूहत्रयप्रतिपादनाभावात्् अधमषर्णसूक्त्तेऽपि न तत्प्रतिपादनम्् (इति वाङ््मयपत्नीकपुरुषप्रतिपादनमसङ्गतम््); अपि तु तपश्शब्दःपरमात्मपरः ; "यस्य ज्ञानमयं तपः' इति तपश्शब्द
मानवाचित्वात्् परस्य ज्ञानगुणसारत्वेन ज्ञानशब्दस्येव धर्मिपर्यन्ताभिधानोपपत्तेः । तस्मात्् ॠतशब्दसत्यशब्दवाच्ययोर्यज्ञादिकर्मतद्भोक्तृचेतनवर्गयोरुत्पत्तिः; वाक्प्राणयोर्वा, "तद्यदृतमिति, वाक्् सा । यत्सत्यमिति प्राणस्सः' इति श्रुतेः । यद्वा ॠतं यर्थाथशब्दः, सत्यमवाध्योऽर्थः । नामरूपे उत्पन्ने इत्यर्थः । अतो मिथःकार्यकारणभावेनावस्थितं वाङ््मयादिव्यूहत्रयं निष्प्रमाणकम्् ।
	किञ्च वाङ््मयपत्नीकात्् मयोमयात्् प्राणमयोत्पत्तिः किं प्रलयदशायां महदादिसर्गात्पूर्वभाविनी, उत महदादिसर्गानन्तरभाविनी? । तत्र प्रथमशिरो निष्प्रमाणकत्वान्निरस्तम्् । द्वितीये तु ब्रूमः  "वाङ््मयः पृथिवीश    रीरो लयपरिणामशक्त्तिमधितिष्ठति । तमः पृथिवीत्युच्यते । लयपरिणामशक्त्तिः वागिति, मोक्षस्थानमिति च' 
इत्युक्त्तमुपनिषत्कल्पे । तत्रैव, "प्राणमयोऽप्च्छरीरः क्रियाशक्त्तिमधितिष्ठति । रज आप उच्यन्ते क्रियाशक्त्तिः प्राणः'      इति चोक्त्तम्् । यदि तमोरजश्शक्त्तयधिष्ठातारौ वाङ््मयप्राणमयौ, तदा वाङ््मयपत्नीकात्् मनोमयात्् प्राणमयोत्पत्तिं वदता चतुमर्ुखोत्पत्तेः पूर्वमेव रुद्रोत्पत्तिरुक्त्ता स्यात्् । तत्् श्रुतिविरुद्धम्् । महोपनिषदि, "तत्र ब्रह्मा चतुर्मुखोऽजायत' इति ब्रह्मसृष्टिमुक्त्वा "अथ पुनरेव नारायणः सोऽन्यं कामं मनसा ध्यायीत । तस्य ध्यानान्तःस्थस्य ललाटात्् त्र्यक्षश्शूलपाणिः पुरुषोऽजायत' इति रुद्रसृष्टेः पश्चात्तनत्वश्रवणात््; सुबालोपनिषदि, "ललाटात्् कोधजो रुद्रोऽजायत' इति रुद्रस्य चतुमर्ुखललाटोत्पन्नत्वश्रवणात्् ; शैलालिब्राह्मणे रुद्रस्य चतुमुखसृष्टाग्न्यादिजीववदुत्पन्नत्वश्रवणात््; शतपथे चाष्टमूिूर्तब्राह्मणे, संवत्सरशब्दावाच्येन प्रजापतिना रुद्रसृष्टेः श्रुतत्वात््, तद्रोदनपरिहाराय तेन तस्य नाममूर्त्यष्टकप्रदानप्रतिपादनाच्च ।
	ननु श्वेताश्वतरे, "विश्वाधिको रुद्रो महर्षिर्हिरण्यगर्भं जनयामास पूर्वम््' इति श्रूयत इति चेत्् तदपि भवत्पक्षे विरुद्धम््; अनन्तरमेव, "वेदाहमेतंत पुरुषं महान्तम्् आदित्यवर्णं तमसः परस्तात््', "महान्् प्रभुर्वै पुरुषः सत्त्वस्यैष प्रवर्तकः', "अङ्गुष्ठमात्रः पुरुषोऽन्तरात्मा', "सहस्त्रशीर्षा पुरुषः' इत्यादिषु वाक्येषु, "एतं महान्तं पुरुषम््', "एष महान्् पुरुषः इति प्रकृतरुद्रपरामर्शिना एतच्छब्देन महापुरुषशब्दसामानाधिकरण्यात््, "यदेष आकाश आनन्दो न स्यात््' इत्यानन्दशब्दसमानाधिकरणाकाशशब्दस्य प्रसिद्धाकाशप्रहाणेन परमात्मपरत्ववत्् रुद्रशब्दस्यापि प्रसिद्धार्थप्रहाणेन महापुरुषपरताया न्याय्यत्वात््, सत्त्वप्रवर्तककविषयस्य वाक्यस्य तमोधिष्ठातृवाङ््मयपरत्वाभावात््, पुरुषसूक्त्तवाक्योपादानेन पुरुषोत्तमविषयत्वस्य स्फुटत्वाच्च परमपुरुषादेव हिरण्यगर्भोत्पत्तेस्तत्र प्रतिपाद्यमानतया वाङ््मयपत्नीकत्वप्रसङ्गाभावात्् । यथा "मृत्युनैवेदमावृतमासीत्् अशनायया । अशनाया हि     मृत्युः । तन्मनोकुरुत, आत्मन्वी  स्यामिति । सोऽर्चन्नचरत्् । तस्यार्चत आपोऽजायन्त' इत्यारभ्य अशनायलक्षणात्् मृत्योरम्बुपृथिव्यग्नीनां सृष्टिप्रतीतावपि न प्रसिद्धमृत्योः क्षुधो वा पृथिव्यादिप्रपञ्चकारणत्वमभ्युपगन्यते; "भीषास्मादग्निश्चेन्द्रश्च मृत्युर्धावति पञ्चमः', "मृत्युर्यस्योपसेचनम््', "तच्छ्रेयो रूपमत्यसृजत क्षत्रम््, यान्येतानि देवता क्षत्रणीन्द्रो वरुणस्सोमो रुद्रः पर्जन्यो यमो मृत्युरीशानः' इति परमात्मसृज्यत्वसंहार्यत्वनियाम्यत्वश्रवणात््  एवं ब्रह्मसृष्टस्य रुद्रस्य न ब्रह्माणं प्रति स्त्रष्टृत्वमिहोच्यत इत्यभ्युपगन्तव्यम्् । शैलालिब्राह्मणशतपथसुबलोपनिषदां तु नैवमर्थान्तरपरत्वं वक्त्तुं शक्यम्् ।
	नन्वेवमपि कल्पभेदेन सृष्टिप्रकार इत्यास्थेयम्् ।। नैवम््; त्वदभिमतसृष्टिप्रकारस्य स्फुटश्रवणाभावात््; आकाशादीनामपि कल्पभेदेन परमकारणत्वकल्पनाप्रसङ्गात्् । श्रुतिविरोधेन कल्पनानुपपत्तेश्च । अतो वाङ््मयरुद्रपत्नीकान्मनोमयात्् प्राणमयहिरण्गर्भोत्पत्तिः श्रुतिविरुद्धा ।
	किञ्च वाङ््मयो लयपरिणामशक्त्तिमधितिष्ठति; लयपरिणामशक्त्तिश्च वागिति कथ्यते; मोक्षस्थानमिति च । 
मोक्षस्थानं परमाकाशः । स च प्रकृतेस्तमश्शब्दवाच्याया आद्यावस्था इति च भवद्भिरुच्यते । तथा तत्त्वविचारणायामुक्त्तम््, "परमाकाशो नाम प्रकृतेराद्यावस्था' इत्युपक्रम्य, "सा च तमोवस्थापन्ना प्रकृतिः परस्मादात्मनो विभागरूपं विकारं प्रतिपद्यते । स एव परमाकाशः । स एव मुक्त्तानामीश्वरस्य च स्थानं शब्दपरिणामशक्त्तियुक्त्तत्वाद्वागिति चोच्यते; अक्षरमिति च' इति । यदि अव्यक्त्ततमसोर्मध्यपठितमक्षरं परमाकाशः, स तावन्नाद्यो विभागः, "तम एकीभवति', "मृत्युर्वै परे देव एकीभवति', "तस्मात्् तमः सञ्जायते' इति तमस एव विभागश्रवणात्् । विभक्त्तात्् तमसो ह्यक्षरविभागः । तमस्तस्मादक्षररूपेण जायत इति योजना त्वस्वरसा । "अक्षरं तमसि लीयते' इति लयश्रवणविभागः । "अक्षरं तमसि लीयते' इति लयश्रवणविरुद्धा च ।
	तच्चाक्षरं न मुक्त्तानामीश्वरस्य च स्थानम््; तस्याव्यक्त्ताद्यपेक्षया अक्षरत्वेऽपि तमसि लयश्रवणेन क्षरत्वात््, "तदक्षरे परमे व्योमन््' इति परमव्योम्नः क्षरणाभावाच्च ।। तत्रोप्यापेक्षिकमक्षरत्वमिति चेन्न; तत्र स्वारस्यमञ्जकप्रलयश्रवणाभावात्् ।। तमसो विभक्त्तमक्षरमेव तत्राक्षरशब्देन प्रत्यभिज्ञाप्यत इति चेन्न; वर्णानुपूर्वीसादृश्येऽप्यन्यविशेषणतया प्रयुक्त्तेनाक्षरशब्देन विशेष्यसमर्पकाक्षरशब्दार्थस्य प्रत्यभिज्ञानाभावात्् । न ह्यरुणः पट इति वाक्यस्थोऽरुणशब्दो रविरथस्थस्थमरुणं प्रत्यभिज्ञापयति । किञ्च स्वप्रकरणे, "विश्वं पुराणं 
तमसः परस्तात््' इति, समानप्रकरणे च, "आदित्यवर्णे तमसः परस्तात््', "ते ह नाकं महिमानस्सचन्ते', "आदित्यवर्णे तमसस्तु पारे' इति मुक्त्तात्मेश्वरस्थानस्य तमसःपरत्वश्रवणात्् तमसोऽर्वाचीनस्याक्षरस्य न तत्र प्रत्यभिज्ञा ।। "तमसः परस्तात््' इति परस्वरूपस्य तमोवैलक्षण्यमुच्यत इति चेत्् न; दिग्देशकालेष्वस्तातिप्रत्ययस्य विहितत्वेन वैलक्षण्यमात्रपरत्वस्य क्लिष्टत्वात्् स्थानविशेषस्य संनिहितत्वाच्च तमसः परत्वस्य देशविशेषवर्तिपरमात्मविशेषणत्वोपपत्तेः । "तमसस्तु     पारे' इति पारशब्दश्चावधिवाचकः, न तु वैलक्षण्यवाचकः । अतस्तमसः परस्य स्थानस्येह प्रत्यभिज्ञानाभावात्् तमोविभागरूपमक्षरं न मुक्त्तात्मपरमात्मस्थानम्् । तमोविभागरूपं चाक्षरं न वाङ््मयाधिष्ठेयम््, तस्याक्षरस्य ब्रह्मरुद्रसृष्टेः पूर्वभावित्वात्् । "यः पृथिवीमन्तरे सञ्चरन््' इत्यारभ्य, "योऽक्षरमन्तरे सञ्चरन्् यस्याक्षरं शरीरम््', "यस्य मृत्युः शरीरम््' इत्युक्त्ता "एष सर्वभूतान्तरात्माऽपहतपाप्मा दिव्यो देव एको नारायणः' इति तस्याक्षरतत्कारणभूतमृत्युशरीरकस्य नारायणत्वप्रतिपादनाच्च । तस्यैवान्तरात्मत्वश्रवणात्् वाङ््मयोऽन्तरात्मेति चानुपपन्नम्् । अत    एव हिरण्यगर्भस्य प्राणमयान्तर्यामित्वं च निरस्तम््; नारायणस्यैव ह्यन्तर्यामित्वं श्रुतम्् । हिरण्यगर्भस्य महत्तत्त्वाभिमानित्वं तु ब्रह्माण्डान्तर्गतव्यष्टिशरीरविषयं क्वचिदुक्त्तमिति मन्तव्यम््; परमकारणत्वाभावात्् । अग्नीन्द्रादीनां वाक््पाण्याद्यभिमानित्ववत्् । "सर्वभूतान्तरात्मा' इत्यत्र सर्वभूतशब्देन ब्रह्मरुद्रयोरपि जीवान्तर्भावः "तस्माद्विराडजायत । विराजो अधिपुरुषः', "त्र्यक्षः शूलपाणिः पुरुषोऽजायत', "इन्द्रो वरुणस्मोमो रुद्रः', "स ब्रह्मा स    शिवः सेन्द्रः' इतीन्द्रवत्् कार्यत्वादिश्रवणात्् । एवमेव ह्युपबृंहितं भगवता व्यासेन ब्रह्मरुद्रसंवादे, "ममान्तरात्मा तव च ये चान्ये देहिसंज्ञिताः । सर्वेषां साक्षिभूतोऽसौ न ग्राह्यः केनचित्् क्वचित्् ।।', "अहं ब्रह्मा आद्या ईशः प्रजानां तस्माज्जातस्त्वं च मत्तः प्रसूतः । मत्तो जगत्् स्थावरजङ्गमं च सर्वे वेदाः सरहस्याश्च पुत्र' इति ।
	अत एव मानवे धर्मशास्त्रेऽपि, "योऽस्यात्मनः कारयिता' इत्यादिवचनानि च न भवदभिमतवाङ्मयप्राणमयविषयाणि, श्रुत्यनुसारित्वात्् स्मृतिवचनानाम्् । अत एव "मनोमयः प्राणशरीरो भारूपः सत्यङ्कल्प आकाशत्मा,' "प्राणो ब्रह्म कं ब्रह्म खं ब्रह्म' इत्यादिश्रुतयश्च न भवदभिमतपरिपाटीप्रतिपादिकाः, स्ववाक्यस्वारस्याभावात्् श्रुत्यन्तरविरोधात्् अनुपपन्नत्वाच्च । यत ईश्वरस्य न प्रलयकालो व्यूहत्रयं प्रामाणिकम््, अत एव ब्रह्मरुद्रयोर्वाङ््मयप्राणमयव्यूहत्वं च दूरोत्सारितम्् । स्मृतयश्च श्रत्यनुरोधेन वर्णनीयाः ; अशक्यवर्णनाश्चेत्् अनादणीयाः ।।
	एवं वाङमयादिव्यूहत्रयकल्पनस्य निर्मूलत्वात्् "त्रिपादस्यामृतं दिवि' इति वाक्यस्य यादवप्रकाशैरभिहितार्थोऽनुपपन्नः । तस्मात्् भूतादिपादेत्यादिसूत्रस्य भाष्यकाराभिमत एवार्थ उपपन्न इति स्थितम्् ।। 27 ।।
1.1.28
S	उपदेशभेदान्नेति चेन्नोभयस्मिन्नप्यविरोधात्् ।। यथा वृक्षाग्रे श्येन इति । सप्तमी अन्तर्वहिरधरोर्ध्वभागस्थितिसाधारणी, पञ्चमी तु उपरिस्थित्यसाधारणां । अत उभाभ्यां स्थानावि(स्थानवि)शेषादुपरि स्थितिरेव विवक्षितेति भावः । सूत्रार्थे परमसाध्येन घटयति तस्मादिति । न खल्वात्मस्वरूपे दीप्तिरस्ति; तत्् कथं "ज्योतिर्दीप्यते' इत्युक्त्तज्योतिश्शब्दाभिधेयत्वमिति शङ्कां परिहरन्् अधिकरणार्थं निगमयति एतावानिति । पुरुषसूक्त्तवाक्योपादानं विग्रहविशेषज्ञापानार्थम्् ।। 28 ।।
	अवान्तरसङ्गतिमाह निरतिशयेति । ज्योतिश्शब्दाभिधेयमिति । आकाशप्राणतेजसां क्रमोपपत्तेः         "अत एव प्राणः' इत्यस्यानन्तरं ज्योतिश्चरणाभिधानादित्यधिकरणं सङ्गतिमिति भावः । प्रसिद्धवन्निर्दिष्टमिति । अनेनाधिकरणयोः पौर्वापर्यनियम उक्त्तः । "सर्वाणि ह वा इमानि भूतानि' इति पूर्वस्मात्् पूर्वाधिकरणद्वयविषयवाक्ययोः प्रसिद्धवन्निर्देशो दृश्यते । अत्रापि, "अथ यदतः' इति यच्छब्देन प्रसिद्धवन्निर्देशो दृश्यते । तस्मात्् ज्योतिरधिकरणं पूर्वाधिकरणद्वयेन सङ्गतम्् । एवं सति उत्तराधिकरणस्य ज्योतिरधिकरणानन्तरभावित्वं प्राप्तमिति    भावः । अवान्तरपेटिकानुगतमर्थमाह कारणत्वव्याप्तेति । पूर्वाधिकरणे परमपुरुषस्य ज्योतिश्शब्दाभिधेयत्वमुक्त्तम््; तदयुक्त्तम््; परमपुरुषादन्यस्येन्द्रादि शब्दवाच्यस्य 
वेदान्तप्रतिपाद्यत्वादिति शङ्कया सङ्गतिरित्यर्थः । तत्र कारणत्वाक्षेपकलिङ्गभूयस्त्वमनुसन्धेयम्् ।।
1.1.29
S	प्राणस्तथाऽनुगमात्् ।। तत्रेति । "इन्द्रस्य प्रियं धामोपजगाम' इत्युपक्रमे इन्द्रशब्दनिर्दिष्टत्वात्् "प्राणोऽस्मि प्रज्ञात्मा', "स एष प्राण एव प्रज्ञात्माऽऽनन्दोऽजरोऽमृतः' इति प्राणशब्देन निर्दिष्टत्वाच्चेन्द्रप्राणशब्द     निर्दिष्ट इत्युक्त्तम्् । प्राणशब्दस्य परमात्मलिङ्गप्रतिपादकवाक्यस्थत्वेन सिद्धान्तहेतुद्योतकत्वात्् सूत्रे प्राणशब्देन       धर्मी निर्दिष्टः; न त्विन्द्रशब्देन । इन्द्रशब्दनिर्दिष्टस्य विचारविषयत्वमार्थमिति  सूत्रकाराभिप्राय इति भावः । जीवमात्रलिङ्गसद्भावेऽपि विशेषाकाङ्क्षायां जीवधर्मस्य इन्द्रशब्दवाच्यप्रकृतजीवविशेषनिष्ठत्वप्रतीतेः, जीवो वेति शिरोन्तरं परोक्त्तमयुक्त्तमिति भावः । प्राणलिङ्गे सत्यपि प्राणोऽस्मीति सामानाधिकरण्येन प्राणस्य जीवविशेषणत्वप्रतीतेः प्राधान्येन प्रतिपाद्यत्वशङ्काया असंभवात्् प्राणो वेति चानुपन्यस्तम्् । कारणवाक्यप्रतिपाद्यं ब्रह्म किं प्रसिद्धजीवभाव इन्द्रः, उत परमात्मेति विचारः; तदर्थं हिततमोपासनकर्मतयेन्द्रप्राणशब्दनिर्दिष्टः किं प्रसिद्ध इन्द्रः     उत परमात्मेति; तदर्थमानन्दादिगुणाः किं गौणाः, उत मुख्याः; तदर्थं किमुपक्रमावगतत्वाष्ट्रहननादिलिङ्गानुरोधेन आनन्दादिवर्णनम््, उत आनन्दादिलिङ्गानुगुणतया त्वाष्ट्रहननादिवर्णनम््; तदर्थं मामुपास्स्वेति किं स्वोपासनमुच्यते, उत स्वावस्थपरमात्मोपासनम्् इति विचारः । यदा स्वोपासनोक्त्तिः, तदा  त्वाष्ट्रवधाद्यनुगुणमानन्दादेर्वर्णनीयत्वेन आनन्दादिगुणानाममुख्यत्वात्् हिततमोपासनर्कमतयोक्त्त इन्द्र इति जगत्कारणं प्रसिद्धजीवभाव इन्द्र इति पूर्वपक्षे फलफलिभावः । यदा स्वावस्थपरमात्मोपासनोपदेशः, तदा आनन्दादिगुणानुगुणं त्वाष्ट्रवाधादेर्वणर्नीयत्वादानन्दादिगुणानां मुख्यत्वात्् हिततमोपासनकमर् भूतेन्द्रप्राणशब्दनिर्दिष्टः परमात्मेति सर्ववेदान्तवेद्यं जगत्कारणं ब्रह्म परमात्मेति राद्धान्ते फलफलिभावः । जीवविशेष एव प्रसिद्धेरिति । अनेन जीवमात्र पक्षस्यानुदयः सूचितः । प्राणशब्दस्य कथं जीवपरत्वमित्यत्राह तत्समानाधिकरणस्येति । अनेन प्राधान्येन प्राणपरत्वशङ्कानुत्थानमप्यर्थात्् सूचितम्् । इन्द्रस्य जीवत्वे कथं कारणस्य जीवानतिरिक्त्तत्वमित्यत्राह अयमिति । स्वात्मोपासनं हिततममुपदिष्टमस्तु, ततः किम्् इन्द्रस्य जगत्कारणत्वे इत्यत्राह हिततम इति । ततः किमित्यपेक्षायां 
मुमुक्षूपास्यत्वस्य कारणत्वव्याप्तिं दशर्यति जगदिति । अत इति पूर्वपक्षोपसंहारः ।।
	राद्धान्तं प्रतिजानीते अयमिति । उपपादयति स एष इति ।अनुगमः- पूर्ववाक्यप्रकृतस्य उत्तरवाक्य    संबन्धः । स्ववाक्यानभिव्यक्त्तस्य सिद्धान्तहेतोः उत्तरवाक्याभिव्यक्त्ततया अनुगमादित्युक्त्तम्् । आकाशाधिकरणे ज्योतिरधिकरणे च सिद्धान्तहेतोर्हि स्ववाक्यपूर्ववाक्याभिव्यक्त्ततयाऽनुगमादित्यनुक्त्तिः । सौत्रं तथापदं साधकाकारपरामर्शित्वेन व्याचष्टे आनन्दाजरेति । प्राणः-परमात्मा; तथानुगमात््-परमात्मत्वानुगुण्येनानुगमादिति सूत्रयोजना । तथाशब्दस्य साध्याकारपरामर्शित्वमप्यभिप्रयन्नाह तथा सत्येवेति । तथा सति इन्द्रप्राणशब्दनिर्दिष्टे परस्मिन्् ब्रह्मणि सत्येवेत्यर्थः । प्राणः परमात्मा तथाऽनुगमात्् परमात्मतया अनुगमादिति योजना । अनुगमक्रियाविशेषणं तथाशब्दः । बुद्धिस्थसाध्यसाधकधर्मवत्तयाऽनुगमो विवक्षित इत्यभिप्रायः । आद्यसूत्रं "स एष     प्राण एव' इत्यादिवाक्यमात्रविषयं व्याख्यातम््; न तु परैरिव वाक्यान्तरस्थहेतवोऽप्यत्र विवक्षितत्वेनोक्त्ताः । अध्यात्मासंबन्धभूमेति द्वितीयसूत्र एव बहुवाक्यस्थहेतुबाहुल्यस्य विवक्षितत्वावगमात्् । आनन्दादिगुणप्रतिपादकवाक्यस्य प्राणशब्दचिह्रितत्वात्् तद्गतहेतुपरत्वेन हि प्राणशब्दचिह्नितसूत्रव्याख्यानं युक्त्तम्् । प्राणशब्दचिह्नितस्यापि प्राणोऽस्मीत्यादेरत्रानुदाहरण मन्यविशेषणभूतपरमात्मलिङ्गत्वात्् । "प्राणेऽपिर्ताः' इत्यस्यानुदाहरणं तु सूत्रान्तरैकार्थ्यात्् ।।
1.1.30
S	न वक्तुरात्मोपदेशादिति चेदध्यात्मसंबन्धभूमा ह्यस्मिन्् ।। निषेध्याध्याहारेण नञर्थमाह यदुक्त्तमिति । त्वाष्ट्रवधादीत्यत्र आदिशब्देन सालावृकयतिप्रदानन्दैत्यातिसन्धान पौलोमनिरासेन्द्रशब्दाः विवक्षिताः ।    ततः किमित्यत्राह अत इति । उपक्रमो बलीयानित्यर्थः । "विकारशब्दान्नेति चेन्न' इतिवत्् सूत्रे सिद्धान्तखण्डे निषेधवाचिशब्दाभावात्् खण्डान्तरस्य सिद्धान्तपरत्वद्योतनाय परिहरतीत्युक्त्तम्् ।। भूमशब्दो भूयस्त्वशब्देन व्याख्यातः । भूमशब्दप्रकृतिं दर्शयितुं बहुत्वमित्युक्त्तम्् । आपेक्षिकं हि बहुत्वम्् । पूर्वपक्षयुक्त्तिबहुत्वादपि 
बहुतरमिति भावः । संबन्धबहुत्वनिबन्धनमाह संबध्यमानानामिति । संबन्धः कीदृश इत्यत्राह आधेयतयेति । अस्मिन्निति      पदं व्याचष्टे तच्चेति । आधेयतया संबन्धे श्रुतिमाह तद्यथेति । न केवलमुपसंहारवचनमात्रम्् , किंतु पूवर्मप्यस्तीति बहुत्वाभिप्रायेण "स एष एव'इत्यादिकमुपात्तम्् । पूर्वोपात्तश्रुत्यर्थमाह भूतमात्रेति ।
	ननु कथं प्रज्ञामात्राशब्देन चेतनवर्गाभिधानम््? वाक््ध्राणचक्षुःक्षोत्रजिह्वाः पाणिपादोपस्थशरीरमनांसि      च प्रतिपाद्य, "ता वा एता दशैव भूतमात्र अधिप्रज्ञम््, दश प्रज्ञामात्र अभिभूतम्् ।। यदु ह वै (यद्धि) दश भूत     मात्रा न स्युः, न प्रज्ञमात्राः स्युः । यदु ह वै (यद्धि) न प्रज्ञामात्राः स्युः, न भूतमात्रः स्युः' इति भूतमात्राः प्रज्ञाभत्राश्च प्रत्येकं दशसङ्खयाः परस्यप्ररसाकांक्षा उक्त्ताः । तत्र प्रज्ञामात्राशब्दो गन्धादिचतुष्टयवागादिव्यापारचतुष्टयशरीरसुखदुःखमन्तव्यविषयज्ञप्तिपरः । यद्वा भोग्या गन्धादयः, शरीरानुप्रविष्टभूतांशाश्च भूतमात्राः । दशेन्द्रियाणि प्रज्ञामात्राः, प्रत्येकं दशसङ्खयाश्रवणबलात्् । अनुक्त्ताः पदार्थाश्च अजहल्लक्षणया विवक्षिता इत्यभ्युपेत्यम्् । प्रज्ञामात्राशब्दस्य जीवपरत्वे दशसङ्खयाविरोधात्् । एवं ताश्च ताश्च दश दशोक्त्ताः । "न ह्यन्यतरतो रूपं किञ्चन सिध्येत््; नो एवैतन्नाना' इत्यासामुभयविधानामपि परस्पराविनाभावमुक्त्ता तत्र दृष्टान्तमाह- तद्यथा रथस्येति    वाक्येन ।न च वाच्यम््, "यो वै प्राणः सा प्रज्ञा या प्रज्ञा स प्राणः । सह ह्येतावस्मिन्् शरीरे वसतेः; सहोत्क्रामतः' इतिप्रकृतजीवविषयोऽयं प्राज्ञामात्रा शब्द इति । मात्रान्तेन प्रज्ञाशब्देन व्यवहित वाक्यस्य केवल प्रज्ञाशब्द       निर्दिष्ट जीवप्रत्यभिज्ञाभावात्् अनन्तरपूर्ववाक्यप्रकृतदशसङ्खयप्रज्ञामात्राणामेव स्वतःप्रत्यभिज्ञायमानत्वाच्चेति-

	तदयुक्त्तम््; अर्थविरोधात्् दृष्टान्तदार्ष्टान्तिकभावानुपपत्तेश्च प्रत्यभिज्ञानस्य भग्नत्वात्् । न हि वागादीन्द्रियाणि भूतमात्राणामाश्रयः; भूतसङ्घातरूपशरीरमेव हि इन्द्रियाश्रयः इत्यर्थविरोधः स्फुटः । तथा "दशैव भूतमात्र अधिप्रज्ञं दश प्रज्ञामात्रा अधिभूतम््' इति परस्परसाकाङ्क्षत्वं पूर्ववाक्योक्त्तम्् । अरनाभिदृष्टान्तवाक्ये तु न परस्परसाकाङ्क्षत्वं प्रदर्श्यते, "भूतमात्राः प्रज्ञामात्रास्वर्पिताः' इत्युक्त्ता, प्रज्ञामात्रा भूतमात्रास्वर्पिता इति न         ह्युक्त्तम्् । तथा सति हि परस्परसाकाङ्क्षत्वे(त्वेन) दृष्टान्तता विवक्षिता स्यात्् । अपि तु "प्राणेऽर्पिताः' इत्येवोक्त्तम्् । प्राणश्च परमात्मा; अनन्तरमेव "स एष प्राण एव प्रज्ञात्माऽऽनन्दोऽजरोऽमृतः' इयुक्त्तेः । अतो दृष्टान्तदार्ष्टान्तिकभावानुपपत्तिः । अतः प्रत्यभिज्ञानभञ्जकहेतुसद्भावात्् "तपसा चीयते ब्रह्म', "तस्मादेतदेतद्ब्रह्म' इति वाक्यद्वयस्थब्रह्मशब्दयोरिव पूर्वापरवाक्यस्थयोः प्रज्ञामात्राशब्दयोर्नैकार्थ्यम्् । किञ्च द्वयोर्वाक्योर्मिथस्सन्निकृष्टत्वेऽप्यन्तरस्य संभवन्् मुख्यार्थः तयो रैकार्थ्यश्रद्धया न त्याज्यः; तयोरेव ब्रह्मशब्दयोस्तथा दर्शनात्् । प्रज्ञाशब्दश्च इन्द्रियेष्वमुख्यः, जीवेषु तु मुख्यः; तेषां ज्ञानस्वरूपत्वात्् । प्रज्ञाशब्दोऽपि तत्तदर्थविषयज्ञानपर इति चेत्् तर्हि दृष्टान्तविरोधः।; शरीरगतानां भूतमात्राणां वैषयिकज्ञानैर्धायर्त्वाभावात्् । एवमर्थविरोधादिभिर्भिन्नार्थत्वे सति मात्राशब्दः सङ्घातैकदेशाभिप्रायः । विशिष्टस्य ब्रह्मण एकदेशभूतानि हि चिदचित्तत्त्वानि ।।
	किञ्चास्मिन्् प्रकरणे प्राणशब्दस्यापि प्रज्ञाशब्दस्यापि बह्वथर्विषयप्रयोगदर्शनात्् न एकार्थनियतत्वम्् । अतश्च जीवविषयत्वं युक्त्तमाश्रयितुम्् । विशेषतो जीवे प्रयुक्त्तत्वाच्च । प्राणशब्दस्तावत्् मुख्यप्राणे प्रयुक्त्तः, "यावदस्मिञ्छरीरे प्राणा वसति तावदायुः' इति । तथेन्द्रियेषु "प्राणं प्राणन्तं सर्वे प्राणा अनु प्राणन्ति' इति । तथा परमात्मनि, "यत्रैतत्पुरुषः स्वप्नं न कथञ्चन पश्यति अथास्मिन्् प्राण एवैकधा भवति' इति । तथा जीवेषु, "एतस्मादात्मनः प्राणाः यथायतनं विप्रतिष्ठन्ते, प्राणेभ्यो देवाः, देवेभ्यो लोकाः' इति । न चात्र बहुवचनान्तः प्राणशब्दः पञ्चवृत्तिप्राण(वायु)परः; तस्य सुषुप्तौ उपरत्यभावान्निष्क्रमणानुपपत्तेः । नापीन्द्रियपरः; देवशब्देन पृथगुक्त्तत्वात्् । न च देवशब्दः प्रकाशरूपज्ञानवाची; लोकशब्देन तदुक्त्तेः ; अस्वारस्याच्च । न च लोकशब्दो लोकनीयविषयपरः; देवेभ्यो लोका इत्यत्र विषयाणां ज्ञानतो निष्क्रमणाभावात्् ।। ज्ञानैर्ग्राह्य इत्यर्थः इति चेन्न; पञ्चम्यर्थैकरूप्यभङ्गात््, अस्वारस्यात््, ग्राह्यपदाध्याहारप्रसङ्गाच्च । अतोऽस्मिन्् वाक्ये बहुवचनान्तः प्राणशब्दो जीवपरः । प्राणसाहचर्याज्जीवे प्रयोगः । परमात्मनि तु प्राणशरीरकत्वात्् । तथा प्रज्ञाशब्दश्च जीवे तावत्् प्रयुक्त्तः "प्राणोऽस्मि प्रज्ञात्मा' इति । प्रज्ञारूप आत्मा प्रज्ञात्मा । तथा "यो वै प्राणः सा प्रज्ञा, या प्राज्ञा स 
प्राणः । सह ह्येतावस्मिञ्छरीरे वसतः; सहोत्क्रामतः । तस्यैषैव सिद्धिरेतद्विज्ञानम््, यत्रैतत्् पुरुषः स्वप्नं न कथञ्चन पश्यति अथास्मिन्् प्राण एवैकधा भवति' इति च । न चायं प्रज्ञाशब्द उपरितनखण्डगतप्रज्ञाशब्दवत्् मनोविषयः; "सहोत्क्रामतः' इति श्रवणात््; "तमुत्क्रामन्तं प्राणोऽनूत्क्रामति' इति श्रुत्यन्तरैकार्थ्याच्च । तथा उत्तरत्र वागादीन्द्रियाणां जीवोपकरणत्वप्रपञ्चनेन पृथङ््निर्देशाच्चायं प्रज्ञाशब्दो जीवपरः । "अस्यै प्रज्ञायै सर्वाणि भूतान्येकं भवन्ति' इत्युपक्रम्य "वागेवास्याह एकमङ्गमदूदुहत्् घ्राण एवास्या एकमङ्गमदूदुहत््' सत्येवमादिपर्यायैः पादपर्यन्तानां करणानां कृत्यमुक्त्वा "प्रज्ञैवास्या एकमङ्गमदूदुहत' इत्युक्त्तम्् । अत्र हि अस्यै इति चतुर्थ्यन्तं पदं प्रज्ञाशब्दनिर्दिष्टजीवपरम्् । प्रथमान्तप्रज्ञाशब्दो हि मनोवाची । "नेत्यां विजिज्ञासीत; एतारं विद्यात््', "न मनो विजिज्ञासीत; मन्तारं विद्यात््' इति स्थानप्रमाणात्् ।।  तस्मात्् चतुर्थ्यन्तः प्रज्ञाशब्दः प्रथमान्तप्रज्ञाशब्दवाच्यमनःकरणकजीवविषयः ।  अतः सहोत्क्रमरणपृथगुपदेशाभ्याम्् "यो वै प्राणस्सा प्रज्ञा' इति प्रज्ञाशब्दो जीवविषयः । उत्क्रमणश्रुतिप्रत्यभिज्ञापकत्वात्् वागादीनामुपकरणित्वाच्च बुद्धिपरत्वमप्यनुपपन्नम्् । अतो जीवविषयत्वं दृष्टम्् । तथा मनसि च प्रज्ञाशब्दः प्रयुज्यते, "न हि प्रज्ञापेतो वाक्् नाम किञ्चन प्रज्ञापयेत्् । अन्यत्र मनो मेऽभूदिति नाहमेतन्नाम प्राज्ञासिषम््' इति । तथा इन्द्रियेषु च, "दश प्रज्ञामात्राः' इति । अतः पूर्वं प्रज्ञाशब्दनिर्दिष्टो जीवः इह प्रज्ञामात्राशब्दोक्त्तः । जात्यभिप्रायेण एकवचननिर्दिष्टस्य व्यक्त्यभिप्रायेण बहुवचचनिर्देश उपपद्यते । यथा, "सदा सोम्य तदा संपन्नो भवति', "सति संपद्य न विदुः सति संपत्स्यामहे' इति च ।
	यद्वा मा भूत्् प्रज्ञामात्राशब्दस्यार्थवैरूप्याश्रयणम््; अरनाभिदृष्टान्तवाक्ये प्रज्ञामात्राशब्दस्य भूतेन्द्रियाभिमानिदेवतारूपदशविधचेतनपरत्वं स्यात्् तदानीमपि तदाधारतय चेतनाधारत्वं परस्यार्थसिद्धम्् । एवमेतत्प्रकरणपर्यालोचनासुलभमुपपत्तिजातं सर्वे भाष्य एव व्यक्त्तीभविष्यति ।
	प्रज्ञामात्राशब्देन तदाधारतयेति । न हीन्द्रियाणां पृथिव्यादिभूताधारत्वं युक्त्तमिति भावः । चेतनवर्गमिति । प्राकरणिकप्रज्ञाशब्दैकवचनं जात्यभिप्रायमिति भावः । तस्याप्याधारतया प्रकृतमिन्द्रप्राणशब्दाभिधेयं निर्दिश्येति । "ता वा एताः' इत्यादिपूर्ववाक्योक्त्ते परस्परसाकाङ्क्षत्वे दृष्टान्तत्वं न घटते; प्रज्ञामात्राणामाधारान्तरकथनादिति भावः । तस्य च परमात्मत्वं कथमित्यत्राह तमेवानन्दोऽजर इति । एवमथर्विरोधदृष्टान्तदार्ष्टान्तिकभाववैघट्यमुख्यत्वप्राकरणिकप्रयोगसाधारण्यैरनुगृहीतस्य श्रुतिवाक्यस्यार्थमुपन्यस्य सूत्रार्थमुपसंहरति तदेतदिति ।
	एवं प्रथमयोजनायां तद्यथा रथस्यारेष्वित्यादिवाक्यमेकमेव विषयः स्यात्् । स एष प्राण एवेति एतद्वाक्योदाहरणं वाक्यान्तराण्यपि परब्रह्मपराणि सन्तीति प्रदर्शनार्थम्् । तेन उपक्रमस्वारस्यादपि समुदायस्वारस्यं प्रबलमिति फलितम्् ।। एवमवयविस्वारस्यप्राबल्यस्यार्थसिद्धत्वादपि कण्ठोक्त्तत्वं युक्त्तमिति मुखान्तरेण योजयति अथवेति । पूर्वयोजनायाम्् अध्यात्मशब्दस्य आत्मनीत्यर्थः । अस्यां तु आत्मनि वर्तमानपरोऽध्यात्मशब्दः । उपसंहारवाक्यमुपक्रमबाधितमिति पूर्वपक्षिणोक्त्तम्् । तत्रेदमुत्तरमुक्त्तं भवति- उपक्रमोपसंहारौ वाक्यावयवौ । तयोरवयवभूतयोः परस्परविरोधे उपक्रमप्राबल्यम्् । न त्ववयविविरोधे । अत्र त्वनेकावान्तरवाक्यैः पर्यालोचितैः प्रतिपन्नस्य महावाक्याथर्स्य अवयविनो विरोध अवयवभूतोपक्रमो दुर्बलः, यथा गङ्गायां घोषः प्रतिवसतीत्यादिषु घोषः प्रतिवसतीति पदाभ्यां प्रतिपन्नवाक्यार्थमुपक्रमस्थगङ्गापदं न बाधते, अपि तु स्वयं तदनुगुणार्थ भवति तद्वदिति । तदेतदभिप्रयन्् परमात्मासाधारणधर्मभूयस्त्वं दर्शयति तथाहीति । हिततमं मन्यसे इति         वाक्यं त्वाष्ट्रवधादेरप्युपक्रमगतम्् । उपक्रमोपक्रमस्यापि महावाक्यान्तर्भावात्् तदुक्त्तिः; न तु तावन्मात्रस्य साधकत्वाभिप्रायेण । लोकाधिपतिः लोकस्वामी । सर्वेशः- सर्वनियन्ता ।। ननु "पा रक्षणे' इति धातोः पतिशब्दः;         तत्् कथमत्र शेषिवाचित्वम्् ।। उच्यते । न हि सर्वत्रावयवशक्त्तिरेव, रूडिशक्त्तिरपि ह्यस्ति । अन्यथा "गमेर्डोः'        इति व्युत्पत्त्या गोशब्दस्य सर्वजङ्गमवाविचत्वप्रसङ्गात््; स्थिताया गोरवाचकत्वप्रसङ्गाच्च । अतः शेषिणि पतिशब्दो रूढः । अन्यथा "वृद्धौ च मातापितरौ साध्वी भार्या सुतः शिशुः । अप्यकार्यशतं कृत्वा भर्तव्या मनुरब्रवीत्् ।।' इति न्यायेन पितुः संरक्षके पुत्रेऽपि पितरं प्रति पतिशब्दप्रयोगप्रसङ्गादिति । सूत्रार्थं निगमयति तदेवमिति ।
	अध्यात्मसंबन्धभूमा ह्यस्मिन्् इति सूत्रांशः परैरेवं व्याख्यातः अध्यात्मतंबन्धः, प्रत्यगात्मसम्बन्धः;      तस्य भूमा बाहुल्यमुपलभ्यते अस्मिन्् अध्याये; आयुषः प्रभुत्वमिन्द्रियाश्रयत्वं शरीरोत्थापकत्वं विषयेन्द्रियादिविज्ञानप्रतिक्षेपेण प्रत्यगात्मवेदनं चोपदिश्यत इति । अपरैश्च- प्रज्ञादेहेन्द्रियमनःप्राणात्मनां संबन्धोऽध्यात्मसंबन्धः; स भूयानिति व्याख्यातम्् । तदयुक्त्तम््; आयुरधिपतित्वादीनां मनःप्राणसंबन्धित्वादीनां च परमात्मसाधकत्वाभावात्् ।। इन्द्रसंज्ञदेवताविशेषतात्पर्यनिषेधपरं सूत्रमिति चेन्न; इन्द्रस्य शरीरेऽपि प्राणेऽन्द्रियमनःप्रभृतीनां विद्यमानतया तत्प्रतिक्षेपासामर्थ्यात्् । "अस्मिञ्छरीरे' इति निर्देशो हीन्द्रशरीरेऽपि संभवति, "सदेव सोम्येदम््' इतीदंशब्दवत्् सर्वनामपदस्य साधारणत्वात्् ।। प्रत्यगर्थविषयस्योपदेशस्य पराचीनदेवताविषयत्वमयुक्त्तमिति चेन्न, इन्द्रस्यापि स्वात्मानं प्रति अहमिति प्रत्यक्त्तयाऽवभासात्् । "प्राण्रोस्मि', "मामुपास्स्व' इति हि तद्वाक्यम्् ।। इन्द्रमात्रस्य प्राधान्यतः प्रतिपाद्यता प्रतिक्षिप्यत इति चेन्न; प्राणेन्द्रियमनआदिसंबन्धानां तत्प्रतिक्षेपासामर्थ्यात्् । सौत्रवचनव्यक्त्तयनुगुणता च न स्यात्् । प्राणः परमात्मेति प्रतिज्ञातमाद्यसूत्रे । द्वितीयसूत्रस्थेन नञा परमात्मत्वमेव निषेध्यम्् । न परमात्मेति पूवर्पक्षिते, तत्प्रतिसमाधानपरेण, परमात्मैव प्राण इति प्रतिज्ञाय समर्थनीम्् । न परमात्मेति वदन्तं प्रति, नेन्द्र इत्युक्त्ते कः प्रतिक्षेपः; न घटोऽस्तीत्युक्त्त न पट इतिवत्् तयोर्विरोधाभावात्् । परमात्मत्वे प्रतिज्ञाते मनःप्राणसंबन्धादयस्तु न परमात्मत्वसाधनसमार्थाः ।। ननु "नायं परमात्मा, अपि त्विन्द्रः' इति प्रतिज्ञाते सति, नेन्द्र इति प्रतिविधानं युक्त्तमिति चेन्न; त्वदुक्त्तयुक्त्तेरिन्द्रप्रतिक्षेपकत्वाभावात् । अस्तु वा तत्प्रतिक्षेपः; ततः किम्् ।। स तु परमसाध्यस्य परमात्मपरत्वस्योपयोगीति चेन्न; परमसाध्यस्याव्यवहितसाधकहेतूपस्थापकत्वे संभवति परम्परया साधकार्थपरत्वेन निर्वाहानुपपत्तेः ।
	उत्तरसूत्रं शङ्कयाऽवतारयति कथं तर्हीति । प्रज्ञातजीवभावस्येति । "इदि परमैश्वर्ये' इत्यादिप्रकृतिप्रत्ययविभागेन परमात्मपरत्वमिन्द्रादिशब्दानामयुक्त्तम््; त्वाष्ट्रवधादिलिङ्गनिवर्ाहानुपपत्तेः । तत्् कथमिन्द्रशब्देन परमात्मनिर्देश इति भावः । पूर्वं परमात्मपरत्वसाधकहेतुरुक्त्तः । पूर्वपक्षयुक्त्तेः कः परिहार इत्यपेक्षायां सूत्रावतार इत्यर्थः ।। 30 ।। 
1.1.31
S शास्त्रदृष्ट्या तूपदेशो वामदेववत्् ।। कीदृश उपदेश इत्यत्राह प्रज्ञातेति । शास्त्रदृष्टिशब्दस्य व्यवच्छेद्यमाह न प्रमाणान्तरेति । शास्त्रस्य दृष्टिः, शास्त्ररूपा दृष्टिरिति च (वा) प्रतीतिः स्यादिति तद्व्यावृत्त्यर्थमाह शास्त्रेणेति । कस्य दृष्टिरित्यपेक्षायां स्वात्मशब्दः । स्वानुभवप्रत्यक्षेण आत्मावलोकने जीवमात्रप्रकाशः; शास्त्रेण तन्मूलयोगेन चात्मानुभवे परमात्मपर्यन्ततया प्रकाश इति भावः । न हि प्रमाणविशेषेण अन्यत्् प्रमेयमन्यद्भवति; तच्च शास्त्रं किमित्यत्राह एतदुक्त्तमिति । जीववाचिपदानां परमात्मसामानाधिकरण्योपपादिकाः श्रुतीरुदाजिहीर्षुर्नामरूपव्याकरणश्रुतिमाह अनेनेति । जीवेऽप्यनुप्रवेशं दर्शयितुमाह ऐतदात्म्यमिति । तदेव स्पष्टयति अन्तःप्रविष्ट इति । शरीरत्वतल्लक्षणे दर्शयति य आत्मनीति । पर्यवसानं ज्ञात्वेति नामरूपव्याकरणश्रुतिलब्धार्थः उक्त्तः । उपदिदेशेत्यन्तेन शास्त्रदृष्टया तूपदेश इत्यंशो व्याख्यातः । वामदेववदित्यंशं व्याचष्टे यथेति । शरीरिणि पर्यवसानं पश्यन्नित्यन्तेन तद्धैतत्पश्यन्् इत्येतत्् व्याख्यातम्् । उक्त्तार्थविशदीकरणायाह यथा च       प्रह्लाद इति ।
	उत्तरसूत्रमवतारयति अस्मिन्निति । जीववाचिभिरित्यादि । त्वाष्ट्रवधादिलिङ्गप्रतिपादनकारणमपि कथनीयमित्यभिप्रेतम््; उपरितनग्रन्थानुगुण्यात्् । कारणं प्रयोजनरूपम्् । उपदेष्टुमिति हि वक्ष्यते । चोद्यपूर्वक    माह । न तूक्त्तार्थप्रतिक्षेपार्थकं चोद्यम्् । विशेषणांशे तात्पर्यं प्रतीयत इति तस्य प्रयोजनमेव प्रष्टव्यम्् । तत्् चोद्यरूपेण पृष्टवान्् इत्यर्थः ।। (31)
1.1.32
S	जीवमुख्यप्राणलिङ्गान्नेति चेन्नोपासात्रैविध्यादाश्रितत्वादिह तद्योगात्् ।। न वाचं विजिज्ञासीत       वक्त्तारं विद्यादिति । न केवलं मद्वचनमेव विजानीहि, वक्त्तारं माञ्च विजानीहीत्यर्थः । मुख्यप्राणः- पञ्चवृत्तिः । 
मुख्यशब्दः इन्द्रियादिव्यावृत्त्यर्थः । नञो निषेध्याकाङ्क्षायामनतिविप्रकृष्टं सौत्रपदमध्याहृतम्् अध्यात्मेति । हेतुत्वं 
विवृणोति उपासनेति । उपदेष्टुमित्यनेन प्रयोजनतया हेतुत्वं स्पष्टम्् । त्रैविध्यं विवृणोति निखिलेति । स्वरूपेणानुसन्धानम््-अद्वारकगुणविशिष्टानुसन्धानम्् । त्रिविधानुसन्धानस्य प्रमाणमूलत्वे सिद्धे ह्ययं निर्वाह उपपन्नः स्यादिति शङ्कायाम््, आश्रितत्वादित्येतद्वयाचष्टे तदिदमिति । कुत्रेत्यपेक्षायां प्रकरणान्तरेष्वपीत्युक्त्तम्् । आश्रितम््- प्रतिपन्नमित्यर्थः । तत्सृष्टेत्यादि । "सत्यं ज्ञामनन्तम््' इति देशकालवस्तुपरिच्छेदरहितस्य ब्रह्मणः, "ब्रह्मविदाप्नोति' इति वेद्यत्वविधानात्् प्रकरणस्य वेद्यब्रह्मप्रतिपादनपरत्वात््, "स य एवंवित््' इति निगमनवाक्येऽपि पूर्वोक्त्तसमस्तप्रकारविशिष्टवेदनप्रतीतेश्च चिदचिच्छरीरकत्वानुसन्धानमत्र विवक्षितमिति भाष्याभिप्रायः ।।
	ननु "स यश्चायं पुरुषे यश्चासावादित्ये स एकः' इत्युक्त्ताऽनन्तरम््, "स य एवंवित््' इति वाक्येन जीवान्तर्यामिणआदित्यान्तर्वर्तिनश्च उपासनमुच्यत इति चेन्न; स्थानमेदेन विद्याभेदप्रसङ्गेत्् । स चानुपपन्नः; "एतमानन्दमयमात्मानमुपसङ्क्रामति' इत्यानन्दमयप्राप्तिफलश्रवणेन "ब्रह्मविदाप्नोति परम््', "तस्माद्वा एतस्मादात्मनः' इत्यादिना प्रतिपादितानन्दमयविषयविद्यैकत्वावगमात्् प्रकरणस्य; संभवत्येक वाक्यत्वे वाक्यभेदानुपपत्तेश्च ।। स यश्चायमित्यादिवाक्ये किमुच्यत इति चेत्् त्रिविधानुसंधानरूपैकविद्याया मोक्षफलकत्वेन विवक्षितत्वे सति तत्र स्वरूपेणावस्थितस्य अनुसंधाने ज्ञानादिगुणवत्् दिव्यविग्रहयोगस्याप्यनुसंधेयतासिद्धयर्थं पुण्डरीकाक्षमप्राकृतवपुरतिदिश्यते । तत्र "स यश्चायं पुरुषे' इति विज्ञानमयादन्तरास्याऽऽन्दमयस्यानुवादः, "यश्चासावादित्ये' इति विग्रहातिदेशः । किञ्च आनन्दमयप्रतिपादनानन्तरं ब्रह्मविदाप्नोतीत्युपक्रमाभिहितप्राप्तिविशदीकाराथर्म्् "अथातोऽनु प्रश्नाः' इति प्रश्ना उपक्षिप्ताः । पूर्वप्रतिपादनस्य बुभुत्साहेतुत्वमतश्शब्देनोच्यते उताऽविद्वानिति । उत विद्वा निति पदम्् । "निपातस्य च' इति छान्दसो दीर्घः; अथा सपत्नानितिवत्् । अविद्वानिति पदे       सति ह्याद्युदात्तत्वं स्यात््; "तत्पुरुषे तुल्यार्थ...' इत्यादिस्मरणात््; "अविद्वान्् प्रतिगृह्णाति' इतिवत्् । अन्तोदात्तञ्चेदं पदम्् । तस्मात्् विद्वानिति पदम्् । कश्चन अविप्रकृष्टहृदयादिस्थानस्थमनवच्छिन्नञ्च ब्रह्मोपासीनो विद्वान्् किमतः प्रेत्य अमुं लोकं "परमे व्योमन््' इत्युक्त्तं लोकं गच्छतीत्येक प्रश्नः । उत गत्यनपेक्षमिहैव ब्रह्म प्राप्नोतीत्यर्थसिद्धः प्रश्नः । आहो विद्वानिति । समश्नुता इति भोक्त्तृत्वं विवक्षितम्् । कश्चित्् अहङ््ग्रहेणोपासीनोऽपि विद्वान्् अमुं लोकं गत्वाकिं समश्नुते? भोग्यभूतं ब्रह्मानुभवतीत्येकः प्रश्नः । उत ब्रह्मस्वरूपेणैकीभवतीत्यर्थसिद्धः प्रश्नः । एवं शास्त्रवैविध्यमूलाः गतिविशेषस्वरूपभेदभावाभावविषयाः प्रश्नाः बहुवचनविवक्षिताः । एतान्् प्रतिवक्त्तुं जगत्कारणत्वौपयिकगुणविशिष्टस्यैव विलक्षणस्य ब्रह्मणः प्राप्यत्वादिज्ञापनाय' "सोऽकामयत' इत्यादिना जगत्कारणत्वादिकं निरतिशयानन्दपर्यन्तं महिमानमुक्त्ता, "स यश्चायम््' इत्यादि वाक्यं वदति । संनिकृष्टहृदयस्थं        वा विप्रकृष्टरविमण्डलादिस्थानस्थं वा, पूर्वोक्त्तं सत्यत्वादिलक्षणमानन्दादिगुणकं वा ब्रह्मोपासीनः सर्वोऽपि       विद्वान्् अस्माल्लोकात्् प्रेत्य अन्नमयादिसमष्टिविभूतिकं निरतिशयानन्दं परमात्मानं भोग्यभूत भोक्त्ता सन्नगुभवतीति  प्रश्नस्योत्तरमुक्त्तम्् । अतः सर्वेषां विद्याविशेषनिष्ठानामर्चिरादिगतिमत्त्वं भोक्त्तृभोग्यभावेनावस्थानञ्च प्रतिपादयितुं संनिकृष्टविप्रकृष्टस्थानविशेषोपलक्षणार्थम््, "स यश्चायम््' इत्यादि उक्त्तम्् । तस्मादादित्यान्तर्वर्तितया उपासनमानन्दवल्लयां न विधित्सितम्् । अत उक्त्तलक्षणत्रिविधोपासनमेवात्र विवक्षितम्् । एवम्् "भोक्त्ता भोग्यं प्रेरितारञ्च मत्वा सर्वं प्रोक्त्तं त्रिविधं ब्रह्ममेतत््' इत्यादीनि सदृशानि श्रुत्यन्तराणि च विवक्षितानि; त्रिविदोपासनस्य स्फुटतरत्वात्् । भोक्त्तृभोग्ययोरीधवरविधात्वं कथमित्यपेक्षायां चिदचिदनुप्रवेशादीश्वरस्य तत्प्रकारित्वमिति त्रिविधोपासनपरश्रुत्यन्तरार्थविशदीकारहेतुत्वादानन्दवल्लीवाक्यमिहोदाहृतम्् । अन्यत्त्वभिप्रेतम्् ।
	इह तद्योगादित्येतद्वयाचष्टे इहापीति । "आनन्दोऽजरोऽमृतः' इति स्वेन रूपेणानुसंधानम््, "प्राणोऽस्मीत्यचिद्विशिष्टानुसंधानम््, "मानुपास्स्व' इति चिद्विशिष्टानुसंदानमिति त्रिविधानुसंधानमिहोपपद्यत इत्यर्थः । "त्रिविधानुसंधाने कतर्व्येऽप्यत्र चिद्विशेषाचिद्विशेषविशिष्टत्वोक्त्तिः कथम््, सामान्येन चिदचिद्विशिष्टानुसंधानं हि प्रकरणान्तरोक्त्तम््' इत्यपेक्षां प्रशमयन््, अस्य न्यायस्य प्रतर्दनविद्यामात्रविषयत्वं च निवारयन्् विशिष्टोपासनपरत्वचिह्वं च दर्शयति एतदुक्त्तंभवतीति । यत्रेति । अयं न्यायो न 
प्रतर्दनविद्यामात्रविषयः, अपि त्वीदृशसर्वप्रकरणविषय इति भावः । सामान्येन चिदचिद्विशिष्टोपासनं हि विहितत्वात्् स्वीक्रियते विधेरवैयर्थ्यार्थम््; तथा चिदचिद्विशेषविशिष्टोपासनं विहितं चेत््, तत्र तत्र चि(तत्र तत्तच्छि?) दचिद्विशेषान्तर्यामित्वमनुसंधेयमित्यभिप्रायेणाह हिरण्यगर्भादीति । हिरण्यगर्भादिजीवविशेषाणामिति पदेन परमात्मशब्देन च "परमात्मा व्यवस्थितः । स ब्रह्मा स शिवः सेन्द्रः' इति श्रुतिः स्मार्यते । अनन्यपरेण नारायणानुवाकेन सर्वविद्यासूपास्यो नारायण एवेति निर्णीतत्वादिन्द्राद्युपासनेऽपि तदन्तर्यामी नारायण एवोपास्य इति भावः । पाशुपताधिकरणे तथाऽनुवदिष्यमाणत्वात्् । परमात्मपर्यन्तत्वविवक्षाज्ञापकं द्विविधं प्रदशर्यति परमात्मासाधारणेति ।  परमात्मासाधारणधर्मयोगात् तद्वाचिशब्दसामानाधिकरण्याच्च विशिष्टोपासनपरत्वमवगम्यत इत्यर्थः । अधिकरणार्थमुपसंहरति अत इति ।।
	अत्र कैश्चिदेवं वर्णितमप्राणव्यापारस्यापि परमात्मायतत्वात्् तत्सङ्कीर्तनम्् । जीवसङ्कीर्तनं तु तस्यौपाधिकभेदप्रतिक्षेपेण परब्रह्मरूपताज्ञापनार्थम्् । अन्यथा त्रिविधमुपासनं प्रसज्येत । ततश्च वाक्यभेदः स्यादिति ।। तदयुक्त्तम््; "नित्योपलब्ध्यनुपलब्धिप्रसङ्गः' "अपीतौ तद्वत्प्रसङ्गात््' इतिवत्् प्रसङ्गशब्दस्य अश्रुतत्वात्् वाक्यभेदाभावाच्च । एकवाक्येनैव हि विधीयते, "तं मामायुरमृतमित्युपास्स्व' इति । अत्र मामिति जीवविशिष्टतोक्त्ता; आयुरिति प्राणविशिष्टता "आयुः प्राणः' इति ह्यन्तरवाक्यम््; अमृतमिति स्वेन रूपेणावस्थितिः । अत एवंविधं परमात्मानमुपास्स्वेत्येकवाक्यत्वम्् । उपासात्रैविध्यविधानस्य वृत्तिकाराभिमतत्वात्् तदनतिक्रमाय परैरेवं त्रिविधोपासनपरत्वेन योजनान्तरं कृतं तत्र   ज्ञानक्रियाशक्त्तिद्वयाश्रयबुद्धिप्राणरूपोपाधिधमर्ेण स्वधर्मेण च त्रिविधं ब्रह्मोपास्यमिति । तदयुक्त्तम््; जीवेश्वरभेदस्यान्तःकरण(णाविद्यादि?)रूपोपाध्यवच्छेदकल्पितत्वाभावात््; "यस्यात्मा शरीरम््' "मनोमयः प्राणशरीरः' इति जीवप्राणयोः परमात्मानं प्रति शरीरतया प्रकारत्वस्य श्रुतत्वेन प्रकारान्तरेण त्रैविध्यकल्पनायोगाच्च ।।
	अन्ये त्वेवमुपासात्रैविध्येन वाक्यैकत्वमाहुः । प्रज्ञाशरीरो जीवशरीरः प्राणशरीरश्च परमात्मा उपास्यः ।        तत्र प्रज्ञाशरीरो मनोमयः । जीवशरीरो वाङ्मयः; वाक््शब्दः शब्दपरिणामशक्त्तियोगात्् परमाकाशविषयः; अतो    वाङ्मय आकाशशरीरः । आकाशशरीरत्वं च जीवशरीरत्वपर्यन्तम््, "तस्यान्ते सुषिरं सूक्ष्मम््' "तस्य मध्येमहानग्निः' इति हृदयाकाशमध्ये अग्निशब्देन जाठराग्निपरमात्म(?)ज्वालया संसृष्टं जीवमभिधाय, "तस्याश्शिखाया मध्ये परमात्मा व्यवस्थितः' इत्याम्नानादिति ।। तदुप्यनुपपन्नम््; मनोमयादिव्यूहानाम्् अप्रामाणिकत्वस्य पूर्वमेव दर्शितत्वात्् । किञ्च अस्मिन्् प्रकरणे प्रज्ञाब्दस्य सहोत्क्रमणपृथग्व्यवहाराभ्यां स्थानप्रमाणेन च जीवप्रसिद्धमनोविषयत्वोपपादनेन ईश्वरप्रज्ञाशक्त्तिवाचित्वाभावात्् ; प्राणशब्दस्य, घटशब्दस्योदकाहरणशक्त्तिवाचित्वाभाववत््, क्रियाशक्त्तिवाचित्वाभावाच्च । अतः प्रज्ञाप्राणब्दौ न मनोमयप्राणमयवाचकौ । यदि प्रसिद्धमनोवाक््प्राणा एतत्कार्यभूताः विवक्षिताः, तर्ह्यस्मिन्् प्रकरणे चक्षुःश्रोत्रादीनामपि प्रकृतत्वात्् तेषाञ्च परमात्ममयत्वादुपासात्रैविध्यंविरुद्यते । आकाशशरीरत्वं जीवशरीरत्वपर्यन्तमित्यप्ययुक्त्तम््; "तस्य मध्ये महानग्निः' इत्यग्निशब्दस्य जीववाचित्वाभावात्् । 
"तत्र यः संश्रितो नित्यं स्थाल्यामग्निरिवार्पितः । आत्मनं तं विजानीयात््' इति स्मृतिवचनं तु न जीवस्य श्रुतावाग्निशब्दवाच्यत्वे प्रमाणम््; किंतु स्थानस्थानिनोर्वैलक्षण्ये दृष्टान्तमात्रसमर्पकम्् । वाङ््मयस्य जीवशरीरकत्वं भवत्प्रक्रियया विरुद्धञ्च; प्राणमयस्यान्तर्यामित्वाभ्युपगमात्् । अन्तर्यामिणो जीवशरीरकत्वश्रवणाच्च । "यस्याऽत्मा शरीरम््', "स त आत्माऽन्तर्याम्यमृतः' इति हि श्रूयते । तमोधिष्ठातृतयाऽभ्युपगतस्य वाङ््मयस्य जीवशरीकत्वं श्रुतिविरुद्धञ्च "यः पृथिवीमन्तरे संचरन्् यस्य पृथिवी शरीरम््' इत्यारभ्य"एष सर्वभूतान्तरात्माऽपहतपाप्मा दिव्यो    देव एको नारायणः' इति समानप्रकरणे नारायणस्यैवान्तर्यामित्वश्रवणात्् ।। धर्म्यैक्यात्् सर्वमुपपन्नमिति चेन्न;    सर्वेषां व्यूहानां सर्वधर्मसंभवेन व्यूहत्रयतद्वयापारविभाग व्यवस्थोपन्यासानुपपत्तेः । अतो यथोक्त्तमेव उपासात्रैविध्यमिति सिद्धम्् ।। 
                                    ।। इति इन्द्रप्राणाधिकरणम्् ।।      
           इति श्रीहरितकुलतिलकवाग्विजयिसूनुना श्रीरङ्गराजदिव्याज्ञालब्धवेदव्यासापरनामधेयेन    
      श्रीमद्वरदाचार्यपादसेवासमधिगत भगवद्रामानुजविरचितशरीरकमीमांसाभाष्यहृदयेनश्रीसुदर्शनसूरिणा 
                       विलिखितायां श्रुतप्रकाशिकायां प्रथमाध्यायस्य प्रथमः पादः ।।
                                               शुभमस्तु

























 










