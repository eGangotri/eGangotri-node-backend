8.1.1  
P III.361.1 - 364.12 R V.279 - 288 सर्ववचनम् किमर्थम् . सर्ववचनम् अलोन्त्यनिवृत्त्यर्थम् . सर्वग्रहणम् क्रियते अलोन्त्यनिवृत्त्यर्थम् . अलः अन्त्यस्य विधयः भवन्ति इति अन्त्यस्य द्विर्वचनम् मा भूत् इति . क्व पुनः अलोन्त्यनिवृत्त्यर्थेन अर्थः सर्वग्रहणेन . नित्यवीप्सयोः इति . नित्यवीप्सयोः इति उच्यते न च अन्त्यस्य द्विर्वचनेन नित्यता वीप्सा वा गम्यते . इह तर्हि परेः वर्जने इति अन्त्यस्य अपि द्विर्वचनेन वर्ज्यमानता गम्येत . षष्ठीनिर्देशार्थम् च . षष्ठीनिर्देशार्थम् च सर्वग्रहणम् कर्तव्यम् . षष्ठीनिर्देशः यथा प्रकल्पेत . अनिर्देशे हि षष्ठ्यर्थाप्रसिद्धिः . अक्रियमाणे सर्वग्रहणे षष्ठ्यर्थस्य अप्रसिद्धिः स्यात् . कस्य . स्थानेयोगत्वस्य . क्व पुनः इह षष्ठीनिर्देशार्थेन अर्थः सर्वग्रहणेन यावता सर्वत्र एव षष्ठी उच्चार्यते . परेर्वर्जने प्रसमुपोदःपादपूरणे उपर्यध्यधसःसामीप्ये वाक्यादेरामन्त्रितस्य इति . इह न का चित् षष्ठी नित्यवीप्सयोः इति . ननु च एषा एव षष्ठी . न एषा षष्ठी . किम् तर्हि . अर्थनिर्देशः एषः . नित्ये च अर्थे वीप्सायाम् च इति . अलोन्त्यनिवृत्त्यर्थेन तावत् न अर्थः सर्वग्रहणेन . इदम् तावत् अयम् प्रष्टव्यः . नित्यवीप्सयोः द्वे भवतः इति उच्यते द्विशब्दः आदेशः कस्मात् न भवति . आचार्यप्रवृत्तिः ज्ञापयति न द्विशब्दः आदेशः भवति इति यत् अयम् तस्यपरमाम्रेडितम् अनुदात्तम्च इति आह . कथम् कृत्वा ज्ञापकम् . द्विशब्दः अयम् एकाच् तस्य एकाच्त्वात् तस्यपरमाम्रेडितम् अनुदात्तम्च इति एतत् न अस्ति . पश्यति तु आचार्यः न द्विशब्दः आदेशः भवति इति ततः तस्य परमाम्रेडितम् अनुदात्तम्च इति आह . यदि तर्हि न द्विशब्दः आदेशः भवति के तर्हि इदानीम् द्वे भवतः . द्विशब्देन यत् उच्यते . किम् पुनः तत् . द्विशब्दः अयम् सङ्ख्यापदम् सङ्ख्यायाः च सङ्ख्येयम् अर्थः . सङ्ख्येये द्वे भविष्यतः . के पुनः ते . पदे वाक्ये मात्रे वा . तत् यदा तावत् पदे वाक्ये वा तदा अनेकाल्त्वात् सर्वादेशः सिद्धः . यदा मात्रे अपि तदा अनेकाल्शित्सर्वस्य इति सर्वादेशः भविष्यति . यदा तर्हि अर्धमात्रे तदा सर्वादेशः न सिध्यति . न एषः दोषः . न च अर्धमात्रे द्विः उच्येते . किम् कारणम् . इह व्याकरेणे यः सर्वाल्पीयान् स्वरव्यवहारः सः मात्रया भवति न अर्धमात्रया व्यवहारः अस्ति . तेन अर्धमात्रे न भविष्यतः . एवम् अपि कुतः एतत् पदे द्वे भविष्यतः इति न पुनः वाक्ये स्याताम् मात्रे वा . नित्यवीप्सयोः द्वे भवतः इति उच्यते न च वाक्यद्विर्वचनेन मात्राद्विर्वचनेन वा नित्यता वीप्सा वा गम्यते . षष्ठीनिर्देशार्थम् एव तर्हि सर्वग्रहणम् कर्तव्यम् . न वा पदाधिकारात् . न वा वक्तव्यम् . किम् कारणम् . पदाधिकारात् . पदस्य इति प्रकृत्य द्विर्वचनम् वक्ष्यामि . तत् च समासतद्धितवाक्यनिवृत्त्यर्थम् . तत् च अवश्यम् पदग्रहणम् कर्तव्यम् समासनिवृत्त्यर्थम् तद्धितनिवृत्त्यर्थम् वाक्यनिवृत्त्यर्थम् च . समासनिवृत्त्यर्थम् तावत् . सप्तपर्णः अष्टापदम् . तद्धितनिवृत्त्यर्थम् . द्विपदिका त्रिपदिका . माषशः कार्षापणशः . वाक्यनिवृत्त्यर्थम् . ग्रामे ग्रामे पानीयम् . माषम् माषम् देहि . अथ क्रियमाणे अपि वै पदग्रहणे समासनिवृत्त्यर्थम् इति कथम् इदम् विज्ञायते . समसस्य निवृत्त्यर्थम् समासनिवृत्त्यर्थम् इति . आहोस्वित् समासे निवृत्त्यर्थम् समासनिवृत्त्यर्थम् इति . किम् च अतः . यदि विञायते समासस्य निवृत्त्यर्थम् समासनिवृत्त्यर्थम् इति सिद्धम् सप्तपर्णः सप्तपर्णौ सप्तपर्णाः इति सप्तपर्णाभ्याम् सप्तपर्णेभ्यः इति अत्र प्राप्नोति . अथ विज्ञायते समासे निवृत्त्यर्थम् समासनिवृत्त्यर्थम् इति सप्तपर्णः सप्तपर्णौ सप्तपर्णाः इति अत्र अपि प्राप्नोति . तथा तद्धितनिवृत्त्यर्थम् इति . कथम् इदम् विज्ञायते . तद्धितस्य निवृत्त्यर्थम् तद्धितनिवृत्त्यर्थम् इति . आहोस्वित् तद्धिते निवृत्त्यर्थम् तद्धितनिवृत्त्यर्थम् इति . किम् च अतः . यदि विज्ञायते तद्धितस्य निवृत्त्यर्थम् तद्धितनिवृत्त्यर्थम् इति सिद्धम् द्विपदिकाः त्रिपदिकाः द्विपदिकाभ्याम् त्रिपदिकाभ्याम् माषशः कार्षापणशः इति अत्र प्राप्नोति . अथ विज्ञायते तद्धिते निवृत्त्यर्थम् तद्धितनिवृत्त्यर्थम् इति द्विपदिकाः त्रिपदिकाः इति अत्र अपि प्राप्नोति . तथा वाक्यनिवृत्त्यर्थम् इति कथम् इदम् विज्ञायते . वाक्यस्य निवृत्त्यर्थम् वाक्यनिवृत्त्यर्थम् इति . आहोस्वित् वाक्ये निवृत्त्यर्थम् वाक्यनिवृत्त्यर्थम् इति . किम् च अतः . यदि विज्ञायते वाक्यस्य निवृत्त्यर्थम् वाक्यनिवृत्त्यर्थम् इति यदि वाक्यम् वीप्सायुक्तम् भवितव्यम् एव द्विर्वचनेन . अथ अपि अवयवः भवतु एव . तत् एतत् क्रियमाणे अपि पदग्रहणे आलूनविशीर्णम् भवति . किम् चित् सङ्गृहीतम् किम् चित् असङ्गृहीतम् . सगतिग्रहणम् च . सगतिग्रहणम् च कर्तव्यम् . प्रपचति प्रपचति . प्रकरोति प्रकरोति इति . किम् पुनः कारणम् न सिध्यति . न हि सगतिकम् पदम् भवति . समासनिवृत्त्यर्थेन तावत् न अर्थः पदग्रहणेन . समासेन उक्तत्वात् वीप्सायाः द्विर्वचनम् न भविष्यति . किम् च भोः समासः वीप्सायाम् इति उच्यते . न खलु वीप्सायाम् इति उच्यते गम्यते तु सः अर्थः . तत्र उक्तः समासेन इति कृत्वा द्विर्वचनम् न भविष्यति . यत्र च समासेन अनुक्ता वीप्सा भवति तत्र द्विर्वचनम् . तत् यथा . एकैकविचिताः अन्योन्यसहायाः इति . अथ वा यत् अत्र वीप्सायुक्तम् न अदः प्रयुज्यते . किम् पुनः तत् . पर्वणि पर्वणि सप्त पर्णानि अस्य . पङ्क्तौ पङ्क्तौ अष्टौ पदानि अस्य इति . तद्धितनिवृत्त्यर्थेन च अपि न अर्थः पदग्रहणेन . तद्धितेन उकत्वात् वीप्सायाः द्विर्वचनम् न भविष्यति . तद्धितः खलु अपि वीप्सायाम् इति उच्यते . यत्र च तद्धितेन अनुक्ता वीप्सा भवति तत्र द्विर्वचनम् . तत् यथा . एकैकशः ददाति इति . वाक्यनिवृत्त्यर्थेन च अपि न अर्थः पदग्रहणेन . पदद्विर्वचनेन उक्तत्वात् वीप्सायाः वाक्यद्विर्वचनम् न भविष्यति . यत्र च पदद्विर्वचनेन अनुक्ता वीप्सा भवति तत्र द्विर्वचनम् . तत् यथा . प्रपचति प्रपचति . प्रकरोति प्रकरोति . उत्तरार्थम् तर्हि पदग्रहणम् कर्तव्यम् . तस्यपरमाम्रेडितम् अनुदात्तम्च इति वक्ष्यति तत् पदद्विर्वचने यथा स्यात् वाक्यद्विर्वचनेमा भूत् . मह्यम् ग्रहीष्यति मह्यम् ग्रहीष्यति . माम् अभिव्याहरिष्यति माम् अभ्व्याहरिष्यति . कथम् च अत्र द्विर्वचनम् . छान्दसत्वात् . स्वरः अपि तर्हि छान्दसत्वात् एव न भविष्यति . उत्तरार्थम् एव तर्हि पदग्रहणम् कर्तव्यम् . पदस्य पदात् इति वक्ष्यति तत् पदग्रहणम् न कर्तव्यम् भवति . सर्वग्रहणम् अपि तर्हि उत्तरार्थम् . अनुदात्तँसर्वमपादादौ इति वक्ष्यति तत् सर्वग्रहणम् कर्तव्यम् भवति . उभयम् क्रियते तत्र एव . स्यात् समानग्रहणम् अनर्थकँ स्यात् . इति यत् अयम् कस्कादिषु कौतस्कुतशब्दम् पठति .
8.1.4  
P III.364.22 - 26 R V.294 - 296 इह कस्मात् न भवति . हिमवान् खाण्डवः पारियात्रः समुद्रः इति . नित्ये द्वे भवतः इति प्राप्नोति . न एषः दोषः . अयम् नित्यशब्दः अस्ति एव कूटस्थेषु अविचालिषु भावेषु वर्तते . तत् यथा : नित्या द्यौः नित्या पृथिवी नित्यम् आकाशम् इति . अस्ति आभीक्ष्ण्ये वर्तते . तत् यथा : नित्यप्रहसितः नित्यप्रजल्पितः इति . तत् यः आभीक्ष्ण्ये वर्तते तस्य इदम् ग्रहणम् . गम्यते न अगतिकस्य . प्रत्ययलक्षणेन सुबन्तम् न प्रातिपदिकम् . उच्यते .
8.1.5  
P III.366.24 - 367.5 R V.304 - 305 परेः असमासे . परेः असमासे इति वक्तव्यम् . इह मा भूत् . परित्रिगर्तम् वृष्टः देवः . तत् तर्हि वक्तव्यम् . न वक्तव्यम् . परेः वर्जने इति उच्यते न च अत्र परिः वर्जने वर्तते . कः तर्हि . समासः . परेर्वर्जने वावचनम् . परेर्वर्वने वा इति वक्तव्यम् . परि त्रिगर्तेभ्यः वृष्टः देवः . परि परि त्रिगर्तेभ्यः वृष्टः देवः .
8.1.8  
P III.367.6 - 13 R V.305 - 306 असूयाकुत्सनयोः कोपभर्त्सनयोः च एकार्थत्वात् पृथक्त्वनिर्देशानर्थक्यम् . असूया कुत्सनम् इति एकः अर्थः . कोपः भर्त्सनम् इति एकः अर्थः . असूयाकुत्सनयोः कोपभर्त्सनयोः च एकार्थत्वात् पृथक्त्वनिर्देशः अनर्थकः . न हि अनसूयन् कुत्सयति न च अपि अकुपितः भर्त्सयते . ननु च भोः अकुपिताः अपि दृश्यन्ते दारकान् भर्त्सयमानाः . अन्ततः ते ताम् शरीराकृतिम् कुर्वन्ति या कुपितस्य भवति . एवम् तर्हि आह . सामृतैः पाणिभिः घ्नन्ति गुरवः न विषोकितैः . लाडनाश्रयिणः दोषाः ताडनाश्रयिणः गुणाः .
8.1.9  
P III.367.14 - 22 R V.306 - 307 इह कस्मात् बहुव्रीहिवद्भावः न भवति . एकः इति . एकस्य द्विर्वचनसम्बन्धेन बहुव्रीहिवद्भावः उच्यते न च अत्र द्विर्वचनम् पश्यामः . एकस्य द्विर्वचनसम्बन्धेन इति चेत् अर्थनिर्देशः . एकस्य द्विर्वचनसम्बन्धेन इति चेत् अर्थनिर्देशः कर्तव्यः . द्विर्वचनम् अपि हि अत्र कस्मात् न भवति . तस्मात् वाच्यम् अस्मिन् अर्थे द्वे भवतः बहुव्रीहिवत् च इति . न वा वीप्साधिकारात् . न वा वक्तव्यम् . किम् कारणम् . वीप्साधिकारात् . नित्यवीप्सयोः इति वर्तते . (8.1.9) P III.367.22 - 368.11 R V.307 - 309 अथ बहुव्रीहिवत्त्वे किम् प्रयोजनम् . बहुव्रीहिवत्त्वे प्रयोजनम् सुब्लोपपुँवद्भावौ . सुब्लोपः . एकैकम् . पुँवद्भावः . गतगता . यदि एवम् सर्वनामस्वरसमासान्तेषु दोषः . सर्वनामस्वरसमासान्तेषु दोषः भवति . सर्वनामविधौ दोषः भवति . एकैकस्मै . नबहुव्रीहौ इति प्रतिषेधः प्राप्नोति . सर्वनाम . स्वर . नन सुसु . नञ्सुभ्याम् इति एषः स्वरः प्राप्नोति . स्वर . समासान्त . ऋगृक् पूःपूः . ऋक्पूरब्धूःपथामानक्षे इति समासान्तः प्राप्नोति . सर्वनामविधौ तावत् न दोषः . उक्तम् तत्र बहुव्रीहिग्रहणस्य प्रयोजनम् बहुव्रीहिः एव यः बुहुव्रीहिः तत्र प्रतिषेधः यथा स्यात् बहुव्रीहिवद्भावेन यः बहुव्रीहिः तत्र मा भूत् इति . स्वरसमासान्तयोः अपि प्रकृतम् समासग्रहणम् अनुवर्तते तेन एव बहुव्रीहिम् विशेषयिष्यामः . समासः यः बहुव्रीहिः इति .
8.1.11 
P III.368.12 - 368.15 R V.310 कर्मधारयवत्त्वे कानि प्रयोजनानि . कर्मधारयवत्त्वे प्रयोजनम् सुब्लोपपुँवद्भावान्तोदात्तत्वानि . सुब्लोपः . पटुपटुः . पुँवद्भावः . पटुपट्वी . अन्तोदात्तत्वम् . पटुपटुः .
8.1.12 
P III.368.16 - 369.8 R V.310 - 312 गुणवचनस्य इति किमर्थम् . अग्निः माणवकः . गौः वाहीकः . प्रकारे सर्वेषाम् गुणवचनत्वात् सर्वप्रसङ्गः . सर्वे हि शब्दाः प्रकारे वर्तमानाः गुणवचनाः सम्पद्यन्ते तेन इह अपि प्राप्नोति . अग्निः माणवकः . गौः वाहीकः इति . सिद्धम् तु प्रकृत्यर्थविशेषणत्वात् . सिद्धम् एतत् . कथम् . प्रकृत्यर्थविशेषणत्वात् . प्रकृत्यर्थः विशेष्यते . न एवम् विज्ञायते प्रकारे गुणवचनस्य इति . कथम् तर्हि . गुणवचनस्य शब्दस्य द्वे भवतः प्रकारे वर्तमानस्य इति . अथ वा प्रकारे गुणवचनस्य इति उच्यते सर्वः च शब्दः प्रकारे वर्तमानः गुणवचनः सम्पद्यते तत्र प्रकर्षगतिः विज्ञास्यते : साधीयः यः गुणवचनः इति . कः च साधीयः . यः प्रकारे च प्राक् च प्रकारात् . अथ वा प्रकारे गुणवचनस्य इति उच्यते सर्वः च शब्दः प्रकारे वर्तमानः गुणवचनः सम्पद्यते ते एवम् विज्ञास्यामः प्राक् प्रकारात् यः गुणवचनः इति .
8.1.15 
P III.370.20 - 371.2 R V.319 अत्यन्तसहचरिते लोकविज्ञाते द्वन्द्वम् इति उपसङ्ख्यानम् . अत्यन्तसहचरिते लोकविज्ञाते द्वन्द्वम् इति उपसङ्ख्यानम् कर्तव्यम् . द्वन्द्वम् स्कन्दविशाखौ . द्वन्द्वम् नारदपर्वतौ . अत्यन्तसहचरिते इति किमर्थम् . द्वौ युधिष्ठिरार्जुनौ . लोकविज्ञाते इति किमर्थम् . द्वौ देवदत्तयज्ञदत्तौ . (8.1.15) P III.371.2 - 7 R V.319 अथ द्वन्द्वम् इति किम् निपात्यते . द्वन्द्वम् इति पूर्वपदस्य च अम्भावः उत्तरपदस्य च अत्वम् नपुँसकत्वम् च . पूर्वपदस्य च अम्भावः निपात्यते उत्तरपदस्य च अत्वम् नपुँसकत्वम् च . उक्तम् वा . किम् उक्तम् . लिङ्गम् अशिष्यम् लोकाश्रयत्वात् लिङ्गस्य इति तत्र नपुँसकत्वम् अनिपात्यम् .
8.1.16 
P III.371.8 - 372.7 R V.320 -322 आ कुतः पदाधिकारः . पदाधिकारः प्राक् अपदान्ताधिकारात् . अपदान्तस्यमूर्धन्यः इति अतः प्राक् पदाधिकारः . अथ पदात् इति अधिकारः आ कुतः . पदात् प्राक् सुपि कुत्सनात् . पदात् इति अधिकारः प्राक् सुपि कुत्सनात् . कुत्सने च सुप्य् अगोत्रादौ इति अतः प्राक् . यणेकादेशस्वरः तु ऊर्ध्वम् पदाधिकारात् . यणेकादेशस्वरः तु ऊर्ध्वम् पदाधिकारात् कर्तव्यः . इह वचने हि अपदान्तस्य अप्राप्तिः . इह हि क्रियमाणे अपदान्तस्य अप्राप्तिः स्यात् . उदात्तस्वरितयोर् यणःस्वरितः अनुदात्तस्य इति इह एव स्यात् कुमार्यौ किशोर्यौ इह न स्यात् कुमार्यः किशोर्यः . एकादेशे उदात्तेनोदात्तः इह एव स्यात् वृक्षौ प्लक्षौ इह न स्यात् वृक्षाः प्लक्षाः . न वा पदाधिकारस्य विशेषणत्वात् . न वा ऊर्ध्वम् पदाधिकारात् कर्तव्यः यणेकादेशस्वरः . किम् कारणम् . पदाधिकारस्य विशेषणत्वात् . पदस्य इति न एषा स्थानषष्ठी . का तर्हि . विशेषणषष्ठी . किम् वक्तव्यम् एतत् . न हि . कथम् अनुच्यमानम् गँस्यते . प्रत्याख्यायते स्थनषष्ठी . अन्तग्रहणात् वा नलोपे . अथ वा यत् अयम् नलोपःप्रातिपदिकान्तस्य इति अन्तग्रहणम् करोति तत् ज्ञापयति आचार्यः विशेषणषष्ठी एषा न स्थानषष्ठी इति .
8.1.17 
P III.371.8 - 372.7 R V.320 -322 आ कुतः पदाधिकारः . पदाधिकारः प्राक् अपदान्ताधिकारात् . अपदान्तस्यमूर्धन्यः इति अतः प्राक् पदाधिकारः . अथ पदात् इति अधिकारः आ कुतः . पदात् प्राक् सुपि कुत्सनात् . पदात् इति अधिकारः प्राक् सुपि कुत्सनात् . कुत्सने च सुप्य् अगोत्रादौ इति अतः प्राक् . यणेकादेशस्वरः तु ऊर्ध्वम् पदाधिकारात् . यणेकादेशस्वरः तु ऊर्ध्वम् पदाधिकारात् कर्तव्यः . इह वचने हि अपदान्तस्य अप्राप्तिः . इह हि क्रियमाणे अपदान्तस्य अप्राप्तिः स्यात् . उदात्तस्वरितयोर् यणःस्वरितः अनुदात्तस्य इति इह एव स्यात् कुमार्यौ किशोर्यौ इह न स्यात् कुमार्यः किशोर्यः . एकादेशे उदात्तेनोदात्तः इह एव स्यात् वृक्षौ प्लक्षौ इह न स्यात् वृक्षाः प्लक्षाः . न वा पदाधिकारस्य विशेषणत्वात् . न वा ऊर्ध्वम् पदाधिकारात् कर्तव्यः यणेकादेशस्वरः . किम् कारणम् . पदाधिकारस्य विशेषणत्वात् . पदस्य इति न एषा स्थानषष्ठी . का तर्हि . विशेषणषष्ठी . किम् वक्तव्यम् एतत् . न हि . कथम् अनुच्यमानम् गँस्यते . प्रत्याख्यायते स्थनषष्ठी . अन्तग्रहणात् वा नलोपे . अथ वा यत् अयम् नलोपःप्रातिपदिकान्तस्य इति अन्तग्रहणम् करोति तत् ज्ञापयति आचार्यः विशेषणषष्ठी एषा न स्थानषष्ठी इति .
8.1.18 
P III.372.8 - 373.9 R V.322 - 324 सर्ववचनम् किमर्थम् . सर्ववचनम् अनादेः अनुदात्तार्थम् . सर्वग्रहणम् क्रियते अनादेः अपि अनुदात्तत्वम् यथा स्यात् इति . तिङतिङः इह एव स्यात् देवदत्तः : पचति इति इह न स्यात् : देवदत्तः करोति इति . सर्ववचनम् अनादेः अनुदात्तार्थम् इति चेत् लुटि प्रतिषेधात् सिद्धम् . सर्ववचनम् अनादेः अनुदात्तार्थम् इति चेत् तत् न . किम् कारणम् . लुटि प्रतिषेधात् सिद्धम् . यत् अयम् लुटि प्रतिषेधम् शास्ति नलुट् इति तत् ज्ञापयति आचार्यः अनादेः अपि अनुदात्तत्वम् भवति इति . कथम् कृत्वा ज्ञापकम् . न हि लुडन्तम् आद्युदात्तम् अस्ति . अलो'न्त्यविधिप्रसङ्गः तु . अलः अन्त्यस्य विधयः भवन्ति इति अन्त्यस्य विधिः प्राप्नोति . यत्र हि आदिविधिः न अस्ति अलो'न्त्यविधिना तत्र भवितव्यम् . तत्र कः दोषः . तिङतिङः इति इह एव स्यात् देवदत्तयज्ञदत्तौ कुरुतः इह न स्यात् देवदत्तः करोति इति . लृटि प्रतिषेधात् सिद्धम् . यत् अयम् लृटि प्रतिषेधम् शास्ति तत् ज्ञापयति आचार्यः अनन्त्यस्य अपि अनुदात्तत्वम् भवति इति . कथम् कृत्वा ज्ञापकम् . न हि लृडन्तम् अन्तोदात्तम् अस्ति . ननु च इदम् अस्ति भोक्ष्ये इति . उक्तम् वा . किम् उक्तम् . न वा पदाधिकारस्य विशेषणत्वात् इति . इदम् तर्हि प्रयोजनम् युष्मदस्मदोःषष्ठीचतुर्थीद्वितीयास्थयोर्वाम्नावौ इति वाम्नौ आदयः सविभक्तिकस्य यथा स्युः इति . एतत् अपि न अस्ति प्रयोजनम् . पदस्य इति हि वर्तते विभक्त्यन्तम् च पदम् तत्र अन्तरेण सर्वग्रहणम् सविभक्तिकस्य भविष्यति . भवेत् सिद्धम् यत्र विभक्त्यन्तम् पदम् यत्र तु खलु विभक्तौ पदम् तत्र न सिध्यति . ग्रामः वाम् दीयते . ग्रामः नौ दीयते . जनपदः वाम् दीयते . जनपदः नौ दीयते . ननु च स्थग्रहणम् क्रियते तेन सविभक्तिकस्य एव भविष्यति . अस्ती अन्यत् स्थग्रहणस्य प्रयओजनम् . किम् . श्रूयमाणविभकिविशेषणम् यथा विज्ञायेत . यत्र विभक्तिः श्रूयते तत्र यथा स्यात् इह मा भूत् इति युष्मत्पुत्रः ददाति इति अस्मत्पुत्रः ददाति इति .
8.1.26 
P III.373.20 - 374.6 R V.326 युष्मदस्मदोः अन्यतरस्याम् अनन्वादेशे . युष्मदस्मदोः अन्यतरस्याम् अनन्वादेशे इति वक्तव्यम् . ग्रामे कम्बलः ते स्वम् . ग्रामे कम्बलः तव स्वम् . ग्रामे कम्बलः मे स्वम् . ग्रामे कम्बलः मम स्वम् . अनन्वादेशे इति किमर्थम् . अथो ग्रामे कम्बलः ते स्वम् . अथो ग्रामे कम्बलः मे स्वम् . अपरः आह : सर्वे एव वाम्नावादयः अनन्वादेशे विभाषा वक्तव्याः . कम्बलः ते स्वम् . कम्बलः तव स्वम् . कम्बलः मे स्वम् . कम्बलः मम स्वम् . अनन्वादेशे इति किमर्थम् . अथो कम्बलः ते स्वम् . अथो कम्बलः मे स्वम् . न तर्हि इदानीम् इदम् वक्तव्यम् सपूर्वायाः प्रथमायाः विभाषा इति . वक्तव्यम् च . किम् प्रयोजनम् . अन्वादेशार्थम् . अन्वादेशे विभाषा यथा स्यात् . अथो ग्रामे कम्बलः ते स्वम् . अथो ग्रामे कम्बलः तव स्वम् . अथो ग्रामे कम्बलः मे स्वम् . अथो ग्रामे कम्बलः मम स्वम् .
8.1.27 
P III.374.7 - 20 R V.327 किम् इदम् तिङः गोत्रादिषु कुत्सनाभीक्ष्ण्यग्रहणम् पाठविशेषणम् . कुत्सनाभीक्ष्ण्ययोः अर्थयोः गोत्रादीनि भवन्ति तिङः पराणि अनुदात्तानि इति . आहोस्वित् अनुदात्तविशेषणम् . तिङः पराणि गोत्रादीनि कुत्सनाभीक्ष्ण्ययोः अर्थयोः अनुदात्तानि भवन्ति इति . तिङः गोत्रादिषु कुत्सनाभीक्ष्ण्यग्रहणम् पाठविशेषणम् . तिङः गोत्रादिषु कुत्सनाभीक्ष्ण्यग्रहणम् क्रियते पाठविशेषणम् . पाठः विशेष्यते . अनुदात्तविशेषणे हि अन्यत्र गोत्रादिग्रहणे कुत्सनाभीक्ष्ण्यग्रहणम् . अनुदात्तविशेषणे हि सति अन्यत्र गोत्रादिग्रहणे कुत्सनाभीक्ष्ण्यग्रहण् अम् कर्तव्यम् स्यात् . चनचिदिवगोत्रादितद्धिताम्रेडितेष्वगतेः इति कुत्सनाभीक्ष्ण्ययोः इति वक्तव्यम् स्यात् . अनुदात्तग्रहणम् वा . अथ वा यानि अनुदात्तानि इति वक्तव्यम् स्यात् . तस्मात् सुष्ठु उच्यते तिङः गोत्रादिषु कुत्सनाभीक्ष्ण्यग्रहणम् पाठविशेषणम् अनुदात्तविशेषणे हि अन्यत्र गोत्रादिग्रहणे कुत्सनाभीक्ष्ण्यग्रहणम् अनुदात्तग्रहणम् वा इति .
8.1.28 
P III.374.21 - 25 R V.327 - 328 अतिङः इति किमर्थम् . पचति करोति . अतिङ्वचनम् अनर्थकम् समानवाक्याधिकारात् . अतिङ्वचनम् अनर्थकम् . किम् कारणम् . समानवाक्याधिकारात् . समानवाक्ये इति वर्तते न च समानवाक्ये द्वे तिङन्ते स्तः .
8.1.30 
P III.375.1 - 6 R V.328 निपातैः इति किमर्थम् . यत् कूजति शकटम् . यती कूजति शकटी . यन् रथः कूजति . निपातैः इति शक्यम् अवक्तुम् . कस्मात् न भवति . यत् कूजति शकटम् . यती कूजति शकटी . यन् रथः कूजति . लक्षणप्रतिपदोक्तयोः प्रतिपदोक्तस्य एव इति . न एषा परिभाषा इह शक्या विज्ञातुम् . इह हि दोषः स्यात् . यावद्यथाभ्याम् इह न स्यात् यावत् अस्ति अत्र एषः सरः जनेभ्यः कृणवत् .
8.1.35 
P III.375.10 - 13 R V.329 अनेकम् इति किम् उदाहरणम् . यदा हि असौ मत्तः भवति अथ यत् तपति . न एतत् अस्ति . एकम् अत्र हियुक्तम् अपरम् यद्युक्तम् ततः उभयोः अपि अनिघातः . इदम् तर्हि . अनृतम् हि मत्तः वदति पाप्मा एनम् विपुनाति . एकम् खलु अपि . अग्निः हि पूर्वम् उदजयत् तम् इन्द्रः अनूदजयत् इति .
8.1.39 
P III.375.14 - 19 R V.330 पूजायाम् इति वर्तमाने पुनः पूजाग्रहणम् किमर्थम् . अनिघातप्रतिषेधाभिसम्बद्धम् तत् . यदि तत् अनुवर्तेत इह अपि अनिघातप्रतिषेधः प्रसज्येत . इष्यते च अत्र निघातप्रतिषेधः . यथा पुनः तत्र यावत् यथा इति एताभ्याम् अनिघाते प्राप्ते अनिघातप्रतिषेधः उच्यते इह इदानीम् केन अनिघाते प्राप्ते अनिघातप्रतिषेधः उच्येत . इह अपि यद्वृत्तान्नित्यम् इति एवमादिभिः .
8.1.46 
P III.375.20 - 22 R V.330 किमर्थम् इदम् उच्यते न गत्यर्थलोटा लृट् इति एव सिद्धम् . नियमार्थः अयम् आरम्भः . एहि मन्ये प्रहासे एव यथा स्यात् . क्व मा भूत् . एहि मन्ये रथेन यास्यसि इति .
8.1.47 
P III.376.1 - 10 R V.331 किम् इदम् अपूर्वग्रहणम् जातुविशेषणम् . जातुशब्दात् अपूर्वात् तिङन्तम् इति . आहोस्वित् तिङन्तविशेषणम् . जातुशब्दात् तिङन्तम् अपूर्वम् इति . जातुविशेषणम् इति आह . कथम् ज्ञायते . यत् अयम् किँवृत्तञ्चचिदुत्तरम् इति आह . कथम् कृत्वा ज्ञापकम् . अत्र अपि अपूर्वम् इति एतत् अनुवर्तते न च अस्ति सम्भवः यत् किँवृत्तम् च चिदुत्तरम् स्यात् तिङन्तम् च अपूर्वम् . अत्र अपि तिङन्तविशेषणम् एव . कथम् . किँवृत्तात् चिदुत्तरात् तिङन्तम् अपूर्वम् इति . यत् तर्हि आहोउताहोचानन्तरम् इति अनन्तरग्रहणम् करोति . एतस्य अपि अस्ति वचने प्रयोजनम् . किम् . शेषप्रकॢप्त्यर्थम् एतत् स्यात् . शेषेविभाषा कः च शेषः . सान्तरम् शेषः इति . अन्तरेण अपि अनन्तरग्रहणम् प्रकॢप्तः शेषः . कथम्. अपूर्वः इति वर्तते .
8.1.50 
81050 शेषे विभाषा . कः च शेषः . सपूर्वः शेषः इति .
8.1.51 
P III.377.1 - 17 R V.332 - 333 लृटः प्रकृतिभावे कर्तुः अन्यत्वे उपसङ्ख्यानम् कारकान्यत्वात् . लृटः प्रकृतिभावे कर्तुः यत् कारकम् अन्यत् तस्य अन्यत्वे उपसङ्ख्यानम् कर्तव्यम् . आगच्छ देवदत्त ग्रामम् ओदनम् भोक्ष्यसे . किम् पुनः कारणम् न सिध्यति . कारकान्यत्वात् . न चेत् कारकम् सर्वान्यत् इति उच्यते सर्वान्यत् च अत्र कारकम् . किम् पुनः कारणम् सर्वान्यत्प्रतिषेधेन आश्रीयते न पुनः असर्वान्यद्विधानेन आश्रीयेत . कर्ता च अत्र असर्वान्यः ततः कर्तृसामान्यात् सिद्धम् . कर्तृसामान्यात् सिद्धम् इति चेत् तद्भेदे अन्यसामान्ये प्रकृतिभावप्रसङ्गः . कर्तृसामान्यात् सिद्धम् इति चेत् तद्भेदे कर्तृभेदे अन्यस्मिन् कारकसामान्ये प्रकृतिभावः प्राप्नोति . आहर देवदत्त शालीन् यज्ञदत्त एनान् भोक्ष्यते . एवम् तर्हि व्यक्तम् एव पठितव्यम् न चेत् कर्ता सर्वान्यः इति . न चेत् कर्ता सर्वान्यः इति चेत् अन्याभिधाने प्रतिषेधम् एके . न चेत् कर्ता सर्वान्यः इति चेत् अन्याभिधाने प्रतिषेधम् एके इच्छन्ति . उह्यन्ताम् देवदत्तेन शालयः यज्ञदत्तेन भोक्ष्यन्ते इति प्राप्नोति भोक्ष्यन्ते इति च इष्यते . सिद्धम् तु तिङोः एकद्रव्याभिधानात् . सिद्धम् एतत् . कथम् . तिङोः एकद्रव्याभिधानात् . यत्र तिङ्भ्याम् एकम् द्रव्यम् अभिधीयते तत्र इति वक्तव्यम् .
8.1.55 
P III.377.18 - 378.7 R V.334 - 336 कस्य अयम् प्रतिषेधः . आमः एकान्तरे ऐकश्रुत्यप्रतिषेधः . आमः एकान्तरे ऐकश्रुत्यस्य अयम् प्रतिषेधः . कथम् पुनः अप्रकृतस्य असँशब्दितस्य ऐकश्रुत्यस्य प्रतिषेधः शक्यः विज्ञातुम् . अनन्तिके इति उच्यते . अनन्तिकम् च किम् . दूरम् . दूरात् सम्बुद्धौ एकश्रुतिः उच्यते . अस्ति प्रयोजनम् एतत् . किम् तर्हि इति . निघातप्रसङ्गः तु . निघातः तु प्राप्नोति . आम् भोः देवदत्त3 . आमन्त्रितस्य अनुदात्तत्वम् प्राप्नोति . सिद्धम् तु प्रतिषेधाधिकारे प्रतिषेधवचनात् . सिद्धम् एतत् . कथम् . प्रतिषेधाधिकारे प्रतिषेधवचनसामर्थ्यात् निघातः न भविष्यति . न एव वा पुनः अत्र ऐकश्रुत्यम् प्राप्नोति . किम् कारणम् . अनन्तिके इति उच्यते अन्यत् च दूरम् अन्यत् अनन्तिकम् . यदि एवम् प्लुतः अपि तर्हि न प्राप्नोति प्लुतः अपि हि दूरात् इति उच्यते . इष्टम् एव एतत् सङ्गृहीतम् . आम् भोः देवदत्त इति एव भवितव्यम् .
8.1.56 
P III.378.8 - 19 R V.336 - 338 किमर्थम् इदम् उच्यते . यदादैः एव सर्वैः एतैः अनिघातकारणैः योगे अनिघातः उच्यते . यथा एव पूर्वैः योगे एवम् परैः अपि . अतः उत्तरम् पठति . यद्धितुपरस्य छन्दसि अनिघातः अन्यपरप्रतिषेधार्थः . यद्धितुपरस्य छन्दसि अनिघातः उच्यते अन्यपरप्रतिषेधार्थः . अन्यपरस्य प्रतिषेधः मा भूत् इति . जाये स्वः रोहाव एहि . अथ इदानीम् रोहाव इति अनेन युक्ते एहि इति अस्य कस्मात् न भवति . लोट् च गत्यर्थलोटा युक्तः इति प्राप्नोति . न रुहिः गत्यर्थः . कथम् ज्ञायते . यत् अयम् गत्यर्थाकर्मकश्लिषशीङ्स्थासवसजनरुहजीर्यतिभ्यश्च इति पृथक् रुहिग्रहणम् करोति . यदि न रुहिः गत्यर्थः आरोहन्ति हस्तिनम् मनुष्याः आरोहयति हस्ती स्थलम् मनुष्यान् गतिबुद्धिप्रत्यवसानार्थशब्दकर्माकर्मकाणामणिकर्तासणौ इति कर्मसञ्ज्ञा न प्राप्नोति . तस्मात् न एतत् शक्यम् वक्तुम् न रुहिः गत्यर्थः इति . कस्मात् तर्हि रोहाव इति अनेन युक्ते एहि इति अस्य न भवति . छान्दसत्वात् .
8.1.57 
P III.378.20 - 379.4 R V.338 आम्रेडितेषु अगतेः सगतिः अपि तिङ् इति अत्र गतिग्रहणे उपसर्गग्रहङम् . आम्रेडितेषु अगतेः सगतिरपितिङ् इति अत्र गतिग्रहणे उपसर्गग्रहणम् द्रष्टव्यम् . इह मा भूत् . शुक्लीकरोति चन . क्र्ष्णीकरोति चन . यत्काष्ठा शुक्लीकरोति . यत्काष्ठा कृष्णीकरोति . अपर आह . सर्वत्र एव आष्टमिके गतिग्रहणे उपसर्गग्रहणम् द्रष्तव्यम् गतिर्गतौतिङिचोदात्तवतिवर्जम् इति .
8.1.66 
P III.379.5 - 13 R V.339 यद्वृत्तात् इति उच्यते तत्र इदम् न सिध्यति यः पचति यम् पचति इति . वृत्तग्रहणेन तद्विभक्त्यन्तम् प्रतीयात् . कथम् यतरः पचति यतमः पचति इति . डतरडतमौ च प्रतीयात् . कथम् यदा ददाति इति . एषः अपि विभक्तिसञ्ज्ञः . कथम् यावत् अस्ति अत्र एषः सरः जनेभ्यः कृणवत् . यावद्यथाभ्याम् इति एवम् भविष्यति . कथम् यद्र्यङ् वायुः पवते यत्कामाः ते जुहुमः . एवम् तर्हि यत् अस्मिन् वर्तते यद्वृत्तम् यद्वृत्तात् इति एवम् भविष्यति . वा याथाकाम्ये . वा याथाकाम्ये इति वक्तव्यम् . यत्र क्व चन यजते देवयजने एव यजते .
8.1.67 
P III.379.14 - 19 R V.340 पूजितस्य अनुदात्तत्वे काष्ठादिग्रहणम् . पूजितस्य अनुदात्तत्वे काष्ठादिग्रहणम् कर्तव्यम् . काष्ठादिभ्यः पूजनात् इति वक्तव्यम् . इह मा भूत् . शोभनः अध्यापकः . मलोपवचनम् च . मलोपः च वक्तव्यः . दारुणाध्यापकः दारुणाभिरूपः .
8.1.68 
P III.379.20 - 380.10 R V.340 - 341 सगतिग्रहणम् किमर्थम् . सगतिग्रहणम् अपदत्वात् . सगतिग्रहणम् क्रियते अपदत्वात् . पदस्य इति वर्तते न हि सगतिकम् पदम् भवति . उत्तरार्थम् च . उत्तरार्थम् च सगतिग्रहणम् क्रियते . कुत्सने च सुपि अगोत्रादौ सगतिः अपि . प्रपचति पूति . अथ अपिग्रहणम् किमर्थम् . अगतिकस्य अपि यथा स्यात् . यत् काष्ठा पचति . न एतत् अस्ति प्रयोजनम् . सिद्धम् पूर्वेण अगतिकस्य . न सिध्यति . मलोपाभिसम्बद्धम् तत् . यदि तत् अनुवर्तेत इह अपि मलोपः प्रसज्येत . दारुणम् पचति इति . उत्तरार्थम् च अपिग्रहणम् क्रियते . कुत्सने च सुपि अगोत्रादौ अगतिः अपि इति . पचति पूति इति . वा . अयम् अस्ति विशेषः . सापवादकः सः विधिः अयम् पुनः निरपवादकः . यदि हि तेन स्यात् इह न स्यात् . यत् काष्ठा पचति .
8.1.69 
P III.380.17 - 25 R V.342 - 344 सुपि कुत्सने क्रियायाः मकारलोपः अतिङि इति च उक्तार्थम् . क्रियायाः कुत्सने इति वक्तव्यम् . कर्तुः कुत्सने मा भूत् . पचति पुतिः . पूतिः च चानुबन्धः . पूतिः च चानुबन्धः द्रष्टव्यः . पचति पूति . विभाषितम् च अपि बह्वर्थम् . विभाषितम् च अपि बह्वर्थम् द्रष्टव्यम् . पचन्ति पुति . पचन्ति पुति . सुपि कुत्सने क्रियायाः मकारलोपः अतिङि इति च उक्तार्थम् . पूतिः च चानुबन्धः . विभाषितम् च अपि बह्वर्थम् .
8.1.70 
P III.381.1 - 23 R V.344 - 347 गतौ इति किमर्थम् . प्रपचति प्रकरोति . गतेः अनुदात्तत्वे गतिग्रहणानर्थक्यम् तिङि अवधारणात् . गतेः अनुदात्तत्वे गतिग्रहणम् अनर्थकम् . किम् कारणम् . तिङि अवधारणात् . तिङिच उदात्तवति इति एतत् नियमार्थम् भविष्यति . तिङि उदात्तवति एव गतिः अनुदात्तः भवति न अन्यत्र इति . छन्दोर्थम् तर्हि गतिग्रहणम् कर्तव्यम् . छन्दसि गतौ परतः अनुदात्तत्वम् यथा स्यात् मन्द्रशब्दे मा भूत् . अ मन्द्रैः इन्द्र हरिभिः याहि मयुररोमभिः . छन्दोर्थम् इति चेत् न अगतित्वात् . छन्दोर्थम् इति चेत् तत् न . किम् कारणम् . अगतित्वात् . यत्क्रियायुक्ताः तम् प्रति गत्युपसर्गसञ्ज्ञे भवतः न च अत्र आङः मन्द्रशब्दम् प्रति क्रियायोगः . किम् तर्हि याहिशब्दम् प्रति . इह अपि तर्हि न प्राप्नोति . अभ्युद्धरति उपसमादधाति इति . अत्र अपि न अभेः उदम् प्रति क्रियायोगः . किम् तर्हि हरतिम् प्रति क्रियायोगः . न एषः दोषः . उदम् प्रति क्रियायोगः . कथम् . उद्धरतिक्रियाम् विशिनष्टि . उदा विशिष्टाम् अभिः विशिनष्टि . तत्र यत्क्रियायुक्ताः इति भवति एव सङ्घातम् प्रति क्रियायोगः . इह अपि तर्हि मन्द्रसाधना क्रिया आङा व्यज्यते . आ याहि मन्द्रैः इति . ननु पूर्वम् धातुः उपसर्गेण युज्यते पश्चात् साधनेन इति . न एतत् सारम् . पूर्वम् धातुः साधनेन युज्यते पश्चात् उपसर्गेण . किम् कारणम् . साधनम् हि क्रियाम् निर्वर्तयति ताम् उपसर्गः विशिनष्टि अभिनिर्वृत्तस्य च अर्थस्य उपसर्गेण विशेषः शक्यः वक्तुम् . सत्यम् एवम् एतत् . यः तु असौ धातूपसर्गयोः अभिसम्बन्धः तम् अभ्यन्तरे कृत्वा धातुः साधनेन युज्यते . अवश्यम् च एतत् एवम् विज्ञेयम् . यः हि मन्यते पूर्वम् धातुः साधनेन युज्यते पश्चात् उपसर्गेण इति आस्यते गुरुणा इति अकर्मकः उपास्यते गुरुः इति केन सकर्मकः स्यात् . गतिना तु विशिष्टस्य गतिः एव विशेषकः . साधने केन ते न स्यात् बाह्यम् आभ्यन्तरः हि सः .
8.1.71 
P III.381.24 - 382.15 R V.347 - 349 तिङ्ग्रहणम् किमर्थम् . तिङ्ग्रहणम् उदात्तवतः परिमाणार्थम् . तिङ्ग्रहणम् क्रियते उदात्तवतः परिमाणार्थम् . तिङि उदात्तवति यथा स्यात् मन्द्रशब्दे मा भूत् . आ मन्द्रैः इन्द्र हरिभिः याहि . यद्योगात् गतिः . यत्क्रियायुक्ताः तम् प्रति गत्युपसर्गसञ्ज्ञे भवतः न च आङः मन्द्रशब्दम् प्रति क्रियायोगः . किम् तर्हि याहिशब्दम् प्रति . यद्योगात् गतिः इति चेत् प्रत्ययोदात्तत्वे अप्रसिद्धिः . यद्योगात् गतिः इति चेत् प्रत्ययोदात्तत्वे अप्रसिद्धिः स्यात् . यत्प्रकरोति . तस्मात् तिङ्ग्रहणम् कर्तव्यम् . यदि तिङ्ग्रहणम् क्रियते आमन्ते न प्राप्नोति . प्रपचतितराम् . प्रजल्पतितराम् . असति पुनः तिङ्ग्रहणे क्रियाप्रधानम् आख्यातम् तस्मात् अतिशये तरप् उत्पद्यते तरबन्तात् स्वार्थे आम् तत्र यत्क्रियायुक्ताः तम् प्रति गत्युपसर्गसञ्ज्ञे भवतः इति भवति एतम् सङ्घातम् प्रति क्रियायोगः . तस्मात् न अर्थः तिङ्ग्रहणेन . कस्मात् न भवति . अ मन्द्रैः इन्द्र हरिभिः याहि मयुररोमभिः . यद्योगात् गतिः इति . ननु च उक्तम् यद्योगात् गतिः इति चेत् प्रत्ययोदात्तत्वे अप्रसिद्धिः इति . न एषः दोषः . यद्क्रियायुक्ताः इति न एवम् विज्ञायते यस्य क्रिया यत्क्रिया यत्क्रियायुक्ताः तम् प्रति गत्युपसर्गसञ्ज्ञे भवतः इति . कथम् तर्हि . या क्रिया यत्क्रिया यत्क्रियायुक्ताः तम् प्रति गत्युपसर्गसञ्ज्ञे भवतः इति .
8.1.72 
P III.382.16 - 382.18 R V.349 वत्करणम् किमर्थम् . स्वाश्रयम् अपि यथा स्यात् . आम् भोः देवदत्त इति अत्र आमएकान्तरमामन्त्रितमनन्तिके इति एकान्तरता यथा स्यात् . इति वचनात् . पदपूर्वस्य च आमन्त्रितस्य अविद्यमानवद्भावः भवति इति वक्तव्यम् . . आमः एकान्तरविधौ प्रयोजनम् . आम् पचसि देवदत्त . आम् भोः पचसि देवदत्त अत्र अपि सिद्धम् भवति .
8.1.73 
P III.383.21 - 24 R V.352 इह कस्मात् न भवति . अघ्न्ये देवि सरस्वति इडे कव्ये विहव्ये एतनि ते अघ्न्ये नमानि . योगविभागः करिष्यते . न आमन्त्रिते समानाधिकरणे सामान्यवचनम् . ततः विभाषितम् विशेषवचने इति . प्रति सामान्यवचनम् इति एतत् भवति . किम् च प्रति एतत् भवति . विशेषवचनम् . सामान्यवचनम् विभाषितम् विशेषवचने इति .
8.2.1  
P III.385.1 - 21 R V.354 - 356 या इयम् सपादसप्ताध्यायी अनुक्रान्ता एतस्याम् अयम् पादोनः अध्यायः असिद्धः वेदितव्यः . यदि सपादायाम् सप्ताध्याय्याम् अयम् पादोनः अध्यायः असिद्धः इति उच्यते यः इह सप्तमीनिर्देशाः पञ्चमीनिर्देशाः च उच्यन्ते षष्ठीनिर्देशाः च उच्यन्ते ते अपि असिद्धाः स्यूः . तत्र कः दोषः . झलोझलि ह्रस्वादङ्गात् सँयोगान्तस्यलोपः इति एतेषाम् निर्देशानाम् असिद्धत्वात् तस्मिन्नितिनिर्देष्टेपूर् वस्य तस्मादित्युत्तरस्य षष्ठीस्थानेयोगा इति एताः परिभाषाः न प्रकल्पेरन् . न एषः दोषः . यदि अपि इदम् तत्र असिद्धम् तत् तु इह सिद्धम् . कथम् . कार्यकालम् सञ्ज्ञापरिभाषम् यत्र कार्यम् तत्र द्रष्टव्यम् . झलोझलि . ह्रस्वादङ्गात् . सँयोगान्तस्यलोपः . उपस्थितम् इदम् भवति तस्मिन्नितिनिर्दिष्टेपूर्वस्य तस्मादित्युत्तरस्य षष्ठीस्थानेयोगा इति . यदि कार्यकालम् सञ्ज्ञापरिभाषम् इति उच्यते इयम् अपि परिभाषा अस्ति विप्रतिषेधे परम् इति सा अपि इह उपतिष्ठेत . तत्र कः दोषः . विस्फोर्यम् अवगोर्यम् इति गुणात् दीर्घत्वम् स्यात् विप्रतिषेधेन . अतः उत्तरम् पठति . पूर्वत्रासिद्धे न अस्ति विप्रतिषेधः अभावात् उत्तरस्य . पूर्वत्रासिद्धे न अस्ति विप्रतिषेधः . किम् कारणम् . अभावात् उत्तरस्य . द्वयोः हि सावकाशयोः समवस्थितयोः विप्रतिषेधः भवति न च पूर्वत्रासिद्धे परम् पूर्वम् प्रति भवति . यदि एवम् दोग्धा दोग्धुम् घत्वस्य असिद्धत्वात् ढत्वम् प्राप्नोति काष्ठतट् कूटतट् सँयोगादिलोप्स्य असिद्धत्वात् सँयोगान्तलोपः प्राप्नोति . अपवादः वचनप्रामाण्यात् . अनवकाशौ एतौ वचनप्रामाण्यात् भविष्यतः . तस्मात् कार्यकालम् सञ्ज्ञापरिभाषम् इति न दोषः . न प्रप्नोति . असिद्धत्वात् भवति .
8.2.2  
P III.386.22 - 387.3 R V.358 सुब्विधिम् प्रति नलोपः असिद्धः भवति इति उच्यते . भवेत् इह राजभिः तक्षभिः इति नलोपे कृते अतः इति ऐस्भावः न स्यात् . इह तु खलु राजभ्याम् तक्षभ्याम् राजसु तक्षसु इति नलोपे कृते दीर्घत्वैत्त्वे प्राप्नुतः. न एषः दोषः . सुब्विधिः इति सर्वविभक्त्यन्तः समासः : सुपः विधिः सुब्विधिः , सुपि विधिः सुब्विधिः इति . वक्ष्यामि . इह मा भूत् . ब्रह्महच्छत्रम् भ्रूणहच्छाया . न एषः सन्निपातलक्षणः .
8.2.3  
P III.387.19 R V.361 - 362 इह ने यत् कार्यम् प्राप्नोति तत् प्रति मुभावः न असिद्धः इति उच्यते नाभावः च एव तावत् न प्राप्नोति . एवम् तर्हि न मु टादेशे . न मु टादेशे इति वक्तव्यम् . किम् इदम् टादेशः इति . टायाः आदेशः टादेशः इति . यदि तर्हि टायाः आदेशे इति उच्यते टायाम् आदेशे अप्रसिद्धिः . तत्र कः दोषः . अमुना इति अत्र मुभावस्य असिद्धत्वात् अतोदीर्घोयञि सुपिच इति दीर्घत्वम् प्रसज्येत . न एषः दोषः . सर्वविभक्त्यन्तः समासः : टायाः आदेशः टादेशः , टायाम् आदेशः टादेशः इति . सिध्यति . सूत्रम् तर्हि भिद्यते . यथान्यासम् एव अस्तु . ननु च उक्तम् ने यत् कार्यम् प्राप्नोति तस्मिन् मुभावः न असिद्धः इति उच्यते नाभावः च एव तावत् न प्राप्नोति इति . न एषः दोषः . इह इङ्गितेन चेष्टितेन निमिषितेन महता वा सूत्रनिबन्धेन आचार्याणाम् अभिप्रायः लक्ष्यते . एतत् एव ज्ञापयति भवति अत्र नाभावः इति यत् अयम् ने परतः असिद्धत्वप्रतिषेधम् शास्ति . अथ वा द्विगताः अपि हेतवः भवन्ति . तत् यथा . आम्राः च सिक्ताः पितरः च प्रीणिताः भवन्ति . तथा वाक्यानि अपि द्विगतानि दृश्यन्ते . श्वेतः धावति . अलम्बुसानाम् याता इति . अथ वा वृद्धकुमारीवाक्यवत् इदम् द्रष्टव्यम् . तत् यथा . वृद्धकुमारी इन्द्रेण उक्ता वरम् वृणीष्व इति सा वरम् अवृणीत पुत्राः मे बहुक्षीरघृतम् ओदनम् काँस्यपात्र्याम् भुञ्जीरन् इति . न च तावत् अस्याः पतिः भवति कुतः पुत्राः कुतः गावः कुतः धान्यम् . तत्र्स् अनया एकेन वाक्येन पतिः पुत्राः गावः धान्यम् इति सर्वम् सङ्गृहीतम् भवति . एवम् इह अपि ने असिद्धत्वप्रतिषेधम् ब्रुवता नाभावः अपि सङ्गृहीतः भवति . इति . तथा वाक्यानि अपि ड्विष्ठानि भवन्ति . श्वेतो धावति अलम्बुसानाम् याता इति .
8.2.4  
P III.388.16 - 389.6 R V.362 - 364 यण्स्वरः यणादेशे स्वरितयणः स्वरितार्थम् . यण्स्वरः यणादेशे सिद्धः वक्तव्यः . किम् प्रयोजनम् . स्वरितयणः स्वरितार्थम् . स्वरितयणः स्वरितत्वम् यथा स्यात् . खलप्वि अटति . खल्प्वि अश्नाति . तत् तर्हि वक्तव्यम् . न वक्तव्यम् . आह अयम् स्वरितयणः इति न च अस्ति सिद्धः स्वरितः तत्र आश्रयात् सिद्धत्वम् भविष्यति . आश्रयात् सिद्धत्वम् इति चेत् उदात्तात् स्वरिते दोषः . आश्रयात् सिद्धत्वम् इति चेत् उदात्तात् स्वरिते दोषः भवति . दध्याश . मध्वाश . एवम् तर्हि योगविभागः करिष्यते . उदात्तयणः परस्य अनुदात्तस्य स्वरितः भवति . ततः स्वरितयणः . स्वरितयणः च परस्य अनुदात्तस्य स्वरितः भवति . उदात्तयणः इति एव . अथ वा स्वरितग्रहणम् न करिष्यते . केन इदानीम् स्वरितयणः परस्य अनुदात्तस्य स्वरितः भविष्यति . उदात्तयणः इति एव . ननु च स्वरितयणा व्यवहितत्वात् न प्राप्नोति . स्वरविधौ व्यञ्जनम् अविद्यमानवत् इति न अस्ति व्यवधानम् . अथ वा न एवम् विज्ञायते स्वरितस्य यण् स्वरितयण् स्वरितयणः इति . कथम् तर्हि . स्वरिते यण् स्वरितयण् स्वरितयणः इति .
8.2.6  
P III.389.7 - 15 R V.364 - 365 स्वरितग्रहणम् शक्यम् अकर्तुम् . कथम् . अनुदात्ते परतः पदादौ वा उदात्तः इति एव सिद्धम् . केन इदानीम् स्वरितः भविष्यति . गाङ्गे अनूपे इति . आन्तर्यतः उदात्तानुदात्तयोः एकादेशः स्वरितः भविष्यति . इदम् तर्हि प्रयोजनम् तेन वर्ज्यमानता मा भूत् . अथ क्रियमाणे अपि स्वरितग्रहणे यः सिद्धः स्वरितः तेन वर्ज्यमानता कस्मात् न भवति . कन्य अनूपे इति . बहिरङ्गलक्षणत्वात् . असिद्धम् बहिरङ्गम् अन्तरङ्गे इति एवम् न भविष्यति . यथा एव तर्हि क्रियमाणे स्वरितग्रहणे यः सिद्धः स्वरितः तेन वर्ज्यमानता न भवति एवम् अक्रियमाणे अपि न भविष्यति . तस्मात् न अर्थः स्वरितग्रहणेन . बहिरङ्गलक्षणत्वात् सिद्धम् . द्विःप्रयोगः असिद्धत्वात् लत्वादीनि निवर्तेरन् .
8.2.7  
P III.394.5 - 9 R V.375 अन्तग्रहणम् किमर्थम् . नलोपे अन्तग्रहणम् पदाधिकारस्य विशेषणत्वात् . नलोपे अन्तग्रहणम् क्रियते . किम् कारणम् . पदाधिकारस्य विशेषणत्वात् . पदाधिकारः विशेषणम् . कथम् . पदस्य इति न एषा स्थानषष्ठी . का तर्हि . विशेषणषष्ठी . (8.2.7.2) P III.394.10 - 19 R V.375 - 376 अह्नः नलोपप्रतिषेधः . अह्नः नलोपप्रतिषेधः वक्तव्यः . अहोभ्याम् अहोभिः इति . सः तर्हि प्रतिषेधः वक्तव्यः . न वक्तव्यः . रुः अत्र बाधकः भविष्यति . असिद्धः रुः तस्य असिद्धत्वात् नलोपः प्राप्नोति . अनवकाशः रुः नलोपम् बाधिष्यते . सावकाशः रुः . कः अवकाशः . अनन्त्यः अकारः . आचार्यप्रवृत्तिः ज्ञापयति न अनन्त्यस्य रुः भवति इति यत् अयम् अहन्ग्रहणम् करोति . अहन्ग्रहणात् इति चेत् सम्बुद्ध्यर्थम् वचनम् . अहन्ग्रहणात् इति चेत् सम्बुद्ध्यर्थम् एतत् स्यात् . हे अहः इति . यत् तर्हि रुत्वम् शास्ति . एतत् अपि सम्बुद्ध्यर्थम् एव स्यात् . हे दीर्घाहः अत्र . यत् तर्हि रूपरात्रिरथन्तरेषु उपसङ्ख्यानम् करोति तत् ज्ञापयति आचार्यः न अनन्त्यस्य रुः भवति इति . कथम् कृत्वा ज्ञापकम् . न हि अस्ति विशेषः रूपरात्रिरथन्तरेषु अनन्त्यस्य रौ वा रे वा .
8.2.8  
P III.394.20 - 395.18 R V.377 - 378 न ङिसम्बुद्ध्योः अनुत्तरपदे . न ङिसम्बुद्ध्योः अनुत्तरपदे इति वक्तव्यम् . इह मा भूत् . चर्मणि तिला अस्य चर्मतिलः इति . राजन् वृन्दारक राजवृन्दारक इति . वा नपुँसकानाम् . वा नपुँसकानाम् इति वक्तव्यम् . हे चर्म हे चर्मन् . हे वर्म हे वर्मन् . तत् तर्हि अनुत्तरपदे इति वक्तव्यम् . न वक्तव्यम् . न ङिसम्बुद्ध्योः इति उच्यते न च अत्र ङिसम्बुद्धी पश्यामः . प्रत्ययलक्षणेन . न लुमता तस्मिन् इति प्रत्ययलक्षणस्य प्रतिषेधः . न क्वचित् ङिः लोपेन लुप्यते सर्वत्र लुमता एव . यथा एव इह भवति आर्द्रे चर्मन् लोहिते चर्मन् इति एवम् इह अपि स्यात् चर्मणि तिला अस्य चर्मतिलः इति . तस्मात् उपसङ्ख्यानम् कर्तव्यम् . एवम् तर्हि ङ्यर्थेन तावत् न अर्थः . भत्वात् तु ङौ प्रतिषेधानर्थक्यम् . ङौ प्रतिषेधः अनर्थकः . किम् कारणम् . भत्वात् . भसञ्ज्ञा अत्र भविष्यति . यदि तर्हि भसञ्ज्ञा अत्र भवति रथन्तरे सामन् इति अत्र अल्लोपः अनः इति अल्लोपः प्राप्नोति . न एषः दोषः . उक्तम् उभयसञ्ज्ञानि अपि छन्दाँसि दृश्यन्ते तद् यथा सः सुष्टुभा सः ऋक्वता गणेन पदत्वात् कुत्वम् भत्वात् जश्त्वम् न भवति . एवम् इह अपि पदत्वात् अल्लोपः न भत्वात् नलोपः न भविष्यति . तस्मात् न अर्थः ङिग्रहणेन . सम्बुद्ध्यर्थेन च अपि न अर्थः . कथम् . सम्बुद्ध्यन्तानाम् असमासः . राजवृन्दारक इति . किम् वक्तव्यम् एतत् . न हि . कथम् अनुच्यमानम् गँस्यते . इह समानार्थेन वाक्येन भवितव्यम् समासेन च यः च इह अर्थः वाक्येन गम्यते न असौ जातु चित् समासेन गम्यते . अवयवसम्बोधनम् वाक्येन गम्यते समुदायसम्बोधनम् समासेन . वा नपुँसकानाम् इति एतत् वक्तव्यम् एव .
8.2.9  
P III.395.19 - 24 R V.378 अनन्त्ययोः अपि निष्ठामतुपोः आदेशः . निष्ठामतुपोः आदेशः अनन्त्ययोः अपि इति वक्तव्यम् . भिन्नवन्तौ भिन्नवन्तः . वृक्षवन्तौ वृक्षवन्तः . न वक्तव्यम् . वचनात् भविष्यति . अस्ति वचने प्रयोजनम् . किम् . भिन्नवान् छिन्नवान् . वृक्षवान् प्लक्षवान् . . निष्ठामतुपोः तावत् उक्तम् न वा पदाधिकारस्य विशेषणत्वात् इति . नार्मते अपि उक्तम् न वा बहिरङ्गलक्षणत्वात् इति .
8.2.11 
P III.396.6 - 13 R V.379 किम् अयम् एकयोगः आहोस्वित् नानायोगौ . किम् च अतः . यदि एकयोगः हीवती कपीवती अत्र न प्राप्नोति . अथ नानायोगौ इक्षुमती द्रुमती अत्र अपि प्राप्नोति . यथा इच्छसि तथा अस्तु . अस्तु तावत् एकयोगः . कथम् अहीवती कपीवती . आचार्यप्रवृत्तिः ज्ञापयति भवति एवञ्जातीयकानाम् वत्वम् इति यत् अयम् अन्तो'वत्याः ईवत्याः इति आह . अथ वा पुनः अस्तु नानायोगौ . ननु च उक्तम् इक्षुमती द्रुमती अत्र अपि प्राप्नोति इति . यवादिषु पाथः करिष्यते .
8.2.12 
P III.396.6 - 13 R V.379 किम् अयम् एकयोगः आहोस्वित् नानायोगौ . किम् च अतः . यदि एकयोगः हीवती कपीवती अत्र न प्राप्नोति . अथ नानायोगौ इक्षुमती द्रुमती अत्र अपि प्राप्नोति . यथा इच्छसि तथा अस्तु . अस्तु तावत् एकयोगः . कथम् अहीवती कपीवती . आचार्यप्रवृत्तिः ज्ञापयति भवति एवञ्जातीयकानाम् वत्वम् इति यत् अयम् अन्तो'वत्याः ईवत्याः इति आह . अथ वा पुनः अस्तु नानायोगौ . ननु च उक्तम् इक्षुमती द्रुमती अत्र अपि प्राप्नोति इति . यवादिषु पाथः करिष्यते .
8.2.15 
P III.396.14 - 397.2 R V.379 - 380 छन्दसि इरः इति उच्यते तत्र ते विश्वकर्माणम् ते सप्तर्षिमन्तम् इति अत्र अपि प्राप्नोति . न एषः दोषः . न एवम् विज्ञायते छन्दसि इरः इति . कथम् तर्हि . छन्दसि ईरः इति . एवम् अपि तु इषीमान् पतीमान् इति अत्र अपि प्राप्नोति . न एषः दोषः . विहितविशेषणम् ईकारग्रहङम् . ईकारान्तात् यः विहितः इति . एवम् अपि सूरम् ते द्यावापृथिवीमन्तम् इति अत्र अपि प्राप्नोति . इह च न प्राप्नोति त्रिवतीः याज्यानुवाक्याः भवन्ति इति . एवम् तर्हि परिगणनम् कर्तव्यम् . त्रिहर्यधिपत्यग्निरे . त्रिवतीः याज्यानुवाक्याः भवन्ति . त्रि . हरि . हरिवः मेदिनम् त्वा . हरि . अधिपति . अधिपतिवतीः जुहोति . अधिपति . अग्नि . चरुः अग्निवान् इव . अग्नि . रे . आ रेवन् एतु नो विश इति . यदि तर्हि परिगणनम् क्रियते सरस्वतीवान् भारतीवान् अपूपवान् दधिवान् चरुः इति अत्र न प्राप्नोति . एवम् तर्हि छन्दसि इरः बहुलम् इति वक्तव्यम् .
8.2.16 
P III.397.3 - 398.10 R V.380 - 382 यदि पुनः अयम् नुट् पूर्वान्तः क्रियेत . अनः नुकि विनामरुविधिप्रतिषेधः . अनः नुकि सति विनामः विधेयः . अक्षण्वान् . पदान्तस्य न इति प्रतिषेधः प्राप्नोति . रुः च प्रतिषेध्यः . सुपथिन्तरः . नश्छव्यप्रशान् इति रुः प्राप्नोति . अस्तु तर्हि परादिः . परादौ वत्वप्रतिषेधः अवग्रहः च . यदि परादिः वत्वस्य प्रतिषेधः वक्तव्यः . अक्षण्वान् . मादुपधायाश्चमतोर्वो'यवादिभ्यः इति वत्वम् प्राप्नोति . अवग्रहः च अनिष्टे देशे प्राप्नोति . अक्षण्वान् . अस्तु तर्हि पूर्वान्तः . ननु च उक्तम् अनः नुकि विनामरुविधिप्रतिषेधः इति . भत्वात् सिद्धम् . भसञ्ज्ञा वक्तव्या . यदि तर्हि भसञ्ज्ञा अल्लोपो'नः इति अल्लोपः प्राप्नोति . अनः तु प्रकृतिभावे मतुब्ग्रहणम् छन्दसि . अनः तु प्रकृतिभावे मतुब्ग्रहणम् छन्दसि वक्तव्यम् . इह तर्हि सुपथिन्तरः नान्तस्य टिः तद्धिते लुप्यते इति लोपः प्राप्नोति . घग्रहणम् च . घग्रहणम् च कर्तव्यम् . तत् तर्हि इदम् बहु वक्तव्यम् . नुक् वक्तव्यः . भसञ्ज्ञा च वक्तव्या . अनः तु प्रकृतिभावे मतुब्ग्रहणम् छन्दसि वक्तव्यम् . घग्रहणम् च कर्तव्यम् इति . न कर्तव्यम् . यत् तावत् उच्यते नुक् वक्तव्यः इति नुकः एषः परिहारः भत्वात् सिद्धम् इति . भसञ्ज्ञा वक्तव्या इति क्रियते न्यासे एव अयस्मयादीनि छन्दसि इति . यत् अपि उच्यते अनः तु प्रकृतिभावे मतुब्ग्रहणम् छन्दसि घग्रहणम् च कर्तव्यम् इति न कर्तव्यम् . उभयसञ्ज्ञानि अपि हि छन्दाँसि दृश्यन्ते . तत् यथा . सः सुष्टुभा स ऋक्वता गणेन . पदत्वात् कुत्वम् भत्वात् जश्त्वम् न भवति . एवम् इह अपि पदत्वात् अल्लोपटिलोपौ न भत्वात् विनामरुविधिप्रतिषेधौ भविष्यतः . सिध्यति . सूत्रम् तर्हि भिद्यते . यथान्यासम् एव अस्तु . ननु च उक्तम् परादौ वत्वप्रतिषेधः अवग्रहः च इति . यत् तावत् उच्यते वत्वप्रतिषेधः इति निर्दिश्यमानस्य आदेशाः भवन्ति इति एवम् न भविष्यति . यः तर्हि निर्दिश्यते तस्य न प्राप्नोति . किम् कारणम् . नुटा व्यवहितत्वात् . असिद्धः नुट् तस्य असिद्धत्वात् भविष्यति . अवग्रहे अपि न लक्षणेन पदकाराः अनुवर्त्याः पदकारैः नाम लक्षणम् अनुवर्त्यम् . यथालक्षणम् पदम् कर्तव्यम् .
8.2.17 
P III.398.11 - 15 R V.382 ईत् रथिनः . रथिनः ईत् वक्तव्यः . रथीतरः . भूरिदाव्नः तुट् . भुरिदाव्नः तुट् वक्तव्यः . भूरिदावत्तरः जनः .
8.2.18 
P III.398.16 - 23 R V.382 - 383 कृपणादीनाम् प्रतिषेधः वक्तव्यः . कृपणः कृपाणः कृपीटम् . वालमूललघ्वलमड्गुलीनाम् वा लः रम् आपद्यते इति वक्तव्यम् . अश्ववालः अश्ववारः . मूलदेवः मूरदेवः . वरुणस्य लघुस्यदः वरुणस्य रघुस्यदः . अलम् भक्ताय अरम् भक्ताय . सुबाहुः स्वङ्गुलिः सुबाहुः स्वङ्गुरिः . सञ्ज्ञाछन्दसोः वा कपिलकादीनाम् इति वक्तव्यम् . कपिरकः कपिलकः . तिल्विरीकः तिल्विलीकः . रोमाणि लोमानि . पाँसुरम् पाँसुलम् . कर्म कल्म . शुक्रः शुक्लः .
8.2.19 
P III.399.1 - 19 R V.383 - 384 किम् इदम् अयतिग्रहणम् रेफविशेषणम् : अयतिपरस्य रेफस्य लः भवति सः चेत् उपसर्गस्य भवति इति . आहोस्वित् उपसर्गविशेषणम् : अयतिपरस्य उपसर्गस्य यः रेफः तस्य लः भवति इति . कः च अत्र विशेषः . रेफस्य अयतौ इति चेत् परेः उपसङ्ख्यानम् . रेफस्य अयतौ इति चेत् परेः उपसङ्ख्यानम् कर्तव्यम् . पल्ययते . वचनात् भविष्यति . अस्ति वचने प्रयोजनम् . किम् . प्लायते पलायते . अस्तु तर्हि उपसर्गविशेषणम् . उपसर्गस्य इति चेत् एकादेशे अप्रसिद्धिः . उपसर्गस्य इति चेत् एकादेशे अप्रसिद्धिः भवति . प्लायते पलायते . एकादेशे कृते व्यपवर्गाभावात् न प्राप्नोति . अन्तादिवत् भावेन व्यपवर्गः . उभयतः आश्रये न अन्तादिवत् . एवम् तर्हि एकादेशः पूर्वविधौ स्थानिवत् भवति इति स्थानिवद्भावात् व्यपवर्गः . प्रतिषिध्यते अत्र स्थानिवद्भावः पूर्वत्रासिद्धे न स्थानिवत् इति . दोषाः एव एते तस्याः परिभाषायाः तस्य दोषः सँयोगादिलोपलत्वणत्वेषु इति . अथ वा पुनः अस्तु रेफविशेषणम् . ननु च उक्तम् रेफस्य अयतौ इति चेत् परेः उपसङ्ख्यानम् इति . वचनात् भविष्यति . ननु च उक्तम् अस्ति वचने प्रयोजनम् किम् प्लायते पलायते इति . अत्र अपि अकारेण व्यवहितत्वात् न प्राप्नोति . एकादेशे कृते न अस्ति व्यवधानम् . एकादेशः पूर्वविधौ स्थानिवत् भवति इति स्थानिवद्भावात् व्यवधानम् एव . प्रतिषिध्यते अत्र स्थानिवद्भावः पूर्वत्रासिद्धे न स्थानिवत् इति . दोषाः एव एते तस्याः परिभाषायाः तस्य दोषः सँयोगादिलोपलत्वणत्वेषु इति .
8.2.21 
P III.399.20 - 400.2 R V.385 णौ उपसङ्ख्यानम् कर्तव्यम् . इह अपि यथा स्यात् . निगार्यते निगाल्यते . किम् पुनः कारणम् न सिध्यति . अचि इति उच्यते न च अत्र अजादिम् पश्यामः . प्रत्ययलक्षणेन . वर्णाश्रये न अस्ति प्रत्ययलक्षणम् . एवम् तर्हि स्थानिवद्भावात् भविष्यति . प्रतिषिध्यते अत्र स्थानिवद्भावः पूर्वत्रासिद्धे न स्थानिवत् इति . अतः उत्तरम् पठति . गिरतेः लत्वे णौ उक्तम् . किम् उक्तम् . तस्य दोषः सँयोगादिलोपलत्वणत्वेषु इति .
8.2.22 
P III.400.3 - 4 R V.385 योगे च इति वक्तव्यम् . इह अपि यथा स्यात् . परियोगः पलियोगः . (8.2.22.2) P III.400.5 - 24 R V.385 - 387 सङि लत्वसलोपसँयोगादिलोपकुत्वदीर्घत्वानि . सङि इति प्रकृत्य लत्वसलोपसँयोगादिलोपकुत्वदीर्घत्वानि वक्तव्यानि . किम् प्रयोजनम् . प्रयोजनम् गिरौ गिरः पयः धावति द्विष्टराम् दृषत्स्थानम् काष्ठशक्स्थाता क्रुञ्चा धुर्यः इति . गिऋऔ गिरः इति अत्र अचिविभाषा इति लत्वम् प्राप्नोति . सङि इति वचनात् न भवति . न एतत् अस्ति प्रयोजनम् . उक्तम् एतत् धातोः स्वरूपग्रहणे तत्प्रत्यये कार्यविज्ञानात् सिद्धम् इति . पयः धावति इति अत्र धिच इति सलोपः प्राप्नोति सङि इति वचनात् न भवति . एतत् अपि न अस्ति प्रयोजनम् . वक्ष्यति एतत् धिसकारे सिचः लोपः इति . द्विष्टराम् इति अत्र ह्रस्वात् अङ्गात् इति सलोपः प्राप्नोति सङि इति वचनात् न भवति . एतत् अपि न अस्ति प्रयोजनम् . अत्र अपि सिचः इति एव अनुवर्तिष्यते . दृषत्स्थानम् इति अत्र झलोझलि इति सलोपः प्राप्नोति सङि इति वचनात् न भवति . एतत् अपि न अस्ति प्रयोजनम् . अत्र अपि सिचः इति एव अनुवर्तिष्यते . काष्ठशक्स्थाता इति अत्र स्कोःसँयोगाद्योरन्तेच इति ककारलोपः प्राप्नोति सङि इति वचनात् न भवति . एतत् अपि न अस्ति प्रयोजनम् . काष्ठशक् एव न अस्ति कुतः यः काष्ठशकि तिष्ठेत् . क्रुञ्चा इति अत्र चोःकुः झलि इति कुत्वम् प्राप्नोति सङि इति वचनात् न भवति . एतत् अपि न अस्ति प्रयोजनम् . निपातनात् एतत् सिद्धम् . किम् निपातनम् . ऋत्विग्दधृक्स्रग्दिगुष्णिगञ्चुयुजिक्रुञ्चाम् इति . धुर्यः इति अत्र हलिच इति दीर्घत्वम् प्राप्नोति सङि इति वचनात् न भवति . एतत् अपि न अस्ति प्रयोजनम् . नभकुर्छुराम् इति प्रतिषेधः भविष्यति .
8.2.23 
P III.401.1 - 9 R V.387 - 388 सँयोगान्तस्य लोपे यणः प्रतिषेधः . सँयोगान्तस्य लोपे यणः प्रतिषेधः वक्तव्यः . दधि अत्र मधु अत्र इति . सँयोगादिलोपे च यणः प्रतिषेधः वक्तव्यः . काकी अर्थम् वासी अर्थम् . न वा झलः लोपात् . न वा वक्तव्यः . किम् कारणम् . झलः लोपात् . झलः लोपः सँयोगान्तलोपः वक्तव्यः . बहिरङ्गलक्षणत्वात् वा . अथ वा बहिरङ्गः यणादेशः अन्तरङ्गः लोपः असिद्धम् बहिरङ्गम् अन्तरङ्गे . सस्य एव सँयोगान्तस्य लोपः भवति . अथ वा रात् सस्य इति अत्र सँयोगान्तस्य लोपः इति एतत् अनुवर्तिष्यते .
8.2.25 
P III.402.3 - 403.24 R V.389 - 391 धि सकारे सिचः लोपः . धि सकारे सिचः लोपः वक्तव्यः . किम् प्रयोजनम् . चकाद्धि इति प्रयोजनम् . इह मा भूत् . चकाद्धि पलितम् शिरः . यदि तर्हि सिचः लोपः इति उच्यते . आशाध्वम् तु कथम् ते स्यात् . आशाध्वम् इति अत्र न प्राप्नोति . जश्त्वम् सस्य भविष्यति . जश्त्वम् अत्र सकारस्य भविष्यति . सर्वत्र एवम् प्रसिद्धम् स्यात् . सर्वत्र एवम् जश्त्वेन सिद्धम् स्यात् . इह अपि आयन्ध्वम् अरन्ध्वम् इति जश्त्वेन एव सिद्धम् . श्रुतिः च अपि न भिद्यते . श्रुतिकृतः च अपि न कः चित् भेदः भवति . लुङः च अपि न मूर्धन्ये ग्रहणम् . तत्र अयम् अपि अर्थः इणःषीध्वँलुङ्लिटान्धो'ङ्गात् इति अत्र लुङ्ग्रहणम् न कर्तव्यम् . इह अपि अच्योड्ढ्वम् अप्लोड्ढ्वम् इति षत्वे सिचः धस्य ष्टुत्वे च कृते जश्त्वेन सिद्धम् . सेटि दुष्यति . सेटि दोषः भवति . इदम् एव रूपम् स्यात् अलविड्ढ्वम् इदम् न स्यात् अलविध्वम् इति . तस्मात् सिचः ग्रहणम् कर्तव्यम् . यदि तर्हि सिचः ग्रहणम् क्रियते . घसिभस्योः न सिध्येत् तु . घसिभस्योः न सिध्यति . सग्धिः च मे सपीतिः च मे, बब्धाम् ते हरी धानाः इति अत्र न प्राप्नोति . तस्मात् सिज्ग्रहणम् न तत् . तस्मात् धिच इति अत्र सिचः ग्रहणम् न कर्तव्यम् . कथम् चकाद्धि पलितम् शिरः इति . एवम् तर्हि सिज्ग्रहणम् कर्तव्यम् . कथम् स्ग्धिः च मे स्पीतिः च मे , बब्धम् ते ह्री धानाः इति . इह तावत् सग्धिः इति न एतत् घसेः रूपम् . किम् तर्हि सघेः एतत् रूपम् . बब्धाम् ते हरी धानाः इति न एतत् भसेः रूपम् . किम् तर्हि बन्धेः एतत् रूपम् . छान्दसः वर्णलोपः वा यथा इष्कर्तारमध्वरे . अथ वा छान्दसः वर्णलोपः भविष्यति यथा इष्कर्तारमध्वरे . तत् यथा . तुभ्येदम् अग्ने . तुभ्यम् इदम् अग्ने इति प्राप्ते . आम्बानाम् चरुः . नाम्बानाम् चरुः इति प्राप्ते . आव्याधिनीः उगणाः . आव्याधिनीः सुगणाः इति प्राप्ते . इष्कर्तारम् अध्वरस्य . निष्कर्तारम् इति प्राप्ते . शिवा उद्रस्य भेषजी . शिवा रुद्रस्य भेषजीति प्राप्ते . तस्मात् सिज्ग्रहणम् कर्तव्यम् . न कर्तव्यम् . यत् एतत् रात्सस्य इति सकारग्रहणम् तत् सिचः ग्रहणम् विज्ञास्यते . कथम् . रात्सस्य इति उच्यते न च अन्यः रेफात् परः सकारः अस्ति अन्यत् अतः सिचः . ननु च अयम् अस्ति मातुः पितुः इति . तस्मात् सिचः ग्रहणम् कर्तव्यम् . न कर्तव्यम् . कस्मात् न भवति चकाद्धि पलितम् शिरः इति . इष्टम् एव एतत् सङ्गृहीतम् . चकाधि इति एव भवितव्यम् . धि सकारे सिचः लोपः . चकाद्धि इति प्रयोजनम् . आशाध्वम् तु कथम् ते स्यात् . जश्त्वम् सस्य भविष्यति . सर्वत्र एवम् प्रसिद्धम् स्यात् . श्रुतिः च अपि न भिद्यते . लुङः च अपि न मूर्धन्ये ग्रहणम् . सेटि दुष्यति . घसिभस्योः न सिध्येत् तु . तस्मात् सिज्ग्रहणम् न तत् . छान्दसः वर्णलोपः वा यथा इष्कर्तारमध्वरे .
8.2.32 
P III.403.25 - 404.2 R V.392 इह दोग्धा दोग्धुम् इति घत्वस्य असिद्धत्वात् ढत्वम् प्राप्नोति . न एषः दोषः . उक्तम् एतत् अपवादः वचनप्रामाण्यात् इति . अथ वा एवम् वक्ष्यामि . हः ढः अदादेः . हः ढः भवति अदादेः . ततः धातोः घः इति . दादेः इति अनुवर्तते न इति निवृत्तम् . धातोः दादिः अवयवः भवति .
8.2.38 
P III.404.12 - 24 R V.393 किमर्थः चकारः . स्ध्वोः इति एतत् अनुकृष्यते . न एतत् अस्ति प्रयोजनम् . सिद्धम् स्ध्वोः पूर्वेण एव . न सिध्यति . किम् कारणम् . अबशादित्वात् . ननु च जश्त्वे कृते बशादिः . असिद्धम् जश्त्वम् तस्य असिद्धत्वात् न बशादिः . एवम् तर्हि सिद्धकाण्डे पठितम् अभ्यासजश्त्वचर्त्वम् एत्त्वतुकोः इति . एत्त्वतुकोः ग्रहणम् न करिष्यते . अभ्यासजश्त्वचर्त्वम् सिद्धम् इति एव . एवम् अपि अझषन्तत्वात् न प्राप्नोति . लोपे कृते झषन्तः . स्थानिवद्भावात् न झषन्तः . अतः उत्तरम् पठति . दधः तथोः अनुकर्षणानर्थक्यम् स्थानिवत्प्रतिषेधात् . दधः तथोः अनुकर्षणम् अनर्थकम् . किम् कारणम् . स्थानिवत्प्रतिषेधात् . प्रतिषिध्यते अत्र स्थनिवद्भावः पूर्वत्रासिद्धे न स्थानिवत् इति . स च अवश्यम् प्रतिषेधः आश्रयितव्यः . इतरथा हि अलोपे प्रतिषेधः . यः हि मन्यते अनुकर्षणसामर्थ्यात् मे अत्र भवति अलोपे तेन प्रतिषेधः वक्तव्यः स्यात् : दधाति दधासि . झषन्तः भवति न अन्यत्र . न अपि शास्त्रकृतम् . यत्र कुतः चित् एव आनन्तर्यम् तत् आश्रयिष्यामः .
8.2.40 
P III.405.8 - 12 R V.394 अधः इति किमर्थम् . धत्तः . धत्थः . अधः इति शक्यम् अकर्तुम् . कस्मात् न भवति धत्तः धत्थः इति . जश्त्वे योगविभागः करिष्यते . इदम् अस्ति दधस्तथोश्च इति . ततः वक्ष्यामि झलाम् जशः . झलाम् जशः भवन्ति दधः तथोः . ततः अन्ते . अन्ते च झलाम् जशः भवन्ति . तत्र जश्त्वे कृते अझषन्तत्वात् न भविष्यति .
8.2.42 
P III.406.1 - 10 R V.395 रदाभ्याम् इति किमर्थम् . चरितम् मुदितम् . ननु च रदाभ्याम् इति उच्यमाने अपि अत्र प्राप्नोति . अत्र अपि रेफदकाराभ्याम् परा निष्ठा . न रेफदकाराभ्याम् निष्ठा विशेष्यते . किम् तर्हि . तकारः विशेष्यते . रफदकाराभ्याम् उत्तरस्य तकारस्य नः भवति स चेत् निष्ठायाः इति . अथ पूर्वग्रहणम् किमर्थम् . निष्ठादेशे पूर्वग्रहणम् परस्य आदेशप्रतिषेधार्थम् . निष्ठादेशे पूर्वग्रहणम् क्रियते परस्य आदेशः मा भूत् इति . भिन्नवद्भ्याम् भिन्नवद्भिः . पञ्चमीनिर्दिष्टात् हि परस्य . पञ्चमीनिर्दिष्टात् हि परस्य इति परस्य प्राप्नोति . (8.2.42.2) P III.406.11 - 407.7 R V.396 - 397 वृद्धिनिमित्तात् प्रतिषेधः . वृद्धिनिमित्तात् प्रतिषेधः वक्तव्यः . किम् प्रयोजनम् . प्रयोजनम् कार्तिक्षैतिफौल्लयः . कार्तिः इति वृद्धौ कृतायाम् रदाभ्याम् इति नत्वम् प्राप्नोति . क्षैतिः इति वृद्धौ कृतायाम् क्षियोदीर्घात् इति नत्वम् प्राप्नोति . फौल्लिः इति वृद्धौ कृतायाम् उदुपधत्वसन्नियोगेन लत्वम् उच्यमानम् न प्राप्नोति . अथ उच्यमाने अपि प्रतिषेधे वृद्धिनिमित्तात् इति कथम् इदम् विज्ञायते . वृद्धिः एव निमित्तम् वृद्धिनिमित्तम् वृद्धिनिमित्तात् इति . आहोस्वित् वृद्धिः निमित्तम् अस्य सः अयम् वृद्धिनिमित्तः वृद्धिनिमित्तात् इति . किम् च अतः . यदि विज्ञायते वृद्धिः एव निमित्तम् वृद्धिनिमित्तम् वृद्धिनिमित्तात् इति क्षैतिः सङ्गृहीतः कार्तिः असङ्गृहीतः . अथ विज्ञायते वृद्धिः निमित्तम् अस्य सः अयम् वृद्धिनिमित्तः वृद्धिनिमित्तात् इति कार्तिः सङ्गृहीतः क्षैतिः असङ्गृहीतः . उभयथा च फौल्लिः असङ्गृहीतः . यथा इच्छसि तथा अस्तु . अस्तु तावत् वृद्धिः एव निमित्तम् वृद्धिनिमित्तम् वृद्धिनिमित्तात् इति . ननु च उक्तम् क्षैतिः सङ्ग्र्हीतः कार्तिः असङ्गृहीतः इति . कार्तिः च सङ्गृहीतः . कथम् . वृद्धिः भवति गुणः भवति इति रेफशिराः गुणवृद्धिसञ्ज्ञकः अभिनिर्वर्तते . अथ वा पुनः अस्तु वृद्धिः निमित्तम् अस्य सः अयम् वृद्धिनिमित्तः वृद्धिनिमित्तात् इति . ननु च उक्तम् कार्तिः सङ्गृहीतः क्षैतिः असङ्गृहीतः इति . क्षैतिः च सङ्गृहीतः . कथम् . यत् तत् वृद्धिशास्त्रम् तस्मिन् वृद्धिशब्दः वर्तते . सः तर्हि प्रतिषेधः वक्तव्यः . न वा बहिरङ्गलक्षणत्वात् . न वा वक्तव्यम् . किम् कारणम् . बहिरङ्गलक्षणत्वात् . बहिरङ्गा वृद्धिः . अन्तरङ्गम् नत्वम् . असिद्धम् बहिरङ्गम् अन्तरङ्गे . एवम् च कृत्वा लत्वम् अपि सिद्धम् भवति फौल्लिः इति .
8.2.44 
P III.407.8 - 18 R V.397 - 398 ऋकारल्वादिभ्यः क्तिन्निष्ठावत् . ऋकारल्वादिभ्यः क्तिन् निष्ठावत् भवति इति वक्तव्यम् . कीर्णिः गीर्णिः . लूनिः धूनिः . दुग्वोः दीर्घः च . दुग्वोः दीर्घः च इति वक्तव्यम् . आदूनः विगूनः . पूञः विनाशे . पूञः विनाशे इति वक्तव्यम् . पूनाः यवाः . विनाशे इति किमर्थम् . पूतम् धान्यम् . सिनोतेः ग्रासकर्मकर्तृकस्य . सिनोतेः ग्रासकर्मकर्तृकस्य इति वक्तव्यम् . सिनः ग्रासः . ग्रासकर्मकर्तृकस्य इति किमर्थम् . सिता पाशेन सूकरी .
8.2.46 
P III.407.19 - 408.10 R V.398 - 399 दीर्घात् इति किमर्थम् . अक्षितम् असि मा मे क्षेष्ठाः . दीर्घात् इति शक्यम् अकर्तुम् . कस्मात् न भवति अक्षितम् असि मा मे क्षेष्ठाः इति . निर्देशात् एव इदम् अभिव्यक्तम् दीर्घस्य ग्रहणम् इति . यदि ह्रस्वस्य ग्रहणम् स्यात् क्षेः इति एव ब्रूयात् . न अत्र निर्देशः प्रमाणँ शक्यम् कर्तुम् . यथा एव अत्र अप्राप्ता विभक्तिः एवम् इयङादेशः अपि . न अत्र अप्राप्ता विभक्तिः . सिद्धा अत्र विभक्तिः प्रातिपदिकात् इति . कथम् प्रातिपदिकसञ्ज्ञा . अर्थवत् प्रातिपदिकम् इति . ननु च अधातुः इति प्रतिषेधः प्राप्नोति . न एषः धातुः धातोः एषः अनुकरणः . यदि अनुकरणः इयङादेशः न प्राप्नोति . प्रकृतिवत् अनुकरणम् भवति इति एवम् इयङादेशः भविष्यति . यदि प्रकृतिवत् अनुकरणम् भवति इति उच्यते स्वाद्युत्पत्तिः न प्राप्नोति . एवम् तर्हि आतिदेशिकानाम् स्वाश्रयाणि अपि न निवर्तन्ते . अथ अपि एतत् न अस्ति आतिदेशिकानाम् स्वाश्रयाणि अपि न निवर्तन्ते इति एवम् अपि न दोषः . अवश्यम् अत्र सर्वतः नैर्देशिकी विभक्तिः वक्तव्या . तत् यथा . नेर्विशः परिव्यवेभ्यःक्रियः विपराभ्याञ्जेः इति . अथ अपि एतत् न अस्ति प्रकृतिवत् अनुकरणम् भवति इति एवम् अपि न दोषः . धातोः अजादौ यत् रूपम् तत् अनुक्रियते .
8.2.48 
P III.408.11 - 409.2 R V.400 - 401 अञ्चेः नत्वे व्यक्तप्रतिषेधः . अञ्चेः नत्वे व्यक्तस्य प्रतिषेधः वक्तव्यः . व्यक्तम् अनृतम् कथयति इति . अञ्जिविज्ञानात् सिद्धम् . न एतत् अञ्चेः रूपम् . अञ्जेः एतत् रूपम् . अञ्चत्यर्थः वै गम्यते . कः पुनः अञ्चत्यर्थः . अञ्चतिः प्रकाशने वर्तते . अञ्चितम् गच्छति . प्रकाशयति आत्मानम् इति गम्यते . न वै लोके अञ्चितम् गच्छति इति प्रकाशनम् गम्यते . किम् तर्हि . समाधानम् गम्यते . समाहितः भूत्वा गच्छति इति . एवम् तर्हि अञ्चतेः अङ्कः अङ्कः च प्रकाशनम् . अङ्किताः गावः इति उच्यते अन्याभ्यः गोभ्यः प्रकाश्यन्ते . अञ्चत्यर्थः इति चेत् अञ्जेः तदर्थत्वात् सिद्धम् . अञ्चत्यर्थः इति चेत् अञ्जिः अपि अञ्चत्यर्थे वर्तते . कथम् पुनः अन्यः नाम अन्यस्य अर्थे वर्तते . कथम् अञ्जिः अञ्चत्यर्थे वर्तते . अनेकार्थाः अपि धातवः भवन्ति . अस्ति पुनः क्व चित् अन्यत्र अपि अञ्जिः अञ्चत्यर्थे वर्तते . अस्ति इति आह . अञ्जेः अञ्जनम् अञ्जनम् च प्रकाशनम् . अङ्क्तेषिणी इति उच्यते यत् तत् सितम् च असितम् च एतत् प्रकाशयति . तथा अञ्जेः व्यञ्जनम् व्यञ्जनम् च प्रकाशनम् . यत् तत् स्नेहेन मधुरेण च जडीकृतानाम् इन्द्रियाणाम् स्वस्मिन् आत्मनि व्यवस्थापनम् सः रागः तत् व्यञ्जनम् . अन्वर्थम् खलु अपि निर्वचनम् . व्यज्यते अनेन इति व्यञ्जनम् इति .
8.2.50 
P III.409.3 - 6 R V.401 - 402 अवाताभिधाने . अवाताभिधाने इति वक्तव्यम् . इह अपि यथा स्यात् . निर्वाणः अग्निः वातेन . निर्वाणः प्रदीपः वातेन इति .
8.2.55 
P III.409.7 - 16 R V.402 - 403 अनुपसर्गात् इति उच्यते तत्र इदम् न सिध्यति परिकृशम् इति . कृशेः कः एषः विहितः इगुपधात् . न एतत् निष्ठान्तम् . किम् तर्हि कृशः एषः इगुपधात् कः विहितः . स्वरे हि दोषः भवति परिकृशे . न एवम् शक्यम् . इह हि परिकृशः इति स्वरे दोषः स्यात् . अन्तस्थाथघञ्क्ताजबित्रकाणाम् . इति एषः स्वरः प्रसज्येत . पदस्य लोपः विहितः इति मतम् . एवम् तर्हि पदस्य लोपः द्रष्टव्यः . पर्यागतः कार्श्येन परिकृशः . जगती अनूना भवति हि रुचिरा . (8.2.55.2) P III.409.17 - 24 R V.403 फलेः लत्वे उत्पूर्वस्य उपसङ्ख्यानम् . फलेः लत्वे उत्पूर्वस्य उपसङ्ख्यानम् कर्तव्यम् : उत्फुल्लः अनृतम् कथयति . अत्यल्पम् इदम् उच्यते उत्पूर्वात् इति . उत्फुल्लसम्फुल्लयोः इति वक्तव्यम् : उत्फुल्लः , सम्फुल्लः . कृशेः कः एषः विहितः इगुपधात् . स्वरे हि दोषः भवति परिकृशे . पदस्य लोपः विहितः इति मतम् . जगति अनूना भवति हि रुचिरा .
8.2.56 
P III.410.1 - 11 R V.403 - 404 किम् अयम् विधिः आहोस्वित् प्रतिषेधः . किम् च अतः . यदि तावत् विधिः नकारग्रहणम् कर्तव्यम् . न कर्तव्यम् . प्रकृतम् अनुवर्तते . क्व प्रकृतम् . रदाभ्यान्निष्ठातोनःपूर्वस्यचदः इति . तत् वा अनेकेन निपातनेन व्यवच्छिन्नम् न शक्यम् अनुवर्तयितुम् . अथ प्रतिषेधः ह्रीग्रहणम् अनर्थकम् न हि एतस्मात् विधिः अस्ति . यथा इच्छसि तथा अस्तु . अस्तु तावत् विधिः . ननु च उक्तम् नकारग्रहणम् कर्तव्यम् . न कर्तव्यम् . प्रकृतम् अनुवर्तते . क्व प्रकृतम् . रदाभ्यान्निष्ठातोनःपूर्वस्यचदः इति . तत् वा अनेकेन निपातनेन व्यवच्छिन्नम् न शक्यम् अनुवर्तयितुम् इति . सम्बन्धम् अनुवर्तिष्यते . अथ वा क्रियते न्यासे एव . द्विनकारकः निर्देशः . नुदविदोन्दत्राघ्राह्रीभ्यः अन्यतरस्याम् न् न ध्याख्यापॄमूर्छिमदाम् इति . अथ वा पुनः अस्तु प्रतिषेधः . ननु च उक्तम् ह्रीग्रहणम् अनर्थकम् न हि एतस्मात् विधिः अस्ति इति . न अनर्थकम् . एतत् एव ज्ञापयति आचार्यः भवति एतस्मात् विधिः इति यत् अयम् ह्रीग्रहणम् करोति .
8.2.58 
P III.410.12 - 411.2 R V.404 - 405 बहवः इमे विदयः पठ्यन्ते . तत्र न ज्ञायते कस्य नित्यम् नत्वम् कस्य विभाषा कस्य प्रतिषेधः कस्य इट् इति . अतः उत्तरम् पठति . यस्य विदेः श्नशकौ तपरत्वे तनवचने तद् उ वाप्रतिषेधौ . श्नविकरणस्य विभाषा शविकरणस्य प्रतिषेधः . श्यविकरणात् नविधिः छिदितुल्यः . श्यन्विकरणात् विदेः नविधिः छिदिना तुल्यः . लुग्विकरणः वलि पर्यवपन्नः . लुग्विकरणः विदिः वलादौ पर्यवपन्नः . एष एवार्थः . ययोः विद्योः श्नशौ उक्तौ तयोः नत्वस्य वानञौ . ययोः तु श्यल्लुकौ ताभ्याम् छिदिवच् च इट् च इष्यते . अपरः आह : वेत्तेः तु विदितः निष्ठा . विद्यतेः विन्नः इष्यते . विन्त्तेः विन्नः च वित्तः च वित्तः भोगेषु विन्दतेः .
8.2.59 
P III.411.3 - 8 R V.405 - 406 भित्तम् शकलम् इति उच्यते तत्र इदम् न सिध्यति भित्तम् भिन्नम् इति . न एषः दोषः . सर्वत्र एव अत्र भिदिः विदारणसामान्ये वर्तते तत्र अवश्यम् विशेषार्थिना विशेषः अनुप्रयोक्तव्यः . भिन्नम् किम् भित्तम् इति . तत्वम् अभिधायकम् चेत् शकलस्य अनर्थकः प्रयोगः स्यात् . शकलेन च अपि अभिहिते न भवति तत्वम् निगमयामः .
8.2.62 
P III.411.9 - 18 R V.407 प्रत्ययग्रहणम् किमर्थम् न क्विनः कुः इति एव उच्येत . क्विनः कुः इति इयति उच्यमाने वकारस्य एव कुत्वम् प्रसज्येत . ननु च लोपे कृते न भविष्यति . अनवकाशम् कुत्वम् लोपम् बाधेत . सावकाशम् कुत्वम् . कः अवकाशः . अनन्त्यः . कथम् पुनः सति अन्त्ये अनन्त्यस्य कुत्वम् स्यात् . आचार्यप्रवृत्तिः ज्ञापयति नान्त्यस्य कुत्वम् भवति इति यत् अयम् क्विनः कुः इति कवर्गनिर्देशम् करोति . इतरथा हि तद्गुणम् एव अयम् निर्दिशेत् . इदम् तर्हि प्रयोजनम् येभ्यः क्विन्प्रत्ययः विधीयते तेषाम् अन्यप्रत्ययान्तानाम् अपि पदान्ते कुत्वम् यथा स्यात् . मा नः अस्राक् . मा नः अद्राक् . क्विनः कुः इति वक्तव्ये प्रत्ययग्रहणम् कृतम् . क्विन्प्रत्ययस्य सर्वत्र पदान्ते कुत्वम् इष्यते .
8.2.68 
P III.411.19 - 22 R V.408 रुविधौ अह्नः रूपरात्रिरथन्तरेषु उपसङ्ख्यानम् . रुविधौ अह्नः रूपरात्रिरथन्तरेषु उपसङ्ख्यानम् कर्तव्यम् . अहोरूपम् अहोरात्रः अहोरथन्तरम् साम .
8.2.69 
P III.412.1 - 9 R V.408 - 409 असुपि रादेशे उपसर्जनसमासे प्रतिषेधः अलुकि . असुपि रादेशे उपसर्जनसमासे अलुकि प्रतिषेधः वक्तव्यः . दीर्घाहा निदाघः इति . सिद्धम् तु सुपि प्रतिषेधात् . सिद्धम् एतत् . कथम् . सुपि प्रतिषेधात् . प्रसज्य अयम् प्रतिषेधः सुपि न इति . इह अपि तर्हि न प्राप्नोति . अहन् ददाति . अहन् भुङ्क्ते इति . लुकि च उक्तम् . किम् उक्तम् . अह्नः रविधौ लुमता लुप्ते प्रत्ययलक्षणम् न भवति इति .
8.2.70 
P III.412.10 - 15 R V.409 छन्दसि भाषायाम् च प्रचेतसः राजनि उपसङ्ख्यानम् . छन्दसि भाषायाम् च प्रचेतसः राजनि उपसङ्ख्यानम् कर्तव्यम् . प्रचेतः राजन् . प्रचेतर् राजन् . अहरादीनाम् पत्यादिषु उपसङ्ख्यानम् कर्तव्यम् . अहर्पतिः अहःपतिः . अहर्पुत्रः अहःपुत्रः . गीर्पतिः गीःपतिः .
8.2.72 
P III.412.16 - 413.10 R V.409 - 410 इह कस्मात् न भवति . पपिवान् तस्थिवान् इति . सस्य इति वर्तते . एवम् अपि अत्र प्राप्नोति . लोपे कृते न भविष्यति . अनवकाशम् दत्वम् लोपम् बाधेत . सावकाशम् दत्वम् . कः अवकाशः . पपिवद्भ्याम् पपिवद्भिः इति . अत्र अपि रुः प्राप्नोति . तत् यथा एव रुम् बाधते एवम् लोपम् अपि बाधेत . न बाधते . किम् कारणम् . येन न अप्राप्ते तस्य बाधनम् भवति न च अप्राप्ते रौ दत्वम् आरभ्यते लोपे पुनः प्राप्ते च अप्राप्ते च . यदि तर्हि सस्य इति वर्तते अनडुद्भ्याम् अनडुद्भिः इति अत्र न प्राप्नोति . वचनात् अनडुहि भविष्यति . यदि एवम् . अनडुहः दत्वे नकारप्रतिषेधः . अनडुहः दत्वे नकारस्य प्रतिषेधः वक्तव्यः . अनड्वान् . सिद्धम् तु प्रतिपदविधानात् नुमः . सिद्धम् एतत् . कथम् . नुमः प्रतिपदविधानसामर्थ्यात् दत्वम् न भविष्यति . यदि तर्हि यत् यत् अनडुहः प्राप्तम् तत् तत् नुमः प्रतिपदविधानसामर्थ्यात् बाध्यते रुत्वम् अपि न प्राप्नोति . अनड्वान् तत्र इति . न एषः दोषः . यम् विधिम् प्रति उपदेशः अनर्थकः सः विधिः बाध्यते यस्य तु विधेः निमित्तम् एव न असौ बाध्यते . दत्वम् च प्रति नुमः प्रतिपदविधिः अनर्थकः रोः पुनः निमित्तम् एव .
8.2.78 
P III.413.11 - 19 R V.411 किमर्थम् इदम् उच्यते न हलि इति एव सिद्धम् . न सिध्यति . धातोः इति तत्र वर्तते तत्र रेफवकाराभ्याम् धातुः विशेष्यते . रेफवकारान्तस्य धातोः इति . किम् पुनः कारणम् पूर्वस्मिन् योगे रेफवकाराभ्याम् धातुः विशेष्यते . इह मा भूत् . अग्निः वायुः इति . एवम् तर्हि पूर्वस्मिन् योगे यत् धातुग्रहणम् तत् उत्तरत्र निवृत्तम् . एवम् अपि कुर्कुरः मुर्मुरः इति अत्र अपि प्राप्नोति . एवम् तर्हि अनुवर्तते तत्र धातुग्रहणम् न तु रेफवकाराभ्याम् धातुः विशेष्यते . किम् तर्हि . इक् विशेष्यते . रेफवकारान्तस्य इकः धातोः इति . एवम् अपि कुर्कुरीयति मुर्मुरीयति इति अत्र प्राप्नोति . तस्मात् धातुः एव विशेष्यः धातौ च विशेष्यमाणे उपधायाम् च इति वक्तव्यम् . किमर्थम् इदम् उच्यते न हलि इति एव सिद्धम् . न सिध्यति: 1.1.72.5Aल्लुसिओन्स् in Bh. Allusions to Bh. Pअरल्लेल्स् Cओम्मेन्त्स् (8.2.78.2) P III.413.20 - 414.7 R V.411 - 412 उपधादीर्घत्वे अभ्यासजिव्रिचतुर्णाम् प्रतिषेधः . उपधादीर्घत्वे अभ्यासजिवृइचतुर्णाम् प्रतिषेधः वक्तव्यः . रिर्यतुः रिर्युः . सँविव्यतुः सँविव्युः . जिव्रः . चतुर्यिता चतुर्यितुम् . उणादिप्रतिषेधः च . उणादीनाम् च प्रतिषेधः वक्तव्यः . किर्योः गिर्योः इति . अभ्यासप्रतिषेधः तावत् न वक्तव्यः . हलि इति उच्यते न च अत्र हलादिम् पश्यामः . यणादेशे कृते प्राप्नोति . स्थानिवद्भावात् न भविष्यति . प्रतिषिध्यते अत्र स्थानिवद्भावः दीर्घविधिम् प्रति न स्थानिवत् इति . न एषः अस्ति प्रतिषेधः . उक्तम् एतत् प्रतिषेधे स्वरदिर्घयलोपेषु लोपाजादेशः इति . जिव्रिप्रतिषेधः च न वक्तव्यः . उणादयः अव्युत्पन्नानि प्रातिपदिकानि . चतुर्यिता चतुर्यितुम् इति सुपि न इति वर्तते . यदि एवम् गीर्भ्याम् गीर्भिः इति अप्रसिद्धिः . न सुपः विभक्तिविपरिणामात् गीर्भ्याम् गीर्भिः इति अदोषः . उणादिप्रतिषेधः वक्तव्यः इति परिहृतम् एतत् उणादयः अव्युत्पन्नानि प्रातिपदिकानि इति .
8.2.80 
P III.414.8 - 19 R V.412 - 413 अदसः अनोस्रेः . अदसः अनोस्रेः इति वक्तव्यम् . किम् इदम् अनोस्रेः इति . अनोकारस्य असकारस्य अरेफकस्य इति . अनोकारस्य . अदः अत्र . असकारस्य . अदस्यते . अरेफकस्य . अदः . तत् तर्हि वक्तव्यम् . न वक्तव्यम् . क्रियते न्यासे एव . अविभक्तिकः निर्देशः . अदस् , ओ , इति . ओकारात् परः पतिषेधः पूर्वभूतः . ततः सकारः . ततः रेफः इति . अथ वा न एवम् विज्ञायते अदसः असकारस्य इति . कथम् तर्हि . अकारः अस्य सकारस्य सः अयम् असिः असेः इति . यदि एवम् अमुमुयङ् इति न सिध्यति अदद्र्यङ् इति प्राप्नोति . अदमुयङ् इति भवितव्यम् अनन्त्यविकारे अन्त्यसदेशस्य कार्यम् भवति इति . अदसः अद्रेः पृथक् मुत्वम् केचित् इच्छन्ति लत्ववत् . केचित् अन्त्यसदेशस्य . न इति एके . असेः हि दृश्यते . आचार्यः अपदान्तस्य अपि भवति इति .
8.2.81 
P III.415.5 - 10 R V.414 ईत्त्वम् बहुवचनान्तस्य . ईत्त्वम् बहुवचनान्तस्य इति वक्तव्यम् . बहुवचने इति इयति उच्यमाने इह एव स्यात् . अमीभिः अमीषु. इह न स्यात् . अमी अत्र . अमी आसते . तत् तर्हि वक्तव्यम् . न वक्तव्यम् . न इदम् पारिभाषिकस्य बहुवचनस्य ग्रहणम् . किम् तर्हि . अन्वर्थग्रहणम् एतत् . बहूनाम् अर्थानाम् वचनम् बहुवचनम् बहुवचने इति .
8.2.82 
P III.415.11 - 416.6 R V.414 - 416 वाक्याधिकारः किमर्थः . वाक्याधिकारः पदनिवृत्त्यर्थः . वाक्याधिकारः क्रियते पदनिवृत्त्यर्थः . पदाधिकारः निवर्त्यते . न हि काकः वाश्यते इति अधिकाराः निवर्तन्ते . दोषः खलु अपि स्यात् यदि वाक्याधिकारः पदाधिकारम् निवर्तयेत् . इष्यन्ते एव उत्तरत्र पदकार्याणि तानि न सिध्यन्ति . नश्छव्यप्रशान् इति . पदनिवृत्त्यर्थम् इति न एवम् विज्ञायते पदस्य निवृत्त्यर्थम् पदनिवृत्त्यर्थम् इति . किम् तर्हि. पदे निवृत्त्यर्थम् पदनिवृत्त्यर्थम् इति . वाक्ये यावन्ति पदानि तेषाम् सर्वेषाम् टेः प्लुतः प्राप्नोति . इष्यते च वाक्यपदयोः अन्त्यस्य स्यात् इति तत् च अन्तरेण यत्नम् न सिध्यति इति एवमर्थः वाक्याधिकारः . अथ टिग्रहणम् किमर्थम् . टिग्रहणम् अलः अन्त्यनियमे व्यञ्जनान्तार्थम् . टिग्रहणम् क्रियते अलः अन्त्यनियमे व्यञ्जनान्तस्य अपि यथा स्यात् . अग्निचि3त् सोमसु3त् . अस्ति प्रयोजनम् एतत् . किम् तर्हि इति . सर्वादेशप्रसङ्गः तु . सर्वादेशः तु टेः प्लुतः प्राप्नोति . किम् कारणम् . अचः इति वचनात् अन्त्यस्य न अन्त्यस्य इति वचनात् अचः न उच्यते च प्लुतः सः सर्वादेशः प्राप्नोति . उक्तम् वा . किम् उक्तम् . ह्रस्वः दीर्घः प्लुतः इति यत्र ब्रूयात् अचः इति एतत् तत्र उपस्थितम् द्रष्टव्यम् इति .
8.2.83 
P III.416.7 - 15 R V.416 - 417 अशूद्रे इति किमर्थम् . कुशली असि तुषजक . अत्यल्पम् इदम् उच्यते : असूद्रे इति . अशूद्रस्त्र्यसूयकेषु . अशूद्रस्त्र्यसूयकेषु इति वक्तव्यम् . तत्र शूद्रे उदाहृतम् . स्त्रियाम् : गार्गी अहम् , भोः आयुष्मती भव गार्गि . असूयके : स्थाली अहम् , भोः आयुष्मान् एधि स्थालि3न् . न एषा मम सञ्ज्ञा स्थाली इति . किम् तर्हि दण्डिन्यायः मम विवक्षितः . सः वक्तव्यः . स्थाली अहम् भोः आयुष्मान् एधि स्थालिन् . न मम दण्डिन्यायः विवक्षितः . किम् तर्हि सञ्ज्ञा मम एषा . असूयकः त्वम् असि जाल्म न त्वम् प्रत्यभिवादम् अर्हसि भिद्यस्व वृषल स्थालिन् . देवदत्तः अहम् भोः आयुष्मान् एधि भो3ः . आयुष्मान् एधि देवदत्त3 इति वा . एषः दोषः . उक्तार्थानाम् अपि प्रयोगः दृश्यते . तत् यथा . अपूपौ द्वौ आनय . ब्राह्मणौ द्वौ आनय इति .
8.2.84 
P III.417.6 - 14 R V.419 दूरात् हूते इति उच्यते दूरशब्दः च अयम् अनवस्थितपदार्थकः . तत् एव हि कम् चित् प्रति दूरम् कम् चित् प्रति अन्तिकम् भवति . एवम् हि कः चित् कम् चित् आह . एषः पार्श्वतः करकः तम् आनय इति . सः आह . उत्थाय गृहाण दूरम् न शक्ष्यामि इति . अपरः आह : दूरम् मथुरायाः पाटलिपुत्रम् इति . सः आह . न दूरम् इदम् अन्तिकम् इति . एवम् एषः दूरशब्दः अनवस्थितपदार्थकः तस्य अनवस्थितपदार्थकत्वात् न ज्ञायते कस्याम् अवस्थायाम् प्लुत्या भवितव्यम् इति . एवम् तर्हि ह्वयतिना अयम् निर्देशः क्रियते . ह्वयतिप्रसङ्गे यत् दूरम् . किम् पुनः तत् . तत्र प्राकृतात् प्रयत्नात् प्रयत्नविशेषे उपादीयमाने सन्देहः भवति श्रोष्यति न श्रोष्यति इति तत् दूरम् इह अवगम्यते .
8.2.85 
P III.417.15 - 24 R V.419 - 420 हैहेग्रहणम् किमर्थम् . हैहेप्रयोगे हैहेग्रहणम् हैहयोः प्लुत्यर्थम् . हैहेप्रयोगे ःऐहेग्रहणम् क्रियते हैहयोः प्लुतिः यथा स्यात् . देवदत्त है3 . देवदत्त हे3 . अक्रियमाणे हि हैहेग्रहणे तयोः प्रयोगे अन्यस्य स्यात् . अथ प्रयोगग्रहणम् किमर्थम् . प्रयोगग्रहणम् अर्थवद्ग्रहणे अनर्थकार्थम् . प्रयोगग्रहणम् क्रियते अर्थवद्ग्रहणे अनर्थकयोः अपि यथा स्यात् . देवदत्त है3 . देवदत्त हे3 . अथ पुनः हैहेग्रहणम् किमर्थम् . पुनः हैहेग्रहणम् अनन्त्यार्थम् . पुनः हैहेग्रहणम् क्रियते अनन्त्ययोः अपि यथा स्यात् . है3 देवदत्त . हे3 देवदत्त इति .
8.2.86 
P III.418.1 - 10 R V.420 - 421 गुरोः प्लुतविधाने लघोः अन्त्यस्य प्लुतप्रसङ्गः अन्येन विहितत्वात् . गुरोः प्लुतविधाने लघोः अन्त्यस्य प्लुतः प्राप्नोति . दे3वदत्त . किम् कारणम् . अन्येन विहितत्वात् . अन्येन हि लक्षणेन लघोः अन्त्यस्य प्लुतः विधीयते दूराद्धूतेच इति . न वा अनन्त्यस्य अपि इति वचनम् उभयनिर्देशार्थम् . न वा एषः दोषः . किम् कारणम् . अनन्त्यस्य अपि इति वचनम् उभयनिर्देशार्थम् भविष्यति . अनन्त्यस्य अपि गुरोः अन्त्यस्य अपि टेः इति . ननु च एतत् गुर्वपेक्षम् स्यात् . अनन्त्यस्य अपि गुरोः अन्त्यस्य अपि गुरोः इति . न इति आह . द्व्यपेक्षम् एतत् . अनन्त्यस्य अपि गुरोः अन्त्यस्य अपि टेः इति . (8.2.86.2) P III.418.10 - 24 R V.421 - 422 अथ प्राग्वचनम् किमर्थम् . प्राग्वचनम् विभाषार्थम् . प्राग्वचनम् क्रियते विभाषा यथा स्यात् . प्राग्वचनानर्थक्यम् च एकैकस्य इति वचनात् . प्राग्वचनम् अनर्थकम् . किम् कारणम् . एकैकस्य इति वचनात् . एकैकग्रहणम् क्रियते तत् विभाषार्थम् भविष्यति . अस्ति अन्यत् एकैकग्रहणस्य प्रयोजनम् . किम् . युगपत् प्लुतः मा भूत् इति . अनुदात्तम् पदम् एकवर्जम् इति वचनात् न अस्ति यौगपद्येन सम्भवः . असिद्धः प्लुतः तस्य असिद्धत्वात् नियमः न प्राप्नोति . न एषः दोषः . यदि अपि इदम् तत्र असिद्धम् तत् तु इह सिद्धम् . कथम् . कार्यकालम् सञ्ज्ञापरिभाषम् इति यत्र कार्यम् तत्र उपस्थितम् द्रष्टव्यम् . गुरोः अनृतः अनन्त्यस्य अपि एकैकस्य प्राचाम् . उपस्थितम् इदम् भवति अनुदात्तम्पदमेकवर्जम् इति . इह अपि तर्हि समावेशः न प्राप्नोति . देवदत्त3 . सिद्धासिद्धौ एतौ . यौ हि सिद्धौ एव असिद्धौ एव वा तयोः नियमः . यः तर्हि स्वरितप्लुतः तेन समावेशः प्राप्नोति . स्वरितमाम्रेडिते'सूयासम्म तिकोपकुत्सनेषु इति . स्वरिते अपि उदात्तः अस्ति . यः तर्हि अनुदात्तप्लुतः तेन समावेशः प्राप्नोति . अनुदात्तम्प्रश्नान्ताभिपूजितयोः इति . तस्मात् प्राग्वचनम् कर्तव्यम् .
8.2.88 
P III.419.1 - 5 R V.422 ये यज्ञकर्मणि इति अतिप्रसङ्गः . ये यज्ञकर्मणि इति अतिप्रसङ्गः भवति . इह अपि प्राप्नोति . ये देवासः दिव्येकादश स्थ इति . सिद्धम् तु ये यजामहे इति ब्रूह्यादिषु उपसङ्ख्यानात् . सिद्धम् एतत् . कथम् . येयजामहेशब्दः ब्रूह्यादिषु उपसङ्ख्येयः .
8.2.89 
P III.419.6 - 9 R V.423 प्रणवः इति उच्यते कः प्रणवः नाम . पादस्य वा अर्धर्चस्य वा अन्त्यम् अक्षरम् उपसँहृत्य तदाद्यक्षरशेषस्य स्थाने त्रिमात्रम् ओङ्कारम् त्रिमात्रम् ओकारम् वा विदधति तम् प्रणवः इति आचक्षते . अथ टिग्रहणम् किमर्थम् . टिग्रहणम् सर्वादेशार्थम् . यदा ओकारः तदा सर्वादेशः यथा स्यात् . यदा ओङ्कारः तदा अनेकाल्शित्सर्वस्य इति सर्वादेशः भविष्यति .
8.2.90 
P III.519.13 - 16 R V.424 अन्तग्रहणम् किमर्थम् . याज्या नाम ऋचः वाक्यसमुदायः तत्र यावन्ति वाक्यानि सर्वेषाम् टेः प्लुतः प्राप्नोति . इष्यते च अन्त्यस्य स्यात् इति तत् च अन्तरेण यत्नम् न सिध्यति इति एवमर्थम् अन्तग्रहणम् .
8.2.92 
P III.419.17 - 420.4 R V.424 अग्नीत्प्रेषणे इति अतिप्रसङ्गः . अग्नीत्प्रेषणे इति अतिप्रसङ्गः भवति . इह अपि प्राप्नोति . अग्नीदग्नीन्विहर . सिद्धम् तु ओश्रावये परस्य च इति वचनात् . सिद्धम् एतत् . कथम् . ओश्रावये परस्य इति वक्तव्यम् . ओ3 श्रा3वय . आ3 श्रा3वय . अपरः आह : ओश्रावयाश्रावययोः इति वक्तव्यम् . ओ3 श्रा3वय . अ3 श्र3वय . सर्वः एव प्लुतः साहसम् अनिच्छता विभाषा वक्तव्यः .
8.2.95 
P III.420.9 - 12 R V.425 भर्त्सने पर्यायेण . भर्त्सने पर्यायेण इति वक्तव्यम् . चौर3 चौर . चौर चौर3 . कुशील3 कुशील . कुशील कुशील3 .
8.2.103
P III.420.13 - 16 R V.425 असूयादिषु वावचनम् . असूयादिषु वा इति वक्तव्यम् . कन्ये3 कन्ये . कन्ये कन्ये . शक्तिके3 शक्तिके . शक्तिके शक्तिके .
8.2.106
P III.420.17 - 421.14 R V.426 - 427 किमर्थम् इदम् उच्यते . ऐचोः उभयविवृद्धिप्रसङ्गात् इदुतोः प्लुतवचनम् . ऐचोः उभयविऋद्धिप्रसङ्गात् इदुतोः प्लुतः उच्यते . किम् उच्यते उभयविवृद्धिप्रसङ्गात् इति यदा नित्याः शब्दाः नित्येषु च शब्देषु कूटस्थैः अविचालिभिः वर्णैः भवितव्यम् अनपायोपजनविकारिभिः . न एषः दोषः . उभयविवृद्धिप्रसङ्गात् इति न एवम् विज्ञायते उभयोः विवृद्धिः उभयविवृद्धिः उभयविवृद्धिप्रसङ्गात् इति . कथम् तर्हि . उभयोः विवृद्धिः अस्मिन् सः अयम् उभयविवृद्धिः उभयविवृद्धिप्रसङ्गात् इति . इमौ ऐचौ समाहारवर्णौ मात्रा अवर्णस्य मात्रा इवर्णोवर्णयोः इति तयोः प्लुतः उच्यमाने उभयविवृद्धिः प्राप्नोति . तत् यथा . अभिवर्धमानः गर्भः सर्वाङ्गपरिपूर्णः वर्धते . अस्ति प्रयोजनम् एतत् . किम् तर्हि इति . तत्र अयथेष्टप्रसङ्गः . तत्र अयथेष्टम् प्रसज्येत . चतुर्मात्रः प्लुतः प्राप्नोति . सिद्धम् तु इदुतोः दीर्घवचनात् . सिद्धम् एतत् . कथम् . इदुतोः दीर्घः भवति इति वक्तव्यम् . तत् एतत् कथम् कृत्वा सिद्धम् भवति . यदि समः प्रविभागः मात्रा अवर्णस्य मात्रा इवर्णोवर्णयोः . अथ हि अर्धमात्रा अवर्णस्य अध्यर्धमात्रा इवर्णोवर्णयोः अर्धतृतीयमात्रः प्राप्नोति . अथ हि अध्यर्धमात्रा अवर्णस्य अर्धमात्रा इवर्णोवर्णयोः अर्धचतुर्थमात्रः प्राप्नोति . सूत्रम् च भिद्यते . यथान्यासम् एव अस्तु . ननु च उक्तम् तत्र अयथेष्टप्रसङ्गः इति . तत्र सौर्यभगवता उक्तम् अनिष्टिज्ञः वाडवः पठति . इष्यते एव चतुर्मात्रः प्लुतः .
8.2.107
P III.421.15 - 422.2 R V.427 - 428 एचः प्लुतविकारे पदान्तग्रहणम् . एचः प्लुतविकारे पदान्तग्रहणम् कर्तव्यम् इह मा भूत् : भद्रम् करोषि गौ3ः इति . विषयपरिगणनम् च . विषयपरिगणनम् च कर्तव्यम् . प्रश्नान्ताभिपूजितविचार्यमाणप्रत्यभिवादयाज्यान्तेषु इति वक्तव्यम् . प्रश्नान्त . अगम3ः पूर्व3न् ग्राम3न् अग्निभूत3इ . पट3उ . प्रश्नान्त . अभिपूजित . सिद्धः असि माणवक अग्निभूत3इ . पट3उ . अभिपूजित . विचार्यमाण . होतव्यम् दीक्षितस्य गृह3इ . विचार्यमाण . प्रत्यभिवाद . आयुष्मान् एधि अग्निभूत3इ . प्रत्यभिवाद . याज्यान्त . उक्षन्नाय वशन्नाय सोमपृष्ठाय वेधसे . स्तोमैः विधेम अग्नय3इ . विषयपरिगणनम् च कर्तव्यम्: 1.1.4.2 Allusions in Bh. Allusions to Bh. एचः प्लुतविकारे पदान्तग्रहणम् . एचः प्लुतविकारे पदान्तग्रहणम् कर्तव्यम् इह मा भूत् : भद्रम् करोषि गौ3ः इति: 1.1.63.2: एचः प्लुताधिकारे पदान्तग्रहणम् चोदयिष्यति इह मा भूत् भद्रम् करोषि गौः इति Pअरल्लेल्स् Cओम्मेन्त्स् (8.2.107.2) P III.422.3 - 5 R V.428 आमन्त्रिते छन्दसि उपसङ्ख्यानम् . आमन्त्रिते छन्दसि उपसङ्ख्यानम् कर्तव्यम् . अग्न3इ पत्नीव3ः सजुः देवेन त्वष्ट्रा सोमम् पिब .
8.2.108
P III.422.6 - 10 R V.428 - 429 अथ कयोः इमौ य्वौ उच्येते . इदुतोः इति आह . तत् इदुतोः ग्रहणम् कर्तव्यम् . न कर्तव्यम् . प्र्कृतम् अनुवर्तते . क्व प्रकृतम् . पूर्वस्य अर्धस्य अदुत्तरस्य इदुतौ इति . तत् वै प्रथमानिर्दिष्टम् षष्ठीनिर्दिष्टेन च इह अर्थः . अचि इति एषा सप्तमी इदुतौ इति प्रथमायाः षष्ठीम् प्रकल्पयिष्यति तस्मिन्नितिनिर्दिष्टेपूर्वस्य इति . तु हेतुः .
8.3.1  
P III.424.1 - 6 R V.431 मतुवसः रादेशे वनः उपसङ्ख्यानम् . मतुवसः रादेशे वनः उपसङ्ख्यानम् कर्तव्यम् . यः त्वा आयन्तम् वसुना प्रातरित्वः . इभाषा भवद्भगवदघवताम् ओत् च अवस्य . छन्दसि भाषायाम् च भवत् भगवत् अघवत् इति एतेषाम् विभाषा रुः वक्तव्यः ओत् च अवस्य वक्तव्यः . भोः , भवन् . भगोः , भगवन् . अघोः , अघवन् इति . (8.3.1.2) P III.424.6 - 10 R V.431 - 432 सम्बुद्धौ इति उच्यते तत्र इदम् न सिध्यति . भोः ब्राह्मणाः इति . तथा विभक्तौ लिङ्गविशिष्टग्रहणम् न इति इह न प्राप्नोति . भोः ब्राह्मणि . न एषः दोषः . अव्ययम् एषः भोःशब्दः न एषा भवतः प्रवृत्तिः . कथम् अव्ययत्वम् . विभक्तिस्वरप्रतिरूप् अकाः च निपाताः भवन्ति इति निपातसञ्ज्ञा निपातः अव्ययम् इति अव्ययसञ्ज्ञा .
8.3.5  
P III.424.11 - 416.8 R V.432 - 434 सम्पुङ्कानाम् सत्वम् . सम्पुङ्कानाम् सत्वम् वक्तव्यम् . सँस्कर्ता पुँस्कामा काँस् कान् इति . रुविधौ हि अनिष्टप्रसङ्गः . रुविधौ हि सति अनिष्टम् प्रसज्येत . इह तावत् सँस्कर्ता इति वा शरि इति प्रसज्येत . पुँस्कामा इति इदुदुपधस्य इति षत्वम् प्रसज्येत . काँस् कान् इति कुप्वोः ह्कः प्रसज्येत . तत् तर्हि वक्तव्यम् . न वक्तव्यम् . क्रियते न्यासे एव . समः सुटि इति द्विसकारकः निर्देशः : समः सुटि सकारः भवति . तत् प्रकृतम् उत्तरत्र अनुवर्तिष्यते . यदि तत् अनुवर्तते नश्छव्यप्रशान् इति अत्र अपि प्राप्नोति . सम्बन्धम् अनुवर्तिष्यते . समःसुटि . पुमः खयि अम्परे सः भवति . नः छवि अप्रशान् रुः भवति पुमः खयि अम्परे सकारः . उभयथर्क्षु दीर्घादटिसमानपादे नॄन्पे स्वतवान्पायौ रुः भवति पुमः खयि अम्परे सकारः . कान् आम्रेडिते सकारः . पुमः खयि अम्परे इति निवृत्तम् . समः वा लोपम् एके इच्छन्ति : सँस्कर्ता सँम्स्कर्ता .
8.3.6  
P III.424.11 - 416.8 R V.432 - 434 सम्पुङ्कानाम् सत्वम् . सम्पुङ्कानाम् सत्वम् वक्तव्यम् . सँस्कर्ता पुँस्कामा काँस् कान् इति . रुविधौ हि अनिष्टप्रसङ्गः . रुविधौ हि सति अनिष्टम् प्रसज्येत . इह तावत् सँस्कर्ता इति वा शरि इति प्रसज्येत . पुँस्कामा इति इदुदुपधस्य इति षत्वम् प्रसज्येत . काँस् कान् इति कुप्वोः ह्कः प्रसज्येत . तत् तर्हि वक्तव्यम् . न वक्तव्यम् . क्रियते न्यासे एव . समः सुटि इति द्विसकारकः निर्देशः : समः सुटि सकारः भवति . तत् प्रकृतम् उत्तरत्र अनुवर्तिष्यते . यदि तत् अनुवर्तते नश्छव्यप्रशान् इति अत्र अपि प्राप्नोति . सम्बन्धम् अनुवर्तिष्यते . समःसुटि . पुमः खयि अम्परे सः भवति . नः छवि अप्रशान् रुः भवति पुमः खयि अम्परे सकारः . उभयथर्क्षु दीर्घादटिसमानपादे नॄन्पे स्वतवान्पायौ रुः भवति पुमः खयि अम्परे सकारः . कान् आम्रेडिते सकारः . पुमः खयि अम्परे इति निवृत्तम् . समः वा लोपम् एके इच्छन्ति : सँस्कर्ता सँम्स्कर्ता .8.3.12 
P III.424.11 - 416.8 R V.432 - 434 सम्पुङ्कानाम् सत्वम् . सम्पुङ्कानाम् सत्वम् वक्तव्यम् . सँस्कर्ता पुँस्कामा काँस् कान् इति . रुविधौ हि अनिष्टप्रसङ्गः . रुविधौ हि सति अनिष्टम् प्रसज्येत . इह तावत् सँस्कर्ता इति वा शरि इति प्रसज्येत . पुँस्कामा इति इदुदुपधस्य इति षत्वम् प्रसज्येत . काँस् कान् इति कुप्वोः ह्कः प्रसज्येत . तत् तर्हि वक्तव्यम् . न वक्तव्यम् . क्रियते न्यासे एव . समः सुटि इति द्विसकारकः निर्देशः : समः सुटि सकारः भवति . तत् प्रकृतम् उत्तरत्र अनुवर्तिष्यते . यदि तत् अनुवर्तते नश्छव्यप्रशान् इति अत्र अपि प्राप्नोति . सम्बन्धम् अनुवर्तिष्यते . समःसुटि . पुमः खयि अम्परे सः भवति . नः छवि अप्रशान् रुः भवति पुमः खयि अम्परे सकारः . उभयथर्क्षु दीर्घादटिसमानपादे नॄन्पे स्वतवान्पायौ रुः भवति पुमः खयि अम्परे सकारः . कान् आम्रेडिते सकारः . पुमः खयि अम्परे इति निवृत्तम् . समः वा लोपम् एके इच्छन्ति : सँस्कर्ता सँम्स्कर्ता .
8.3.13 
P III.425.9 - 23 R V.434 - 435 ढलोपे अपदान्तग्रहणम् . ढलोपे अपदान्तग्रहणम् कर्तव्यम् . इह मा भूत् . श्वलिट् ढौकते . गुडलिट् ढौकते . तत् तर्हि वक्तव्यम् . न वक्तव्यम् . जश्त्वम् अत्र बाधकम् भविष्यति . जश्भावात् इति चेत् उत्तरत्र ढस्य अभावात् अपवादप्रसङ्गः . जश्भावात् इति चेत् उत्तरत्र ढकारस्य अभावात् असिद्धत्वात् अपवादः अयम् विज्ञायते . कस्य . जश्त्वस्य . तस्मात् सिद्धवचनम् . तस्मात् सिद्धत्वम् वक्तव्यम् . कस्य . ष्टुत्वस्य . सङ्ग्रहणम् वा . सङ्ग्रहणम् वा कर्तव्यम् . सङि ढः इति वक्तव्यम् . तत्तर्हि वक्तव्यम् . न वक्तव्यम् . आनन्तर्यम् इह आश्रीयते ढकारस्य ढकारे इति . क्व चित् च सन्निपातकृतम् आनन्तर्यम् शास्त्रकृतम् अनानन्तर्यम् क्व चित् च न एव सन्निपातकृतम् न अपि शास्त्रकृतम् . ष्टुत्वे सन्निपातकृतम् आनन्तर्यम् जश्त्वे न एव सन्निपातकृतम् न अपि शास्त्रकृतम् . यत्र कुतः चित् एव आनन्तर्यम् तत् आश्रयिष्यामः .
8.3.15 
P III.426.1 - 19 R V.435 - 439 विसर्जनीयः अनुत्तरपदे . विसर्जनीयः अनुत्तरपदे इति वक्तव्यम् . इह मा भूत् . नार्कुटः नार्पत्यः इति . न वा बहिरङ्गलक्षणत्वात् . न वा वक्तव्यम् . किम् कारणम् . बहिरङलक्षणत्वात् . बहिरङ्गः रेफः . अन्तरङ्गः विसर्जनीयः . असिद्धम् बहिरङ्गम् अन्तरङ्गे . न एषः युक्तः परिहारः . अन्तरङ्गम् बहिरङ्गम् इति प्रतिद्वन्द्वभाविनौ एतौ पक्षौ . सति अन्तरङ्गे बहिरङ्गम् सति बहिरङ्गे अन्तर्गम् . न च अत्र अन्तरङ्गबहिरङ्गयोः युगपत् समवस्थानम् अस्ति . किम् कारणम् . असिद्धत्वात् . न च अनभिनिर्वृत्ते बहिरङ्गे अन्तरङ्गम् प्राप्नोति . तत्र निमित्तम् एव बहिरङ्गम् अन्तरङ्गस्य . अनिमित्तम् बहिरङ्गम् अन्तरङ्गस्य . किम् कारणम् . असिद्धत्वात् . कथम् असिद्धत्वम् यावता पूर्वत्र असिद्धम् इति असिद्धा परिभाषा . असिद्धम् बहिरङ्गम् अन्तरङ्गे . कथम् . कार्यकालम् सञ्ज्ञापरिभाषम् इति खरवसानयोर्विसर्जनीयः उपस्थितम् इदम् भवति असिद्धम् बहिरङ्गम् अन्तरङ्गे इति . एवम् एषा सिद्धा परिभाषा भवति . कुतः नु खलु एतत् द्वयोः परिभाषयोः सावकाशयोः समवस्थितयोः पूर्वत्र असिद्धम् इति च असिद्धम् बहिरङ्गम् अन्तरङ्गे इति च पूर्वत्रासिद्धम् इति एताम् उपमृद्य असिद्धम् बहिरङ्गम् अन्तरङ्गे इति एतया व्यवस्था भविष्यति न पुनः असिद्धम् बहिरङ्गम् अन्तरङ्गे इति एताम् उपमृद्य पुर्वत्रासिद्धम् इति एतया व्यवस्था स्यात् . अतः किम् . अतः अयुक्तः परिहारः न वा बहिरङ्गलक्षणत्वात् इति .
8.3.16 
P III.426.20 - 22 R V.439 किमर्थम् इदम् उच्यते न खरवसानयोः विसर्जनीयः इति एव सिद्धम् . नियमार्थः अयम् आरम्भः . रोः एव सुपि न अन्यस्य सुपि . क्व मा भूत् . गीर्षु धूर्षु .
8.3.17 
P III.427.1 - 12 R V.440 - 441 अश्ग्रहणम् अनर्थकम् अन्यत्र अभावात् . अश्ग्रहणम् अनर्थकम् . किम् कारणम् . अन्यत्र अभावात् . न हि अन्यत्र रुः अस्ति अन्यत् अतः अशः . ननु च अयम् अस्ति. छन्दःसु पयःसु इति . किम् पुनः कारणम् सुकारपरः एव उदाह्रियते न पुनः अयम् वृक्षः तत्र प्लक्षः तत्र इति . अस्ति अत्र विशेषः . विसर्जनीये कृते न भविष्यति . इह अपि तर्हि विसर्जनीये कृते न भविष्यति . छन्दःसु पयःस्विति . स्थानिवद्भावात् प्राप्नोति . ननु च इह अपि स्थानिवद्भावात् प्राप्नोति . वृक्षः तत्र प्लक्षः तत्र इति . अनल्विधौ स्थानिवद्भावः . अथ अयम् अल्विधिः स्यात् शक्यम् अश्ग्रहणम् अवक्तुम् . बाढम् शक्यम् . अल्विधिः तर्हि भविष्यति . कथम् . इदम् अस्ति रोरि इति . ततः वक्ष्यामि खरवसानयोः विसर्जनीयः रः . ततः रोः सुपि विसर्जनीयः रः इति एव . उत्तरार्थम् तर्हि अश्ग्रहणम् कर्तव्यम् हलिसर्वेषाम् हलि अशि इति यथा स्यात् . इह मा भूत् : वृक्षवयतेः अप्रत्ययः वृक्षव् करोति .
8.3.20 
P III.427.13 - 16 R V.442 किमर्थम् इदम् उच्यते न लोपः शाकल्यस्य इति एव सिद्धम् . ओकारात् लोपवचनम् नित्यार्थम् . ओकारात् लोपवचनम् क्रियते . नित्यार्थः अयम् आरम्भः .
8.3.21 
P III.427.17 - 21 R V.442 पदे इति किमर्थम् . तन्त्रे , उतम् , तन्त्रयुतम् , तन्त्र*उतम् . पदे इति शक्यम् अवक्तुम् . कस्मात् न भवति तन्त्रे , उतम् , तन्त्रयुतम् , तन्त्र*उतम् इति . लक्षणप्रतिपदोक्तयोः प्रतिपदोक्तस्य एव इति . उत्तरार्थम् तर्हि पदग्रहणम् कर्तव्यम् ङमोह्रस्वादचिङमुण्नित्यम् इति अपदे मा भूत् . दण्डिना शकटिना .
8.3.26 
P III.428.1 - 4 R V.443 यवलपरे यवलाः वा . यवलपरे हकारे यवलाः वा इति वक्तव्यम् . किय्ह्यः किम् ह्यः . किव्ह्वलयति किम् ह्वलयति . किल्ह्लादयति किम् ह्लादयति .
8.3.28 
P III.428.5 - 429.6 R V.443 - 444 इह धुडादिषु केचित् पूर्वान्ताः केचित् परादयः . यदि पुनः सर्वे एव पूर्वान्ताः स्युः सर्वे एव परादयः . कः च अत्र विशेषः . धुगादिषु ष्टुत्वणत्वप्रतिषेधः . धुगादिषु सत्सु ष्टुत्वणत्वयोः प्रतिषेधः वक्तव्यः . ष्टुत्वस्य तावत् . श्वलिट्त्साये . मधुलिट्त्साये . ष्टुनाष्टुः इति ष्टुत्वम् प्राप्नोति . परादौ पुनः सति नपदान्ताट्टोरनाम् इति प्रतिषेधः सिद्धः भवति . णत्वस्य . कुर्वन्नास्ते . कृषन्नास्ते . रषाभ्यान्नोणःसमानपदे इत् णत्वम् प्राप्नोति . परादौ पुनः सति पदान्तस्य न इति प्रतिषेधः सिद्धः भवति . सन्तु तर्हि परादयः . परादौ छत्वषत्वविधिप्रतिषेधः . यदि परादयः छत्वम् विधेयम् षत्वम् च प्रतिषेध्यम् . छत्वम् विधेयम् . कुर्वञ्च्छेते . कृषञ्च्छेते . यत् हि तत् शश्छो'टि इति झयः पदान्तात् इति एवम् तत् . किम् पुनः कारणम् झयः पदान्तात् इति एवम् तत् . इह मा भूत् . पुरा क्रूरस्य विसृपः विरप्शिन् इति . षत्वम् च प्रतिषेध्यम् . प्रत्यङ्क्सिञ्च . उदङ्क्सिञ्च . आदेशप्रत्यययोः इति षत्वम् प्राप्नोति . पूर्वान्ते पुनः सति सात्पदाद्योः इति प्रतिषेधः सिद्धः भवति . तस्मात् सन्तु यथान्यासम् एव केचित् पूर्वान्ताः केचित् परादयः .
8.3.32 
P III.429.6 - 10 R V.444 अयम् तु खलु शि तुक् छत्वार्थम् नियोगतः पूर्वान्तः कर्तव्यः तत्र कुर्वञ्च्छेते कृषञ्च्छेते इति रषाभ्यान्नोणःसमानपदे इति णत्वम् प्राप्नोति . न एषः दोषः . श्चुत्वे योगविभागः करिष्यते . इदम् अस्ति क्षुभ्नादिषु न णकारः भवति . ततः स्तोः श्चुना . स्तोः श्चुना सन्निपाते न णकारः भवति . ततः श्चुः . श्चुः च भवति स्तोः श्चुना सन्निपाते . इति . एवम् तर्हि पदे इति वर्तते . क्व प्रकृतम् . उञि च पदे इति .
8.3.33 
P III.430.1 - 6 R V.446 किमर्थम् मयः उत्तरस्य उञः वः वा इति उच्यते न इकः यणचि इति एव सिद्धम् . न सिध्यति . प्रगृह्यः प्रकृत्या इति प्रकृतिभावः प्राप्नोति . यदि पुनः तत्र एव उच्येत इकः यणचि मयः उञः वा इति . न एवम् शक्यम् . इह हि दोषः स्यात् . किम्वावपनम् महत् . मः अनुस्वारः हलि इति अनुस्वारः प्रसज्येत . वत्वे पुनः सति असिद्धत्वात् न भविष्यति .
8.3.34 
P III.430.7 - 431.6 R V.447 - 450 इह कस्मात् न भवति : वृक्षः , प्लक्षः इति . सँहितायाम् इति वर्तते . एवम् अपि अत्र प्राप्नोति . किम् कारणम् . परः सन्निकर्षः सँहिता इति उच्यते . सः यथा एव परेण परः सन्निकर्षः एवम् पूर्वेण अपि . एवम् तर्हि अनवकाशा अवसानसञ्ज्ञा सँहितासञ्ज्ञाम् बाधिष्यते . अथ वा सँहितासञ्ज्ञायाम् प्रकर्षगतिः विज्ञास्यते : साधीयः यः परः सन्निकर्षः इति . कः च साधीयः . यः पूर्वपरयोः . यदि एव अनवकाशा अवसानसञ्ज्ञा सँहितासञ्ज्ञाम् बाधते अथ अपि सँहितासञ्ज्ञायाम् प्रकर्षगतिः विज्ञायते उभयथा दोषः भवति . इष्यन्ते इतः उत्तरम् अवसाने सँहिताकार्याणि तानि न सिध्यन्ति . अणः अप्रगृह्यस्य अनुनासिकः इति . एवम् तर्हि आचार्यप्रवृत्तिः ज्ञापयति न सर्वस्य विसर्जनीयस्य सत्वम् भवति इति यत् अयम् खरवसानयोर्विस्जनीयः इति आह . इतरथा खरवसानयोः सः भवति इति एव ब्रूयात् . तत् च लघु भवति विसर्जनीयस्य सः इति एतत् च न वक्तव्यँ भवति . अवश्यम् शर्परेविसर्जनीयः इति अत्र प्रकृतिनिर्देशार्थम् विसर्जनीयग्रहणम् कर्तव्यम् . अथ इदानीम् एतत् अपि रसान्निध्यार्थम् पुरस्तात् अपक्रक्ष्यते खरवसानयोः सः इति अत्र एव एवम् अपि कुप्वोः Xक्कXप्पौ च इति एवमादिना अनुक्रमणेन व्यवच्छिन्नम् भोभगोअघोअपूर्वस्ययो'शि इति अत्र रुग्रहणम् कर्तव्यम् स्यात् . एवम् अपि एकम् विसर्जनीयग्रहणम् व्याजः भवति . सः अयम् एवम् लघीयसा न्यासेन सिद्धे सति यत् गरीयाँसम् यत्नम् आरभते तत् ज्ञापयति आचार्यः न सर्वस्य विसर्जनीयस्य सत्वम् भवति इति . एवम् अपि अनैकान्तिकम् ज्ञापकम् . एतावत् ज्ञाप्यते न सर्वस्य विजनीयस्य सत्वम् भवति इति तत्र कुतः एतत् इह भविष्यति वृक्षः तत्र प्लक्षः तत्र इति इह न भविष्यति वृक्षः प्लक्षः इति . एवम् तर्हि आचार्यप्रवृत्तिः ज्ञापयति न अस्य विसर्जनीयस्य सत्वम् भवति इति यत् अयम् शर्परे विसर्जनीयः इति आह . अथ वा हलि इति वर्तते . क्व प्रकृतम् . हलि सर्वेषाम् इति . यदि तत् अनुवर्तते मयः उञः वः वा हलि च इति हलि अपि वत्वम् प्राप्नोति . शमु नः . शमु योः अस्तु . एवम् तर्हि विसर्जनीयस्यसः इति अत्र खरि इति अनुवर्तिष्यते . अथ वा सम्बन्धम् अनुवर्तिष्यते .
8.3.36 
P III.431.7 - 9 R V.450 वाशर्प्रकरणे खर्परे लोपः . वाशर्प्रकरणे खर्परे लोपः वक्तव्यः . वृक्षाः स्थातारः . वृक्षाः स्थातारः .8.3.37 
P III.431.10 - 432.7 R V.450 - 453 सस्य कुप्वोः विसर्जनीयजिह्वामूलीयोपध्मानीयाः . सस्य कुप्वोः विसर्जनीयजिह्वामूलीयोपध्मानीयाः वक्तव्याः . विसर्जनीयादेशे हि शर्परयोः एव आदेशप्रसङ्गः . विसर्जनीयादेशे हि सति शर्परयोः एव कुप्वोः ह्क्कह्प्पौ स्याताम् . अद्भिः प्सातम् . वासः क्षौमम् . वचनात् न भविष्यतः . अस्ति वचने प्रयोजनम् . किम् . पुरुषः त्सरुकः . तत् तर्हि वक्तव्यम् . न वक्तव्यम् . यत् एतत् विसर्जनीयस्य सः इति अत्र विसर्जनीयग्रहणम् एतत् उत्तरत्र अनुवर्तिष्यते तस्मिन् च शर्परे विसर्जनीयः असिद्धः . न असिद्धः . कथम् . अधिकारः नाम त्रिप्रकारः . कः चित् एकदेशस्थः सर्वम् शास्त्रम् अभिज्वलयति यथा प्रदीपः सुप्रज्वलितः सर्वम् वेश्म अभिज्वलयति . अपरः यथा रज्ज्वा अयसा वा बद्धम् काष्ठम् अनुकृष्यते तद्वत् . अपरः अधिकारः प्रतियोगम् तस्य अनिर्देशार्थः इति योगे योगे उपतिष्ठते . तत् यदा एषः पक्षः अधिकारः प्रतियोगम् तस्य अनिर्देशार्थः इति तदा हि यत् एतत् विसर्जनीयस्यसः इति अत्र विसर्जनीयग्रहणम् एतत् उत्तरत्र अनुवृत्तम् सत् अन्यत् सम्पद्यते तस्मिन् च शर्परे विसर्जनीयः सिद्धः . एवम् च क्र्त्वा शर्परयोः एव कुप्वोः ह्क्कह्प्पौ स्याताम् . अद्भिः प्सातम् . वासः क्षौमम् इति . एवम् तर्हि योगविभागः करिष्यते . शर्परे विसर्जनीयः . वा शरि . ततः कुप्वोः . कुप्वोः च शर्परयोः विसर्जनीयस्य विसर्जनीयः भवति इति . किमर्थम् इदम् . कुप्वोः ह्क्कह्प्पौ वक्ष्यति तद्बाधनार्थम् . ततः ह्क्कह्प्पौ भवतः कुप्वोः इति एव . शर्परयोः इति निवृत्तम् . अथ वा शर्परेविसर्जनीयः इति एतत् कुप्वोः ह्क्कह्प्पौ च इति अत्र अनुवर्तिष्यते .
8.3.38 
P III.432.8 - 23 R V.453 - 454 सः अपदादौ अनव्ययस्य . सः अपदादौ अनव्ययस्य इति वक्तव्यम् . इह मा भूत् . प्रातःकल्पम् पुनःकल्पम् . रोः काम्ये नियमार्थम् . रोः काम्ये इति वक्तव्यम् . किम् प्रयोजनम् . नियमार्थम् . रोः एव काम्ये न अन्यस्य . पयस्काम्यति . क्व मा भूत् . गीःकाम्यति पूःकाम्यति . उपध्मानीयस्य च सत्वम् वक्तव्यम् . किम् प्रयोजनम् . अयम् उब्जिः उपध्मानीयोपधः पठ्यते तस्य सत्वे कृते जश्भावे च अभ्युद्गः समुद्गः इति एतत् रूपम् यथा स्यात् . यदि उपध्मानीयोपधः पठ्यते उब्जिजिषति इति उपध्मानीयस्य द्विर्वचनम् प्राप्नोति . दकारोपधे पुनः सति नन्द्राःसँयोगादयः इति प्रतिषेधः सिद्धः भवति . यदि दकारोपधः पठ्यते का रूपसिद्धिः : उब्जिता उब्जितुम् इति . असिद्धे भः उद्जेः . इदम् अस्ति स्तोःश्चुनाश्चुः . ततः वक्ष्यामि . भः उद्जेः . उद्जेः च श्चुना सन्निपाते भः भवति इति . तत् तर्हि वक्तव्यम् . न वक्तव्यम् . निपातनात् एतत् सिद्धम् . किम् निपातनम् . भुजन्युब्जौपाण्युपतापयोः इति . इह अपि प्राप्नोति . अभ्युद्गः समुद्गः . अकुत्वविषये निपातनम् . अथ वा न एतत् उब्जेः रूपम् . किम् तर्हि गमेः द्व्युपसर्गात् डः विधीयते . अभ्युद्गतः अभ्युद्गः . समुद्गतः समुद्गः .
8.3.39 
P III.432.24 - 433.28 R V.454 - 456 किम् अविशेषेण सत्वम् उक्त्वा ततः इणः उत्तरस्य सकारस्य षत्वम् उच्यते आहोस्वित् इणः उत्तरस्य विसर्जनीयस्य एव षत्वम् विधीयते . किम् च अतः . यदि अविशेषेण सत्वम् उक्त्वा इणः उत्तरस्य सकारस्य षत्वम् उच्यते निष्कृतम् , निष्पीतम् इति अत्र सत्वस्य असिद्धत्वात् षत्वम् न प्राप्नोति . अथ इणः उत्तरस्य विसर्जनीयस्य एव षत्वम् विधीयते सत्वम् अपि अनुवर्तते उताहो न . किम् च अतः . यदि अनुवर्तते सत्वम् अपि प्राप्नोति . अथ निवृत्तम् नमस्पुरसोर्गत्योः इति अत्र सकारग्रहणम् कर्तव्यम् . तस्मिन् च क्रियमाणे षत्वम् अपि अनुवर्तते उताहो न . किम् च अतः . यदि अनुवर्तते षत्वम् अपि प्राप्नोति . अथ निवृत्तम् इदुदुपधस्य च अप्रत्यस्य इति अत्र षकारग्रहणम् कर्तव्यम् . तस्मिन् च क्रियमाणे सत्वम् अपि अनुवर्तते उताहो न . किम् च अतः . यदि अनुवर्तते सत्वम् अपि प्राप्नोति . अथ निवृत्तम् तिरसः अन्यतरस्याम् इति अत्र सकारग्रहणम् कर्तव्यम् . तस्मिन् च क्रियमाणे षत्वम् अपि अनुवर्तते उताहो न . किम् च अतः . यदि अनुवर्तते षत्वम् अपि प्राप्नोति . अथ निवृत्तम् द्विस्त्रिश्चतुरितिकृत्वो'र्थे इसुसोः सामर्थ्ये नित्यँसमासे अनुत्तरपदस्थस्य इति षकारग्रहणम् कर्तव्यम् . तस्मिन् च क्रियमाणे सत्वम् अपि अनुवर्तते उताहो न . किम् च अतः . यदि अनुवर्तते सत्वम् अपि प्राप्नोति . अथ निवृत्तम् अतःकृकमिकँसकुम्भपात्रकुशाकर्णीष्वनव्ययस्य इति सकारग्रहणम् कर्तव्यम् . यथा इच्छसि तथा अस्तु . अस्तु तावत् अविशेषेण सत्वम् उक्त्वा इणः उत्तरस्य सकारस्य षत्वम् उच्यते . ननु च उक्तम् निष्कृतम् , निष्पीतम् इति अत्र सत्वस्य असिद्धत्वात् षत्वम् न प्राप्नोति इति . न एषः दोषः . आचार्यप्रवृत्तिः ज्ञापयति न योगे योगः असिद्धः . किम् तर्हि प्रकरणे प्रकरणम् असिद्धम् इति यत् अयम् उपसर्गात् असमासे अपि णोपदेशस्य इति असमासेपिग्रहणम् करोति . अथ वा पुनः अस्तु इणः उत्तरस्य विसर्जनीयस्य षत्वम् विधीयते . ननु च उक्तम् सत्वम् अपि अनुवर्तते उताहो न किम् च अतः यदि अनुवर्तते सत्वम् अपि प्राप्नोति इति . न एषः दोषः . सम्बन्धम् अनुवर्तिष्यते . सः अपदादौ . इणःषः . नमस्पुरसोः गत्योः सकारः इणः उत्तरस्य षकारः . इदुदुपधस्य च अप्रत्ययस्य षकारः नमस्पुरसोः गत्योः सकारः . तिरसः अन्यतरस्याम् सकारः इदुदुपधस्य च अप्रत्ययस्य षकारः . द्विस्त्रिश्चतुरितिकृत्वो'र्थे इसुसोःसामर्थ्ये नित्यम्समासे'नुत्तरप् अदस्थस्य इति षकारः तिरसः अन्यतरस्याम् सकारः . अतःकृकमिकँसकुम्भपात्रकुशाकर्णीष्वनव्ययस्य . सकारः अनुवर्तते षकारग्रहणम् निवृत्तम् .
8.3.41 
P III.434.1 - 10 R V.456 - 457 इदुदुपधस्य च अप्रत्ययस्य इति चेत् पुम्मुहुसोः प्रतिषेधः . इदुदुपधस्य च अप्रत्ययस्य इति चेत् पुम्मुहुसोः प्रतिषेधः वक्तव्यः . पुँस्कामा मुहुःकामः इति . वृद्धिभूतानाम् षत्वम् वक्तव्यम् . दौष्कुल्यम् नैष्पुरुष्यम् . प्लुतानाम् तादौ च . प्लुतानाम् तादौ च कुप्वोः च इति वक्तव्यम् . सर्पि3ष्टर . बर्ही3ष्टर नि3ष्कुल दु3ष्पुरुष . न वा बहिरङ्गलक्षणत्वात् . न वा वक्तव्यम् . किम् कारणम् . बहिरन्गलक्षणत्वात् वृद्धेः . बहिरङ्गलक्षणा वृद्धिः . आचार्यः न एकादेशनिमित्तात् षत्वम् भवति इति .
8.3.43 
P III.434.17 - 18 R V.458 - 460 द्विस्त्रिश्चतुर्ग्रहणम् किमर्थम् . इह मा भूत् . पञ्चकृत्वः करोति . अथ कृत्वोर्थग्रहणम् किमर्थम् . इह मा भूत् . चतुष्कपालः चतुष्कण्टकः इति . न एतत् अस्ति . अस्तु एतेन विभाषा पूर्वेण नित्यः विधिः भविष्यति . न अप्राप्ते पूर्वेण इयम् विभाषा आरभ्यते सा यथा एव इह बाधिका भवति चतुः करोति चतुष्करोति इति एवम् चतुष्कपाले अपि बाधिका स्यात् . न अत्र पूर्वेण षत्वम् प्राप्नोति . किम् कारणम् . अप्रत्ययविसर्जनीयस्य इति उच्यते प्रत्ययविसर्जनीयः च अयम् . लुप्यते प्रत्ययविसर्जनीयः रात्सस्य इति . तस्मात् कृत्वोर्थग्रहणम् कर्तव्यम् . द्विस्त्रिश्चतुर्ग्रहणम् शक्यमवक्तुम् . कस्मात् न भवति पञ्चकृत्वः करोति इति . इदुदुपधस्य इति वर्तते . न एवम् शक्यम् . अक्रियमाणे द्विस्त्रिश्चतुर्ग्रहणे कृत्वो'र्थग्रहणेन विसर्जनीयः विशेष्येत . तत्र कः दोषः . इह एव स्यात् द्विष्करोति द्विः करोति . इह न स्यात् चतुष्करोति चतुः करोति इति . द्विस्त्रिश्चतुर्ग्रहणे पुनः क्रियमाणे कृत्वो'र्थग्रहणे द्विस्त्रिश्चतुरः विशेष्यन्ते . द्विस्त्रिश्चतुर्णाम् कृत्रो'र्थे वर्तमानानाम् यः विसर्जनीयः इति . एतत् अपि न अस्ति प्रयोजनम् . पदस्य इति वर्तते तत् कृत्वो'र्थग्रहणेन विशेषयिष्यः . पदस्य कृत्वो'र्थे वर्तमानस्य यः विसर्जनीयः इति . कृत्वसुजर्थे षत्वम् ब्रवीति . कस्मात् चतुष्कपाले मा . षत्वम् विभाषया भूत् . ननु सिद्धम् तत्र पूर्वेण . सिद्धे हि अयम् विधत्ते चतुरः षत्वम् तदा अपि क्र्त्वो'र्थे . लुप्ते कृत्वो'र्थीये रेफस्य विसर्जनीयः हि . एवम् सति तु इदानीम् द्विः त्रिः चतुः इति अनेन किम् कार्यम् . अन्यः हि न इदुदुपधः कृत्वो'र्थे कः चित् अपि अस्ति . अक्रियमाणे ग्रहणे विसर्जनीयः तदा विशेष्येत . चतुरः न सिध्यति तदा रेफस्य विसर्जनीयः हि . तस्मिन् तु गृह्यमाणे युक्तम् चतुरः विशेषणम् भवति . प्रकृतम् पदम् तदन्तम् तस्य अपि विशेषणम् न्याय्यम् .
8.3.45 
P III.435.20 - 436.24 R V.460 - 462 अनुत्तरपदस्थस्य इति किमर्थम् . परमसर्पिःकुण्डिका . अथ इदानीम् अनेन मुक्ते पूर्वेण षत्वम् विभाषा कस्मात् न भवति इसुसोः सामर्थ्ये इति . नानापदार्थयोः वर्तमानयोः ख्यायते यदा योगः . तस्मिन् षत्वम् कार्यम् तत् युक्तम् तत् च मे न इह . व्यपेक्षासामर्थ्ये पूर्वयोगः न च अत्र व्यपेक्षासामर्थ्यम् . किम् पुनः कारणम् व्यपेक्षासामर्थ्यम् आश्रीयते न पुनः एकार्थीभावः यथा अन्यत्र . ऐकार्थ्ये सामर्थ्ये वाक्ये षत्वम् न मे प्रसज्येत . ऐकार्थ्ये सामर्थ्ये सति वाक्ये षत्वम् न स्यात् : सर्पिष् करोति . सर्पिः करोति इति . तस्मात् इह व्यपेक्षाम् सामर्थ्यम् साधु मन्यन्ते . अथ चेत् कृदन्तम् एतत् ततः अधिके न एव मे भवेत् प्राप्तिः . यदि कृदन्तम् एतत् ततः अधिकस्य षत्वम् न प्राप्नोति . किम् कारणम् . प्रत्ययग्रहणे यस्मात् सः तदादेः ग्रहणम् भवति इति . वाक्ये अपि तर्हि न प्राप्नोति . परमसर्पिष्करोति परमसर्पिः करोति इति . वाक्ये च मे विभाषा प्रतिषेधः न प्रकल्पेत . यत् अयम् अनुत्तरपदस्थस्य इति प्रतिषेधम् शास्ति तत् ज्ञापयति आचार्यः भवति वाक्ये विभाषा इति . अथ चेत् सँविज्ञानम् नित्ये षत्वे ततः विभाषा इयम् . अथ अव्युत्पन्नम् प्रातिपदिकम् ततः नित्ये षत्वे प्राप्ते इयम् विभाषा आरभ्यते . सिद्धम् च मे समासे . षत्वम् . किमर्थम् तर्हि इदम् उच्यते . प्रतिषेधार्थः तु यत्नः अयम् . अनुत्तरपदस्थस्य इति प्रतिषेधम् वक्ष्यामि इति . नानापदार्थयोः वर्तमानयोः ख्यायते यदा योगः . तस्मिन् षत्वम् कार्यम् तत् युक्तम् तत् च मे न इह . ऐकार्थ्ये सामर्थ्ये वाक्ये षत्वम् न मे प्रसज्येत . तस्मात् इह व्यपेक्षाम् सामर्थ्यम् साधु मन्यन्ते . अथ चेत् कृदन्तम् एतत् ततः अधिके न एव मे भवेत् प्राप्तिः . वाक्ये च मे विभाषा प्रतिषेधः न प्रकल्पेत . अथ चेत् सँविज्ञानम् नित्ये षत्वे ततः विभाषा इयम् . सिद्धम् च मे समासे प्रतिषेधार्थः तु यत्नः अयम् .
8.3.55 
P III.436.25 - 437.6 R V.463 अथ मूर्धन्यग्रहणम् किमर्थम् न अपदान्तस्य षः भवति इति एव उच्येत . तत्र अयम् अपि अर्थः षकारग्रहणम् न कर्तव्यम् भवति प्रकृतम् अनुवर्तते . क्व प्रकृतम् . इणःषः इति . न एवम् शक्यम् . अवश्यम् मूर्धन्यग्रहणम् कर्तव्यम् इहार्थम् उत्तरार्थम् च . इहार्थम् तावत् . इणःषीध्वँलुङ्लिटाम्धो'ङ्गात् इति अत्र ँऊर्धन्यग्रहणम् न कर्तव्यम् भवति . उत्तरार्थम् च . रषाभ्यान्नोणःसमानपदे इति अत्र णकारग्रहणम् न कर्तव्यम् भवति . तत्र अयम् अपि अर्थः पदान्तस्य न इति प्रतिषेधः न वक्तव्यः भवति . अपदान्ताभिसम्बद्धम् मूर्धन्यग्रहणम् अनुवर्तते .
8.3.56 
P III.438.1 - 19 R V.464 - 465 सग्रहणम् किमर्थम् न सहेः साडः मूर्धन्यः भवति इति एव उच्येत . सहेः साडः मूर्धन्यः भवति इति उच्यमाने अन्त्यस्य प्रसज्येत . ननु च अन्त्यस्य मूर्धन्यवचने प्रयोजनम् न अस्ति इति कृत्वा सकारस्य भविष्यति . कुतः नु खलु एतत् अनन्त्यार्थे आरम्भे सकारस्य भविष्यति . न पुनः आकारस्य स्यात् . स्थने अन्तरतमः भवति इति सकारस्य भविष्यति . भवेत् प्रकृतितः अन्तरतमनिर्वृत्तौ सत्याम् सिद्धम् स्यात् . आदेशतः तु अन्तरतमनिर्वृत्तौ सत्याम् आकारस्य प्रसज्येत . तस्मात् सकारग्रहणम् कर्तव्यम् . उत्तरार्थम् च सकारग्रहणम् क्रियते . आदेशप्रत्यययोः सकारस्य यथा स्यात् . इह मा भूत् . चितम् , स्तुतम् . अथ सहिग्रहणम् किमर्थम् न साडः सः भवति इति एव उच्येत . सहेः एव साड्रूपम् भवति न अन्यस्य . यदि एवँ . साडः षत्वे समानशब्दप्रतिषेधः . साडः षत्वे समानशब्दानाम् प्रतिषेधः वक्तव्यः . साडः दण्डः. साडः वृश्चिकः इति . अर्थवद्ग्रहणात् सिद्धम् . अर्थवतः साड्शब्दस्य ग्रहणम् न च एषः अर्थवान् . अर्थवद्ग्रहणात् सिद्धम् इति चेत् तद्धितलोपे अर्थवत्त्वात् प्रतिषेधः . अर्थवद्ग्रहणात् सिद्धम् इति चेत् तद्धितलोपे अर्थवत्त्वात् प्रतिषेधः वक्तव्यः . सह अडेन साडः साडस्य अपत्यम् साडिः अत्र प्राप्नोति . न वक्तव्यः . षत्वतुकोः एकादेशस्य असिद्धत्वात् न एषः साड्शब्दः . एवम् अपि सह डेन सडः सडस्य अपत्रम् साडिः अत्र प्राप्नोति . तस्मात् सहिग्रहणम् कर्तव्यम् .
8.3.57 
P III.438.20 - 439.9 R V.465 - 466 नुम्विसर्जनीयशर्व्यवाये निँसेः प्रतिषेधः . नुम्विसर्जनीयशर्व्यवाये निँसेः प्रतिषेदः वक्तव्यः . निँस्से निँस्स्व इति . तत् तर्हि वक्तव्यम् . न वक्तव्यम् . नुमा एव व्यवाये विसर्जनीयेन एव व्यवाये शरा एव व्यवाये इति . किम् वक्तव्यम् एतत् . न हि . कथम् अनुच्यमानम् गँस्यते . प्रत्येकम् वाक्यपरिसमाप्तिः दृष्टा इति . तत् यथा . गुणवृद्धिसञ्ज्ञे प्रत्येकम् भवतः . ननु च अयम् अपि अस्ति दृष्टान्तः समुदाये वाक्यपरिसमाप्तिः . तत् यथा . गर्गाः शतम् दण्ड्यन्ताम् . अर्थिनः च राजानः हिरण्येन भवन्ति न च प्रत्येकम् दण्डयन्ति . एवम् तर्हि . योगविभागात् सिद्धम् . योगविभागः करिष्यते . नुम्व्यवाये . ततः विसर्जनीयव्यवाये . ततः शर्व्यवाये . सः तर्हि योगविभागः कर्तव्यः . न कर्तव्यः . प्रत्येकम् व्यवायशब्दः परिसमाप्यते .
8.3.58 
P III.438.20 - 439.9 R V.465 - 466 नुम्विसर्जनीयशर्व्यवाये निँसेः प्रतिषेधः . नुम्विसर्जनीयशर्व्यवाये निँसेः प्रतिषेदः वक्तव्यः . निँस्से निँस्स्व इति . तत् तर्हि वक्तव्यम् . न वक्तव्यम् . नुमा एव व्यवाये विसर्जनीयेन एव व्यवाये शरा एव व्यवाये इति . किम् वक्तव्यम् एतत् . न हि . कथम् अनुच्यमानम् गँस्यते . प्रत्येकम् वाक्यपरिसमाप्तिः दृष्टा इति . तत् यथा . गुणवृद्धिसञ्ज्ञे प्रत्येकम् भवतः . ननु च अयम् अपि अस्ति दृष्टान्तः समुदाये वाक्यपरिसमाप्तिः . तत् यथा . गर्गाः शतम् दण्ड्यन्ताम् . अर्थिनः च राजानः हिरण्येन भवन्ति न च प्रत्येकम् दण्डयन्ति . एवम् तर्हि . योगविभागात् सिद्धम् . योगविभागः करिष्यते . नुम्व्यवाये . ततः विसर्जनीयव्यवाये . ततः शर्व्यवाये . सः तर्हि योगविभागः कर्तव्यः . न कर्तव्यः . प्रत्येकम् व्यवायशब्दः परिसमाप्यते .
8.3.59 
P III.439.10 - 18 R V.466 - 467 आदेशप्रत्यययोः षत्वे सरकः प्रतिषेधः . आदेशप्रत्यययोः षत्वे सरकः प्रतिषेदः वक्तव्यः : कृसरः , धूसरः . अत्यल्पम् इदम् उच्यते : सरकः इति . सरगादीनाम् इति वक्तव्यम् इह अपि यथा स्यात् : वर्सम् तर्सम् इति . तत् तर्हि वक्तव्यम् . न वक्तव्यम् . उणादयः अव्युत्पन्नानि प्रातिपदिकानि . न वै एतत् षत्वे शक्यम् विज्ञातुम् उणदयः अव्युत्पन्नानि प्रातिपदिकानि इति . इह हि न स्यात् . सर्पिषः यजुषः इति . एवम् तर्हि . बहुलवचनात् सिद्धम् . बहुलम् प्रत्ययसञ्ज्ञा भवति . आचार्यः आदेशः यः सकारः तस्य षत्वम् इति ततः घसिग्रहणम् करोति .
8.3.61 
P III.441.6 - 21 R V.470 - 471 स्तौतिणिग्रहणम् किमर्थम् . अस्तौतिण्यन्तानाम् मा भूत् . सिसिक्षति . अथ एवकारः किमर्थः . नियमार्थः . स्थौतिण्यन्तानाम् एव न अन्येषाम् इति . न एतत् अस्ति प्रयोजनम् . सिद्धे विधिः आरभ्यमाणः अन्तरेण एवकारकरणम् नियमार्थः भविष्यति . इष्टतः अवधारणार्थः तर्हि . यथा एवम् विज्ञायेत स्तौतिण्योः एव षणि इति . मा एवम् विज्ञायि स्तौतिण्योः षणि एव इति . इह न स्यात् तुष्टाव . अथ षणि इति किमर्थम् . सेषीव्यते . कः विनते अनुरोधः . अविनते नियमः मा भूत् . सुषुप्सति इति . कः सानुबन्धे अनुरोधः . षशब्दमात्रे नियमः मा भूत् . सुषुपिषे इन्द्रम् . सुषुपिषे इह इति . अभ्यासात् इति किमर्थम् . अभ्यासात् या प्राप्तिः तस्याः नियमः यथा स्यात् उपसर्गात् या प्राप्तिः तस्याः नियमः मा भूत् . अभिषिषिक्षति . न एतत् अस्ति . असिद्धम् उपसर्गात् षत्वम् तस्य असिद्धत्वात् नियमः न भविष्यति . इदम् तर्हि प्रयोजनम् . सनि यः अभ्यासः तस्मात् या प्राप्तिः तस्याः नियमः यथा स्यात् यङि यः अभ्यासः तस्मात् या प्राप्तिः तत्र नियमः मा भूत् इति . सोषुप्यतेः सन् सोषुपिषते . अथ वा अभ्यासात् या प्राप्तिः तस्याः नियमः यथा स्यात् धातोः या प्राप्तिः तस्याः नियमः मा भूत् . अधीषिषति . ननु च षणि इति उच्यते . षणि इति न एषा परसप्तमी शक्या विज्ञातुम् सन्यङन्तम् हि द्विरुच्यते . तस्मात् एषा सत्सप्तमी षणि सति इति . सत्सप्तमी चेत् प्राप्नोति .
8.3.64 
P III.441.22 - 442.8 R V.472 किमर्थम् इदम् उच्यते . स्थादिषु अभ्यासवचनम् नियमार्थम् . नियमार्थः अयम् आरम्भः . स्थादिषु एव अभ्यासस्य यथा स्यात् . इह मा भूत् . अभिसुसूषति . अथ किमर्थम् अभ्यासेन च इति उच्यते . तद्व्यवाये च अषोपदेशार्थम् . तद्व्यवाये अभ्यासव्यवाये च अषोपदेशस्य अपि यथा स्यात् . अभिषिषेणयिषति . अवर्णार्थम् षणि प्रतिषेधार्थम् च . अवणार्थम् तवत् . अभितष्ठौ . षणि प्रतिषेधार्थम् . अभिषिषिक्षति .
8.3.65 
P III.442.9 - 21 R V.473 - 474 उपसर्गात् षत्वे निसः उपसङ्ख्यानम् अनिणन्तत्वात् . उपसर्गात् षत्वे निसः उपसङ्ख्यानम् कर्तव्यम् . निःषुणोति निःषिञ्चति . किम् पुनः कारणम् न सिध्यति . अनिणन्तत्वात् . इणन्तात् उपसर्गात् षत्वम् उच्यते न च निस्* इणन्तः . न वा वर्णाश्रयत्वात् षत्वस्य तद्विशेषकः उपसर्गः धातुः च . न वा वक्तव्यम् . किम् कारणम् . वर्णाश्रयत्वात् षत्वस्य . वर्णाश्रयम् षत्वम् . तद्विशेषकः उपसर्गः धातुः च . न एवम् विज्ञायते इणन्तात् उपसर्गात् इति . कथम् तर्हि . इणः उत्तरस्य सकारस्य सः चेत् इण् उपसर्गस्य सः चेत् सकारः सुनोत्यादीनाम् इति . तत्र शर्व्यवाये इति एव सिद्धम् . यदि एवम् धातूपसर्गयोः अभिसम्बन्धः अकृतः भवति . तत्र कः दोषः . इह अपि प्राप्नोति . विगताः सेचकाः अस्मात् ग्रामात् विसेचकः ग्रामः . धातूपसर्गयोः च अभिसम्बन्धः कृतः . कथम् . सुनोत्यादिभिः अत्र उपसर्गम् विशेषयिष्यामः सुनोत्यादीनाम् यः उपसर्गः तस्य यः इण् इति . . किम् तर्हि . उपसर्गविशिष्टाम् असौ क्रियाम् प्रेष्यते अभिषुणु इति .
8.3.67 
P III.443.13 - 18 R V.475 अप्रतेः इति वर्तते उताहो निवृत्तम् . निवृत्तम् इति आह . कथम् ज्ञायते . योगविभागकरणसामर्थ्यात् . इतरथा हि सदिस्तम्भ्योः अप्रतेः इति एव ब्रूयात् . अस्ति अन्यत् योगविभागकरणे प्रयोजनम् . किम् . अवाच्चालम्बनाविदूर्वयोः इति वक्ष्यति तत् स्तम्भेः एव यथा स्यात् सदेः मा भूत् इति . न एतत् अस्ति प्रयोजनम् . एकयोगे अपि सति यस्य आलम्बनाविदूर्ये स्तः तस्य भविष्यति . कस्य च आलम्बनाविदूर्ये स्तः . स्तम्भेः एव .
8.3.72 
P III.443.19 - 23 R V.475 अथ यः प्राणी अप्राणी च कथम् तत्र भवितव्यम् . अनुष्यन्देते मत्स्योदके इति . आहोस्वित् अनुस्यन्देते मत्स्योदके इति . यदि तावत् अप्राणी विधिना आश्रीयते अस्ति अत्र अप्राणी इति कृत्वा भवितव्यम् षत्वेन . अथ प्राणी प्रतिषेधेन आश्रीयते अस्ति अत्र प्राणी इति कृत्वा भवितव्यम् प्रतिषेएधेन . किम् पुनः अत्र अर्थसतत्त्वम् . देवाः ज्ञातुम् अर्हन्ति .
8.3.74 
P III.444.1 - 4 R V.476 अनिष्ठायाम् इति वर्तते उताहो निवृत्तम् . निवृत्तम् इति आह . कथम् ज्ञायते . योगविभागकरणसामर्थ्यात् . इतरथा हि विपरिभ्याम् च स्कन्देः अनिष्ठायाम् इति एव ब्रूयात् .8.3.78 
P III.444.5 - 9 R V.476 इण्ग्रहणम् किमर्थम् . इण्ग्रहणम् ढत्वे कवर्गनिवृत्त्यर्थम् . इण्घ्रहणम् क्रियते कवर्गात् ढत्वम् मा भूत् इति . पक्षीध्वम् यक्षीध्वम् . (8.3.79) P III.444.10 - 445.14 R V.476 - 478 किम् पुनः इदम् इण्ग्रहणम् प्रत्ययविशेषणम् : इणः उत्तरेषाम् षीध्वँलुङ्लिटाम् यः धकारः इति . आहोस्वित् धकारविशेषणम् : इणः उत्तरस्य धकारस्य सः चेत् षीध्वँलुङ्लिटाम् धकारः इति . कः च अत्र विशेषः . तत्र प्रत्ययपरत्वे इटः लिटि ढत्वम् परादित्वात् . तत्र प्रत्ययपरत्वे इटः लिटि ढत्वम् न प्राप्नोति . लुलुविढ्वे लुलुविध्वे इति . किम् कारणम् . परादित्वात् . इट् परादिः . वचनात् भविष्यति . अस्ति वचने प्रयोजनम् . किम् . अलविढ्वम् अलविध्वम् . अस्तु तर्हि धकारविशेषणम् . धकारपरत्वे षीध्वमि अननन्तरत्वात् इटः विभाषाभावः . धकारपरत्वे षीध्वमि अननन्तरत्वात् इटः विभाषा न प्राप्नोति . लविषीढ्वम् लविषीध्वम् इति . वचनात् भविष्यति . अस्ति वचने प्रयोजनम् . किम् . लुलुविढ्वे लुलुविध्वे इति . इण्ग्रहणस्य च अविशेषणत्वात् ष्यादिमात्रे ढत्वप्रसङ्गः . इण्ग्रहणस्य च अविशेषणत्वात् ष्यादिमात्रे ढत्वम् प्राप्नोति : पक्षीध्वम् , यक्षीध्वम् इति . न एषः दोषः . अङ्गात् इति वक्ष्यामि . अङ्गग्रहणात् च दोषः . इह न प्राप्नोति : उपदिदीयिध्वे , उपदिदीयिढ्वे . यः हि अत्र अङ्गान्त्यः इण् न तस्मात् उत्तरः इट् यस्मात् च उत्तरः इट् न असौ अङ्गान्त्यः इण् इति . यथा इच्छसि तथा अस्तु . अस्तु तावत् प्रत्ययविशेषणम् . ननु च उक्तम् तत्र प्रत्ययपरत्वे इटः लिटि ढत्वम् परादित्वात् लुलुविढ्वे लुलुविध्वे इति . वचनात् भविष्यति . ननु च उक्तम् अस्ति वचने प्रयोजनम् . किम् . अलविढ्वम् अलविध्वम् इति . यत् एतस्मिन् योगे लिड्ग्रहणम् तदनवकाशम् तस्य अनवकाशत्वात् वचनात् भविष्यति . अथ वा पुनः अस्तु धकारविशेषणम् इति . ननु च उक्तम् धकारपरत्वे षीध्वमि अननन्तरत्वात् इटः विभाषाभावः लविषीढ्वम् लविषीध्वम् इति . वचनात् भविष्यति . ननु च उक्तम् अस्ति वचने प्रयोजनम् . किम् . लुलुविढ्वे लुलुविध्वे इति . यत् एतस्मिन् योगे षीध्वङ्ग्रहणम् तत् अनवकाशम् तस्य अनवकाशत्वात् वचनात् भविष्यति . यत् अपि उच्यते इण्ग्रहणस्य च अविशेषणत्वात् ष्यादिमात्रे ढत्वप्रसङ्गः इति अङ्गात् इति वक्ष्यामि . ननु च उक्तम् अङ्गग्रहणात् च दोषः इति . पूर्वस्मिन् योगे यत् अङ्गग्रहणम् तत् उत्तरत्र निवृत्तम् . अथ वा पूर्वस्मिन् योगे इण्ग्रहणम् प्रत्ययविशेषणम् उत्तरत्र धकारविशेषणम् .
8.3.79 
P III.444.5 - 9 R V.476 इण्ग्रहणम् किमर्थम् . इण्ग्रहणम् ढत्वे कवर्गनिवृत्त्यर्थम् . इण्घ्रहणम् क्रियते कवर्गात् ढत्वम् मा भूत् इति . पक्षीध्वम् यक्षीध्वम् . (8.3.79) P III.444.10 - 445.14 R V.476 - 478 किम् पुनः इदम् इण्ग्रहणम् प्रत्ययविशेषणम् : इणः उत्तरेषाम् षीध्वँलुङ्लिटाम् यः धकारः इति . आहोस्वित् धकारविशेषणम् : इणः उत्तरस्य धकारस्य सः चेत् षीध्वँलुङ्लिटाम् धकारः इति . कः च अत्र विशेषः . तत्र प्रत्ययपरत्वे इटः लिटि ढत्वम् परादित्वात् . तत्र प्रत्ययपरत्वे इटः लिटि ढत्वम् न प्राप्नोति . लुलुविढ्वे लुलुविध्वे इति . किम् कारणम् . परादित्वात् . इट् परादिः . वचनात् भविष्यति . अस्ति वचने प्रयोजनम् . किम् . अलविढ्वम् अलविध्वम् . अस्तु तर्हि धकारविशेषणम् . धकारपरत्वे षीध्वमि अननन्तरत्वात् इटः विभाषाभावः . धकारपरत्वे षीध्वमि अननन्तरत्वात् इटः विभाषा न प्राप्नोति . लविषीढ्वम् लविषीध्वम् इति . वचनात् भविष्यति . अस्ति वचने प्रयोजनम् . किम् . लुलुविढ्वे लुलुविध्वे इति . इण्ग्रहणस्य च अविशेषणत्वात् ष्यादिमात्रे ढत्वप्रसङ्गः . इण्ग्रहणस्य च अविशेषणत्वात् ष्यादिमात्रे ढत्वम् प्राप्नोति : पक्षीध्वम् , यक्षीध्वम् इति . न एषः दोषः . अङ्गात् इति वक्ष्यामि . अङ्गग्रहणात् च दोषः . इह न प्राप्नोति : उपदिदीयिध्वे , उपदिदीयिढ्वे . यः हि अत्र अङ्गान्त्यः इण् न तस्मात् उत्तरः इट् यस्मात् च उत्तरः इट् न असौ अङ्गान्त्यः इण् इति . यथा इच्छसि तथा अस्तु . अस्तु तावत् प्रत्ययविशेषणम् . ननु च उक्तम् तत्र प्रत्ययपरत्वे इटः लिटि ढत्वम् परादित्वात् लुलुविढ्वे लुलुविध्वे इति . वचनात् भविष्यति . ननु च उक्तम् अस्ति वचने प्रयोजनम् . किम् . अलविढ्वम् अलविध्वम् इति . यत् एतस्मिन् योगे लिड्ग्रहणम् तदनवकाशम् तस्य अनवकाशत्वात् वचनात् भविष्यति . अथ वा पुनः अस्तु धकारविशेषणम् इति . ननु च उक्तम् धकारपरत्वे षीध्वमि अननन्तरत्वात् इटः विभाषाभावः लविषीढ्वम् लविषीध्वम् इति . वचनात् भविष्यति . ननु च उक्तम् अस्ति वचने प्रयोजनम् . किम् . लुलुविढ्वे लुलुविध्वे इति . यत् एतस्मिन् योगे षीध्वङ्ग्रहणम् तत् अनवकाशम् तस्य अनवकाशत्वात् वचनात् भविष्यति . यत् अपि उच्यते इण्ग्रहणस्य च अविशेषणत्वात् ष्यादिमात्रे ढत्वप्रसङ्गः इति अङ्गात् इति वक्ष्यामि . ननु च उक्तम् अङ्गग्रहणात् च दोषः इति . पूर्वस्मिन् योगे यत् अङ्गग्रहणम् तत् उत्तरत्र निवृत्तम् . अथ वा पूर्वस्मिन् योगे इण्ग्रहणम् प्रत्ययविशेषणम् उत्तरत्र धकारविशेषणम् .
8.3.82 
P III.445.15 - 23 R V.478 - 479 अग्नेः दीर्घात् सोमस्य . अग्नेः दीर्घात् सोमस्य इति वक्तव्यम् . अग्नीषोमौ . इतरथा हि अनिष्टप्रसङ्गः . इतरथा हि अनिष्टम् प्रसज्येत . अग्निसोमौ माणवकौ इति . तत् तर्हि वक्तव्यम् . न वक्तव्यम् . गौणमुख्ययोः मुख्ये सम्प्रतिप्रत्तिः . तत् यथा . गौः अनुबन्ध्यः अजः अग्नीषोमीयः इति न बाहीकः अनुबध्यते . कथम् तर्हि बाहीके वृद्ध्यात्त्वे भवतः . गौः तिष्ठति . गाम् आनय इति . अर्थाश्रये एतत् एवम् भवति . यत् हि शब्दाश्रयम् शब्दमात्रे तत् भवति . शब्दाश्रये च वृद्ध्यात्वे .
8.3.85 
P III.446.1 - 6 R V.480 सान्ताभ्याम् च इति वक्तव्यम् . इह अपि यथा स्यात् . मातुःष्वसा मातुःस्वसा . पितुःष्वसा पितुःस्वसेति . मातुः पितुः इति सान्तग्रहणानर्थक्यम् एकदेशविकृतस्य अनन्यत्वात् . मातुः पितुः इति सान्तग्रहणम् अनर्थकम् . किम् कारणम् . एकदेशविकृतस्य अनन्यत्वात् . एकदेशविकृतम् अनन्यवत् भवति इति सान्तस्य अपि भविष्यति .
8.3.87 
P III.446.7 - 18 R V.480 - 481 अस्तिग्रहणम् किमर्थम् . इह मा भूत् . अनुसृतम् , विसृतम् इति . न एतत् अस्ति प्रयोजनम् . यद्क्रियायुक्ताः तम् प्रति गत्युपसर्गसञ्ज्ञे भवतः न च एतम् सकारम् प्रति क्रियायोगः . इह अपि तर्हि न प्राप्नोति अभिषन्ति विषन्ति इति न हि अस्तिः क्रियावचनः . कः पुनः आह न अस्तिः क्रियावचनः इति . क्रियावचनः अस्तिः . आतः च क्रियावचनः व्यत्यनुषते कर्तरिकर्मव्यतिहारे इति अनेन आत्मनेपदम् भवति . कर्मव्यतिहारः च कः . क्रियाव्यतिहारः . प्रादुःशब्दात् तर्हि मा भूत् . प्रादुःशब्दः च नियतविषयः कृभ्वस्तियोगे एव वर्तते . उपसर्गात् तर्हि स्यतेः मा भूत् इति . इष्यते उपसर्गात् स्यतेः षत्वम् . आतश् च इष्यते . एवम् हि आह : उपसर्गात् सुनोतिसुवतिस्यतिस्तौतिस्तोभतिस्थासेनयसेधसिचसञ्जस्वङ्जाम् इति . प्रादुःशब्दात् तर्हि स्यतेः मा भूत् इति . प्रादुःशब्दः च नियतविषयः कृभ्वस्तियोगे एव वर्तते . इदम् तर्हि प्रयोजनम् इह मा भूत् : अनुसूतेः अप्रत्ययः अनुसूः अनुस्वः अपत्यम् आनुसेयः .
8.3.88 
P III.446.19 - 447.20 R V.481 - 483 किमर्थम् स्वपेः सुपिभूतस्य ग्रहणम् क्रियते . सुपेः षत्वम् स्वपेः मा भूत् . सुपेः षत्वम् उच्यते तत् स्वपेः मा भूत् इति . सुस्वप्नः विस्वप्नक् इति . विसुष्वाप इति केन न . विसुष्वाप इति अत्र कस्मात् न भवति . हलादिशेषात् न सुपिः . हलादिशेषे कृते न एषः सुपिः भवति . इदम् इह सम्प्रधार्यम् . हलादिशेषः क्रियताम् सम्प्रसारणम् इति किम् अत्र कर्तव्यम् . परत्वात् हलादिशेषः . इष्टम् पूर्वम् प्रसारणम् . इष्यते हलादिशेषात् पूर्वम् सम्प्रसारणम् . आतः च इष्यते . एवम् हि आह : अभ्याससम्प्रसारणम् हलादिशेषात् विप्रतिषेधेन इति . एवम् तर्हि स्थादिषु अभ्यासस्य इति एतस्मात् नियमात् न भविष्यति . स्थादीनाम् नियमः न अत्र प्राक् सितात् उत्तरः सुपिः . प्राक् सितसँशब्दनात् सः नियमः उत्तरः च सुपिः पठ्यते . एवम् तर्हि अर्थवद्ग्रहणे न अनर्थकस्य इति एवम् एतस्य न भविष्यति . अनर्थके विषुषुपुः . यदि अर्थवतः ग्रहणम् विषुषुपुः इति न सिध्यति . न एषः दोषः . कथम् . सुपिभूतः द्विः उच्यते . सुपिभुतस्य द्विर्वचनम् . सुपेः षत्वम् स्वपेः मा भूत् . विसुष्वाप इति केन न . हलादिशेषात् न सुपिः . इष्टम् पूर्वम् प्रसारणम् . स्थादीनाम् नियमः न अत्र प्राक् सितात् उत्तरः सुपिः . अनर्थके विषुषुपुः सुपिभूतः द्विः उच्यते .
8.3.91 
P III.447.21 - 448.2 R V.483 - 484 कपिष्ठलः गोत्रप्रकृतौ . कपिष्ठलः गोत्रप्रकृतौ इति वक्तव्यम् . गोत्रे इति उच्यमाने इह एव स्यात् . कापिष्ठलिः . इह न स्यात् . कपिष्ठलः कापिष्ठलायनः . तत् तर्हि वक्तव्यम् . न वक्तव्यम् . न एवम् विज्ञायते कपिष्ठलः इति गोत्रे निपात्यते इति . कथम् तर्हि . गोत्रे यः कपिष्ठलशब्दः तस्य षत्वम् निपात्यते यत्र वा तत्र वा इति .
8.3.97 
P III.448.3 - 9 R V.484 स्थः इति किम् इदम् धातुग्रहणम् आहोस्वित् रूपग्रहणम् . किम् च अतः . यदि धातुग्रहणम् गोस्थानम् इति अत्र प्राप्नोति . अथ रूपग्रहणम् सव्येष्ठाः , परमेष्ठी , सव्येष्ठा सारथिः इति अत्र न प्राप्नोति . यथा इच्छसि तथा अस्तु . अस्तु तावत् धातुग्रहणम् . कथम् गोस्थानम् इति . सवनादिषु पाठः करिष्यते . अथ वा पुनः अस्तु रूपग्रहणम् . कथम् सव्येष्ठाः , पर्मेष्ठी , सव्येष्ठा सारथिः इति . स्थः स्थास्थिन्स्थॄणाम् इति वक्तव्यम् .
8.3.98 
P III.448.10 - 11 R V.485 अविहितलक्षणः मूर्धन्यः सुषामादिषु द्रष्टव्यः .
8.3.101
P III.448.12 - 14 R V.485 ह्रस्वात् तादौ तिङि प्रतिषेधः . ह्रस्वात् तादौ तिङि प्रतिषेधः वक्तव्यः . भिन्द्युस्तराम् छिन्द्युस्तराम् इति .
8.3.105
P III.448.15 - 18 R V.485 स्तुतस्तोमयोः छन्दसि अनर्थकम् वचनम् पूर्वपदात् इति सिद्धत्वात् . स्तुतस्तोमयोः छन्दसि वचनम् अनर्थकम् . किम् कारणम् . पूर्वपदात् इति सिद्धत्वात् . पूर्वपदात् इति एव सिद्धम् .
8.3.108
P III.449.1 - 13 R V.485 - 486 सनोतेः अनः इति च . किम् . वचनम् अनर्थकम् इति एव . किम् कारणम् . पूर्वपदात् इति सिद्धत्वात् . नियमार्थम् तर्हि इदम् वक्तव्यम् . सनोतेः अनकारस्य एव यथा स्यात् . इह मा भूत् . गोसनिम् इति . सनोतेः अनः इति नियमार्थम् इति चेत् सवनादिकृतत्वात् सिद्धम् . सनोतेः अनः इति नियमार्थम् इति चेत् सवनादिषु पाठः करिष्यते . सनर्थम् तु . सनर्थम् तु इदम् वक्तव्यम् . सिसनिषति . एतत् अपि न अस्ति प्रयोजनम् . स्तौतिण्योरेवषण्यभ्यासात् इति एतस्मात् नियमात् न भविष्यति . ण्यर्थम् तर्हि इदम् वक्तव्यम् . सिसानयिषति . कथम् पुनः अण्यन्तस्य प्रतिषेधे ण्यन्तः शक्यः विज्ञातुम् . सामर्थ्यात् . अण्यन्तस्य प्रतिषेधवचने प्रयोजनम् न अस्ति इति कृत्वा ण्यन्ते विज्ञास्यते . अथ वा अयम् अस्ति अण्यन्तः : सिसनिषतेः अप्रत्ययः सिसनीः .
8.3.110
P III.449.14 - 20 R V.486 किमर्थम् सवादिषु अश्वसनिशब्दः पठ्यते . पूर्वपदात् इति षत्वम् प्राप्नोति . तद्बाधनार्थम् . न एतत् अस्ति प्रयोजनम् . इणन्तात् इति तत्र अनुवर्तते अनिणन्तः च अयम् . न एव प्राप्नोति न अर्थः प्रतिषेधेन . एवम् तर्हि सिद्धे सति यत् सवनादिषु अश्वसनिशब्दम् पठति तत् ज्ञापयति आचार्यः अनिणन्तात् अपि षत्वम् भवति इति . किम् एतस्य ज्ञापने प्रयोजनम् . जलाषाहम् माषः इति एतत् सिद्धम् भवति . अथ वा एकदेशविकृतार्थः अयम् आरम्भः . अश्वषाः इति .
8.3.112
P III.450.1 - 8 R V.486 - 487 उपसर्गात् इति या प्राप्तिः भवितव्यम् तस्याः प्रतिषेधेन उताहो न . न भवितव्यम् . किम् कारणम् . उपसर्गात् षत्वम् प्रतिषेधविषये आरभ्यते तत् यथा एव पदादिलक्षणम् प्रतिषेधम् बाधते एवम् सिचः यङि इति एतम् अपि बाधते . न बाधते . किम् कारणम् . येन न अप्राप्ते तस्य बाधनम् भवति न च अप्राप्ते पदादिलक्षणे प्रतिषेधे उपसर्गात् षत्वम् आरभ्यते सिचः यङि इति एतस्मिन् पुनः प्राप्ते च अप्राप्ते च . अथ वा पुरस्तात् अपवादाः अनन्तरान् विधीन् बाधन्ते इति एवम् उपसर्गात् षत्वम् पदादिलक्षणम् प्रतिषेधम् बाधिष्यते सिचः यङि इति एतम् न बाधिष्यते . तस्मात् अभिसेसिच्यते इति भवितव्यम् .
8.3.115
P III.450.9 - 11 R V.487 किमर्थम् सहिः सोढभूतः गृह्यते . यत्र अस्य एतत् रूपम् तत्र यथा स्यात् . इह मा भूत् . परिषहते इति .
8.3.116
P III.450.12 - 16 स्तम्भुसिवुसहाम् चङि उपसर्गात् . स्तम्भुसिवुसहाम् चङि उपसर्गात् इति वक्तव्यम् . किम् प्रयोजनम् . उपसर्गात् या प्राप्तिः तस्याः प्रतिषेधः यथा स्यात् . अभ्यासात् या प्राप्तिः तस्याः प्रतिषेधः मा भूत् इति . पर्यसीषहत् .
8.3.117
P III.450.17 - 21 R V.487 सनि किम् उदाहरणम् . सुसूषति . न एतत् अस्ति प्रयोजनम् . स्तौतिण्योः एव षणि इति एतस्मात् नियमात् न भविष्यति . इदम् तर्हि . अभिसुसूषति . एतत् अपि न अस्ति प्रयोजनम् . स्थादिष्वभ्यासेनचाभ्यासस्य इति एतस्मात् नियमात् न भविष्यति . इदम् तर्हि प्रयोजनम् : अभिसुसूषतेः अप्रत्ययः अभिसुसूः .
8.3.118
P III.451.1 - 3 R V.487 सदः लिटि प्रतिषेधे स्वञ्जेः उपसङ्ख्यनम् . सदः लिटि प्रतिषेधे स्वञ्जेः उपसङ्ख्यानम् कर्तव्यम् . परिषस्वजे .
8.4.1  
P III.452.1 - 20 R V.488 - 490 रषाभ्याम् णत्वे ऋकारग्रहणम् . रषाभ्याम् णत्वे ऋकारग्रहणम् कर्तव्यम् . रषाभ्याम् नः णः समानपदे ऋकारात् च इति वक्तव्यम् . इह अपि यथा स्यात् : मातॄणाम् , पितॄणाम् इति . तत् तर्हि वक्तव्यम् . न वक्तव्यम् . यः असौ ऋकारे रेफः तदाश्रयम् णत्वम् भविष्यति . न सिध्यति . किम् कारणम् . न हि वर्णैकदेशाः वर्णग्रहणेन गृह्यन्ते . एकदेशे नुडादिषु च उक्तम् . किम् उक्तम् . अग्रहणम् चेत् नुड्विधिलादेशविनामेषु ऋकारग्रहणम् इति . तस्मात् गृह्यन्ते . एवम् अपि न सिध्यति . किम् कारणम् . अननन्तरत्वात् . यत् तत् रेफात् परम् भक्तेः तेन व्यवहितत्वात् न प्राप्नोति . अड्व्यवाये इति एवम् भविष्यति . न सिध्यति . किम् कारणम् . वर्णैकदेशाः के वर्णग्रहणेन गृह्यन्ते . ये व्यपवृक्ताः अपि वर्णाः भवन्ति . यत् च अत्र रेफात् परम् भक्तेः न तत् क्व चित् अपि व्यपवृक्तम् दृश्यते . एवम् तर्हि योगविभागः करिष्यते . रषाभ्याम् नः णः समानपदे . ततः व्यवाये . व्यवाये च रषाभ्याम् नः णः भवति इति . ततः अट्कुप्वाङ्नुम्भिः इति . इदम् इदानीम् किमर्थम् . नियमार्थम् . एतैः एव अक्षरसमाम्नायिकैः व्यवाये न अन्यैः इति . अथ वा आचार्यप्रवृत्तिः ज्ञापयति भवति ऋकारात् णत्वम् इति यत् अयम् क्षुभ्नादिषु नृनमनशब्दम् पठति . न एतत् अस्ति ज्ञापकम् . वृद्ध्यर्थम् एतत् स्यात् . नार्नमनिः इति . यत् तर्हि तत्र एव तृप्नोतिशब्दम् पठति . यत् च अपि नृनमनशब्दम् पठति . ननु च उक्तम् वृद्ध्यर्थम् एतत् स्यात् इति . बहिरङ्गा वृद्धिः . अन्तरङ्गम् णत्वम् . असिद्धम् बहिरङ्गम् अन्तरङ्गे . अथ वा उपरिष्टात् योगविभागः करिष्यते . ऋतः नः णः भवति . ततः छन्दसि अवग्रहात् ऋतः इति एव .
8.4.2  
P III.452.21 - 453.8 R V.490 - 491 अड्व्यवाये णत्वे अन्यव्यवाये प्रतिषेधः . अड्व्यवाये णत्वे अन्यव्यवाये प्रतिषेधः वक्तव्यः . आदर्शेन अक्षदर्शेन . न वा अन्येन व्यपेतत्वात् . न वा वक्तव्यः . किम् कारणम् . अन्येन व्यपेतत्वात् . अन्येन अत्र व्यवायः . यदि अपि अत्र अन्येन व्यवायः अटा अपि तु व्यवायः अस्ति तत्र अस्ति अड्व्यवाये इति प्राप्नोति . अटा एव व्यवाये भवति . किम् वक्तव्यम् एतत् . न हि . कथम् अनुच्यमानम् गँस्यते . अड्ग्रहणसामर्थ्यात् . यदि हि यत्र अटा च अन्येन च व्यवायः तत्र स्यात् अड्ग्रहणम् अनर्थकम् स्यात् . व्यवाये नः णः भवति इति एव ब्रूयात् . अस्ति अन्यत् अड्ग्रहणस्य प्रयोजनम् . किम् . यः अनिर्दिष्टैः एव व्यवायः तत्र मा भूत् . कृत्स्नम् मृत्स्ना इति . यदि एतावत् प्रयोजनम् स्यात् शर्व्यवाये न इति एव ब्रूयात् . वाक्यपरिसमाप्तिः दृश्यते . तत् यथा . गर्गैः सह न भोक्तव्यम् इति प्रत्येकम् च न सम्भुज्यते समुदितैः च . इति एव सिद्धम् .
8.4.3  
P III.454.8 - 16 R V.493 पूर्वपदात् सञ्ज्ञायाम् उत्तरपदग्रहणम् . पूर्वपदात् सञ्ज्ञायाम् उत्तरपदग्रहणम् कर्तव्यम् . किम् प्रयोजनम् . तद्धितपूर्वपदस्थाप्रतिषेधार्थम् . तद्धितस्थस्य पूर्वपदस्थस्य च प्रतिषेधः मा भूत् . खारपायणः करणप्रियः .. तत् तर्हि वक्तव्यम् . न वक्तव्यम् . पूर्वपदम् उत्तरपदम् इति सम्बन्धिशब्दौ एतौ . सति पूर्वपदे उत्तरपदम् भवति सति च उत्तरपदे पूर्वपदम् भवति . तत्र सम्बन्धात् एतत् गन्तव्यम् यत् प्रति पूर्वपदम् इति एतत् भवति तत्स्थस्य नियमः इति . किम् च प्रति एतत् भवति . उत्तरपदम् प्रति . यदि हि यत् समानम् च असमानम् च तत्र स्यात् समनग्रहणम् अनर्थकम् स्यात् .8.4.6  
P III.455.10 - 12 R V.494 द्व्यक्षरत्र्यक्षरेभ्यः इति वक्तव्यम् . इह मा भूत् . देवदारुवनम् . इरिकादिभ्यः प्रतिषेधः वक्तव्यः . इरिकावनम् तिमिरवनम् .
8.4.7  
P III.455.13 - 16 R V.494 - 495 अदन्तात् अदन्तस्य इति वक्तव्यम् . इह मा भूत् . दीर्घाह्नी शरत् इति . तत् तर्हि वक्तव्यम् . न वक्तव्यम् . न एषा अहन्शब्दात् षष्ठी . का तर्हि . अह्नशब्दात् प्रथमा पूर्वसूत्रनिर्देशः च . अथ वा युवादिषु पाठः करिष्यते .
8.4.8  
P III.455.17 - 21 R V.495 आहितोपस्थितयोः इति वक्तव्यम् . इह अपि यथा स्यात् . इक्षुवाहणम् शरवाहणम् . अपरः आह : वाहनम् वाह्यात् इति वक्तव्यम् . यदा हि गर्गाणाम् वाहनम् अपविद्धम् तिष्ठति तदा मा भूत् . गर्गवाहनम् इति .
8.4.10 
P III.456.1 - 4 R V.495 वाप्रकरणे गिरिनद्यादीनाम् उपसङ्ख्यानम् . वाप्रकरणे गिरिनद्यादीनाम् उपसङ्ख्यानम् कर्तव्यम् . गिरिणदी गिरिनदी . चक्रणितम्बा चक्रनितम्बा .
8.4.11 
P III.456.5 - 14 R V.495 - 496 प्रातिपदिकान्तस्य णत्वे समासान्तग्रहणम् असमासान्तप्रतिषेधार्थम् . प्रातिपदिकान्तस्य णत्वे समासान्तग्रहणम् कर्तव्यम् . किम् प्रयोजनम् . असमासान्तप्रतिषेधार्थम् . असमासान्तस्य मा भूत् . गर्गभगिनी दक्षभगिनी इति . न वा भवति गर्गभगिणी इति . भवति यदा एतत् वाक्यम् गर्गाणाम् भगः गर्गभगः गर्गभगः अस्याः अस्ति इति . यदा तु एतत् वाक्यम् भवति गर्गाणाम् भगिनी गर्गभगिनी इति तदा न भवितव्यम् . तदा मा भूत् इति . यदि समासान्तग्रहणम् क्रियते माषवापिणी वृईहिवापिणी अत्र न प्राप्नोति . लिङ्गविशिष्टग्रहणे च उक्तम् . किम् उक्तम् . गतिकारकोपपदानाम् कृद्भिः सह समासवचनम् प्राक् सुबुत्पत्तेः इति . (8.4.11) P III.456.15 - 17 R V.496 तत्र युवादिप्रतिषेधः . तत्र युवादीनाम् प्रतिषेदः वक्तव्यः . आर्ययूना क्षत्रिययूना प्रपक्वानि परिपक्वानि दीर्घाह्नी शरत् इति .
8.4.13 
P III.456.18 - 457.2 R V.496 - 497 अथ इह कथम् भवितव्यम् . माषकुम्भवापेण व्रीहिकुम्भवापेण इति . किम् नित्यम् णत्वेन भवितव्यम् आहोस्वित् विभाषया . यदा तावत् एतत् वाक्यम् भवति कुम्भस्य वापः कुम्भवापः माषाणाम् कुम्भवापः माषकुम्भवाप इति तदा नित्यम् णत्वेन भवितव्यम् . यदा तु एतत् वाक्यम् भवति माषाणाम् कुम्भः माषकुम्भः माषकुम्भस्य वापः माषकुम्भवापः इति तदा विभाषया भवितव्यम् .
8.4.14 
P III.457.3 - 14 R V.497 -498 असमासग्रहणम् किमर्थम् . समासे इति वर्तते असमासे अपि यथा स्यात् . प्रणमति परिणमति . क्व पुनः समासग्रहणम् प्रकृतम् . पूर्वपदात्सञ्ज्ञायामगः इति . कथम् पुनः तेन समासग्रहणम् शक्यम् विज्ञातुम् . पूर्वपदग्रहणसामर्थ्यात् . समासे एव एतत् भवति पूर्वपदम् उत्तरपदम् इति . अथ अपिग्रहणम् किमर्थम् . समासे अपि यथा स्यात् . प्रणामकः परिणामकः . यदि तर्हि समासे च असमासे च इष्यते न अर्थः असमासेपिग्रहणेन . निवृत्तम् पूर्वपदात् इति . अविशेषेण उपसर्गात् णत्वम् वक्ष्यामि . समासे नियमात् न प्राप्नोति . असिद्धम् उपसर्गात् णत्वम् तस्य असिद्धत्वात् नियमः न भविष्यति . एवम् तर्हि सिद्धे सति यत् असमासे अपिग्रहणम् करोति तत् ज्ञापयति आचार्यः न योगे योगः असिद्धः . किम् तर्हि प्रकरणे प्रकरणम् असिद्धम् इति . किम् एतस्य ज्ञपने प्रयोजनम् . यत् तत् उक्तम् निष्कृतम् निष्पीतम् इति अत्र सत्वस्य असिद्धत्वात् षत्वम् न प्राप्नोति इति सः न दोषः भवति . णोपदेशः णोपदेशस्य इति . कथम् तर्हि . णः उपदेशः अस्य सः अयम् णोपदेशः णोपदेशस्य इति .
8.4.15 
P III.458.3 - 10 R V.499 हिनुमीनाग्रहणे विकृतस्य उपसङ्ख्यानम् . हिनुमीनाग्रहणे विकृतस्य उपसङ्ख्यानम् कर्तव्यम् . प्रहिणोति प्रमीणीते . वचनात् भविष्यति . अस्ति वचने प्रयोजनम् . किम् . प्रहिणुतः प्रमीणाति . सिद्धम् अचः स्थानिवत्त्वात् . सिद्धम् एतत् . कथम् . अचः स्थानिवत्त्वात् . स्थानिवद्भावात् अत्र णत्वम् भविष्यति . प्रतिषिध्यते अत्र स्थानिवद्भावः पूर्वत्रासेद्धे न स्थानिवत् इति . दोषाः एव एते तस्याः परिभाषायाः तस्य दोषः सँयोगादिलोपलत्वणत्वेषु इति .
8.4.16 
P III.458.11 - 22 R V.499 लोट् इति किमर्थम् . प्रहिमानि कुलानि . प्रवपानि माँसानि . आनि लोड्ग्रहणानर्थक्यम् अर्थवद्ग्रहणात् . आनि लोड्ग्रहणम् अनर्थकम् . किम् कारणम् . अर्थवद्ग्रहणात् . अर्थवतः आनिशब्दस्य ग्रहणम् न एषः अर्थवान् . अनुपसर्गात् वा . अथ वा यत्क्रियायुक्ताः तम् प्रति गत्युपसर्गसञ्ज्ञे भवतः न च एतम् आनिशब्दम् प्रति क्रियायोगः . इह अपि तर्हि न प्राप्नोति . प्रयाणि परियाणि इति . अत्र अपि न आनिशब्दम् प्रति क्रियायोगः . आनिशब्दम् प्रति अत्र क्रियायोगः . कथम् . यत्क्रिययुक्ताः इति न एवम् विज्ञायते यस्य क्रिया यत्क्रिया यत्क्रियायुक्ताः तम् प्रति गत्युपसर्गसञ्ज्ञे भवतः इति . कथम् तर्हि . या क्रिया यत्क्रिया यत्क्रियायुक्ताः तम् प्रति गत्युपसर्गसञ्ज्ञे भवतः इति .
8.4.17 
P III.459.1 - 10 R V.500 नेः गदादिषु अड्व्यवाये उपसङ्ख्यानम् . नेः गदादिषु अड्व्यवाये उपसङ्ख्यानम् कर्तव्यम् . प्रण्यगदत् परिण्यगदत् . आङा च इति वक्तव्यम् . प्रण्यागदत् . ननु च अयम् अट् गदादिभक्तः गदादिग्रहणेन ग्राहिष्यते . न सिध्यति . अङ्गस्य अट् उच्यते विकरणान्तम् च अङ्गम् सः असौ सङ्घातभक्तः अशक्यः गदादिग्रहणेन ग्रहीतुम् . एवम् तर्हि अड्व्यवाये इति वर्तते . क्व प्रकृतम् . अट्कुप्वाङ्नुम्व्यवाये अपि इति . तत् वै कार्यिविशेषणम् निमित्तविशेषणेन च इह अर्थः . तत्र अपि निमित्तविशेषणम् एव .
8.4.19 
P III.459.11 - 22 R V.500 - 501 अन्तग्रहणम् किमर्थम् . अनितेः अन्तग्रहणम् सम्बुद्ध्यर्थम् . अनितेः अन्तग्रहणम् क्रियते सम्बुद्ध्यर्थम् . हे प्राण् . अप्ररः आह . अनितेः अन्तः पदान्तस्य . अनितेः अन्तग्रहणम् क्रियते पदान्तस्य न इति प्रतिषेधः प्राप्नोति तद्बाधनार्थम् . यः वा तस्मात् अनन्तरः . अथ वा अयम् अन्तशब्दः अस्ति एव अवयववाची . तत् यथा : वस्त्रान्तः वसनान्तः इति . अस्ति सामीप्ये वर्तते . तत् यथा . उदकान्तम् गतः . उदकसमीपम् गतः इति गम्यते . तत् यः सामीप्ये वर्तते तस्य ग्रहणम् विज्ञायते . अनितेः समीपे यः रेफः तस्मात् नस्य यथा स्यात् . प्राणिति . इह मा भूत् . पर्यनिति .
8.4.20 
P III.459.11 - 22 R V.500 - 501 अन्तग्रहणम् किमर्थम् . अनितेः अन्तग्रहणम् सम्बुद्ध्यर्थम् . अनितेः अन्तग्रहणम् क्रियते सम्बुद्ध्यर्थम् . हे प्राण् . अप्ररः आह . अनितेः अन्तः पदान्तस्य . अनितेः अन्तग्रहणम् क्रियते पदान्तस्य न इति प्रतिषेधः प्राप्नोति तद्बाधनार्थम् . यः वा तस्मात् अनन्तरः . अथ वा अयम् अन्तशब्दः अस्ति एव अवयववाची . तत् यथा : वस्त्रान्तः वसनान्तः इति . अस्ति सामीप्ये वर्तते . तत् यथा . उदकान्तम् गतः . उदकसमीपम् गतः इति गम्यते . तत् यः सामीप्ये वर्तते तस्य ग्रहणम् विज्ञायते . अनितेः समीपे यः रेफः तस्मात् नस्य यथा स्यात् . प्राणिति . इह मा भूत् . पर्यनिति .
8.4.21 
84021 P III.460.1 - 3 R V.501 साभ्यासस्य द्वयोः इष्टम् . साभ्यासस्य द्वयोः णत्वम् इष्यते . प्राणिणिषति .
8.4.22 
P III.460.4 - 7 R V.501 अत्पूर्वस्य इति किमर्थम् . प्रघ्नन्ति परिघ्नन्ति . हन्तेः अत्पूर्वस्य वचने उक्तम् . किम् उक्तम् . कुव्यवाये हादेशेषु प्रतिषेधः इति .
8.4.28 
P III.460.8 - 16 R V.502 कथम् इदम् विज्ञयते . ओकारात् परः ओत्परः न ओत्परः अनोत्परः इति . आहोस्वित् ओकारः परः अस्मात् सः अयम् ओत्परः न ओत्परः अनोत्परः इति . किम् च अतः . यदि विज्ञयते ओकारात् परः ओत्परः न ओत्परः अनोत्परः इति प्र नः मुञ्चतम् अत्र अपि प्राप्नोति . अथ विज्ञायते ओकारः परः अस्मात् सः अयम् ओत्परः न ओत्परः अनोत्परः इति प्र णः वनिः देवकृता अत्र न प्राप्नोति . उभयथा च प्रक्रमे दोषः भवति . प्र नः* मुञ्चतम् , प्र नः मुञ्चतम् . प्र* उ नः , प्र उ नः . भाविनि अपि ओति न इष्यते . भाविनि अपि ओकारे णत्वम् न इष्यते . एवम् तर्हि उपसर्गात् बहुलम् इति वक्तव्यम् .
8.4.29 
P III.460.17 - 19 R V.503 कृत्स्थस्य णत्वे निर्विण्णस्य उपसङ्ख्यानम् . कृत्स्थस्य णत्वे निर्विण्णस्य उपसङ्ख्यानम् कर्तव्यम् . निर्विण्णः अहम् अनेन वासेन .
8.4.30 
P III.461.1 - 7 R V.503 णेर्विभाषायाम् साधनव्यवाये उपसङ्ख्यानम् . णेर्विभाषायाम् साधनव्यवाये उपसङ्ख्यानम् कर्तव्यम् . प्राप्यमाणम् प्राप्यमानम् . तद्विधानात् सिद्धम् . विहितविशेषणम् णिग्रहणम् . ण्यन्तात् यः विहितः इति . अडधिकारात् वा . अथ वा अड्व्यवाये इति वर्तते .
8.4.32 
P III.461.8 - 462.6 R V.503 - 504 किमर्थम् इदम् उच्यते न कृत्यचः इति एव सिद्धम् . नियमार्थः अयम् आरम्भः . इजादेः एव च सनुम्कात् न अन्यस्मात् सनुम्कात् इति . क्व मा भूत् . प्रमङ्कनम् परिमङ्कनम् . सनुमः णत्वे अवधारणाप्रसिद्धिः विधेयभावात् . सनुमः णत्वे अवधारणस्य अप्राप्तिः . किम् कारणम् . विधेयभावात् . कैमर्थक्यात् नियमः भवति . विधेयम् न अस्ति इति कृत्वा . इह च अस्ति विधेयम् . किम् . ण्यन्तात् विभाषा प्राप्ता तत्र नित्यम् णत्वम् विधेयम् . तत्र अपूर्वः विधिः अस्तु नियमः अस्तु इति अपूर्वः विधिः भविष्यति न नियमः . सिद्धम् तु प्रतिषेधाधिकारे सनुम्ग्रहणात् . सिद्धम् एतत् . कथम् . प्रतिषेधाधिकारे सनुम्ग्रहणात् . प्रतिषेधाधिकारे सनुम्ग्रहणम् कर्तव्यम् . न भाभूपूकमिगमिप्यायिवेपिसनुमाम् इति . इह अपि तर्हि न प्राप्नोति . प्रेङ्गणम् प्रेङ्गणीयम् . कृत्स्थस्य च णत्वे इजादेः सनुमः ग्रहणम् . कृत्स्थस्य च णत्वे इजादेः सनुमः ग्रहणम् कर्तव्यम् . सिध्यति सूत्रम् तर्हि भिद्यते . यथान्यासम् एव अस्तु . ननु च उक्तम् सनुमः णत्वे अवधारणाप्रसिद्धिः विधेयभावात् इति . न एषः दोषः . हलः इति वर्तते . क्व प्रकृतम् . हलश्चेजुपधात् इति . तत् वै तत्र आदिविशेषणम् अन्तविशेषणेन च इह अर्थः . कथम् पुनः ज्ञायते तत्र आदिविशेषणम् इति . इजुपधात् इति उच्यते अत्र न अर्थः अन्तविशेषणेन . तत्र आदिविशेषणम् सत् इह अन्तविशेषणम् भविष्यति . कथम् . इजादेः इति उच्यते तत्र न अर्थः आदिविशेषणेन . अथ वा इजादेः सनुमः इति अत्र णेर्विभाषा इति एतत् अनुवर्तिष्यते .
8.4.34 
P III.462.7 - 12 R V.505 भादिषु पूञ्ग्रहणम् . भादिषु पूञ्ग्रहणम् कर्तव्यम् . इह मा भूत् . प्रपवणम् सोमस्य इति . ण्यन्तस्य च उपसङ्ख्यनम् . ण्यन्तस्य च उपसङ्ख्यानम् कर्तव्यम् . किम् पूञः एव . न इति आह . अविशेषेण . प्रभापनम् परिभापनम् .
8.4.35 
P III.462.13 - 17 R V.505 षात् पदादिपरवचनम् . षात्पदादिपरग्रहणम् कर्तव्यम् . इह एव यथा स्यात् . निष्पानम् दुष्पानम् . इह मा भूत् . ससर्पिष्केण सयजुष्केण . तत् तर्हि वक्तव्यम् . न वक्तव्यम् . न एवम् विज्ञायते पदस्य अन्तः पदान्तः पदान्तात् इति . कथम् तर्हि . पदे अन्तः पदान्तः पदान्तात् इति .
8.4.36 
P III.462.18 - 22 R V.505 नशेः अशः . नशेः अशः इति वक्तव्यम् . इह अपि यथा स्यात् . प्रनङ्क्ष्यति परिनङ्क्ष्यति . तत् तर्हि वक्तव्यम् . न वक्तव्यम् . इह नशेः षः इति इयता सिद्धम् . सः अयम् एवम् सिद्धे सति यत् अन्तग्रहणम् करोति तस्य एतत् प्रयोजनम् षान्तभूतपूर्वस्य अपि यथा स्यात् .
8.4.38 
P III.463.1 - 5 R V.506 पदव्यवाये अतद्धिते . पदव्यवाये अतद्धिते इति वक्तव्यम् . इह मा भूत् . आर्द्रगोमयेण शुष्कगोमयेण इति . तत् तर्हि वक्तव्यम् . न वक्तव्यम् . न एवम् विज्ञायते पदेन व्यवाये पदव्यवाये इति . कथम् तर्हि . पदे व्यवायः पदव्यवायः पद्व्यवाये इति .
8.4.39 
P III.463.6 - 7 R V.506 अविहितलक्षणः णत्वप्रतिषेधः क्षुभ्नादिषु द्रष्टव्यः .
8.4.40 
P III.463.8 - 11 R V.506 किमर्थम् तृतीयानिर्देशः क्रियते न श्चौ इति एव उच्येत . आनन्तर्यमात्रे श्चुत्वम् यथा स्यात् . यज्ञः राज्ञः याच्ञा . अथ सङ्ख्यातानुदेशः कस्मात् न भवति . आचार्यप्रवृत्तिः ज्ञापयति सङ्ख्यातानुदेशः न इह इति यत् अयम् शात् प्रतिषेधम् शास्ति .
8.4.41 
P III.463.12 - 15 R V.507 किमर्थम् त्र्तीयानिर्देशः क्रियते न ष्टौ इति एव उच्येत . आनन्तर्यमात्रे ष्टुत्वम् यथा स्यात् . पेष्टा लेढा . अथ सङ्ख्यातानुदेशः कस्मात् न भवति . आचार्यप्रवृत्तिः ज्ञापयति न इह सङ्ख्यातानुदेशः भवति इति यत् अयम् तोःषि इति प्रतिषेधम् शास्ति .
8.4.42 
P III.463.16 - 18 R V.507 अनाम् इति किम् . षण्णाम् भवति कश्यपः . अत्यल्पम् इदम् उच्यते अनाम् इति . अनान्नवतिनगरीणाम् च इति वक्तव्यम् : षण्णाम् , षण्णवतिः , षण्णगरी .
8.4.45 
P III.464.1 - 4 R V.507 यरः अनुनासिके प्रत्यये भाषायाम् नित्यवचनम् . यरः अनुनासिके प्रत्यये भाषायाम् नित्यम् इति च वक्तव्यम् . वाङ्मयम् . त्वङ्मयम् इति .
8.4.47 
P III.464.5 - 17 R V.507 - 508 द्विर्वचने यणः मयः . द्विर्वचने यणः मयः इति वक्तव्यम् . किम् उदाहरणम् . यदि यणः इति पञ्चमी मयः इति षष्ठी उल्क्का वल्म्मीकम् इति उदहरणम् . अथ मयः इति पञ्चमी यणः इति षष्ठी दध्य्यत्र मध्व्वत्र इति उदाहरणम् . शरः खयः . शरः खयः इति वक्तव्यम् . किम् उदाहरणम् . यदि शरः इति पञ्चमी खयः इति षष्ठी स्थ्थाली स्थ्थाता इति उदाहरणम् . अथ खयः इति पञ्चमी शरः इति षष्ठी वत्स्सः क्ष्षीरम् अप्स्सराः इति उदाहरणम् . अवसाने च . अवसाने च द्वे भवतः इति वक्तव्यम् . वाक्क् वाक् . त्वक्क् त्वक् . स्रुक्क् स्रुक् . तत् तर्हि वक्तव्यम् . न वक्तव्यम् . न अयम् प्रसज्यप्रतिषेधः . अचि न इति . किम् तर्हि पर्युदसः अयम् . यत् अन्यत् अचः इति .
8.4.48 
P III.464.18 - 20 R V.508 न आदिनि आक्रोशे पुत्रस्य इति तत्परे च . न आदिनि आक्रोशे पुत्रस्य इति अत्र तत्परे च इति वक्तव्यम् . पुत्रपुत्रादिनि . (8.4.48) P III.464.21 - 22 R V.508 वा हतजग्धपरे च . वा हतजग्धपरे इति वक्तव्यम् . पुत्रहती पुत्त्रहती . पुत्रजग्धी पुत्त्रजग्धी . (8.4.48) P III.465.1 - 3 R V.508 चयः द्वितीयाः शरि पौष्करसादेः . चयः द्वितीयाः भवन्ति शरि परतः पौष्करसादेः आचार्यस्य मतेन . वथ्सः , ख्षीरम् , अफ्सराः . 84061 P III.465.4 - 6 R V.509 उदः पूर्वत्वे स्कन्देः छन्दसि उपसङ्ख्यानम् . उदः पूर्वत्वे स्कन्देः छन्दसि उपसङ्ख्यानम् कर्तव्यम् . अघ्न्ये दूरम् उत्कन्द . (8.4.61) P III.465.7 R V.509 रोगे च इति वक्तव्यम् . उत्कन्दकः रोगः . 84063 P III.465.8 - 10 R V.509 छत्वम् अमि तच्छ्लोकेन तच्छ्मश्रुणा इति प्रयोजनम् . छत्वम् अमि इति वक्तव्यम् . किम् प्रयोजनम् . तच्छ्लोकेन . तच्छ्मश्रुणा इति .
8.4.54 
udf
8.4.65 
P III.465.11 - 15 R V.509 सवर्णग्रहणम् किमर्थम् . झरः झरि सवर्णग्रहणम् समसङ्ख्यप्रतिषेधार्थम् . झरः झरि सवर्णग्रहणम् क्रियते समसङ्ख्यप्रतिषेधार्थम् . सङ्ख्यातानुदेशः मा भूत् इति . किम् च स्यात् . इह न स्यात् . शिण्ढि पिण्ढि इति .
8.4.68 
P III.465.16 - 467.3 R V.509 - 512 किमर्थम् इदम् उच्यते . अकारः अयम् अक्षरसमाम्नाये विवृतः उपदिष्टः तस्य सँवृतताप्रत्यापत्तिः क्रियते . किम् पुनः कारणम् विवृतः उपदिश्यते . आदेशार्थम् सवर्णार्थम् अकारः विवृतः स्मृतः . आकारस्य तथा ह्रस्वः तदर्थम् पाणिनेः अ अ . आदेशार्थम् तावत् . वृक्षाभ्याम् , देवदत्ता3 . आन्तर्यतः विवृतस्य विवृतौ दीर्घप्लुतौ यथा स्याताम् . सवर्णार्थम् च . अकारः सवर्णग्रहणेन आकारम् अपि यथा गृह्णीयात् . आकारस्य तथा ह्रस्वः . तथा च अतिखट्वः , अतिमालः इति अत्र आकारस्य ह्रस्वः उच्यमानः विवृतः प्राप्नोति सः सँवृतः स्यात् इति एवमर्था प्रयापत्तिः . अस्ति प्रयोजनम् एतत् . किम् तर्हि इति . अकारस्य प्रत्यापत्तौ दीर्घप्रतिषेधः . अकारस्य प्रत्यापत्तौ दीर्घस्य प्रतिषेधः वक्तव्यः . खट्वा माला . न एषः दोषः . यथा एव प्रकृतितः सवर्णग्रहणम् एवम् आदेशतः अपि भवितव्यम् तत्र आन्तर्यतः ह्रस्वस्य ह्रस्वः दीर्घस्य दीर्घः भविष्यति . आदेशस्य च अनण्त्वात् न सवर्णग्रहणम् . आदेशस्य च अनण्त्वात् सवर्णानाम् ग्रहणम् न प्राप्नोति . केषाम् . उदात्तानुदात्तस्वरितानुनासिकानाम् . सिद्धम् तु तपरनिर्देशात् . सिद्धम् एतत् . कथम् . तपरनिर्देशात् . तपरनिर्देशः कर्तव्यः . अत् अ* इति . अपरः आह : अकारस्य प्रत्यापत्तौ दीर्घप्रतिषेधः . अकारस्य प्रत्यापत्तौ दीर्घस्य प्रतिषेधः वक्तव्यः : खट्वा माला . न एषः दोषः . दीर्घोच्चारणसामर्थ्यात् न भविष्यति . इदम् तर्हि प्रयोजनम् . वृक्षाभ्याम् प्लक्षाभ्याम् . अत्र अपि दीर्घवचनसामर्थ्यात् न भविष्यति . इदम् तर्हि . अपि काकः श्येनायते . ननु च अत्र अपि दीर्घवचनसमर्थ्यात् एव न भविष्यति . अस्ति अन्यत् दीर्घवचने प्रयोजनम् . किम् . दधीयति मधूयति . अत्र एव च एषः दोषः आदेशस्य च अनण्त्वात् सवर्णानाम् ग्रहणम् न प्राप्नोति . केषाम् . उदात्तानुदात्तस्वरितानुनासिकानाम् . सिद्धम् तु तपरनिर्देशात् . सिद्धम् एतत् . कथम् . तपरनिर्देशात् . तपरनिर्देशः कर्तव्यः . अत् अत् इति . एकशेषनिर्देशात् वा स्वरभिन्नानाम् भगवतः पाणिनेः सिद्धम् . एकशेषनिर्देशात् वा स्वरभिन्नानम् भगवतः पाणिनेः आचार्यस्य सिद्धम् . एकशेषनिर्देसः अयम् . अ , अ , अ इति .
