6.0   
अथ रुधादयः 0
6.1   
रुधिरावरणे प्रेक्तः स्वरितेत इतो नव।इरितश्च भिदिर्तु स्याद्विदारण उदाहृतः।।1।।
6.2   
छिदिर्तु द्वैधीकरणे रिचिर्तु स्याद्विरेचने।विचिर्पृथग्भाव उक्तः क्षुदिर् सम्पेषणे मतः।।2।।
6.3   
युजिर्योगेऽनिटः सप्त रुधाद्याः परिकीर्तिताः।उच्छृदिर्देवने दीप्तावथानादरहिंसयोः।।3।।
6.4   
उतृदिस्स्यात्कृतीः प्रोक्त श्छेदने वेष्टनेऽपि च।परस्मैपद्ययमथो ञीदिन्धीर्दीप्तिबोधकः।।4।।
6.5   
आत्मनेपदिनोऽथस्युसरित आरभ्य तु त्रयः।खिदो दैन्ये विदः प्रोक्तो विचारे ह्यनिटा विमौ।।5।।
6.6   
परस्मैपदिनोऽथ स्युर्दश द्वौ च यथाक्रमम्।विशेषणे शिष्लृ प्रोक्तः पिष्लृ सञ्चूर्णने स्मृतः।।6।।
6.7   
भञ्जो त्वामर्दने प्रोक्तः पालनाभ्यवहारयोः।भुजोऽनिटोऽमी चत्वारः शिषाद्याः परिकीर्तिताः।।7।।
6.8   
तृहो हिसिश्च हिंसायामुन्दी स्यात्क्लेदनार्थकः।भवेदधाञ्जू र्व्यक्तौ च श्लक्ष्णे कान्तौ गतावपि।।8।।
6.9   
तञ्चू सङ्कोचने प्रोक्त ओव्जीश्चलने भये।वृजी स्स्याद्वर्जनार्थोऽथ पृची स्सम्पर्चनार्थकः।।9।।
6.10  
रधादिगणसम्पूर्तिद्योतनायात्र वृत्कृतिः।।इति रुधादयः10
