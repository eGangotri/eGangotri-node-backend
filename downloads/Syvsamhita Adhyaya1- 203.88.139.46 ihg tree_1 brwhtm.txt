1.1.1
इषेत्वो-र्जेत्वा वायवस्थ देवो वः सविता प्रार्पयतु श्रेष्ठतमाय कर्मण आप्यायद्ध्वमघ्न्या इन्द्राय भागं प्रजावतीरनमीवा अयक्ष्मा मा व स्तेन ईशत माघशसो ध्रुवा अस्म्मिन् गोपतौ स्यात बह्वीर्यजमानस्यपशून्पाहि।। 1।।
1.1.2
वसोः पवित्रमसि द्यौरसि पृथिव्यसि मातरिश्श्वनो घर्मोऽसि विश्वधा असि । परमेणधाम्ना। दृहस्व माह्वार्माते  यज्ञपतिह्वार्षीत्।। 2।।
1.1.3
वसोः पवित्रमसि शतधारं वसोः पवित्रमसि सहस्रधारम् ।  देवस्त्वा सविता पुनातु वसोः पवित्रेण शतधारेण सुप्वा कामधुक्षः।। 3 ।।
1.1.4
सा विश्वायुः सा विश्वकर्मा सा विश्वधायाः। इन्द्रस्य त्वा भाग सोमेनातनच्मि विष्णो हव्य रक्ष।। 4।।
1.1.5
अग्ने व्रतपतेव्रतं चरिष्यामि तत्छकेयं तन्मे राध्यताम् । इदमहमनृतात्सत्यमुपैमि।। 5।।
1.1.6
कस्त्वा युनक्ति सत्वा युनक्ति कस्मैत्वा युनक्ति तस्मैत्वायुनक्ति । कर्मणे वां वेषाय वाम्।। 6।।
1.1.7
प्रत्युष्ट रक्षः प्रत्युष्टा अरातयो निष्टप्त रक्षो निष्टप्ताअरातयः । उर्वन्तरिक्षमन्वेमि।। 7।।
1.1.8
धूरसि धूर्व धूर्वन्तं धूर्व तं योऽस्मान्धूर्वति तं धूर्वयं वयं धूर्वामः। देवानामसि वह्नितम सस्नितमं पप्रितमं जुष्टतमं देवहूतमम्।। 8।।
1.1.9
अह्रूतमसि हविर्धानं दृहस्व माह्वार्मा ते यज्ञपतिर्ह्वार्षीत्। विष्णुस्त्वा क्रमता-मुरु वाताया-पहतरक्षो यच्छन्ताम् पञ्च।। 9।।
1.1.10
देवस्य त्वा सवितुः प्रसवेश्श्विनोर्बाहुभ्यां पूष्णो हस्ताभ्याम्। अग्नये जुष्टं गृह्णाम्यग्नीषोमाभ्याम् जुष्टं गृह्णामि।।10।।
1.1.11
भूताय त्वा  नारातये  स्वरभिविख्येषं  दृहन्तां दुर्याः पृथिव्या मुर्वन्तरिक्ष मन्वेमि पृथिव्यास्त्वा नाभौ सादयाम्यदित्त्या उपस्थेऽग्ने हव्य रक्ष।।11।।
1.1.12
पवित्रे स्थो वैष्णव्यौ  सवितुर्वः प्रसव उत्पु नाम्यच्छिद्रेण पवित्रेण सूर्यस्य रश्मिभिः। देवीरापो अग्रेगुवो अग्रेपुवोऽग्र इममद्य यज्ञं नयताग्रे यज्ञपति सुधातुम्  यज्ञपतिं देवयुवम्।।12।।
1.1.13
युष्मा इन्द्रोऽवृणीत वृत्रतूर्ये  यूयमिन्द्रमवृणीध्वं वृत्रतूर्ये प्रोक्षितास्थ । अग्नयेत्वा जुष्टं प्रोक्षाम्यग्नीषोमाभ्यां त्वा जुष्टं प्रोक्षामि। दैव्या य कर्मणे शुन्धध्वं देवयज्यायै यद्वोऽशुद्धाः पराजग्घ्नुरिदं वस्तच्छुन्धामि।।13।।
1.1.14
शर्मास्यवधूत रक्षोऽवधूता अरातयोऽदित्यास्त्वगसि प्रतित्वादितिर्वेत्तु।अद्रिरसि वानस्पत्यो ग्रावाऽसि पृथुबुध्नः प्रति त्वाऽदित्यास्त्वग्वेत्तु।।14।।
1.1.15
अग्नेस्तनूरसि वाचोविसर्जनं देववीतये त्वा गृह्णामि बृहद्ग्रावाऽसि वानस्पत्यः स इदम् देवेभ्यो हविः शमीष्व  सुशमि शमीष्वा । हविष्कृदेहि हविष्कृदेहि।।15।।
1.1.16
कुक्कुटोऽसि मधुजिह्व इषमूर्ज्ज मा वद त्वयावयसङ्घातसङ्घातंजेष्म वर्षवृद्धमसि प्रतित्वावर्षवृद्धंवेत्तु परापूतरक्षः परापूता अरातयोऽपहतरक्षो वायुर्वो विविनक्तु देवोवः सविता हिरण्यपाणिः प्रति गृभ्णात्वच्छिद्रेण पाणिना।।16।।
1.1.17
धृष्टिरस्यपाऽग्ने अग्निमामादं जहि निष्क्रव्याद सेधा देवयजंवह । ध्रुवमसि पृथिवींदृह ब्रह्मवनि त्वा क्षत्र वनि सजातवन्युपदधामि भ्रातृव्यस्य वधाय।।17।।
1.1.18
अग्ने ब्रह्मगृभ्णीष्व धरुणमस्यन्तरिक्षं दृह  ब्रह्मवनि त्वा क्षत्र वनि सजातवन्युपदधामि भ्रातृव्यस्य वधाय । धर्त्रमसि दिवं दृह ब्रह्मवनि त्वा क्षत्र वनि सजातवन्युपदधामि भ्रातृव्यस्य वधाय । विश्वाभ्यस्त्वाशाभ्य उपदधामि चितस्थोर्ध्व चितो भृगूणामङ्गिरसां तपसा तप्यध्वम्।।18।।
1.1.19
शर्मास्यवधूत रक्षोऽवधूता अरातयोऽदित्यास्त्वगसि प्रतित्वाऽदितिर्वेत्तु । धिषणाऽसिपर्वती प्रति त्वाऽदित्यास्त्वग्वेत्तु दिवस्कम्भनीरसि धिषणाऽसि पार्वतेयी प्रति त्वापर्वतीवेत्तु।।19।।
1.1.20
धान्यमसि धिनुहि देवान् प्राणाय त्वोदानायत्वा व्यानायत्वा। दीर्घामनु प्रसितिमायुषेधां देवोवः सविता हिरण्यपाणिः प्रतिगृभ्णात्वच्छिद्रेण पाणिना चक्षुषे त्वा महीनां पयोऽसि।।20।।
1.1.21
देवस्य त्वा सवितुः प्रसवेश्श्विनोर्बाहुभ्यां पूष्णो हस्ताभ्याम्। संवपामि। समाप ओषधीभिः समोषधयो रसेन। सं रेवती जगतीभिः पृच्यन्तासं मधुमती र्मधुमतीभिः पृच्यन्ताम्।।21।।
1.1.22
जनयत्यै त्वा संयौमी-दमग्ने-रिदमग्मीषोमयो-रिषे त्वा घर्मोऽसि विश्वायु-रुरुप्रथा उरु प्रथस्वोरु ते यज्ञपतिः प्रथता-मग्निष्टे त्वचं मा हिसी-देवस्त्वा सविता श्रपयतु वर्षिष्ठेऽधि नाके।।22।।
1.1.23
मा भेर्मा संविक्था अतमेरुयज्ञोऽतमेरुयजमानस्य प्रजा भूयात् त्रिताय त्वा द्विताय त्वै-कताय त्वा।।23।।
1.1.24
देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्याम्। आददेऽध्वरकृतं देवेभ्य इन्द्रस्य बाहुरसि दक्षिणः सहस्रभृष्टिः शततेजा वायुरसि तिग्मतेजा द्विषतो वधः।।24।।
1.1.25
पृथिवि देवयजन्योषध्यास्ते मूलं मा हिसिषं व्रजं गच्छ गोष्ठानं वर्षतुते द्यौ-र्बधान देव सवितः परमस्यां पृथिव्या शतेन पाशैर्योऽस्मान्द्वेष्टि  यं च वयं द्विष्म्मस्तमतो मा मौक्।।25।।
1.1.26
अपाररुम् पृथिव्यै देवयजनाद्वध्यासं व्रजं गच्छ गोष्ठानं वर्षतुते द्यौ-र्बधान देव सवितः परमस्यां पृथिव्या शतेन पाशैर्योऽस्मान्द्वेष्टि  यं च वयं द्विष्म्मस्तमतो मा मौक्।। अररो दिवं मा पप्तो  द्रप्सस्तेद्यां मास्कन् व्रजं गच्छ गोष्ठानं वर्षतुते द्यौ-र्बधान देव सवितः परमस्यां पृथिव्या शतेन पाशैर्योऽस्मान्द्वेष्टि  यं च वयं द्विष्म्मस्तमतो मा मौक्।।26।।
1.1.27
गायत्रेण त्वा छन्दसा परि गृह्णामि त्रैष्टुभेनत्वा छन्दसा परिगृह्णामि जागतेनत्वा छन्दसा परिगृह्णामि। सुक्ष्माचासि शिवा चासि स्योनाचासि सुषदाचास्यू-र्जस्वती चासि पयस्वती च।। 27।।
1.1.28
पुरा क्रूरस्य विसृपो विरप्शिन्नुदादाय पृथिवीं जीवदानुम्। यामैरयँ चन्द्रमसि स्वधाभिस्तामुधीरासो अनुदिश्य यजन्ते।। प्रोक्षणीरासादय द्विषतो वधोसि।।28।।
1.1.29
प्रत्युष्ट रक्षः प्रत्युष्टा अरातयो निष्टप्त रक्षो निष्टप्ताअरातयः। अनिशितोऽसिसपत्नक्षिद्वाजिनं त्वा वाजेध्यायैसम्मार्ज्मि। प्रत्युष्ट रक्षः प्रत्युष्टा अरातयो निष्टप्तरक्षो निष्टप्ताअरातयः। अनिशिताऽसिसपत्नक्षिद्वाजिनींत्वा वाजेध्यायैसम्मार्ज्मि।।29।।
1.1.30
अदित्त्यै रास्नासि विष्णोर्वेष्पोऽस्यू-र्जे त्वाऽदब्धे न त्वा चक्षुषाव पश्यामि। अग्नेर्जिह्वासि सुहूर्देवेभ्यो धाम्म्नेधाम्ने मे अव यजुषेयजुषे।।30।।
1.1.31
सवितुस्त्वा  प्रसव उत्पुनाम्यच्छिद्रेण पवित्रेण सूर्यस्य रश्मिभिः। सवितुर्वः प्रसव उत्पुनाम्यच्छिद्रेण पवित्रेण सूर्यस्य रश्मिभिः । तेजोऽसि शुक्रमस्यमृतमसि धाम नामासि प्रियं देवानामनाधृष्टं देवयजनमसि।।31।।
1.1.0
इति वाजसनेयी माध्यन्दिन संहितायाम् प्रथमोऽध्यायः।।
वाजसनेयी-माध्यन्दिन-शुक्ल यजुर्वेद संहितापाठः
अथ प्रथमोऽध्यायः
[सात्वलेकर श्रीपादशर्माणा संपादिता]
हरिःॐ
