2.4.0.0
तैत्तिरीयब्राह्मणे द्वितीयाष्टके चतुर्थप्रपाठक प्रारम्भः । हरिः ओम् ।।
2.4.1.1
जुष्टो दमूना अतिथिर्दुरोणे । इमन्नो यज्ञमुप याहि विद्वान् । विश्वा अग्नेऽभियुजो विहत्य ।शत्रूयतामा भरा भोजनानि । अग्ने शर्ध महते सौभगाय । तव द्युम्नान्युत्तमानि सन्तु ।सञ्जास्पत्य सुयममा कृणुष्व । शत्रूयतामभि तिष्ठा महा सि । अग्ने यो नोऽभितो जनः । वृको वारो जिघासति ।। 1 ।।
2.4.1.2
तास्त्वव्वृँत्रहञ्जहि । वस्वस्मभ्यमा भर । अग्ने यो नोऽभिदासति । समानो यश्च निष्ट्यः ।इध्मस्येव प्रख्षायतः । मा तस्योच्छेषि किञ्चन । त्वमिन्द्राभिभूरसि । देवो विज्ञातवीर्यः ।वृत्रहा पुरुचेतनः । अप प्राच इन्द्र विश्वा अमित्रान् ।। 2 ।।
2.4.1.3
अपापाचो अभिभूते नुदस्व । अपोदीचो अपशूराधरा च ऊरौ । यथा तव शर्मन्मदेम । तमिन्द्रव्वाँजयामसि । महे वृत्राय हन्तवे । स वृषा वृषभो भुवत् । युजे रथङ्गवेषण हरिभ्याम् । उप ब्रह्माणि जुजुषाणमस्थुः । विबाधिष्टास्य रोदसी महित्वा । इन्द्रो वृत्राण्यप्रतीजघन्वान् ।। 3 ।।
2.4.1.4
हव्यवाहमभिमातिषाहम् । रख्षोहणं पृतनासु जिष्णुम् । ज्योतिष्मन्तन्दीद्यतं पुरन्धिम् ।अग्नि स्विष्टकृतमा हुवेम । स्विष्टमग्ने अभि तत्पृणाहि । विश्वा देव पृतना अभि ष्य ।उरुन्न पन्थां प्रदिशन्विभाहि । ज्योतिष्मद्धेह्यजरन्न आयुः । त्वामग्ने हविष्मन्तः । देवं मर्तास ईडते ।। 4 ।।
2.4.1.5
मन्ये त्वा जातवेदसम् । स हव्या वख्ष्यानुषक् । विश्वानि नो दुर्गहा जातवेदः । सिन्धुन्न नावा दुरिताऽति पर्‌षि । अग्ने अत्रिवन्मनसा गृणानः । अस्माकं बोध्यविता तनूनाम् । पूषा गा अन्वेतु नः । पूषा रख्षत्वर्वतः । पूषा वाज सनोतु नः । पूषेमा आशा अनुवेद सर्वाः ।। 5 ।।
2.4.1.6
सो अस्मा अभयतमेन नेषत् । स्वस्तिदा अघृणिस्सर्ववीरः । अप्रयुच्छन्पुर एतु प्रजानन्न् ।त्वमग्ने सप्रथा असि । जुष्टो होता वरेण्यः । त्वया यज्ञव्विँतन्वते । अग्नी रख्षासि सेधति ।शुक्रशोचिरमर्त्यः । शुचि पावक ईड्यः । अग्ने रख्षा णो अहसः ।। 6 ।।
2.4.1.7
प्रति ष्म देव रीषतः । तपिष्ठैरजरो दह । अग्ने हसि न्यत्रिणम् । दीद्यन्मर्त्येष्वा । स्वे ख्षये शुचिव्रत । आ वात वाहि भेषजम् । वि वात वाहि यद्रपः । त्व हि विश्वभेषजः । देवानान्दूत ईयसे । द्वाविमौ वातौ वातः ।। 7 ।।
2.4.1.8
आ सिन्धोरा परावतः । दख्षं मे अन्य आवातु । परान्यो वातु यद्रपः । यददो वात ते गृहे ।अमृतस्य निधिऱ्हितः । ततो नो देहि जीवसे । ततो नो धेहि भेषजम् । ततो नो मह आवह ।वात आवातु भेषजम् । शम्भूर्मयोभूर्नो हृदे ।। 8 ।।
2.4.1.9
प्र ण आयूषि तारिषत् । त्वमग्ने अयासि । अया सन्मनसा हितः । अया सन् हव्यमूहिषे ।अया नो धेहि भेषजम् । इष्टो अग्निराहुतः । स्वाहाकृत पिपर्तु नः । स्वगा देवेभ्य इदन्नमः ।कामो भूतस्य भव्यस्य । सम्राडेको विराजति ।। 9 ।।
2.4.1.10
स इदं प्रति पप्रथे । ऋतूनुथ्सृजते वशी । कामस्तदग्रे समवर्तताधि । मनसो रेत प्रथमय्यँदासीत् ।सतो बन्धुमसति निरविन्दन्न् । हृदि प्रतीष्या कवयो मनीषा । त्वया मन्यो सरथमारुजन्तः ।हर्‌षमाणासो धृषता मरुत्वः । तिग्मेषव आयुधा सशिशानाः । उप प्रयन्ति नरो अग्निरूपाः ।। 10 ।।
2.4.1.11
मन्युर्भगो मन्युरेवास देवः । मन्युर्‌होता वरुणो विश्ववेदाः । मन्युव्विँश ईडते देवयन्तीः । पाहि नो मन्यो तपसा श्रमेण । त्वमग्ने व्रतभृच्छुचिः । देवा आसादया इह । अग्ने हव्याय वोढवे । व्रतानुबिभ्रद्व्रतपा अदाभ्यः । यजा नो देवा अजरस्सुवीरः । दधद्रत्नानि सुविदानो अग्ने । गोपाय नो जीवसे जातवेदः ।। 11 ।।
2.4.1.0
जिघासत्यमित्राञ्जघन्वानीडते सर्वा अहसो वातो हृदे राजत्यग्निरूपास्सुविदानो अग्न एकञ्च ।। 1 ।।
2.4.2.1
चख्षुषो हेते मनसो हेते । वाचो हेते ब्रह्मणो हेते । यो माऽघायुरभिदासति । तमग्ने मेन्या मेनिङ्कृणु । यो मा चख्षुषा यो मनसा । यो वाचा ब्रह्मणाऽघायुरभिदासति । तयाऽग्ने त्वं मेन्या । अमुममेनिङ्कृणु । यत्किञ्चासौ मनसा यच्च वाचा । यज्ञैर्जुहोति यजुषा हविर्भिः ।। 12 ।।
2.4.2.2
तन्मृत्युर्निऱ्ऋत्या सव्विँदानः । पुरादिष्टादाहुतीरस्य हन्तु । यातुधाना निऱ्ऋतिरादुरख्षः ।ते अस्य घ्नन्त्वनृतेन सत्यम् । इन्द्रेषिता आज्यमस्य मथ्नन्तु । मा तथ्समृद्धि यदसौ करोति ।हन्मि तेऽहङ्कृत हविः । यो मे घोरमचीकृतः । अपाञ्चौ त उभौ बाहू । अपनह्याम्यास्यम् ।। 13 ।।
2.4.2.3
अप नह्यामि ते बाहू । अप नह्याम्यास्यम् । अग्नेर्देवस्य ब्रह्मणा । सर्वन्तेऽवधिषङ्कृतम् ।पुराऽमुष्य वषट्कारात् । यज्ञन्देवेषु नस्कृधि । स्विष्टमस्माकं भूयात् । माऽस्मान्प्रापन्नरातयः ।अन्ति दूरे सतो अग्ने । भ्रातृव्यस्याभिदासतः ।। 14 ।।
2.4.2.4
वषट्कारेण वज्रेण । कृत्या हन्मि कृतामहम् । यो मा नक्तन्दिवा सायम् । प्रातश्चाह्नो निपीयति ।अद्या तमिन्द्र वज्रेण । भातृव्यं पादयामसि । इन्द्रस्य गृहोऽसि तन्त्वा । प्रपद्ये सगुस्साश्वः ।सह यन्मे अस्ति तेन । ईडे अग्निव्विँपश्चितम् ।। 15 ।।
2.4.2.5
गिरा यज्ञस्य साधनम् । श्रुष्टीवानन्धितावानम् । अग्ने शकेम ते वयम् । यमन्देवस्य वाजिनः ।अति द्वेषासि तरेम । अवतं मा समनसौ समोकसौ । सचेतसौ सरेतसौ । उभौ मामवतञ्जातवेदसौ । शिवौ भवतमद्य नः । स्वयङ्कृण्वानस्सुगमप्रयावम् ।। 16 ।।
2.4.2.6
तिग्मशृङ्गो वृषभश्शोशुचानः । प्रत्न सधस्थमनु पश्यमानः । आ तन्तुमग्निर्दिव्यन्ततान ।त्वन्नस्तन्तुरुत सेतुरग्ने । त्वं पन्था भवसि देवयानः । त्वयाऽग्ने पृष्ठव्वँयमारुहेम ।अथा देवैस्सधमादं मदेम । उदुत्तमं मुमुग्धि नः । वि पाशं मध्यमञ्चृत । अवाधमानि जीवसे ।। 17 ।।
2.4.2.7
वय सोम व्रते तव । मनस्तनूषु बिभ्रतः । प्रजावन्तो अशीमहि । इन्द्राणी देवी सुभगा सुपत्नी ।उदशेन पतिविद्ये जिगाय । त्रिशदस्या जघनय्योँजनानि । उपस्थ इन्द्र स्थविरं बिभर्ति ।सेना ह नाम पृथिवी धनञ्जया । विश्वव्यचा अदितिस्सूर्यत्वक् । इन्द्राणी देवी प्रासहा ददाना ।। 18 ।।
2.4.2.8
सा नो देवी सुहवा शर्म यच्छतु । आत्वाऽहार्‌षमन्तरभूः । ध्रुवस्तिष्ठाविचाचलिः ।विशस्त्वा सर्वा वाञ्छन्तु । मा त्वद्राष्ट्रमधि भ्रशत् । ध्रुवा द्यौर्ध्रुवा पृथिवी । ध्रुवव्विँश्वमिदञ्जगत् । ध्रुवा ह पर्वता इमे । ध्रुवो राजा विशामयम् । इहैवैधि मा व्यथिष्ठाः ।। 19 ।।
2.4.2.9
पर्वत इवाविचाचलिः । इन्द्र इवेह ध्रुवस्तिष्ठ । इह राष्ट्रमु धारय । अभितिष्ठ पृतन्यतः ।अधरे सन्तु शत्रवः । इन्द्र इव वृत्रहा तिष्ठ । अपः ख्षेत्राणि सञ्जयन्न् । इन्द्र एणमदीधरत् ।ध्रुवन्ध्रुवेण हविषा । तस्मै देवा अधिब्रवन्न् । अयञ्च ब्रह्मणस्पतिः ।। 20 ।।
2.4.2.0
हविर्भिरास्यमभि दासतो विपश्चितमप्रयावञ्जीवसे ददाना व्यथिष्ठा ब्रवन्नेकञ्च ।। 2 ।।
2.4.3.1
जुष्टी नरो ब्रह्मणा व पितृणाम् । अख्षमव्ययन्न किलारिषाथ । यच्छक्वरीषु बृहता रवेण ।इन्द्रे शुष्ममदधाथा वसिष्ठाः । पावका नस्सरस्वती । वाजेभिर्वाजिनीवती । यज्ञव्वँष्टु धिया वसुः ।सरस्वत्यभिनो नेषि वस्यः । मा पस्फरी पयसा मा न आधक् । जुषस्व नस्सख्या वेश्या च ।। 21 ।।
2.4.3.2
मा त्वख्षेत्राण्यरणानि गन्म । वृञ्जे हविर्नमसा बर्हिरग्नौ । अयामि स्रुग्घृतवती सुवृक्तिः ।अम्यख्षि सद्म सदने पृथिव्याः । अश्रायि यज्ञस्सूर्ये न चख्षुः । इहार्वाञ्चमति ह्वये ।इन्द्रञ्जैत्राय जेतवे । अस्माकमस्तु केवलः । अर्वाञ्चमिन्द्रममुतो हवामहे । यो गोजिद्धनजिदश्वजिद्यः ।। 22 ।।
2.4.3.3
इमन्नो यज्ञव्विँहवे जुषस्व । अस्य कुर्मो हरिवो मेदिनन्त्वा । असंमृष्टो जायसे मातृवोश्शुचिः ।मन्द्र कविरुदतिष्ठो विवस्वतः । घृतेन त्वा वर्धयन्नग्न आहुत । धूमस्ते केतुरभवद्दिवि श्रितः ।अग्निरग्रे प्रथमो देवतानाम् । सय्याँतानामुत्तमो विष्णुरासीत् । यजमानाय परिगृह्य देवान् ।दीख्षयेद हविरा गच्छतन्नः ।। 23 ।।
2.4.3.4
अग्निश्च विष्णो तप उत्तमं महः । दीख्षापालेभ्योऽवनत हि शक्रा । विश्वैर्देवैर्यज्ञियैस्सव्विँदानौ ।दीख्षामस्मै यजमानाय धत्तम् । प्र तद्विष्णुस्स्तवते वीर्याय । मृगो न भीम कुचरो गिरिष्ठाः ।यस्योरुषु त्रिषु विक्रमणेषु । अधि ख्षियन्ति भुवनानि विश्वा । नूमर्तो दयते सनिष्यन् यः । विष्णव उरुगायाय दाशत् ।। 24 ।।
2.4.3.5
प्र यस्सत्राचा मनसा यजातै । एतावन्तन्नर्यमा विवासात् । विचक्रमे पृथिवीमेष एताम् ।ख्षेत्राय विष्णुर्मनुषे दशस्यन्न् । ध्रुवासो अस्य कीरयो जनासः । उरुख्षिति सुजनिमा चकार ।त्रिर्देव पृथिवीमेष एताम् । विचक्रमे शतर्चसं महित्वा । प्र विष्णुरस्तु तवसस्तवीयान् ।त्वेष ह्यस्य स्थविरस्य नाम ।। 25 ।।
2.4.3.6
होतारञ्चित्ररथमध्वरस्य । यज्ञस्ययज्ञस्य केतु रुशन्तम् । प्रत्यर्धिन्देवस्यदेवस्य मह्ना ।श्रिया त्वग्निमतिथिञ्जनानाम् । आ नो विश्वाभिरूतिभिस्सजोषाः । ब्रह्म जुषाणो हर्यश्व याहि ।वरीवृजथ्स्थविरेभिस्सुशिप्र । अस्मे दधद्वृषण शुष्ममिन्द्र । इन्द्रस्सुवर्षा जनयन्नहानि ।जिगायोशिग्भि पृतना अभि श्रीः ।। 26 ।।
2.4.3.7
प्रारोचयन्मनवे केतुमह्नाम् । अविन्दज्ज्योतिर्बृहते रणाय । अश्विनाववसे निह्वये वाम् ।आ नूनय्याँत सुकृताय विप्रा । प्रातर्युक्तेन सुवृता रथेन । उपागच्छतमवसागतन्नः ।अविष्टन्धीष्वश्विना न आसु । प्रजावद्रेतो अह्रयन्नो अस्तु । आवान्तोके तनये तूतुजानाः ।सुरत्नासो देववीतिङ्गमेम ।। 27 ।।
2.4.3.8
त्व सोम क्रतुभिस्सुक्रतुर्भूः । त्वदन्दख्षैस्सुदख्षो विश्ववेदाः । त्वव्वृँषा वृषत्वेभिर्महित्वा ।द्युम्नेभिर्द्युम्न्यभवो नृचख्षाः । अषाढय्युँथ्सु पृतनासु पप्रिम् । सुवर्षामप्स्वाव्वृँजनस्य गोपाम् ।भरेषुजा सुख्षिति सुश्रवसम् । जयन्तन्त्वामनु मदेम सोम । भवा मित्रो न शेव्यो घृतासुतिः ।विभूतद्युम्न एव या उ सप्रथाः ।। 28 ।।
2.4.3.9
अधा ते विष्णो विदुषा चिदृध्यः । स्तोमो यज्ञस्य राध्यो हविष्मतः । य पूर्व्याय वेधसे नवीयसे ।सुमज्जानये विष्णवे ददाशति । यो जातमस्य महतो महि ब्रवात् । सेदु श्रवोभिर्युज्यञ्चिदभ्यसत् ।तमु स्तोतार पूर्व्यय्यँथा विद ऋतस्य । गर्भ हविषा पिपर्तन । आऽस्य जानन्तो नाम चिद्विवक्तन ।बृहत्ते विष्णो सुमतिं भजामहे ।। 29 ।।
2.4.3.10
इमा धाना घृतस्नुवः । हरी इहोपवख्षतः । इन्द्र सुखतमे रथे । एष ब्रह्मा प्रतेमहे ।विदथे शसिष हरी । य ऋत्विय प्रते वन्वे । वनुषो हर्यतं मदम् । इन्द्रो नाम घृतन्नयः ।हरिभिश्चारु सेचते । श्रुतो गण आ त्वा विशन्तु ।। 30 ।।
2.4.3.11
हरिवर्पसङ्गिरः । आचर्‌षणिप्रा वृषभो जनानाम् । राजा कृष्टीनां पुरुहूत इन्द्रः । स्तुतश्रवस्यन्नवसोपमद्रिक् । युक्त्वा हरी वृषणायाह्यर्वाङ् । प्र यथ्सिन्धव प्रसवय्यँदायन्न् । आपस्समुद्र रथ्येव जग्मुः । अतश्चिदिन्द्रस्सदसो वरीयान् । यदी सोम पृणति दुग्धो अशुः । ह्वयामसि त्वेन्द्र याह्यर्वाङ् ।। 31 ।।
2.4.3.12
अरन्ते सोमस्तनुवे भवाति । शतक्रतो मादयस्वा सुतेषु । प्रास्मा अव पृतनासु प्रयुथ्सु ।इन्द्राय सोमा प्रदिवो विदानाः । ऋभुर्येभिर्वृषपर्वा विहायाः । प्रयम्यमाणान्प्रति षू गृभाय ।इन्द्र पिब वृषधूतस्य वृष्णः । अहेडमान उपयाहि यज्ञम् । तुभ्यं पवन्त इन्दवस्सुतासः ।गावो न वज्रिन्थ्स्वमोको अच्छ ।। 32 ।।
2.4.3.13
इन्द्रा गहि प्रथमो यज्ञियानाम् । या ते काकुथ्सुकृता या वरिष्ठा । यया शश्वत्पिबसि मध्व ऊर्मिम् ।तया पाहि प्र ते अध्वर्युरस्थात् । सन्ते वज्रो वर्ततामिन्द्र गव्युः । प्रातर्युजा वि बोधय ।अश्विनावेह गच्छतम् । अस्य सोमस्य पीतये । प्रातर्यावाणा प्रथमा यजध्वम् । पुरा गृध्रादररुष पिबाथः ।प्रातऱ्हि यज्ञमश्विना दधाते । प्रशसन्ति कवय पूर्वभाजः । प्रातर्यजध्वमश्विना हिनोत ।न सायमस्ति देवया अजुष्टम् । उतान्यो अस्मद्यजते विचायः । पूर्व पूर्वो यजमानो वनीयान् ।। 33 ।।
2.4.3.0
चाश्वजिद्यो गच्छतन्नो दाशन्नामाभिश्रीर्गमेम सप्रथा भजामहे विशन्तु याह्यर्वाङच्छ पिबाथष्षट्च ।। 3 ।।
2.4.4.1
नक्तञ्जाताऽस्योषधे । रामे कृष्णे असिक्नि च । इद रजनि रजय । किलासं पलितञ्च यत् ।किलासञ्च पलितञ्च । निरितो नाशया पृषत् । आ नस्स्वो अश्ञुताव्वँर्णः । परा श्वेतानि पातय ।असितन्ते निलयनम् । आस्थानमसितन्तव ।। 34 ।।
2.4.4.2
असिक्नियस्योषधे । निरितो नाशया पृषत् । अस्थिजस्य किलासस्य । तनूजस्य च यत्त्वचि ।कृत्यया कृतस्य ब्रह्मणा । लख्ष्म श्वेतमनीनशम् । सरूपा नाम ते माता । सरूपो नाम ते पिता ।सरूपाऽस्योषधे सा । सरूपमिदङ्कृधि ।। 35 ।।
2.4.4.3
शुन हुवेम मघवानमिन्द्रम् । अस्मिन्भरे नृतमव्वाँजसातौ । शृण्वन्तमुग्रमूतये समथ्सु । घ्नन्तव्वृँत्राणि सञ्जितन्धनानाम् । धूनुथ द्यां पर्वतान्दाशुषे वसु । नि वो वना जिहते याम नो भिया । कोपयथ पृथिवीं पृश्ञिमातरः । युधे यदुग्राः पृषतीरयुग्ध्वम् । प्रवेपयन्ति पर्वतान् । विविञ्चन्ति वनस्पतीन् ।। 36 ।।
2.4.4.4
प्रोवारत मरुतो दुर्मदा इव । देवासस्सर्वया विशा । पुरुत्रा हि सदृङ्ङसि । विशो विश्वा अनु प्रभु ।समथ्सु त्वा हवामहे । समथ्स्वग्निमवसे । वाजयन्तो हवामहे । वाजेषु चित्रराधसम् । सङ्गच्छध्व सव्वँदध्वम् । सव्वोँ मनासि जानताम् ।। 37 ।।
2.4.4.5
देवा भागय्यँथा पूर्वे । सञ्जानाना उपासत । समानो मन्त्रस्समितिस्समानी । समानं मनस्सह चित्तमेषाम् । समानङ्केतो अभि स रभध्वम् । संज्ञानेन वो हविषा यजामः । समानी व आकूतिः । समाना हृदयानि वः । समानमस्तु वो मनः । यथा वस्सुसहासति ।। 38 ।।
2.4.4.6
संज्ञानन्नस्स्वैः । संज्ञानमरणैः । संज्ञानमश्विना युवम् । इहास्मासु नियच्छतम् । संज्ञानं मे बृहस्पतिः । संज्ञान सविता करत् । संज्ञानमश्विना युवम् । इह मह्यन्नि यच्छतम् । उप च्छायामिव घृणेः । अगन्म शर्म ते वयम् ।। 39 ।।
2.4.4.7
अग्ने हिरण्यसन्दृशः । अदब्धेभिस्सवित पायुभिष्ट्वम् । शिवेभिरद्य परिपाहि नो गयम् ।हिरण्यजिह्वस्सुविताय नव्यसे । रख्षा माकिर्नो अघशस ईशत । मदेमदे हि नो ददुः । यूथा गवामृजुक्रतुः । सङ्गृभाय पुरूशता । उभया हस्त्या वसु । शिशीहि राय आ भर ।। 40 ।।
2.4.4.8
शिप्रिन्वाजानां पते । शचीवस्तव दसना । आ तू न इन्द्र भाजय । गोष्वश्वेषु शुभ्रुषु ।सहस्रेषु तुवीमघ । यद्देवा देवहेडनम् । देवासश्चकृमा वयम् । आदित्यास्तस्मान्मा यूयम् ।ऋतस्यर्तेन मुञ्चत । ऋतस्यर्तेनादित्याः ।। 41 ।।
2.4.4.9
यजत्रा मुञ्चतेह मा । यज्ञैर्वो यज्ञवाहसः । आशिख्षन्तो न शेकिम । मेदस्वता यजमानाः ।स्रुचाऽऽज्येन जुह्वतः । अकामा वो विश्वेदेवाः । शिख्षन्तो नोप शेकिम । यदि दिवा यदि नक्तम् । एन एनस्योकरत् । भूतं मा तस्माद्भव्यञ्च ।। 42 ।।
2.4.4.10
द्रुपदादिव मुञ्चतु । द्रुपदादिवेन्मुमुचानः । स्विन्नस्स्नात्वी मलादिव । पूतं पवित्रेणेवाज्यम् । विश्वे मुञ्चन्तु मैनसः । उद्वयन्तमसस्परि । पश्यन्तो ज्योतिरुत्तरम् । देवन्देवत्रा सूर्यम् । अगन्म ज्योतिरुत्तमम् ।। 43 ।।
2.4.4.0
तव कृधि वनस्पतीञ्जानतामसति वयं भरादित्याश्च नव च ।। 4 ।।
2.4.5.1
वृषासो अशु पवते हविष्मान्थ्सोमः । इन्द्रस्य भाग ऋतयुश्शतायुः । स मा वृषाणव्वृँषभङ्कृणोतु । प्रियव्विँशा सर्ववीर सुवीरम् । कस्य वृषा सुते सचा । नियुत्वान्वृषभो रणत् । वृत्रहा सोमपीतये । यस्ते शृङ्ग वृषोनपात् । प्रणपात्कुण्डपाय्यः । न्यस्मिन्दध्र आ मनः ।। 44 ।।
2.4.5.2
त सध्रीचीरूतयो वृष्णियानि । पौस्यानि नियुतस्सश्चुरिन्द्रम् । समुद्रन्न सिन्धव उक्थशुष्माः । उरुव्यचसङ्गिर आ विशन्ति । इन्द्राय गिरो अनिशितसर्गाः । अप प्रैरयन्थ्सगरस्य बुध्नात् । यो अख्षेणेव चक्रिया शचीभिः । विष्वक्तस्तम्भ पृथिवीमुत द्याम् । अख्षोदयच्छवसा ख्षामबुध्नम् । वार्णवातस्तविषीभिरिन्द्रः ।। 45 ।।
2.4.5.3
दृढान्यौघ्नादुशमान ओजः । अवाभिनत्ककुभ पर्वतानाम् । आ नो अग्ने सुकेतुना । रयिव्विँश्वायुपोषसम् । मार्डीकन्धेहि जीवसे । त्व सोम महे भगम् । त्वय्यूँन ऋतायते । दख्षन्दधासि जीवसे । रथय्युँञ्जते मरुतश्शुभे सुगम् । सूरो न मित्रावरुणा गविष्टिषु ।। 46 ।।
2.4.5.4
रजासि चित्रा विचरन्ति तन्यवः । दिवस्सम्राजा पयसा न उख्षतम् । वाच सुमित्रावरुणाविरावतीम् ।पर्जन्यश्चित्राव्वँदति त्विषीमतीम् । अभ्रा वसत मरुतस्सुमायया । द्याव्वँर्‌षयतमरुणामरेपसम् ।अयुक्त सप्त शुन्ध्युवः । सूरो रथस्य नप्त्रियः । ताभिर्याति स्वयुक्तिभिः । वहिष्ठेभिऱ्विहरन् यासि तन्तुम् ।। 47 ।।
2.4.5.5
अवव्ययन्नसितन्देव वस्वः । दविध्वतो रश्मयस्सूर्यस्य । चर्मेवावाधुस्तमो अफ्स्वन्तः ।पर्जन्याय प्र गायत । दिवस्पुत्राय मीढुषे । स नो यवसमिच्छतु । अच्छा वद तवसङ्गीर्भिराभिः ।स्तुहि पर्जन्यन्नमसाऽऽविवास । कनिक्रदद्वृषभो जीरदानुः । रेतो दधात्वोषधीषु गर्भम् ।। 48 ।।
2.4.5.6
यो गर्भमोषधीनाम् । गवाङ्कृणोत्यर्वताम् । पर्जन्य पुरुषीणाम् । तस्मा इदास्ये हविः ।जूहोता मधुमत्तमम् । इडान्नस्सय्यँतङ्करत् । तिस्रो यदग्ने शरदस्त्वामित् । शुचिङ्घृतेन शुचयस्सपर्यन्न् ।नामानि चिद्दधिरे यज्ञियानि । असूदयन्त तनुवस्सुजाताः ।। 49 ।।
2.4.5.7
इन्द्रश्च नश्शुनासीरौ । इमय्यँज्ञं मिमिख्षतम् । गर्भन्धत्त स्वस्तये । ययोरिदव्विँश्वं भुवनमा विवेश । ययोरानन्दो निहितो महश्च । शुनासीरावृतुभिस्सव्विँदानौ । इन्द्रवन्तौ हविरिदञ्जुषेथाम् । आघाये अग्निमिन्धते । स्तृणन्ति बर्हिरानुषक् । येषामिन्द्रो युवा सखा । अग्न इन्द्रश्च मेदिना । हथो वृत्राण्यप्रति । युव हि वृत्रहन्तमा । याभ्या सुवरजयन्नग्र एव । यावातस्थतुर्भुवनस्य मध्ये । प्रचर्‌षणी वृषणा वज्रबाहू । अग्नी इन्द्रावृत्रहणा हुवे वाम् ।। 50 ।।
2.4.5.0
मन इन्द्रो गविष्टिषु तन्तुङ्गर्भ सुजातास्सखा सप्त च ।। 5 ।।
2.4.6.1
उत न प्रिया प्रियासु । सप्तस्वसा सुजुष्टा । सरस्वती स्तोम्याऽभूत् । इमा जुह्वानायुष्मदा नमोभिः ।प्रति स्तोम सरस्वति जुषस्व । तव शर्मन्प्रियतमे दधानाः । उपस्थेयाम शरणन्न वृख्षम् ।त्रिणि पदा विचक्रमे । विष्णुर्गोपा अदाभ्यः । ततो धर्माणि धारयन्न् ।। 51 ।।
2.4.6.2
तदस्य प्रियमभि पाथो अश्याम् । नरो यत्र देवयवो मदन्ति । उरुक्रमस्य स हि बन्धुरित्था ।विष्णो पदे परमे मध्व उथ्सः । क्रत्वादा अस्थु श्रेष्ठः । अद्य त्वा वन्वन्थ्सुरेक्णाः ।मर्त आनाश सुवृक्तिम् । इमा ब्रह्म ब्रह्मवाह । प्रिया त आ बर्हिस्सीद । वीहि सूर पुरोडाशम् ।। 52 ।।
2.4.6.3
उप नस्सूनवो गिरः । शृण्वन्त्वमृतस्य ये । सुमृडीका भवन्तु नः । अद्या नो देव सवितः ।प्रजावथ्सावीस्सौभगम् । परा दुष्वप्निय सुव । विश्वानि देव सवितः । दुरितानि परा सुव ।यद्भद्रन्तन्म आ सुव । शुचिमर्कैर्बृहस्पतिम् ।। 53 ।।
2.4.6.4
अध्वरेषु नमस्यत । अनाम्योज आ चके । या धारयन्त देवा सुदख्षा दख्षपितारा । असुर्याय प्रमहसा । स इत् ख्षेति सुधित ओकसि स्वे । तस्मा इडा पिन्वते विश्वदानी । तस्मै विशस्स्वयमेवानमन्ति । यस्मिन्ब्रह्मा राजनि पूर्व एति । सकूतिमिन्द्र सच्युतिम् । सच्युतिञ्जघनच्युतिम् ।। 54 ।।
2.4.6.5
कनात्काभान्न आ भर । प्रयफ्स्यन्निव सक्थ्यौ । वि न इन्द्र मृधो जहि । कनीखुनदिव सापयन्न् ।अभि नस्सुष्टुतिन्नय । प्रजापतिस्स्त्रियाय्यँशः । मुष्कयोरदधाथ्सपम् । कामस्य तृप्तिमानन्दम् ।तस्याग्ने भाजयेह मा । मोद प्रमोद आनन्दः ।। 55 ।।
2.4.6.6
मुष्कयोर्निहितस्सपः । सृत्वेव कामस्य तृप्याणि । दख्षिणानां प्रतिग्रहे । मनसश्चित्तमाकूतिम् ।वाचस्सत्यमशीमहि । पशूना रूपमन्नस्य । यशश्श्रीश्श्रयतां मयि । यथाऽहमस्या अतृप स्त्रियै पुमान् । यथा स्त्री तृप्यति पुसि प्रिये प्रिया । एवं भगस्य तृप्याणि ।। 56 ।।
2.4.6.7
यज्ञस्य काम्य प्रियः । ददामीत्यग्निर्वदति । तथेति वायुराह तत् । हन्तेति सत्यञ्चन्द्रमाः ।आदित्यस्सत्यमोमिति । आपस्तथ्सत्यमा भरन्न् । यशो यज्ञस्य दख्षिणाम् । असौ मे कामस्समृद्ध्यताम् । न हि स्पशमविदन्नन्यमस्मात् । वैश्वानरात्पुरएतारमग्नेः ।। 57 ।।
2.4.6.8
अथेममन्थन्नमृतममूराः । वैश्वानरङ्ख्षेत्रजित्याय देवाः । येषामिमे पूर्वे अर्मास आसन्न् ।अयूपास्सद्म विभृता पुरूणि । वैश्वानर त्वया ते नुत्ताः । पृथिवीमन्यामभितस्थुर्जनासः ।पृथिवीं मातरं महीम् । अन्तरिख्षमुप ब्रुवे । बृहतीमूतये दिवम् । विश्वं बिभर्ति पृथिवी ।। 58 ।।
2.4.6.9
अन्तरिख्षव्विँ पप्रथे । दुहे द्यौर्बृहती पयः । न ता नशन्ति न दभाति तस्करः । नैना अमित्रो व्यथिरादधर्‌षति । देवाश्च याभिर्यजते ददाति च । ज्योगित्ताभिस्सचते गोपतिस्सह । न ता अर्वा रेणुककाटो अश्ञुते । न सस्कृतत्रमुप यन्ति ता अभि । उरुगायमभयन्तस्य ता अनु । गावो मर्त्यस्य वि चरन्ति यज्वनः ।। 59 ।।
2.4.6.10
रात्री व्यख्यदायती । पुरुत्रा देव्यख्षभिः । विश्वा अधि श्रियोऽधित । उप ते गा इवाकरम् ।वृणीष्व दुहितर्दिवः । रात्री स्तोमन्न जिग्युषी । देवीव्वाँचमजनयन्त देवाः । ताव्विँश्वरूपा पशवो वदन्ति । सा नो मन्द्रेषमूर्जन्दुहाना । धेनुर्वागस्मानुप सुष्टुतैतु ।। 60 ।।
2.4.6.11
यद्वाग्वदन्त्यविचेतनानि । राष्ट्री देवानान्निषसाद मन्द्रा । चतस्र ऊर्जन्दुदुहे पयासि । क्व स्विदस्या परमञ्जगाम । गौरी मिमाय सलिलानि तख्षती । एकपदी द्विपदी सा चतुष्पदी । अष्टापदी नवपदी बभूवुषी । सहस्राख्षरा परमे व्योमन्न् । तस्या समुद्रा अधि विख्षरन्ति । तेन जीवन्ति प्रदिशश्चतस्रः ।। 61 ।।
2.4.6.12
ततः ख्षरत्यख्षरम् । तद्विश्वमुप जीवति । इन्द्रासूरा जनयन्विश्वकर्मा । मरुत्वा अस्तु गणवान्थ्सजातवान् । अस्य स्नुषा श्वशुरस्य प्रशिष्टिम् । सपत्ना वाचं मनसा उपासताम् । इन्द्रस्सूरो अतरद्रजासि । स्नुषा सपत्ना श्वशुरोऽयमस्तु । अय शत्रूञ्जयतु जर्‌हृषाणः । अयव्वाँजञ्जयतु वाजसातौ । अग्निः ख्षत्रभृदनिभृष्टमोजः । सहस्रियो दीप्यतामप्रयुच्छन्न् । विभ्राजमानस्समिधान उग्रः । आऽन्तरिख्षमरुहदगन्द्याम् ।। 62 ।।
2.4.6.0
धारयन्पुरोडाशं बृहस्पतिञ्जघनच्युतिमानन्दो भगस्य तृप्याण्यग्ने पृथिवी यज्वन एतु प्रदिशश्चतस्रो वाजसातौ चत्वारि च ।। 6 ।।
2.4.7.1
वृषाऽस्यशुर्वृषभाय गृह्यसे । वृषाऽयमुग्रो नृचख्षसे । दिव्य कर्मण्यो हितो बृहन्नाम । वृषभस्य या ककुत् । विषूवान् विष्णो भवतु । अयय्योँ मामको वृषा । अथो इन्द्र इव देवेभ्यः । वि ब्रवीतु जनेभ्यः । आयुष्मन्तव्वँर्चस्वन्तम् । अथो अधिपतिव्विँशाम् ।। 63 ।।
2.4.7.2
अस्या पृथिव्या अध्यख्षम् । इममिन्द्र वृषभङ्कृणु । यस्सुशृङ्गस्सुवृषभः । कल्याणो द्रोण आहितः । कार्‌षीवल प्रगाणेन । वृषभेण यजामहे । वृषभेण यजमानाः । अक्रूरेणेव सर्पिषा । मृधश्च सर्वा इन्द्रेण । पृतनाश्च जयामसि ।। 64 ।।
2.4.7.3
यस्यायमृषभो हविः । इन्द्राय परिणीयते । जयाति शत्रुमायन्तम् । अथो हन्ति पृतन्यतः । नृणामह प्रणीरसत् । अग्र उद्भिन्दतामसत् । इन्द्र शुष्मन्तनुवा मेरयस्व । नीचा विश्वा अभितिष्ठाभिमातीः । नि शृणीह्याबाधय्योँ नो अस्ति । उरुन्नो लोकङ्कृणुहि जीरदानो ।। 65 ।।
2.4.7.4
प्रेह्यभि प्रेहि प्र भरा सहस्व । मा विवेनो वि शृणुष्वा जनेषु । उदीडितो वृषभ तिष्ठ शुष्मैः ।इन्द्र शत्रून्पुरो अस्माक युध्य । अग्ने जेता त्वञ्जय । शत्रून्थ्सहस ओजसा । वि शत्रून् विमृधो नुद ।एतन्ते स्तोमन्तुविजात विप्रः । रथन्न धीरस्स्वपा अतख्षम् । यदीदग्ने प्रतित्वन्देव हर्याः ।। 66 ।।
2.4.7.5
सुवर्वतीरप एना जयेम । यो घृतेनाभिमानितः । इन्द्र जैत्राय जज्ञिषे । स नस्सङ्कासु पारय ।पृतनासाह्येषु च । इन्द्रो जिगाय पृथिवीम् । अन्तरिख्ष सुवर्महत् । वृत्रहा पुरुचेतनः ।इन्द्रो जिगाय सहसा सहासि । इन्द्रो जिगाय पृतनानि विश्वा ।। 67 ।।
2.4.7.6
इन्द्रो जातो वि पुरो रुरोज । स न परस्पा वरिव कृणोतु । अयङ्कृत्नुरगृभीतः । विश्वजिदुद्भिदिथ्सोमः । ऋषिर्विप्र काव्येन । वायुरग्रेगा यज्ञप्रीः । साकङ्गन्मनसा यज्ञम् । शिवो नियुद्भिश्शिवाभिः । वायो शुक्रो अयामि ते । मध्वो अग्रन्दिविष्टिषु ।। 68 ।।
2.4.7.7
आ याहि सोम पीतये । स्वारुहो देव नियुत्वता । इममिन्द्र वर्धय ख्षत्रियाणाम् । अयव्विँशाव्विँश्पतिरस्तु राजा । अस्मा इन्द्र महि वर्चासि धेहि । अवर्चसङ्कणुहि शत्रुमस्य । इममा भज ग्रामे अश्वेषु गोषु । निरमुं भज योऽमित्रो अस्य । वर्ष्मन् ख्षत्रस्य ककुभि श्रयस्व । ततो न उग्रो वि भजा वसूनि ।। 69 ।।
2.4.7.8
अस्मे द्यावापृथिवी भूरि वामम् । सन्दुहाथाङ्घर्मदुघेव धेनुः । अय राजा प्रिय इन्द्रस्य भूयात् । प्रियो गवामोषधीनामुतापाम् । युनज्मि त उत्तरावन्तमिन्द्रम् । येन जयासि न परा जयासै । स त्वाऽकरेकवृषभ स्वानाम् । अथो राजन्नुत्तमं मानवानाम् । उत्तरस्त्वमधरे ते सपत्नाः । एकवृषा इन्द्रसखा जिगीवान् ।। 70 ।।
2.4.7.9
विश्वा आशा पृतनास्सञ्जयञ्जयन्न् । अभि तिष्ठ शत्रूयतस्सहस्व । तुभ्यं भरन्ति ख्षितयो यविष्ठ । बलिमग्ने अन्तित ओत दूरात् । आ भन्दिष्ठस्य सुमतिञ्चिकिद्धि । बृहत्ते अग्ने महि शर्म भद्रम् । यो देह्यो अनमयद्वधस्नैः । यो अर्यपत्नीरुषसश्चकार । स निरुध्या नहुषो यह्वो अग्निः । विशश्चक्रे बलिहृतस्सहोभिः ।। 71 ।।
2.4.7.10
प्र सद्यो अग्ने अत्येष्यन्यान् । आविर्यस्मै चारुतरो बभूथ । ईडेन्यो वपुष्यो विभावा ।प्रियो विशामतिथिर्मानुषीणाम् । ब्रह्मज्येष्ठा वीर्या संभृतानि । ब्रह्माग्रे ज्येष्ठन्दिवमा ततान । ऋतस्य ब्रह्म प्रथमोत जज्ञे । तेनार्‌हति ब्रह्मणा स्पर्धितुङ्कः । ब्रह्म स्रुचो घृतवतीः । ब्रह्मणा स्वरवो मिताः ।। 72 ।।
2.4.7.11
ब्रह्म यज्ञस्य तन्तवः । ऋत्विजो ये हविष्कृतः । शृङ्गाणीवेच्छृङ्गिणा सन्ददृश्रिरे ।चषालवन्तस्स्वरव पृथिव्याम् । ते देवासस्स्वरवस्तस्थिवासः । नमस्सखिभ्यस्सन्नान्माऽवगात ।अभिभूरग्निरतरद्रजासि । स्पृधो विहत्य पृतना अभिश्रीः । जुषाणो म आहुतिं मामहिष्ट ।हत्वा सपत्नान् वरिवस्करन्नः । ईशानन्त्वा भुवनानामभिश्रियम् । स्तौम्यग्न उरुकृत सुवीरम् ।हविर्जुषाणस्सपत्ना अभिभूरसि । जहि शत्रू रप मृधो नुदस्व ।। 73 ।।
2.4.7.0
विशाञ्जयामसि जीरदानो हर्या विश्वा दिविष्टिषु वसूनि जिगीवान्थ्सहोभिर्मिता नश्चत्वारि च ।। 7 ।।
2.4.8.1
स प्रत्नवन्नवीयसा । अग्ने द्युम्नेन सय्यँता । बृहत्ततन्थ भानुना । नवन्नु स्तोममग्नये । दिवश्श्येनाय जीजनम् । वसो कुविद्वनाति नः । स्वारुहा यस्य श्रियो दृशे । रयिर्वीरवतो यथा । अग्रे यज्ञस्य चेततः । अदाभ्य पुरएता ।। 74 ।।
2.4.8.2
अग्निर्विशां मानुषीणाम् । तूर्णी रथस्सदा नवः । नव सोमाय वाजिने । आज्यं पयसोऽजनि ।जुष्ट शुचितमव्वँसु । नव सोम जुषस्व नः । पीयूषस्येह तृप्णुहि । यस्ते भाग ऋता वयम् ।नवस्य सोम ते वयम् । आ सुमतिव्वृँणीमहे ।। 75 ।।
2.4.8.3
स नो रास्व सहस्रिणः । नव हविर्जुषस्व नः । ऋतुभिस्सोम भूतमम् । तदङ्ग प्रतिहर्य नः ।राजन्थ्सोम स्वस्तये । नवस्तोमन्नव हविः । इन्द्राग्निभ्यान्नि वेदय । तज्जुषेता सचेतसा ।शुचिन्नु स्तोमन्नवजातमद्य । इन्द्राग्नी वृत्रहणा जुषेथाम् ।। 76 ।।
2.4.8.4
उभा हि वा सुहवा जोहवीमि । ता वाज सद्य उशते धेष्ठा । अग्निरिन्द्रो नवस्य नः ।अस्य हव्यस्य तृप्यताम् । इह देवौ सहस्रिणौ । यज्ञन्न आ हि गच्छताम् । वसुमन्त सुवर्विदम् ।अस्य हव्यस्य तृप्यताम् । अग्निरिन्द्रो नवस्य नः । विश्वान्देवास्तर्पयत ।। 77 ।।
2.4.8.5
हविषोऽस्य नवस्य नः । सुवर्विदो हि जज्ञिरे । एदं बर्हिस्सुष्टरीमा नवेन । अयय्यँज्ञो यजमानस्य भागः । अयं बभूव भुवनस्य गर्भः । विश्वे देवा इदमद्यागमिष्ठाः । इमे नु द्यावापृथिवी समीची । तन्वाने यज्ञं पुरुपेशसन्धिया । आऽस्मै पृणीतां भुवनानि विश्वा । प्रजां पुष्टिममृतन्नवेन ।। 78 ।।
2.4.8.6
इमे धेनू अमृतय्येँ दुहाते । पयस्वत्युत्तरामेतु पुष्टिः । इमय्यँज्ञञ्जुषमाणे नवेन । समीची द्यावापृथिवी घृताची । यविष्ठो हव्यवाहनः । चित्रभानुर्घुतासुतिः । नवजातो वि रोचसे । अग्ने तत्ते महित्वनम् । त्वमग्ने देवताभ्यः । भागे देव न मीयसे ।। 79 ।।
2.4.8.7
स एना विद्वान् यख्ष्यसि । नव स्तोमञ्जुषस्व नः । अग्नि प्रथम प्राश्ञातु । स हि वेद यथा हविः । शिवा अस्मभ्यमोषधीः । कृणोतु विश्वचर्‌षणिः । भद्रान्नश्श्रेयस्समनैष्ट देवाः । त्वयाऽवसेन समशीमहि त्वा । स नो मयोभू पितो आ विशस्व । शन्तोकाय तनुवे स्योनः । एतमु त्यं मधुना सय्युँतय्यँवम् । सरस्वत्या अधिमनावचर्कृषुः । इन्द्र आसीथ्सीरपतिश्शतक्रतुः । कीनाशा आसन्मरुतस्सुदानवः ।। 80 ।।
2.4.8.0
पुरएता वृणीमहे जुषेथान्तर्पयतामृतन्नवेन मीयसे स्योनश्चत्वारि च ।। 8 ।।
2.4.0.0
जुष्टश्चख्षुषो जुष्टीनरो नक्तञ्जाता वृषास उत नो वृषाऽस्यशुस्सप्रत्नवदष्टौ ।। 8 ।।जुष्टो मन्युर्भगो जुष्टी नरो हरिवर्पसङ्गिरश्शिप्रिन्वाजानामुत नः प्रिया यद्वाग्वदन्ती विश्वा आशा अशीतिः ।। 80 ।। जुष्टस्सुदानवः ।। हरिः ओम् ।। श्रीकृष्णार्पणमस्तु । चतुर्थप्रपाठकस्समाप्तः ।।