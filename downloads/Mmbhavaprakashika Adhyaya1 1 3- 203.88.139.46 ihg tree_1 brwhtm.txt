1.1.13
V	ननु सोऽयं देवदत्त इत्यत्र एकस्य द्वयमिति न्यायेन देशद्वयसंबन्धस्य कालद्वयसंबन्धस्य च परस्परानादरेण वस्तुनिष्ठतयैव प्रतीयमानत्वादन्यतरस्यान्यतरोपाधित्वं कथमित्याशङ्कयाह- वस्तुविशेषणतया निर्दिष्टावपीति । कालोपाध्यन्तराणमिति । गुणक्रियाद्युपाध्यन्तराणामित्यर्थः । देशान्तरसंबन्धितया अतीतस्येति व्याख्येयं पदम्् । अतीतत्वं चान्यापेक्षयेति । शब्दप्रयोगाधारकालापेक्षयेत्यर्थः । लोके ह्यतीतकाल इत्युक्त्ते, शब्दप्रयोगकालात्् पूर्वकालः प्रतीयते । आगामिकाल इत्युक्त्ते शब्दप्रयोगाधारकालादुत्तरकालः प्रतीयते । वर्तमानध्वंसप्रतियोगित्वस्य वर्तमानप्रागभावप्रतियोगित्वस्य चातीतागामिशब्दार्थत्वात््, वर्तमानकाल इत्युक्त्ते शब्दप्रयोगाधारकालः प्रतीयत इत्यनुभवसिद्धत्वादिति द्रष्टव्यम्् । न तु उभयकालानुगतेति । यद्यपीदमप्रसक्त्तप्रतिषेधात्मकं, न ह्यतीतकालसंबन्धी घट इत्युक्त्ते घटापेक्षया घटस्यातीतकालसंबन्धप्रतीतिरस्ति तथापि लोकसिद्धव्युत्पत्तिप्रदर्शनप्रकारोऽयमिति द्रष्टव्यम्् ।
	विवक्षितानीति । आनन्दमयाधिकरणसिद्धान्तिनेति शेषः । द्रव्यपर्यन्तत्वं निर्णीतमिति । द्रव्याक्षेपकत्वं निर्णीतमि  त्यर्थः । आक्षेपादेव द्रव्यलाभसंभवेऽपि न शक्त्तिरस्तीति निर्णीतम्् । अतो गुणमात्रपर्यन्तत्वमुभयत्रानुयायीति भावः । नन्वाकृत्यधिकरणे आकृतिवाचिन एव शब्दा विचारिताः, न तु गुणवाचिनः, अतोऽरुणाशब्दस्य न गुणमात्रपर्यन्तत्वं पूर्वमीमांसायां सिद्धमित्याशङ्कयाह- "आक्षिप्तद्रव्ये इति, तत्र चात्र चेति । ननु "अस्माकं तु पूर्वपक्षे सिद्धन्ते च द्रव्यपयर्न्तत्वमनुयायीत्यादिग्रन्थेनैव आकृत्यधिकरणसिद्धद्रव्यपयर्न्तत्वोपजीवनेन अरुणाधिकरणप्रवृतेः आविष्कृततया, आकृत्यधिकरणारुणाधिकरणयोर्विचार्यभेदस्य स्पष्टं प्रतीतेगर्तार्थत्वशङ्कायाः कथमुत्थानमिति चेन्न- आकृत्यधिकरणारुणाधिकरणयोः व्युत्पाद्यभेदमजानानस्य एतादृशचोद्यसंभवात्् । क्रयस्यैकहायन्यवरुद्धतयेति ।
	नन्वरुणावरुद्धत्वात्क्रयस्य एकहायन्या निवेशो न संभवतीति वैपरीत्यं किं न स्यात्् । किञ्चारुणाशब्दोऽयं आकृत्यधिकरणन्यायेन गुणिवाचकः, एकहायनीशब्दः बहुव्रीहितया लक्षकः, ततश्च श्रौतारुणावरुद्धत्वात्् एकहायनीलक्षितद्रव्यविशेषे न संभवतीत्येव वक्त्तुं युक्त्तम्् । किञ्च एकहायन्यवरुद्धत्वात्् पिङ्गाक्ष्या निवेशो न संभवतीत्यपि सुवचम्् । खलेकपोतन्यायेन युगपत्प्रवृत्तौ उच्यमानायामन्यतरावरुद्ध इत्युक्त्तेर्निरालम्बनत्वाच्चेति चेत््- उच्यते । यदुक्त्तमरुणावरुदधत्वादेकहायनीनिवेशो न संभवतीति वैपरीत्यं सुवचमिति, तत्् सत्यमेव । अन्यतरावरुद्धे अन्यतरस्य निवेशासंभवात््, द्वयोरेकेन वाक्येन विधानासंभवादित्यत्र तात्पर्यात्् । यच्चोक्त्तमरुणाशब्दस्य श्रौतत्वम््, एकहायनीशब्दस्य लाक्षणिकत्वमित्यादि- तन्न । एकहायनीपदस्यापि बहुव्रीहितया निरूढलक्षणात्वेन शक्त्तितुल्यकक्ष्यत्वात्् । यत्तूक्त्तं पिङ्गाक्ष्या अपि निवेशो न संभवतीति, तत्् तथैव । पिङ्गाक्षीशब्दस्याप्येतदधिकरणे अरुणापदवत्् विषयत्वात्् । यदुक्त्तं खलेकपोतन्यायेनेत्यादि, तन्न । शाब्दबोधे क्रमिकान्वयबोधस्यैव दर्शनेन खलेकपोतन्यायस्यासंप्रतिपत्तेरिति  तात्पर्यात्् । आकाङ्क्षोत्थापकचशब्दद्वन्द्वाद्यभावाच्चेति । इदमुपलक्षणम्् । आकाङ्क्षोत्थापकचशब्दद्वन्द्वादिसत्त्वे च अरुणाशब्दस्य द्रव्यान्तरत्वप्रसङ्गेन अरुणैकहायनीशब्दयोः सिद्धान्त्यभिमतसामानाधिकरण्यासिद्धितादवस्थ्यापातादित्यपि द्रष्टव्यम्् । न च यज्ञेन दानेनेत्यादिवाक्ये च शब्दाभावेऽपि यज्ञदानाद्यर्थविधानवत्् अरुणैकहायन्येति कारकद्वयविधानमस्त्विति वाच्यम्् । तत्र चशब्दस्याध्याहर्तव्यत्वात्् । अत्र चशब्दाध्याहारेऽरुणैकहान्ययोरैक्यासिद्धेश्चशब्दाध्याहारासंभवात्् । वस्तुतस्य तु अरुणयेति    वाक्ये क्रयस्यापि न विधानम््; "तं वै दंशभिः क्रीणाती'ति वाक्येन दशभिरित्यंशे "वाससा क्रीणाति, हिरण्येन क्रीणाती'ति वाक्यप्राप्तसंख्यानुवादरूपेण क्रयविधिसंभवात्् अन्यत एव क्रयसिद्धेः । अतो गुणमात्रविधानं सिद्धम्् । अत्र प्राप्तक्रयानुवादेनारुणाद्रव्यस्य एकहायनीद्रव्यस्य च विधाने वाक्यभेदप्रसङ्गात्् अरुणिमविशिष्टैकहायनीद्रव्यविधानं वक्त्तव्यम्् । तच्च न संभवति । कारकविभक्त्तयन्तत्वस्य सामानाधिकरण्यविरोधित्वेनान्यतरविशिष्टस्यान्यतरस्य विधानायोगादिति पूर्वपक्षं कृत्वा, कारकविभक्त्तयन्तत्वस्य च सामानाधिकरण्याविरोधित्वात््, अन्यतरविशिष्टस्यान्यतरस्य क्रयानुवादेन विधानमिति सिद्धान्तवर्णनं भाष्यकृतामभिमतम्् । न च सा मानाधिकरण्यवशेनान्यतरविशेषितस्यान्यतरस्य क्रय विधाने, 
"आग्नेयोऽष्टाकपालः' इत्यत्रापि सामानाधिकरण्यवशेषितस्यान्यतरस्य द्वन्द्ववाक्यविहितकर्मानुवादेन विधानसंभवात्् पौर्णमास्यधिकरणविरोध इति वाच्यम्् । यत्र क्रियान्वयात्् प्रागेव विधिमनादृत्यैव सामानाधिकरण्येन षष्ठया वा मिथस्संबन्धितया शब्देन प्रतिपादितानि मन्त्रार्थवादादिप्रसिद्धानि, तत्रान्यतरविशिष्टस्यापि प्राप्तकर्मनुवादेन विधिः संभवति । अत एवाभ्युदयेष्टयाम््, "येऽणिष्ठास्तान्् विष्णवे शिषिविष्टाय शृते चरुम््' इत्यादौ शिपिविष्टत्वविशिष्टो विष्णुः प्राप्तानुवादेन विधीयते, प्रसिद्धश्च विष्णुः शिपिविष्टो मन्त्रार्थवादादिषु, नैवमाग्नेयस्याप्याकपालस्य लोकतो मन्त्रार्थवादतो वा प्रसिद्धिरस्ति । एवमेव ह्यध्वरमीमांसायां वार्तिकादौ पौर्णमास्यधिकरणे वर्णितम्् । ततश्चारुणैकहायनीद्रव्यस्य लोकप्रसिद्धत्वात््, क्रियान्वयात्् प्रागेव सामानाधिकरण्यवशेन मिथस्संबन्धित्वावगमात्् आरुण्यविशिष्टैकहायनीद्रव्यं विधीयते । अमुमेवारुणाधिकरणन्यायमवलंब्य, "विष्णवे शिपिविष्टाये'त्यत्र शिपिविष्टत्वविशिष्टो विष्णुः प्राप्तानुवादेन विधीयत      इति मीमांसकप्रवादोऽपि । अत एव ;"तं  वै दशभिः क्रीणाती'ति वचनमप्युपपद्यते। मीमांसकमतानुसारेणारुणिमगुणस्यपि पृथ््क्साधनत्वे साधनानामेकादशत्वसिद्धया, दशत्वसंख्यातिरेकात्् दशभिरिति वादो नोपपद्यते, द्रव्यमात्राभिप्राया दशत्वसंख्येत्याश्रयणं च क्लिष्टम्् । अत एव "चतुरो मुष्टीन्् निर्वपती'त्यत्र अध्वरमीमांसकमते चतुस्संख्याया मुष्टिद्रव्यानादरेण, अरुणिम्नः क्रयान्वयवत्् निर्वापक्रियान्वये संख्यया कर्मभेदप्रसङ्गः । न चेष्टापत्तिः । चतुर्मुष्टिनिर्वापस्य एकपदार्थत्वात्् चतुर्मुष्टिंनिर्वापेणानुसमयः, न तु तदवयवेनैकैकमुष्टिनेति पाञ्चामेकाधिकरणविरोधप्रसङ्गादिति वदन्ति ।
	भाष्ये सामानाधिकरण्येनान्वयदूषणानुक्त्तौ हेतुमाह- स किं पदयोरित्यादिना । स इत्येनेन च भाष्यस्थपूर्ववाक्यस्थैकहायन्यन्वयनियमः परामृश्यते । न तु टीकस्थः क्रयान्वयद्वारा एकहायन्यन्वय इत्यर्थः परामृश्यते । तथात्वे तावत्् पदद्वयसामानाधिकरण्येन एकहायन्यन्वयनियमः, "न' इत्युत्तरग्रन्थस्याप्रसक्त्तप्रतिषेधत्वापातात््; परस्परसंबन्धानादरेण क्रयान्वयानन्तरम््; आर्थिकस्य परस्परान्वयस्यैव क्रयद्वारा एकहायन्यन्वयरूपत्वात््; सामानाधिकरण्यस्य च तद्विरुद्धत्वादिति द्रष्टव्यम्् । पृथक्करणवाचीति । परस्परैक्यानापन्नकरणवाचीत्यर्थः । वाक्यभेदे सति स्ववाक्यस्थत्वाभावादिति । ननु वाक्यभेदे सत्यपि तच्चारुणयेत्न्यध्याहृततत्पदेन एकहायनीमात्रान्वयसिद्धया प्रकरणिकसर्वद्रव्यान्वयासिद्धिरिति चेन्न । पूर्वपक्षे एकहायनीसाध्यक्रयस्यापि वाक्यान्तरगतत्वाविशेषात््; बुद्धिस्थत्वमात्रस्य एकहायनीसाध्यक्रय इव वासःप्रभृतिसाध्यक्रयेऽपि सत्त्वात््; अत्यन्तसन्निधानस्य चाप्रयोजकत्वात््; वाक्यभेदाश्रयणे महाप्रकरणेन सर्वान्वयित्वसंभवे तत्पदाध्याहारस्याप्रामाणिकत्वाच्चेति भावः । न च तच्चेत्यध्याहारे अरुणयेत्यस्य कथमन्वय इति वाच्यम्् । अरुणयेति तृतीयया प्राकरणिककरणद्रव्याण्यनूद्य तत्रारुण्यं विधीयते । तत्र चावान्तरप्रकरणमात्राश्रयणे वासःप्रभृतिक्रयसाधनेष्वष्यारुण्यसिद्धिः, महाप्रकरणाश्रयणे यजमानादिप्राकरणिकसर्वद्रव्यनिष्ठत्वमारुण्यस्य सिद्धयतीति द्रष्टव्यम्् । विशेषणविशेष्यभावः प्रातिपदिकावसेय इति । आकृत्यधिकरणन्यायेनारुणाशब्दो द्रव्यपर्यन्तवाचीत्यर्थः । विशेष्यैक्यं सामानाधिकरण्यावसेयमिति । समानविभक्त्तिलक्षणश्रुतिगम्यमित्यर्थः । कारकविभक्त्तेः समानविभक्त्तित्वाकारेण विशेष्यैक्ये शक्त्तेरेवाभ्युपगमात््, न तु पूर्वतन्त्र इव पदद्वयसामानाधिकरण्यरूपपदान्तरसमभिव्याहारलक्षणवाक्यावसेय इति मन्तव्यम्् । क्रयान्वयो वाक्यावसेय इति । ननु कारकविभक्त्तित्वाकारात्् क्रयान्वयबोधनम््, एकवचनत्वाद्याकारात्् संख्यान्वयबोधनम््, समानविभक्त्तित्वाकारात््, परस्परान्वयबोधनमिति वदतः सिद्धान्तिनो मते क्रियाकारकसंबन्धस्यापि विभक्त्तिलक्षणश्रुतिगम्यत्वेन श्रौततया कथं वाक्यगम्यत्वम्् । अध्वरमीमांसकैरपि क्रियाकारकसंबन्धस्य श्रौतत्वाभ्युपगमादिति चेत््- सत्यं क्रियाकारकसंबन्धः श्रौतः, विभक्त्तयाक्यश्रुतिगम्यत्वात्् । अथापि क्रयाख्यक्रियाविशेषान्वयप्रतीतेः क्रीणातिपदसमभिव्याहारलक्षणवाक्यगम्यत्वात््  तथोक्त्तमिति द्रष्टव्यम्् । यद्वा क्रयान्वयो वाक्यावसेय इत्यस्यायमर्थः- कारकविभक्त्तिलक्षणश्रुतिगम्य कारकसंबन्धविशिष्ट क्रयविधानमेव वाक्यकृत्यमिति । अयं भावः- यद्युभयत्र विधिव्यापारः स्यात््, तदा विध्यावृत्तिलक्षणो वाक्यभेदः स्यात्् ।          इह तु विभक्त्तिश्रुतिसमर्पितारुणिमगुणाश्रयद्रव्याभिन्नैकहायन्यन्वयविशिष्टे क्रये विहिते, तद्विशेषणानामाक्षेपत एव विधानसिद्धेर्न विध्यावृत्तिलक्षणो वाक्यभेद इति । द्वारान्वयद्वार्यन्वयरूपार्थयोरिति । गुणस्य हि क्रयान्वये 
गुणपरिच्छिन्नं द्रव्यं द्वारम्् । ततश्च  द्वारिणो गुणस्य द्वारभूतद्रव्यान्वयस्य क्रयान्वयस्य च बोध्यत्वाद्वाक्यभेदप्रसङ्ग इत्यर्थः ।
	भाष्ये सर्वविशेषणविशिष्टोऽर्थः एक इति ज्ञापयित्वेति । नन्वरुणिमाश्रयद्रव्याभिन्नत्वेन प्रतीताया एकहायन्याः क्रयसंबन्धे खलेकपोतन्यायेनारुणायाः क्रयसंबन्धो न स्यात्् । न चेष्टापत्तिः । तथा हि सति "चतुरो मुष्टीन्निर्वपति' इत्यत्र मुष्टीनामेव चतुस्संख्यापेक्षया विशेष्यत्वेन प्राधान्यात्् मुष्टीनामेवानुग्राह्यत्वेन संख्याया एव बाधप्रसङ्गेन संख्यामुष्टयधिकरणविरोधापत्तेः । तथाहि- वाजपेये श्रूयते, "बार्हस्पत्यो नैवारः सप्तदशशरावश्चरुर्भवती'ति । अस्ति च प्रकृतौ, "चतुरश्चतुरो मुष्टीन्निर्वपती'ति । तत्र       न मुष्टीनां द्वितीयाश्रुतिबलात्् निर्वापसंस्कार्यत्वमुपपद्यते । निर्वापसंस्कृतानां मुष्टीनां भूतभाव्युपयोगाभावेन चतुसंस्ख्याया मुष्टिभिश्च निर्वापः कर्तव्य इति तस्याथर् इति सिद्धम्् । ततश्च चतुस्संख्या मुष्टिद्रव्यं च इह चोदकप्राप्तम्् । तत्र चतुर्भिर्मुष्टिभिः सप्त दशशरावपरिमाणश्चरुः दसंपादयितुं न शक्य इति अर्थवशाद्बाधेऽवश्यंभाविनि तत्र एकबाधेनोपपत्तौ, नोभयबाधनं युक्त्तम्् । तस्मात्् संख्यामुष्टयोरन्यतरबाधे कर्तव्ये संख्याया द्रव्याङ्गत्वात्् प्रधानस्य मुष्टिद्रव्यस्यानुग्रहः, संख्यायास्तु बाध इति पूर्वपक्षं कृत्वा  न संख्याया मुष्टयङ्गत्वम््; संख्याया मुष्टिसंबन्धस्य सामानाधिकरण्यलक्षण वाक्यबोध्यत्वात्् निर्वापक्रियान्वयस्य द्वितीयाश्रुतिगम्यत्वात्् वाक्यगम्यमुष्टिद्रव्यसंबन्धपरित्यागेन संख्याया अपि श्रुत्या निर्वापक्रियान्वय इति द्वयोरपि निर्वापाङ्गत्वमिति संख्यामुष्टयोः परस्परविशेषणविशेष्यभावाभावात्् द्वयोरपि साम्ये सिद्धे, संख्यायाः प्रक्रमश्रुतत्वेन प्रबलतया मुष्टीनामेव बाध इति सिद्धान्तितम्् ।   तद्् भज्येत भवन्मते । संख्याविशेषितमुष्टीनामेव क्रियान्वयित्वात्् । ननु नास्माकं मते अनुपपत्तिः, विभक्त्तिबलेन चतुर्भिरभिन्नानां मुष्टीनां मुष्टिभिरभिन्नानां चतुर्णां च क्रियान्वयोऽस्तु । ततश्चोभयोरपि क्रियान्वयित्वाविशेषात्् समप्राधान्यं सिद्धयति । परस्पराभिन्नानां क्रियान्वयमात्रं हि नस्सिषाधयिषितम््, न तु द्रव्यवाचिपदस्य विशेष्यवाचित्वं गुणवाचिपदस्य विशेषणवाचित्वमित्यपि    संरंभ इति चेन्न- द्रव्यगुणवाचिपदयों सन्निधाने द्रव्यवाचिपदस्य विशेष्यत्वम््, गुणवाचिनो विशेषणत्वमित्यस्यलोकसिद्धत्वेन अप्रत्याख्येयत्वात्् । अन्यथा नीलोत्पलमित्यत्र नीलपदस्य विशेष्यतापत्तेः; ततश्च परस्पराभिन्नत्वेन प्रतीतयोश्चतुस्संख्याश्रयमुष्टिद्रव्ययोः खलेकपोतन्यायेन निर्वापक्रियान्वये, द्वयोरपि, समत्वात्् तत्र चतुस्संख्याश्रयद्रव्यस्य प्रक्रमश्रुतत्वेन प्रबलत्वात्् चतुस्संख्याश्रयानुग्रहेण मुष्टिबाध एव न्याय्यः । नन्वेवमपि मुष्टिद्रव्याभिन्नचतुस्संख्याश्रयद्रव्यस्यैव निर्वापक्रियाङ्गत्वात्, मुष्टिद्रव्यबाधे तदभिन्नचतुस्संख्याश्रयद्रव्यस्यैव बाधिततया कथं मुष्टिद्रव्यबाधेन संख्यानुग्रह इति चेन्न- चतुस्संख्याश्रयद्रव्यस्यैव बाधिततया कथं मुष्टिद्रव्यबाधेन संख्यानुग्रह इति चेन्न- चतुस्संख्याश्रयद्रव्यमङ्गम््, तद्धो मुष्टिद्रव्याभेदः । तत्र मुष्टिद्रव्याभेदस्यासंभवात्् त्यागेऽपि संभवतश्चतुस्संख्याश्रयद्रव्यस्यधर्मिणः त्यागायोगात्् । अत एव "गुणलोपे च मुख्यस्ये'ति दाशमिकाधिकरणे          (10-2-27.) पवमानेष्टिषु, "अग्निहोत्रहवण्या हवीषि निर्वपती'ति चोदकप्राप्तो निर्वापः कर्तव्यो न वेति संशयेययाऽग्निहोत्रं हुतम््, साऽग्निहोत्रावणीति पवमानेष्टयुत्तरभाव्यग्नहोत्रानन्तभाविन्या अग्निहोत्रहवण्याः पवमानेष्टिवेलायामसंभवात््, तत्साधनको निर्वाषो न कर्तव्य इति पूर्वपक्षं कृत्वाअग्निहोत्रहवण्यास्तदानीमसंभवात्तत्राङ्गयुक्त्तनिर्वापस्य कर्तुमशक्यत्वेऽपि अग्निहोत्रहवणीरूपाङ्गत्यागेन संभवतः केवलस्य निर्वापस्य संभवादङ्गानुरोधेनाभ्गिनः प्रधानस्य त्यागो न युक्त्त इति निर्वापः कर्तव्य इति सिद्धान्तितम्् । तद्वदेव बार्हस्पत्यचरौ चतुस्संख्याश्रये मुष्टिद्रव्याभेदस्यासंभवतस्त्यागेऽपि चतुस्संख्याश्रयस्य त्यागोऽनुचित इति  भावः । । अन्यं तु, "नन्वेकपदस्यकारकविभक्त्ति'रित्यारभ्य टीकायां क्रियान्वयसंख्यान्वययोरविलंबितप्रतीतिकत्वम््, परस्परान्वयस्य तु पदान्तरपरामर्शसापेक्षत्वेन विलम्बितत्वमिति दर्शयिष्यमाणतया परस्परान्वयानादरेणैवाध्वरमीमांसकवत्् खलेकपोतन्यायेन क्रियासंबन्ध एवाभ्युपेयते । इयांस्तु विशेषः- अध्वरमीमांसकमते क्रियान्वयानन्तरमर्थो द्रव्यगुणसंबन्धः, अस्माकं तु -   शाब्दः परस्पराभेदान्वय इति । ननु परस्परान्वयप्रतीतेः पदान्तरपरामर्शसापेक्षतया विलम्बप्रतिपादकस्याग्रिमटीकाग्रन्थस्य, "विशिष्टोऽर्थ एक इति ज्ञापयित्वा तस्य क्रियासंबन्धाभिधानमविरुद्धम््' इति भाष्यग्रन्थेन विरोध इति चेन्न- तस्य विरोधस्य टीका कृतैव समाधास्यमानत्वादिति वदन्ति । प्राबल्यदौर्बलयहेतुरिति । बाध्यबाधकभावहेतुरित्यर्थः । अयं भावः- 
अविलम्बितं प्रबलमित्यप्यस्तु; विलम्बितं दुर्बलमित्यप्यस्तु; अथापि न हि प्रबलं प्रबलमित्येव दुर्बलस्य बाधकम््; अपि तु सति विरोध इति । अविरुद्धार्थैकत्वमिति । नीलं श्वेतं चानयेत्यादावपि समानविभक्त्तेरैक्याबोधकत्वादविरुद्धार्थैक्यमुक्त्तमिति द्रष्टव्यम्् । अन्योन्यसमवायप्रसङ्गहेतुत्वादिति । ननु, "विशिष्टमुपस्थाप्य विशिष्टोऽर्थ एक इति ज्ञापयित्वे'त्यस्य विशेषणानां अन्योन्यैक्यप्रसङ्गोत्थापकत्वमेव; नान्योन्यसमवायप्रसङ्गोत्थापकत्वमिति चेत््- सत्यमैक्यप्रसभ्गस्यैवोत्थापकत्वम्् विशिष्टमुपस्थाप्येत्यत्र एकविशेषणविशिष्टे विशेषणान्तरविशिष्टमुपस्थाष्येत्यपि प्रतीयत इत्यभिप्रेत्य एवमुक्त्तमिति द्रष्टव्यम्् । तावन्मात्राभिप्रायत्वशङ्का चेति । करणकारकविभक्त्यन्तत्वमात्रस्य सामानाधिकरण्याभिप्रायकत्वशङ्केत्यर्थः । कृत्यत्रयस्येति । विशिष्टत्वप्रतीतिविशिष्टैक्यप्रतीतिक्रियान्वयप्रतीतिरूपकृत्यत्रयस्यापि उक्त्तरीत्या वाक्यार्थप्रतीतिरूपत्वेन वस्तुतः एकत्वेन क्रमाभावाद्विशिष्ष्टार्थत्वतदैक्यक्रियान्वयानां परामर्शदशायां क्रमेणा परामर्शसंभवात्् तदभिप्रायेण ल्यबन्तोक्त्तिरित्यर्थः । एतेन अन्वयबोधस्य युगपद्भावित्वे वाक्यात््       श्रुतेः प्राबल्यम्् । तत्राप्येकपदश्रुत्यपेक्षया एकप्रत्ययश्रुतेः प्राबल्यम्् । अतएव सोमेन यजेतेत्यादौ लिङर्थभावनायां समानपदोपात्तधात्वर्थस्यैव करणत्वेनान्वयः, न भिन्नपदोपात्तसोमलतादेः, तथा पशुना यजेतेत्यत्र एकत्वसंख्याया एकप्रत्ययोपात्तकरणकारकशेषत्वमेव, न त्वेकपदोपात्तपश्वङ्गत्वमित्यादि व्याकुप्येत, श्रुतिवाक्यबलाबलयोः प्रतीतिविलम्बाविलम्बप्रयुक्त्तत्वादिति शङ्का पराकृतापरामर्शटशावर्तिविलम्बाविलम्बावादाय प्राबल्यदौर्बल्योपपत्तेरिति तात्पर्यात्् ;। केचित्तु, "विशिष्टोऽर्थ एक इति ज्ञापयित्वा, तस्य क्रियासंबन्धाभिधानमविरुद्धम््, अनेकविशेषणविशिष्टं प्रतिपन्नं युगपत्क्रियायामन्वेति' इत्यादिक्रमप्रतिपादकभाष्यस्वारस्यात्् मीमांसाविरोधात्् वाक्यार्थबोधयौगपद्यप्रदर्शकस्य टीकावाक्यस्यैवान्यपरत्वं वर्णनीयमित्याहुः ।
	असाधारणार्थ च व्युदस्यतीति । "यत्् पुनः क्रयस्यैकहायन्यवरुद्धतये'त्यादिना वक्ष्यमाणार्थोऽसाधारणार्थ इति ध्ये     यम्् । तदभ्युपगम्येति । उपात्तद्रव्यकवाक्यस्थत्वस्य गुणमात्रपर्यन्तत्वप्रयोजकत्वमभ्युपगम्य, तदपवादकतया पराभिमतस्य सामानाधिकरण्यस्य सत्त्वान्न गुणमात्रपर्यन्तत्वमिति दूषयतीत्यर्थः । असमानाया विभक्त्तेर्निर्देश इति । असमानायाः सुब्विभक्त्तेर्निर्देश इत्यर्थः । ततश्च श्वेतो धावतीत्यत्र तिङोऽपि विभक्त्तितया असमानविभक्त्तिनिर्देशसत्त्वात्् केवलगुणाभिधायित्वप्रसङ्ग      इति चोद्यस्यनावकाश इति ध्येयम्् । विशेष्यवाचिभागशब्देनेति । ततश्च विशेष्यवाचिशब्देनासमानविभक्त्तिनिर्देश एव केवलगुणमात्रवाचित्वे प्रयोजकः । ततश्च पटशब्देनासमानविभक्त्तिनिर्देश एव केवलगुणमात्रवाचित्वे प्रयोजकः । ततश्च पटशब्देनासमानविभक्त्तिनिर्देशोऽप्रयोजक इति भावः । यथा त्वत्पक्ष इति । गुणमात्रापवादकभागशब्दसामानाधिकरण्यबलेन धर्मिपयन्तत्वेऽप्युपात्तद्रव्यकवाक्यस्थत्वस्य गुणमात्रवाचित्वप्रयोजकत्वस्य उत्सृष्टस्य यथा न हानिरित्यर्थः । ननु कल्पनागौरवं भाष्ये कुतो न कण्ठोक्त्तमित्यत आह- इदमर्थसिद्धमितीति । अध्वरमीमांसकेैरेवं पूर्वपक्षः कृतः । अरुणाशब्दोऽयामाकृत्यधिकरणन्यायेन गुणवचन एव; न द्रव्यवचनः । तत्रारुणाशब्देन गुणपरिग्रहे अमूर्तस्य गुणस्य क्रयसाधनत्वं न संभवतीति तदनुपपत्त्या लक्षणया द्रव्यपरिग्रहेऽपि अरुणाशब्देन लक्षणया एकहायनीद्रव्यं विधीयते, द्रव्यान्तरं वा । न तावदेकहायनीद्रव्यं लक्षणया विधीयते । एकहायनीपदेन श्रुत्यैव विहितस्य एकहायनीद्रव्यस्यारुणापदेन पुनर्विधानायोगात्् । न च तदतिरिक्त्तम््; श्रुतैकहायन्यवरुद्धतया लक्षितद्रव्यान्तरविधानायोगादिति । तदेतदनुभाषते- भाष्ये यत्पुनरिति । भाष्ये तदाश्रयगुणाभिधानेनेति । तदाश्रयगुणद्वारा गुण्यभिधायितया गुणिनोऽपि वाच्यत्वेन, "श्रुतैकहायन्यवरुद्धे अरुणापदलक्षितस्य निवेशो न संभवती'त्युक्त्तेरयुक्त्तत्वादिति         भावः । टीकाग्रन्थोऽप्येवमेव योजनीयः । वाक्यैकत्वे कथंचित्सम्भवतीति । अमूर्तस्यापि गुणस्य द्रव्यपरिच्छेदमुखेन क्रयसाधनत्वसंभवेन क्रये एव करणतयान्वयसंभवेन एकवाक्यत्वसंभवादित्यर्थः ।
	निर्विशेषवादिन इत्येतावता पर्याप्तत्वेऽपीति । लघुत्वात्् तथैव निर्देष्टुं शक्यत्वेऽपीत्यर्थः । द्वारद्वारिभावविपर्ययेति । त्वंशब्दस्य जीवद्वारा परमात्माभिधायित्वे तच्छब्दस्य वा परमात्मद्वारा जीववाचित्वं किन्न 
स्यात्् इति शङ्कानिरासाथर्श्चायमारम्भ इत्यर्थः । ततश्च समर्थितस्य पुनस्समर्थनं व्यर्थमिति चोद्यं निरस्तमिति ज्ञेयम्् । तत्त्वंपदसामानाधिकरण्येति । सामानाधिकरण्यबलात्् तत्त्वंपदावगतविशेषणानां स्वीकार्यत्वात्् प्रवृत्तिनिमित्तत्यागे सामानाधिकरण्यभङ्गप्रसङ्गादिति भावः । सद्वारकमवसीयत इत्यनुसन्धेयमिति । नामरूपभाक्त्वमिति शेषः । अद्वारकश्च गुणान्वय इति । किञ्चिद््ज्ञत्वादिगुणानां सद्वारकत्वम््; सर्वज्ञत्वादिगुणानां त्वद्वारकत्वमिति भावः । जगदाकारकथनमिति । "देवादिविचित्रसंस्थानसंस्थित' इति जगदाकारकथनं वक्ष्यमाणचिदचिदंशविभागाथर्मिति योजना । ततश्च विचित्रसंस्थानसंस्थिते जगतीति निमित्तसप्तमी । विचित्रसंस्थानसंस्थितजगन्निर्माणार्थमित्यर्थ इति भावः । जीवकर्तृकप्रवेशव्यावृत्यर्थमिति । परतन्त्रिजीवकर्तृकप्रवेशाद्वैलक्षण्यसिद्धयर्थमित्यर्थः । स्वरपयर्न्तेष्विति । देवाद्याकारसंघातेषु स्वपयन्तेष्वेन नामरूपे व्याकरोत््, न तु संघातमात्र इति भावः । ल्यबन्तनिर्दिष्टानामिति । सृष्ट््वानुप्रविश्येति प्राङ््निर्दिप्यानामित्यर्थः । स्वं रूपं च स्वरूपमिति पाठः । स्वरूपशब्दविग्रहवाक्यस्य तादृशस्यैवोचितत्वात््, स्वशब्देन शरीरी ईश्वर उच्यत इति वक्ष्यमाणत्वाच्च । स्वयंरूपं चेति पाठे विग्रहवाक्यसमानाथर्कं वाक्यान्तरमिति द्रष्टव्यम्् । अस्मद्वाचित्वे सति हीति । यद्यपि मयेत्येकवचनानुसारात््, "मद्वाचित्वे सति ही'त्येव वक्त्तुचितम््तथाप्यस्माच्छब्दार्थवाचित्वमस्तीति तथा व्यवहृतमिति द्रष्टव्यम्् । नन्विदं सर्वमित्यत्र सर्वशब्दस्यासंकोचेन चेतनाचेतनपरत्वे विवदमानं प्रति इदं सर्वमिति निर्दिष्टचेतनाचेतनवस्तुद्वयमिति सिद्धवत्कृत्य भाष्ये निर्देशोऽनुपपन्न इत्याशङ्कयाऽह- असङ्कोचोऽभिप्रेत इति । सर्वशब्दसंकोचे हेत्वभावादित्ययमर्थोऽभिप्रेत इति भावः । नन्वसंकोचस्य स्वतःप्राप्तत्वे, "इदं सर्वमसृजत यदिदं किञ्च, तत्सृष्टा तदेवानुप्राविशत््' इत्येतावति वक्त्तव्ये, "तदनुप्रविश्य सच्च त्यच्चाभव'दिति वाक्यं किमर्थमित्याशङ्कय, सर्वशब्दासङ्कोचदार्ढ्यार्थमित्याह- तदनुप्रविश्येत्यादि ।
	पूर्वमुदाहृतेति अत्राभिप्रेतेति । अत्राभिप्रेतापि नोदाहृतेति भावः । परमविशेष्यवाचीति । विशेष्यविशेष्यवाचीत्यर्थः । गुणवाचिशब्दानां न तद्गतजातिवाचित्वमिति शङ्कितुरभिमानः । स्वतःप्राप्तत्वं विवक्षितमिति । यदपृथक्सिद्धम््, तदपृथक्प्रतीतिकमित्युत्सर्गसिद्धमिति भावः । ततश्चात्मशरीरयोः परस्परेण विनापि भासमानत्वेऽपि न दोष इति भावः । सहोपलंभनियमादेरिति । मत्वर्थीयप्रत्ययनिरपेक्षसामानाधिकरण्ये सहोपलम्भनियमैकसामग्रीवेद्यत्वादिकमेव प्रयोजकम््, शरीरात्मनोश्चातथात्वान्न मत्वर्थीय प्रत्ययनिरपेक्षसामानाधिकरण्यमित्यादिचोद्यतत्परिहारक्रमौ तत्रैव द्रष्टव्यावित्यर्थः ।
	प्राणमयपर्यायस्थशारीरात्मशब्दो मनोमयपर इति । एष इति पदं वक्ष्यमाणपरम्् । यः पूर्वस्यान्नमयस्य शारीर आत्मा प्राणमयः तस्य वक्ष्यमाणो मनोमयः शारीर आत्मेति वाक्यार्थोऽभिप्रेतः । इदमुपलक्षणम््, योऽयं प्रणमयः एषः तस्य पूर्वस्यान्नमयस्य शारीर आत्मेति परोक्त्तरीत्यन्तरस्यापीति द्रष्टव्यम्् । परमात्मशरीरत्वमर्थादवगम्यत इत्यर्थ इति । नन्वात्मन आकाशः   संभूत इत्यत्रात्मशब्दनिर्देशादेव वक्ष्यमाणान्नमयाद्यात्मत्वावगतौ तयैव रीत्या प्राणमयादीन्् प्रत्यपि आत्मत्वमवगम्यत इति प्राणमयपर्याये "तस्यैष एव शारीर आत्मे'त्यात्मत्वप्रतिपादनं मुधेति चेन्न- "तस्माद्वा एतस्मादन्नरसमयादन्योऽन्तर आत्मा प्राणमयः'     इति प्राणमये आ्रत्माब्दप्रयोगात्् प्राणमये अन्यशरीरत्वं न प्रतीयेत इति प्राणमयस्य, "आत्मन आकाशः संभूतः' इति आकाशादिकारणत्वेन निर्दिष्टस्यात्मनश्च शरीरात्मभावप्रतिपत्त्यर्थम््, तस्यैष एवेति निर्देशस्यार्थवत्त्वात्् । नचैवमन्नमयेऽपि, अयमात्मेति निर्देशात्् आत्मन आकाशः  संभूत इति निर्दिष्टयात्मापेक्षया शरीरत्वं न प्रतीयेतेति वाच्यम््- तत्र अयमात्मेति आत्मशब्दस्य मध्यकायवाचित्वेन शरीरत्वप्रतिपत्त्यविरोधात्् । ननु "स वा एष पुरुषोऽन्नरसमय' इत्यारभ्य प्रवृत्तो हि श्रुतिवाक्यसन्दर्भः, "सत्यं ज्ञानमिति मन्त्रवर्णप्रतिपाद्यस्य ब्रह्मणः, "आत्मन आकाशः संभूत' इति निर्दिष्टं आत्मत्वमन्नमयादिसर्वान्तरत्वव्यञ्जनद्वारा व्याचष्ट इति सिद्धान्तेऽभ्युपगम्यते । तत्रान्नमयप्राणमयमनोमयविज्ञानमयान्तरत्वं प्रतिपिपादयिषितम्् । तत्र विज्ञानमयशब्दितजीवान्तर्यामीत्यस्यार्थस्य सिद्धत्वेन सर्वान्तरत्वस्य सिद्धतया, "तस्माद्वा एतस्माद्विज्ञानमयादन्योऽन्तर आत्मानन्दमय' इत्युपक्षेपो        व्यर्थः । प्रत्युत आनन्दमयलक्षणतत्त्वान्तरबुद्धिजनकतया विपरीत एव । न च मन्त्रवर्णादिनिर्दिष्टस्यान्नमयादिजीवपर्यन्तान्तर्यामित्वेऽवगतेऽपि तस्य प्रियमोदादिमत्त्वबोधनार्थं तत्पर्यायारम्भ इति 
वाच्यम्् तथापि "तस्यैष एव शारीर आत्मे'ति विज्ञानमयपर्यायगतवाक्यानन्तरम्् "तस्य प्रियमेव शिर' इत्यादि कथ्यताम््; न तु, तस्माद्वा एतस्माद्विज्ञानमयादन्योऽन्तर आत्मानन्दमय' इतीति चेत्् उच्यते । "तस्माद्वा एतस्माद्विज्ञानमयादन्योऽन्तर आत्मानन्दमय' इत्यनुक्त्तौ "विज्ञानं ब्रह्म, चेद्वेद तस्माच्चेन्न प्रमाद्यति, शरीरे पाप्मनो हित्वा सर्वान्् कामान्् समश्नुत' इति विज्ञानमयपर्यायगतश्लोकश्रवणात्् तत्रैव परमात्मत्वप्रतीतिः स्थिरा       स्यात्् । "तस्यैष एव शारीर आत्मा' इति निर्देशोऽप्यनन्यात्मत्वप्रदर्शनार्थ इति प्राप्नुयादित्तः, "तस्माद्वा एतस्माद्विज्ञानमयादन्योऽन्तर आत्मानन्दमय' इति निर्दिष्टमिति न दोषः । व्युदासायेति । व्युदासायापीत्यर्थः ।
	सुखप्रतिसंबन्धितयेति । दुःखस्य विरोधित्वेन सुखप्रतिसंबन्धितया, सुखस्य प्राचुर्ये तद्विरोधिदुःखाल्पत्वं सहचरित    तया शीघ्रमुपस्थितं भवति । अतः तदेव प्रतियोगीति भावः । तद्व्यावृत्त्यर्थं प्रथमतरमितीति । प्रथमं धियमारोहतीत्युक्त्ते प्राचुर्यरूपार्थस्य विकारार्थापेक्षया प्राथम्याभावेऽपि अवयवरूपार्थापेक्षया प्राथम्यस्य सत्त्वात्् तद्वैलक्षण्यसिद्धर्थं प्रथमतरमित्युक्त्तमित्यर्थः ।। 13 ।।

1.1.14
R विकारशब्दान्नेति चेन्न प्राचुर्यात्् 1-1-14
V	भाष्ये प्रयोगप्रौढ्या चेति । प्राप्तमिति शेषः । लिङ्गबाध्यमिति । अर्थसामर्थ्यरूपलिङ्गबाध्यमित्यर्थः । अर्थविरोधबाध्यमिति         यावत्् । अर्थान्मयट््प्रत्ययस्येति । अस्वार्थिकमयट््प्रत्ययस्येत्यर्थः । प्राचुर्येण सह संबन्धमभिदधातीति । प्राचुर्यञ्च संबन्धञ्चाहेत्यर्थः । अन्नमयो यज्ञ इत्युक्त्ते अन्नप्राचुर्यस्य, अन्नयज्ञयोस्संबन्धस्य च प्रतीतेः, तत्प्रकृतवचने मयडित्यत्र, "प्रकृतं प्राचुर्येण प्रस्तुतमुच्यते अत्रेति प्रकृतवचनम््; सप्तम्यर्थे प्रत्ययः' इत्युक्त्तेरिति भावः । कृत्स्नमुख्यार्थहानादपीति । स्वार्थिकत्वपक्षे कृत्स्नमुख्यार्थहानमित्यभिप्रायः । प्राचुर्यविशिष्टाधाराधेयभावसंबन्धवाचिमयट््प्रत्ययस्य केवलसंबन्धवाचित्वे लक्षणा अवर्जनीयेत्यङ्गीकृत्याह- यद्वा प्राणाख्येति । स्वार्थिकत्वरूपानर्थक्याश्रयणापेक्षया मयट््प्रत्ययस्य संबन्धमात्रलक्षणापि ज्यायसीति भावः । तद्वयाहतमिति । तत्प्राचुर्यतदल्पत्वयोर्विरोधादिति भावः । यदि विजातीयमिति । यदि विजातीयाल्पत्वमित्यथर्ः । एवमुत्तरत्रापीति द्रष्टव्यम्् । अन्याश्रयमपि सजातीयं विजातीयं वेत्यत्र विजातीयमिति पक्षः संभावनामात्रेण आशङ्कय निरस्तः । ब्राह्मणप्रचुरोऽयं ग्राम इत्यादौ ग्रामान्तरे ब्राह्मणाल्पत्ववत्् ग्रामान्तरे शूदाल्पत्वस्याप्रतीतेरिति द्रष्टव्यम्् । एतेन मयटः प्राचुर्यार्थकत्वपक्षेऽपि; जीवस्यैवानन्दमयत्वं सिद्धयति, आनन्दप्राचुर्यस्यप्रतियोगिदुःखाल्पत्वगर्भत्वात्् । प्राचुर्यस्य विशेषणत्वे व्यधिकरणसजातीयाल्पत्वस्य निरूपकत्वेऽपि, विशेष्यत्वे समानाधिकरणविजातीयाल्पत्वमेव निरूपकमिति हि व्युत्पत्तिसिद्धम्् । अत एव प्रचुरब्राह्मण इत्यत्र प्राचुर्यस्य ग्रामान्तरगतब्राह्मणाल्पत्वापेक्षत्वेऽपि, ब्राह्मणप्रचुरो ग्राम इत्यत्र तद््ग्रामगतशूदाल्पत्वापेक्षमेव प्राचुर्यं     प्रतीयत इति परोक्त्तं परास्तम्् । यतः प्रचुरप्रकाशः सवितेतिवत्् प्रकाशप्रचुरः सवितेत्यत्रापि व्यधिकरणनक्षत्रादिगतप्रकाशाल्पत्वापेक्षमेव  प्राचुर्यं प्रतीयते; न तु सवितृगततमोल्पत्वापेक्षम््; तत्र तमसो बाधितत्वात्् । वस्तुतस्तु सर्वं वाक्यं सावधारणमिति न्यायेन   यत्र यत्संबन्धो बोध्यते, तदितरत्र तद््व्युदासः प्रतीयते । ततश्च यदा ग्रामगतेषु ब्राह्मणेषु प्राचुर्यपरं वाक्यम््, ग्रामगताः ब्राह्मणा
प्रचुरा इति, तदा तद्गतानां शूदाणामल्पत्वं प्रतीयते । यदा च ग्रामे ब्राह्मणप्राचुर्यं विधीयते, तदा ग्रामान्तरे ईदृशब्राह्मणप्राचुर्यं नास्तीति ब्राह्मणाल्पत्वं प्रतीयत इति त्व(त?)दभिमतव्युत्पत्तिविरुद्धैव व्युत्पत्तिरनुभवसिद्धा । ततश्च प्रचुरब्राह्मण इत्युक्त्ते व्यधिकरणसजातीयाल्पत्वं प्रतीयते, ब्राह्मणप्रचुर इत्युक्त्ते समानाधिकरणविजातीयाल्पत्वापेक्षं प्रतीयत इत्येतत्् तनमतश्रद्धालुभ्य एव रोचतामित्यास्तां तावत्् । बलवत्तर इत्युक्त्ते इति । यद्यपि "द्विवचनविभज्योपपदे तरबीयसुनौ' इति द्विवचनादिविशेषणवशात्् आतिशायनिकप्रत्ययेषु व्युत्पत्यन्तरकल्पनेऽपि मयटि न व्युत्पत्यन्तरकल्पनमस्ति । तथा हि सति मयटप्रत्ययस्थले  तरप्प्रत्यय इव समानाधिकरणविजातीयाल्पत्वापेक्षं प्राचुर्यं न प्रतीयते तथापि पूर्वोक्त्तयुक्त्तौ तात्पर्यम्् । मयटो व्युत्पत्तिसिद्धमिति । इदमुपलक्षणम्् । अत्र "नित्यं वृद्धशरादिभ्यः' इति सूत्रे "मयडैतयोर्भाषायाम््' इत्यतो भाषायामित्यनुवृत्त्या, 
तस्य सूत्रस्य भाषाविषयत्वेन, आनन्दमय इत्यादौ न तेन सूत्रेण मयटप्राप्तिः; एतस्य छन्दोविषयत्वात्् । नापि द्वयचश्छन्दसीत्यनेन प्राप्तिः । आनन्दशब्दस्य द्वयच्त्वाभावात्् । तस्मात्् तत्प्रकृतवचने मयडिति प्राचुर्यार्थमयडेवोचित इत्यर्थोऽत्राभिप्रेत इति द्रष्टव्यम्् । कथं दुःखाज्ञानेति ।         अत्र क्रमो न विवक्षितः, ज्ञानानन्दाविति निर्देशानुसारेण तत्प्रतिद्वन्द्वितया कथमज्ञानदुःखसंभव इत्येव निर्देष्टव्यत्वादिति         द्रष्टव्यम्् । सूत्रस्य भाष्येणानवतारितत्वात्् स्वयमवतारयति हेत्वन्तरं चाहेति ।। 14 ।।
1.1.15
R तद्धेतुव्यपदेशाच्च 1-1-15
V	 आनन्दयितृत्वस्यानन्दप्रचुरत्वे उत्पादकतया हेतुत्वमुक्त्ता, उत्पाद्यतया ज्ञापकत्वलक्षणहेतुमाह- धनप्रचुरो हीति । इति सूत्रानन्तर्यमिति । अस्य सूत्रस्य पूर्वसूत्रार्थोपपादकत्वात्् तदानन्तर्यमित्यर्थः । पूर्वोक्त्त एव सम्यगर्थ इति । द्वितीयपक्षवत्् "अन्यात्् प्राण्यात््' इत्युभयत्रापि धात्वोरर्थवैरूप्याभावात््, पृथक्कीर्तनीयभोगमोक्षयोः अपृथक्कीर्तनस्यायुक्त्तत्वाच्चेत्यर्थः । 
1.1.16
R मान्त्रवर्णिकमेव च गीयते 1-1-16
V	मन्त्राणां प्राबल्यं केचिद्वदन्तीति कोशेषु दृश्यते । प्रथमसूत्रे मन्त्रापेक्षया ब्राह्मणप्राबल्यवादोऽनुपपन्न इत्युक्त्तेः, तदविरोधाय मन्त्राणां(णाम?) प्राबल्यमिति पाठो युक्त्त इति । केचित्तु मन्त्रप्राबल्यमपि वर्णयन्ति, तदनेन ग्रन्थेनानूद्यत इत्यपि वर्णयन्ति । तद््व्युदासार्थमाहेति । अत्र तद््व्युदासार्थमप्याहेत्यपिशब्दोऽध्याहर्तव्यः । ततश्च, किमुक्त्तं भवतीत्यत्राहेत्यवतारिते ग्रन्थे पुनरवतारिकादानमनर्थकमिति न चोदनीयम्् । नित्यनिर्दोषत्वाविशेषादिति । यद्यपि नित्यनिर्दोषत्वाविशेषेऽपि उपसंहारापेक्षया उपक्रमस्य प्राबल्यम््, पूर्वापच्छेदशास्त्रादुत्तरापच्छेदशास्त्रस्य, वाक्यात्् श्रुतेः प्राबल्यमित्यादि दृश्यते । तथा "ऐन्द्या गार्हपत्यमुपतिष्ठते' इत्यत्र ऐन्द्रीमन्त्रगतेन्द्रपदस्य गार्हपत्यलक्षकत्वम््; न तु ब्राह्मणगतस्य गार्हपत्यपदस्य, अप्राप्तप्रकाशकतया तस्य बलवत्त्वादित्याद्युक्त्तम्् तथापि उपक्रमत्वाप्राप्तप्रकाशकत्वादिकं प्रयोजकम््; मन्त्रत्वब्राह्मणादिकं प्राबल्यदौबर्ल्यादावप्रयोजकमिति      भावः ।
	कारणाविद्या आच्छादिकाविद्येति । आच्छादिकाविद्या या कारणाविद्या, विक्षेपकाविद्यारूपा या कार्याविद्या, सा सर्वापि समस्तशब्देन विवक्षितेत्यर्थः । गन्धशब्देनापारमार्थिकत्वमिति । सूपगन्धिभोजनमित्यादाविव गन्धशब्दस्याल्पवाचि   त्वात््, तस्य अल्पत्वं च मिथ्यात्वमेवेति भावः । यद्वा गन्धशब्देन वासनोच्यते । सवासननिवृत्तेः ज्ञानाधीनत्वेन माननिवर्त्यत्वलक्षणमिथ्यात्वं सिद्धमिति भावः । अपुनस्संबन्ध इति । निश्शेषनिवृत्तिरित्यर्थः ।
1.1.17
R नेतरोऽनुपपत्तेः 1-1-17
V	 पञ्चम्यर्थं पश्चाद्वक्ष्यन्निति । इतिशब्देनेति भावः । इतिशब्दः सूत्रस्थपञ्चमीव्याख्यानमिति वक्ष्यमाणत्वात्् । भवदभिमतमुक्त्तस्येति । निर्विशेषस्येत्यर्थः । भाष्ये विविधं पश्यच्चित्वं      हीति । पश्यच्चित्त्वस्य वैविध्यं नाम नानाविधार्थविषयकत्वमिति भावः । न तु विविधमिति द्वितीयान्तं भावप्रत्ययान्तं (न्त प्रकृत्यर्थैकदेशान्वयदौर्घट्यात्् । केचित्तु द्वितीयान्तत्वेऽपि गमकत्वमस्तीति मन्यन्ते?) । अन्ये तुविविधमित्येतत्् पश्यशब्दाथर्क्रियाविशेषणमिति मन्यन्ते । विविधं पश्यच्चित्वमित्यत्र बहुव्रीहिरिति । विविधं पश्यच्चित्वमिति वाक्ये पश्यन्ती चित्् यस्येति पश्यच्चित््, तस्य भावः पश्यच्चित्वमिति बहुव्रीहिरित्यर्थः । न तु विविधंपश्यच्चित्वमित्येतावतोऽप्यैकपद्यम््; सुब्लोपप्रसङ्गात्् । यदीत्यनुज्ञाप्रदर्शनार्थमिति । यतो वाच इति वाक्यमतिशयेयत्ताया निवृत्तिपरं न भवति, अपि तु ब्रह्मस्वरूपान्निवृत्तिपरमिति त्वदभ्युपगमो यदीत्यर्थः । ब्रह्मणस्तुच्छत्वं व्याहतमित्यत्राहेति । ततश्चाव्याहतत्वात््, ब्रह्मणो निर्विशेषत्वमेव प्रतिपादयतीति भावः, "निर्विशेषत्वेऽपि तुल्य'मित्युत्तरग्रन्थानुसारात्् । अत्र च निष्प्रमाणकत्वेऽपि तुल्यमित्यनुक्त्ता निर्विशेषत्वेऽपीति वदतः आचार्यस्य वाङ्मनसयोः ब्रह्मणि प्रवृत्त्यभावेन निष्प्रमाणकं ब्रह्मेत्युच्यत इति भ्रान्तजल्पितमिति भाष्ये 
निष्प्रमाणकमित्यस्य निर्विशेषमित्यर्थेत्याशय उन्नीयते । कश्चैष मौन इति । 
कश्चैष मौनः कतरं तु मौनं प्रब्रहि विद्वन्निह मौनभावम्् ।।
अनेन विद्वाननुयाति मौनं कथं मुने मौनमिहाचरन्ति ।।
याते न वेदा मनसा सहैनमनुप्रविश्यन्ति तवाथ मौनम्् ।
यत्र स्थितो वेदशब्दस्तथायं न तन्मयत्वेन विभाति राजन्् ।।
इति महाभारतसनत्सुजातश्लोकद्वयैकार्थ्यमनुसन्धेयमित्यथर्ः । व्याहतिपरिहारोऽभिमतश्चेदिति । यतो वाच इति वाक्यं किमपि न प्रतिपादयतीति न व्याहतिरिति चेदित्यर्थः । इत्यनेनापिशब्देनेति । इत्येतत्् अनेनापि शब्देन स्वेनापि शब्देनेत्यर्थः । सत्यकामस्सत्यसङ्कल्प इत्यादौ न कामनासङ्कल्पादीनां स्वरूपतस्सत्यत्वमुच्यते; किन्तु अमोधत्वरूपसत्यविषयत्वमेव । इतरथा अस्मदादिष्वपि सत्यकामत्वादिव्यपदेशप्रसङ्गतात्् । अस्मदादिसङ्कल्पस्यापि पारमार्थिकत्वात्् । सत्यकामशब्दस्य नित्यविभूतिमत्त्वपरत्वेन सत्यसङ्कल्पपदस्यापि सङ्कल्पमात्रसिद्धसर्वार्थत्वपरतया च दहराधिकरणे व्याख्यास्यमानत्वात््, वेदार्थसङ्ग्रहेऽपि तथैव प्रतिपादितत्वाच्चेत्यस्वरसादाह- त इमे सत्याः कामा इति । तत्र कामाब्दनिर्दिष्यानामपहतपाप्मत्वादीनां गुणानां सत्यत्वाभिधानात्् सत्य त्वं कण्ठोक्त्तमिति भावः । उभयमुख्यत्वं सिद्धययति चेत््, तदेव युक्त्तमिति । यत्र मुख्यार्थसङ्कोचलक्षणैकदेशबाधेनैव वाय्योरविरोधसंपादनम््, तत्र सर्वात्मना मुख्यार्थत्यागरूपलक्षणा नाश्रयितुमुचितेत्यर्थः । विषयविभागो मुख्यत्वानुरोधी दृश्यत इति । गामानय बलीवर्दमानयेत्युक्त्ते गोशब्दस्य सर्वात्मना मुख्यार्थपरित्यागेन बलीवर्दव्यतिरिक्त्तगोविषयत्वेन सङ्कोच एव कल्प्यते;    न तु सर्वात्मना मुख्यार्थबाधेन लक्षणा समाश्रीयते, तद्वत्् वाच्यत्वप्रतिपादकप्रमाणानां "यतो वाचो निवर्तन्त' इत्यादिना विरोधे इयत्तया वाच्यत्वव्यतिरिक्त्तवाच्यत्वपरतया सङ्कोच एव कार्यः ; न तु सर्वात्मना वाच्यत्वरूपार्थपरित्यागेन वाच्यमित्यस्य लक्ष्यमित्यर्थाश्रयणमित्यथर्ः । अतोऽत्र स्ववाक्यस्थहेतुश्चोक्त्तो भवतीति । ननु स्ववाक्यस्थकथनरूपान्तरङ्गप्रत्यासत्त्या, स्ववाक्यैकदेशमयडन्तपदवाच्यनिरतिशयानन्दयोगप्रन्रतिपादकाद्यसूत्रत्रयानन्तर्यमस्य सूत्रस्य कुतो न स्यादिति चेत्् सत्यम्् । आदिमध्यान्तगतहेतुपरामर्शक्रमसङ्गतिविशेषाभिप्रायेण इह सङ्गत्युपपत्तेः । 
1.1.18
R भेदव्यपदेशाच्च  1-1-18
V	एकावस्थायामिति । "एतस्माद्विज्ञानमयादन्योऽन्तर आत्मे'ति बद्धं जीवं परामृश्य, अन्योऽन्तर आत्मेति, तस्यामेव दशायामन्तरात्मत्वेनानन्दमयस्य भेदकीर्तनादित्यर्थः ।
1.1.19
R कामाच्च नानुमानापेक्षा  1-1-19
V	स्यादिति जीवस्येति । स्यादित्यभिप्रेत्य जीवस्येत्युक्त्तमित्यर्थः । केचित्तु जीवस्येति प्रतीकग्रहणं तद्वाक्ये व्याख्यायत       इति सूचनार्थमिति वदन्ति ।
1.1.20
R अस्मिन्नस्य च तद्योगं शास्ति  1-1-20
V	अस्मिन्निति विषयसप्तमीति । अस्य जीवस्यास्मिन्नानन्दमये विषये आनन्दयोगं शास्ति, आनन्दमयविषयकानुभवरूपानन्दयोगं शास्तीत्यर्थः । जीवस्यानन्दरूप आनन्दमयानुभवोऽस्तीति यावत्् । एवं च, "रसं ह्येवायं लब्ध्वानन्दीभवती'ति श्रुतिवाक्यस्यायमर्थः । रसं लब्ध्वा रसस्वरूपमानन्दमयं लब्ध्वा अनुभूय, आनन्दी भवति-लाभरूपानन्दी भवतीति । विषयसप्तमीत्येतदुपलक्षणम्् । अस्मिन्् परमात्मनि लब्धे सति अस्य जीवस्यानन्दयोगं "रसं ह्येवायं लब्ध्वानन्दी भवति'ति शास्त्रं शास्त्रीत्यर्थाश्रयणेऽपि न दोष इति द्रष्टव्यम्् । ननु जीवस्यानन्दमयानुभवरूपानन्दशालित्वं कथं जीवानन्दमयोर्भेदं  साधयेत््? अभेदेऽपि तत्संभवात््, परमात्मनोऽपि स्वानुभवसत्त्वादिति चेत्् उच्यते । आनन्दमयस्य जीवाभिन्नत्वे आनन्दी भवतीति शास्त्रेण शिष्यमाणानन्दमययोगो नोपपद्येत, स्वस्य स्वयोगासंभवात््, सूत्रे तद्योगं शास्तीत्यत्र तच्छब्द आनन्दरूपानन्दमयपर इति न कोऽपि     
दोषः ।
	आनन्दे ह्यानन्दयोगं वदतीति । रसं ह्येवायं लब्ध्वाऽऽनन्दी भवतीत्युक्त्तेरिति भावः । ननु, "एव मानन्दमयः परं ब्रह्मेति निश्चिते सती'त्यादिभाष्यस्यैवमवतारिकायाम््, अस्मिन्नस्य च तद्योगं शास्तीति सूत्रार्थनिश्चयस्यानन्दमयपरब्रह्मनिश्चयोत्तरभावितया इदं सूत्रमानन्दमयपरब्रह्मत्वनिर्णयाप्रयोजकमेव स्यात्् । ततश्चानन्दमयस्य परब्रह्मत्वे, "यदेष आकाश आनन्दो न स्यात््, विज्ञानमानन्दं ब्रह्म, आनन्दो ब्रह्मेति व्यजानादित्यादीनामानन्दस्य जगत्कारणत्वब्रह्मत्वप्रतिपादकानां वाक्यानां विरोधमाशङ्क्य परिहरतीत्येवावतारिका युज्यत इति चेत्् उच्यते । अवतारिकान्तरसद्भावेऽपि अस्यामवतारिकायां दोषाभावात्् । न चोक्त्तदोष इति वाच्यम््र्; अभ्युच्चययुक्त्तितयोपन्यासे दोषाभावात्् । पूर्वोक्त्तहेतव इति । स्वप्रकाशाद्वा ज्ञानपदवाच्यत्वं तद््गुणसारत्वाद्वेत्येवमादय इत्यर्थः । भाष्ये यथा विज्ञानशब्देन विज्ञानमय इति । ननु विज्ञानशब्देन विज्ञानमयोक्त्तौ, तद््गुणसारत्वात्तद्व्यपदेशः प्राज्ञवदिति सूत्रकृता, "यदेष आकाश आनन्दो न स्यात््, आनन्दो ब्रह्मेति व्यजानात््' इत्यानन्दशब्देन प्राज्ञस्य निर्देशो दृष्टान्तीकृतः । इह तु आनन्दशब्देनानन्दमयस्य निर्देशे विज्ञानशब्दो दृष्टान्तीक्रियत इति तदेतदितरेतराश्रयं स्यात्् । इतरेतराश्रयाणि च कार्याणि न प्रकल्पन्ते । यथा नौर्नावि बद्धा नेतरेतरत्राणाय भवतीति मैवम्् । सूत्रकृता तद््गुणसारत्वादिति युक्त्तिसाम्येनापतति धर्मिपर्यन्तत्वे आनन्दशब्दस्य दृष्टान्तीकृतत्वाभावात््, एकोनसहस्त्राधिकरणन्यायेनै तत्तद्विप्रतिपत्तिदशायां तस्य     तस्य दृष्टान्तीकरणे दोषाभावात्् । प्राज्ञवदित्यत्र, सत्यं ज्ञानमिति ज्ञानशब्दस्यैव दृष्टान्तत्वसंभवाच्च । आनन्दानन्दमयशब्दयोरेकविषयत्वेनेत्यर्थ इति । आनन्दो ब्रह्मेत्यादौ ब्रह्मपदसमानाधिकृतानन्दशब्दस्यानन्दमयपरत्वाभावे, आनन्दं ब्रह्मणो विद्वानित्यादौ आनन्दस्यानन्दं विद्वानिति पर्यवस्येत्् । ततश्चानन्वयः स्यादिति भावः । नन्वन्नं ब्रह्मेति व्यजानात्् प्राणो ब्रह्मेति व्यजानादित्यादिपर्यायेष्विव आनन्दो ब्रह्मेत्यत्रापि आनन्दशब्दस्य वस्तुतो ब्रह्मपरत्वाभावेन नानयोरेकविषयत्वम््, आनन्दमयशब्दस्य ब्रह्मपरत्वादानन्दशब्दस्याब्रह्मपरत्वादित्याशङ्कय, पुनर्भृगोवर्रुणोपसत्त्यभावेनानन्दो ब्रह्मेति व्यजानादित्यत्रानन्दशब्दस्य ब्रह्मपरत्वस्य सर्वाभ्युपेतत्वादानन्दमयब्रह्मत्वस्य समर्थितत्वाच्च एकविषयत्वमुपपन्नमित्याह- परमात्मत्वं हि पराङ्गीकृतमिति । ननु अन्यात््, प्राण्यादिति पदाभ्यां संसारिकमोक्षसुखहेतुत्वोक्त्तिरनुपपन्ना । एकेनैव पदेनोभयोक्त्तिसंभवात्् इत्यस्वरसादाह- अथवा अन्यादिति सत्ताहेतुत्वमिति ।
	पुल्लिङ्गानन्तेति । कारणत्वप्रतिपादके, "सोऽकामयते'त्यनन्तरवाक्ये पुल्लिङ्गशब्देनानन्दमयस्य परामर्शात्् । रूपणं चाष्यनन्यैरिति । स्वस्मादनतिरिक्त्तैरवयवैः शिरःपक्षपुच्छादिरूपणप्रकरणादित्यर्थः । षष्ठयादिश्चांशभावादिति । समुदायावयवविषयतया तस्य पुच्छमिति षष्ठयुपपत्तेरित्यर्थः । निरतिशयतयेति । निरतिशयानन्दे सदसद्भावशङ्कासंभवादित्यर्थः । रूपणादिति । अवयवित्वस्यापि पुच्छत्वस्येव रूपणसंभवादित्यर्थः । आनुरूप्यादिति । शोध्यत्वस्य वस्त्वनुरूपत्वादित्यर्थः । पर्यायत्वादिति । ब्रह्मात्मानन्दमयशब्दानां पर्यायत्वात्् श्लोकगतब्रह्मशब्दस्य तत्परत्वादित्यर्थः । अनन्यात्मेति । तस्यैष एव शारीर आत्मेत्यस्येत्यर्थः ।
	"यदा ह्येवैष' इत्यादिवाक्यविषयतयेति । अस्मिन्नानन्दमये प्रतिबोध्यस्य जीवस्य तद्योगम््-अभययोगम््, "यदा        ह्येवैष एतस्मिन्नदृश्येऽनन्त्म्ेऽनिरुक्त्तेऽनिलयनेऽभयं प्रतिष्ठां विन्दते, अथ सोऽभयं गतो भवती'ति शास्त्रं शास्तीत्येवं तस्य       सूत्रस्य तैर्व्याख्यातत्वादिति भावः ।
	मन्त्रवर्णं विषयीकुर्वतीति । "यो वेद निहितं गुहायां परमे व्योमन््, सोऽश्नुते सर्वान्् कामान्् सह ब्रह्मणा विपश्चिते'त्येतावत्पर्यन्तस्य विषयत्वादित्यर्थः । तदेव वक्त्तव्यमिति । अस्मिन्नस्येति सूत्रे, रसं ह्येवायं लब्ध्वानन्दी भवतीत्येतदेव प्राप्यत्वानन्दहेतुत्वप्रतिपादकं विषत्वेन वक्त्तव्यमित्यर्थः ।
इत्यान्दमयाधिकरणम्् ।
	आनन्दमयस्यैवादित्यमण्डलवर्तित्वमुक्त्तमिति । ननु "जीवमुख्यप्राणलिङ्गात््' इति सूत्रे, यश्चासावादित्ये इति वाक्य  स्य विग्रहातिदेशकत्वमिति वक्ष्यमाणत्वात्् कथमात्मैक्यपरत्वमिति चेन्न 
उभयपरत्वस्य तत्रैव समर्थयिष्यमाणत्वाददोषात्् । कर्मकृतत्वं हि लोकप्रसिद्धमिति । करचरणादिमत्कमनीयदेहस्य तद्भोगोपकरणभूततया तत्कर्मार्जितत्वस्यैव वक्त्तव्यत्वादिति भावः । इदमुपलक्षणम्् । "रमणीयचरणा रमणीयां योनिमापद्यन्ते' इति श्रुत्या कर्मजन्यतावच्छेदकं शरीरत्वमिति युक्त्यनुगृहीतया शरीरमात्रस्य कर्मजन्यत्वावगमादिति च द्रष्टव्यम्् । विज्ञानमयं प्रति शरीरिण आनन्दमयस्येति । ननु "तस्माद्वा एतस्मादात्मन  आकाशः संभूतः' इत्यादिवाक्यपयर्ालोचनायामेव वक्ष्यमाणाकाशादीन्् अन्नमयन्तान्् प्रति आत्मत्वमवगम्यत इति आनन्दमयाधिकरणे प्रतिपादिततया आनन्दमयस्यापि करचरणादिमच्छरीरकत्वमवगम्यत इति चेत््स त्यं तत्रैवानन्दमयाधिकरणे करचरणादिमच्छरीरकत्वमवगतम्् । तथापि तस्य, "अन्योऽन्तर आत्मे'ति ततोऽप्यन्तराणां केषाञ्चित्् श्रवणेन सद्वारकत्वकथनादद्वारककरचरणादिमच्छरीरकत्वं कर्मजन्यमेवेति भावः । 
1.1.21
R अन्तस्तद्धर्मोपदेशात्् 1-1-21
V नन्वेतद्वाक्यस्यानुवादरूपस्य पुरोवादिवाक्यानुसारेणैवार्थनिर्णयो भवतीति किमेतद्वाक्यविषयविचारेणत्यत आह- य इति प्रसिद्धवन्निर्देशादिति । एतेन रूपवत्त्वं तु ब्रह्मणोऽपि संभवति, सत्यस्य नीरूपशास्त्रविरोधित्वेऽपि मायामयस्य तदविरोधित्वात््, ब्रह्मणि च रूपस्य "माया ह्येषा मया सृष्टा यन्मां पश्यसि नारदे'ति वचनानुसारेण मायामयस्यैवाङ्गीकारात्् । न च तद्वोधकवचनानामप्रामाण्यप्रसङ्गः । मायाविदर्शितमायादृष्टयनुवादवत्् प्रामाण्योपपत्तेः । इह च "हिरण्मयः पुरुषो दृश्यते', "यन्मां पश्यसी'ति दृष्टयनुवादस्य स्पष्टं प्रतीतेरिति परेषां मतमपास्तं वेदितव्यम््; एवं रूपस्य मानान्तराप्राप्तत्वेन श्रुत्येकसमधिगम्यत्वात्् ।
	ननु, "य एषोऽन्तरादित्य' इत्यत्रादित्यशब्दाभिलप्यजीवाधारतया प्रतिपन्नस्य  कथमादित्यशब्दाभिलप्यजीवत्वरूपपूर्वपक्षोत्थितिरित्याशङ्कयाह- आदित्यशब्द इति । आदित्यशब्दात््, "दित्यदित्यादित्ये'ति, "तस्येद'मित्यर्थे ण्यप्रत्यये, अल्लेपे,    "हलो यमां यमि लोप' इति प्रथमयकारस्य लोपे च आदित्यशब्दो निष्पन्नः । अत आदित्यादिः आदित्यादिबिम्बमध्ये वर्तितुमर्हतीति भावः । हृदा मनीषा चेति । भक्त्या धृत्या चेत्यर्थः । इदं च, "सर्वत्रप्रसिद्धोपदेशा'दित्यत्र स्पष्टम्् । "न संदृशे तिष्ठति रूपमस्ये'त्यत्र रूपशब्देन विग्रहस्य निर्दिष्टत्वेऽपि, "न चक्षुषा पश्यति कश्चनैनम्् हृदा मनीषामनसाभिक्लृप्त' इति वाक्ये, अस्येति षष्ठयन्तेन निर्दिष्टस्य परमात्मस्वरूपस्यैव एनमिति द्वितीयान्तनिर्दिष्टतया, तस्यैव मनसाभिक्लृप्तत्वरूपमनोग्रह्यत्वं सिद्धयेदित्यस्वरसादाह- यदा पश्यः पश्यत इति । "न ह्यारोपितं दृश्यत इति श्रूयत इति, "ईक्षतिकर्मव्यपदेशात्् सः' इत्यत्र ईक्षणस्य तत्त्वविषयत्वमेव वक्त्तव्यमिति मृषावादिभिरेव समर्थितत्वादिति द्रष्टव्यम्् । सूत्रविहितसमासत्वादिति । यद्यपि, "अनेकमन्यपदार्थे', "षष्ठी'त्यादिसूत्रविहितेषुे बहुव्रीहितत्पुरुषादिष्वप्यस्त्येव लक्षणा तथापि शास्त्रमूललक्षणापेक्षया पुरुषबुद्धिमूललक्षणा दुर्बला । उपपादितं चेदमस्माभिः पाराशर्यवचस्सुधामिति श्लोकव्याख्यानावसरे  तत्रैव द्रष्टव्यम्् । उपमानोपमेयवाचकशब्दसद्भावाच्चेति ।     तत्र समभिव्याहृतसामानाधिकरण्यनिर्वाहाय यथातथा वास्तु । इह त्वसति बाधके तथाश्रयणमन्याय्यमिति भावः । मुख्य एवेति । मुख्यतुल्य इत्यर्थः । अभ्युपगन्तुमुचित इति यावत्् । अनन्तरवाक्यस्थेति । "तस्योदिति नामे'त्यनन्तरवाक्ये षष्ठयन्ततच्छब्देन परमात्मन एव परामर्शेन उपासकस्य परामर्शासंभवादिति भावः । अक्षिविद्यायां च य एषोऽक्षिणीति स्थानस्योक्त्तत्वादिति । ननु अन्तरादित्यविद्याप्रकरणाम्नातस्यास्य वाक्यस्य अक्षिविद्यायां स्थानविधायकत्वशङ्काया अप्रसक्त्तेरप्रसक्त्तप्रतिषेधः । न च प्रकरणे निवेशासंभवात्् अप्रकृतायामक्षिविद्यायां निवेशशङ्कां संभवतीति वाच्यम्् । तर्ह्यप्रकृतत्वाविशेषात्् विद्यान्तरेऽपि निवेशशङ्का प्रसज्येतेति चेत्् उच्यते- "हिरण्यश्मश्रुर्हिरण्यकेश आप्रणरवात्् सर्व एव सुवर्ण' इति हिरण्मयविग्रहविशिष्टं प्रस्तुत्य, "तस्यैतस्य तदेव       रूपं यदमुप्य रूपम््' इत्यतिदेशात्् अक्षिविद्यायां रूपवत्् तत्समभिव्याहृतस्थानस्यापि विधानमस्त्वित्याक्षेपस्य तत्परिहारस्य च संभवादिति द्रष्टव्यम्् । अक्ष्णः स्थानत्वे विहिते सतीति ।
	ननु द्वेधा हि गुणानां भेदकत्वम््, उत्पत्तिशिष्टगुणवरुद्धे गुणान्तरस्य निवेशासंभवात्् । यथा, "स 
वैश्वदेव्यामिक्षा । जिग्यो वाजिनम््' इत्यत्रमिक्षावरुद्धे यागे वाजिनस्य निवेशासंभवात्् कर्मभेदः; प्राप्ते कर्मण्यनेकगुणविधानासंभवाद्वा; यथा विद्वद्वाक्यविहितपौर्णमास्यमावास्यासंज्ञयोः कमर्णोः, यदाग्नेयोऽष्टाकपाल इति वाक्येन द्रव्यदेवतयोर्विधाने कर्मान्तरत्वं स्यादित्युक्त्तं पौर्णमास्यधिकरणे । न चेह तदुभयं संभवति । उभयोरपि स्थानयोरुत्पत्तिशिष्टत्वेन वा उत्पन्नशिष्टत्वेन वा विधानसंभवात्् विद्याभेदाप्रसक्त्तेः । अतएव पूर्वतन्त्रे, "अष्टाकपालनवकपालादीनां द्रव्याणां युगपदनुपसंहरणीयानामप्येकस्यमपि जातेष्टौ गुणतया विधानमस्तु । ततश्च सर्वेषामपि द्रव्याणां उत्पत्तिशिष्टत्वम्् उत्पन्नशिष्टत्वं वा भविष्यती'ति पूर्वपक्षः प्रवर्तित इति चेत््-
	अत्र केचित््-"य एषोऽन्तरादित्ये हिरण्मयः पुरुषो दृष्यत' इत्येतदेव उत्पत्तिवाक्यम्् । दृश्यते-द्रष्टव्यः योगिभिरित्यर्थः । ततश्चादित्यमण्डलस्य उत्पत्तिशिष्टत्वात्् तद्विरुद्धस्थानस्य तत्र निवेशासंभवात्् विद्याभेदोऽवश्यं वक्त्तव्य इत्यत्र तात्पर्यात्् । ननु "य एषोऽन्तरादित्य इति वाक्यस्य उत्पत्तिवाक्यत्वे, उत्पत्तिशिष्टगुणावरुद्धे, "तस्य यथा कष्यास'मिति वाक्येन सिद्धान्त्यभिमतस्य पुण्डरीकदलामलायताक्षत्वस्य वा, उदिति नाम्नो वा कथं निवेश इति चेन्न । उत्पत्तिशिष्टगुणारुद्धे तद्विरुद्धगुणान्तरस्य निवेशासंभवेऽपि तदविरोधिनो गुणस्य विधाने अनुपपत्त्यभावात्् । नन्वेवम््, "सर्वत्र प्रसिद्धोपदेशा'दित्यत्र उत्पत्तिशिष्टसार्वात्म्यावरुद्धे मनोमयत्वादिगुणविधानासंभवात्् "सर्वं खल्विद'मिति वाक्यं नोत्पत्तिवाक्यमिति ग्रन्थकारोक्त्तिविरोधः, तत्राप्युत्पत्तिवाक्यत्वेऽपि विरोधाभावादित्येव परिहारसंभवादिति चेन्न । तद्ग्रन्थस्यापि तदभिप्रायत्वान्न विरोध इति वदन्ति । वाक्यभेदः स्यादिति ।      यद्यपि सिद्धान्तेऽपि गुणविधित्वेन वाक्यभेदोऽस्ति, तथापि-
                                                "प्रधानविधिवाक्यं खल्वङ्गवाक्येन संयुतम्् ।
                                   अङ्गप्रधानसंयुक्त्तां विधत्तेऽपूर्वभावनाम्् ।।'
इति न्यायेनाङ्गप्रधानविध्योवर्ाक्यैकवाक्यत्वं संभवति । विद्याभेदपक्षे तदपि न संभवतीति भावः । विधेयत्वं गम्यत इति चेदिति । ततश्चोत्पत्तिवाक्यश्रुतं अन्तरादित्य इत्येतत्् अविवक्षितमिति भावः ।
	आशयमविद्वानाह- उपक्रमविरोध इति । आशयमुद्धाटयति उपक्रमेऽप्यादित्यमण्डलस्येति । अनुवाद इति चेदिति । अविवक्षेति चेदित्यर्थः । रूपातिदेशानुपपत्तिश्चेति । "तस्यैतस्य तदेव रूपं यदमुप्य रूप'मित्यतिदेशानुपपत्तिरित्यर्थः । नन्वियमक्षिविद्यैव भवतु, तथापि न रूपातिदेशानुपपत्तिः, अक्षिस्थानकविद्यात्वाविशेषेऽपि विद्ययोः परस्परभेदसम्भवेनातिदेशसम्भवादित्याशङ्क्य तथा सति परस्पराभेदोऽपि दुर्वार इत्याह- न केवलं कप्यासवाक्यमात्रस्येति ।
	हीनोपमाश्रयणायोगाच्चेति । ननु हीनोपमाया आलङ्कारिकैर्दोषत्वेन परिगणनात् सा त्यज्यते चेत््, सिद्धान्तेऽप्यमङ्ग  लस्य कष्यासशब्दस्य प्रयोगादश्लीलत्वं स्यात्् । तथा अप्रसिद्धार्थत्वात्् निहतार्थत्वं च स्यादिति दोषद्वयं सिद्धान्तेऽप्यस्तीति चेन्न-अश्लीलत्वस्य सर्वपक्षसाधारणत्वात्् । निहतार्थत्वं तु एतादृशजुगुप्सितार्थस्वीकारापेक्षया ज्याय इति तदेव युक्त्तमिति भावः । गानविशेषाविति । यद्यपि "गीतिषु सामाख्ये'ति सूत्रोक्त्तरीत्या साम्नो गीतिरूपत्वेन तदाश्राभूताया ॠचो गानरूपत्वं नास्ति तथापि गानशब्देन स्तुतिहेतुत्वमुच्यते । । स्तुतिश्च गुणिनिष्ठगुणाभिधानम्् । तत्र ॠचां साक्षादेव हेतुत्वम््, साम्नां तु ॠगक्षराभिव्यक्त्तिद्वारेति विवेकः । परैस्तु अधिदैवतं ॠचः पृथिव्यन्तरिक्षद्युनक्षत्रादित्यगतशुक्लभारूपत्वं, साम्नश्चाग्निवाय्वाकाशचन्द्रादित्यगतनीलभारूपत्वम््, "इयमेवर्गग्निस्साम' इत्यादिना प्रतिपन्नम्् । तथाध्यात्मं च, "वागेव ॠक्् प्राणस्साम' इत्यादिना वाक््चक्षुश्श्रोत्राक्षिगतशुक्लभारूपत्वमृचः, प्राणच्छायात्ममनःपरःकृष्णरूपत्वं साम्नः प्रतिपन्नम्् । एवंभूतॠक्सामयोः गेष्णत्वरूपं पर्वत्वमुच्यते । गेष्णशब्दो हि पर्ववचनः । पर्वस्वेव छन्दोगानां गेष्णशब्दप्रसिद्धेः । ततश्च ॠक्सामात्मकपृथिव्यग्न्यादीनां परमात्मशरीरतया तत्कार्यतया च तत्पर्वत्वमुच्यते । ततश्च यत एवायमुन्नामा, ॠक््सामगेष्णश्च, तस्मादुद्गेष्ण इति वक्त्तव्ये उद्गीथ इत्युच्यते परोक्षेण परोक्षप्रियत्वाद्देवानामित्यर्थो वर्णितः । तत्र गेष्णशब्दस्य पर्ववचनत्वादपि, गा स्तुतौ इत्यतः, "गादाभ्यां चे'त्यौणादिकव्युत्पत्त्यनुसारात्् गेष्णशब्दस्य गानार्थत्वमेवोचितम्् । ॠक्सामशब्दयोरपि प्रसिद्धार्थत्वमेव; न तु पृथिव्यग्न्यादिपरत्वमित्यभिप्रेत्य एवं व्याख्यातमिति द्रष्टव्यम्् । अधिदैवतं देवतायामुपासनमिति । "विभक्त्तयर्थे 
यदव्यय'मिति समासे अधिदैवतमित्यस्य देवतायामित्येवार्थः, उपासनमित्येतत्तु प्रकृताभिप्रायेणेति द्रष्टव्यम्् । अमुष्येत्येतच्छ्रुतिगतं व्याख्येयं पदम्् । विद्याद्वितयमपि सङ्गृहीतमिति ।"सम्बन्धादेवमन्यत्रापि' इत्यधिकरणे उद्गीथे आदित्यमण्डलस्थपुरुषानुचिन्तनस्याक्षिस्थपुरुषानुचिन्तनस्य च एकेविद्यात्वस्य परैरभ्युपेतस्य भाष्यकृता निराकरिष्यमाणत्वात्् विद्याद्वयमित्युक्त्तौ नानुपपत्तिरिति द्रष्टव्यम्् ।
	चतुर्धासंशय इति । "तदर्थमिह पाप्मशब्द' इत्यारभ्येत्यर्थः । "सर्वेभ्यः पाप्मभ्य उदित इति वाक्ये च संशयद्वयम्् । अजायमानादित्यवर्णवाक्ययोश्च संशयद्वयमिति त्रिषु वाक्येषु संश्यचतुष्टयं द्रष्टव्यम्् । जन्मनिषेधश्च न कर्ममूलजन्मविषय            इति । नन्वजत्वश्रुतेर्जन्मसामान्याभावविषयत्वं वदतः पूर्वपक्षिणः तस्याः श्रुतेः किं परमात्मा विषय इत्यभिपायः, उत जीव इति । नाद्यः, तस्यैवानभ्युपगमात्् । न द्वितीयः- जीवस्य जन्ममात्रशून्यत्वाभावात्् । तस्मादेतच्छ्रुतिविचारस्य तदर्थचिन्ताकोटावन्वयोऽनुपपन्नः । किञ्च सर्वपाप्मोदितत्वस्य सर्वकर्मात्यन्ताभावरूपत्वे सिद्धे, तादृशे चात्मनि प्रतिपन्नस्य शरीरस्य "सम्भवाम्यात्ममायया' इति प्रमाणानुसारेण कर्मातिरिक्त्तहेतुकत्वं सिध्यति; ततश्चाजायमानत्वश्रुतीनां कर्मकृतशरीराभावपरत्वं सिध्यतीति तस्य; फलकोटिपर्यवसन्नस्याजत्वादिश्रुत्यर्थस्य प्रथमोपपादककोटौ निवेशमभ्युपेत्य चतुर्धा संशयवर्णनमहृद्यमिति चेन्न- अजायमानत्वश्रुतेर्जीवस्वरूपानादित्वपरत्वमिति पूर्वपक्षिणोऽभिप्रायसम्भवात्् । अत एवास्यापि वाक्यस्य विचार्यत्वात्् तदर्थचिन्ताकोटौ     निवेशो युज्यत इति न पूर्वोक्त्तदोष इति ध्येयम्् । भाष्ये कर्मसम्बन्धरहितस्य मोक्षस्येति । अत्र कर्मसम्बन्धशब्दः कर्मफलभूतप्रियाप्रियसम्बन्धपरो द्रष्टव्यः । "न ह वै सशरीरस्य सतः प्रियाप्रिययोः' इत्युदाहरिष्यमाणश्रुत्यर्थानुगुण्यात्् । अशरीरतया प्राप्यत्वेनोच्यत इत्यर्थ इति । शरीरराहित्यरूपकारणेन प्रसाध्य इत्यर्थः । ज्ञानशक्त्तयादिकं लोककामेशत्वादिकं चेति । "ये चामुष्मात्पराञ्चो लोकास्तेषां चेष्टे देवकामानां चे'ति, "ये चैतस्मादर्वाञ्चो लोकास्तेषां चेष्टे मनुष्यकामानां चे'ति वाक्यप्रतिपन्नं 
सर्वलोककामेशत्वं तदाक्षिप्तं ज्ञानश्क्त्तयादिकं चेत्यर्थः ।
	जीवेष्वसम्भवन्नयं धर्म इति । अनेन सर्वपापोदितत्वरूपं ब्रह्मलिङ्गं सशरीरत्वरूपजीवलिङ्गापेक्षया चरमश्रुतमप्यनन्यथासिद्धत्वात्् प्रबलमिति न्याय उपन्यस्तो भवति । अत्र सर्वपापोदितत्वस्य "उदेति हवै सर्वेभ्यः पाप्मभ्योय एवं वेद' इति सर्वपापोदितत्वलक्षणफलरूपतात्पर्यलिङ्गोपेतत्वात्् अतादृशात्् सशरीरत्वरूपजीवलिङ्गादाधिक्यं द्रष्टव्यम्् । वाक्यकारवच इति । ननु,       न जरा न मृत्युर्न शोको न सुकृतं न दुष्कृतं सर्वे पाप्मानोऽतो निवर्तन्ते' इति प्रयोगानुसारेण जन्मजरादीनामपि पापशब्दवाच्यत्वं स्यात्् । ततश्च "अपहतपाप्मे' त्यनेनैव जरादीनां व्युदस्तत्वात्् "विजरो विमृत्यु'रित्यादिना पुनर्व्युदासवैफल्यं स्यादिति चेन्न- "अपहतपाप्मे'ति वाक्ये पाप्मशब्दस्य गोवलीवर्दन्यायेन जरादिव्यतिरिक्त्तपापपरत्वात्् । न च शोकादिषु पाप्मशब्दस्यामुख्यत्वेऽपि सुकृतदुष्कृतयोः प्रवृत्तिनिमित्तसम्भवान्न मुख्यत्वं त्याज्यमिति लघुसिद्धान्तटीकाविरोध इति वाच्यम््- तस्याभ्युपेत्यवादत्वेनादोषत्वात्् । केचित्तु तद्विरोधादिदमेवान्यपरतया व्याख्येयमिति वदन्ति । ननु पाप्मशब्दस्य सुकृतसाधारणपरत्वसमर्थनं मुधा । पाप्मशब्दस्य लोकप्रसिद्धयनुरोधेन दुष्कृतमात्रपरत्वे पापवश्यतागन्धराहित्यरूपस्य तस्य जीवेऽसत्त्वेन जीवव्यावृत्तिः सिध्यतीति चेत्् सत्यम्् । अथापि वस्तुस्थित्यनुसारात्् सुकृतसाधारण्यमुपपादितम्् । अपहतपाप्मशब्दोऽसङ्कोचादिति । "सर्वे पाप्मानोऽतो निवर्तन्ते अपहतपाप्मा ह्येष बह्मलोक' इति पापनिवर्तकत्वस्यापहतपाप्मशब्दप्रवृत्तिनिमित्तया नुतावेवाविष्करणादिति द्रष्टव्यम्् । नन्वपहतपाप्मशब्दो यथा तथा वास्तु । प्रकृतस्तु पाप्मोदितशब्दो न तादृशार्थकः प्रमाणाभावादिति चेन्न । अत्रापि "उदेति हवै सर्वेभ्यः पाष्मभ्यो य एवं वेद' इति परपापनिवर्तकत्वप्रतीत्यविशेषादिति ध्येयम्् । केचित्तु अपहतपाप्मशब्दोऽसङ्कोचेन स्वस्मिन्् परत्र च पापघातकत्वं वदतीति चेत््, जीवस्य कदापीदृक्त्वाभावेन परिशुद्धात्मविषयस्यापहतपाप्मशब्दस्याप्ययमेवार्थ इत्युत्तरग्रन्थविरोधप्रसङ्गात््, कर्मवश्यतागन्धरहितत्वमित्यर्थ इति भाष्यविरोधाच्चेदमतिवादमात्रमिति वदन्ति । नन्वेवं नित्याविर्भूतापहतपाप्मत्वादिगुणानां नित्यमुक्त्तानामपि अन्तरादित्यविद्याविषयत्वप्रसङ्ग इति चेन्न । अनन्याधीनमपहतपाप्मत्वमिह विवक्षितम्् । तच्च न       नित्येषु सम्भवति । तेषामपहतपाप्मत्वस्य भगवत्सङ्कल्पाधीनत्वादिति भावः । हिंसारूपधात्वर्थासम्भवादिति । मरणोद्देश्यकमरणानुकूलव्यापरस्यैव 
हिंसात्वादिति भावः । विषशब्दस्येवेति । यद्यपि विषशब्दो विषत्वजातिवचनो न सप्रतियोगिकः ।             "न हि गौः किञ्चित्प्रत्यगौः' इति न्यायेन कस्यचिद्वस्तुनः कञ्चित्प्रति विषत्वम््, किञ्चित्प्रति न विषत्वमिति हि न सुवचम्् तथापि यस्य यत्् मरणसाधनम््, तस्य तद्विषमिति कृत्वेदमुक्त्तमिति द्रष्टव्यम्् ।
	तत्पूर्वकं स्वरूपोपाधिकमित्यत्र तत्पूर्वकमित्येतत्् हेतुगर्भविशेषणमित्यभिप्रयन्नाह- अपहतपाप्मत्वपूर्वकत्वादिति । तत्पूर्वकसर्वभूतेति । यद्यपि "सर्वभूतान्तरात्मापहतपाप्मा' इत्यपहतपाप्मत्वमेव सर्वभूतान्तरात्मत्वपूर्वकं निर्दिष्टम््, न त्वपहतपाप्मत्वपूर्वकं सर्वभूतान्तरात्मत्वम्् तथापि अपहतपाप्मत्वसहपठितमित्यत्र तात्पर्यम्् । ननु परभाष्ये, "ये चामुष्मात्पराञ्चो लोकास्तेषां चेष्टे देवकामानाञ्चेति आदित्यान्तर्वर्तिनः परिच्छिन्नैश्वर्यश्रवणं पेचैतस्मादर्वाञ्चोलोकाः तेषाञ्चेष्टे मनुष्यकामानां च' इत्यक्ष्यन्तर्वर्तिनश्च परिच्छिन्नैश्वर्यश्रवणं पूर्वपक्षहेतुतया परैराशङ्कय परिहृतम्् । तद्भगवता भाष्यकृता किमिति नादृतमित्याशङ्कय ;तत्् सुनिरसतया नोपन्यस्तमित्यभिप्रयन्नाह- अत एवेति । निरुपाधिकसत्यसङ्कल्पत्वादेवेत्यर्थः । नन्वादित्यपुरुषः केषाञ्चिदीष्टे, अक्षिपुरुषः केषाञ्चिदिति निर्देशभेदादैश्वर्यमर्यादासिद्धिरित्याशङ्कयाह- तदवच्छेद इति । ऐच्छतयान्यथासिद्ध इति । ऊध्वर्लोकदेवकामेशितृत्वेच्छायामूर्ध्वलोकदेवकामेशितृतयोपासनं कर्तव्यतया चोद्यते । नैतावता लोकान्तरकामान्तरे शितृत्वं परिसंख्यायत इति भावः । सत्त्वमिति ।
"सत्वं लघु प्रकाशकमिष्टमुपष्टम्भकं चलं च रजः ।
 गुरु वरणकमेव तमः प्रदीपवच्चार्थतो वृत्तिः ।।'
इति श्लोकस्यायमर्थः- सत्त्वं गुणः लघुवस्तुन उद्गमनहेतुर्धर्मो लाघवं गौरवप्रतिद्वन्द्वी धर्मः, येन ह्यग्नेरूर्ध्वज्वलनं वायोस्तिर्यग्गमनम््-प्रकाशकं चेष्टम्् । सांख्याचार्यैरिति शेषः । रजस्तु चलम्् । त्रैगुण्यद्रव्यं चलयति; प्रवर्तकम्् ः उपष्टम्भकम्् । सत्वस्येति शेषः । सत्त्वं       हि स्वयमक्रियत्वात्् स्वकायर्ं प्रत्यवसीदति, तद्रजसा उपष्टभ्यते-प्रवृत्त्युन्मुखतया क्रियते । ततश्च रजसोपष्टम्भात्् सर्वत्र प्रवृत्तौ,    गुरुणा आवृण्वता च तमसा प्रतिबन्धात्् क्वचिदेव प्रवृत्तिर्न सर्वत्र । एवं परस्परविरुद्धकार्याणामपि सत्त्वरजस्तमसामेकप्रयोजने प्रवृत्तिरुपपद्यते । यथा वर्तितैलानलानां परस्परविरुद्धानामपि प्रकाश लक्षणकार्यकरत्वम््, तथेति । ततश्च परस्परविरोधिस्वभावतया ज्ञानावारकतया च हेतुत्वं प्रतीयत इति भावः । केचित्तु-"प्रीत्यप्रीतिविषादात्मका गुणाः प्रकाशप्रवृत्तिनियमार्थाः' इति
 सत्त्वरजस्तमसां सुखदुःखमोहात्मकत्वप्रतिपादकपूर्वश्लोकसहितस्यास्य श्लोकस्य हेयतासूचकत्वमित्याहुः ।
	तच्च जानात्येवेति । निरतिशयानन्दस्वरूपं सर्वज्ञत्वाज्जानात्येवेत्यर्थः । अलिङ्गयेति । अप्रतर्क्येत्यर्थः । स्वभावसिद्धिरिति । स्वप्रकाशेत्यर्थः । इन्द्रियाकारानयनगोलकादियुक्त्ता । अङ्गप्रत्यङ्गव्यञ्जनवतीहस्तपादतदवयवपुंस्त्वादिव्यञ्जकश्मश्रवादिमतीत्यर्थः । मोहाद्यस्पृष्टत्वमभिप्रयन्नाहेति । इयं च पदावतारिका, पूर्वोक्त्ता तु वाक्यावतारिकेति भेदः । जीवानुप्रवेशेष्विति । आवेशावतारभूतेषु परशुरामादिष्वित्यर्थः । प्रधानव्यावृत्त्यर्थ इति । ब्रह्मशब्दस्य प्रधानादिसाधारण्यात्् ब्रह्मशब्दसमानाधिकृतः परशब्दः प्रधानव्यावृत्त्यर्थ इत्यर्थः । परब्रह्मशब्द इति । परब्रह्मशब्दानुप्रविष्टः परशब्द इत्यर्थः । नारायणशब्दो घटक इति । सामान्यविशेषयोरेकविषयत्वघटक इत्यर्थः । ननु प्राकृतहेयदेहसम्बन्धं प्रतिषिध्य कल्याणरूपं वदतीत्यस्यैव प्रकृतोपयुक्त्ततया हेयगुणान्् प्रतिषिदध्य कल्याणगुणान्् वदतीत्युक्त्तिः प्रकृतानुपयुक्त्तेत्याशङ्कयाह- गुणविभागकथनमिति । वादिविवादशमनाथर्मिति । गुणसामान्यनिषेध इति वादिविवादशान्तय इत्यथर्ः । ननु तमःपारवर्तित्वात्् कथमप्राकृतत्वसिद्धिरित्यत्राह- अतिसूक्ष्मप्रकृतिर्हीति । अस्तातिप्रत्ययस्येति । यद्यपि, दिक््शब्देभ्यः सप्तमीपञ्चमीप्रथमाभ्यो दिग्देशकालेष्वस्तातिरिति अस्तातिप्रत्ययस्य प्रथमान्तादपि विधानमस्ति तथापि प्रातिपादकानधिकार्थतया वैयथार्यं स्यादिति भावः । आदित्यवर्णतोक्त्तेश्चेति । न च स्वप्रकाशत्वं तदर्थं इति वाच्यम््; तत्र तस्य शब्दस्यास्वरसत्वादिति भावः । संस्थानशब्दञ्च विवृणोतीति । देवमनुष्यादिसंस्थानशब्देनेति भावः । स्वाभाविक इत्युक्त्तमिति । अकर्मोपाधिक इत्यर्थः ।
1.1.22
R भेदव्यपदेशाच्चान्यः  1-1-22
V	शरिरसम्बन्धावच्छिन्नैश्वर्येति । शरीरसम्बन्धावच्छिन्नैश्वर्यस्य च श्रवणेन कर्मवश्यत्वस्य सिद्धत्वादित्यर्थः । श्रुत्यन्तरैकाथ्यर्ेति । "स न साधुना कर्मणा भूयान्नो एवासाधुना कनीयान््', "न कर्मणा वर्धते नो कनीयान््' इत्यादिश्रुत्यन्तरैकाथ्यर्ं विवक्षितम्् । हेतुतः फलतो द्रव्यतश्चेति । भगवतो हि विग्रहस्वीकारे भगवदिच्छैव हेतुः; उपासकानुग्रहः फलम््; शुद्धसत्वं द्रव्यमिति    भावः । पेटिकाभेदेति । साधारणासाधारणशब्दविषयतया पेटिकाभेद इत्यभिप्रायः ।
इत्यन्तरधिकरणम््
1.1.23
R आकाशस्तल्लिङ्गात््  1-1-23.
V	गतिरित्यादिवाक्यमुपात्तमिति । ततश्च गतित्वमेव विधेयमिति भावः ।। गतिः प्राप्यमिति । आकाशः परायणमित्युरत्र वक्ष्यमाणत्वादिति भावः । परमात्मविषयत्वासम्प्रतिपत्तेरिति यद्यप्येकोनसहस्त्राधिकरणन्यायेन परमात्मविषयत्वसम्प्रतिपत्तिः   सुवचा । किञ्च "यदेष आकाश आनन्दो न स्यात््' इत्यादौ पूर्वाधिकरण एव प्रतिपादितपरब्रह्मप्रतिपादकताकानन्दवल्लीगताकाशशब्दस्य ब्रह्मणि प्रयोगः सिद्धः । तथापि क्वचित्् बाधकवशात्् अमुख्यवृत्त्या प्रयोगदर्शनमात्रस्य संशयहेतुतयोपन्यासो न युक्त्त इत्यत्र तात्पर्यात्् । कथञ्चिन्नेयत्वेनेति । इदमुपलक्षणम््, आकाशस्य जगत्कारणत्वे ज्यायस्त्वादिकं मुख्यमपि सम्भवतीत्यपि पूर्वपक्षतात्पर्यं द्रष्टव्यम्् । रूढिशक्त्तेः स्थितत्वादिति । ननु रूढिशक्त्तेरेव, "आत्मन आकाशः सम्भूत' इत्यत्र आत्मशब्दस्य स्वरूपपरत्वसम्पादकतया तस्या एव प्रथमोपपादककोटौ निवेशनीयतया तस्याः कथमुपपाद्यकोटौ निवेश इति चेत्् सत्यम््, रूढिशवितरेव मूलयुक्त्तिः । अथापि तस्य निरपवादत्वे आत्मन आकाश इत्यत्रात्मशब्दस्य स्वरूपपरत्वं ज्यायस्त्वादिगुणानां कथञ्चिन्नेयत्वञ्चोपजीव्यम्् । अत एव स्थितत्वादित्युक्त्तम्् । निरपवादतया स्थितत्वादिति हि  तदर्थः । न चैवं रूढिशक्त्तौ स्थितायां ज्यायस्त्वादीनामन्यथानयनम््, तदन्यथानयने च  रूढिशक्त्तिस्थितिरिति अन्योन्याश्रय इति शंक्यम्् । आत्मशब्दस्य ज्यायस्त्वादीनां सम्भवदन्यथासिद्धिकतया रूढिशक्त्तेः स्थितत्वादाकाशशब्द प्रसिद्धाकाशपर इति फलफलिभावकथने विरोधाभावात्् । तदनुरोधादैक्यहानमिति । धर्मिग्राहकप्रमाणविरोधाभावादिति भावः । ननु विशेषप्रतीतेराकाश इति निश्चीयत इति भाष्यमनुपपन्नम््, विशेषप्रतीतिनिश्चययोरभेदेन हेतुहेतुमद्भावासम्भवादित्याशंक्याह- एतद्वाक्यविशेषेणेति । आकाश एवेति निश्चित इत्यर्थ इति । सर्वकारणवाक्योपसंहारेणेति शेषः । नानार्थसाधारणरूढिशक्त्तेरिति । यत्रनानारूढिसमावेशः, तत्र रूढिनां परस्परकलहे योगस्य लब्धात्मकत्वादिति भावः । इदञ्च  जगद्वाचित्वादित्यधिकरणे स्पप्टयिष्यते ।
अनूदितस्थ हेतुतया विवक्षितत्वादिति -"स एष सर्वेभ्यः पाप्मभ्य उदितः' इति पूर्वाधिकरणविषयवाक्ये सर्वपाप्मोदितत्वस्य मानान्तराप्राप्तत्वेन उपदेशत्वमेव युज्यते, न तु लिङ्गत्वम््, मानान्तरप्राप्तसाध्यसम्बन्धत्वाभावात्् । न च तद्धर्मोपदेशादिति हेतुत्वोपन्यासबलादेव मानान्तराप्रसिद्धस्यापि व्याप्तिराक्षेप्तुं शक्या, यथा-"चतुर्गृहीतान्याज्यानि भवन्ति; न ह्यत्रानुयाजा    इज्यन्ते ' इत्यत्र अनुयाजाभावस्य चतुगर्ृहीताभावव्याप्तेः पूर्वाप्रसिद्धत्वेऽपि हिशब्दश्रुतिसमर्पितहेतुत्वबलात्् व्याप्तिपरिकल्पनं दृष्टमिति वाच्यम्् । श्रुतौ तथा सम्भवेऽपि न्यायनिबन्धनात्मकेस्मिन्् शास्त्रे लिङ्गिसम्बन्धित्वेन प्रमाणान्तरोपलब्धमेव लिङ्गतयोपन्यासार्हमिति । वस्तुतस्तु "अपहतपाप्मा दिव्यो देव एको नारायणः' इति अपहतपाप्मत्वस्यापि वाक्यान्तरे ब्रह्मलिङ्गत्वेनावगमात्् अन्तस्तल्लिभ्गोपदेशादिति सूत्रणेऽपि न दोषः । तथापि स्थितस्य गतिश्चिन्तनीयेति तथोक्त्तमिति द्रष्टव्यम्् । निमित्तान्तराश्रवणादिति । इदमुपलक्षणम्् । "आकाशादेव समुत्पद्यन्त' इति अवधारणश्रवणादित्यपि द्रष्टव्यम्् । वाक्यान्तरैकाथार्याच्चेति । "ब्रह्म ;वनं   ब्रह्म स वृक्ष आसीत्् ब्रह्माध्यतिष्ठत्् भुवनानि धारयन््' इत्यादिनिमित्तोपादनैक्यप्रतिपादकवाक्यान्तरैकाथ्यर्ादिति भावः । स्वरूपबहिर्भूतत्वादिति । आनन्दस्वरूपबहिभर्ूतत्वादित्यर्थः । स्वयमा(मना?)नन्दत्वादिति यावत्् । सकलपुरुषार्थपदं साक्षात्पदाध्याहारेण षष्ठीतत्पुरुषतया व्याचष्टे सकलानां जीवानामिति । 
निषादस्थपत्यधिकरणन्यायेन कमर्धारयस्याभ्यर्हितत्वमभिप्रेत्य, हेयस्येत्यनेनैव प्रतिषिपादयिषितमोक्षविरोधित्वस्य सिद्धत्वात्् सकलपुरुषार्थविरोधिन इत्येतत्् तदितरपुरुषार्थत्रयविरोधित्वपरतया व्याचष्टे- यद्वा मोक्षेति । निषिद्धविषयप्रावण्यजननेनार्थकामरूपपुरुषार्थविरोधित्वाभावादन्यथा व्याचष्टे- सर्वविधसुखस्य मोक्षेऽन्तर्भावादिति । सकलपुरुषार्थशब्दस्यौपचारिकत्वादन्यथा व्याचष्टे- यद्वा कारणावस्थायामिति ।
	प्रकाशकत्वात््, आकाशते, आकाशयतीति त्रीण्यपि व्याख्येयपदानि । आकाशते, आकाशयतीत्येतद्भाष्यं प्रवृत्तिनिमित्तान्तरकथनपरतया व्याख्याय प्रकाशकत्वादिति भाष्यविवरणतया व्याचष्टे- यद्वा प्रकाशकत्वादिति णिजन्तत्वेनेति परस्मै सर्वार्थप्रकाशकत्वं वा, स्वस्मै प्रकाशमानत्वं वा, स्वस्मैइतरप्रकाशकत्वं वा अन्यतममाकाशब्दप्रतिपाद्यमिति प्रथमपक्षः । द्वितीये तु ण्यन्तादण्यन्ताच्छाङ््पूर्वात्् काशतेः सर्वधातुभ्यो ऽज्वक्त्तव्य इत्युत्सृष्टेऽच््प्रत्यये तन्त्रावृत्त्येकशेषाणामन्यतमेन रूपसिद्धिरिति भावः । रूढ्यपरित्यागेनेति । यद्यपि "परविद्यासु जीवोक्त्तिः निरुक्त्तयादेः पराश्रया । तल्लिङ्गानन्यथासिद्धौ तद्विशिष्ष्टावलम्बिनी'ति जीवमुख्यप्राणलिङ्गादिति सूत्रोक्त्तन्यायेन अनन्यथासिद्धलिङ्गस्थले आकाशादिशब्दस्य तच्छरीरकपरमात्मार्थकत्वाश्रयणेऽपि अस्मिन्् विषयवाक्ये भूताकाशानन्यथासिद्धलिङ्गानुपलम्भने तदर्थकत्वाश्रयणमन्याय्यम्् । किञ्च भूताकाशशरीरकात्् ब्रह्मणः सकलभूतोत्पत्यभावेन, "सवर्ाणि ह वा इमानि भूतानि आकाशादेव समुत्पद्यन्त' इत्यपि नोपपद्यते । तथाऽपि मार्गान्तरसम्भावनाप्रदर्शनमात्रमिति द्रष्टव्यम्् । अनुवदिष्यमाणत्वाच्चेति । "सर्वत्र प्रसिद्धोपदेशा'दित्यधिकरणे आकाशात्मपदव्याख्यानवसरे, "आकाशस्यात्मभूत इति वा आकाशात्मा । स्वयं च प्रकाशते, अन्यांश्च प्रकाशयती'ति वा आकाशात्मे'ति वक्ष्यमाणत्वादिति    भावः । विलम्बद्वयवत्त्वादुपेक्षितमिति । आकाशशब्देन तत्कारणाव्याकृतलक्षणायामेको विलम्बः, तेनाव्याकृतशरीरकपरमात्मनो लक्षणायामन्यो विलम्ब इति विलम्बद्वयवत्त्वमिति भावः । विशेषसमर्पणक्षमेणापीति छेदः ।
ननु अनुवादसारूप्यमात्रम््, "उपरि हि देवेभ्यः'; "एको ह वै नारायण' इत्यादिवाक्यसाधारणम््, अतस्तद्वैषम्यमप्रयोजकम्् । अयोग्यार्थत्वं परमवशिष्यते । तदपि न सम्भवति, अचेतनस्य चेतनमिश्रसकलजगत्कारणत्वासम्भववत्् परमात्मनोऽप्यपरिणामिनश्चेतनस्याचेतनमिश्रचेतनोपादानत्वासम्भवात्् । "न विलक्षणत्वात््' इति न्यायेन परिहारस्योभयत्र समत्वाच्च । श्रुत्येकसमधिगम्ये वस्तुनि यथानुति प्रतिपत्तव्यत्वात््, "सन्मूला' इत्यादिना सर्वेषां चेतनाचेतनानां तदाधेयविशेषत्वेन तच्छरीरत्वप्रतिपादनात्् ब्रह्मकारणवादे विशेषणद्वारा परिणामवत्् आकाशकारणत्ववादेऽपि चेतनाचेतनानम्् । भूताकाशापृथक्सिद्धविशेषणत्वेन ईक्षणादीनामपि चेतनरूपविशेषणद्वारा भूताकाशेऽपि सम्भवात््, इतरासम्भावितसकलजगत्कारणत्वानन्याधीनसार्वज्ञ्यादीनां क्वचिदपि चेतनान्तरे अदृष्टचराणां कस्मिश्चित्् नारायणशब्दिते चेतनविशेषे श्रुतिवशादभ्युपगमवत्् भूताकाशेऽप्यचेतनान्तरादृष्टसकलजगत्कारणत्वाभ्युपगमे बाधकाभावादिति चेन्न- अचेतनस्य चेतनशरीरत्वसम्भवेनाचेतनद्वारा चेतनस्य परिणामोपपत्त्या उपादानत्वसम्भवेऽपि चेतनस्याचेतनशरीरत्वासम्भवेन चेतनद्वारा ईक्षणादेरचेतने उपपादयितुमशक्यतया अचेतनस्य, "आकाशादेव समुत्पद्यन्त' इति प्रतिपादितस्याभिन्ननिमित्तोपादानत्वस्यासम्भवेनायोग्यत्वादिति भावः ।
उपक्रमवशादन्यपरत्वं स्फुटमिति । गतिशब्दस्य प्राप्यवचनत्वेनापुरुषार्थस्याचेतस्य प्राप्यत्वासम्भवेन चेतनपरत्वं स्फुटमिति भावः । केचित्तु स्वर्गादीनामचेतनानां सामादिगतित्वस्य प्रागुपन्यस्ततया गतित्वस्य चेतनैकान्तत्वाभावं मन्यमानाः, "अस्य
लोकस्य का गति'रिति सर्वलोकगतेरेव पृषृतया सर्व लोकगतित्वस्पलिङ्गस्य प्रकमस्थतया आकाशश्रुत्यपेक्षया प्राबल्यमिति भाव    इति वटन्ति । ननु "अस्य लोकस्य का गतिरिति पृथिवीलोकविषयत्वे प्रतीयमाने कथमस्य सर्वकारणपश्नरूपत्वम््, येनोपक्रम एव ब्रह्मपरः स्यादिति चेन्न- "त्रयो होद्गीथे कुशला बुभूवुश्शिलकश्शालावत्यश्चैकितायनो दाल्भ्यः प्रवाहणो जैबलिरिति । ते होचुरुद्गीथे    वै कुशला स्मः; हन्तोद्गीथे कथां वदाम' इति दाल्भ्यशालावत्यजैवलिभिरिुपक्षिप्तायां कथायां सामगतिपरम्पराविश्रान्तिभूमित्वेन दाल्भ्येनोपक्षिप्तं स्वर्गलोकं ज्योतिश्चक्रलग्नत्वेन बम्भ्रम्यमाणतया अप्रतिष्ठितत्वेन, "अप्रतिष्ठितं वै किल ते 
दाल्भ्य साम' इति दूषयित्वा सामगतिपरम्पराविश्रान्तिभूमित्वेन निश्चलं पृथिवीलोकमुपक्षिप्तवतः, "अन्तवद्वै किल ते शालावत्य साम' इति अन्तवत्याः पृथिव्याः सामगतिविश्रान्तिभूमित्वे साम्नोऽन्तवत्वं स्यादिति जैवलिना दूषितस्वपक्षतया शिष्यभावं प्राप्तस्य शालावत्यस्य जैवलिं प्रति प्रश्नोऽयम्् । अत्र हि प्रष्टुश्शालावत्यस्यायमाशयः- मदुपक्षिप्तं पृथिवीलोकमन्तवत्त्वेन दूषितवता जैवलिनाऽनन्तं वस्तु प्रतिपिपादयिषितम््, तस्य चानन्त्यं सकलजगत्कारणत्व एव सिद्धयति । अतस्सर्वजगत्कारणमेव प्रष्टव्यमिति । ततश्च तदभिप्रायेणैव, अस्य लोकस्य का गतिरिति पप्रच्छेति  वक्त्तुमुचितम्् । ततश्चोपक्रम एव सर्वकारणत्वस्य ब्रह्मलिङ्गस्य प्रतिपादनात्् सर्वविषयत्वं सिद्धम्् । न च  लिङ्गात्् श्रुतिबाधः पूर्वतन्त्रे क्वापि नोक्त्त इति वाच्यम््, "हस्तेनावद्यति, स्त्रुवेणावद्यति, स्वधितिनावद्यती'त्यादौ हस्तस्त्रुवस्वधितीनामवदानसामान्यसाधनत्वश्रवणेऽपि हस्तादिसामर्थ्यरूपानन्यथासिद्धलिङ्गबलेन सङ्कोचसहिष्णूनामवद्यतिश्रुतीनां पुरोडाशादिकठिनद्रव्याज्यादिद्रव्यमांसावदानविषयतया सङ्कोचरूपबाधस्याङ्गीकृतत्वात्् । "कृष्णलं श्रपयेत््'         इत्यत्र कृष्णलेषु विक्लेदनफलकव्यापरासम्भवेन अधिश्रयणादीनामुष्णीकरणसामर्थ्यदर्शनेन मुख्यार्थबाधने उष्णीकरणलक्षणा समाश्रिता । लोकेऽपि, "अग्निरधीते', "गङ्गायां घोषः' इत्यादौ अध्येतृत्वघोषाधिकरणत्वरूपलिङ्गेनाग्निगङ्गापदश्रुत्योः बाध      आश्रितः । तस्मादनन्यथासिद्धप्रतिषिपादयिपितसकलकारणत्वानन्तत्वपरायणत्वादिलिङ्गविरोधे अभ्यस्ताया अपि श्रुतेर्बाधो          युक्त्त एव । न चैषां धर्माणां प्रतिपिपादयिषितत्वे किं मानमिति वाच्यम्् । परपक्षमन्तवत्त्वेन दूषितवतो जैवलेरनन्तत्वे तात्पर्यस्यावश्यम्भावात्् तदुपपादकत्वेन जगत्कारणत्वादिेष्वपि तात्पर्यकल्पनस्यावश्यम्भावादिति ।
इति आकाशाधिकरणम्् ।
1.1.24
R अत एव प्राणः  1-1-24.
V	प्राणमेवाभिसंविशन्तीति । प्राणे लीयन्त इत्यर्थः । प्राणमभ्युज्जिहते-प्राणादुद्गच्छन्तीत्यर्थः । प्रस्तावमन्वायत्ता । प्रस्तावभक्त्तिमनुगतेत्यर्थः । आत्मसत्ता न लभ्येतेत्यर्थ इति- अन्धत्वबधिरत्वादौ हि सति आत्मासत्ता लभायेतापि । मूर्धपाते तु आत्मसत्तालाभोऽपि नास्तीति फलितार्थकथनमिदम्् । न तु शब्दार्थकथनं शब्दस्य अतदर्थकत्वात््; यथाश्रुते अनुपपत्त्यभावाच्च ।      न च देवतापरिज्ञानमन्तरेण प्रस्तावादिषु प्रवर्तमानानामपि मूर्धपातासम्भवात्् (दर्शनात््) यथाश्रुतार्थग्रहणासम्भवेन तथा व्याख्यातमिति वाच्यम्् । "तथोक्त्तस्य मये'त्युत्तरवाक्ये "मूर्धा ते व्यपतिष्यत््' इत्युक्त्तयनन्तरमपरिज्ञानेन प्रस्ताव एव मूर्धपातस्य प्रदर्श्यमानतया तत्र बाधकानुपलम्भादिति द्रष्टव्यम्् । प्रत्युदाहरणमिति- प्रतिवाक्यमित्यर्थः । प्रवृत्तिहेतुभूतज्ञानचिकीर्षे च इत्यस्यानन्तरम्् उच्येते इति विपरिणामेनानुषङ्गः । श्रौतस्याप्यादिशब्दग्राह्यत्वे सम्भवति तत्त्यागोऽनुचित इत्यभिप्रेत्याह । यद्वा यदा वै पुरुष          इति । प्रकरणमात्रस्य पूर्वपक्षावलम्बनत्वेनेति नंनिधिलक्षणाब्रह्मप्रायपाठमात्रेणेत्यर्थः । ततश्च भाष्योक्त्तरीत्या ब्रह्मलिङ्गान्यथासिद्धिरेव पूर्वपक्षहेतुः । तत्र परोक्त्तः प्रायपाठोऽनुग्राहकोऽस्त्विति भावः । बुद्धावनारोहादिति छेदः ।
	ननु "प्राण इति होवाच सर्वाणि ह वा इमानि भूतानि प्राणमेवाभिसंविशन्ति प्राणमभ्युज्जिहते । सैषा देवता प्रस्तावमन्वायत्ता', "आदित्य इति होवाच सर्वाणि ह वा इमानि भूतान्यादित्यमुच्चैस्सन्तं गायन्ति सैषा देवता उद्गीथमन्वायत्ता',    "अन्नमिति होवाच सर्वाणि ह वा इमानि भूतान्यन्नमेव प्रतिहरमाणानि जीवन्ति सैषा देवता प्रतिहारमन्वायत्ते'ति प्रस्तावोद्गीथप्रतिहारभक्त्तयनुगतत्वेन देवतात्वेन च निर्दिष्टेषु प्राणादित्यान्नेषु प्राणस्यैव परमत्मत्वम््; आदित्यान्नयोस्तु न तथात्वमित्यत्र किं विनिगमकम््? चेतनवाचिदेवताशब्दस्त्रिष्वपि समानः, प्राणवाक्यशेषे प्रसिद्धप्राणासम्भावितासङ्कुचितसर्वभूतसंवेरानोद्गमनाधारत्वस्य श्रवणवत्् आदित्यान्नवाक्यशेषयोरप्यसङ्कुचितसर्वभूतगेयत्वस्य सर्वभूतोपजीव्यत्वस्य च प्रसिद्धान्नादित्ययोरसम्भावितस्य 
श्रवणमविशिष्टम्् । यदि च आदित्यवाक्ये सर्वभूतशब्द आदित्यगानयोग्यचेतनविशेषपरतया, अन्नवाक्यशेषे च अन्नोपजीवनयोग्यचेतनविशेषपरतया च सङ्कोच्यते । चेतनवाचिदेवताशब्दश्च "अभिमानिव्यपदेशस्तु 
विशेषानुगतिभ्यां' इति नविलक्षणत्वादित्यधिकरणगुणसूत्रोक्त्तन्यायेनाभिमानिदेवतापरतया च योज्यते तर्हि प्राणेऽपि तथाऽस्तु; विशेषाभावादिति चेत्् उच्यते । प्राणशब्दस्य "प्राणबन्धनं हि सोम्य ! मन', "प्राणस्य प्राणम््' इत्यादिषु परमात्मन्यपि निरूढलक्षणा अस्ति, वाक्यशेषस्वारस्यमप्यस्तीति परमात्मपरत्वम्् । नैवमादित्यान्नशब्दयोः । ततश्चादित्यान्नशब्दौ तदधिष्ठातृदेवतापरौ, चेतनवाचिदेवताशब्दस्य प्रश्नप्रतिवचनगतस्याचेतने अन्नेऽसम्भवात््, अन्नशब्दस्तदभिमानिदेवतापरः । देवतायाश्च भूतोपजीव्यत्वं तदधिष्ठेयान्नेनाभेदारोपेण (भेदोपचारेण) उपपद्यते । "सर्वाणि ह वा इमानि भूतान्यादित्यमुच्चैस्सन्तं गायन्ती' ति प्रतिपादितं सर्वभूतगेयत्वं परमात्मनोऽपि न सम्भवति ! भूतशब्दो हि प्राणिनिकाये महाभूते च रूढः । महाभूतस्य गातृत्वप्रसक्त्तेरेवाभावात् प्राणिनिकायपरत्वं वक्त्तव्यम््, तदपि      न सम्भवति । न हि सवर्े प्राणिनः परमात्मानं गायन्ति, स्थावरेषु पश्वादिषु चाभावात्् । तस्माद्गानयोग्यप्राणिविशेषपरत्वेन सङ्कोचः परमात्मपरत्वेऽप्यावश्यक इति आदित्यशब्दस्य लोकव्युत्पत्तिविरुद्धपरत्वं नाश्रयणीयम्् । एवमन्नवाक्यशेषेऽपि "प्रतिहरमाणानी'ति भक्ष्यमाणत्वं न परमात्मनो मुख्यम्् । अत आदित्यान्नशब्दितस्याब्रह्मत्वेऽपि प्राणशब्दितस्य ब्रह्मत्वं सिद्धमिति भावः ।
                                        । इति प्राणाधिकरणम्् ।
	आकाशादिशब्दत्रयं सिद्धान्तितमिति । सिद्धान्त्यभिमतमित्यर्थः । ततश्च शब्दत्रयस्यापि सिद्धान्तरीत्या परमात्मवाचित्वेन कायर्कारणभावापन्नाकाशवायुतेजोरूपभूतत्रयवाचित्वाभावात्् तत्प्रयुक्त्ता सङ्गतिः कथं सिद्धयेदिति भावः । न लिङ्गाल्पत्वं विवक्षितमिति । एकवचनादेकत्वं न विवक्षितम्् । "अध्यात्मसम्बन्धभूमाह्यस्मिन््' इति सूत्रकृतैव भूयसां लिङ्गानामुपन्यासादिति भावः ।
1.1.25
R ज्योतिश्चरणाभिधानात््  1-1-25.
V	नन्वेवं सति पूर्वपक्षोत्थितिः कथमित्याशङ्कयाह- विश्वतः कृत्स्नभूमिप्रदेशादिति । भाष्ये निरतिशयदीप्तिक्त्तोऽर्थः किमादित्यादिज्योतिरेव, उत पुरुषोत्तम इति कोटिद्वये प्रदर्शनीये आदित्यादिज्योतिरेव कारणभूतं ब्रह्मेति प्रदर्श्यते । न च तद्युज्यते, निरतिशयदीप्तियुक्त्तस्य कारणभूतस्य ब्रह्मत्वे पूर्वपक्षिसिद्धान्तिनोर्विवादादर्शनादिति यथाश्रुते अनुपपत्त्युद्धाटनपूर्वकं        कारणं ब्रह्मेत्ययमंशोऽपि पक्षप्रदशर्क इति स्वाभिमतयोजनां दर्शयति । निरतिशयदीप्तिरेव कारणत्वाक्षेपकं लिङ्गमित्यादिना । व्याप्तिग्रहणस्थानोपनिषदिति । जगत्कारणत्वनिरतिशयदीप्त्योः व्याप्तिग्रहणस्थानभूतमुण्डकोपनिषदि प्रसिद्धमित्यर्थः ।
	भाष्ये परमात्मत्वव्याप्तलिङ्गविशेषादर्शनादिति । नन्वेवं कारणत्वव्याप्तनिरतिशयदीप्तियोगादित्युत्तरग्रन्थो विरुद्धयेत; निरतिशयदीप्तियोगस्य परमात्मत्वव्याप्तकारणत्वव्याप्तत्वेन, "व्याप्यव्याप्यस्य सुतरां व्याप्यत्वम््' इति न्यायेन निरतिशयदीप्तियोगस्यापि परमात्मत्वव्याप्यत्वात्् । न च दीप्तेर्जगत्कारणत्वव्याप्त्यनभ्युपगमेन पूर्वपक्षः, तथा सति कारणत्वव्याप्तनिरतिशयदीप्तियोगादिति ग्रन्थविरोधापत्तेः । न च समस्तचेतनाचेतनं प्रति अभिन्ननिमिित्तोपादानत्वलक्षणं कारणत्वं ब्रह्मलिङ्गम््; तच्च न स्ववाक्योपात्तमिति वाच्यम्् "जगत्कारणं (कारणभूतं?) ब्रह्म भवन््' इत्युक्त्तयनुपपत्तेः । जन्मादिसूत्रप्रतिपाद्यजगत्कारणत्वमभ्युपेत्यैव पूर्वपक्षप्रवृत्तिदशर्नादिति चेत्् उच्यते । आकाशप्राणादाविव जगत्कारणत्वादिरूपब्रह्मलिङ्गानुपलम्भान्न परमात्मपरत्वमित्येव पूर्वपक्षिणः संरम्भः । न च निरतिशयदीप्तिरूपं जगत्कारणत्वव्याप्तमुपलभ्यत इति शङ्कयम््- "अथ यदतः परो दिवो ज्योतिर्दीप्यत' इत्यत्र दीप्तिमात्रप्रतीतावपि निरतिशयदीप्त्यप्रतीतेः, दीप्यत इति श्रूयमाणा दीप्तिश्च रूपवत्पदार्थनिष्ठा भवतीत्यभिप्रेतमिति दीप्तेरपरमात्मत्वहेतुतयैवोपन्यासेन कारणत्वाक्षेपकतयाऽनुपन्यासात्् । प्रसिद्धमादित्यादिज्योतिरेव ज्योतिश्शब्दितमिति वदतः पूर्वपक्षिणः, "न तत्र सूर्यो भाति न चन्द्रतारकं नेमा विद्युतो भान्ति' इति वाक्यप्रतिपाद्यादित्याद्यभिभावकतेजसा ऐक्याभ्युपगमायोगात्् । तदैक्याभ्युपगमे "च, "अदृश्यत्वादिगुणकः', "द्युभ्वाद्यायतन' मित्यादौ तस्य परमात्मत्वप्रतिपादनादेव  "अथ 
यदतः पर' इति वाक्यार्थनिर्णयस्यापि सम्भवेन एतदधिकरणविचारवैफल्यात्् । तस्मात्परमात्मत्वव्याप्तस्य व्याप्तव्याप्तस्य         वा लिङ्गस्यानुपलम्भात््, "इदं वाव तद्यदिदमस्मिन्् अन्तःपुरुषे ज्योति'रिति ज्योति रात्मकतया उपास्यं ज्योतिः प्रसिद्धमादित्यादिज्योतिरेवेत्येव पूर्वपक्षिहृदयम्् । कारणवाक्यसमन्वयाध्यायसङ्गतिलोभादयोगव्यवच्छेदार्थप्रथमपादसङ्गतिलोभाच्च परमात्मकारणत्वाक्षेपपर्यवसाय्यपि प्रसजेदिति भाष्यटीकयोः सूचितमिति न तत्राभिनिवेष्टव्यमिति युक्त्तमुत्पश्यामः ।
	प्राकृततेजस्तत्त्वकार्यतयेति ब्रह्ममुखप्रसूतत्वादग्निब्राह्मणयोः, "अग्निर्वै ब्राह्मणः' इत्यादिनिर्देशवदिति भावः । "तस्यै     षा दृष्टिः' । तस्य कौक्षेयज्योतिषः अयं दर्शनोपायः; यत्र यस्मिन्् काले अस्मिन्् शरीरे हस्तेनोपलब्धे संस्पर्शेनोष्णिमानं विजानाति । तस्यैषा श्रुतेः श्रवणोपायः । कर्णावपिगृह्य-कर्णौ पिधाय निनदमिव-रथध्वनिमिव, नदधुमिव-ॠषभकूजितमिव ज्वलतोऽग्नेरिव  शब्दं ृणोति । स शब्दः- आभ्यन्तरस्य जाठराग्नेः शब्द इत्यर्थः । पिहितकर्णपुटेनोपलभ्यमानस्य शब्दस्य बाह्यत्वासम्भवादान्तरत्वमुपेयमिति भावः । ब्रह्मणोऽप्युपपद्यत इति । यद्यपि सौर्यादेस्तेजसः सावयवत्वेन तदेकदेशस्य मर्यादासम्भवात््        तस्य चोपास्त्यवेन विधानं सम्भवेत््; ब्रह्मणस्त्वनवयवस्यावयवोपासनानुपपत्तेः, अवयकल्पनायाश्च सत्यां गतावयुक्त्तत्वादिति तयोर्वैषभ्यं शङ्करभाष्यवाचस्पत्ययोरेव दर्शितम्् तथाऽपि "अन्तस्तद्धर्मोपदेशात््' इत्यत्रैव मर्यादारूपवत्त्वादीनां ब्रह्मणि सम्भवस्य प्रदर्शिततया न पूर्वपक्षसाधकत्वमित्यभिप्रेत्य भाष्ये अनुदाहृतमित्यभिप्रायः । विद्यानुकूलसकलफलप्रदत्वादिति । "अन्नादो वसुदानः "इत्यादिश्रुतेरिति भावः ।
	क्वचिन्न दृश्यत इति- क्वचिदपि न दृश्यत इत्यर्थः । "विश्वस्मादिन्द्र उत्तरः,' "अग्निस्सर्वा देवताः' इति वाक्यद्वयं प्रकर्षप्रतिपादकम्् । "तस्य वज्रमादाय,' "अग्निं वै जातम््' इत्यादि तद्बाधकं द्रष्टव्यम्् । "जनितेन्द्रस्य जनितोऽत विष्णोः', "तद्धैतद्धोरः आङ्गिरसः कृष्णाय देवकीपुत्रायोक्त्वोवाच, अपिपास एव स बभूव' इत्यादिभिर्मन्त्रार्थवादैः परमात्मनोऽपि कायर्त्वं कर्मवश्यत्वमस्तीत्यत आह- अनन्यपरवाक्येनेति । एषा वैष्णवीति । "इदं विष्णुः प्रक्षस्य विष्णुः प्रकाव्यमुशने बभ्रुवाणो वाराहमन्त्यं पुरुषव्रते चे'ति पुरुषसूक्त्तं प्रस्तुत्य, "एषा वैष्णवी नाम संहिते' ति संहिताया वैष्णवत्वश्रवणादिति भावः । ॠचा तु पुरुषोत्तममित्यादिनेति । पुरुषसूक्त्तगतानां षोडशानां ॠचां षोडशसूपचारेषु विनियोगादिति भावः । नारायणानुवाकैकार्थ्याच्चेति- नारायणानुवाके, "विश्वमेवेदं पुरुषः' इति श्रुतत्वेन तस्य, "पुरुष एवेदं सर्वम' इति पुरुषसूक्त्तगतवाक्येन प्रत्यभिज्ञानादिति भावः । केचिदिति । मृषावादिन इत्यर्थः । ते ह्येवमाहुः- सर्वाणि भूतानि स्थावरजङ्गमात्मकानि अस्य परमात्मन एकः पादः, अस्य त्रिपादममृतं दिवि द्योतमाने स्वात्मन्यवस्थितम््, यथा कार्षापणश्चतुर्धा विभक्त्तः एकस्मात्् पादात्् पादत्रयीकृतो महान््, एवमल्पं प्रपञ्च पादमपेक्ष्य अपरिच्छिन्नमात्मस्वरूपं त्रयः पादा उच्यन्त इत्यर्थः । ततश्च "ततो ज्यायांश्च पूरुषः' इति पुरुषज्यायस्त्वमुपपद्यत इति । क्लिष्टता स्पष्टेतिस्वे महिम्नि प्रतिेष्ठित इति वत्् अनन्याधारकत्वकथनस्य क्लिष्टत्वादिति भावः । न हि हृदयाकाशो दिव उपरितनेषु लोकेष्विति । येन हृदयाकाशस्थितस्य, विश्वतः पृष्ठेष्विति श्रुतिप्रतिपाद्यत्वं स्यादिति भावः । तद्विषयं तद्वाक्यमिति चेदिति । ततश्च वाक्यद्वयस्यापि भिन्नविेषयत्वमस्त्विति भावः ।
	दिवीत्यस्य द्योतमानात्मस्वरूपपरत्वे सप्तम्यस्वारस्यात्् वाचस्पनिना व्याख्यान्तरं कृतम्् । तदनूद्य दूषयति जाग्रत्स्वपनसुषुष्त्यवस्थास्विति । त्रेधा विभक्त्तकार्याकाशप्रदेशविशेषास्त्रयः पादा इति । "योऽयं बहिर्धा पुरुषादाकाशः, अयं वाव स योऽयमन्तः पुरुष आकाशः । अयं वाव सोऽयमन्तर्हृदय आकाश' इति श्रुतेबाह्यएकाशशरीरान्तर्वर्त्याकाशहृदयाकाशभेदेन त्रेधाविभक्त्तकार्याकाशप्रदेशविशेषाः त्रयः पादा इत्यर्थः । ननु "पद्यते ज्ञायते एभिस्तुरीय'मिति विश्वतैजसप्राज्ञास्त्रयः पादाः । एते यस्य      तत्् त्रिपात्् । तुरीयं तद्विश्वतैजसप्राज्ञस्वरूपपादद्वारा बाह्माकाशशरीराकाशहृदयाकाशेष्ववस्थितम्् इति मन्त्रस्यार्थो वर्णितः ।       ततश्च त्रेधाविभक्त्तकायर्ाकाशवर्तिनां विश्वादीनामेव पादत्वे वक्त्तव्ये कथं कार्याकाशप्रदेशविशेषाणां पादत्वमुच्यत इति चेत्् । अत्र केचित्् आधुनिकेन कल्पतरुकारेण तथोक्त्तत्वेऽपि वाचस्पत्ये तथा 
अप्रतीतेरनुवादो न दोषायेति वदन्ति । अन्ये तु त्रेधा विभक्त्तः कार्याकाशप्रदेशविशेषः आधारविशेषो येषां त इति कार्याकाशप्रदेशशब्देनापि विश्वादय एवोक्त्ता इति वदन्ति ।
	मुक्त्तप्राष्यदेशस्य नाकशब्देनोक्तवादिति । आत्मस्वरूपमात्रे नाकशब्दप्रयोगाभावेन स्थानविशेषवाचित्वं स्पष्टमिति भावः । निवासशब्दादिति । "क्षि निवासगत्योः' इति धातोः तौदादिकात्् शतरि छान्दसे गुणे निष्पन्नत्वात्् क्षयन्तमित्यस्य तदर्थलाभः । व्यतिरेकनिर्देशादिति । सप्तम्या, सप्तम्यन्तविहितास्तातिप्रत्ययेन चेत्यर्थः ।
	लिङ्गं प्रकरणञ्च दुर्बलमिति चेदिति । यद्यपि आकाशस्तलिङ्गादित्यादौ अभ्यस्ताकाशश्रुत्यपेक्षया लिङ्गप्रावल्यमुक्त्तम््, तथाऽपि नेदं द्युसम्बन्धित्वं तादृशमनन्यथासिद्धं ब्रह्मत्वसाधकं लिङ्गम््; अपि तु प्रकृतसर्वभूतचरणाभेदसम्भावकमात्रम््, अत एव, "प्रत्यभिज्ञापक'मित्युक्त्तमिति ध्येयम्् । अनुवादलक्षणयच्छब्दसमभिव्याहारेणेति । यच्छब्दसम्बन्धेन द्युसम्बन्धिज्योतिषोऽयमनुवादः प्रतीयते । स च प्राप्तिमपेक्षते । प्राप्तिश्च द्युसम्बन्धित्वेन । तच्छ सर्वभूतपादस्य ब्रह्मण इति तदेव बुद्धौ विपरिवर्तमानं यच्छब्देन ग्रहणार्हम््; न प्रसिद्धं ज्योतिः ।  तस्य द्युसम्बन्धितया बुद्धौ अविपरिवृत्तेरिति भावः । प्रथमप्रतिपन्नयच्छब्दश्रुत्येति । न च यच्छब्द एव ज्योतिश्शब्दस्वारस्याबाधाय प्रकृतपरामर्शित्वं परित्यज्य ज्योतिश्शब्दोपस्थापितप्रसिद्धज्योतिः परामर्शी स्यादिति वाच्यम्् सर्वनामनां समानाधिकृतशब्दस्वारस्यमतिलङ्घयापि प्रकृतपरामर्शित्वस्य व्युत्पत्तिसिद्धतया यच्छब्दानुसारेणैव ज्योतिश्शब्दस्य नेयत्वात्् । अत एव प्रयुक्त्तिलक्षणे,"तप्ते पयसि दध्यानयति सावैरवदेव्यामिक्षा वाजिभ्यो वाजिनामिति श्रुतौ आमिक्षा पटवाच्यं पयसोऽर्थान्तरं दधिपयस्संसर्गजन्यं द्रव्यमभ्युपेयम््; पयः, आमिक्षा इति व्यपदेशभेदादिति तस्यैव द्रव्यान्तरस्य कठिनस्य मधुराम्लरसस्य वैश्वदेवयागद्रव्यत्वे, आमिक्षापदसमानाधिकृततत्पदस्याऽपि तद््द्रव्यपरत्वे च प्राप्तेसर्वनाम्नः प्रकृतपरत्वस्वाभाव्यात्् तत्पदमानयनक्रियां प्रति प्रधानकर्मतया दध्यानयनाधिकरणत्वेन निर्दिष्टं पयः परामृशतीति पय एव यागद्रव्यम्् । तत्पदे स्त्रीलिङ्गमामिक्षापदसामानाधिकरण्यकृतम्् । आमिक्षापदं तु न संसृष्टद्रव्यान्तरविधायकम्् । किन्तु अस्मादेव वैदिकव्यवहारात्् घनीभूतपयोमात्रवाचकम््; न तद््द्र(तज्जन्य)व्यान्तरवाचकम्् । अम्लरसोऽपि न यागद्रव्यगतः, किन्तु तत्संस्कारकद्रव्यगत इति      पयोरूपामिक्षाप्रयुक्त्तमेवेदं दध्यानयनम््; न वाजिनप्रयुक्त्तमपीति निर्णीतं चतुर्थे(4-1-9) । "दधि मधु घृतं धानाः करम्भा उदकं तण्डुलाः तत्संसृष्टं प्राजापत्यम््' इति चित्रायागविधौ दध्यादिसप्तद्रव्यमेलनरूपसंसृष्टद्रव्यक एको यागः । तत्पदं च संसृष्टपरमिति   प्राप्तेतत्पदं प्रकृतपरामशिर्त्वस्वाभाव्यात्् असंसृष्टसप्तद्रव्यादिपरम््; न तु संसृष्टैकद्रव्यपरमिति दध्यादिसप्तद्रव्यकाः सप्तयागाः । सप्तस्वपि द्रव्येषु तदिति नपुसंकैकवचननिर्देशः "नपुंसकमनपुंसकेने'त्यनुशासनात्् उपपादनीयः । संसृष्टपदं तु यागभेदेऽपि एकदेवत्यतया सान्नाय्यवत्् दध्यादीनां सह प्रक्षेपे संसर्गसत्त्वात्् तदनुवादकं योज्यमिति निर्णीतं दुप्टीकायामष्टमद्वादशाध्याययोः ।।
1.1.26
R छन्दोऽभिधानान्नेति चेन्न तथा चेतोऽपर्णनिगमात्तथा हि दर्शनम्् 1-1-26.
V	"गायत्री वा इदं सर्वं भूतं यदिदं किञ्च, वाग्वैसा गायत्री वाग्वा इदं सर्वं भूतं गायति च त्रायते च । या वै सा गायत्री इयं वाव सा येयं पृथिवी, अस्यां हीदं सर्वं भूतं प्रतिष्ठितमेतामेव नातिशीयते । या वै सा पृथिवी इयं वाव सा यदिदमस्मिन्् पुरुषे शरीरम््, अस्मिन्् हीमे प्राणाः प्रतिष्ठिताः एतदेव नातिशीयन्ते । यद्वै तत्पुरुषे हृदयम्् । अस्मिन्् हीमे प्राणाः प्रतिष्ठिताः एतदेव नातिशीयन्ते । सैषा चतुष्पदा षड््िवधा गायत्री । तदेतदृचाभ्यनूक्त्तम््, "तावानस्य महिमा ततो ज्यायांश्च पुरुषः । पादोऽस्य सर्वा     भूतानि त्रिपादस्यामृतं दिवीति । यद्वै तद्ब्रह्मेति इदं वाव तत्् योऽयं बहिर्धा पुुरुषादाकाशः । यो वै बहिधर्ा पुरुषादाकाशः, अयं          वाव स योऽयमन्तःपुरुष आकाशः, यो वै सोऽन्तःपुरुष आकाशः, अयं वाव स योऽयमर्न्हृदय आकाशः । तदेतत्् पूर्णमप्रवर्ति । पूर्णामप्रवर्तिनीं श्रियं लभते, य एवं वेद' । अनन्तरम््, "तस्य ह वा एतस्य हृदयस्य पञ्च देवसुषय' इत्यादिना, "य एतानेवं पञ्च ब्रह्मपुरुषान्् स्वर्गस्य लोकस्य द्वारपान्् वेदे'त्यन्तेन द्वारपोपासनविधानानन्तरं श्रूयते- "अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेषु अनुत्तमेषु 
उत्तमेषु लोकेषु, इदं वाव तत्् यदिदमस्मिन्् अन्तः पुरुषे ज्योतिः । तस्यैषा दृष्टिः यत्रैतदस्मिन्् शरीरे संस्पर्शेनोष्णिमानं विज्ञानाति । तस्यैषा श्रुतिः यत्रैतत्कर्णावपिगृह्य निनदमिव नदथुरिवाग्नेरिव ज्वलत उपृणोति । तदेतत्् दृष्टं          च श्रुतं चेत्युपासीत । चक्षुष्यश्श्रुतो भवति य एवं वेद य एवं वेद' इति श्रुतिक्रमः ।
	उत्तरवाक्य इति । "अथ यदतः परो दिवो ज्यातिर्दीप्यत' इति वाक्येऽपि द्युसबन्धित्वेन दृष्टिविशेषणीभूतब्रह्मण एव प्रत्यभिज्ञोपपद्यत इति भावः । अश्रुतं हेतुमिति । तावानस्येति मन्त्रप्रतिपाद्यसर्वभूतचरणत्वस्येव ब्राह्मणोक्त्तस्य सर्वभूतवागात्मकत्वस्य पूर्वसूत्रे अश्रुतत्वादिति भावः । स्ववाक्यस्थहेतुविवक्षा न्याय्येति चेदिति । मन्त्रवर्णोक्त्तहेतुस्तु न गायत्रीवाक्योक्त्तः ।        अतो "गायत्री वा इदं सर्व' मिति गायत्रीस्वरूपनिर्देशकब्राह्मणवाक्योक्त्तभूतादिपादव्यपदेशविवक्षा आवश्यकीति भावः । क्वचिदुक्त्तस्य हि अन्यत्रेति । ज्योतिर्व्यावर्तनायोक्त्तस्य सर्वभूतचरणत्वस्य, प्रसिद्धगायत्रीनिरासेऽपि तस्यैव हेतुतया छन्दोऽभिधानादिति  सूत्रखण्डाभिप्रेतत्वमुचितम्् । तथा पूर्वसूत्रानुक्त्तस्य ब्राह्मणोक्त्तसवर्भूताद्यात्मकत्वस्य भूतादिपादव्यपदेशोपपत्तेश्चेत्यनेन      कण्ठतः प्रतिपादनं ह्युचितम््; न तु ज्योतिश्चरणाभिधानादिति सूत्रोक्त्तसर्वभूतचरणत्वस्यैव भूतादिपादव्यपदेशोपपत्तेश्चैवमिति      सूत्रेण कण्ठतः प्रतिपादनमुचितम्् । पूर्वसूत्रकण्ठोक्त्तस्य पुनरुत्तरसूत्रे कण्ठोक्त्तेरनुचितत्वादिति भावः । सा चेत्् सिध्यतीति । अनुक्त्तस्योक्त्तिः सिध्यति चेदित्यर्थः । चेतोर्पणनिगमशब्दौ विवृताविति । एवं हि वदता, चेतोर्पणनिगदादिसूत्रपाठो नास्मत्सम्प्रदायसिद्ध इति सूचितम्् । न च निगमशब्दस्य गोचरादिसूत्रेण करणाधिकरणयोः संज्ञायां घञन्ततया निपातितत्वात, तस्य च करणार्थत्वे वेदे रूढत्वादधिकरणार्थत्वे च, "स्थानीयं निगम' इति स्थानीये रूढत्वात्् कथं निगमशब्दस्य उपदेशार्थकत्वम््; रूढ्यथर्त्वान्निपातनस्य रूढेर्योगापहारादिति वाच्यम्् । रूढ्यर्थत्वस्यात्र बाधितत्वेन योगार्थोपस्थितेः सम्भवात्् । "ग्रहवृदृनिश्चिगमश्चे'ति गमेरकर्तरि कारके भावे च अपो विहितत्वेन भावसाधनाप्प्रत्ययान्तनिगमशब्दस्य उपदेशार्थकत्वसम्भवात्् । चतुष्पात्त्वलक्षणमिति । चतुष्पात्वरूपमित्यर्थः । य एवं वेदेति श्रवणादिति । ततश्च पूर्णत्वाप्रवर्तितत्वयोरेवानुसन्धेयत्वं फलत्वं चेत्यर्थः । प्रकरणे तस्य फलान्तराविधानाच्चेति । चतुष्पात्त्वोपदेशस्य उपासनव्यतिरिक्त्तफलाभावादित्यर्थः ।
	चतुष्पाद्ब्रह्मण उपासनं विधीयत इति । ननु पूर्णत्वचतुष्पात्त्वयोर्विरुद्धत्वात्् कथं तयोरेकविद्यासमावेशः । अत एव "सम्भृतिद्युव्याप्त्यपि चातः' इत्यधिकरणे द्युव्याप्तत्वादीनामल्पायतनविद्यासु न समावेश इत्युक्त्तमिति चेत्् सत्यम्् । चतुष्पात्त्वावच्छिन्ने ब्रह्मणि पूर्णत्वासम्भवेऽपि तदुपलक्षितस्वरूपे तत्सम्भवात्् ।अत एवाल्पायतनविद्यास्वपि स्वरूपतोऽनन्तत्वमुपसंहर्तव्यमित्युक्त्तमिति द्रष्टव्यम्् ।
	भाष्ये चतुष्पदा च गायत्री क्वचित्् दृश्यत इति । न च सर्व गायत्रीप्रसिद्धं रूपं विहाय क्वाचित्केन रूपेण सादृश्यग्रहणं       न युक्त्तम््; न हि सर्वत्र गवां चतुष्पात्त्वेऽपि क्वचिदौत्पातिकी गौर्द्विपादुत्पन्नो दृष्टेति, "वाराहं गावोऽनुधावन्ती'त्यत्र वायसे द्विपात्त्वेन औत्पत्तिकंगोसादृश्यं भवति इति वाच्यम्् । सम्भवति प्रसिद्धार्थग्रहणे अप्रसिद्दार्थग्रहणमयुक्त्तम्् । इह तु प्रसिद्धगायत्री सादृश्यग्रहणे चतुष्पात्त्वासम्भवादगत्या अप्रसिद्धाया एव गायत्र्या ग्राह्यत्वात्् ।
	न च परभाष्यरीत्या यथा गायत्री षडक्षरैः पादैः चतुष्पदा, एवं ब्रह्मापि मन्त्रवर्णोक्त्तरीत्या चतुष्पादिति सादृश्यात््       ब्रह्मणि गायत्रीशब्दो गौणोऽस्त्विति वाच्यम्् । "तेषामृक्् यत्रार्थवशेन पादव्यवस्था'(पू.ज्ञी2-1-35) इत्यर्थवशेन नियमितां पादव्यवस्थामपहाय केवलमक्षरगणनया पादकल्पनाऽयोगात्् । अन्यथा वृहस्पतिसवे प्राकृतेष्वेव नानाछन्दस्तु अक्षरगणनया अक्षरलोपेन वा गायत्रीत्वसम्पादनसम्भवेन प्राकृतीनामृचां अबाधः सम्भवतीति पूर्वपक्षं कृत्वा, अष्टाक्षरैस्त्रिभिः पादैः युक्त्ताया एव गायत्रीत्वात््, "गायत्रमेतदहर्भवती'ति वचनबलान्नानाछन्दांस्यपहाय मुख्यगायत्र्येव ग्रा'ह्या इति पूर्वतन्त्रे नावमिकाधिकरणे        (8-3-5) निर्णीतम््; तद्विरोधापत्तेः । न च गायत्रीशब्दो गायत्र्यनुगतब्रह्मलक्षक इति मार्गान्तरस्यापि परभाष्ये उपन्यस्त्वात््          स एव मार्गः समानीयतामिति वाच्यम्् । तथाहि सति गायत्रीशब्देन गायत्र्यवच्छिन्नब्रह्मण एव लक्ष्यत्वापातात्् । नचेष्टापत्तिः ।        तत्र भूतादिपादव्यपदेशास्यानुपपत्तेरिति द्रष्टव्यम्् ।
	भाष्ये ते वा एत इति । "ते वा एते पञ्चान्ये पञ्चान्ये दश सन्तः तत्् कृतम््; तस्मात्् सर्वासु दिक्षु अन्नमेव दशकृतम््         सैषा विराडन्नादी'ति श्रुतिः । अस्याः श्रुतेः अयमथर्ः संवर्गविद्यायामधिदैवतम्् अग्निसूर्यचन्द्रसलिलानि वायौ लीयन्ते, अध्यात्मं च वाक्चक्षुश्रोत्रमनांसि प्राणे संह्रियन्त इत्युक्त्तम््, "यदा वाऽग्निरुद्वायती'त्यादिना । तत्राधिदैवतं वायुना सह पञ्चान्ये, अध्यात्मं तेभ्योऽन्ये प्राणेन सह पञ्च दश सन्तस्तत्कृतम्् । मिलितानां दशसङ्खयाश्रयत्वात्् कृतं भवति । कृतनामा कश्चिदयोद्यूतशास्त्रे       प्रसिद्धः । स च चतुरङ्को दशात्मकः । कथं चतुरङ्कस्य दशात्मकत्वम्् । इत्थम्् । चतुरङ्के अये त्रिद्वयेकाङ्कानां त्रयाणामप्यन्तर्भावात्् । ततश्च शतं सहस्त्रेषु सम्भवतीति न्यायेन एकस्मिन्नेव चतुरङ्काये चतुरङ्कद्वयङ्कत्र्यङ्कैकाङ्कायानामन्तर्भावात्् अङ्कानां दशत्वसङ्ख्या सम्बदध्यते । ततश्च संवर्गविद्यान्तर्गतपदार्थानां दशत्वसङ्खयाश्रयत्वेन कृतनामकायसादृश्यात्् तत कृतमित्युच्यते ।        "तस्मात्् सर्वासु दिक्षु चान्नमेव दशकृतम््' उक्त्ताद्धेतोः सर्वासु दिक्षु वर्तमानमग्निवाय्वादिदशकं कृतनामकायस्थानीयमन्नमेव        भवति । तस्मान्नत्वे हेतुमाह- सैषा विराडिति । "दशाक्षरा विराट्् विराडन्न'मिति  श्रुतेः दशसङ््ख्याया विराट््त्वम््, विराट््त्वादन्नमित्यर्थः । विधेयाभिप्रायः स्त्रीलिङ्गनिर्देशः । विराट््त्वेनान्नभूतानामेवैषां कृतनामकायत्वेनान्नादित्वमप्यस्ति । कृतसंज्ञके       ह्यये दशत्वसङ्खयाया अन्तर्भूतत्वात्् । दशत्वसङ्खयायाश्च विराट््त्वेनान्नत्वादन्नां कृतेऽन्तर्भूतम्् । तत उपचारात्् कृतमन्नादीत्युच्यते । अत अन्नादित्वेन वाय्वादय उपास्या इति परैर्वर्णितः । आचार्यैस्तु अन्नादिति पाठमाश्रित्य अनेनैव पदेन विराट््त्वकृतत्वायत्वान्नत्वान्नादित्वयोर्लाभमभिप्रेत्य अन्नं च तदत्ति चेति व्याख्यातम्् ।
	ततोऽपि गायत्र्या एवेति । लक्ष्यार्थस्तुतिपरत्वकल्पनापेक्षया मुख्यार्थस्तुतिपरत्वस्यैव युक्त्तत्वादिति भावः । तत्सदृशब्रह्मपरत्वादिति । ततश्च गायत्रीप्रदप्रतिपन्नसादृश्यसिद्धयर्थतया, सैषा चतुष्पदेति ब्राह्मणप्रतिपाद्यचतुष्पात्वं विवक्षितमित्यर्थः ।
1.1.27 
R भूतादिपादव्यपदेशोपपत्तेश्चैवम्।।  
V	यादवप्रकाशैस्त्वित्यादि । ननु, "गायत्री वा इदं सर्वं भूतम््' इत्यादि ब्राह्मणस्य चतुष्पात्त्वपरत्वाभावे, "सैषा चतुष्पदा षड््विधे'ति चतुष्पात्त्वषाड््विध्ययोर्द्वयोरपि निगमनं नोपपद्येतेत्याशङ्कय, षाड््विध्यांश एव निगमनम््, चतुष्पात्त्वांशे  तु विधानमित्याह- सैषा चतुष्पदा षड््विधेति वाक्यं चेति । मन्त्रवर्णप्रतिपाद्यमिति । मन्त्रवर्णस्तद्विवरणरूप इत्यर्थः । वाक्प्राणयोर्गानत्राणादिवदिति । अस्मन्मते विधात्वेनाभिमतानां गानत्राणसर्वभूतप्रतिष्ठात्वतदनतिवर्त्यत्वप्राणप्रतिष्ठात्व तदनतिवर्त्यत्वानां षष्णां प्राधान्यतः प्रतिपाद्यत्वाभावेन विधात्वमनभ्युपगच्छतः तव मते, "गायत्री वा इदं सर्वं भूतं या वै सा गायत्री इयं वाव सा येयं पृथिवी, या वै सा पृथिवी इदं वाव तद्यदिदमस्मिन्् पुरुषे शरीरम््, यद्वै तत्् पुरुषे शरीरमिदं वाव तत्् यदितमस्मिन्नन्तः पुरुष हृदयमि'ति भूतपृथिवीशरीरहृदयानां गायत्र्यादिभेदेनानन्यार्थतया प्राधान्येन निदैशवत्् वाक्प्राणयोरपि प्राधान्येन निर्देशाभावात्् न विधात्वं सम्भवतीति भावः । अन्यार्थत्वमेवोपपादयति गानत्राणाभ्यामिति । षाड््विध्यं च विवक्षुरिति चकारात्् गायत्रीशब्दवाच्यत्वं च समुच्चीयते । 
	ननु शरीरशब्दस्य निष्कर्षकशब्दतया कथं गायत्रीसामानाधिकरण्येन निर्देश इत्याशङ्कयाह- भूतपृथिव्योर्गायत्रीसामानाधिकरण्येनेति । प्राणशब्दस्य जीवपरत्वं केचिदाहुरिति । भूतप्राणशब्दौ एकार्थौ । ततश्च पृथिवीशरीरहृदयानां भूतप्रतिष्ठात्वसाम्यादन्योन्याभेदव्यपदेश उपपद्यत इति मृषावादिन आहुरित्यर्थः । भूतप्राणशब्दयोरिति । "अस्यां हीदं सवर्ं भूतं प्रतिष्ठितम््', "अस्मिन्् हीमे प्राणाः प्रतिष्ठिताः' इत्यनयोरित्यर्थः । षाड््विध्यं च निगमयतीति । ननु "सैषा चतुष्पदे'ति ब्रह्मणः प्रतिपादनं न सम्भवति । "टाबृची'ति ॠचि वाच्यायामेव पादान्ताट्टापो विधानादिति चेन्न- ब्रह्मणि ॠगभेदारोपेण टाष्प्रत्ययोपपत्तेरिति भावः ।
	ननु  "तावानस्य महिमे'ति साक्षितयोदाहृतो मन्त्रः पुरुषसूक्त्तगतः । तत्र च तावच्छब्दः, "स भूमिं विश्वतो वृत्वे'ति प्रकृतभूमिमात्रपरः । स कथं मन्त्रः चतुष्पात्त्वरूपमहिमानुवादी स्यादित्याशङ्कयाह- स भूमिं विश्वतो वृत्वेत्युत्त्क्ेति । अन्तर्गतानीति । ततश्च स भूमिं विश्वतो वृत्वेत्यनेनैव चतुष्पात्त्वमहिम्नः 
प्रतिपादनसम्भवात्् तत्रत्येन तावनस्येत्यनेन तदनुवादः सम्भवतीति भावः । जाग्रदाद्यवस्थात्रयोपलक्षितं बाह्मशरीररहार्दरूपेणेति । जाग्रदाद्यवस्थासञ्चारभूमिबाह्यशारीरहार्दाकाशस्थितविश्वतैजसप्राज्ञरूपपादत्रयोपलक्षितमित्यर्थः । कारणस्वरूपमिति । द्योतमाने आत्मस्वरूपे अवस्थितमपरिच्छिन्नं परमार्थभूतमात्मस्वरूपं वेत्यर्थः । एवं हि वाचस्पतिना व्याख्यातम्् । तत्प्रकारश्चास्माभिः पूर्वमेव प्रदर्शितः । चतुष्पाद्ब्रह्मवाक््पादः प्राणः        पाद इत्यादि । यद्यत्र वाक््पादः प्राणः पदि इत्यादिना ब्रह्मप्रतीकस्य मनस एव पादाः कथ्यन्ते, अग्निः पादो वायुः पाद इत्यादिना ब्रह्मप्रतीकस्याकाशस्य पादाः कथ्यन्त सति मतम्् । तदा, "प्राची दिक्् कला प्रतीची दिक्् कला दक्षिणा दिक्् कला उदीची दिक््     कला । एष वै सोम्य चतुष्कलः पादो ब्रह्मणः' इति सम्प्रतिपन्नमुदाहरणान्तरं द्रष्यव्यम्् । अत्र च वक्त्तव्यं सर्वम््, बुद्धयर्थः पादवदित्यत्र स्पष्टयिष्यते । पुरुषसूक्त्तप्रक्रियानुगुण्यादिति । तावानिति मन्त्रस्य  तत्र परिच्छेद व्युदासकत्वदर्शनादिति भावः । अनन्तरवाक्यानुगुण्यादिति । "तदेतत्पूर्णमप्रवर्ती'त्यनन्तरवाक्ये परिच्छिन्नत्वशङ्काव्युदासकत्वदर्शनेन तदानुगुण्याच्चेत्यर्थः ।
	हृदयस्थाकाशस्येति । हृदयस्य स्तुत्यर्थं हार्दाकाशस्य महत्त्वं वक्त्तुमित्यर्थः ।
	ननु तदेत्पूर्णमिति वाक्ये अव्यवहितत्वात्् हृदयमात्र एव ब्रह्मोपासनं विधीयते; न तु गायत्र्याख्यस्य चतुष्पाद्ब्रह्मणः;      तस्य विच्छिन्नत्वात्् । (अतः)ज्योतिर्वाक्ये न तस्य ग्रहणमित्याशङ्कयाह- नात्र हृदयमात्रमिति । सप्तम्यश्रवणादिति । हृदि ब्रह्मोपासीतेति हृदयान्तर्वर्तिब्रह्मोपासनाश्रवणादित्यर्थः ।
	ननु "तस्य ह वा एतस्ये'त्यादिविहितद्वारकोपासनेन गायत्र्युपासनप्रकरणं विच्छिन्नमित्याशङ्कय तस्याङ्गतया न व्यवधायकत्वमित्याह- अथ ब्रह्मोपासनाङ्गत्वेनेति । "चक्षुष्यः श्रुतो भवती'त्यस्यार्थमभिप्रायं चाह- आभिरूप्यकीर्तिमत्त्वेति । ज्योतीरूपत्वेनोपासनेति । ज्योतिश्शरीरकतयोपासनेत्यर्थः ।
	कार्योत्पत्तिप्रसङ्ग इति । न चानुत्पादनवत उत्पादनस्यापि ईश्वराधिष्ठानसापेक्षत्वात्् नोत्पादनापादनं युक्त्तमिति वाच्यम्् तर्हि स्वापे उभयोरपि विरहप्रसङ्ग इति तात्पर्यम्् । यत्् सप्तान्नानि मेधयाऽजनयत्पितेति । अत्र बुद्धिसौकर्यार्थं व्याख्यास्यमाना श्रुतिर्लिख्यते-
	"यत्सप्तान्नानि मेधया तपसाऽजनयत्पिता । एकमस्य साधारणम्् द्वे देवानभाजयत्् । त्रीण्यात्मनेऽकुरुत पशुभ्यं एकं प्रायच्छत्् । तस्मिन्् सर्वं प्रतिष्ठितं यच्च प्राणिति यच्च न । तस्मात्तानि न क्षीयन्ते अद्यमानानि सर्वदा । या वैतामक्षितिं वेद सोऽन्नमत्ति प्रतीकेन । स देवानपिगच्छति स ऊर्जमुपजीवतीति श्लोकाः । यत्सप्तन्नानि मेधया तपसाऽजनयत्पितेति । मेधया हि तपसाऽजनयत्पिता । एकमस्य साधारणमिति । इदमेवास्य तत्साधारणमन्नम््, यदिदमन्नमद्यते । स य एनमुपास्ते न स पाप्मनो पाप्मनो व्यावर्तते किश्रं ह्येतत्् । द्वे देवानभाजयदिति, हुतं च प्रहुतं च । तस्माद्देवेभ्यो जुह्वति प्र च जुह्वाति । अथो आहुः दर्शपूर्णमासाविति । तस्मान्नेष्टियाजुकः स्यात्् । पशुभ्य एकं प्रायच्छदिति । तत्् पयः । पयो ह्येवाग्रे मनुष्याश्च पशवरचोपजीवन्ति । तस्मात््       कुमारं जातं घृतं वैवाग्रे प्रलिलेहयन्ति, स्तनं वाऽनुधापयन्ति । अथ वत्सं जातमाहुरतृणाद इति । तस्मिन्् सर्वं प्रतीष्ठितं, यच्च     प्राणिति यच्च नेति । पयसि हीदं प्रतिष्ठितम््, यच्च प्राणिति यच्च न । तद्यदिदमाहुः संवत्सरं पयसा जुह्वत्् अप पुनर्मृत्युञ्जयतीति । न   तथा विद्यात्् यदहरेव जुहोति तदहः पुनर्मृत्युमुपजयति । एवं विद्वान्् सर्वं हि देवेभ्योऽन्नाद्यं प्रयच्छति । कस्मात्तानि न क्षीयन्ते अद्यमानानि सर्वदेति । पुरुषो वा अक्षितिः । स हीदमन्नं धिया धिया जनयते कर्मभिः । यद्धयेतन्न कुर्यात््, क्षीयते ह । सोऽन्नमत्ति प्रतीकेनेति । मुखं प्रतीकम्् । मुखेनेत्येतत्् । स देवानपिगच्छति स ऊर्जमुपजीवतीति प्रशंसा । त्रीण्यात्मनेऽकुरुतेति । मनो वाचं    प्राणम्् । तान्यात्मनेऽकुरुते अन्यत्रमना अभूवं नापश्यम्् । अन्यत्रमना अभूवम््, नाश्रौषमिति । मनसा ह्येव पश्यति मनसा      शृणोति । कामः सङ्कल्पो विचिकित्सा श्रद्धाऽश्रद्धा धृतिरधृतिर्हीधर्ीर्भीरित्येतत्् सर्वं मन एव । तस्मादपि पृष्ठत उपस्पृष्टो मनसा    विजानाति । यः कश्च शब्दो वागेव सा । एषा ह्यन्तमायतैषा हि न । प्राणोऽपानो व्यान उदानस्समानोऽन इत्येतत्् सर्वं प्राण           एव । एतन्मयो वा अयमात्मा वाङ्मयो मनोमयः प्राणमयः । त्रयो लोका एत एव । वागेवायं लोको 
मनोऽन्तरिक्षलोकः  प्राणोऽसौ लोकः । त्रयो वेदा एत एव । वागेव ॠग्वेदो मनो यजुर्वेदः प्राणस्सामवेदः । देवाः पितरो मनुष्याः एत एव । वागेव देवा मनः पितरः प्राणो मनुष्याः । पिता माता प्रजा एत एव । वागेव देवा मनः पितरः प्राणो मनुष्याः । पिता माता प्रजा एत एव । मन एव पिता वाङ्माता प्राणः प्रजा । विज्ञातं विजिज्ञास्यमविज्ञातमेत एव । यत्किञ्चिद्विज्ञातं वाचस्तद्रूपं वाग्विज्ञाता । वागेवैनं तत्् भूत्वाऽवति । यत्किञ्च विजिज्ञास्यं मनसस्तद्रूपम्् । मनो हि विजिज्ञास्यम्् । मन एनं तत्् भूत्वाऽवति । यत्किञ्चाविज्ञातं प्राणस्य तद्रूपम््   प्राणो ह्यविज्ञातः । प्राण एनं तद्भूत्वाऽवति । तस्यै वचः पृथिवी शरीरं ज्योतीरूपमयमग्निः । तद्यावत्येव वाक्् तावती पृथिवी तावानयमग्निः । अथैतस्य मनसो द्यौश्शरीरं ज्योतीरूपमसावादित्यः तद्यावदेव मनस्तावती द्यौस्तावानसावादित्यः । तौ मिथुनं समैताम्् । ततः प्राणोऽजायत । स इन्द्रः । स एषोसपत्नः । द्वितीयो वै सपत्नः । नास्य सपत्नो भवति, य एवं वेद । अथैतस्य प्राणस्यापश्शरीरं ज्योती रूपमसौ चन्द्रः । तद्यावानेव प्राणस्तावत्य आपस्तावानसौ चन्द्रः ।
	त एते सर्व एव समाः । सर्वेऽन्ताः । स यो हैतान्् अन्तवत उपास्ते, अन्तवन्तं स लोकं जयति । अथ या हैतान्् अनन्तानुपास्ते, अनन्तं हि लोकं जयति । स एष संवत्सरः प्रजापतिः षोडशकलः तस्य रात्रय एव पञ्चदश कलाः । ध्रुवैवास्य षोडशी     कला स रात्रिभिरेवा च पूर्यते, अप च क्षीयते । सोऽमावास्यां रात्रिमेतया षोडश्या कलया सर्वामिदं प्राणभृदनुप्रविश्य ततः प्रातर्जायते, तस्मादेतां रात्रिं प्राणभृतः प्राणं न विच्छिन्द्यात््, अपि कृकलासस्य, एतस्या एव देवताया अपचित्यै । यो वै संवत्सरः प्रजापतिष्षोडशकलोऽयमेव सोऽयमेवंवित्् पुरुषस्तस्य वित्तमेव पञ्चदश कला आत्मैवाऽस्य षोडशी कला । स वित्तैनैवा च पूर्यतनैवा च क्षीयते तदेतन्नभ्यं यदयमात्मा प्रधिवित्तम््, तस्माद्यद्यपि सर्वज्यानिं जीयते आत्मना चेत्् जीवति प्रधिनागादित्येवाहुः ।         अथ त्रयो वाव लोकाः मनुष्यलोकः पितृलोको, देवलोक इति सोऽयं मनुष्यलोकः पुत्रेणैव जय्यो नान्येन कर्मणा । कर्मणा पितृलोको विद्यया देवलोकः देवलोको वै लोकानां श्रेष्ठस्तस्माद्विद्यां प्रशंसन्ति ।
	अथातस्संप्रत्तिः- स यदा प्रेष्यन्् मन्यतेऽथ पुत्रमाह त्वं ब्रह्म त्वं यज्ञस्त्वं लोक इति । स पुत्रः प्रत्याहाहं ब्रह्माहं यज्ञोऽहं   लोक इति । यद्वै किञ्चानूक्त्तं तस्य सर्वस्य ब्रह्मेत्येकता । ये वै के च यज्ञाः तेषां सर्वेषां यज्ञ इत्येकता । ये वै के च लोकास्तेषां सर्वेषां लोक इत्येकता । एतावद्वा इदं सर्वं एतन्मा सर्वं सन्नयमितोऽभुनजदिति । तस्मात्् पुत्रमनुशिष्टं लोक्यमाहुः । तस्मादेनमनुशासति ।      स यदैवंविदस्माल्लोकात्् प्रैति, अथैभिरेव प्राणैस्सह पुत्रमाविशति । स यद्यनेन किञ्चिदक्ष्णया कृतं भवति, तस्मादेनं सर्वस्मात््        पुत्रो मुञ्चति । तस्मात्पुत्रो नाम स पुत्रेणैवास्मिन्् लोके प्रतितिष्ठति । अथैनमेते देवाः प्राणा अमृता आविशन्ति पृथिव्यै चैनमग्नेश्च     दैवी वागाविशति । सा वै दैवी वाग्् यया यद्यदेव वदति तत्तद्भवति । दिवश्चैनमादित्याच्च दैवं मन आविशति । तद्वै दैवं मना येनानन्द्येव भवति; अथो न शोचति । अद्भयश्चैनं चन्द्रमसश्च दैवः प्राण आविशति । स  वै दैवः प्राणो यस्सञ्चरंश्चासञ्चरंश्च न व्यथते     अथो नरिष्यति । स एवंविद्् सर्वेषां भूतानामात्मा भवति । यथैषा देवता, एवं स यथैतां देवतां सर्वाणि भूतान्यवन्त्येवं वैवंविदं   सर्वाणि भूतान्यवन्ति । यत्् किञ्चेमाः प्रजाश्शोचन्ति, अमैवासां तद्भवति । पुण्यमेवासुं गच्छति न ह वै देवान्् पापं गच्छति ।
	परमात्मनः सङ्कल्पादिति । सङ्कल्पादुत्पत्तिमुक्त्तेत्यन्वयः । प्रसिद्धं मन एवेति । न भवदभिमतेश्वरव्यूहप्रत्याशेति          भावः । अवच्छेदकमिति । विषय इत्यर्थः । पूर्ववद्योजनेति । मनसस्तद्रूपमित्यादीनां वाचो रूपमित्यादिवदर्थं इति भावः । तस्यै वाच इति । तस्या वाच इत्यर्थः ।
	प्रतिस्पर्धिविरहितत्वमिति । तस्यैव प्राणसंवादे ज्यैष्ठयस्य निर्धारितत्वादिति भावः ।
	ननु मनःप्राणयोः प्रद्युम्नवाय्वाद्यधिष्ठेयत्वश्रवणात्् कथमादित्यचन्द्राधिष्ठेयत्वमित्याशङ्कयाह- मनःप्राणयोरिति । ननु तलवकारिणां छन्दसि, ॠतं ज्योतिष्मदुदष्लवत सत्यं ज्योतिष्मदुपप्लवत तपो ज्यातिष्मदुपप्लवतेति ॠतसत्यतपश्शब्दितानां वाङ्मनःप्राणशब्दितानां प्रलयावस्थितया श्रूयमाणानामीश्वरव्यूहरूपत्वात््, तलवकारिश्रुतिरेव व्यूहत्रये प्रमाणमित्याशङ्कय निराकरोति ननु तलवकारिणां 
श्रुतावित्यादिना ।
	व्यूहत्रयस्य प्रमाणशून्यत्वादेव वाङ्मयपत्नीकात्् मनोमयात्् प्राणमयोत्पत्तिरिति चानुपपन्नमित्याह- यत एवमिति । वृहदारण्यकेवाङ्मयपत्नीको मनोमयः प्रतिपाद्यत इति शङ्कते- ननु वृहादारण्यक एव षष्ठे अध्याय इति । पत्नीवतः पुरुषस्येति । ततश्च पुत्रस्य प्राणमयस्य इन्द्रत्वप्रतिपादकसप्तान्नब्राह्मणेन दक्षिणाक्षिस्थस्य मनोमयस्य पितुरिन्द्रत्वप्रतिपादकस्यास्य वचनस्य     विरोध इत्यर्थः । अधिकरणे घञिति । यद्यपि, "यज्ञे समि सतुव' इति यज्ञविषय एव घञ्् । तथाऽति छान्दसत्वाद्वा यज्ञत्वारोपाद्वा भविष्यतीति भावः । नन्वघमर्षणसूक्त्ते " ॠतं च सत्यं चाभीद्धात्तपसोध्यजायते'ति तपश्शब्दवाच्यमनोमयात्् ॠतसत्यशब्दवाच्यवाङ्मयप्राणमययोरुत्पतिप्रतीतेः । ईश्वरव्यूहप्रतिपादनं दृश्यत इत्याशङ्कयाह- तलवकारिश्रुताविति । प्रसङ्गादन्यदपि यादवप्रकाशोक्त्तं दूषयति- किञ्च वाङ्मयपत्नीकादिति ।
	चतुर्मुखोत्पत्तेः पूर्वमेवेति । वाङ्मयस्तमोगुणोपाधिकतया रुद्रः, प्राणमयो रजोगुणोपाधिकतया चतुर्मुखः, मनोमयस्तु सत्त्वोपाधिकतया विष्णुरिति सिद्धत्वात्् रुद्रपत्नीकाद्विष्णोश्चतुर्मुखजनिरुक्त्ता स्यादिति भावः । शैलालिब्राह्मणशतपथब्राह्मणा     दिकं समन्वयसूत्रे द्रष्टव्यम्् । योजना त्वस्वरसेति । न च सिद्धान्तेऽपि तमस्त्वावस्थाया अनादित्वाद्विभागस्य च जननरूपत्वाभावात््, तमस्सञ्जायत इति वाक्यस्वारस्यं नास्तीति वाच्यम्् । विभागरूपावस्थान्तरसम्बन्धमादाय सञ्जायत इति प्रयोगोपपत्तेरिति भावः । अक्षरं तमसि लीयत सति लयश्रवणविरुद्धा चेति । अक्षरत्वावस्थाया आद्यावस्थात्वोक्त्तिरिति शेषः । किञ्च स्वप्रकरण     इति । "तदक्षरे परमे व्योमन्नि'ति प्रकरण इत्यर्थः । स्थानविशेषस्य संनिहितत्वाच्चेति । "ते ह नाकं महिमानस्सचन्त' इति स्थानविशेषस्य संनिहितत्वादित्यर्थः । ननु तमसः परस्तादित्यस्य परस्वरूपगततमोवैलक्षण्यप्रतिपादकत्वाभावे परमात्मस्वरूपस्य सर्वगततया परस्तादित्युक्त्तयनुपपत्तिरित्याशङ्कयाह- देशविशेषवर्तिपरमात्मविशेषणत्वोपपत्तेरिति । विग्रहविशेषविशिष्टपरमात्मस्वरूपस्य तमःपारवर्तित्वं सम्भवतीति भावः । अतस्तमसः परस्य स्थानस्येति । तमोविभागरूपस्य मुक्त्तपरमात्मस्थानस्य प्रत्यभिज्ञानसम्भवादित्यर्थः ।
1.1.28
R उपदेशभेदान्नेति चेत्् नोभयस्मिन्नष्यविरोधात््  1-1-28.
V	सप्तम्यन्तर्बहिरिति । पुरोवादिवाक्यगताया अपि अनेकार्थसाधारणसप्तम्याः अनुवादिवाक्यगताया अपि एकार्थनिय    तया पञ्चम्या कांस्यभोजिन्यायेन अर्थनिर्णयो भवतीति भावः । यत्र हि गुरोः क्रांस्यभोजननियमो नास्ति, शिष्यस्य तु सोऽस्ति,    तत्र, क्रमेणोभयोरेकपात्रभोजने प्रसक्त्ते गुरुणाऽपि गुणभूतं शिष्यमनुसृत्य कांस्यभोजनमेवाद्रियते । सोऽयं कांस्यभोजिन्यायः । स्थानविशेषादुपरिस्थितिरिति । स्थानविशेषस्योपरिस्थितिरिति पाठःसमीचीनः । अतर्थप्रत्ययोगे, षष्ठयतसर्थप्रत्ययेनेति षष्ठया      एव युक्त्तत्वात्् ।
					  ।। इति ज्योतिरधिकरणम्् ।।
	कारणत्वाक्षेपकेति । जीवविशेषकारणत्वसाधकलिङ्गभूयस्त्वमित्यर्थः । श्रुतावुपयुक्त्तांशो लिख्यते- "प्रतर्दनो ह वै दैवादासिरिन्द्रस्य प्रियं धामोपजगाम' मनुष्यस्येन्द्रलोकगमने हेतुमाह- "युद्धेन च पौरुषणे च ।' युद्धपौरुषाभ्यं प्रीतस्येन्द्रस्य धाम जगामेत्यर्थः । "तं हेन्द्र उवाच प्रतर्दन वरं ते ददानीति । स होवाच प्रतर्दनः, त्वमेव वरं वृणीष्व यं त्वं मनुष्याय हिततमं मन्यस        इति । तं हेन्द्र उवाच एतदेवाहं मनुष्याय हिततमं मन्ये यन्मां विजानीयात्् । त्रिशीर्षाणं त्वाष्ट्रमहनम््; अरुन्मुखान्् यतीन्् सालावृकेभ्यः प्रायच्छम््; बह्वीस्सन्धा अतिक्रम्य दिवि प्राह्लादीनतृणहम्् अन्तरिक्षे पौलोमान्् पृथिव्यां कालकञ्जान्् । तस्य मे तत्र न        लोम चामीयते । स यो मां विजानीयात्् नास्य केनच कर्मणा लोको मीयते न मातृवधेन न पितृवधेन न स्तेयेन न भ्रूणहत्यया,       नास्य पापं चकृषो मुखं नीलं वेति । स होवाच प्राणोऽस्मि प्रज्ञात्मा तं मामायुरमृतमित्युपास्स्व आयुः प्राणः प्राणो वा आयुः प्राण      उवा अमृतम्् । यवद्धयस्मिन्् शरीरे प्राणो वसति तावदायुः । प्राणेन ह्येवामुष्मिन्् लोके अमृतत्वमाप्नोति प्रज्ञया सत्यसङ्कल्पमिति । स यो 
मामायुरमृतमित्युपास्ते सर्वमायुरस्मिन्् लोके एति आप्नोत्यमृतत्वम््' इन्द्र उवाच "अस्तित्वे च प्राणानां निःश्रेयसम््' इति । मुख्यप्राणस्यास्तित्व एवेतरेषामिन्द्रियाणां श्रेय इत्यर्थः । तदेवोपपादयति, "जीवति हि वागपेतो मूकान्् हि पश्यामः । जीवति चक्षुरपेतोऽन्धान्् हि पश्यामः' इति । अथखलु प्राण एव प्रज्ञात्मा इदं शरीरं परिगृह्योत्थापयति । तस्मादेतदेवोक्थमुपासीत । यो वै प्राणस्सा प्रज्ञा या वै प्रज्ञा  स प्राणः । सह ह्येतावस्मिन्् शरीरे वसतः । सहोत्क्रामतः तस्यैषैव दृष्टिः एतद्विजानाति यत्रैततत्पुरुषस्सुप्तः स्वप्नं न कथञ्चन पश्यति अथास्मिन्् प्राण एवैकधा भवति । तदैनं वाक्् सर्वैर्नामभिस्सहाप्येति चक्षुस्सर्वै रूपैस्सहाष्येति श्रोत्रं सर्वैश्शब्दैस्सहाप्येति मनः सर्वैर्ध्यानैस्सहाष्येति, स यदा प्रतिबुध्यते यथाग्नेर्विस्फुलिङ्गा विप्रतिष्ठेरन्् एवमेतस्मादात्मनः प्राणा यथायतनं विप्रतिष्ठन्ते, प्राणेभ्यो देवा देवेभ्यो लोकाः "यो वै प्राणः सा प्रज्ञा या वै प्रज्ञा स प्राणस्सह ह्येतावस्मिन्् शरीरे वसतः । सहोत्क्रामतः, अथ खलु यथा प्रज्ञायां     सर्वाणि भूतान्येकीभवन्ति तद्व्याख्यास्यामः- वागेवास्या एकमङ्गमबदूदुहत्् तस्याति नाम परस्तात्् प्रतिविहिता भूतमात्रा ।          घ्राण एवास्या एकमङ्ग अदूदुहत््, तस्य गन्धः परस्तात्् प्रतिविहिता भूतमात्रा । चक्षुरेवास्या एकमङ्ग अदूदुहत्् तस्य रूपं परस्तात्् प्रतिविहिता भूतमात्रा । श्रोत्रमेवास्या एकमङ्गं अदूदुहत्् तस्य शब्दः परस्तात्् प्रतिविहिता भूतमात्रा, जिह्वैवास्या एकमङ्गं अदूदुहत््, तस्या रसः प्रतिविहिता भूतमात्रा । हस्तावेवास्या एकमङ्गमदूदुहत््, तयोः कर्माणि परस्तात्् प्रतिविहिता भूतमात्रा । हस्तावेवास्या एकमङ्गमदूदुहत््, तयोः कर्माणि परस्तात्् प्रतिविहिता भूतमात्रा । शरीरमेवास्या एवमद्गमदूदुहत्् तस्य सुखदुःखे परस्तात्् प्रतिविहिता भूतमात्रा उपस्थ एवास्या एकमङ्गमदूदुहत्् ।  तयोरितयाः परस्तात्् प्रतिविहिता भूतमात्रा, पादावेवास्या एकमङ्गमदूदुहत््, तयोरित्याः परस्तात्् प्रतिविहिता भूतमात्रा, प्रज्ञैवास्या एकमङ्गमदूदुहत््, तस्यै धियो विमातव्यं कामाः परस्तात्् प्रतिविहिता भूतमात्रा ।' इन्द्रियाणां मध्ये वागेवास्याः प्रज्ञाया एकमवयवमदूदुहत््, पूरितवती सम्पादितवती, तस्याः वाचस्सकाशात््, प्रज्ञायाः परस्ताद्भागे नामरूपा भूतमात्रा आहिता भवति । विषयाणां प्रज्ञांशत्वादिति भावः । एवमुत्तरत्रापि द्रष्टव्यम्् । "प्रज्ञया वाचं समारुह्य वाचा सर्वाणि नामान्याप्नोति, प्रज्ञया घ्राणं समारुह्य सर्वान्् गन्धानाप्नोती'त्यादि । "प्रज्ञयैव धियं सारुह्य प्रज्ञयैव धियो विज्ञातव्यं, कामानाप्नोति' मनसा संयुक्त्तानि बाह््ह्मयेन्द्रियाणि स्वकार्यकराणीत्यर्थः । तदेवोपपादयति- "नहि प्रज्ञापेता वाङ््नाम किञ्चन प्रज्ञापयेत्् अन्यत्र मे मनोऽभूदित्याह नाहमेतं नाम प्राज्ञासिषमिती'त्यादि । "न वाचा विजिज्ञासीत वक्त्तारं विद्यात्् । न    गन्धं विजिज्ञासीत घ्रातारंविद्या' इत्यादि । न इत्या विजिज्ञासीत एतारं विद्यात्् इत्या गमनीत्यर्थः"न मनो विजज्ञासीत मन्तारं विद्यात्् ता वा एता दशैव भूतमात्रा अधिप्रज्ञं दश प्रज्ञामात्रा अधिभूतम्् । यद्धि भूतमात्रा न स्युः न प्राज्ञामात्रास्युः यद्वाप्त ज्ञामात्रा      न स्युः न भूतमात्रास्युः न ह्युन्यतरतो रूपं किञ्चन सिद्वयेत्् । नो एवैतन्नाना', मात्राद्वयमप्यन्योन्याविनाभूतमित्यर्थः । "तद्यथा रथस्यारेषु नेमिरर्पिता नाभावरावर्पिताः एवमेवैता भूतमात्रा प्रज्ञामात्रास्वर्पिताः, प्रज्ञामात्राः प्राणे अर्पिताः, स एष प्राण एव प्रज्ञात्मा आनन्दोजरोऽमृतः स न साधुना कर्मणा भूयान्् नो एवासाधुना र्कमणा कनीयान्् । एष ह्येवैनं साधु कर्म कारयति तं यमेभ्यो लोकेभ्य उन्निनीषति । एष ह्येवैनमसाधु कर्म कारयति तं यमेभ्यो लोकेभ्योऽधो निनीषति । एष लोकपाल एष लोकाधिपतिरेष      सर्वेशः । स म आत्मेति तद्विद्यात्् स म आत्मेति तद्विद्यात्् ।'

1.1.29
R प्राणस्तथानुगमात्।।
V	उपक्रमे इन्द्रशब्दनिर्दिष्टत्वादिति । अत्र केचित्् । इन्द्रस्य प्रियं धामोपजगामेत्यत्रत्येन्द्रशब्दनिर्दिष्टस्य प्रसिद्धेन्द्रत्वं पूर्वपक्षसिद्धान्तसाधारणम्् । अत इन्द्रशब्दनिर्दिष्टो जीवः परोवेति विप्रतिपत्यसम्भवात्् इन्द्रप्राणशब्दनिर्दिष्ट इति भाष्यस्थेन्द्रशब्देन इन्द्रप्रयुक्त्तो मामितिशब्द एव विवक्षणीयः । तस्य च द्वितीयान्तत्वेन हिततमोपासनकर्मतयेति भाष्यस्वारस्यमपि सिद्धयतीत्याहुः । नन्विन्द्रशब्देनेति । न तु मामिति शब्देनेत्यर्थः । इन्द्रशब्दनिर्दिष्टे विप्रतिपत्यभावस्य प्रागेव दर्शितत्वादिति द्रष्टव्यम्् । तथा च, मदर्थस्तथानुगमादित्येवंरीत्या न 
सूत्रितमिति भावः । ननु परमतवज्जीवो वा मुख्यप्राणो वा इन्द्रदेवता वा परमात्मा वेति चतुष्कोटिकसंशयः किमिति न प्रदर्शित इत्याशङ्कयाह- जीवमात्रलिङ्गसद्भावेऽपीति । विशेषाकाङ्क्षायामिति । छागपशुन्यायेनेति भावः । प्राधान्येन प्रतिपाद्यत्वशङ्काया इति । नन्वेवं जीवमुख्यप्राणलिङ्गान्नेति चेदिति शङ्कायाः कथमुत्थानमिति चेत््, तस्य मुख्यप्राणलिङ्गनिर्वाहप्रकारप्रश्ननिर्वाहपरतया अदोषादिति भावः । यदा स्वावस्थपरमात्मोपासनोपदेश इति ननु स्वावस्थपरमात्मोपासनोपदेशत्वसिद्धेः प्राणशब्दनिर्दिष्टपरमात्मत्वसिद्धयुपजीवितया तदुपपाद्यस्य कथं तदुपपादककोटौ निवेश इति चेन्न "मामुपास्वे'त्यस्यासम्भवदन्यथासिद्धिकत्वे प्राणशब्दस्य परमात्मपरत्वमिति सिद्धान्तकोटेरेवानुत्थितेस्तस्यापि तदुपपादककोटिनिवेशावश्यम्भावादिति भावः । स्ववाक्येति । विषयवाक्येत्यर्थः । साधकाकारपरामर्शित्वेनेति । परमात्मत्वसाधकानन्दादिमत्त्वेनानुगमादित्यर्थो विवक्षित इति भावः । परमात्मत्वानुगुण्येनानुगमादित्यस्यापि स एवार्थः । परमात्मतयानुगमादित्यस्यापि स       एवार्थ इति द्रष्टव्यम्् । नन्वेवं साध्यसाधकधर्मद्वयपरामर्शित्वे तथाशब्दस्यावृत्यादिप्रसङ्ग इत्याशङ्कयाह- प्राणः परमात्मा तथानुगमादिति ।
	ननु तथाशब्दस्यानुगमविशेषणत्वे कथं तथा सत्येवोपपद्यत इति साध्यधर्मपरामर्शित्वानुगुणभाष्यनिर्वाह इत्याशङ्कय      प्राणः परमात्मा तत्साधकानन्दत्वादियोगादित्युक्त्ते अर्थात्् साध्यस्यापि परामर्शित्वं सम्भवतीत्याशयेनाह- बुद्धिस्थसाध्यसाधकधर्मेति । अन्यविशेषणभूतपरमात्मलिङ्गत्वादिति । तं मामायुरमृतमित्युपास्वेत्यामृतत्वादेर्ब्रह्मलिङ्गस्य उपासनान्विततया निर्देशादिति भावः । सूत्रान्तरैकार्थ्यादिति । तेन कृतकरत्वादित्यर्थः ।
1.1.30
R न वक्त्तुरात्मोपदेशादिति चेदध्यात्मसम्बन्धभूमा ह्यस्मिन््  1-1-30.
V	सालावृकयतिप्रदानेति । "त्रिशीर्षाणं त्वाष्ट्रमहनमरुन्मुखान्् यतीन्् सालावृकेभ्यः प्रायच्छं बह्वीः सन्धा अतिक्रम्य        दिवि प्राह्लादीनतृणहम्् । अन्तरिक्षे पौलोमान्् पृथिव्यां कालकञ्जान्् तस्य मे तत्र न लोम चामीयते' इति श्रवणादिति भावः । अरुन्मुखान््, रौतीति रुत्् वेदान्तवाक्यम््; तत्र मुखं येषां ते रुन्मुखाः, ततोऽन्ये अरुन्मुखाः तान्् । यतीन्् सालावृकेभ्यः वनश्वभ्यः प्रायच्छम््; बह्वीः सन्धाः बह्वीः प्रतिज्ञाः अतिक्रम्य दिवि स्थितान्् प्राह्लादीन्् प्रह्लादपुत्रान्् अतृणहं हिंसितवानस्मि । पौलोमान्् पुलोमपुत्रान््, कालकञ्जान्् कालकञ्जाख्यानसुरान्् अतृणहमिति पूर्वेण सम्बन्धः । तस्य एवं हिंसितवतो मे तत्र तादृशेऽतिधोरे दुष्कर्मणि सत्यपि लोमापि नामीयत नाहिंस्यत इत्यर्थः । भूयस्त्वशब्देन व्याख्यात इति । फलतो व्याख्यात इत्यर्थः । एतेन बहुशब्दात्् पृथ्वादित्वादिमनिचि, "बहोर्लोपो भू च बहोः' इति निष्पन्नस्य भूमशब्दस्य बहुत्वमेवार्थः, न तु बहुतरत्वापरपर्यायं भूयस्त्वमिति शङ्का निराकृता । भूमशब्दप्रकृतिं दर्शयितुमिति । प्रकृतिप्रत्ययव्युत्पत्तिसिद्धार्थं दर्शयितुमित्यर्थः । बहुत्ववाचिना         शब्देन भूयस्त्वस्य फलितत्वप्रकारं दशर्यति- आपेक्षिकं हीति । बहुत्वस्य सावधिकत्वादवध्यपेक्षायां जीवलिङ्गानां संनिहितत्वात्् ततो बहुत्वस्य सिद्धौ विवक्षितभूयस्त्वं सिद्धयतीति भावः । भाष्ये वक्त्तरि परमत्मन्येव हि संभवति इति । वक्त्तरि वक्त्तन्तर्यामिणीत्यर्थः । यद्वा वक्त्तरि परमात्मनीति व्यधिकरणे सप्तम्यौ, वक्त्तर्यनुप्रविष्ट परमात्मनीत्यर्थः । वस्तुतः वक्त्तुरिन्द्रस्य परमात्मत्वासम्भवादिति द्रष्टव्यम्् । स एष प्राण एवेत्यादिकमुपात्तमिति । ततश्च पूर्वसूत्रविषयवाक्यस्य इहोपादानं न दोषायेति भावः ।
	ननु, "नाम परस्तात्् प्रतिविहिता भूतमात्रा गन्धः परस्तात्् प्रतिविहिता भूतमात्रा' इत्यादिना नामगन्धरूपशब्दरसकर्मसुखदुःखानन्दगतिज्ञातव्यानामेव भूतमात्रात्वेन श्रुतौ दर्शनान्नामगन्धादीनामेव भूतमात्रात्वं तद््ग्राहिवाग्ध्राणादीनामेव प्रज्ञामात्रात्वं च युक्त्तमित्यभिप्रयन्नह- यद्वा भोग्यगन्धादय इति । अनुक्त्ताः पदार्थाश्चेति । दशेन्द्रियमध्ये अनुक्त्तवायुस्पर्शनेन्द्रियेत्यर्थः । दश दशोक्त्ता इति । दशैव भूतमात्रा अधिप्रज्ञं दश प्रज्ञामात्रा अधिभूतमिति प्रत्येकं दशत्वेनोक्त्ता इत्यर्थः । नो एवैतन्नानेति । नानाशब्दो विनार्थः । भूतमात्रास्वरूपं प्रज्ञामात्रास्वरूपाविनाभूतमित्यर्थः । प्रज्ञामात्राशब्द इतीति । न च वाच्यमित्यनेनान्वयः । न हि वागादीन्द्रियाणि भूतमात्राणामाश्रय इति । ननु "दशैव भूतमात्रा अविप्रज्ञम््' इति वाक्ये भवतामपीयमनुपपत्तिः समाना, तत्र 
प्रज्ञामात्राशब्दस्य इन्द्रियपरत्वात्् । तत्र च गौणतया निर्वाहे प्रकृतेऽपि तस्य सुवचत्वादित्यस्वरसादाहतथा दशैवेति ।
	तत्तदर्थविषयज्ञानपर इति चेदिति । तत्र च विषयतया अपिर्तत्वं सम्भवतीति भावः । एकदेशभूतानि हि चिदचित्तत्त्वानीति । ततश्च भूतमात्राः प्रज्ञामात्रास्वित्यस्य चिदचिद्विशिष्टब्रह्मैकदेशभूताचित्तत्त्वं तादृशे चित्तत्वेऽर्पितमित्यर्थ इति भावः । दृष्टान्ततया निर्दिष्टस्य प्राणशब्दस्यानेकार्थप्रयोगमुपपादयति- प्राणशब्दस्तावदित्यादिना । विशेषतो जीवे प्रयुक्त्तत्वमुपपादयति-  तथा प्रज्ञाशब्दश्चेत्यादिना । उपरितनखण्डगतप्रज्ञाशब्दवदिति । "प्रज्ञया वाचं समारुह्य नहि प्रज्ञापेता वाक्् नाम किञ्चत्् प्रज्ञायेत्् अन्यत्र मनोऽभूत््' इत्युत्तरखण्डगतप्रज्ञाशब्दवदित्यर्थः । प्राणोऽनूत्क्रामतीति श्रुत्यन्तरैकार्थ्याच्चेति । न च सहोक्रमणानूत्क्रमणश्रुत्योः कथमैकार्थ्यमिति वाच्यम्् । अनुगन्तर्यपि सहप्रयोगदशर्नेन तयोरैकार्थ्यसम्भवादिति भावः । एकं भवन्तीत्युपक्रम्येति । 
उपकारकत्वेन एकं भवन्तीत्यर्थः । नेत्यामिति । "नेत्यां विजिज्ञासीत एतारं विद्यात््' इति श्रुतिः । इत्यागमनम्् ।
	प्राबल्यस्यार्थसिद्धत्वादपीति । वस्तुतस्तु प्रथमव्याख्यायाम््; तद्यथा रथस्येति वाक्यार्थीभूतस्य निखिलचिदचिद्वर्गाधारत्वस्यैव हेतुतयोपन्यासेनावयविस्वारस्यप्राबल्यस्य फलितत्वमपि नास्तीति द्रष्टव्यम्् । अध्यात्मशब्दस्यात्मनीत्यर्थ इति । "विभक्त्त्यर्थे यदव्ययम््' इत्यव्ययीभावसमास इति भावः । अस्यां त्विति । अधिगतः- आधारत्वेनाधिगतः आत्मा-परमात्मा यैस्ते अध्यात्मानः, परमात्मासाधारणधर्म इत्यर्थः । अध्यात्मनां सम्बन्धो अध्यात्मसम्बन्ध इत्यर्थ इति भावः । आयुषः प्रभुत्वमिति । "यावद्धयस्मिन्् शरीरे प्राणो वसति तावदायुः' इति श्रुतेरिति भावः । इन्द्रियाश्रयत्वमिति । "अस्ति वे च प्राणानां निश्रेयस'मिति प्राणशब्दवाच्यस्य परस्यास्तित्व एव प्राणशब्दितसर्वेन्द्रियाणां निःश्रेयसशब्दितपुरुषार्थप्रतिपादनादिति भावः । शरीरोत्थापकत्वमिति । "जीवति वागपेतो मूकान्् हि पश्यामः । जीवति चक्षुः पेतोऽन्धान्् हि पश्याम' इत्यारभ्य "इदं शरीरं परिगृह्योत्थापयती'ति श्रवणादिति भावः । विषयेन्द्रियादिविज्ञानप्रतिक्षेपेणेति । यद्यपि शङ्करभाष्ये- "एवमेवैता भूतमात्राः प्रज्ञामात्रास्वर्पिताः प्राज्ञामात्राः प्राणेऽर्पिताः स एष प्राण एव प्रज्ञात्माऽऽनन्दोऽजरोऽमृतः' इति विषयेन्द्रियव्यवहाराधारभूतं प्रत्यगात्मानमेवोपसंहरति । "स म आत्मेति विद्यत््' इति चोपसंहारः प्रत्यगात्मपरिग्रह एव साधुः इत्येव वर्तते, न तूक्त्तरूपेण, तथापीदं फलितार्थकथनम््, तथा हि- भूतमात्राशब्दितानां विषयाणां प्रज्ञामात्राशब्दितेषु इन्द्रियतज्जन्यज्ञानेषु कर्षितत्वं नाम तदधीनव्यवहारकर्मत्वम््, तद्भास्यत्वमित्यर्थः । एवं प्रज्ञामात्राणापि प्राणेऽर्पितत्वं तादृशमेव । ततश्च सर्वभासके तस्मिन्् इतरेषां कल्पितत्वात्् तस्यैव विज्ञेयत्वम््; नेतरेषामिति फलतीति भावः । इन्द्रशरीरेऽपि सम्भवतीति । ततश्च तदिन्द्रियाश्रयत्वतच्छरीरस्थापकत्वतदायुरवधित्वानामिन्द्रदेवतायामपि सम्भवादुक्त्तहेतुभिरिन्द्रप्रतिक्षेषो न सम्भवतीति भावः । शङ्कते- सदेव सोम्येदमितीति । इदमुपलक्षणम्् ।       "यतो वा इमानि भूतानि जायन्ते', "यदितमस्मिन्त्र पुरे', "अस्माच्छारीरात्समुत्थाये'त्यादिष्वपि  संनिहितव्यक्त्तिविशेषपरामर्शित्वादर्शनादित्यपि द्रष्टव्यम्् । सर्वनामपदस्य साधारणत्वादिति । ततश्च सर्वशरीरगतायुरवधित्वसर्वशरीरोत्थापकत्वसर्वेन्द्रियाश्रयत्वानामन्तःकरणाद्युपहितत्वेन पराग्रूपेन्द्रदेवताया न सम्भव इति भावः । इन्द्रस्यापि स्वात्मानमिति । अहमिति भासमानत्वमेव प्रत्यक्त्वमिति प्रथमसूत्रे शिक्षितत्वदिन्द्रदेवताया अपि प्रत्यक्त्वमस्तीति भावः ।
	तत्् कथमिन्द्रशब्देनेति । मामिति शब्देनेत्यर्थः । न तु, इन्द्रस्य प्रियं धामेत्यत्रत्येन्द्रशब्देनेति भ्रमितव्यम््, तत्रेन्द्रशब्द    स्य जीवपरत्वे विवादाभावादिति ध्येयम्् । तद्धैतत्पश्यन्नित्येतद्वयाख्यारितमिति । ननु शरीरवाचिशब्दानां शरीरपर्यवसानस्य,   "तद्यो यो देवानां प्रत्युबुध्यत स एव तदभवत्् तर्थार्पीणां तथा मनुष्याणाम््' इति पूर्ववाक्यानिर्दिष्टत्वात्् तदेतच्छब्दाभ्यां कथं परामर्शः । किञ्च शरीरवाचिशब्दानां शरीरिपर्यन्तत्वज्ञानस्य शरीरिणि शरीरवाचिशब्दप्रयोगौपयिकत्वेऽपि अहं मनुरभवमिति प्रतिपत्तावहेतुत्वात्् तत्कथनञ्च निष्प्रयोजनमिति  चेन्न- "ब्रह्म वा इदामग्र आसीत्तदात्मानमेवावैदहं ब्रह्मास्मीति । तस्मात्तत्त्सर्वम्् 
अभवत््'   इति तत्पूर्ववाक्ये ब्रह्मणः, "सर्वमभवत््' इति सर्वात्मक्त्वप्रतिपादनेन सर्वशब्दवाच्यत्वप्रतीत्या शरीरवाचिशब्दानां शरीरिपर्यन्तत्वस्यापि आक्षेपतः प्रतीतत्वेन तस्य, तद्धैतत्पश्यन्नित्यत्र परामर्शे दोषाभावात्् । यच्चोक्त्तं शरीरवाचिशब्दानां शरीरिपर्यन्तत्वज्ञानस्य शब्दप्रयोगौपयिकत्वेऽपि प्रतीत्यनुपयुक्त्तत्वादिति, तदपि न । अत्र अहं मनुरित्यादिप्रतीतेरपि शब्दानुविद्धतया तादृशशब्दप्रतातौ तज्खानस्याप्युपयुक्त्तत्वादिति दिक्् ।
1.1.31
R शास्त्रदृष्ट्या तूपदेशो वामदेववत््  1-1-31.
V	उपदेष्टुमिति हि वक्ष्यत इति । "तुमुनूण्वुलौ क्रियायां क्रियार्थायाम््' इति तुमुनः प्रकृत्यर्थीभूतोपदेशप्रयोजतत्वाभिधायित्वादिति भावः ।
1.1.32
R जीवमुख्यप्राणलिङ्गान्नेति चेन्नोपासात्रैविध्यादाश्रितत्वादिह तद्योगात््  1-1-32.
V वक्त्तारं मां च विजानीहीत्यथर् इति । ननु, "न वाचं विजिज्ञासीत वक्त्तारं विद्यात्् न गन्धं विजज्ञासीत घ्रातारं विद्यात््' इत्यादिप्रकरणं सामान्यतो वागादीन्द्रियाणां ज्ञेयत्वनिषेधेन तद्विलक्षणस्य तदुपकरणकस्यात्मनो ज्ञेयत्वप्रतिपादनपरमिति प्रतीयते; न तूक्त्तपरतयेति चेत्् सत्यम््, तथैवार्थः । "न वाचं विजज्ञासीत वक्त्तारं विद्यात््' इति जीवसामान्यता प्रतीतानामपि वक्त्तृत्वादीनां त्वाष्ट्रवधादीन्द्रलिङ्गानुसारेण इन्द्र एव पर्यसानं वक्त्तव्यमित्यभिप्रेत्य वक्त्तारं मामित्यर्थवर्णनापपत्तेः । अत्र चकार एवार्थकः । भाष्ये मुख्यप्राणलिङ्गाच्चेति । "प्राणो हि भूतानामायुः', "यस्मिन्् उत्क्रान्ते शरीरं पापिष्ठतरमिव दृश्यते' इत्यादिश्रुत्या आयुःप्रदानस्वातन्त्र्पपशरीरस्थापत्वयोमर्ुख्यप्राणधर्मत्वावगमादिति भावः । इदमुपलक्षणम््- "यो वै प्राणस्सा प्रज्ञा या वै प्रज्ञा      स प्राणः सहैतावस्मिन्् शरीरे वसतः; सहोत्क्रामतः' इति द्विवचनश्रुतेः सहोत्क्रमणलिङ्गानुगृहीतायाः परब्रह्मणि योजयितुमशक्यतया जीवमुख्यप्राणलिङ्गानामपि प्रतीपिपादयिषितत्वमस्तीत्यपि द्रष्टव्यम्् । अनतिविप्रकृष्टमिति । नन्वध्यात्मसंबन्धभूम्नः सम्प्रतिपन्नस्याक्षेपो न सम्भवति । किन्तु जीवमुख्यप्राणलिङ््ानामपि सत्त्वान्न परं ब्रह्मैवात्र प्रकरणे प्रतिपाद्यते । अपि तु त्रय्रोपीति चेदित्येव निषेध्याध्याहारो युक्त्त इति चेन्न- मुख्यप्राणलिङ्गादध्यात्मसग्बन्धभूमा नेत्यस्याध्यात्मसम्बन्धभूमा प्रकरणस्य ब्रह्ममात्रप्रितिपादकत्वसाधको नेत्येवाभिप्रायात्् । स्वरूपेणानुसन्धानमित्यस्य निर्विशेषात्मस्वरूपोपासनपरत्वभ्रान्तिं वारयति- अद्वारकगुणविशिष्टेति । दिव्यात्मस्वरूपनिष्ठाः सत्यत्वादयो गुणाः अद्वारकगुणाः । ननु तत्सृष्टेत्यादिप्रकरणस्य स्वरूपोपदेशपरत्वेन उपासनविध्यनवणात्् कथं तत्रोपासात्रैविध्यसिद्धिरित्यत आह- सत्यं ज्ञानमनन्तमितीति । प्रतीपादितस्येति शेषः । वेद्यत्वविधानादिति । उपास्यत्वविधानदित्यर्थः । एवमुत्तरत्रापि विदिरुपासनपरो द्रष्टव्यः । उपासनमुच्यत इति चेदिति । न तु त्वदुक्त्तं चिदचिच्छरीकोपासनम््; सच्च त्यच्चाभवदित्यस्य, स य एवंविदित्यत्रासन्निहितत्वादिति भावः । विद्याभेदप्रसङ्गादिति । ननु, "अनुत्तमेषूत्तमेषु लोकेषु' इतिवत्् अन्तर्यामिब्राह्मणादिवच्चानेकस्थानस्थिस्य ब्रह्मण एवस्यां विद्यायामुपास्यत्वं सम्भवतीति चेत््- "सम्बन्धादेवमन्यत्रापी'त्यधिकरणे स्थानभेदे विद्याभेदस्य समर्थयिष्यमाणत्वादित्यमिप्रायः । विग्रहातिदेश इति । "यश्चासप्तावादित्ये स   एकः' इत्यत्र एक इत्यनेन एकाकारविग्रहवत्त्वं स्वरूपत ऐक्यं चोच्यत इति भावः । बुभुत्साहेतुत्वमिति । प्रश्नहेतुत्वमित्यर्थः "अथातोऽनुप्रश्नाः' इति प्रश्नस्यैव समभिव्याहारादिति ध्येयम्् । तत्पुरुषे तुल्यार्थेति । "तत्पुरुषे तुल्यार्थतृतीयासप्तम्युपमानाव्ययद्वितीयाकृत्या'इत्यव्ययस्य पूर्वपदप्रकृतिस्वरविधानात्् आद्युदात्तत्वं स्यादिति भावः । अहंग्रहेणेति । आत्मत्वबुद्धयेत्यर्थः । अर्थसिद्धः     प्रश्न इति । यद्यपि "सोऽश्नुते सर्वान्् कामान्् सह ब्रह्मणा विपश्चिता' इति प्राचीनमन्त्रवर्णत एव इयं शङ्का व्यावर्तिता, तथापि तद््दृढीकरणार्थत्वात्् प्रश्नानां नानुपपत्तिरिति द्रष्टव्यम्् । अन्नमयमात्मानमुपसङ्क्रामतीत्यादिवाक्यगतान्नमयादिशब्दार्थमाह- अन्नमयादिव्यष्टिसमष्टिविभूतिकमिति । स्थानविशेषोपलक्षार्थं स यश्चायमित्याद्युक्त्तमिति । इदमुपलक्षणम््- आनन्दमयस्य देवताविशेषत्वनिर्धारणार्थतयाऽपि तद्वाक्यसाफल्यम््; आदित्यान्तवर्तिनः पुण्डरीकाक्षत्वेन नारायणत्वत्य सिद्धत्वादित्यपि द्रष्टव्यम्् ।     "सर्वं प्रोक्त्तं त्रिविधं ब्रह्ममेतत््' इति 
त्रैविध्यप्रतिपादकस्फुटतरवाक्ये विद्यमाने भाष्ये आनन्दवल्लीवाक्योदाहरणस्य प्रयोजनमाह- भोक्त्तृभोग्ययोरित्यादिना ।
	पाशुपताधिकरणे तथा अनुवदिष्यमाणत्वादिति । केवलपरतत्त्वप्रतिपादनपरनारायणानुवाकसिद्धतत्त्वपराः केषुचिदुपासनवाक्येषु श्रुताः प्रजापतिशिवेन्द्रादिशब्दा इति, "शास्त्रदृष्टया तूपदेशो वामदेववत््' इत्यत्र प्रतिपादितमित्यनुवदिष्यमाणत्वादित्यर्थः । परमात्मासाधारणधर्मयोगादिति । ननु "आकाश इति होवाच सर्वाणि ह वा इमानि भूतानि आकाशादेव समुत्पद्यन्ते' इत्यादिषु परमात्मासाधारणधर्मयोगोऽस्ति तथाऽपि तत्र न तद्विशिष्टोपासनम््, योगादेव परमात्मनि आकाशादिशब्दानां वृत्तिसम्भवादिति चेन्न- यत्रानन्यथासिद्धं चिदचिल्लिङ्गं परमात्मलिङ्गं च तादृशस्थले तद्विशिष्टवाचित्वमिति तात्पर्यात््, अत        एवोक्त्तं श्रीवेदान्ताचार्यैः-"परविद्यासु जीवोक्त्तिर्निरुक्त्तयादेः पराश्रया ।
तल्लिङ्गानन्यथासिद्धौ तद्विशिष्टावलम्बिनी ।।'
इति । अत एव सर्वपरविद्यासु त्रिविधोपासनवादोऽपि निरस्त इति वेदितव्यम्् ।
	कैश्चिदेवं वर्णितमिति । मृषावादिभिरित्यर्थः । तत्सङ्कीर्तनमिति । प्राणव्यापारकीर्तनं परमात्मन्यप्यविरुद्धमिति शेषः । तस्यौपाधिकभेदप्रतिक्षेपेणेति । ज्ञानशक्त्तिक्रियाशक्त्तयाश्रययोः प्रत्यागात्मोपविभूतयोः बुद्धिप्राणयोर्निर्देशमुखेन तत्तदुपाधिकृभेदपरित्यागेन जीवस्वरूपं ब्रह्मैवात्र प्रकरणे प्रतिपाद्यमिति ज्ञापनार्थम्् । अत एवोपाधिद्वयोपहितस्य प्रत्यगात्मनः स्वरूपेणाभेदमभिप्रेत्य, "यो वै प्राणस्सा प्रज्ञा या वै प्रज्ञा स प्राणः' इत्यभेदो निर्दिष्ट इति वदन्तीति भावः ।
	एकवाक्येनैव हि विधीयत इति । ननु तावता इन्द्रमुख्यप्राणविशिष्टब्रह्मोपासनलाभेऽपि इन्द्रस्य, तं मामिति विशेष   णेन पूर्वोक्त्तत्वाष्ट्रहननादिगुणकत्वलाभेऽपि वक्त्तृत्वघ्र तृत्वादिगुणकत्वस्य वक्ष्यमाणस्यालाभात्् प्राणस्यायुष्टादिगुणकत्वलाभेऽपि इन्द्रियनिश्रेयसहेतुत्वशरीरोत्थापकत्वादिगुणकत्वस्य वक्ष्यमाणस्यालाभाच्च तत्तद््गुणविशिष्टेन्द्रप्राणविशेषितब्रह्मोपासनसिद्धये,    वक्त्तारं विद्यादित्यादिषु, एतदेवोक्त्त््थमुपासीतेत्यत्र च जीवमुख्यप्राणोपासने विध्यन्तराणां स्वीकरणीयत्वेन वाक्यभेददोषो        दुस्तरः न च वाक्यभेदार्थं वक्ष्यमाणगुणविशिष्टेन्द्रप्राणविशेषितब्रह्मोपासनम््, "तं मामायुरमृतमित्युपास्स्व' इत्यत्रैव विधेयमस्त्विति वाच्यम्् । अत्र वक्ष्यमाणतत्तद््गुणसमर्पकशब्देषु तत्तद््गुणोपासनाविधिषु चाग्रे श्रूयमाणेषु तथा स्वीकारस्यायुक्त्तत्वात्् । अन्यथा, "अग्निहोत्रं जुहोती' त्यत्रापि अवाक्यभेदार्थं प्रकरणगतविध्यन्तरश्रुतदध्यादिवैकल्पिकसकलद्रव्यविशिष्टाग्निहोत्रविविरिति कल्पनापत्तेरिति चेन्न- अग्निहोत्रवाक्येन दध्यादिवाक्यानामिव, "तं मामायुः' इत्यादिवाक्येन "एतदेवोक्थ'मित्यादिवाक्यानां 
गुणविधायकतया वाक्यैकवाक्यत्वेन निर्वाहे दोषाभावात्् । किञ्च ज्ञेयब्रह्मपरमेवेदं प्रकरणमिति वदतः तव मतेऽपि भूमविद्यायां ज्ञेयब्रह्मप्रकरणमध्ये नामवागाद्युपासनविधिस्वीकारवत्् जीवमुख्यप्राणयोरपि उपासनस्वीकारः किं न भवेत्् । यदि च जीवमुख्यप्राणोपन्यासस्य शुद्धब्रह्मप्रतिपत्त्यर्थत्वम््, तर्हि, "इन्द्रियेभ्यः परा ह्यर्था अर्थेभ्यश्च परं मनः' इत्यादौ, "आध्यानाय प्रयोजनाभावात््' इत्यधिकरणोक्त्तरीत्या इन्द्रियार्थाद्यनुक्रमणस्य परमपुरुषप्रतिपत्त्युपायत्ववत्् भूमविद्यायां नामादिप्रतिपादनस्यापि उत्तरोत्तरभूयस्त्वप्रतिपादनद्वारा ब्रह्मणः सर्वतोभूयस्त्वप्रतिपादन एव तात्पर्यमिति वक्त्तुं सुशकत्वेन वैश्वानरविद्यायां व्यस्तोपासनवत्् नामाद्युपासनविधेरपि त्यागप्रसङ्ग इत्यलमतिचर्चया । ननु तथापि स्वरूपोपासनविधेः, तं मामायुरित्यादावलाभेन, स म आत्मेति विद्यादित्यत्रैव विधेः स्वीकर्तव्यत्वात्् वाक्यभेदोऽवश्यम्भावी । न च, अमृतमित्यनेन स्वरूपोपासनलाभः । "प्राणो वा आयुः प्राण     उ वा अमृत'मिति वाक्यशेषेणामृतत्वस्य प्राणविशेषणतयाऽवगमेन ब्रह्मस्वरूपावगमकत्वाभावादिति चेन्न- केवलप्राणे अमृतत्वासम्भवेन प्राणशब्दस्यामृतशब्दितब्रह्मस्वरूपे प्राणविशिष्टप्रतिपादनपरत्वादिति ध्येयम्् । स्थानप्रमाणेनेति । तच्च प्रागेन दर्शितमनुसन्धेयम्् ।

इति दशोपनिषद्भाष्यकारषष्टिप्रबन्धनिर्माणालंकर्मीणश्रीरङ्गरामानुजमुनिविरचितायां
श्रुतप्रकाशिकाव्याख्यायां भावप्रकाशिकायां प्रथमस्यध्यायस्य प्रथमः पादः ।
श्रीमते रङ्गरामानुजमहादेशिकाय नमः ।।

 
























