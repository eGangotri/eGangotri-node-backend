पाणि ग्रहणाद् अधि गृहमेधिनोर् व्रतम्
कालयोर् भोजनम्
अतृप्तिश् चान्नस्य
पर्वसु चोभयोर् उपवासः
औपवस्तम् एव कालान्तरे भोजनम्
तृप्तिश् चान्नस्य
यच् चैनयोः प्रियं स्यात् तद् एतस्मिन्न् अहनि भुञ्जीयाताम्
अधश् च शयीयाताम्
मैथुन वर्जनम् च
श्वो भूते स्थालीपाकः । K श्वो भूते
तस्योपचारः पार्वणेन व्याख्यातः
नित्यं लोक उपदिशन्ति
यत्र क्व चाग्निम् उपसमाधास्यन् स्यात् तत्र प्राचीर् उदीचीश् च तिस्रस् तिस्रो लेखा
लिखित्वाद्भिर् अवोक्ष्याग्निम् उपसमिन्ध्यात्
उत्सिच्यैतद् उदकम् उत्तरेण पूर्वेण वान्यद् उपदध्यात्
नित्यम् उद धानान्य् अद्भिर् अरिक्तानि स्युर् गृहमेधिनोर् व्रतम्
अहन्य् असंवेशनम्
ऋतौ च संनिपातो दारेणानुव्रतम्
अन्तरालेष 'अपि दार एव
ब्राह्मण वचनाच् च संवेशनम्
स्त्री वाससैव संनिपातः स्यात्
यावत् संनिपातम् चैव सहशय्या । K सह शय्या
ततो नाना
उदकोपस्पर्शनम् ।।
अपि वा लेपान् प्रक्षाल्य आचंय प्रोक्षणम् अङ्गानाम्
सर्व वर्णानाम् स्व धर्मानुष्ठाने परम परिमितम् सुखम् ।
ततः परिवृत्तौ कर्म फल शेषेण जातिं रूपं वर्णं बलं मेधां प्रज्ञां द्रव्याणि धर्मानुष्ठानम्
इति प्रतिपद्यते । तच् चक्रवद् उभयोर् लोकयोः सुख एव वर्तते
यथौषधि वनस्पतीनाम् बीजस्य क्षेत्र कर्म विशेषे फल परिवृद्धिर् एवम्
एतेन दोष फल परिवृद्धिर् उक्ता
स्तेनेष ' अभिशस्तो ब्राह्मणो राजन्यो वैश्यो वा परस्मिंल् लोके परिमिते निरये वृत्ते
जायते चाण्डालो ब्राह्मणः पौल्कसो राजन्यो वैणो वैश्यः । K परिमितं
एतेनान्ये दोष फलैः कर्मभिः परिध्वंसा दोष फलासु योनिषु जायन्ते वर्ण परिध्वंसायाम्
यथा चाण्डालोपस्पर्शने संभाषायां दर्शने च दोषस् तत्र प्रायश्चित्तम्
अवगाहनम् अपाम् उपस्पर्शने संभाषायां ब्राह्मण संभाषा दर्शने ज्योतिषां दर्शनम् ।। = K 9+10