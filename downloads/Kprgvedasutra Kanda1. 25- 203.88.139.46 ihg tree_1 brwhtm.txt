 ।।अथ नामकर्म।।

दशरात्रे चोत्थानम्‌।।१।। मातापितरौ शिर स्नातावहतवाससौ।।२।। कुमारश्च।।३।। एतस्मिन्नेव सूतिकाग्नौ स्थालीपाकं श्रपयित्वा।।४।। जन्मतिथिं हुत्वा त्रीणि च भानि सदैवतानि।।५।। तन्मध्ये जुहुयाद्यस्मिन्‌ जात स्यात्‌ पूर्वं तु दोवतं सर्वत्र।।६।।

’’आयुष्टे अद्य गीर्भिरयमग्निर्वरेण्य।

आयुर्नो देहि जीवसे आयुर्दा अग्ने हविषा वृधानो।

घृतप्रतीको घृतयोनिरेधि घृतं पीत्वा मधु चारु गव्यम्‌।

पितेव पुत्रमिह रक्षतादिममिति’’।।

’’त्वं सोम महे भागमिति’’।

दशमी स्थालीपाकस्य।।७।। नामधेयं प्रकाशं कृत्वा।।८।। ब्राह्मणान्‌ स्वस्तिवाच्य ।।९।। एवमेव मासि-मासि जन्मतिथिं हुत्वा।।१०।। ऊर्ध्वं संवत्सराद् गृह्येऽग्नौ जुहोति।।११।।

इति पञ्चविंश खण्ड।

