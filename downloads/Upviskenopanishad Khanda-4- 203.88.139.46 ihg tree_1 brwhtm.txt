4.1
सा ब्रह्मेति होवाच, ब्रह्मणो वा एतद्विजये महीयध्वम् इति । ततो हैव विदाञ्चकार ब्रह्मेति ।। 1 ।।
4.2
तस्माद्वा एते देवा अतितरामिवान्यान् देवान्; यदग्निर्वायुरिन्द्रः ।
 ते ह्येनन्नेदिष्ठं पस्पृशुः । ते (स) ह्येनत् प्रथमो विदाञ्चकार ब्रह्मेति ।। 2 ।।
4.3
तस्माद्वा इन्द्रऽतितरामिवान्यान् देवान् । स ह्येनन्नेदिष्ठं
पस्पर्श । स ह्येनत् प्रथमो विदाञ्चकार ब्रह्मेति ।। 3 ।।
4.4
तस्यैष आदेशो यदेतद्विद्युतो व्यद्युतदा इति, इन्न्यमिष (मीमिष) दा इत्यधिदैवतम् ।। 4 ।।
4.5
अथाध्यात्मम्, यदेत (न) द्गच्छतीव च मनो न मनोऽनेन) चैन (त) दुपस्मरत्यभीक्ष्णं सङ्कल्पः ।। 5 ।।
4.6
तद्ध तद्वनं नाम तद्वनमित्युपासितव्यम् । स य एतदेवं
वेद, अभि हैनं सर्वाणि भूतानि संवाञ्छन्ति ।। 6 ।।
4.7
उपनिषदं भो ब्रूहीति । उक्ता त उपनिषत् ।  ब्राह्मीं वाव त उपनिषदमब्रूमेति ।। 7 ।।
4.8
तस्यै तपो दमः कर्मेति प्रतिष्ठ;वेदाः सर्वाङ्गानि सत्यमायतनम् ।। 8 ।।
4.9
यो वा एतामेवं वेद, अपहत्य पाप्मानमनन्ते
स्वर्गे लोके ज्येये प्रतितिष्ठति प्रतितिष्ठति ।। 9 ।।