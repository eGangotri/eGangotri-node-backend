उशन् ह वै वाजश्रवसः सर्ववेदसं ददौ ।
तस्य ह नचिकेता नाम पुत्र आस ।। 1 ।।
B.1.1.1
प्रथमा वल्ली
हरिः ओम्
प्रतिपदार्थदीपिका
श्रीभारद्वाजरामानुजाचार्यविरचिता
[मङ्गलाचरणम्]
"भूमिमुद्धृत्य पातालाद् यज्ञाङ्गमसृजच्च यः ।"
"श्रीवराहं हरिं वन्दे हिरण्याक्षनिषूदनम् ।।"
"श्रीशं श्रियं शठारातिं1 भाष्यकारादिदेशिकान् ।"
"पूर्वानस्मद्गुरून् सर्वान् प्रणमामि च वत्सजान् ।।"
"देवराजमहं2 ध्यात्वा दैवतत्त्वप्रकाशकम् ।"
"कठोपनिषदो व्याख्यां करोमि बुधसम्मताम् ।। इति ।।"
[कठोपनिषदर्थसङ्ग्रहः]
"एतदुपनिषत्सङ्ग्रहार्थोऽत्र लिख्यते - पूर्वोक्तकेनोपनिषदिव अस्यामपि उपनिषदि उपक्रमे"
- [सत्त्वमग्निं स्वर्गमध्येषिमृत्यो प्रब्रूहि तं श्रद्धधानाय मह्यम् (क.उ.1-13)] इत्यादिभिः
आस्तिक्यबुद्धिमता3 नचिकेतसा स्वर्गशब्दवाच्य-सुखप्रद-परब्रह्मलोकावाप्तिः कथं मया लभ्यत?
इति पृष्टो मृत्युः,1प्र
प्रते ब्रवीमि तदु मे निबोध (क.उ.1-14) इति परब्रह्मस्वरूपम् उक्त्वा अणोरणीयान् (क.उ.2-20)
इति, अशरीरं शरीरेषु (क.उ.2-22) इति, यस्य ब्रह्म च क्षत्रम् (क.उ.2-25) इत्यादिभिः
परमात्मप्रभावम्  अभिधाय, ऋतं पिबन्तौ (क.उ. 3-1) इति जीवेश्वरस्वभावम् अभिधाय, अनन्तरम्
ईश्वरोपासनं च अभिधाय, अन्ते शतं चैका च हृदयस्य नाड्यः (क.उ.6-16) इत्यादिना ब्रह्मरन्ध्रनाडीद्वारा
जीवो निर्गम्य, अर्चिरादिमार्गेण अमृतपरब्रह्मलोकं प्राप्नोति इत्याद्यर्थान् 2अवीवदत्
। न तु निर्विशेषचिन्मात्रब्रह्मणः ईश्वरत्वजीवत्वभ्रान्तिः आप्तोपदेशेन तन्निवृत्तिश्च तेन  उक्ता।
[प्रतिपदार्थः]
"उशन् ह वै वाजश्रवस इति - उशन्3 - वश-कान्तौ (धा.पा.1080) इति धातोः उत्पन्नः । कामयमानः;"
फलम् इति शेषः । वाजेन - अन्नदानादिना, श्रवः - कीर्तिः यस्य सः  वाजश्रवाः, तस्यापत्यं
वाजश्रवस इति । ह इति किलार्थकः । स किल ऋषिः विश्वजिता4 सर्वदक्षिणेन यजमानः तस्मिन्
क्रतौ, सर्ववेदसं5 ददौ - सर्वस्वं दत्तम्, तेन इत्यर्थः । तस्य नचिकेता नाम पुत्रः आस ह - बभूव किल ।
1.1.2
तँ ह कुमारँ सन्तं दक्षिणासु नीयमानासु श्रद्धाऽऽविवेश । सोऽमन्यत ।। 2 ।।
B.1.1.2
[नचिकेतसः पितृविषये कल्याणाभिकांक्षिणी श्रद्धा]
"प्र.दी. - तम् इति । तं - प्रसिद्धम्, सन्तम् - आस्तिक्यबुद्धिमन्तम्, कुमारम् - पुत्रं"
नचिकेतसम्, ह - किल, दक्षिणासु नीयमानासु - ऋत्विगादिभ्यः दक्षिणार्थं गोषु समर्पितासु
सतीषु, श्रद्धा - आस्तिक्यबुद्धिः, आविवेश - प्रविष्टा, सः - आस्तिक्यबुद्धिमान्, अमन्यत ।।
1.1.3
पीतोदका जग्धतृणा दुग्धदोहा निरिन्द्रियाः ।
अनन्दा नाम ते लोकास्तान् स गच्छति ता ददत् ।। 3 ।।
B.1.1.3
[नचिकेतसः विचारप्रकारम्]
"प्र.दी. - श्रद्धा प्रकारं दर्शयति - पीतोदका इति । पीतम् उदकं याभिः ताः, पीतोदकाः, जग्धतृणाः -"
भक्षितघासाः, दुग्धदोहाः- दुग्धक्षीराः, निरिन्द्रियाः - प्रजननसामर्थ्यरहिताः, जरठाः
गाः ऋत्विग्भ्यो दक्षिणाबुद्ध्या, ददत् ददानः, अनन्दाः - आनन्दरहिताः, ते - शास्त्रप्रसिद्धाः,
असुखाः लोकास्सन्ति नामेति खल्वर्थकः । तान् सः - यजमानो गच्छति इति । स एवम् अमन्यत ।
1.1.4
स होवाच पितरं, तत ! कस्मै मां दास्यसीति ।
द्वितीयं तृतीयं तं होवाच मृत्यवे त्वा ददामीति ।। 4 ।।
B.1.1.4
"[स्वात्मदानेन क्रतोः सफलत्वप्रार्थना]"
"प्र.दी. - स होवाच इति । पितृकृतक्रतुदक्षिणावैगुण्यात्2 पितुः अनिष्टफलं भवति इति"
मन्यमानः आस्तिकः पुत्रः पितरम् उवाच । सः - नचिकेतः, पितरम् उवाच तत - हे तात ! ह्रस्वश्छान्दसः
। मां कस्मै ऋत्विजे दास्यसीति - एकवारम् उक्त्वा, द्वितीयं तृतीयं वारम् उक्तवन्तं
पुत्रम् उवाच पिता क्रुद्धः मृत्यवे- यमाय, त्वा - त्वाम्, ददामि इति अवोचत् ।।
1.1.5
बहूनामेमि प्रथमो बहूनामेमि मध्यमः ।
किं स्वित् यमस्य कर्तव्यं यन्मयाऽद्य करिष्यति ।। 5 ।।
B.1.1.5
"[पितृवाक्यपरिपालने अचलामतिः ]"
"प्र.दी. - एवमुक्तोऽपि पुत्रः, भयरहितः पितरमुवाच - बहूनाम् इति । बहूनाम् - मृत्युसदनं"
प्रति गन्तॄणां जनानाम्, प्रथमः - अग्रेसरः, मध्ये गन्तॄणां, बहूनां मध्यमः एमि- गच्छामि;
न तु पश्चाद्यामीत्यर्थः । किं स्विदिति - यमस्य किं कर्तव्यम् ? अवाप्तसमस्तकामत्वात्
किं कर्तव्यमस्ति यमस्य ? किं, मयाऽद्य करिष्यति - अवाप्तसमस्तकामत्वादेव मया - बालकेन
अद्य - वर्तमानकाले ऋत्विग्भ्य इव मृत्यवे कर्तव्यप्रयोजनं नास्त्येव इत्यर्थः ।।
1.1.6
अनुपश्य यथा पूर्वे प्रतिपश्य तथाऽपरे ।
सस्यमिव मर्त्यः पच्यते सस्यमिवाऽऽजायते पुनः ।। 6 ।।
B.1.1.6
[नचिकेतसः सदृष्टान्तं सत्यपरिपालनोक्तिः]
"प्र.दी. - साध्वसरोषहीनं पुत्रवाक्यं श्रुत्वा, पश्चात्तप्तं पितरम् आलोक्य पुत्र उवाच"
- पूर्वे अस्मत्पितामहादयः यथा मृषावादं न जानन्ति तथा त्वमपि तान्, अनुपश्य- दृष्ट्वा
कुरु । अपरे - सज्जनाः यथा तथा त्वमपि प्रतिपश्य तान् प्रतीक्ष्य सत्यवाक्छीलो भव; तथा
चेत् मम मृत्युः भविष्यति इति संशयं मा कुरु इत्याह - सस्यमिव इति । मर्त्यः - मरणशीलो
"मनुष्यः, सस्यमिव पच्यते - स्वल्पेन कालेन जातो भवति । अतः सत्यं परिपालय इति भावः ।।"
1.1.7
वैश्वानरः प्रविशत्यतिथिर्ब्राह्मणो गृहान् ।
तस्यैतां शान्तिं कुर्वन्ति हर वैवस्वतोदकम् ।। 7 ।।
"B.1.1.7"
[द्वार्स्थैः नचिकेतसः आतिथ्यार्थं वैवस्वताय निवेदनम्]
"प्र.दी. - पित्रा, नचिकेताः यमसदनं प्रति प्रेषितः । तद्वारे तिस्रो रात्रीः उपोष्य,"
मृत्युसदनं प्रविशन्तं नचिकेतसं द्वार्स्थाः दृष्ट्वा, मृत्युमूचुः - वैश्वानर इति।
वैश्वानरः - अग्निः, ब्राह्मणः - ब्राह्मणरूपः अतिथिस्सन्, गृहान् - अस्मद्गृहान्, प्रविशति
- प्रविष्टोऽभवत् । तस्य - एतादृशस्य अतिथेः एताम् - दाहनिवारिकां, शान्तिम् - अर्घ्यपाद्यादिकां,
"सन्तः कुर्वन्ति । अतः वैवस्वत ! मृत्योः त्वमपि उदकम् - अर्घ्यादिकं हर - समर्पय इति ऊचुः इत्यर्थः ।।"
1.1.8
आशाप्रतीक्षे सङ्गतँ सूनृताञ्च इष्टापूर्ते पुत्रपशूँश्च सर्वान् ।
एतद्वृङ्क्ते पुरुषस्याल्पमेधसो यस्यानश्नन् वसति ब्राह्मणो गृहे ।। 8 ।।
B.1.1.8
[अतिथिसत्काराकरणे पूर्वसुकृतस्य विनाशोक्तिः]
"प्र.दी. - अकरणे प्रत्यवायं च वदन्ति सन्तः - आशाप्रतीक्षे इति । अल्पमेधसः - स्वल्पबुद्धेः"
यस्य पुरुषस्य गृहे ब्राह्मणः अनश्नन् - अभुञ्जानः, वसति । तस्य पुरुषस्य आशाप्रतीक्षे
- अनुत्पन्नवस्तुविषया इच्छा आशा, उत्पन्नवस्तुप्राप्तिविषयकेच्छा प्रतीक्षा । सङ्गतम्
- सत्सङ्ग लब्धफलं सूनृताम्1 - सत्यप्रियवचनम् इष्टापूर्ते - इष्टं यागादि, पूर्तं तटाकादिकं,
पुत्र पशूँश्च एतत् - अनशनरूपं पापं वृङ्क्ते - वर्जयन्ति - नाशयति इत्यर्थः । वृजि
- वर्जने (धा.पा.1029) इति धातोः रूपम् ।।
1.1.9
तिस्रो रात्रीर्यदवात्सीर्गृहे मेऽनश्नन् ब्रह्मन्नतिथिर्नमस्यः ।
"मस्तेऽस्तु ब्रह्मन् स्वस्ति मेऽस्तु तस्मात् प्रति त्रीन् वरान् वृणीष्व ।। 9।।"
B.1.1.9
"[यमेन नचिकेतसे वरत्रयप्रदानसंकल्पः]"
"प्र.दी. - एवं वृद्धैः उक्तो मृत्युः नचिकेतसम् उवाच - तिस्रो रात्रीर्यदवात्सीः इति"
। हे ब्रह्मन् ! त्वं मे गृहे तिस्रो रात्रीः - त्रिषु रात्रिषु इत्यर्थः । अनश्नन्
- अभुञ्जानः, यत् - यस्माद्धेतोः, अवात्सीः - स्थितोऽसि,
किञ्च - यतः, त्वम् अतिथिः नमस्यः - नमस्कारार्ह इत्यर्थः । अतः ते - तुभ्यं, नमोऽस्तु
- नमस्कारोऽस्तु । हे ब्रह्मन्! मे - मम, स्वस्ति - मङ्गलं, अस्तु; तस्मात् हेतोः मम
स्वस्तये त्वं त्रीन् वरान् प्रति - उद्दिश्य, वृणीष्व - प्रार्थयस्व इत्यर्थः ।।
1.1.10
शान्तसंकल्पः सुमना यथा स्याद्वीतमन्युर्गौतमो माऽभि मृत्यो !
"त्वत्प्रसृष्टं माऽभिवदेत् प्रतीत एतत् त्रयाणां प्रथमं वरं वृणे ।।10।।"
B.1.1.10
"[प्रथमवरेण पितुः शान्तमनस्कत्व प्रार्थना]"
"प्र.दी. - एवं यमेन प्रार्थितः नचिकेतास्त्वाह - शान्तसंकल्पः इति । हे मृत्यो मा -"
माम्, अभि - मामुद्दिश्य इत्यर्थः । गौतमः - एतन्नामा मत्पिता यमं प्राप्य मत्पुत्रः
किं करिष्यति ? इति शान्त संकल्पः सुमनाः - प्रसन्नमनाः, वीतमन्युः - विगतक्रोधः यथा
स्यात् - एवंविधो यथा भवति । किञ्च; त्वत्प्रसृष्टम् - त्वया अस्मद्गृहं प्रति विसृष्टं
प्रेषितं मा - माम् अभि - मामुद्दिश्य प्रतीतः - पूर्ववत्प्रीतस्सन्, यद्वा मां प्रीतः
यथा अभिवदेत् - आशिषं प्रयुञ्ज्यात् त्रयाणाम् वराणां मध्ये एतत् - पितुः परितोषणरूपं
प्रथमं वरम् - अहं वृणे।।
1.1.11
यथा पुरस्ताद्भविता प्रतीत औद्दालकिरारुणिर्मत्प्रसृष्टः (ष्टम्)।
सुखँ, रात्रीः शयिता वीतमन्युः त्वां (द?) द्दशिवान्  मृत्युमुखात् प्रमुक्तम् ।। 11 ।।
B.1.1.11
"प्र.दी. - एवमुक्तो मृत्युः उवाच - यथा पुरस्तात् इति । औद्दालकिः उद्दालकस्य  अपत्यमौद्दालकिः"
।   अरुणस्य  गोत्रापत्यम् आरुणिः । तव पिता
मत्प्रसृष्टः - मया चोदितः मदनुग्रहादिति यावत् । यथा पुरस्तात् - पूर्वं यथा तथा त्वयि
प्रतीतः - प्रीतिविशिष्टः भविता - भविष्यति । वीतमन्युः - गतक्रोधः सुखं - यथा भवति
तथा, रात्रीः - भविष्यद्रात्रीः, शयिता - सुप्तो भविष्यति । मृत्युमुखात्प्रमुक्तम्
- मृत्युसन्निधेः च्युतं त्वां ददृशिवान् - प्रेमपूर्वकं पश्यति इति यावत्।।
1.1.12
स्वर्गे लोके न भयं किञ्चनास्ति न तत्र त्वं न जरया बिभेति ।
उभे तीर्त्वा अशनायापिपासे शोकातिगो मोदते स्वर्गलोके ।। 12 ।।
B.1.1.12
"[नचिकेतसा द्वितीयवरप्रार्थनात्पूर्वं स्वर्गस्वरूपप्रशंसा]"
"प्र.दी. - नचिकेतास्तु द्वितीयं वरं प्रार्थयते - स्वर्गे लोके इति मन्त्रद्वयेन।"
स्वर्गे - अत्यन्तसुखप्रदस्वर्गशब्दवाच्ये; लोके - श्रीवैकुण्ठलोके, स्थितस्येति शेषः।
भयम् - संसारादिभयं, किञ्चन - किञ्चिदपि - नास्ति इत्यर्थः । कथमिति चेत्, तत्र - तस्मिन्
लोके, त्वं  न -  तत्रस्थान्  बाधितुं  त्वमसमर्थः इत्यर्थः । किञ्च तत्रत्यः पुरुषः,
जरया - उपलक्षणमेतत् -  जराद्यवस्थाभिश्च न बिभेति किन्तु अशनायापिपासे - क्षुत्पिपासे,
उभे तीर्त्वा - अतिक्रम्य, शोकातिगः - अतीतदुःखस्सन्, स्वर्गलोके - निरतिशयसुखप्रदलोके,
मोदते - निरतिशयानन्दं प्राप्नोति इत्यर्थः ।।
1.1.13
स त्वमग्निं स्वर्ग्यमध्येषि मृत्यो प्रब्रूहि तँ श्रद्धधानाय मह्यम् ।
स्वर्गलोका अमृतत्त्वं भजन्ते एतत् द्वितीयेन वृणे वरेण ।। 13 ।।
B.1.1.13
"प्र.दी. - स त्वम् इति । हे मृत्यो ! सः - पुराणादिसर्वशास्त्रार्थतत्त्वज्ञः त्वम्,"
स्वर्ग्यम् - निरतिशयसुखसाधकमोक्षप्रयोजकम्, अग्निं2 अग्रं नयतीति व्युत्पत्या परलोकगमयितारं
परञ्ज्योतिस्वरूपं, त्वमध्येषि - उपास्से । हे मृत्यो ! त्वं श्रद्धधानाय - श्रद्धालवे,
मह्यम् - तम् अग्निशरीरकं परमात्मानम्, ब्रूहि - वद, स्वर्गलोकाः - निरतिशयसुखविशिष्टलोकस्थजनाः,
अमृतत्वम् - जरामरणादिरहितत्वं - यद्वा अमृतम् - परब्रह्मतत्त्वं तत्स्वभावत्वम्, तत्परमसाम्यापत्तिं
भजन्ते इति शृणोमि । अतः द्वितीयेन वरेण एतत् मोक्षं वृणे।।
1.1.14
प्र ते ब्रवीमि तदु मे निबोध स्वर्ग्यमग्निं नचिकेतः प्रजानन् ।
अनन्तलोकाप्तिमथो प्रतिष्ठां विद्धि त्वमेतन्निहितं 1 गुहायाम् ।। 14 ।।
B.1.1.14
"[नचिकेतसे अग्निविद्योपदेशः]"
"प्र.दी. - एवमुक्तो मृत्युः उवाच - प्र ते ब्रवीमि इति । ते - प्रार्थितवते तुभ्यं"
तदु - तदेव परं ब्रह्म, प्रब्रवीमि - प्रकर्षेण वदामि, मे निबोध - मत्तः जानीहि इत्यर्थः
। हे नचिकेतः ! त्वं स्वर्ग्यम् - सुखप्रदायकं मोक्षप्रयोजकमित्यर्थः। अग्निम् - तेजोरूपं
परंब्रह्म, प्रजानन् - मत्तो ज्ञात्वा इत्यर्थः।
अथो2 - अनन्तरम्, अनन्तलोकाप्तिम् - अपरिच्छिन्नलोकावाप्तिं, यद्वा  अनन्तस्य विष्णोः
लोकावाप्तिं वा, प्रतिष्ठां वा अपुनरावृत्तिं च लभस इति शेषः । अतः त्वं गुहायाम् -
हृदयगुहायां, निहितम्- विद्यमानम्, एनत् पूर्वोक्तं परंब्रह्म, विद्धि - जानीहि, अन्ये
न जानन्ति इति यावत् ।।
1.1.15
लोकादिमग्निं तमुवाच तस्मै या इष्टका यावतीर्वा यथा वा ।
स चापि तत्प्रत्यवदद्यथोक्तमथास्य मृत्युः पुनराह तुष्टः ।। 15 ।।
B.1.1.15
"[यमस्य अग्निविद्योपदेशप्रकारः]"
"प्र.दी. - अनन्तरं श्रुतिरुवाच - लोकादिमग्निम् इति । लोकस्य आदिः1 - कारणम्, तं -"
उपासनद्वारा  मोक्षप्रयोजनकम्, अग्निं, मृत्युः, तस्मै - नचिकेतसे, उवाच । याः - यल्लक्षणाः,
इष्टकाः यावतीः - यत्संख्याकाः, यथा वा - येन प्रकारेण चेतव्याः,2 तत्सर्वं च उक्तवान्
। स चापि - नचिकेता अपि, यथोक्तम्- मृत्युना यथोक्तम्, तत् - सर्वम्, प्रत्यवदम् - पुनः
अनूदितवान् । अथ  अनन्तरम्, मृत्युः अस्य  ग्रहणधारणसामर्थ्यं प्रति, तुष्टः सन् पुनरेव अन्यं
वरं दित्सुः पुनः आह ।।
1.1.16
तमब्रवीत् प्रीयमाणो महात्मा वरं तवेहाद्य ददानि (मि) भूयः ।
तवैव नाम्ना भविताऽयमग्निः सृंकाञ्चेमामनेकरूपां गृहाण ।।16 ।।
B.1.1.16
"[अग्निविद्यायाः नाचिकेताग्निविद्येति नामकरणम्]"
"प्र.दी. - तमब्रवीत् इति । महात्मा - प्रशस्तमनाः, प्रीयमाणः प्रीतिविशिष्टस्सन् मृत्युः"
तं - नचिकेतसम् अब्रवीत्, तव धारणासामर्थ्यवतः ते इह- लोके प्रसिद्धं वरं, भूयः - पुनः
अद्य ददामि - पूर्वोक्तादन्यम् चतुर्थं वरं ददामि, तत् किम् ? अयम् - मया उपदिष्टः मोक्षप्रयोजनकः,
अग्निः तवैव नाम्ना - नाचिकेतः इति नाम्ना, भविता - प्रसिद्धो भविष्यति । अनेकरूपाम्
- अनेकरूपत्वेन विचित्ररूपाम्, इमाम् - मया दत्तां, सृंकाम्1 - शब्दवतीं रत्नमालां,
गृहाण - स्वीकुरु इत्यर्थः ।।
1.1.17
त्रिणाचिकेतस्त्रिभिरेत्य सन्धिं त्रिकर्मकृत्तरति जन्ममृत्यू ।
ब्रह्मजज्ञं देवमीड्यं विदित्वा निचाय्येमाँ शान्तिमत्यन्तमेति ।। 17।।
B.1.1.17
[नाचिकेताग्निचयनस्य फलम्]
"प्र.दी. - पुनरपि कर्म प्रस्तौति - त्रिणाचिकेत इति । त्रिकृत्वः नाचिकेतोऽग्निः येन"
चितः सः त्रिणाचिकेतः । अयं वाव यः पवते (तै.ब्रा.3-11-7) इत्याद्यनुवाकाध्यायी वा त्रिणाचिकेतः
। त्रिकर्मकृत् - यजन - अध्ययन - दानकृत्,1 यद्वा - पाकयज्ञ - हविर्यज्ञ - सोमयज्ञकृद्वा,2
त्रिभिः - त्रिरनुष्ठितैः अग्निभिः, सन्धिम् - अङ्गीभूतपरमात्मोपासनेन जीवपरमात्मसम्बन्धम्,
एत्य - प्राप्य ज्ञात्वेत्यर्थः । जन्ममृत्यू तरति - अतिक्रामतीत्यर्थः । तदेवाह - ब्रह्मजज्ञम्
- ब्रह्मणो जातत्वात्, ज्ञत्वाद्वा ब्रह्मजज्ञः । तम् उपासकस्वरूपं ज्ञानाश्रयत्वादिगुणविशिष्टम्
इति । विदित्वा - ज्ञात्वा, देवम् - स्वप्रकाशादिद्योतनगुणविशिष्टं परमात्मानम्, ईड्यम्
- स्तुत्यर्हम्, निचाय्य - साक्षात्कृत्य, इमाम् - जन्मजराद्यनर्थकरसंसारनिवर्तनकरीम्,
शान्तिम् - उपरतिम्, अत्यन्तमेति - अतिशयेन प्राप्नोति इत्यर्थः ।।
1.1.18
त्रिणाचिकेतस्त्रयमेतत् विदित्वा य एवं विद्वांश्चिनुते नाचिकेतम् ।
स मृत्युपाशान् पुरतः प्रणोद्य शोकातिगो मोदते स्वर्गलोके ।। 18।।
B.1.1.18
"[पूर्वमन्त्रोक्तफलस्य विवरणम्]"
"प्र.दी. - इदानीम् अग्निरूपपरमात्मोपासनफलमाह - त्रिणाचिकेतः इति।"
त्रिवारं नाचिकेताग्निम् अनुष्ठाता । एतत् - पूर्वोक्तं त्रयम् या इष्टका यावतीर्वा
यथा वा इति त्रितयस्वरूपं विदित्वा - शास्त्रतो ज्ञात्वा, एवं विद्वान् - पूर्वोक्तस्वस्वरूपपरस्वरूपज्ञानवान्
सन् नाचिकेताग्निम् - परब्रह्माकारमग्निं, यश्चिनुते - (यः) उपासनं करोति, सः मृत्युपाशान्
- रागद्वेषादिप्रतिबन्धकान्, पुरतः - देहपतनात् पूर्वमेव, प्रणोद्य - दूरतः उत्सार्य, शोकातिगः -
शोकहेतुभूतपुण्यपापादिकमतीत्य, स्वर्गलोके - निरतिशयसुखप्रदे परब्रह्मलोके, मोदते -
सन्तोषं लभते इत्यर्थः ।।
1.1.19
यो वा ए(प्ये) तां ब्रह्मजज्ञात्मभूतां चितिं विदित्वा चिनुते नाचिकेतम्।
स एव भूत्वा ब्रह्मजज्ञात्मभूतः करोति तद् येन पुनर्न जायते ।। 19 ।।
B.1.1.19
"प्र.दी. - इतरत्यक्तस्यापि एतन्मन्त्रस्य पूर्वाचार्यगृहीतत्वात् व्याख्यायते - यो"
वाप्येताम् इति । यो वाऽपि - यः को वाऽपि अधिकारी, एताम् - पूर्वोक्तां, ब्रह्मजज्ञात्मभूताम्
- ब्रह्मजज्ञो जीवः तस्य आत्मभूतां1 तच्छरीरकभगवदुपासनभूतां, चितिम् - अग्निचयनं अग्न्युपासनं,
विदित्वा - गुरूपदेशतः शास्त्रतो वा ज्ञात्वा, नाचिकेतम् - एतन्नामकाग्न्युपासनं, चिनुते
- करोति, स एव ब्रह्मजज्ञात्मभूतो भूत्वा - ब्रह्मात्मकस्वात्मानुसन्धानपरोभूत्वा,
येन - ज्ञानेन, तत् - उपासनं, करोति, सः पुनः न जायते - पुनर्भवरहितो भवति इत्यर्थः ।।
1.1.20
एष तेऽग्निर्नचिकेतः स्वर्ग्यो यमवृणीथा द्वितीयेन वरेण ।
एतमग्निं तवैव प्रवक्ष्यन्ति जनासः तृतीयं वरं नचिकेतो वृणीष्व।। 20।।
B.1.1.20
"प्र.दी. - एष तेऽग्निः इति । हे नचिकेतः! द्वितीयेन वरेण यं वरं अवृणीथाः त्वम् ।"
ते - तुभ्यम्, एषः - पूर्वोक्तः, स्वर्ग्यः - मोक्षप्रयोजनकः अग्निः उपदिष्टः इति शेषः
। जनाः तवैव नाम्ना, एतमग्निं प्रवक्ष्यन्ति - नाचिकेतम् इति वक्ष्यन्ति । हे नचिकेतः
! त्वं तृतीयं वरं वृणीष्व नो चेत् अहम् ऋणवान् भविष्यामि इति यावत् ।।
1.1.21
येयं प्रेते विचिकित्सा मनुष्ये अस्तीत्येके नायमस्तीति चैके ।
एतद् विद्यामनुशिष्टस्त्वयाऽहं वराणामेष वरस्तृतीयः ।। 21 ।।
B.1.1.21
एकविंशतितमो मन्त्रः
[तृतीयेन वरेण मोक्षस्वरूपकयनप्रार्थना]
"प्र.दी. प्रकृतमनुसरन् नचिकेता आह - मनुष्ये - मोक्षाधिकृते जने प्रेते - सर्वबन्धविनिर्मुक्ते,"
चरमशरीरमुक्ते सति इत्यर्थः । या - यद्रूपा इयम् - वक्ष्यमाणरूपा, विचिकित्सा - संशयो
वर्तते, तमाह अस्तीति चैके - इति । एके - आस्तिकाः, चिदचिदीश्वरतत्त्वत्रयसत्यत्ववादिनः,
अस्तीति -जीवस्य भगवत्समानरूपाविर्भावः अस्तीति वदन्ति। एके - नास्तिकादयः कुदृष्टयश्च 1
नास्ति इति वदन्ति । त्वया गुरुणा, अहमेतत् विद्याम् - पूर्वोक्तां स्वस्वरूप-परस्वरूपोपायस्वरूपादि
ब्रह्मविद्यां, अनुशिष्टः - उपदिष्टः इत्यर्थः । वराणां मध्ये एषः तृतीयो वरः ।
1.1.22
देवैरत्रापि विचिकित्सितं पुरा न हि सुज्ञेयमणुरेष धर्मः ।
अन्यं वरं नचिकेतो वृणीष्व मा मोपरोत्सीरति मा सृजैनम् ।। 22 ।।
B.1.1.22
"प्र.दी. - एवं सन्दिग्धमुक्तस्वरूपज्ञानविशिष्टे नचिकेतसि सति, मृत्युराह; अत्र - मुक्तस्वरूपयाथार्थ्यज्ञानविषये,"
पुरा - पूर्वकाले, देवैः - ब्रह्मादिरपि, विचकित्सितम् - संशयः प्राप्तः किल इत्यर्थः
। एषः - परमपुरुषार्थलक्षणः, धर्मः - अणुरतिसूक्ष्मः अत एव न हि सुविज्ञेयः केनाऽपि
न विज्ञेयो हि इति दुर्लभत्वमुक्तम् । हे नचिकेतः! त्वं अन्यं वरं परमपुरुषार्थलक्षणमोक्षज्ञानादन्यं
वरं वृणीष्व । मा माम् अरोत्सीः उपरोधं मा कुरु । एनं माम् अतिसृज - विमुञ्च ।
1.1.23
दैवरत्रापि विचिकित्सितं किल त्वचं मृत्यो यन्न सुज्ञेयमात्थ ।
वक्ता चास्य त्वादृगन्यो न लभ्यो नान्यो वरस्तुल्य एतस्यकश्चित् ।। 23 ।।
B.1.1.23
[नचिकेतसः मोक्षजिज्ञासा दार्ढ्यम्]
"प्र.दी. - एवमुक्तो नचिकेता आह - परमपुरुषार्थलक्षणमोक्षरूपो धर्मः देवानां सन्धिग्ध"
इति, दुर्ज्ञेय इति च । किल त्वमात्थ! तत्सत्यम् इति । अतः अस्य - धर्मस्य, वक्ता च
त्वादृगन्यो न लभ्यः त्वदन्यो जनः न लभ्यः । एतस्य - वरस्य, अन्यः - इतरः, तुल्यः -
सदृशः, कश्चिद्वरो नास्ति इत्यर्थः।।
1.1.24
शतायुषः पुत्रपौत्रान् वृणीष्व बहून् पशून् हस्तिहिरण्यमश्वान् ।
भूमेर्महदायतनं वृणीष्व स्वयं च जीव शरदो यावदिच्छसि ।। 24।।
B.1.1.24
[मुमुक्षास्थैर्यपरीक्षार्थं पुनः प्रलोभनम्]
"प्र.दी. - पुनः प्रलोभयन् मृत्युः नचिकेतसमाह - शतायुषः इति । शतसंवत्सरायुष्मतः पुत्रपौत्रान्"
- गवादिरूपान् बहून् पशूँश्च हस्त्यश्वान् - गजतुरगादीन् हिरण्यम् - सुवर्णरजतादि, भूमेः
- पृथिव्याः, महदायतनम् - विस्तृतप्रदेशम्, भूमण्डलसाम्राज्यं च, वृणीष्व स्वयं च यावच्छरदः -
यावत्संवत्सरान् इच्छसि - अस्मिन् लोके स्थातुमिच्छसि तावत् जीवशरीरमरोगं धारय ।
1.1.25
एतत्तुल्यं यदि मन्यसे वरं वृणीष्व वित्तं चिरजीविकां च ।
महाभूमौ नचिकेतस्त्वमेधि कामानां त्वा कामभाजं करोमि ।। 25।।
B.1.1.25
"प्र.दी. - एतत्तुल्यम् इति । एतत्तुल्यम् - पूर्वोक्तवरसदृशं वित्तम् - द्रव्यम् चिरजीविकाम्"
- चिरकालजीवनरूपमन्यं वरं, यदि मन्यसे - प्रार्थयसे यदि, वृणीष्व । हे नचिकेतः त्वं
महाभूमौ - महति भूमण्डले, एधि कामानाम्- काम्यमानानाम् अप्सरसादीनां त्वा - त्वां कामभाजम्
- कामनाविषयं करोमि - काम्यभूताप्सरसादिप्रार्थनीयं करोमि इत्यर्थः ।
1.1.26
ये ये कामा दुर्लभा मर्त्यलोके सर्वान् कामान् छन्दतः प्रार्थयस्व ।
इमा रामास्सरथास्सतूर्या न हीदृशा लम्भनीया मनुष्यैः ।।
आिभिर्मत्प्रत्ताभिः परिचारयस्व नचिकेतो मरणं माऽनुप्राक्षीः ।। 26 ।।
B.1.1.26
"प्र.दी. - ये ये कामाः इति । मर्त्यलोके ये ये कामाः दुर्लभाः तान् सर्वान् कामान्"
छन्दतः - यथेष्टं प्रार्थयस्व । किञ्च सरथाः - रथसहिताः सतूर्याः  तूर्यादिवाद्यसहिताः,
इमाः  पूर्वोक्ताः ईदृशाः दिव्याः, रामाः - रमयन्त्यः अप्सरादयः, मनुष्यैः  त्वादृशैः
न लम्भनीयाः - लब्धुमनर्हाः, मत्प्रत्ताभिः - मया दत्ताभिः, आभिः - परिचारिकास्त्रीभिः,
परिचारयस्व - पादसंवाहनादिकं कारयस्व, हे नचिकेतः ! त्वं मरणमनुदेहवियोगानन्तरभावि,
मुक्तात्मविलक्षणस्वरूपम् इत्यर्थः । मा प्राक्षीः - प्रष्टुं न अर्हसि ।
1.1.27
श्वोऽभावा मर्त्यस्य यदन्तकैतत् सर्वेन्द्रियाणां जरयन्ति तेजः ।
अपि सर्वं जीवितमल्पमेव तवैव वाहास्तव नृत्यगीते ।। 27 ।।
B.1.1.27
[यमेन बहुधाप्रलोभितस्यापि नचिकतसः तत्तत्कामतिरस्करणम्]
"प्र.दी. - मृत्युना प्रलोभितोऽपि नचिकेताः, अक्षुब्धहृदय उवाच - हे अन्तक ! मर्त्यस्य"
- मरणशीलस्य, यत् - पूर्वोक्तम्, एतत् - विषयसमूहा इत्यर्थः । श्वोऽभावः - श्वः - द्वितीयदिवसे
न भवन्ति इति श्वोऽभावाः ; यद्वा श्वः द्वितीयदिवस एव भवन्ति इति वा । प्रथमद्वितीयदिवसयोरेव
विद्यमानाः; न तु तृतीयादि दिवसेष्विति भावः । किञ्च एते विषयाः सर्वेन्द्रियाणां तेजः
- सामर्थ्यं जरयन्ति - नाशयन्ति । सर्वं जीवितमपि - ब्रह्मादि सर्वजीवितमपि अल्पमेव
- स्वल्पकालमेव । वाहाः - गजाश्वादयः, तवैव - सन्तु इति शेषः । नृत्यगीते - तथा तवैव भवताम् ।
1.1.28
न वित्तेन तर्पणीयो मनुष्यो लप्स्यामहे वित्तमद्राक्ष्म चेत् त्वा ।
जीविष्यामो यावदीशिष्यसि त्वं वरस्तु मे वरणीयः स एव ।।28।।
B.1.1.28
[नचिकेतसः मुक्तस्वरूपजिज्ञासायां दृढाभिवेशः]
"प्र.दी. - न वित्तेन इति । मनुष्य वित्तेन - लब्धधनेन, न तर्पणीयः लब्धधनमेव अलमिति"
न तुष्टो भवति । त्वा - त्वां वयम्, अद्राक्ष्म चेत् - दृष्टवन्तश्चेत्, वित्तं लप्स्यामहे
- धनं प्राप्स्यामह एव यावत् - यावत्कालं, त्वम्  यमलोके, ईशिष्यसि - प्रभुत्वं करोषि
तावत्कालं वयं जीविष्यामह एव -मे- मया, वरणीयो वरः स एव - येयं प्रेते इति पूर्वोक्तमुक्तपुरुषस्वरूपविषयक
एव प्रार्थनीय इत्यर्थः ।
1.1.29
अजीर्यताममृतानामुपेत्य जीर्यन् मर्त्यः क्व तदास्थः (क्वधस्थः) प्रजानन् ।
अभिद्यायन् वर्णरतिप्रमोदान् अनतिदीर्घे जीविते को रमेत ।। 29 ।।
B.1.1.29
"प्र.दी. - अजीर्यताम्  इति । अजीर्यताम् - जरामरणशून्यतावतां, अमृतानाम् - मुक्तानां"
स्वरूपम् । उपेत्य - गुरुमुखात् ज्ञात्वा, प्रजानन् - प्रकर्षेण स्वयमपि जानन्, जीर्यन्मर्त्यः
- अहं देही अजरामरणयुक्त1 इति विवेकज्ञानवान्2, क्वधस्थः - कुः - भूमिः, अधः - अन्तरिक्षलोकापेक्षया
अधोभागविद्यमाना सा च सा भूमिः, तत्स्थः - क्वधस्थस्सन् । यद्वा क्व तदास्थः
इति वा पाठः तदास्थः तासु अप्सरप्रभृतिषु जरामरणादिविशिष्टासु इत्यर्थः । आस्थः - श्रद्धावान्
क्व - कथं भवेत्? इत्यर्थः । वर्णरतिप्रमोदान् - वर्णाः - आदित्यवर्णाः, तत्सदृशरूपान्
। रतिः - ब्रह्मणा सङ्क्रमणम् सङ्गमः, तेन लब्ध प्रमोदान् - आनन्दान्श्च अभिध्यायन्
- अभितो निरूपयन् अधिकारी, अनतिदीर्घे -
अत्यल्पकालविशिष्टे जीविते - ऐहिकलोकजीवनविषये, को रमेत को रमेत - को वा विवेकी प्रीतिमान्
भवेत् न कोऽपि इत्यर्थः ।
1.1.30
यस्मिन्निदं विचिकित्सन्ति मृत्यो [यत्] सम्पराये महति ब्रूहि नस्तत् ।
योऽयं वरो गूढमनुप्रविष्टो नान्यं तस्मान्नचिकेता वृणीते ।। 30 ।।
B.1.1.30
"प्र.दी. - यस्मिन् इति । हे मृत्यो ! महति उत्कृष्टे साम्पराये पारलौकिके परलोकसम्बन्धिनी"
यस्मिन्मुक्तात्मस्वरूपविषये यदिदम् - पूर्वोक्ताऽस्तिनास्तीति विप्रतिपत्तिरूपम् ।
विचिकित्सन्ति - वेत्तुम्  इच्छन्ति विवेकिनः इति शेषः । तत् - आत्मस्वरूपं नः - अस्मभ्यं
ब्रूहि योऽयं मया प्रार्थितः वरः गूढम् - आत्मतत्त्वम्, अनुप्रविष्टः - अनुसृत्यस्थितः
तस्मादन्यत् आत्मस्वरूपज्ञानात् अन्यद्वरं नचिकेताः - नचिकेतनामकः न वृणीते - न प्रार्थयते खलु ।।
।। इति श्रीभाष्यं रामानुजार्यकृतौ कठोपनिषत्प्रथमवल्ली व्याख्या समाप्ता ।।
1.2.1
अन्यच्छ्रेयोऽन्यदुतैव प्रेयस्ते उेभे नानार्थे पुरुषँ सिनीतः । तयोः श्रेय
आददानस्य साधु भवति हीयतेऽर्थात् य उ प्रेयो वृणीते ।।1।।
[श्रेयः प्रेयोमार्गयोः मोक्षबन्धकारणत्वम्]
हरिः ओम्
B.1.2.1
[श्रेयः प्रेयोमार्गयोः मोक्षबन्धकारणत्वम्]
हरिः ओम्
"प्र.दी. - अथ आचार्यः शिष्यस्य ब्रह्मविद्यायोग्यताम् अवगम्य मुमुक्षुः प्रस्तौति -"
अन्यच्छ्रेय इति । श्रेयः - मोक्षवर्त्म, अन्यत् - ब्रह्मादि लोकसुखाद्विलक्षणम् । प्रेयः
- प्रीतिकरभोगवर्त्म, मोक्षमार्गादन्यत् अन्यदेव इत्यर्थः। नानार्थे - परस्परविलक्षणार्थे,
उभे ते - मोक्षवर्त्म बन्धवर्त्मनी, पुरुषम् तन्मार्गप्रविष्टम् , सिनीतः - स्ववशं कुर्वाते
इत्यर्थः । तयोः - मध्ये (यत्) श्रेयः- मोक्षवर्त्म, आददानस्य - गृहीतुश्च इत्यर्थः
। साधुर्भवति - कल्याणं भवति, य उ - यस्तु प्रेयः - भोगप्रदस्वर्गादिसौख्यं वृणीते,
सः अर्थात् त्रिवर्गरूपार्थादपि हीयते - भ्रष्टो भवति इत्यर्थः ।
1.2.2
श्रेयश्च प्रेयश्च मनुष्यमेतस्तौ सम्परीत्य विविनक्ति धीरः ।
श्रेयो हि धीरोऽभि प्रेयसो वृणीते प्रेयो मन्दो योगक्षेमाद्वृणीते ।। 2 ।।
[मन्दज्ञानिभ्यां फलतया प्राप्यौ भोगमोक्षौ]
B.1.2.2
"प्र.दी. - श्रेयश्च प्रेयश्च इति । श्रेयश्च - मोक्षश्च, प्रेयश्च - भोगश्च, मनुष्यमेतः"
- प्राप्नुतः, धीरः - धिया रमते इति धीरः तत्त्वजिज्ञासुः, तौ श्रेयः प्रेयसा, सम्परीत्य
पदार्थविचारणं कृत्वा, विविनक्ति - पृथक्करोति, धीरः - ज्ञानी, प्रेयसाऽपेक्षया - भोगापेक्षया,
अभि - आभिमुख्येन, श्रेयः - मोक्षमार्गमेव, वृणीते । ह इति प्रसिद्धौ । मन्दः - अज्ञः,
योगक्षेमाद्धेतोः प्रेयः भोगरूपमेव वृणुते हि ।
1.2.3
स त्वं प्रियान् प्रियरूपाँश्च कामान् । अभिध्यायन् नचिकेतोऽत्यस्राक्षीः।
नैताँ सृंकां वित्तमयीमवाप्तो यस्यां मज्जन्ति बहवो मनुष्याः ।। 3 ।।
[विषयपराङ्मुखतया नचिकेतसः सर्वोत्कृष्टत्वम् ]
B.1.2.3
"प्र.दी. - स त्वं प्रियान् इति । हे नचिकेतः स त्वम् - तादृशः त्वम्,"
प्रियान् - स्वतः प्रियान् धनादीन्, प्रियरूपान् - रूपतश्च प्रियान् अप्सरःप्रभृतीन्,
अभिध्यायन् - प्राकृतसम्पद्गुणदोषं विचारं कुर्वन्, अत्यस्राक्षीः  एतान् सर्वान्कामान्
त्यक्तवानसि । एताम् - पूर्वोक्तां वित्तमयीम् - विशेषधनरूपां सृंकाम्1 - रत्नमालाम्,
न अवाप्तः - न प्राप्तवानसि, यस्याम् - रत्नमालिकायां बहवो मनुष्या मज्जन्ति - मग्ना भवन्ति इति यावत् ।
1.2.4
दूरमेते विपरीते विषूची । अविद्या या च विद्येति ज्ञाता ।
विद्याभीप्सिनं(तं) नचिकेतसं मन्ये । न त्वा कामा बहवोऽलोलुपन्त।।4।।
B.1.2.4
[नचिकेतसः विषयविरक्ततया ब्रह्मोपदेशार्हता]
"प्र.दी - दूरमेते इति । या अविद्येति ज्ञाता, या च विद्येति ज्ञाता, एते  उभे, दूरम्"
- अत्यन्तम्, विषूची - भिन्नगती, विपरीते - परस्परविरुद्धे च, नचिकेतसं त्वाम्, विद्याभीप्सिनम्
- ब्रह्मविद्याकामिनम् , मन्ये, बहवः मया प्रतिपादिताः, कामाः, पूर्वोक्ताः सर्वे -
त्वां न लोलुपन्त1 - न हि विषयवशगम् अकुर्वन् ।
1.2.5
[काम्यकर्मिणां नीचपदप्राप्तिः]
अविद्यायामन्तरे वर्तमानाः स्वयं धीराः पण्डितंमन्यमानाः ।
दन्द्रभ्यमाणाः परियन्ति मूढा अन्धेनैव नीयमाना यथाऽन्धाः ।। 5 ।।
B.1.2.5
"प्र.दी. - अथ अविद्यामार्गं निरूपयति - अविद्यायाम्  इति । अविद्यायाम् - काम्यकर्मलक्षणरूपाविद्यायाम्,"
अन्तरे - मध्ये, वर्तमानाः सञ्चरन्तः, स्वयम् - स्वयमेव, धीराः - बुद्धिकुशला इति, पण्डितंमन्यमानाः1
वयं शास्त्रकुशला इत्यभिमानिनः सन्तः, द्रन्द्रभ्यमाणाः - जरामरणादि दुःखपीडिताः, मूढाः
अविवेकिनः, अन्धेन - जात्यन्धेन2, नीयमानाः अन्धा यथा परियन्ति - परितः पतन्ति तद्वत्
उच्चनीचस्थलेषु पतन्ति इति भावः ।
B.1.2.5
"प्र. - अविद्या या च विद्येति ज्ञाता इत्युपात्तमार्गद्वये अविद्यामार्गं निन्दति -"
अविद्यायाम् इति । काम्यकर्मादिलक्षणायाम् अविद्यायां मध्ये, धनीभूत इव तमसि वर्तमानाः
। स्वयमेव प्रज्ञाशालिनः शास्त्रकुशलाश्चेति मन्यमानाः । दन्द्रभ्यमाणाः3- जरारोगादिदुःखपीडिताः
अविवेकिनः परिभ्रमन्ति । अन्यत् स्पष्टार्थम् । केचित्तु दन्द्रव्यमाणाः इति पाठमाश्रित्य
विषयकामाग्निना द्रुतचित्ताः इत्यर्थं वर्णयन्ति ।
1.2.6
न सांपरायः प्रतिभाति बालं प्रमाद्यन्तं वित्तमोहेन मूढम् ।
अयं लोको नास्ति पर इति मानी पुनः पुनर्वशमापद्यते मे ।। 6 ।।
B.1.2.6
नास्तिकस्य यमसदनप्राप्तिः
"प्र.दी. - न साम्परायः इति । सांपरायः1 - सम्यक्परः संपरः श्रीवैकुण्ठलोकः । स एव साम्परः"
तस्य अयते अनेन इत्ययः गमनसाधनव्यापारः, परमपदगमनसाधनव्यापारः, बालम् - अज्ञम्, वित्तमोहेन
- धनगर्वेण, प्रमाद्यन्तम्- अनवधानवन्तं, मूढम् - अविवेकम् प्रति, न प्रतिभाति न ज्ञायते तैः इत्यर्थः ।
"अत एतेषाम् अयं लोकः - मनुष्यलोकः, परलोकस्वर्गादिकं च नास्ति इति हेतोः मानी - देहाभिमानी,"
पुनः पुनः - वारं वारं, मे - मृत्योः मम वशमापद्यते - प्राप्नोति इत्यर्थः ।
1.2.7
श्रवणायापि बहुभिर्यो न लभ्यः शृण्वन्तोऽपि बहवो यं न विद्युः ।
आश्चर्यो वक्ता कुशलोऽस्य लब्धा आश्चर्यो ज्ञाता कुशलानुशिष्टः ।। 7।।
B.1.2.7
[सम्यक् वक्ता श्रोता दुर्लभः]
"प्र.दी. - श्रवणाय इति । यः - अन्तर्यामिब्राह्मणादिषु प्रसिद्धः  परमात्मा, नः बहुभिः"
- जनैः, श्रवणायापि - श्रोतुमपि, न लभ्यः बहवः- जनाः, यम् - परमात्मानं, शृण्वन्तोऽपि
न विद्युः - न विजानन्ति, किञ्च अस्य  परमात्मनः, कुशलः - निपुणः, वक्ता, आश्चर्यः दुर्लभः
इत्यर्थः । आश्चर्यवत्पश्यति कश्चिदेनम् (भ.गी.2-29) इत्यादि गीतावाक्यमनुसन्धेयम् ।
1.2.8
न नरेणावरेण प्रोक्त एष सुविज्ञेयो बहुधा चिन्त्यमानः ।
अनन्यप्रोक्ते गतिरत्र नास्ति अणीयान् ह्यतर्क्यमणुप्रमाणात् ।। 8 ।।
B.1.2.8
[अतिसूक्ष्मतया प्राकृतजनाज्ञेयः]
"प्र.दी. - न नरेण इति । अवरेण - अश्रेष्ठेन, नरेण - प्राकृतेन जनेन, प्रोक्तः, एषः"
परमात्मा, बहुधा - बहुप्रकारेण चिन्त्यमानोऽपि विचार्यमाणोऽपि, सुविज्ञेयो न भवति
। अनन्यप्रोक्ते गतिरत्र नास्ति । अनन्येन - भगवतः
अनन्येन, परमैकान्तिना1, प्रोक्ते - उपदिष्टे सति, या मुक्तिरूपा गतिः - सा गतिः अत्र
- अपरपुरुषोपदेशे  नास्ति । यद्वा - अनन्यप्रोक्ते - स्वेनैव स्वयम् अवगते सति, अत्र
गतिः परमैकान्तिप्रोक्ता गतिः नास्ति, अयमात्मा, अणु प्रमाणात् - अणोरपि, अणीयान् -
सूक्ष्मः, परमात्मा । अतः - अतर्क्यम् - परमात्मवस्तु तर्कगोचरं न ।
1.2.9
नैषा तर्केण मतिरापनेया प्रोक्ताऽन्येनैव सुज्ञानाय प्रेष्ठ ।
यां त्वमापः सत्यधृतिर्बतासि त्वादृङ्नोभूयान्नचिकेतः प्रष्टा ।। 9 ।।
B.1.2.9
[तर्कालभ्यं आत्मज्ञानम्]
"प्र.दी. - तदेवाह - नैषा तर्केण इति । एषा - आत्मविषयकामतिः, तर्केण न आपनीया - तर्कं"
न प्रापणीया, प्रेष्ठ! - प्रियतम! अन्येनैव - स्वस्मादन्येन गुरुणैव, प्रोक्ता - उपदिष्टा
मतिः, सुज्ञानाय भवति । त्वं यां मति मवापः प्राप्तवानसि, सत्यधृतिः - सः फलबुद्धिरसि
। हे नचिकेत!, त्वादृक् - भवादृक्, प्रष्टा - शिष्यः नः - अस्माकं भूयात् ।
1.2.10
जानाम्यहँ शेवधिरित्यनित्यम् । न ह्यध्रुवैः प्राप्यते हि ध्रुवं तत् ।
ततो मया नाचिकेतश्चितोऽग्निरनित्यैर्द्रव्यैः प्राप्तवानस्मि नित्यम् ।।10।।
B.1.2.10
[आत्मतत्त्वं अस्थिरफलप्रदकर्मभिरलभ्यम्]
"प्र.दी. - पुनरपि तुष्टः आह - जानाम्यहम् इति । शेवधिः1 - कुबेरसम्बन्धि निधिः, सुकृतकर्मफललक्षणः"
। अनित्यम् इति - अस्थिरमिति, अहं जानामि, ध्रुवम् - स्थिरं, तत् - आत्मतत्त्वम्, अध्रुवैः
- अस्थिरानित्यफलप्रदैः कर्मभिः, न प्राप्यते हि - न लभ्यते हि, मया - पूर्वोक्तानित्यत्वाद्यर्थज्ञानवता
मया, ब्रह्मप्राप्तिसाधनत्वोद्देश्येन अनित्यैः द्रव्यै - इष्टकादिद्रव्यैः, नाचिकेतोऽग्निश्चितः
- चयनं कृतः, तस्मात् नित्यम् - मोक्षफलसाधनं ज्ञानम्, प्राप्तवानस्मि ।
1.2.11
एकादशमन्त्रः
कामस्याप्तिं जगतः प्रतिष्ठां क्रतोरानन्त्यमभयस्य पारम् ।
स्तोमं महदुरुगायं प्रतिष्ठां दृट्वा धृत्या धीरो नचिकेतोऽत्यस्राक्षीः ।। 11 ।।
B.1.2.11
[नचिकेतसः धीरत्वप्रतिपादनम्]
"प्र.दी. - नचिकेतसो योग्यतां विवृणोति - कामस्याप्तिम् इति । अप्सरःप्रभृति प्राकृतसर्वकामावाप्तिम्,"
जगतः प्रतिष्ठाम् - हिरण्यगर्भादिलोकस्थितिं च, क्रतोः - सर्वकर्मणः फलं, आनन्त्यमभयस्य
पारम्  भयाभावस्य अन्तम्, स्तोमम् - अपहतपाप्मत्वादि गुणसमूहम्, महदुरुगायं । महत्
अधिकम्, उरु - उच्चैः, गायम् - गानयोग्यम्, यशः प्रतिष्टाम् - अपुनरावृत्तिं च, परमपुरुषार्थलक्षण
- मोक्षे दृष्ट्वा, हे नचिकेतः - त्वम्, धीरः सन्, धृत्या - सर्वान्प्राकृतान्कामान्,
अत्यस्राक्षीः - त्यक्तवानसि । यद्वा - परमात्मनि एव एतद्गुणजातम् अस्तीति योजना सर्वाकामावाप्तित्वं,
सर्वजगदाधारत्वं, सर्वक्रत्वनन्तफलप्रदत्त्वं,  अनवधिकाभयप्रदत्त्वम्, अपहतपाप्मत्वादिकल्याणगुणसमूहवत्त्वम्,
महत्कीर्तिमत्वं, सर्वान्तरात्मत्वं च भगवति नारायणे दृष्ट्वा, हे नचिकेतः! त्वं धीरः
सन्, प्राकृतान् सर्वान् कामान् त्यक्तवानसि इति, वासुदेवः सर्वम् (भ.गी.7-19) इति श्लोकः अत्रानुसन्धेयः ।
1.2.12
तं दुर्दर्शं गूढमनुप्रविष्टं गुहाहितं गह्वरेष्ठं पुराणम् ।
अध्यात्मयोगाधिगमेन देवं मत्त्वा धीरो हर्षशोकौ जहाति ।। 12 ।।
[भक्तियोगसाध्यः परमात्मा]
B.1.2.12
"प्र.दी. - परमात्मस्वरूपं निरूपयन्, नचिकेतसः योग्यतां दर्शयति तम् इति । गूढम् - योगमायासमावृतम्,"
अत एव दुर्दर्शम् - द्रष्टुमशक्यम्,
अनुप्रविष्टम् - सर्वभूतानुप्रविष्टम्, गुहाहितम् - उपासकानुग्रहार्थं हृदयगुहान्तर्वर्तिनम्,
गह्वरेष्ठम् - शासनार्थम् अन्तर्यामिणम्, पुराणम् - अनादिम्, अध्यात्मयोगाधिगमेन - आत्मनि
जीवे, चेतसः1 विषयेभ्यो विनिवर्त्य अधिकृत्य स्थितिः - अध्यात्मम्, स चासौ योगः अध्यात्मयोगः,
- चिदचिद्विवेकः, तेन अधिगमं प्राप्तं चिदचिदीश्वरविभागज्ञानम्, तेन चिदचिदीश्वरविभागज्ञानेन
तम् - पूर्वोक्तगुणविशिष्टं देवम् - परमात्मानम्, मत्वा धीरः - धीमान्, हर्षशोकौ - विषयलाभालाभजन्यहर्षशोकौ जहाति ।
1.2.13
एतच्छ्रुत्वा संपरिगृह्य मर्त्यः प्रवृह्य धर्म्यमणुमेतमाप्य ।
स मोदते मोदनीयं हि लब्ध्वा विवृतँ सद्म नचिकेतसं मन्ये ।। 23 ।।
[उपासकस्य स्वस्वरूपावाप्तिफलम् ]
B.1.2.13
"प्र.दी. - एतच्छ्रुत्वा इति । मर्त्यः एतत् - परमात्मतत्त्वम्, श्रुत्वा सम्परिगृह्य"
- अनन्तरं मननं कृत्त्वा, धर्म्यम् - धर्मसाध्यम् शरीरम्, प्रवृह्य
- पृथक्कृत्य एवं पूर्वोक्तम्, अणुम् - स्वस्वरूपम् अणोरपि अणीयांसं परमात्मानं वा,
आप्य - प्राप्य, सः मोदनीयम् - प्रीतिविषयम् अपहतपाप्मत्वादि स्वस्वरूपम्, लब्ध्वा मोदते
- आनन्दी भवति, नचिकेतसम् - एतन्नामकशिष्यं प्रति, सद्म - परंब्रह्मधाम, विवृतम्1- प्रवेशार्ह द्वारं मन्ये ।
1.2.14
अन्यत्र धर्मादन्यत्राधर्मादन्यत्रास्मात् कृताकृतात् ।
अन्यत्र भूताच्च भव्याच्च यत्तत्पश्यसि तद्वद ।। 14 ।।
B.1.2.14
[उपायोपेयपरमात्मविषयकः प्रश्नः]
"प्र.दी. - हे मृत्यो ! यत् इमां योग्यं मन्यसे प्राप्यस्वरूपम् मे वद इति नचिकेतास्त्वाह"
- अन्यत्र धर्मात् इति । धर्मादन्यत्र - प्रसिद्धोपायभूत- धर्मादन्यत् विलक्षणं यत्,
अधर्मादन्यत्र, अधर्मः - पूर्वोक्त धर्मेतरः प्रसिद्धोपेयः स्वर्गादिः, तस्मादन्यत्
विलक्षणं यत्, अस्मात् कृतात् - एतत्कार्यप्रपञ्चात्, अकृतात् - कारणप्रपञ्चात्, अन्यत्र
कार्यकारणप्रपञ्चविलक्षणं यत्, भूतात् - भूतकालिकात्, भव्यात् - भविष्यत्कालिकात्, चकारात्
वर्तमानकालिकात् अन्यत्र- अन्यत्, कालत्रयापरिच्छिन्नं यत् - परमात्मतत्त्वम्, त्वं
पश्यसि - हे मृत्यो! त्वं,
तत् - परमात्मतत्त्वम्, वद - मह्यं ब्रूहि इत्यर्थः ।
1.2.15
सर्वे वेदा यत्पदमामनन्ति तपाँसि सर्वाणि च यद्वदन्ति ।
यदिच्छन्तो ब्रह्मचर्यं चरन्ति तत्ते पदं सङ्ग्रहेण ब्रवीमि ओमित्येतत् ।। 15।।
B.1.2.15
"प्र.दी. - प्राप्य भगवद्वैभवं प्रकटयन्, तत्सङ्ग्रहवाचकं प्रतिजानीते"
मृत्युः। सर्वे वेदा इति । कर्मकाण्ड ब्रह्मकाण्डभूत सर्ववेदाः, यत्पदम् - पद्यते प्राप्यते
इति पदम्, यस्य भगवतः स्वरूपम्, धात्वर्थमुख्यवृत्त्याह - अन्तर्यामितया वा, आमनन्ति
- प्रतिपादयन्ति इत्यर्थः । सर्वाणि - कृच्छ्रचान्द्रायणादीनि, तपाँसि च, यद्वदन्ति
- यद्ब्रह्मप्राप्त्यर्थकान् इति वदन्ति, यदिच्छन्तः - यद्ब्रह्मस्वरूपप्राप्तीच्छवः,
ब्रह्मचर्यम् - गुरुकुलवासादिकम्, चरन्ति - कुर्वन्ति इत्यर्थः । मुमुक्षवः इति शेषः
। तत् - ब्रह्मसम्बन्धि । पदम् - प्राप्यस्वरूपं ते श्रोतुमिच्छवे तुभ्यं सङ्ग्रहेण
- सङ्क्षेपतः, ब्रवीमि - वदामि किमिति ? एतत्-
प्राप्यब्रह्मस्वरूपप्रतिपादकम् ओम् इत्यवोचत् । ओं तत्सदिति । ओमित्येकाक्षरं ब्रह्म
व्याहरन्माम् ( भ.गी.8-13) इति, ओम् इति शब्दः परंब्रह्मभूत श्रीमन्नारायणवाचकः इत्यवोचत् ।।
पूर्वोक्तम्, मदामदम् - मदो - हर्षः, अमदो - अहर्षः मदामदौ निग्रहानुग्रहजनविषये एतौ
अस्य स्तः इति, मदामदः । अर्शाद्यच्1 (पा.सू.5-2-127) तं विरुद्धधर्मविशिष्टम्, देवम्
- द्योतनादिगुणविशिष्टं भगवन्तम्, मत् - भगवदनुग्रहपात्रान्मत्तः, अन्यः कः ज्ञातुमर्हति
- न कोऽपि ज्ञातुमर्हः इति यावत् ।
B.1.2.21
"सु. - अणोरणीयान् महतो महीयान् इत्येतावदेव न आश्चर्यम् । अस्मिन् परमात्मनि, अयं हि"
आसीनो दूरं व्रजति शयानो याति सर्वतः । सर्वान्तर्यामिणि सर्वमिदम् आश्चर्यं घटेत नाम
। मदामदम् - सर्वात्मत्वात्, हृष्टाहृष्टोभयरूपम् । मदामदशब्दयोरजन्तता वा, लक्षणा वा1
आश्रयणीया । सर्वशरीरत्वेन सर्वप्रकारत्वाद्वा हर्षाहर्षोभयरूपम् । तादृशं देवं, मदन्यः
को वा ज्ञातुमर्हति? ।
1.2.22
अशरीरँ शरीरेष्वनवस्थेष्ववस्थितम् ।
महान्तं विभुमात्मानं मत्वा धीरो न शोचति ।। 22 ।।
B.1.2.22
[आत्मज्ञस्य संसारदुःखनिवृत्तिः]
"प्र.दी. - ब्रह्म विद्वान् न शोचति इत्याह - अशरीरम् इति । धीरः धिया बुद्ध्या रमत"
इति धीरः - ज्ञानी भगवदनुग्रहविशिष्टः इत्यर्थः । अनवस्थेषु - अस्थिरेषु, शरीरेषु -
देवादिशरीरेषु, अशरीरम् - कर्मकृतप्राकृतशरीररहितं यथा तथा, अवस्थितम् - अप्राकृतरूपेण
अवस्थितम्, विभुम् - महावैभवादिगुणयुक्तम् पदार्थम् एतत्कर्म महान्तम् - पूज्यम्, आत्मानम्
- परमात्मानम्, मत्त्वा - ज्ञात्वा, न शोचति - पुनः संसारदुःखं न प्राप्नोति ।
1.2.23
नायमात्मा प्रवचनेन लभ्यो न मेधया न बहुना श्रुतेन ।
यमेवैष वृणुते तेन लभ्यस्तस्यैष आत्मा विवृणुते तनूँ स्वाम् ।। 23।।
B.1.2.23
[परमात्मा एव उपायः उपेयश्च]
"प्र.दी. - ईदृशपरमात्मप्राप्त्युपायः परमात्मैव इत्याह - नायमात्मा इति । अयमात्मा"
- परमात्मा, प्रवचेनन् - अत्र अध्यापनमिति न सङ्गच्छते । लक्षणया मननम् उच्यते । अत्यन्तमननेन
न लभ्यः मेधया1 - ग्रहणधारणशक्त्या न लभ्यः, बहुना श्रुतेन - अनन्तशास्त्रज्ञानेन तथा,
यमेव - उपासकमेव, एषः - परमात्मा, वृणुते - मदीय इति व्रीयते, तेन - भगवदनुग्रहयुक्तेन
उपासकेन, एषः- आत्मा परमात्मा लभ्यः, तस्य उपासकस्य एषः परमात्मा, स्वाम् तनूम् - स्वकीयचतुर्भुजत्वादिविशिष्टदिव्यशरीरं,
विवृणुते - प्रयच्छति, ददाति इत्यर्थः ।
तपसः - परब्रह्मसंकल्पात् - तप आलोचने (श्रौतोऽयं धातुः) इति धातुः । जातम् - प्रथमोत्पन्नम्,
गुहां प्रविश्य तिष्ठन्तम् - चतुर्मुखविशिष्टदेहान्तर्वर्तित्वेन स्थितम्, भूतेभिः -
पञ्चभूतादि इन्द्रियैस्सहितम्, हिरण्यगर्भम्, व्यपश्यत यत्परंब्रह्म अयं सर्वजगत्स्रष्टा
भवति  इति कटाक्षेण ऐक्षत, एतद्वै तत् - उक्तोऽर्थः ।।
2.1.7
या प्राणेन सम्भवत्यदितिर्देवतामयी ।
गुहां प्रविश्य तिष्ठन्ती या भूतेभिर्व्यजायत।एतद्वै तत्।।7।।
B.2.1.7
जीवशरीरकः परमात्मा
"प्र.दी. - या प्राणेन इति । देवतामयी - देवादिदेहविशिष्टा, या प्राणेन सम्भवति - प्राणादिभिर्युक्ता"
सम्भवति, या गुहां प्रविश्य तिष्ठन्ती - हृदयगुहां प्रविश्य तिष्ठन्ती, अदितिः - कर्मफलान्यत्तीति
अदितिः - जीव इति यावत् । भूतेभिः - पञ्चभूतादि इन्द्रियैस्सह, व्यजायत - उत्पन्ना,
एतद्वैतत् - तत् - पूर्वोक्तं ब्रह्मस्वरूपम्, एतद्वै - एतन्मन्त्रप्रतिपादितजीवशरीरकमेव
परब्रह्मणः जीवशरीरकत्वात् - क्षेत्रज्ञं चापि मां विद्धि (भ.गी. 13-2) इतिवत् ज्ञेयम् ।
2.1.8
अरण्योर्निहितो जातवेदा गर्भ इवेत् सुभृतो गर्भिणीभिः ।
दिवेदिव ईड्यो जागृवद्भिर्हविष्मद्भिर्मनुष्येभिरग्निः ।। एतद्वै तत् ।।8।।
B.2.1.8
पर्यायेण जीवस्वरूपकथनम्
"प्र.दी. - अरण्योर्निहित इति । गर्भिणीभिः - गर्भिणीस्त्रीत्रिः, सुभृतः - अन्नपानादिभिः"
सुपोषितः, गर्भ इव - कुक्षिस्थजन्तुरिव, दिवेदिवे - अहन्यहनि, जागृवद्भिः - अप्रमत्तैः,
हविष्मद्भिः - आज्यादिहविर्दानप्रवृत्तैः, मनुष्येभिः -
ऋत्विगादिभिः, ईड्यः -  स्तुत्यः, जातवेदाः - एतन्नामकः अग्निः, अरण्योर्निहितः - तत्र
स्थितः, एतद्वै तत् - एतत् -अग्निस्वरूपम्, तत् - पूर्वोक्तपरब्रह्मात्मकम्, यस्याग्निश्शरीरम्
(बृ.उ. 5-7-9) इत्यग्नेः परब्रह्मशरीरकत्वात् इत्यर्थः ।।
2.3.3
भयादस्याग्निस्तपति भयात् तपति सूर्यः ।
भयादिन्द्रश्च वायुश्य मृत्युर्धावति पञ्चमः ।
B.2.3.3
(इन्द्रादीनां भगवन्नियमितकार्यकरण सामर्थ्यवत्वम्)
"प्र.दी. - भगवन्नियमितस्वस्वकार्याकरणे इन्द्रादीनामपि भयं भवति इत्याह - भयादग्निः"
इति  । अस्य परमात्मानः, भयात्, अग्निः तपति - सूर्योsपि अस्य भयात् तपति, इन्द्रश्च,
वायुश्च पञ्चमः, मृत्युश्च, पञ्चत्वकारकः1 मृत्युरपि, अस्य भयात् धावति, एते सर्वेभगवन्नियमितकार्यकरणे
शीघ्रगमनं कुर्वन्ति इति यावत् ।।3।।
2.3.4
इह चेदशकत् बोद्धुं प्राक् शरीरस्य विस्रसः ।
"ततस्सर्गेषु लोकेषु शरीरत्वाय कल्पते ।"
B.2.3.4
(शरीरपतनात्पूर्वमेव ब्रह्मज्ञानस्यावश्यसम्पादनीयता)
"प्र.दी. -देहपतनात्पूर्वमेव ब्रह्मज्ञानप्रयत्नः कर्तव्य इत्याह - इहचेदशकत् इति ।"
शरीरविस्रसः - शरीरपतनात्, प्राक् - जीवदशायाम्, इह - इहलोके विद्यमानदशायामेव, बोद्धुम्
- परं ब्रह्मज्ञातुम् अशक्तश्चेत्, ततः - देहपातादनन्तरम्, सर्गेषु1 - सृज्यमानेषु,
लोकेषु मनुष्यादिलोकेषु, शरीरत्वाय - जरामरणयुक्तशरीरलाभार्थम्, कल्पते समर्थो भवति ।। 4 ।।
2.3.5
यथाssदर्शे तथाssत्मनि यथा स्वप्ने तथा पितृलोके
यथाsप्सु परीव ददृशे तथा गन्धर्वलोके छायातपयोरिव ब्रह्मलोके ।
B.2.3.5
(आत्मप्रतीतिधिकारानुगुणतया)
"प्र.दी. -तथाsपि ब्रह्मादिलोकस्यैरपि परमात्मा दुर्बोध्य इत्याह - यथाssदर्श इति ।"
यथाssदर्शे तथाssत्मनि - यथा आदर्शे दर्पणे प्रतीयमानं मुखादिकम्, परीव ददृशे - परितो
दृष्टमिव विद्यते किन्तु प्रत्यक्षदृष्ट बहिर्निर्गत
वाग्व्यापारयुक्त- मनुष्यादिमुखवत् न विद्यते, तथा आत्मनि - आत्मविषयिका प्रतीतिः इत्यर्थः
। स्पष्टम् इहलोके न प्रकाशत इति यावत् । यथा स्वप्ने तथा पितृलोके - यथा स्वप्नदृष्टं
वस्तु, परीव ददृशे परितो दृश्यमानमिव विद्यते । किन्तु प्रत्यक्षदृष्टपदार्थवत्1 संशय
विपर्ययरहितं न दृश्यते, तथा गन्धर्वलोके - तथा आत्मनो हि आपातप्रतीतिः अस्ति, न तु
स्पष्टप्रतीतिः, छायातपयोरिव ब्रह्मलोके - यथा छायातपमिश्रस्थानगतं वस्तु, परीव ददृशे
परितोदृष्टमिव भाति, किन्तु केवलातपस्थानस्थितवस्तुवत् संशयविपर्ययरहितं न दृश्यते,
तथा ब्रह्मलोके - छायातपसदृशज्ञानाज्ञानयुक्त चतुर्मुख ब्रह्मलोके - केवलातपस्थानभूत
परब्रह्मलोक इव, न हि आत्मनः स्पष्टप्रतीतिः इति भावः ।
"तैत्तिरीय आनन्दवल्लीगतमनुष्यगन्धर्वादिपरब्रह्मलोकगतानन्दतारतम्यवत् आत्मप्रतीतिः2"
अधिकारानुगुणतया अस्पष्ट-स्पष्ट-स्पष्टतर-स्पष्टतम इति विज्ञेया ।।
1.2.16
"एतद्ध्येवाक्षरं ब्रह्म एतद्ध्येक्षरं परम् ।"
"एतद्ध्येवाक्षरं ज्ञात्वा यो यदिच्छति तस्य तत् ।।16 ।।"
[परब्रह्मवाचक प्रणवप्रशंसा]
B.1.2.16
"प्र.दी. - अथ परंब्रह्मवाचकं प्रणवं द्वाभ्यां स्तौति - एतद्ध्येवाक्षरम् इति। एतद्ध्येवाक्षरं"
ब्रह्म - ओमित्येतदक्षरं ह्येव, ब्रह्म - ब्रह्मप्राप्तिसाधनम्, एतदक्षरमेव परम् - जप्यम्,
एतद्ध्येवाक्षरम् - एतदक्षरार्थमेव हि परंब्रह्मेति ज्ञात्वा - यः- मुमुक्षुः, यदिच्छति
- यत्फलं मे भूयात् इति उपास्यति, तस्य तत् - तत्फलं भवति ।
1.2.17
एतदालम्बनँ श्रेष्ठमेतदालम्बनँ परम् ।
एतदालम्बनँ ज्ञात्वा ब्रह्मलोके महीयते ।। 17 ।।
[प्रणवोपकरणकोपासनस्य श्रैष्ठ्यम्]
B.1.2.17
"प्र.दी. - एतदालम्बनम् इति । एतदालम्बनम् - पूर्वोक्तप्रणवालम्बनम्, श्रेष्ठम् - सर्वमन्त्राणां"
ध्यानादीनां च आधिक्यबोधकम्, एतदालम्बनम् - प्रणवोपासनम्, परम् - परब्रह्मज्ञानसाधनम्,
एतत् - प्रणवार्थोपासनम्, आलम्बनम्1 - सर्वफलाधारभूतम् इति ज्ञात्वा, पुरुषः ब्रह्मलोके
- परब्रह्मलोके, महीयते - पूज्यते, मुक्तैः इति शेषः ।
1.2.18
न जायते म्रियते वा विपश्चिन्नायं कुतश्चिन्न बभूव कश्चित् ।
अजो नित्यः शाश्वतोऽयं पुराणो न हन्यते हन्यमाने शरीरे ।। 18 ।।
B.1.2.18
अष्टादशमन्त्रः
[अविनाशि प्रत्यगात्मस्वरूपकथनम्]
"प्र.दी. - न जायते म्रियते इत्यादि मन्त्रद्वयेन प्रत्यगात्मस्वरूपमाह - अयं विपश्चित्1"
- विद्वान् ज्ञानस्वरूपः जीवः, न जायते । अत एव न
म्रियते - न मरणं प्राप्नोति कुतश्चिदपि । अयं न भवति न कोप्युत्पादकः तस्य न बभूव कश्चित्
पूर्वं मनुष्यादिः कश्चिद्रूपोपि न जातः न जायते इत्यत्र हेतुमाह - अजः नित्यः शाश्वतः
- सार्वकालिकः । पुराणः - प्राचीनः, शरीरे हन्यमानेऽपि अयम्  जीवो, न हन्यते - लोके
हन्तृहताविति व्यवहारोऽस्ति इति चेत्; न ।
1.2.19
हन्ता चेन्मन्यते हन्तुं हतश्चेन्मन्यते हतम् ।
उभौ तौ न विजानीतो नायं हन्ति न हन्यते ।। 19 ।।
B.1.2.19
[आत्मनो नित्यत्वम् ]
"प्र.दी. - सम्यगित्याह - हन्ता चेत् इति । देहात्माभिमानदृष्टिस्सन्, अयमात्मानं, हन्तुं"
मन्यते चेत्, हन्ता - देहवियोगकारकः, जीवात्मानं हन्तुम् मन्यते चेत्, आत्मानं हनिष्यामि
इति मन्यते चेत्, हतः - देहवियुक्तः स्वात्मानं हतं मन्यते चेत्, तौ - पूर्वोक्तौ, उभौ
- हन्तृहतौ, न विजानीतः - अच्छेद्यत्वादि धर्मविशिष्टं स्वात्मानं न विजानीतः न ज्ञातवन्तौ
आत्मनः अच्छेद्यत्वात्, अयमात्मा अन्यं न हन्ति, अयमात्मा अन्येन न हन्यते ।
1.3.14
उत्तिष्ठत जाग्रत प्राप्य वरान् निबोधत । क्षुरस्य धारा निशिता दुरत्यया दुर्गं पथस्तत्कवयो वदन्ति ।।
B.1.3.14
[तत्त्वज्ञानाय प्रोत्साहनम् ]
"प्र.दी - एवं परमात्मनः वशीकरणप्रकारम् उपदिश्य, अनवधानतया न प्रवर्तितव्यम् इत्युपदिशति"
मुमुक्षून्प्रति - उत्तिष्ठत जाग्रत इति । हे मुमुक्षवः!उत्तिष्ठत - अनाद्यज्ञाननिद्राशयनात्
उत्तिष्ठत, जाग्रत - शयानादुत्थाय निद्राक्षयं कुरुत, वरान् - श्रेष्ठानाचार्यान्, प्राप्य
- सङ्गम्य, निबोधत - चिदचिदीश्वरतत्त्वत्रयविवेकज्ञाः भवत । यद्वा - आचार्यद्वारा, वरान्-
देवतापारमार्थ्य लाभहेतुक वरान्, निबोधत - प्राप्स्यत इत्यर्थः । न उपेक्षितव्यम् इति
भावः । यथा - क्षुरस्य - आयुधविशेषस्य, निशिता - अग्रभागे तीक्ष्णा, धारा दुरत्यया -
तस्यां पदभ्यां संचरितुम् अशक्या, तद्वत्कवयः - ब्रह्मविदः, तत् - पूर्वोक्तं, पथः -
ब्रह्मज्ञानमार्गम् इत्यर्थः । दुर्गम् - दुःखेनापि गन्तुं अशक्यम् इति, वदन्ति - स्वल्पेऽपि
अनवधाने उभयतोऽपि भ्रष्टा भवन्ति इति भावः ।
1.3.6
यस्तु विज्ञानवान् भवति युक्तेन मनसा सदा । तस्येन्द्रियाणि वश्यानि सदश्वा इव सारथेः ।। 6 ।।
B.1.3.6
"[देहात्मविवेकशून्यस्य इन्द्रिरियनिग्रहः अशक्यः]"
"प्र.दी. - शरीरादेः रथत्वादिरूपण प्रयोजनमाह - यस्त्वविज्ञानवान् इति मन्त्रद्वयेन"
। यस्तु सदा अयुक्तेन - असमीचीनेन, मनसा युक्तः इति शेषः । अविज्ञानवान् - देहात्मविवेकज्ञानशून्यः,
सारथेः दुष्टाश्वाः - यथा वश्याः न भवन्ति, तस्य तथा इन्द्रियाणि अवश्यानि - स्वाधीनानि न भवन्ति ।।
"यस्त्विति । यस्तु युक्तेन - समीचीनेन, मनसा सदा युक्त इति शेषः ।"
विज्ञानवान् - चिदचिदीश्वरविलक्षणज्ञानवान् भवति । सारथेः सदश्वा इव शिक्षितहया इव,
तस्येन्द्रियाणि वश्यानि स्वाधीनानि भवन्ति ।
1.3.7
यस्त्वविज्ञानवान् भवत्यमनस्कस्सदाऽशुचिः ।  न स तत् पदमाप्नोति संसारं चाधिगच्छति ।। 7 ।।
B.1.3.7
[इन्द्रियनिग्रहाऽनिग्रहवतोः प्राप्यं फलम् ]
"प्र.दी. - हयत्वेन रूपितेन्द्रियस्वाधीनास्वाधीनवतोः फलं दर्शयति द्वाभ्याम् एतन्मन्त्राभ्याम््"
यस्तु इति । यस्तु, अविज्ञानवान् - चिदचिदश्विरतत्त्वत्रयज्ञानशून्यः, अमनस्कः - अस्वाधीनचित्तः,
सदा - सार्वकालिकम्, अशुचिः - अपवित्रः, विपरीतकार्मानुष्ठानपरो भवति, सः तत्पदम् -
तस्य परब्रह्मणः पदम् - स्थानम्,  न आप्नोति - न गच्छति, किन्तु संसारं च - जन्मजरामरणरूपदुःखं
च अधिगच्छति - प्राप्नोति ।।
"यस्तु इति। यस्तु विज्ञानवान्-चिदचिदीश्वरतत्तवत्रयस्वरूपस्वभावज्ञानवान्1,"
समनस्कः - स्वाधीनचित्तः, अत एव सदाशुचिः - परिशुद्धान्तःकरण इत्यर्थः । भवति इति शेषः
। स तु तत्त्वत्रयज्ञानवान्, तत्पदम् - ब्रह्मणः पदं, वक्ष्यमाण श्रीविष्णोः पदम् -
स्थानम्, आप्नोति । यस्मात् विष्णोः पदात्, भूयो न जायते - पुनरावृत्तिः न सम्भवति ।।
1.3.8
यस्तु विज्ञानवान् भवति समनस्कः सदा शुचिः ।
स तु तत्पदमाप्नोति यस्माद्भूयो न जायते ।। 8 ।।
B.1.3.8
[इन्द्रियनिग्रहाऽनिग्रहवतोः प्राप्यं फलम् ]
"प्र.दी. - हयत्वेन रूपितेन्द्रियस्वाधीनास्वाधीनवतोः फलं दर्शयति द्वाभ्याम् एतन्मन्त्राभ्याम््"
यस्तु इति । यस्तु, अविज्ञानवान् - चिदचिदश्विरतत्त्वत्रयज्ञानशून्यः, अमनस्कः - अस्वाधीनचित्तः,
सदा - सार्वकालिकम्, अशुचिः - अपवित्रः, विपरीतकार्मानुष्ठानपरो भवति, सः तत्पदम् -
तस्य परब्रह्मणः पदम् - स्थानम्,  न आप्नोति - न गच्छति, किन्तु संसारं च - जन्मजरामरणरूपदुःखं च अधिगच्छति -
प्राप्नोति ।।
"यस्तु इति। यस्तु विज्ञानवान्-चिदचिदीश्वरतत्तवत्रयस्वरूपस्वभावज्ञानवान्1,"
समनस्कः - स्वाधीनचित्तः, अत एव सदाशुचिः - परिशुद्धान्तःकरण इत्यर्थः । भवति इति शेषः
। स तु तत्त्वत्रयज्ञानवान्, तत्पदम् - ब्रह्मणः पदं, वक्ष्यमाण श्रीविष्णोः पदम् -
स्थानम्, आप्नोति । यस्मात् विष्णोः पदात्, भूयो न जायते - पुनरावृत्तिः न सम्भवति ।।
1.2.20
अणोरणीयान् महतो महीयान् आत्माऽस्य जन्तोर्निहितो गुहायाम् ।
तमक्रतुः पश्यति वीतशोको धातुप्रसादान्महिमानमात्मनः ।। 20 ।।
B.1.2.20
"[परमात्मस्वरूपज्ञानवतः फलम्]"
"प्र.दी. - पूर्वं  द्वाभ्यां मन्त्राभ्यां प्रत्यगात्मस्वरूपं विशोध्य, अद्य अनेन मन्त्रेण"
एतत्प्रत्यगात्मनोऽपि आत्मभूतपरमात्मस्वरूपज्ञानवतः फलमाह - अणोरणीयान् इति । अणोः
- सूक्ष्माच्चेतनादपि, अणीयान् - अत्यन्तसूक्ष्मः, महतः - आकाशादेरपि, महीयान् - अत्यन्ताधिकः,
आत्मा - अतति1 जीवेन साकं गच्छतीति, आत्मा - परमात्मा, अस्य - पूर्वोक्तमन्त्रद्वयप्रतिपादितस्य,
जन्तोः  जीवस्य, गुहायाम् - हृदयगुहायाम्, निहितः - नियमनार्थं स्थितः, अक्रतुः2 - देवतान्तर
- साधनान्तररहितः, यद्वा काम्यकर्मरहितः, यः मुमुक्षुरिति शेषः । तम् - पूर्वोक्तं परमात्मानं
आत्मनः परमात्मनः, महिमानम् - अघटितघटनासामर्थ्यं च, धातुः - अखिलजगत्कारणस्य, प्रसादात्
- भगवतः अनुग्रहात्, पश्यति - साक्षात्करोति, सः भगवत्प्रसादात् भगवदनुग्रहात्, वीतशोको
भवति संसाररूपदुःखरहितो भवतीत्यर्थः । तमक्रतुः पश्यति वीतशोको धातुःप्रसादान्महिमानमीशम्
इति पाठान्तरम् । यः, धातुः प्रसादात् - भगवदनुग्रहात्, तम् - पूर्वोक्तम्, अक्रतुं -
जगत्सर्गादिविषये साधनान्तररहितम्, ईशम् - सर्वनियन्तारं परमात्मानम्, महिमानम् च तद्भगवन्महिमानं
च पश्यति सः वीतशोको भवति इत्यन्वयः ।
1.2.21
आसीनो दूरं व्रजति शयानो याति सर्वतः ।
कस्तं मदामदं देवं मदन्यो ज्ञातुमर्हति ।। 21 ।।
[भगवदनुग्रहशून्यस्य दुर्ग्रहत्वम्]
B.1.2.21
"प्र.दी. - भगवदनुग्रहशून्यस्य परमात्मतत्त्वं दुरधिगमम् इत्याह - आसीनः इति । भगवदनुग्रहशून्यस्य,"
आसीनः - अचलः अवस्थितस्सन् अयं परमात्मा, सर्वतः - सर्वदेशेषु, याति - गच्छति, तम् -
1.2.24
नाविरतो दुश्चरितान्नाशान्तो नासमाहितः ।
नाशान्तमानसो वाऽपि प्रज्ञानेनैनमाप्नुयात् ।। 24 ।।
B.1.2.24
[दुश्चरितविरतादेः उपासनाङ्गत्वम्]
"प्र.दी. - ब्रह्मज्ञानिनोऽपि दुष्कार्यनिवृत्तिः आवश्यकी इत्याह - नाविरतो दुश्चरितादिति"
। दुश्चरितात् - परदारपरद्रव्यहरणरूपदुष्कार्यात्, नाविरतः - अनिवृत्तः, नाशान्तः -
अनुपशान्तकामक्रोधयुक्तः, नासमाहितः - अनवधानचित्तः, नाशान्तमानसो वा - नानाविधविषयव्यापारविक्षिप्तमानसश्च,
प्रज्ञानेनाऽपि - प्रकृष्टब्रह्मविज्ञानेन सताऽपि, एनम् - परमात्मानम्, नाप्नुयात् - न
प्राप्नोति इत्यर्थः ।
1.2.25
यस्य ब्रह्म च क्षत्रं च उभे भवत ओदनः ।
मृत्युर्यस्योपसेचनं क इत्था वेद यत्र सः ।।
B.1.2.25
[सकलचराचरसंहर्ता परमात्मा]
"प्र.दी. - पूर्वोक्तपरब्रह्मप्रभावः केनाऽपि न ज्ञायतेत्याह - यस्य इति । यस्य - प्रसिद्धस्य"
परब्रह्मणः, ब्रह्म - ब्राह्मणवर्णः, क्षत्रम् - क्षत्रियवर्णः, चकारद्वयात् वैश्यशूद्रौ
उच्येते । उभे - ब्रह्मक्षत्रियकुले वैश्यशूद्रकुले च, कृत्स्नं जगदिति यावत् । ओदनः
- भक्षणानुकूलान्नस्थानीये, भवतः यस्य - परब्रह्मणः, मृत्युः - प्रपंचलयहेतुभूतरुद्रकालान्तकाग्न्यादिसमूहः,
उपसेचनम् - अदनीयोः- -न्नसाधनं भवति । सः - परमात्मा, यत्र - यस्मिन् प्रकारे स्थितः,
सः इत्था - एतादृशप्रकारवानिति, कः वेद - तत्प्रभावः कोऽपि न वेद इत्यर्थः । ब्रह्माऽपि न वेद इति भावः ।
।। इति श्रीभाष्यंरामानुजार्यकृतौ कठोपनिषद्द्वितीयवल्लीप्रतिपदव्याक्या
समाप्ता ।।
1.3.1
ऋतं पिबन्तौ सुकृतस्य लोके गुहां प्रविष्टौ परमे पराद्धर्ये ।
छायातपौ ब्रह्मविदो वदन्ति पंचाग्नयो ये च त्रिणाचिकेताः ।।
B.1.3.1
तृतीयवल्ली
[दुर्ज्ञेयस्य परमात्मनः स्वतन्त्रत्वात् सुज्ञेयता तथा सूपास्यता]
हरिः ओम्
"प्र.दी. - दुर्ज्ञेयप्रभावस्य परमात्मनः सूपास्यतां दर्शयति द्वाभ्यां मन्त्राभ्याम्"
- ऋतं पिबन्तौ इति । सुकृतस्य-सुकृतकर्मसाध्ये, लोके - अस्मिन् लोकेत्यर्थः। वर्तमानौ
सन्तौ ऋतम् सत्यम्, अवश्यानुभाव्यकर्मफलं, पिबन्तौ - छत्रिन्यायेन1    अनुभवन्तौ गुहां
प्रविष्टौ जीवसम्बन्धि हृदयगुहां प्रविष्टौ, तत्रापि परमे - उत्कृष्टे, परा द्धर्ये
परस्य - परमात्मनो, अद्धर्ये  - स्थाने, दहराकाश इत्यर्थः । विद्यमानौ प्राप्य - प्राप्तारौ
द्वितीयाविभक्तिः । छायातपौ - छाया स्थानीयो जीवः, आतप स्थानीयः ईश्वरः । जीवेश्वरौ
इति । त्रिणाचिकेताः - अयं वाव यः पवते (तै.ब्रा. 3-11-7) इत्यनुवाकत्रयाध्यायिनः पंचाग्नयः
- गार्हपत्यो दक्षिणाग्निः, आहवनीयः, सभ्यावसथ्यौ च पंचाग्निशुश्रूषापरिशुद्धान्तःकरणाः,
एवंभूताः ब्रह्मविदः वदन्ति वाचा व्यवहरन्ति, वद व्यक्तायां वाचि (धा.पा. 1009) इति
धातुः । एतौ जीवेश्वरौ इति ब्रह्मविदाम् उद््घोषः ।
1.3.2
यस्सेतुरीजानानामक्षरं ब्रह्म यत् परम् । अभयं तितीर्षतां पारं नाचिकेतं शकेमहि ।।
B.1.3.2
"प्र.दी.-ईजानानाम् - ब्रह्मज्ञानाङ्गतया कर्म कुर्वताम्, यः सेतुः - प्रापकः फलप्रदम्"
ब्रह्म शब्दविशेष्यत्वात् नपुंसकलिङ्गता2 । तितीर्षताम् - संसारसमुद्रं तर्तुम् इच्छताम्,
अभयम् - भयरहितम्, पारम्-तीरभूतम्, नाचिकेतम्- ब्रह्मविद्याङ्गभूतनाचिकेताग्निप्राप्यं,
यत् - प्रसिद्धम्, अक्षरम्-नाशरहितं तत् परंब्रह्म, शकेमहि-अतो दुरुपास्यमिति न भेतव्यम् इति भावः ।।
B.1.3.2
"प्र.-यस्सेतुः इति । यज्वनां यः सेतुः - आधारभूतः, कर्मफलप्रदः इत्यर्थः । ईजानानाम्"
इति कानजन्तश्शब्दः ।
"अक्षरं ब्रह्म यत् परम् - यन्निर्विकारं परं ब्रह्म । अभयं तितीर्षता पारम् - संसारसागरं"
तितीर्षतां निर्भयं दृढं तीरम् । नाचिकेतं शकेमहि - नाचिकेताग्निप्राप्यमुपासितुं शक्ताः
स्म इत्यर्थः । शकेः व्यत्यनेन शप् । नाचिकेतं शकेमहि इत्यस्य मन्त्रखण्डस्य तथैव भाष्यकृता
व्याख्यातत्वात् । अतः दुरुपास्यत्वबुद्ध्या न भेतव्यम् इति भावः ।।
"आ.भा. - यः यत्परंब्रह्म ईजानानाम् - परमपुरुषोद्देशेन देवतान्तरोद्देशेन वा ये यागादिकर्म"
आचरन्ति, तेषां - यज्वानाम्, सेतुः - सेतुः यथा, पारम् - लम्भयति ; तथैव परं ब्रह्मापि
सर्वान्तर्वर्तितया याज्ञिकान् कर्मफलं लंभयति । अतः सेतुत्वेन रूपितम् । यत् शब्दे
पुल्लिङ्गता तु सर्वनाम्नाम् उद्धेश्यप्रतिनिर्देश्ययोः अन्यतरलिङ्गभाक्तत्वात्, श्रौतत्वाद्वा
बोध्या । यत् अक्षरम् - क्षरणशून्यम्, विकाररहितमिति यावत् । परं ब्रह्म श्रीरामाख्यम्
। अभयम् - एतत्पारम् इत्यस्य विशेषणम्; भयरहितं, सुदृढमिति यावत् । तितीर्षताम् - संसाराकूपारं,
तर्तुम् - इच्छताम्, पारम् - तीरम् । एवंभूत नाचिकेतम् - नाचिकेताग्निविद्यासेवया साक्षात्कारद्वारा
प्राप्यम् । पूर्वोक्तं परं ब्रह्म, शकेमहि - समुपासितुम् ज्ञातुं प्राप्तुं च वयं समर्था
एव भवेम इत्यर्थः । अतः क इत्था वेद यत्र सः (क.उ.2-25) इत्युक्तरीत्या दुरुपास्यत्व
- दुर्ज्ञेयत्व - दुष्प्राप्यत्वबुद्ध्या न हताशैः भवितव्यम् अस्माभिः इति भावः ।।
1.3.3
आत्मानं रथिनं विद्धि शरीर रथमेव च । बुद्धिं तु सारथिं विद्धि मनः प्रग्रहमेव च ।।
B.1.3.3
"प्र.दी. - आत्मानं रथिनं विद्धि इति मन्त्रमारभ्य तद्विष्णोः परमं पदम्"
इत्यन्तं मन्त्रषट््केन, संसाराध्वनः पारभूतवैष्णवपरमपदप्राप्तिसाधनम् उपदिशति - आत्मानं
रथिनम् इति । आत्मानम् - जीवम्, रथिनम्, रथिकं, विद्धि । शरीरं तु रथमेव - रथस्थानमेव,
विद्धि । बुद्धिं तु - अध्यवसायात्मकज्ञानं तु, सारथिम् - नेतारम्, विद्धि । मनश्च प्रग्रहमेव
- रशनामेव, विद्धि - जानीहि ।।
1.3.4
इन्द्रियाणि हयानाहुर्विषयाँ स्तेषु गोचरान् । आत्मेन्द्रियमोयुक्तं भोक्तेत्याहुर्मनीषिणः ।। 4।।
B.1.3.4
[सुखदुःखभोक्ता जीवः]
"प्र.प. - इन्द्रियाणि इति । इन्द्रियाणि - चक्षुरादीन्द्रियाणि, हयान् आहुः - रथरूपितशरीराकर्षकाण्याहुः"
तेषु - हत्यत्वेन रूपितेषु इन्द्रियेषु, गोचरान् - शब्दस्पर्शरूप-रस-गन्धान्, विषयानाहुः,
आत्मेन्द्रियमनोयुक्तम् - देहेन्द्रियमनोयुक्तम् जीवम्, मनीषिणः - ब्रह्मविद्वांसः,
भोक्तेत्याहुः - सुखदुःखादिभोक्तेत्याहुः - वदन्ति ।।
1.3.5
यस्त्वविज्ञानवान् भवत्ययुक्तेन मनसा सदा । तस्येन्द्रियाण्यवश्यानि दुष्टाश्वा इव सारथेः ।। 5 ।।
B.1.3.5
"प्र.दी. - शरीरादेः रथत्वादिरूपण प्रयोजनमाह - यस्त्वविज्ञानवान् इति मन्त्रद्वयेन"
। यस्तु सदा अयुक्तेन - असमीचीनेन, मनसा युक्तः इति शेषः । अविज्ञानवान् - देहात्मविवेकज्ञानशून्यः,
सारथेः दुष्टाश्वाः - यथा वश्याः न भवन्ति, तस्य तथा इन्द्रियाणि अवश्यानि - स्वाधीनानि न भवन्ति ।।
"यस्त्विति । यस्तु युक्तेन - समीचीनेन, मनसा सदा युक्त इति शेषः ।"
विज्ञानवान् - चिदचिदीश्वरविलक्षणज्ञानवान् भवति । सारथेः सदश्वा इव शिक्षितहया
इव, तस्येन्द्रियाणि वश्यानि स्वाधीनानि भवन्ति ।
1.3.9
विज्ञानसारथिर्यस्तु मनः प्रग्रहवान्नरः ।
सोऽध्वनः पारमाप्नोति तद्विष्णोः परमं पदम् ।। 9 ।।
B.1.3.9
[निगृहीतमनस्कस्य प्राप्यं स्थानं वैकुण्ठलोकः]
"प्र.दी. -सामान्यतोक्तपुनरावृत्तिरहितस्थानं विशेषतो निरूपयति - विज्ञानसारथिः इति"
। विज्ञानम् - चिदचिदीश्वरतत्त्वत्रयविलक्षणज्ञानम्, सारथिः - रथरूपशरीरनेता यस्य सः,
मनः प्रग्रहवान् - स्वाधीनमनोरूपदृढरज्जुः, यो नरः - पुर्वोक्तभगवत्प्रसादयुक्तो नरः,
सः अध्वनः - संसारकाननाध्वनः, परमं पारम् - सीमाभूमिभूतं, तत् प्रसिद्धम्, विष्णोः पदम्
- स्थानम् । यद्वा श्रीविष्णोः परमं पदम् - परमपदाख्य श्रीवैकुण्ठनगरम्, आप्नोति - प्राप्नोति
। यथा - पथिकः रथेन अरण्यदुर्गादिकमतिक्रम्य नगरं प्रविशेत्, तद्वत् ।।
1.3.10
इन्द्रियेभ्यः परा ह्यर्थाः अर्थेभ्यश्च परं मनः ।
मनसस्तु परा बुद्धिः बुद्धेरात्मा महान् परः ।। 10 ।।
B.1.3.10
[वशीकार्येषु  प्रधानभूताः]
"प्र.दी - वशीकार्यत्वाय रथादिरूपितशरीरादिषु यानि, येभ्यः - वशीकार्यतायां प्रधानानि"
तानि उच्यन्ते - इन्द्रियेभ्यः परा ह्यर्थाः इति मन्त्रद्वयेन । इंद्रियेभ्यः परा  इति
पूर्वम् इन्द्रियजयः आवश्यकः इत्युक्तम् । आद्ये विषयादिजय उच्यते । इन्द्रियेभ्यः अर्था
- शब्दस्पर्शरूपरसगन्धाः, पराः - सत्यापि इन्द्रियजये, विषयत्यागः अवश्यकर्तव्यः इति
यावत् । अर्थेभ्यश्च परं मनः - विषयेभ्यः मनः परम् । मनसि विषयप्रस्रवणे सति, विषयासन्निधानत्यागयोः
अकिचिंत्करत्वादित्यर्थः । अतो मनो जयः आवश्यक इति यावत् । मनसश्च परा बुद्धिः - मनो
जये सत्यपि, सारथित्वरूपितबुद्धिजयः आवश्यक इति यावत् । बुद्धेरात्मा महान् परः - बुद्धेः
- महद््गुणयुक्तः आत्मा जीवपरः
स्वाधीनबुद्धिकत्वेऽपि बुद्धेः आत्माधीनत्वात् जीवजयः आवश्यकः, महतः परमव्यक्तं - महतः
जीवात्, अव्यक्तम् - शरीरं परं स्वाधीनात्मकत्वेऽपि, शरीरजयः कर्तव्यः । अव्यक्तात्पुरुषः
परः - शरीरात्, पुरुषः - परमपुरुषः, परः - शरीरजये सत्यपि परमपुरुषः साध्यः वशीकार्यः,
पुरुषान्न परं किचिंत् वशीकृतपरमपुरुषात्, परम् - अन्यद्वशीकार्यंवस्तु किचिंत् नास्ति
। पुरुषवशीकरण1 च भगवच्छरणागतिः, सा काष्ठा
सा परा गतिः - शरणागतिरेव काष्ठा अवधिभूता, सा परा गतिः - सा एव परमप्राप्या ।।
1.3.11
महतः परमव्यक्तमव्यक्तात् पुरुषः परः ।
पुरुषान्न परं किचिंत्सा काष्ठा सा परा गतिः ।। 11 ।।
B.1.3.11
[वशीकार्येषु  प्रधानभूताः]
"प्र.दी - वशीकार्यत्वाय रथादिरूपितशरीरादिषु यानि, येभ्यः - वशीकार्यतायां प्रधानानि"
तानि उच्यन्ते - इन्द्रियेभ्यः परा ह्यर्थाः इति मन्त्रद्वयेन । इंद्रियेभ्यः परा  इति
पूर्वम् इन्द्रियजयः आवश्यकः इत्युक्तम् । आद्ये विषयादिजय उच्यते । इन्द्रियेभ्यः अर्था
- शब्दस्पर्शरूपरसगन्धाः, पराः - सत्यापि इन्द्रियजये, विषयत्यागः अवश्यकर्तव्यः इति
यावत् । अर्थेभ्यश्च परं मनः - विषयेभ्यः मनः परम् । मनसि विषयप्रस्रवणे सति, विषयासन्निधानत्यागयोः
अकिचिंत्करत्वादित्यर्थः । अतो मनो जयः आवश्यक इति यावत् । मनसश्च परा बुद्धिः - मनो
जये सत्यपि, सारथित्वरूपितबुद्धिजयः आवश्यक इति यावत् । बुद्धेरात्मा महान् परः - बुद्धेः
- महद््गुणयुक्तः आत्मा जीवपरः स्वाधीनबुद्धिकत्वेऽपि बुद्धेः आत्माधीनत्वात् जीवजयः
आवश्यकः, महतः परमव्यक्तं - महतः जीवात्, अव्यक्तम् - शरीरं परं स्वाधीनात्मकत्वेऽपि,
शरीरजयः कर्तव्यः । अव्यक्तात्पुरुषः परः - शरीरात्, पुरुषः - परमपुरुषः, परः - शरीरजये
सत्यपि परमपुरुषः साध्यः वशीकार्यः, पुरुषान्न परं किचिंत् वशीकृतपरमपुरुषात्, परम्
- अन्यद्वशीकार्यंवस्तु किचिंत् नास्ति । पुरुषवशीकरण1 च भगवच्छरणागतिः, सा काष्ठा सा
परा गतिः - शरणागतिरेव काष्ठा अवधिभूता, सा परा गतिः - सा एव परमप्राप्या ।।
1.3.12
एष सर्वेषु भूतेषु गुढोत्मा1 न प्रकाशते । दृश्यते त्वग्र्यया बुद्ध्या सूक्ष्मया सूक्ष्मदर्शिभिः ।।
B.1.3.12
[परमात्मा सूक्ष्मज्ञानवता दृश्यः]
"प्र.दी. - पूर्वोक्तशरण्यः परमपुरुषः, सूक्ष्मार्थज्ञानिभिः दृश्यत इति आह - एष सर्वेषु"
भूतेषु इति । एषः - पूर्वोक्तज्ञानिवश्यः परमपुरुषः, सर्वेषु भूतेषु - ब्रह्मादिस्तम्बपर्यन्त
चेतनाचेतनेषु, आत्मा - अन्तर्यामीसन्, गूढः - योगमायासमावृतः, न प्रकाशते - अजितेन्द्रियाणां
यथावन्नप्रकाशते । अग्र्यया - बाह्माभ्यन्तरान्यव्यापाररहितया, सूक्ष्मया सूक्ष्मार्थविवेचनसमर्थया,
बुद्ध्या युक्तैः, सूक्ष्मदर्शिभिः - चिदचिदीश्वरतत्त्वत्रयस्वरूपस्वभावसाक्षात्कारवद्भिः,
दृश्यते - दर्शितः ।।
1.3.13
यच्छेद्वाङ्गमनसी प्राज्ञस्तद्यच्चेत् ज्ञान आत्मनि ।
ज्ञानमात्मनि महति नियच्छेत् तद्यच्छेच्छान्त आत्मनि ।।
B.1.3.13
[उपासनौपयिकवागादिनियमनप्रकारः]
"प्र.दी. - ब्रह्मज्ञानिनः, बाह्याभ्यन्तरकरणव्यापारराहित्यप्रकारमाह - यच्छेद्वाङ्मनसी"
इति । प्राज्ञः - चिदचिदीश्वरतत्त्वज्ञः, वाङ्मनसि नियच्छेत् - वागिति, वागादिकर्मज्ञानेन्द्रियाणाम्
उपलक्षणम् । सुपां सुलुक् (पा.सू. 7-1-39) इत्यादिना वाक्छब्दद्वितीयाया लुक्1 मनसी
नियच्छेत्-मनसीति सप्तम्याश्छान्दसो दीर्घः।
तद्यच्छेत् ज्ञान आत्मनि - तत् मनः ज्ञान शब्देन पूर्वोक्ता बुद्धिः उच्यते । आत्मनि
विद्यमाने ज्ञाने - बुद्धौ, नियछेत् - नियमनं कुर्यात् । ज्ञानमात्मनि महति नियच्छेत्
- ज्ञानं तुं बुद्धिं तु, महति - देहाद्विलक्षणे, आत्मनि-जीवे, नियच्छेत् । तद्यच्छेत् शान्त
आत्मनि । तत् - चित्स्वरूपम्, जीवस्वरूपम्, शान्ते - दोषरहिते, आत्मनि - परब्रह्मणि,
नियच्छेत् - नियमनं कुर्यात् । सर्वोपायविनिर्मुक्तं क्षेत्रज्ञं ब्रह्मणि न्यसेत् इति
। वासुदेवे भगवति समर्पयेदिति यावत् ।
1.3.15
अशब्दमस्पर्शमरूपमव्ययं तथाऽरसं नित्यमगन्धवच्च यत् ।
अनाद्यनन्तं महतः परं ध्रुवं निचाय्य तं मृत्युमुखात् प्रमुच्यते।।
B.1.3.15
"[मृत्युतरणोपायत्वम्]"
"प्र.दी.-अथ अध्यायार्थम् उपसंहरति-अशब्दम् इति । अनेन यत्-परं तत्त्वम्, नित्यम्-सदा,"
अशब्दम्-प्राकृतशब्दरहितम्, अस्पर्शम्-प्राकृतस्पर्शरहितम्, अरूपम्-प्राकृतरूपरहितम्,तथाऽस्यम्-प्राकृतरसरहितम्,अगन्धवच्च-प्राकृतगन्धरहितं
च, सार्वकालिकम् । एवंभूतस्वरूपत्वात्, अव्ययम्-उपचयापचयरहितम्1, अनादि-आदिरहितम्, अनन्तम्
- अपरिच्छिन्नम्, महतः - ज्ञानमात्मनि महति इत्यत्र महच्छब्दप्रतिपादकजीवात्, परम् -
विलक्षणम् उत्कृष्टम्, ध्रुवम् - स्थिरम्, तम् - परमात्मानम्, निचाय्य - दृष्ट्वा, साक्षात्कृत्य,
मृत्युमुखात् - मृत्युवद्भयंकरसंसारद्वारात्, विमुच्यते - विनिर्गतो भवति ; विमुक्तो भवतीति यावत् ।।
1.3.16
नाचिकेतमुपाख्यानं मृत्युप्रोक्तं सनातनम् । उक्त्वा श्रुत्वा च मेधावी ब्रह्मलोके महीयते ।। 16 ।।
B.1.3.16
[नाचिकेतोपाख्यानश्रवणफलम्]
"प्र.दी. - प्रस्तुत उपनिषच्छ्रवणफलमाह - नाचिकेतम् इति । सनातनम् - अपौरुषेयत्वान्नित्यम्,"
मृत्युप्रोक्तम् - मृत्युनामकाचार्योपदिष्टम्, नाचिकेतम् - नचिकेतसा शिष्येण लब्धम्,
उपाख्यानम् - कथाम्, मेधावी - ब्रह्मज्ञानविषयका मेधाशाली, श्रुत्वा - आचार्यमुखात्
श्रुत्वा, उक्त्वा - शिष्येभ्यः वदन्, ब्रह्मलोके - परब्रह्मणो वैकुण्ठलोके, महीयते
- तत्रस्थैः पूजनीयो भवति ।।
1.3.17
य इदं परमं गुह्यं श्रावयेत् ब्रह्म संसदि ।
प्रयतः श्राद्धकाले वा तदानन्त्याय कल्पते ।
तदानन्त्याय कल्पत इति ।।
B.1.3.17
"      [ श्राद्धकाले श्रवणस्य फलम् ]"
"प्र.दी. - एवाद््ग्रन्थाध्ययनवतः फलमाह - य इमम् इति । यः परमम् - उत्कृष्टम्, गुह्यम्"
- रहस्यम्, इमम् - ग्रन्थम्, प्रयतः - शुचिर्भूत्वा, ब्रह्म संसादि - ब्रह्मविदां समाजे
वा, श्राद्धकाले वा श्रावयेत् - ग्रन्थतो अर्थतो वा कीर्तयेत्,  तत् - श्राद्धं सभा
च, आनन्त्याय - अनन्तफलाय, कल्पते - समर्थः भवति, द्विरुक्तिः अध्यायपरिसमाप्त्यर्था ।।
।। इति तृतीयवल्लिप्रतिपदार्थदीपिका ।।
2.1.1
पराञ्चि खानि व्यतृणत् स्वयंभूः तस्मात् पराङ् पश्यन्ति नान्तरात्मन्।
कश्चिद्धीरः प्रत्यगात्मानमैक्षदावृत्तचक्षुरमृतत्वमिच्छन् ।।1।।
B.2.1.1
अथ द्वितीयोऽध्यायः चतुर्थवल्ली
[सन्निहितस्यापि परमात्मनः अज्ञाने जीवस्य इन्द्रियपरतन्त्रता हेतुः]
प्रथमो मन्त्रः
हरिः ओम्
"प्र.दी - प्रत्यगात्मस्वरूपज्ञानविमुखान् पश्यन् शोचति - पराञ्चि इति । स्वयम्भूः -"
स्वतन्त्रः परमात्मा । परान् - परान्विषयान् प्रति अञ्चति गच्छतीति अञ्चु गतिपूजनयोः
(धा.पा. 188) इति धातुः विषयप्रवणानि खानि - खोपलक्षितानि1 श्रोत्रादीनि इन्द्रियाणि
व्यतृणत् - सृष्टवान्, उपसर्गवशात् धातूनाम् अनेकार्थत्वात्2, तस्मादिन्द्रियाणां विषयप्रवणत्वादेव
पराङ् परांच इति यावत् । पराग्भूतान् विषयान्, पश्यति - पश्यन्ति, न अन्तरात्मन् - अन्तरात्मानम्
इत्यर्थः । स्वेभ्यो विलक्षणं प्रत्यगात्मानं न पश्यन्ति ।
"कश्चिद्धीरः - एवंस्वभावे अस्मिन्लोके, यः कश्चिद्धीमान्, अमृत्त्वमिच्छन् - मोक्षोच्छुस्सन्,"
आवृत्तचक्षुः - विषयनिवृत्तचक्षुः शब्दादिस्वस्वविषयनिवृत्तेन्द्रियः सन्, प्रत्यगात्मानम्
- देहादिविलक्षणं जीवात्मस्वरूपं पश्यति, मनुष्याणां सहस्रेषु (भ.गी. 7-3) इतिवत्, स्वस्वरूपज्ञानपरो भवतीति यावत् ।।
2.1.2
पराचः कामान् अनुयन्ति बालास्ते मृत्योर्यन्ति विततस्य पाशम् ।
अथ धीरा अमृतत्त्वं विदित्वा ध्रुवमध्रुवेष्विह न प्रार्थयन्ते ।। 2 ।।
B.2.1.2
"विवेक्यविवेकिनां विषयतदभावेषु प्रावण्यवैलक्षण्यम्"
"प्र.दी. ये बालाः - अल्पबुद्धयः, पराचः - बाह्यविषयकानेव, कामान् अनुयन्ति - अनुगच्छन्ति,"
ते विततस्य - विस्तीर्णस्य, मृत्योः मृत्युवत् भयङकरस्य संसारस्य, पाशम् - संसारबन्धम्,
यन्ति - प्राप्नुवन्ति । यद्वा - विततस्य - सर्वत्र प्रसिद्धस्य, मृत्योः मम पाशम् यान्ति
इत्यर्थः । धीरास्तु धिया बुद्ध्या रमन्त  इति धीराः - प्राज्ञाः, अथ शब्दादिविषयविलक्षणात्मपरिग्रहे,
ध्रवम् - स्थिरम्, अमृतत्त्वम् - जन्मजरामरणादिराहित्यम् अस्तीति विदित्वा - ज्ञात्वा,
इह - प्राकृतलोकविद्यमानेषु, अध्रुवेषु - स्वर्गादिभोगेषु, न प्रार्थयन्ते - कमपि पदार्थं
न वाञ्छन्ति इत्यर्थः ।।
2.1.3
येन रूपं रसं गन्धं शब्दान् स्पर्शां श्च मैथुनान् ।
एतेनैव विजानाति किमत्र परिशिष्यते ।। एतद्वै तत् ।।3।।
B.2.1.3
आत्मस्वरूपवर्णनम्
"प्र.दी. - एतेन - पूर्वोक्तेन, येन - साधनेन; साधनाभावमापन्नेन परमात्मना, रूपम् -"
पीतादि, रसम् - मधुरादि, गन्धम् - सुरभ्यादि, शब्दान् - पुरुषादीन्, स्पर्शान् - मृदुस्पर्शान्,
मैथुनान् - मिथुननिमित्तकसुखविशेषान् लोकः1, विजानाति किमत्र परिशिष्यते । अत्र - अस्मिन्
साधने, अप्रकाशवस्तु किं परिशिष्यते? किमपि न परिशिष्यते? सर्वं प्रकाशितमेव इत्यर्थः
। एतद्वै तत् - तत् - पूर्वम् प्राप्यतया निर्दिष्टं परमं पदम् एतद्वै - एतदेव एतन्मन्त्रप्रतिपाद्यात्मस्वरूपमेव ।।
2.1.4
स्वप्नान्तं जागरितान्तं चोभौ येनानुपश्यति ।
महान्तं विभुमात्मानं मत्वा धीरो न शोचति ।।4।।
B.2.1.4
जागरितस्वप्नान्तवेत्ता परमात्मा
"प्र.दी. - लोकः सामान्यजनः, स्वप्नान्तम् - स्वप्नमध्यस्थं प्रपञ्चं, जागरितान्तम्"
- जाग्रदवस्थागतप्रपञ्चं, उभौ च प्रपञ्चौ येन - मन आदि इन्द्रियभावमापन्नेन परमात्मना,
अनुपश्यति - धीरः - ज्ञानी तमिति शेषः । पूर्वोक्तम्, विभुम् - व्यापकम्, महान्तम् -
अधिकम्, आत्मानम् - परमात्मानम्, मत्वा न शोचति - संसारदुःखं नाप्नोति इत्यर्थः । तत्
प्राप्यं परमपदम्, एतद्वै - एतदेव; एतन्मन्त्रप्रतिपाद्यमेव ।।
2.1.5
य इदं मध्वदं वेद आत्मानं जीवमन्तिकात् ।
ईशानं भूतभव्यस्य न ततो विजुगुप्सते ।। एतद्वै तत् ।।5।।
B.2.1.5
त्रिकालवर्तिपदार्थनियामकः परमात्मा
"प्र.दी - य इमम् इति । यः मध्वदम् मधुवद्भोग्यत्वेन कर्मफलं अत्तीति मध्वदः, तम्, इमं"
पूर्वोक्तं जीवम् आत्मानम् - जीवात्मानम्, अन्तिकात् - समीपे इत्यर्थः । जीवसमीपे विद्यमानम्,
भूतभव्यस्य - भूतभविष्यद्वर्तमानकाल- पदार्थानाम्, ईशानम् - नियामकं परमात्मानं च, वेद
- जानाति, ततः  - चिदचिदीश्वरतत्त्वज्ञाद्धेतोः, तम् इति शेषः । तम् - जीवात्मानं न
विजुगुप्सते - दुष्कृतकारणमपि न निन्देत् इत्यर्थः । एतद्वै तत् - तत् - पूर्वोक्तं
परंपदम्, एतद्वै - एतन्मन्त्रप्रतिपाद्यपरमात्मस्वरूपमेव ।।
2.1.6
यः पूर्वं तपसो जातमद्भ्यः पूर्वमजायत ।
गुहां प्रविश्य तिष्ठन्तं यो भूतेभिर्व्यपश्यत ।। एतद्वै तत ।।6।।
B.2.1.6
सकलजगत्स्रष्टा परमात्मा
"प्र.दी - यः पूर्वं तपसो जातम् इति । यः अद्भ्यः इति अपादाने पञ्चमी । उदकेभ्यः, पूर्वम्"
- व्यष्टिसृष्टेः पूर्वम्, अजायत - उत्पन्नः, पूर्वम् - रुद्रादिदेवसृष्टेः पूर्वम्,
2.1.9
यतश्चोदेति सूर्यो अस्तं यत्र च गच्छति ।
तं देवास्सर्वे अर्पितास्तदु नात्येति कश्चन ।। एतद्वै तत् ।।9।।
B.2.1.9
ब्रह्मणः सर्वात्मकत्वम्
"प्र.दी. - यतश्चोदेति इति । यतः यस्मात्परब्रह्मणस्सकाशात्, सूर्यः उदेति - उदयमेति,"
यत्र - यस्मिन् परब्रह्मणि, अस्तं गच्छति च - सूर्यः लयं प्राप्नोति च, तम् - तस्मिन्परब्रह्मणि
इत्यर्थः । सर्वे देवाश्च - ब्रह्मादिसर्वदेवाश्च, अर्पिताः - समर्पिताः स्थिताः इति
यावत् । तत् - परं ब्रह्म, कश्चन - कोऽपि नात्येति उ - नातिक्रमत एव । एतद्वै तत् -
एतत्सूर्यस्वरूपम्, तत् - पूर्वोक्तपरंब्रह्मात्मकम्, यस्यादित्यश्शरीरम् (बृ.उ. 5-7-13)
इति सूर्यस्य भगवच्छरीरकत्वात् इति यावत् ।
2.1.10
यदेवेह तदमुत्र यदमुत्र तदन्विह ।
मृत्योस्स मृत्युमाप्नोति य इह नानेव पश्यति ।। 10 ।।
B.2.1.10
[परमात्मनः सर्वात्मत्वशङकापरिहारौ ]
"प्र.दी. - ननु - अहंत्वेन प्रतीयमानस्य परमात्मनः कथं सर्वदेश - सर्वकालवर्तिपदार्थात्मभूतत्वम्?"
इत्याशंक्याह - यदेवेह इति । यदेव - परमात्मतत्त्वम्, इह - अस्मिन् लोके सर्वात्मभूतम्,
तत् - तदेव परमात्मतत्त्वम्, अमुत्र - लोकान्तरस्थानामपि आत्मभूतं भवति, यत् - परमात्मतत्त्वम्,
अमुत्र - लोकान्तरस्थानामपि आत्मभूतम्, तदनु - तदेवेत्यर्थः । इह -  एतल्लोकस्थानामपि
आत्मभूतं भवति, ततश्च - सर्वलोकस्थपदार्थान्तर्यामिणो भगवतो हि आत्मभेदो नास्ति इति
भावः । यः - अविद्वान्, इह - सर्वान्तरात्मभूतपरमात्मविषये, नानेव - भेदो विद्यमान इव
पश्यति, सः मृत्योः - मृत्युवत् भयङकरात् संसारात्, मृत्युम् - अत्यन्तदुःखप्रदं संसारम्,
आप्नोति - जन्मनि जन्मनि मूढो भवति इति
यावत् ।
2.1.11
मनसैवेदमाप्तव्यं नेह नानाऽस्ति किञ्चन ।
मृत्योस्स मृत्युं गच्छति य इह नानेव पश्यति ।। 11।।
B.2.1.11
[विशुद्धमनोग्राह्यं ब्रह्म]
"प्र.दी. - ननु - सर्वान्तरात्मभूतपरमात्मततत्त्वम् अस्माभिः कृतो नोपलभ्यते? - इत्यत्राह"
-  । मनसैव   इति । इदम् - सर्वान्तर्यामि परंब्रह्म । मनसैव - परिशुद्धमनसैव, आप्तव्यम्
- लब्धुमर्हम्, इह - पूर्वोक्तपरंब्रह्मसाक्षात्कारविषये, नाना - नानाविधम्, किञ्चन
"- मानसादन्यत् साधनान्तरं किञ्चिदपि नास्ति । शिष्टं स्पष्टम् ।। "
2.1.12
अङ्गुष्ठमात्रः पुरुषो मध्य आत्मनि तिष्ठति ।
ईशानो भूतभव्यस्य न ततो विजुगुप्सते ।। एतद्वै तत् ।। 12 ।।
B.2.1.12
[अङ्गुष्ठमात्रपरिमितः परमात्मा]
"प्र.दी. - सर्वात्मभूतपरमात्मा कीदृशः? इत्यत्राह - अङ्गुष्ठमात्र इति । भूतभव्यस्य"
भूतभविष्यद्वर्तमानकालवर्तिनिखिलचेतनाचेतनस्य, ईशानः -
नियामकः, पुरुषः - परमपुरुषः, मध्ये आत्मनि - उपासकदेहमध्ये, अङ्गुष्ठमात्रः - उपासनार्थम्,
अङ्गुष्ठपरिमितदेहस्सन्, तिष्ठति - स्थितः, ततः - भूतभव्यईश्वरत्वेन वात्सल्यगुणात्,
न विजुगुप्सते - देहगतदोषान् दृष्ट््वा न निन्दति; किन्तु भोग्यतयानुपश्यतीत्यर्थः ।
एतद्वै तत् - एतद्वै - एतन्मन्त्रप्रतिपाद्यम्, तत् - पूर्वोक्तं परब्रह्मैव ।।
2.1.13
अङ्गुष्ठमात्रः पुरुषो ज्योतिरिवाधूमकः ।
ईशानो भूतभव्यस्य स एवाद्य स उ श्वः ।। एतद्वै तत् ।। 13 ।।
B.2.1.13
[कालत्रयवर्तिपदार्थजातं सर्वं ब्रह्मात्मकम् ]
"प्र.दी - उपासकदेहान्तर्वर्तिपरमात्मात्मानं पुनरपि विशिनष्टि - अङ्गुष्ठमात्रः"
इति । भूतभव्यस्य ईशानः, अधूमकः - धूमरहितः ज्योतिरिव - तेज इव, अङ्गुष्ठमात्रः पुरुषः
उपासकदेहमध्ये स्थितः । स एवाद्य - अद्यतनकालवर्तमान- पदार्थजातं स एव - तदात्मकमेव
। स उ श्व ः श्वस्तनकालवर्तिपदार्थजातमपि, स उ - स एव, तदात्मकमेव, एतद्वै तत् - एतद्वै
- एतत्सर्वं पर्दाथजातं, तत् - परब्रह्मात्मकमेव ।।
2.1.14
यथोदकं दुर्गे वृष्टं पर्वतेषु विधावति ।
एवं धर्मान् पृथक्पश्यँस्तानेवानु विधावति ।। 14।।
B.2.1.14
[आत्मैकत्वज्ञानाभाववतः फलकथनम्]
"प्र. दी. - सर्वत्र एकात्मत्वज्ञानाभाववतः फलमाह - यथोदकम् इति । दुर्गे - उन्नतस्थाने,"
पर्वतशिखरेष्वित्यर्थः । वृष्टम् - उदकम्, पर्वतेषु विधावति - प्रत्यन्तपर्वतेषु1 पतित्वा
पतित्वा, यथा - येन प्रकारेण, विधावति - नानाविधं सत्प्रधावति, एवम् - एवं प्रकारेण,
धर्मान् - परमात्मगतदेव- मनुष्यादिभेदकात्मान्तर्यामित्वधर्मान्, पृथक्  पश्यन् - भेदेन
पश्यन्, तानेव देवमनुष्यादिदेहधर्मानेव, अनुविधावति - अनुसृत्य विधावति संसारगर्ते पतति इत्यर्थः ।।
2.1.15
यथोदकं शुद्धे शुद्धमासिक्तं तादृगेव भवति ।
एवं मुनेर्विजानत आत्मा भवति गौतम ! ।। 15 ।।
B.2.1.15
एकात्मत्वज्ञानिनः परमात्मसादृश्यरूपफलम्
"प्र.दी - सर्वात्मभूतस्य भगवतः एकात्मत्वज्ञानिनः फलमाह - यथोदकम् इति । शुद्धे - परिशुद्धे"
जले, सिक्तम् - क्षिप्तम्, शुद्धम् उदकम् यथा तादृगेव - तत्सदृशमेव भवति, हे गौतम -
नाचिकेतः एवं विजानतः - सर्वत्र विद्यमानः परमात्मा एकप्रकार इति विज्ञानवतः, मुनेः
- मननशीलस्य, आत्मा - परिशुद्धस्सन् परमात्मसदृशो भवतीत्यर्थः ।।
।। इति श्रीभाष्यं रामानुजार्यकृतौ कठोपनिषच्चतुर्थवल्ली प्रतिपदव्याख्या समाप्ता ।।
2.2.1
पुरमेकादशद्धारमजस्यावक्रचेतसः ।
अनुष्ठाय न शोचति विमुक्तश्च विमुच्यते ।। एतद्वै तत् ।।
B.2.2.1
पञ्चमवल्ली
।। हरिः ओम् ।।
[मुक्तस्वरूपस्य परमात्मात्मकत्वम् ]
"प्र.दी. - मुक्तस्वरूपमपि परमात्मकत्वम् इत्याह - पुरमेकादशद्वारम् इति । अवक्रचेतसः"
- अकुटिलचित्तस्य, देहात्मविवेकज्ञानिनः इत्यर्थः । अजस्य - जनन-मरणादिरहितस्य जीवस्य,
एकादशद्वारम् - ज्ञानेन्द्रियमनोरूप एकादशेन्द्रियलक्षणबहिर्निर्गमसाधनद्वारोपेतम्,
पुरम् - पट्टणम्, एतत्सदृशं शरीरमस्ति । अनुष्ठाय - एकादशद्वारोपेतं शरीरं विविच्य -
ध्यात्वा इत्यर्थः । राजा यथा पुरं विविच्य स्वयं पृथक्स्थितिः, तद्वत् शरीरात्मविभेदज्ञानी
सन्, न शोचति - देहधर्मैः, न दुःखं प्राप्नोति, विमुक्तश्च - देहदेहसम्बन्धिभिश्च विमुक्तः,
विमुच्यते - विमुक्तो भवति, अर्चिरादिद्वारा वैष्णवपरमपदं प्राप्यं, आविर्भूतस्वस्वरूपवान्1
भवति । एतद्वै तत् - एतत् -
एतन्मन्त्रप्रतिपाद्यमुक्तात्मास्वरूपम्, तद्वै - परमात्मकमेवेत्यर्थः ।।
2.2.2
हँसश्शुचिषत् वसुरन्तरिक्षसद्धोता वेदिषदतिथिर्दुरोणसत्।
नृषत् वरसत् ऋतसत् व्योमसदब्जा गोजा ऋतजा अद्रिजा ऋतं बृहत् ।।
B.2.2.2
[परमात्मनः सर्वात्मकत्वम़्]
"प्र.दी. - पुनरपि अस्य परमात्मनः सर्वात्मतां प्रपंचयति - हँस इति । शुचौ - ग्रीष्मर्तौ,"
सीदति - तिष्ठतीति, शुचिषत्, हँसः - हन्ति, तमो नाशयतीति हंसः - सूर्यः, अन्तरिक्षे
- आकाशे विद्यमानः, अन्तरिक्षसत् वसुः1 - सर्वान्वासयतीति वसुः वायुः आकाशस्थवायुः,
वेदिषत् - वेद्यां सीदति, तिष्ठतीति वेदिषत् । होता - अग्निः, दुरोणसत् - दुरोणे गृहे
सीदति - तिष्ठतीति दुरोणसत्, अतिथिः - गृहस्थातिथिः इत्यर्थः । नृषत् - मनुष्यदेहेषु
विद्यमानम्, वरसत् - वरेषु देवेषु सीदति तिष्ठतीति वरसत् देवतादेहवर्तिनम्, ऋतसत् -
ऋतं सत्यम्, सत्यलोके सीदति तिष्ठतीति, सत्यलोके विद्यमानं व्योमसत् - परमव्योमशब्दवाच्यपरमपदस्थम्,
सर्वलोकस्य जीवतत्त्वमित्यर्थः । अथ अचेतनतत्त्वमुच्यते - अब्जाः - जलजन्यशंखशुक्त्यादयः,
गोजाः - भूमिजन्यतृणादयः, ऋतजाः - ऋतं सत्यम् चिरकालस्थाय्याकाशादिजाः, शब्दादयः, अद्रिजाः
- पर्वतजन्यनद्यादयः, एतच्चेतनाचेतनात्मकं सर्वं जगत्, बृहत् - अपरिच्छिन्नम्, ऋतम्
- सत्यशब्दाभिधेयः परंब्रह्मात्मकमित्यर्थः । यस्य सर्वाणि भूतानि शरीरम् (बृ.उ. 5-7-19)
इति - अन्तर्यामिब्राह्मणेन
भगवतस्सर्वशरीरकत्वादिति यावत् ।।
2.2.3
ऊर्ध्वँ प्राणमुन्नमयत्यपानं प्रत्यगस्यति ।
मध्ये वामनमासीनं विश्वे देवा उपासते ।।3।।
B.2.2.3
"[कल्याणगुणाकरत्वेन परमात्मा उपास्यः]"
"प्र.दी. - य  इति शेषः । यः - सर्वोपासकदेहमध्यगतः पूर्वोक्तः परमात्मा, प्राणम् -"
उपासकदेहमध्यगतप्राणवायुम्, ऊर्ध्वम् उन्नमयति - ऊर्ध्वमुखं प्रापयति, अपानम् - अपानवायुम्,
प्रत्यगस्यति - अधोमुखं क्षिपते, मध्ये - देहमध्ये, स्वस्वहृदयपुण्डरीकं इत्यर्थः ।
आसीनम् - स्थितम्, वामनम्1   - वामानि रमणीयानि, आश्रयसौकर्यापादकाश्रितकार्यापादकगुणजातानि
अस्मिन् परमात्मानम्, देवाः2 - दैवी सम्पद्वि3मोक्षाय (भ.गी.16-5) इत्युक्त दैवीप्रकृतियुक्तशुद्धसत्त्वस्वभावाः
विश्वे - सर्वे ज्ञानिनः, उपासते - सेवन्ते ।।
2.2.4
अस्य विस्रंसमानस्य शरीरस्थस्य देहिनः ।
देहाद्विमुच्यमानस्य किमत्र परिशिष्यते ।। एतद्वै तत् ।।4।।
B.2.2.4
[परमात्मोपासकस्य शरीरमेवान्तरायः]
"प्र.दी - एवं प्रकारेण परमात्मोपासकस्य शरीरपातान्तरायादन्यत् न किञ्चित् कर्तव्यमस्ति"
इत्याह - अस्य इति ।  शरीरस्थस्य - शरीरे तिष्ठतः, अस्य - पूर्वोक्तोपासकस्य, देहिनः
- जीवस्य, विस्रंसमानस्य - सतः - शिथिलीभूतगत्रस्य सतः, देहाद्विमुच्यमानस्य - म्रियमाणस्य
सतो वा, त्यक्तदेहस्य सतो वा, अत्र - अस्मिल्लोके, किं परिशिष्यते - कर्तव्यकार्यं किमस्ति
? कृतकृत्यत्वात् किमपि नास्ति इत्यर्थः । एतद्वै तत् - जीवात्मस्वरूपम्, तद्वै - परमात्मात्मकमेव ।।
2.2.5
न प्राणेन नापानेन मर्त्यो जीवति कश्चन ।
इतरेण तु जीवन्ति यस्मिन्नेतावुपाश्रितौ ।।5।।
B.2.2.5
[सर्वप्राणिप्राणभूतः परमात्मा]
"प्र.दी. - परमात्मनः सर्वप्राणिप्राणनरूपमहिमानमाह - न प्राणेन इति । कश्चन मर्त्यः"
- कोऽपि मनुष्यः जीवः, प्राणेन न जीवति, अपानेन न जीवति । सर्वप्राणिप्राणभूते परमात्मनि
एतौ - प्राणापानौ, उपाश्रितौ - तदधीनौ सन्तौ जीवतः, इतरेण तु - लोकसिद्धप्राणापानादिविलक्षणेन1,
सर्वप्राणिप्राणभूतपरमात्मना, जीवन्ति - `सर्वे प्राणिनः' इति शेषः, प्राणधारणं कुर्वन्ति
। जीवप्राणधारणे (धा.पा. 562) इति धातुः ।।
2.2.6
हन्त त इदं प्रवक्ष्यामि गुह्यं ब्रह्म सनातनम् ।
यथा च मरणं प्राप्य आत्मा भवति गौतम ।।6।।
B.2.2.6
[परमरहस्यकथनप्रतिज्ञा]
"प्र. दी - हे  गौतम ! - नचिकेतः आत्मा - जीवः, मरणं प्राप्य देहत्यागानन्तरं मोक्षं"
प्राप्य इत्यर्थः । यथा च -यत्प्रकारविशिष्टो भवति तथा ते - मुमुक्षत्वे तुभ्यं पुनरपि,
गुह्यम् - रहस्यम्, सनातनम् - चिरन्तनम्, ब्रह्म - परंतत्त्वम्, इदम् - वक्ष्यमाणप्रकारेण,
प्रवक्ष्यामि - ब्रवीमि हन्त इत्याश्चर्ये ।
2.2.7
योनिमन्ये प्रपद्यन्ते शरीरत्वाय देहिनः ।
स्थाणुमन्येऽनुसंयन्ति यथाकर्म यथाश्रुतम् ।।7।।
B.2.2.7
"प्र. दी - अथ अधिकारानुगुणलब्धफलमाह - योनिमन्ये इति । अन्ये - त्वद्विसदृशाः परमात्मतत्त्वज्ञानविमुखाः,"
देहिनः - देहमनुष्यादयः, यथाकर्म - इहजन्मनि अनुष्ठितकर्मानुगुणम्, यथाश्रुतम् - इहजन्मनि
उपार्जितज्ञानानुगुणम्, शरीरत्वाय - कर्मज्ञानानुगुणशरीरलाभाय, योनिम् - देवमनुष्यादियोनिम्,
प्रपद्यन्ते - प्राप्नुवन्ति । अन्ये - पूर्वोक्तविसदृशाः, स्थाणुम् - स्थावरादिदेहम्,
अनुसंयन्ति - स्वार्जितज्ञानकर्मानुगुणं प्राप्नुवन्ति, रमणीयचरणाः1 रमणीयां योनिमापद्यन्ते
इत्यादिश्रुत्यर्थोऽनुसन्धेयः ।।
2.2.8
य एषु सुप्तेषु जागर्ति कामं कामं पुरुषो निर्मिमाणः ।
तदेव शुक्रं तद्ब्रह्म तदेवामृतमुच्यते ।
B.2.2.8
[हृदयपुण्डरीकान्तर्वर्तीं परमात्मा]
"तस्मिंल्लोकाः श्रिताः सर्वे तदु नात्येति कश्चन ।। एतद्वै तत् ।।8।।"
"प्र. दी. - अथ प्रतिज्ञातपरब्रह्मतत्त्वं वदति । एषु - चेतनेषु, सुप्तेषु सत्सु अज्ञानरूपमायाशयनेषु"
सुप्तेषु सत्सु, कामम् - यथेच्छम्, कामं संकल्प्य, स्वेच्छया संकल्प्य इत्यर्थः । निर्मिमाणः
- चेतनोद्धरणहेतुकभगवद्विषयकाद्वेषाभि-
मुख्यादिकम् दातुमिच्छुः इत्यर्थः यः - अन्तर्यामिब्राह्मणादिप्रसिद्धः, पुरुषः - परमपुरुषः,
जागर्ति - हृदयपुण्डरीके जागरूके वर्तते, तदेव शुक्रं ब्रह्म - परिशुद्धं परं ब्रह्म,
तद्ब्रह्म - तदेव प्रसिद्धं ब्रह्म, तदेवामृतमुच्यते - अमृतशब्दवाच्यपरंब्रह्म इत्युच्यते,
तस्मिन् - परब्रह्मणि, सर्वे लोकाः - लोकपालाश्च, आश्रिताः - तदाधारतया स्थिता इत्यर्थः
। तत् परं ब्रह्म, कर्मपदम् । कश्चन - न कोऽपि, नात्येति नातिक्रामत्येव । एतद्वै तत्
- तत् - प्रतिज्ञातरहस्यं ब्रह्म, एतद्वै - एतदेव, एतन्मन्त्रप्रतिपाद्यमेव इति यावत् ।।
2.2.9
अग्निर्यथैको भुवनं प्रविष्टो रूपं रूपं प्रतिरूपो बभूव ।
एकस्तथा सर्वभूतान्तरात्मा रूपं रूपं प्रतिरूपो बहिश्च ।।
B.2.2.9
[एकस्यैव परमात्मनः सर्वान्तरात्मत्वम्]
2.2.10
वायुर्यथैको भुवनं प्रविष्टो रूपं रूपं प्रतिरूपो बभूव ।
एकस्तथा सर्वभूतान्तरात्मा रूपं रूपं प्रतिरूपो बहिश्च ।।10।।
B.2.2.10
[सर्वभूतान्तर्यामी परमात्मा]
"प्र.दी - दृष्टान्तान्तरमाह - वायुर्यथा इति । यथा एको वायुः प्राणरूपेण सर्वजीवप्रविष्टः,"
तद्वत् एकः परमात्मा, सर्वभूतान्तर्यामी बभूव - पूर्वोदाहरणवत् अस्याप्यर्थो बोद्धव्यः ।।
2.2.11
सूर्यो यथा सर्वलोकस्य चक्षुर्न लिप्यते चाक्षुषैर्बाह्यदोषैः ।
एकस्तथा सर्वभूतान्तरात्मा न लिप्यते लोकदुःखेन बाह्यः ।।11।।
B.2.2.11
[बाह्यदोषा संस्पष्टो परमात्मा]
"प्र.दी.- सर्वभूतान्तर्वर्तित्वेऽपि परमात्मनः, तद्गदोषाः ब्रह्मणि न सम्बध्यन्त इति"
दृष्टान्तमाह - सूर्यो यथा इति । सर्वलोकस्य चक्षुः - सर्वलोकनेत्रभूतः, रश्मिभिरेषोऽस्मिन्
प्रतिष्ठितः (बृ.उ. 7-5-1) इति, आदित्यश्चक्षुर्भूत्वा अक्षिणी प्राविशत्  (ऐ. उ. 2-4)
इत्यादिभिः सर्वचक्षुषाम् अन्तर्गतः । एकस्सूर्यः चाक्षुषैः - चक्षुषः बहिर्गतैः, बाह्यदोषैः
- मालिन्यादिदोषैः, यथा न लिप्यते - न सम्बध्यते, तथा एकः परमात्मा, सर्वभूतान्तरात्मा
अपि, - सर्वभूतस्थितोऽपि, लोकदुःखेन सर्वलोकसम्बन्धिभिः आध्यात्मिकादिदुःखैः इत्यर्थः
। न लिप्यते - न सम्बध्यते - यतो बाह्यः - सकलचेतनाचेतनविलक्षणाप्राकृतस्वभाव इत्यर्थः ।।
2.2.12
एको वशी सर्वभूतान्तरात्मा एकं बीजं बहुधा यः करोति ।
तमात्मस्थं येऽनुपश्यन्ति धीराः तेषां सुखं शाश्वतं नेतरेषाम् ।।
B.2.2.12
[सर्वान्तरात्मज्ञानेन शाश्वतसुखप्राप्तिः]
"प्र.दी. - एतादृशपरब्रह्मज्ञानवतां सार्वकालिकनिरतिशयसुखम् भवति इत्याह - एक इति ।"
एकः - सहायान्तररहितः, वशी - स्वाधीनसर्वप्रप़ञ्च भक्तवश्यो वा, सर्वभूतान्तरात्मा -
यः परमात्मा, बीजम् - बीजरूपेण परमात्मनि स्थितम्, एकम् - तमः परे देव एकी भवति (सु.
उ.2) इति श्रुत्युक्तरीत्या अविनाभावतया एकत्वं प्राप्तम्, तमः बहुधा महदहंकारब्रह्मादिरूपेण,
करोति, तम् - परमात्मानम्, ये धीराः - ज्ञानिनः, आत्मस्थम् - स्वात्मनि स्थितम्, अनुपश्यन्ति
- सर्वदा पश्यन्ति, तेषाम् - ज्ञानिनाम् - शाश्वत शान्तिः - सर्वेकालिकी संसारदुःखशान्तिर्भवति,
इतरेषाम् - एतज्ज्ञाशून्यानां, न-सुखं नास्ति इत्यर्थः; किन्तु दुःखमेवेति यावत् ।।
2.2.13
नित्यो नित्यानां चेतनश्चेतनानामेको बहूनां यो विदधाति कामान् ।
तमात्मस्थं येऽनुपश्यन्ति धीरास्तेषां शान्तिः शाश्वती नेतरेषाम् ।।13।।
B.2.2.13
[परमात्मज्ञानेन सांसारिकदुःखशान्तिः]
"प्र.दी. - दाढर्यार्थं पुनरपि  संसारदुःखशान्तिरुच्यते - नित्यो नित्यानाम् इति । नित्यानाम्"
- परब्रह्मवन्नित्यानाम्, बहूनाम् - अनेकेषाम्, चेतनानाम् - चैतन्यविशिष्टब्रह्मादिसर्वप्राणिनाम्
इति यावत् । नित्यः - सार्वकालिकः , एकः - समानाधिकरहितः; चेतनः - चित्संज्ञाने । सर्वज्ञत्वादिगुणविशिष्टः, यः - परमात्मा,
कामान् - चेतनापेक्षितैहिकामुष्मिकार्थान्, विदधाति - कृपया प्रयच्छति, तम् - परमात्मानम्,
ये धीराः - ब्रह्मज्ञानिनः, आत्मस्थम् - स्वात्मनि विद्यमानम्, अनुपश्यन्ति - सदा अनुसन्धानं
कुर्वन्ति, तेषाम् - ज्ञानिनाम्, शाश्वतीशान्तिः - सार्वकालिकी संसारदुःखशान्तिः भवति,
नेतरेषाम् - एतद्ज्ञानरहितानां न शान्तिः, न सुखम्; दुःखमेवेति यावत् ।।
2.2.14
तदेतदिति मन्यन्ते निर्देश्यं परमं सुखम् ।
कथन्नु तद् विजानीयां किमु भाति विभाति वा ।।14।।
B.2.2.14
[निरतिशयानन्दब्रह्म विषयकप्रश्नः]
"प्र.दी. - एवमाचार्योक्तमर्थमनुस्मरन् शिष्य आह - तदेतदिति । अनिर्देश्यम् - निर्देष्टुमशक्यम्,"
परमम् - उत्कृष्टम्, सुखम् - आनन्दस्वरूपम्, तत् - पूर्वोक्तं परब्रह्म, एतदिति - एतादृशमिति,
अपरोक्षतया मन्यन्ते - भवादृशाः साक्षात्कुर्वन्ति, तत् - अनिर्देश्यसुखस्वरूपम् परंब्रह्म,
कथन्नु विजानीयाम् - अहं कथं विजानामि । एतत् परं ब्रह्म, भाति किम्? - भा दीप्तौ (धा.पा. 1051)
दीप्तिमत्तया प्रकाशते किम्? उत विभाति वा? - विस्पष्टं प्रकाशत इति वा? यद्वा
- तेजोऽन्तरसञ्चलनात् न विस्पष्टं प्रकाशत इति वा प्रश्नः कृतः ।।
2.2.15
न तत्र सूर्यो भाति न चन्द्रतारकं नेमा विद्युतो भान्ति कुतोऽयमग्निः ।
तमेव भान्तमनुभाति सर्वं तस्य भासा सर्वमिदं विभाति ।।15।।
B.2.2.15
[सर्वतेजसां प्रकाशकः परमात्मा]
"प्र.दी. - आदित्यवर्णं तमसः परस्तात् (श्वे. उ. 3-8) अथ यदतः परो दिवो ज्योतिर्दीप्यते"
(छा.उ.3-17-7) इत्यादि प्रमाणप्रतिपाद्यदिव्य- मङ्गलविग्रहविशिष्टो भगवान् स्वयमतिशयेन
प्रकाश्य, अन्यान् प्रकाशयति इत्याह - न तत्र इति । तत्र - सूर्यादिप्रकाशक- परमात्मसन्निधौ,
सूर्यो न भाति - न प्रकाशते, किन्तु अधिकज्योतिसन्निधौ किञ्चिज्योतिरिव भाति, न चन्द्रतारकम्
- चन्द्रनक्षत्रादिकं न भाति । नेमा विद्युतः - इमाः परिदृश्यमानाः तटितः न भान्ति,
एते स्वतस्सिद्धाः । अयं परिदृश्यमानः अग्निः इन्धनादिविशिष्टः, कुतो भाति । न प्रकाशत
एव । तथा चेत् सूर्यादयो1  भान्तीति कथमित्यत्राह - तमेव इति । भान्तम् - स्वतेजसा,
स्वयं प्रकाशितवन्तम्, तमेव - परमात्मानमेव, अनु - अनुसृत्य, भाति - प्रकाश्यते, असति
सूर्योदये उद्गमिष्यत्सूर्यभासासर्वपदार्थजातम्
यथा विभाति तद्वत् । तस्मात् एतन्न स्वाभाविकम् एतेषामित्याह - तस्य भासा सर्वमिदं विभाति
इति । तस्य भासा - भगवत्सम्बन्धिभासा, तद्दत्ततेजसा इत्यर्थः । इदम् -  परिदृश्यमानं
सूर्यचन्द्रनक्षत्रादिकम्, विभाति - प्रकाशते । न तद्भासयते2 सूर्यः (भ.गी. 15-6) यच्चन्द्रमसि
यच्चाग्नौ तत्तेजो विद्धि मामकम् (भ.गी. 15-12) इति च भगवता गीतोऽर्थः अनुसन्धेयः ।।
।। इति प्रतिपदार्थदीपिका ।।
2.3.1
ऊर्ध्वमूलो अवाक््शाख एषोsश्वत्थस्सनातनः ।
तदेव शुक्रं तद्ब्रह्म तदेवामृतमुच्यते । तस्मिन् लोकाः
श्रितास्सर्वे तदु नात्येति कश्चन ।। एतद्वै तत्।
B.2.3.1
षष्ठवल्ली प्रारम्भः
हरिः ओम्
(परब्रह्मणः प्रकृत्यपेक्षया विलक्षणत्व प्रतिपादनम्)
"प्र.दी. - संसारवृक्षपरब्रह्मणोः वैलक्षण्यमाह - ऊर्ध्वमूलो अवाक्शाख इति। एषः अश्वत्थः"
- संसाररूपाश्वत्थवृक्षः, ऊर्ध्वमूलः । ऊर्ध्वः - सप्तलोकोपरि1 विद्यमान सत्यलोकः, मूलम्
- यस्य संसारवृक्षस्य आदिः सः ऊर्ध्वमूलः, अवाक्शाखः । अवाक् - अधोगताः भूम्यादिपातालान्तलोकस्थ
नरमृगसरीसृपकीटादिरूपाः, शाखाः यस्य अवाक्शाखः । सनातनः - चिरन्तनः, अनादिवृक्षः अस्ति
। संसारवृक्ष एतादृशः इत्युक्त्वा, ब्रह्म तद्विलक्षणमिति दर्शयति शुक्रम्2 - शुभ्रम्,
तत् ब्रह्म, तदेव - ब्रह्मैव, संसारवृक्षविलक्षणमेव इत्यर्थः । तदेव अमृतम् - अमृतस्वरूपमिति
उच्यते तस्मिल्लोकाः इति । सर्वेलोकाः - लोकपालाश्च परमात्मनि श्रिताः - स्थिता इत्यर्थः
। तदु नात्येति कश्चन । तत् - परं ब्रह्म, कश्चन - कोऽपि, नात्येति - नातिक्रमते, एतद्वैतत्
"। तत् - परतत्त्वम्, एतद्वै - एतन्मन्त्र प्रतिपाद्यमेव ।।"
2.3.2
यदिदं किञ्च जगत् सर्वं प्राण एजति निस््सृतम् ।
महद्भयं वज्रमुद्यतं य एतद्विदुरमृतास्ते भवन्ति ।।
B.2.3.2
(सर्वं जगत् परमात्माधीनप्रवृत्तिमत्)
"प्र.दी. - यदिदं किञ्च इति । प्राणे-शब्दवाच्ये, स्वाधीनसर्वलोके, अन-प्राणने (धा.पा.1020)"
इति धातुः । अङ्रगुष्ठमात्र परमात्मनि, इदम् - परिदृश्यमानम्, यत्किञ्चिज्जगत् अस्ति,
सर्वं निस्सृतम् तस्मात् परमात्मनः निर्गतम् सत्, एतज्जगत्, महद्भयम् - पञ्चम्यर्थे
द्वितीया महद्भयात्, वज्रमुद्यतम् - उद्यत  वज्रायुधादिव, पूर्ववत् पञ्चमी । अस्मात्
परमात्मनः एजति - कम्पति प्रभुणा अविधीयमानकार्याकरणादिव चलनं प्राप्नुवन्ति इति यावत्
।भीषा स्माद्वातः पवते1 (तै.आन.7) इत्यादि प्रमाणान्तर अर्थानुसन्धेयः । ये जनाः, एतत्
विदुः, एतत् परं ब्रह्म सामर्थ्यं जानन्ति, ते अमृताः - मुक्ताः भवन्ति ।।
2.3.6
इन्द्रियाणां पृथग्भावमुदयास्तमयौ च यत् ।
पृथगुत्पद्यमानानां मत्वा धीरो न शोचति ।
B.2.3.6
(आत्मानात्मविवेकज्ञानवतां सांसारिक दुःखरहितत्त्वम्)
"प्र.दी. -आत्मानात्मवैलक्षण्य ज्ञानवतां संसारदुःखं नास्ति इत्याह इन्द्रियाणाम् इति"
। धीरः - धिया रमत इति धीरः ज्ञानी, पृथगुत्पद्यमानानाम् - प्रत्येकं प्रत्येकं जातानाम्,
इन्द्रियाणाम्  देहेन्द्रियादीनाम्, पृथग्भावम् - पृथग्व्यापारम्, यत् 1- यौ इत्यर्थः
। उदयास्तमयौ च - उत्पत्तिलयौ च, एतत्सर्वम् एतेषां धर्माः इति, मत्वा - ज्ञात्वा, न
शोचति - संसारजन्यदुःखं नाप्नोति इत्यर्थः ।
2.3.7
इन्द्रियेभ्यः परं मनो मनसस्सत्त्वमुत्तमम् ।
सत्त्वादधि महानात्मा महतोsव्यक्तमुत्तमम् ।
B.2.3.7
(परमात्मज्ञानविहीनस्य मोक्षासम्भवः)
"प्र.दी. - देहात्मविवेकज्ञाने सत्यपि परमात्मज्ञानं विना मोक्षो नास्तीत्याह - इन्द्रियेभ्यः"
इत्यादि मन्त्रद्वयेन इन्द्रियेभ्य इति । इन्द्रियेभ्यः - दशेन्द्रियेभ्यः, मनः परम्
- उत्कृष्टम्, मनसः सत्त्वम् - बुद्धिः, उत्तमम् - उत्कृष्टम्, सत्त्वात् - बुद्धेः,
महानात्मा - महद्गुणयुक्तः जीवः, अधि - अधिक इत्यर्थः । महतः - जीवात्, अव्यक्तम् -
शरीरम्, उत्तमम् - उत्कृष्टं भवति । शरीरं विना जीवात्मनः सर्वकार्या प्रवृत्तेः । अव्यक्तात्तु
- अत्र तु शब्दः समुच्चयार्थकः । शरीरात्मभ्याम्, व्यापकः - सर्वव्यापकः, अलिङ्गः -
लिङ्गागम्यः1 पुरुषः एव परमात्मा परः इति । उत्कृष्ट इति  । यज्जन्तुः - यो जन्तुः,
ज्ञात्वा - विज्ञाय, विमुच्यते - संसारबन्धान्मुक्तो भवति ।  सः, अमृतत्त्वं च - मोक्षं
"च, गच्छति - प्राप्नोति । "
2.3.8
अव्यक्तात्तु परः पुरुषो व्यापकोsलिङ्ग एव च ।
यद् (यं?) ज्ञात्वा मुच्यते जन्तुरमृतत्त्वं च गच्छति ।।
(परमात्मज्ञानविहीनस्य मोक्षासम्भवः)
B.2.3.8
"प्र.दी. - देहात्मविवेकज्ञाने सत्यपि परमात्मज्ञानं विना मोक्षो नास्तीत्याह - इन्द्रियेभ्यः"
इत्यादि मन्त्रद्वयेन इन्द्रियेभ्य इति । इन्द्रियेभ्यः - दशेन्द्रियेभ्यः, मनः परम्
- उत्कृष्टम्, मनसः सत्त्वम् - बुद्धिः, उत्तमम् - उत्कृष्टम्, सत्त्वात् - बुद्धेः,
महानात्मा - महद्गुणयुक्तः जीवः, अधि - अधिक इत्यर्थः । महतः - जीवात्,
अव्यक्तम् - शरीरम्, उत्तमम् - उत्कृष्टं भवति । शरीरं विना जीवात्मनः सर्वकार्या प्रवृत्तेः
। अव्यक्तात्तु - अत्र तु शब्दः समुच्चयार्थकः । शरीरात्मभ्याम्, व्यापकः - सर्वव्यापकः,
अलिङ्गः - लिङ्गागम्यः1 पुरुषः एव परमात्मा परः इति । उत्कृष्ट इति  । यज्जन्तुः - यो
जन्तुः, ज्ञात्वा - विज्ञाय, विमुच्यते - संसारबन्धान्मुक्तो भवति ।  सः, अमृतत्त्वं
"च - मोक्षं च, गच्छति - प्राप्नोति । "
2.3.9
न सन्दृशे तिष्ठति रूपमस्य न चक्षुषा पश्यति कश्चनैनम् ।
हृदा मनीषा मनसाsभिक्लृप्तो य एनम् (एतत्) विदुरमृतास्ते भवन्ति
B.2.3.9
(भक्त्यैकलभ्यः परमात्मा)
"प्र.दी. - समाहित चित्तः भक्तया परमात्मानं पश्यति इत्याह न सन्दृशे तिष्ठति इति ।"
अस्य - भगवतः, रूपम् - सत्यज्ञानानन्दादि दिव्यात्मस्वरूपम्, यद्वा - आदित्यवर्णं तमसः
परस्तात् (भ.गी.8-9, श्वे.उ.3-8) इति दिव्यमङ्गलविग्रहं1 वा, सन्दृशे - स्व प्रयत्नेन
सम्यक् दर्शन विषये, न तिष्ठति - न स्थितो भवति । एनम् - परमात्मानम्, कश्चन - कोsपि,
ब्रह्माsपि, चक्षुषा - प्राकृत चक्षुषा, न पश्यति - किन्तु भगवद्दत्त दिव्यचक्षुषा पश्यति
इति यावत् । हृदा - भक्त्या, मनीषा मनसा - मनीषाधृतिः,2 धैर्ययुक्तमनसा च, क््लृप्तः
ग्राह्य इत्यर्थः । ये एतत् - परमात्मतत्त्वम्, विदुः - जानन्ति, ते अमृताः भवन्ति -
मुक्ताः भवन्ति इति यावत् ।
2.3.10
यदा पञ्चावतिष्ठन्ते   ज्ञानानि मनसा सह ।
बुद्धिश्च न विचेष्टेत तामाहुः परमां गतिम् ।। 10 ।।
B.2.3.10
(विषयानभिमुखानीन्द्रियाणि मोक्षहेतवः)
"प्र.दी. - ज्ञानेन्द्रिययुक्तमनसः स्वविषयाप्रवृत्तिरेव मोक्षार्थगमनम् इत्याह यदा"
पञ्चावतिष्ठन्त इति । यदा2 - यदवस्थायाम्, पञ्च - पञ्चसंख्याकानि, ज्ञानानि - ज्ञायन्ते
एभिः इति ज्ञानानि, इन्द्रियाणि, मनसा सह तिष्ठन्ते - स्वव्यापारेषु अप्रवृत्तानि सन्ति
तिष्ठन्ते,  बुद्धिश्च - अध्यवसायात्मिका बुद्धिश्च, न विचेष्टेत - स्वव्यापाराप्रवृत्तातिष्ठेत,
भक्ति योगज्ञाः, ताम् - अवस्थाम्, परमां गतिम् - मोक्षार्थगमनमिति आहुः ।।
2.3.11
तां योगमिति मन्यन्ये स्थिरामिन्द्रियधारणाम् ।
अप्रमत्तस्तदा भवति योगो हि प्रभवाप्ययौ ।
B.2.3.11
(योगशब्दार्थनिरूपणम्)
"प्र.दी. - पूर्वमन्त्रनिर्दिष्टबाह्याभ्यन्तरनियमसंयोग इत्याह तां योगमिति । स्थिराम्"
- दृढाम्, ताम् - पूर्वमन्त्रनिर्दिष्टाम्, इन्द्रियधारणाम् - बाह्याभ्यन्तरेन्द्रियधारणाम्,
योगज्ञाः - योगमिति मन्यन्ते । हि - यतः, योगः,
प्रभवाप्ययौ - इष्ट प्राप्त्यनिष्टनिरसनोपायभूतः इत्यर्थः । तदा - तत इत्यर्थः । अप्रमत्तो
भवति - निश्चल चित्तो भवितव्य1 इति यावत् ।
2.3.12
नैव वाचा न मनसा प्राप्तुं शक्यो न चक्षुषा ।
अस्तीति ब्रुवतोsन्यत्र कथं तदुपलभ्यते ।।
B.2.3.12
(भक्तेरतिरिक्तोपायाsप्राप्यः)
"प्र.दी. - पूर्वोक्तः परमात्मा अनन्यभक्त्या विना अन्यसाधनैः प्राप्तुं न शक्य इत्याह"
- नैव वाचा इति । नैव वाचा - वागिन्द्रियेण, प्राप्तुम् - तत्प्रभावः वक्तुम्, नैव शक्यते
। न चक्षुषा - प्राकृतचर्म चक्षुषा, प्राप्तुम् - तद्रूपं द्रष्टुम् अशक्यम् । न मनसा
- विषयविक्षिप्तमनसा, प्राप्तुम् - तत्स्वरूपं ज्ञातुम् अशक्यम् इत्यर्थः । कथं तदुपलभ्यत
इति श्रुतिराशङ्कय वदति - अस्तीति ब्रुवतः । परमात्मा अस्तीति उपनिषदोक्त शब्दात्, अन्यत्र
- अन्यैः साधनैः इत्यर्थः । परमात्मोपलब्धिः नास्तीति भावः ।
2.3.13
अस्तीत्येवोपलब्धव्यः तत्त्वभावेन चोभयोः
अस्तीत्येवोपलब्धस्य तत्त्वभावः प्रसीदति ।।
B.2.3.13
(परतत्त्वमननेन मनसश्शुद्धता)
"प्र.दी. - वेदान्तवाक्योपलब्ध परतत्त्वमननेन परिशुद्धान्तः करणवान् भवति इत्याह - अस्तीत्येव"
इति । तत्त्वभावेन - तत्त्वं परतत्त्वं भावयति (अनेन), तत्त्वभावनम् अन्तःकरणम्, तेन
चकारात् वेदान्तवाक्यैश्च, अस्तीत्येवोपलब्धव्यः -  परमात्मा अस्तीत्येव उपलब्धव्यः
। उभयोः - उभाभ्याम् इत्यर्थः । वेदान्तवाक्यान्तराभ्याम्, अस्तीत्येवोपलब्धस्य - परमात्मा
अस्ति इति ज्ञानवतः  तत्त्वभावः1-अन्तःकरणम्, प्रसीदति - प्रसन्नं भवति निर्दुष्टं भवति इति यावत् ।।
2.3.14
यदा सर्वे प्रमुच्यन्ते कामा येऽस्य हृदि श्रिताः ।
अथ मर्त्योऽमृतो भवत्यत्र ब्रह्म समश्नुते ।।
B.2.3.14
"प्र.दी. - दग्धदुर्विषयस्य प्रसन्न मनसः, उपासन वेलायामपि ब्रह्मानुभवः । अस्ति इत्याह"
- यदा सर्वे इति । यदा -यत्काले, अस्य-पूर्वोक्त प्रसन्न मनसः, हृदि श्रिताः - हृदयगताः,
कामाः - दुर्विषयककामाः, प्रमुच्यन्ते - निर्गताः भवन्ति, अथ - देहपतनानन्तरम्, मर्त्यः
- निर्दुष्टप्रसन्नमनोविशिष्टो जनः, अमृतो भवति - मुक्तो भवति । किञ्च अत्र - इहलोकविद्यमानकालिकोपासनवेलायामपि,
ब्रह्म - परं ब्रह्मानुभवम्, समश्नुते - सम्यगनुभवति इति यावत् ।
2.3.15
यदा सर्वे प्रभिद्यन्ते । हृदयस्येह ग्रन्थयः ।
अथ मर्त्योऽमृतो भवत्येतावदनुशासनम् ।
B.2.3.15
(रागादीनां सवासनाविनाशः मोक्षहेतुः )
"प्र.दी. - यदा कामानां सवासना विनाशः तदा, अपुनरावृत्तिलक्षणमोक्षो भवति इत्याह - यदा"
सर्वे प्रभिद्यन्ते इति । इह - इहलोकविद्यमानदशायाम्,
हृदयस्य - उपासकहृदयस्य सम्बन्धिन्यः, ग्रन्थयः - हृदयगतकामक्रोधादिराग- द्वेषादयः,
यदा प्रभिद्यन्ते - वासनाभिः सह अत्यन्तविनाशं यन्ति, अथ - देहपातात् ऊर्ध्वम्, मर्त्यः
- उपासकः, अमृतो भवति - अपुनरावृत्तिलक्षण मोक्षवान् भवति । किन्तु, अनुशासनम् - उपदेष्टव्यम्,
एतावत् - हार्द1 परम- पुरुषप्राप्तवक्ष्यमाण मूर्धन्यनाड्या उत्क्रमणपूर्वक अर्चिरादिगमनम् इत्यर्थः ।।
2.3.16
शतञ्चैका च हृदयस्य नाड्यस्त्तासां मूर्द्धानमभिनिस्सृतैका ।
तयोर्ध्वमायन्नमृतत्वमेति विष्वङ्ङन्या  उत्क्रमणे भवन्ति ।
B.2.3.16
(ब्रह्मनाड्यागमनं मोक्षहेतुः)
"प्र.दी. - अथ उपासकस्य अनुशास्यमर्थमाह - शतञ्चैका च इति । हृदयस्य नाड्यः - हृदयगतप्रधाननाडयः,"
शतञ्चैका च - एकाधिकशतम्, तासां मध्ये, एका - ब्रह्मरन्ध्रनाडी, मूर्द्धानम् - शिरः
पर्यन्तम्, अभिनिस्सृता - ब्रह्मरन्ध्रपर्यन्त- मभिव्याप्ता। तया - ब्रह्मरन्ध्रनाड्या,
ऊर्ध्वम् - अर्चिरादिद्वारा सर्वलोकात् ऊर्ध्वभागस्थित तद्विष्णोः परमं पदम् (श्वे उ.3-8)
इत्युक्त परमपदम्, आयन् -
प्राप्तस्सन्, अमृतत्त्वम् - मोक्षं स्वस्वरूपाविर्भावपूर्वक परस्वरूपसाम्यापत्तिम्,
एति - प्राप्नोति, अन्या उत्क्रमणे सन्ध्यभावः छान्दसः । अन्याभ्यः - नेत्रश्रोत्रादिव्याप्ताभ्यः
इतरशतनाडीभ्यः, उत्क्रमणे - जीवानामुत्क्रमणे सति, विष्वग्भवन्ति - सर्वत्र भवन्ति,
नानाविधयोनिषु जीवाः  उत्पन्नाभवन्ति इति यावत् ।। 26 ।।
2.3.17
अङ्गुष्ठमात्रः पुरुषोऽन्तरात्मा सदा जनानां हृदये सन्निविष्टः
तँ स्वाच्छरीरात् प्रवृहेन्मुञ्जादिवेषीकां धैर्येण ।
तं विद्याच्छुक्रममृतं तं विद्याच्छुक्रममृतमिति ।। 17।।
B.2.3.17
(जीवलक्षणतया परमात्मानुसन्धेयः )
"प्र.दी. - सर्वजनान्तर्यामिणं परमात्मानं जीवाद्विलक्षणत्वेन ज्ञातव्यम् इत्याह - अङ््गुष्ठमात्र"
इति । जनानाम् - सर्वचेतनानाम्, हृदये - हृत्पुण्डरीके उपासनार्थः  । पुरुषः - परमात्मा
अङ्गुष्ठमात्रस्सन् सदा तिष्ठति । तम् - अन्तरात्मानम्, स्वात् - स्वकीयात्, शरीरात्
भगवच्छरीरात् चेतनात् इत्यर्थः । धैर्येण - ज्ञानकौशलेन, प्रवृहेत् - पृथक्कुर्यात्
। मुञ्जादिवेषीकाम् मुञ्जात् - मुञ्जाख्य तृणविशेषात्, इषीकाम् इव - तदन्तर्गतबीजाश्रयप्रधानतृणमिव,
धैर्येण - उपायेन पृथक्कुर्यात्, तं विद्याच्छुक्रममृतम् इति । तम् - सर्वान्तर्यामिपरमात्मानम्,
शुक्रम् - शुभ्रम्, हेयगुणरहितम्, अमृतम् - अतृप्तामृतम् तदेवामृतं दृष्ट्वा तृप्यन्ति
इति श्रुत्युक्ते अतृप्तामृतम् विद्याज्जानीयात्, तं विद्याच्छुक्रममृतम् इति द्विरुक्तिः
उपनिषत्समाप्त्यर्थः।।
2.3.18
मृत्युप्रोक्तां नचिकेतोऽथ लब्ध्वा विद्यामेतां योगविधिं च कृत्स्नम् ।
ब्रह्म प्राप्तो विरजोऽभूत् विमृत्युरन्योऽप्येवं यो विदध्यात्ममेव।।
B.2.3.18
(नाचिकेताग्नि विद्याफलम्)
"प्र.दी. - आख्यायिकार्थम् उपसंहृत्य वदति श्रुतिः - मृत्युप्रोक्ताम् इति । अथ - अनुशास्यज्ञानलाभानन्तरम्,"
नचिकेताः - एतन्नामक ब्रह्मविद्याधिकारी, मृत्युप्रोक्ताम् - मृत्युनामकाचार्य, प्रोक्ताम्
- एताम् पूर्वोक्तां ब्रह्मविद्याम्, कृत्स्नम्, योगविधिं च - यदा पञ्चावतिष्ठन्ते इत्याद्युक्तेन्द्रियनियमने
रूपयोगविधानं च, लब्ध्वा - ज्ञात्वा, ब्रह्म - परं ब्रह्म, प्राप्तः - लब्धस्सन्, विरजादि
मृत्युः, अभूत् - अपहतपाप्मा विरजो, विमृत्युः, विशोको, विजिघत्सुः, अपिपासुः, सत्यकामः
सत्य सङ्कल्पः (छां.उ.8-7-1) इति श्रुत्युक्ताविर्भूतगुणाष्टकः, अध्यात्ममेव पूर्वोक्त
आध्यात्म्यज्ञानमेव, योऽन्योऽपि वित् - वेत्ता, सोऽपि एवमेव नचिकेता इव, ब्रह्मप्राप्य
आविर्भूत गुणाष्टको भवति ।
2.3.19
सह नाववतु, सह नौ भुनक्तु। सह वीर्यं करवावहै।
तेजस्वि नावधीतमस्तु। मा विद्विषावहै।।
ओं शान्तिः शान्तिः शान्तिः।
B.2.3.19
"प्र.दी. - सह नाववतु इति । एतत् उपनिषत्प्रतिपादकः परमात्मा, नौ - आवां गुरुशिष्यौ,"
सह अवतु - उभयोः यथादोषौ न भवति, तथा रक्षतु इत्यर्थः। पुनरपि प्रार्थयते - सह नौ भुनक्तु।
परमात्मा, नौ सह - आवां गुरुशिष्यौ, सह भुनक्तु- परिपालयतु, भुजपालनाभ्यवहारयोः (पा.धा.1455)
इति धातुः। सह वीर्यं करवावहै। सहैव - आवां विद्याकृत, वीर्यम् - सामर्थ्यम्, करवावहै
- करवाम इत्यर्थः। तेजस्वि नावधीतमस्तु। नौ - आवाभ्यामधीतं, तेजस्स्व्यस्तु वीर्यवत्तरमस्तु,
मा विद्विषावहै - परस्परानुरागयुक्ता स्यावेत्यर्थः। शान्तिः शान्तिः शान्तिः। अस्मदीयदोषान्तराणाम्
इत्यध्याहार्यम्। शान्तिः इति त्रिरावृत्या दूषणाम् अत्यन्तनाशो भूयात् इति यावत्।।
।। इति कठोपनिषत्षष्ठवल्लीव्याख्या समाप्ता।।
इति श्रीमत् श्रीभाष्यं रामानुजाचार्यकृतिषु दशविधोपनिषदन्तर्गत
कठवल्लयुपनिषत्प्रतिपदार्थदीपिका तृतीयावतारिका व्याख्या समाप्ता।।
