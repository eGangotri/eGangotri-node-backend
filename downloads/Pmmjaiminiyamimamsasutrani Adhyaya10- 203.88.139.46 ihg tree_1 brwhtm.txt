10.1.1 विधेः प्रकरणान्तरेऽतिदेशात्सर्वकर्म स्यात्।
10.1.2 अपि वाऽभिधानसंस्कारद्रव्यर्थे क्रियेत तादर्थ्यात्।
10.1.3 तेषामप्रत्यक्षविशिष्टत्वात्।
10.1.4 इष्ठिरारम्भसंयोगादङ्गभूतान्निवर्त्तेतारमभस्य प्रधानसंयोगात्।
10.1.5 प्रधानाच्चान्यसंयुक्तात्कसर्वारम्भान्निवर्त्तेतानङ्गत्वात्।
10.1.6 तस्यां तु स्यात्प्रयाजवत्।
10.1.7 न वाङ्गभूतत्वात्।
10.1.8 एकवाक्यत्वाच्च।
10.1.9 कर्म च द्रव्यसंयोगार्थमर्थाभावान्निवर्त्तेत तादर्थ्यं श्रुतिसंयोगात्।
10.1.10 स्थाणौ तु देशमात्रत्वादनिबृत्तिः प्रतीयेत।
10.1.11 अपि वा शेषभूतत्वात्संस्कारः प्रतीयेत।
10.1.12 समाख्यानं च तद्वत्।
10.1.13 मन्त्रवर्णश्र्च तद्वत्।
10.1.14 प्रयाजे च तन्न्यायत्वात्।
10.1.15 लिङ्गदर्शनाच्च।
10.1.16 तथाज्यभागाग्निरपीति चेत्।
10.1.17 व्यपदेशाद्देवतान्तरम्।
10.1.18 समत्वाच्च।
10.1.19 पशावपीति चेत्।
10.1.20 न तदभूतवचनात्।
10.1.21 लिङ्गदर्शनाच्च।
10.1.22 गुणो वा स्यात्कपालवद्गुणभूतविकाराच्च।
10.1.23 अपि वा शेषभूतत्वात्तत्संस्कारः प्रतीयेत स्वाहाकारवदङ्गानामर्थसंयोगात्।
10.1.24 व्यृद्धवचनञ्च विप्रतिपत्तौ तदर्थत्वात्।
10.1.25 गुणेपीति चेत्।
10.1.26 नासंहानात्करालवत्।
10.1.27 ग्रहाणाञ्च सम्प्रतिपत्तौ तद्वचनं तदर्त्वात्।
10.1.28 ग्रहाभावे च तद्वचनम्।
10.1.29 देवतायाश्र्च हेतुत्वं प्रसिद्धं तेन दर्शयति।
10.1.30 अविरुद्वोपपत्तिरर्थापत्तेः श्रृतवद्भूतविकारः स्यात्।
10.1.31 स द्व्यर्थः स्यादुभयोः श्रुतिभूतत्वाद्विप्रतिपत्तौ तादर्थ्याद्विकारत्लमुक्तं तस्यार्थवादत्वम्।
10.1.32 विप्रतिपत्तौ तासामाख्याविकारः स्यात्।
10.1.33 अभ्यासो वा प्रयाजवदेकदेशोऽन्यदेवत्यः।
10.1.34 चरुर्हविर्विकारः स्यादिज्यासंयोगात्।
10.1.35 प्रसिद्धग्रहणत्वाच्च।
10.1.36 ओदनो वाऽन्नसंयोगात्।
10.1.37 न द्व्यर्थत्वात्।
10.1.38 कपालविकारो वा विशयेऽर्थोपपत्तिभ्याम्।
10.1.39 गुणमुख्यविशेषाच्च।
10.1.40 तच्छ्रुतौ चान्यहविष्ठात्।
10.1.41 लिङ्गदर्शनाच्च।
10.1.42 ओदनो वा प्रयुक्तत्वात्।
10.1.43 अपूर्वव्यपदेशाच्च।
10.1.44 तथा च लिङ्गदर्शनम्।
10.1.45 स कपाले प्रकृत्या स्यादन्यस्य चाश्रुतित्वात्।
10.1.46 एकस्मिन्वाविप्रतिषेधात्।
10.1.47 न वाऽर्थान्चरसंयोगादपूपे पाकसंयुक्तं धारणार्थं तरौ भवति तत्रार्थात्पात्रलाभः स्यादन्यमोऽविशेषात्।
10.1.48 चरौ वा लिङ्गदर्शनात्।
10.1.49 तस्मिन्पेषणमनर्थलोपात्स्यात्।
10.1.50 अक्रिया वा अपूपहेतुत्वात्।
10.1.51 पिण्डार्थत्वाच्च संयवनम्।
10.1.52 संवपनञ्च तादर्थ्यात्।
10.1.53 सन्तापनमधःश्रपणात्।
10.1.54 उपधानं च तादर्थ्यात्।
10.1.55 पृथुश्र्लक्ष्णे वाऽनपूपत्वात्।
10.1.56 अभ्यूहश्र्चोपरिपाकार्थत्वात्।
10.1.57 तथावज्वलनम्।
10.1.58 व्युद्धृत्यासादनं च प्रकृतावश्रुतित्वात्।
10.2.1 कृष्णलेष्वर्थलोपाकः स्यात्।
10.2.2 स्याद्वा प्रत्यक्षशिष्टत्वात्प्रदानवत्।
10.2.3 उपस्तरणाभिघारणयोपमृतार्थत्वादकर्म स्यात्।
10.2.4 क्रियेत वाऽर्थवादत्वात्तयोः संसर्गबेतुत्वात्।
10.2.5 अकर्म वा चतुर्भिराप्तिवचनात्सह पूर्णं पुनश्चतुरवत्तम्।
10.2.6 क्रिया वा मुख्यावदानपरिमाणात्सामन्यात्तद्गुणत्वम्।
10.2.7 तेषां चैकावदानत्वात्।
10.2.8 आप्तिः संख्या समानत्वात्।
10.2.9 सतोस्त्वाप्तिवचनं व्यर्थम्।
10.2.10 विकल्पस्त्वेकावदानत्वात्।
10.2.11 सर्वविकारे त्वभ्यसानर्थक्यं हविषो हीतरस्य स्यादपि वा स्विष्टकृतः स्यादितरस्यान्याय्यत्वात्।
10.2.12 अकर्म वा संसर्गार्थनिवृत्तस्मादाप्तिसमर्थत्वं।
10.2.13 भक्षाणां तु प्रत्यर्थत्वादकर्म स्यात्।
10.2.14 स्याद्वा निर्द्धानदर्शनात्।
10.2.15 वचनं वाज्यभक्षस्य प्रकृतौ स्यादभागित्वात्।
10.2.16 वचनं वा हिरण्यस्य प्रदानवदाज्यस्. गुणभूतत्वात्।
10.2.17 एकधोपहारे सहत्वं ब्रह्मभक्षाणां प्रकृतौ विहितत्वात्।
10.2.18 सर्वत्वं च तेषामधिकारात्स्यात्।
10.2.19 पुरिषापनयो वा तेषामवाच्यत्वात्।
10.2.20 पुरुषापनयात्स्वकालत्वम्।
10.2.21 एकार्थत्वादविभागः स्यात्।
10.2.22 ऋत्विद्जानं धर्ममात्रार्थं स्याद्ददातिसामर्थ्यात्।
10.2.23 परिक्रयार्थं वा कर्मसंयोगाल्लोकवत्।
10.2.24 दक्षिणायुक्तवचनाच्च।
10.2.25 नचाऽन्येनानम्येत परिक्रीयात्कर्मणः परार्थत्वात्।
10.2.26 परिक्रीतवचनाच्च।
10.2.27 सनिवन्येव भृति वचनात्।
10.2.28 नैष्कर्तृकेण समस्तवाच्च।
10.2.29 शेषभक्षाश्र्च तद्वत्।
10.2.30 संस्कारो वा द्रव्यस्य परार्थत्वात्।
10.2.31 शेषे च समत्वात्।
10.2.32 स्वामिनि त दर्शनात्तत्सामान्यादितरेषांतथात्वम्।
10.2.33 तथा चान्यार्थदर्शनम्।
10.2.34 वरणमृत्विजामानमनार्थत्वात्सत्रे न स्यात्स्वकर्मत्वात्।
10.2.35 परिक्रयश्र्च तादर्थ्यात्।
10.2.36 प्रतिषेघश्र्च कर्मवत्।
10.2.37 स्याद्वाप्रासर्पिकस्य धर्ममात्रत्वात्।
10.2.38 न दक्षिणाशब्दात्तस्मान्नित्यानुवादः स्यात्।
10.2.39 उदवसानीयः सत्रधर्मा स्यात्तदङ्गत्वात्तत्र दाने धर्ममात्रं स्यात्।
10.2.40 न त्वेतत्प्रकृतित्वाद्विभक्तचोदितत्वाच्च।
10.2.41 तेषां तु वचवाद्द्वियज्ञवत्सहप्रयोगः स्यात्।
10.2.42 तत्रान्यानृत्विजो वृणीरन्।
10.2.43 एकैकशस्तवविप्रतिषेधात्प्रकृतेश्चैकसंयोगात्।
10.2.44 कामेष्टौ च दानशब्दात्।
10.2.45 वचनं वा सत्रत्वात्।
10.2.46 द्वेष्ये च चोदनाद्दक्षिणापनयात्।
10.2.47 अस्थियज्ञोऽविप्रतिषेधादितरेषां स्याद्विप्रतिषेधादस्थ्नाम्।
10.2.48 यावादुक्तमुपयोगः स्यात्।
10.2.49 यदि तु वचनात्तेषां जपसंस्कारमर्थलुप्तं सेष्टि तदर्थत्वात।
10.2.50 काम्यानि तु न विद्यन्ते कामा ज्ञामाद्यथेतरस्यानुच्यमानानि।
10.2.51 ईहार्थाश्र्चाभावात्सूक्तवाकवत्।
10.2.52 स्युर्वाऽर्थवादत्वात्।
10.2.53 नेच्छाभिधानात्तदभावादितरस्मिन्।
10.2.54 स्युर्वा होतृकामाः।
10.2.55 न तदाषीष्ट्वात्।
10.2.56 सर्वस्वारस्यदिष्टगतौ समापनं न विद्यते कर्मणो जीवसंयोगात्।
10.2.57 स्याद्वोभयोः प्रत्क्षशिष्टत्वात्।
10.2.58 गते करमास्थियज्ञवत्।
10.2.59 जीवत्यवचनमायुराशिषस्तदर्थत्वात्।
10.2.60 वचनं वा भागित्वात्प्राग्यथोक्तात्।
10.2.61 क्रिया स्याद्धर्ममात्राणाम्।
10.2.62 गुणलोपे च मुख्यस्य।
10.2.63 मुष्टिलोपात्तु संख्यालोपस्तद्गुणत्वात्स्यात्।
10.2.64 न निर्वापशेषत्वात्।
10.2.65 संख्यातु चोदनां प्रति सामान्यात्तद्विकारः संयोगाच्च परं मुष्ठेः।
10.2.66 न चोदनाभिसम्बन्धात्प्रक्रतौ संस्कारयोगात्।
10.2.67 औतपत्तिके तु द्रव्यतो विकारः स्यादकार्यात्वात्।
10.2.68 नैमितेतिके तु कार्य्यत्वात्प्रकृतेः स्यात्त दापत्तेः।
10.2.69 विप्रतिषेधे तद्वचनात्प्राकृतगुणलोपः स्यात्तेनच कर्मसंयोगात्।
10.2.70 परेषां प्रतिषेधः स्यात्।
10.2.71 प्रतिषेधाच्च।
10.2.72 अर्थाभावे संस्कारत्वं स्यात्।
10.2.73 अर्थेन च विपर्य्यासे तादर्य्यात्तत्त्वमेव स्यात्।
10.3.1 विकृतौ शब्दवत्त्वात्प्रधानस्य गुणानामधिकोत्पत्तिः सन्निधानात्।
10.3.2 प्रकृतिवत्तस्य चानुपरोधः।
10.3.3 चोदनाप्रभुत्वाच्च।
10.3.4 प्रधानं त्वङ्गसंयुक्तं तथाभूतमपूर्वं स्यात्तस्य विध्युपलक्षणात्सर्वो हि पूर्ववान्विधिरविशेषात्प्रवर्तितः।
10.3.5 न चाङ्गविधिरनङ्गे स्यात्।
10.3.6 कर्मणश्र्चै कशब्द्यात्सन्निधाने विधेराख्यासंयोगो गुणेनतद्विकारः स्याच्छब्दस्य विधिगामित्वाद्गुणस्य चोपदेश्यत्वात््।
10.3.7 अकार्य्यत्वाच्च नाम्नः।
10.3.8 तुल्याच प्रभुता गुणे।
10.3.9 सर्वमेवंप्रधानमिति चेत्।
10.3.10 तथाभूतेनसंयोगाद्यथार्थविधयः स्युः।
10.3.11 विधित्वं चाविशिष्ठ मेवं प्राकृतानां वैकृतैः कर्मणायोगात्तस्मात्सर्वं प्रधानार्थम्।
10.3.12 समत्वाच्च तदुत्पत्तेः संस्कारैरधिकारः स्यात्।
10.3.13 हिरण्यगर्भः पूर्वस्य मन्त्रलिङ्गात्।
10.3.14 प्रकृत्यनुपरोधाच्च।
10.3.15 उत्तरस्य वा मन्त्रार्थित्वात्।
10.3.16 विध्यतिदेशात्तच्छ्रुतौ बिकारः स्याद्गुणानामुपदेश्यत्वात्।
10.3.17 पूर्वस्मिश्र्चामन्त्रत्वदर्शनात्।
10.3.18 संस्कारे तु क्रियान्तर तस्य विधयकत्वात्।
10.3.19 प्रकृत्यनुपरोधाच्च।
10.3.20 विधेस्तु तत्र भावात्सन्देहे यस्य शब्दस्तदर्थः स्यात्।
10.3.21 संस्कारसामर्थ्याद्गुणसंयोगाच्च।
10.3.22 विप्रतिषेधात्क्रियाप्रकरणे स्यात्।
10.3.23 षड्भिःर्दीक्षयतीति तासां मन्त्रविकारः श्रुतिसंयोगात्।
10.3.24 अभ्यासात्तु प्रधानस्य।
10.3.25 आवृत्त्या मन्त्रकर्म स्यात्।
10.3.26 अपिवा प्रतिमन्त्रत्वात्प्राकृतानामहानिः स्यादन्यायश्र्च कृतेऽभ्यासः।
10.3.27 पौर्वापर्य्यञ्चाभ्यासे नोपपद्यते नैमित्तिकत्वात्।
10.3.28 तत्प्रथक्त्वं च दर्शयति।
10.3.29 न चाविशेषाद्व्यपदेशः स्यात्।
10.3.30 अग्न्याधेयस्य नैमित्तिके गुणविकारे दक्षिणादानमधिकं स्याद्वाक्यसंयोगात्।
10.3.31 शइष्ठत्वाच्चेतरासां यथास्थानम्।
10.3.32 विकारस्त्वप्रकरणे हि काम्यानि।
10.3.33 शङ्कते च निवृत्तेरुभयत्वंहिश्रूयते।
10.3.34 वासो वत्सञ्च सामान्यात्।
10.3.35 अर्थापत्तेस्तद्धर्माः स्यान्निमित्ताख्याभिसंयोगात्।
10.3.36 दाने पाकोऽर्थलक्षणः।
10.3.37 पाकस्थ चान्नकारित्त्वात्।
10.3.38 तथाभिघारणस्य।
10.3.39 द्रव्यविधिसन्निधौ सङ्ख्या तेषां ुणत्वात्स्यात्।
10.3.40 समत्वात्तु गुणानामेकस्य श्रुतिसंयोगात्।
10.3.41 यस्य वा सन्निधाने स्याद्वाक्यतोह्यभिसम्बन्धः।
10.3.42 असंयुक्तास्तु तुल्यवदितराभिर्विधीयन्ते तस्मात्सर्वाधिकारः स्यात्।
10.3.43 ्संयोगाद्विधिश्रुतावेकजाताधिकारः स्याच्छ्रुत्याकोपात्क्रतोः।
10.3.44 शब्जार्थश्र्चापि लोकवत्।
10.3.45 सापशूनामुत्पत्तितो विभागात्।
10.3.46 अनियमोऽविशेषात्।
10.3.47 भागित्वाद्वा गवां स्यात्।
10.3.48 प्रत्ययात्।
10.3.49 लिङ्गदर्शनाच्च।
10.3.50 तत्र दानं विभागेन प्रदानानां पृथक्त्वात्।
10.3.51 परिक्राच्च लोकवत्।
10.3.52 विभागं चापि दर्शयति।
10.3.53 समं स्यादश्रुतित्वात्।
10.3.54 अपि वा कर्मवैषम्यात्।
10.3.55 अतुल्याः स्युः परिक्रये विषमाख्या विधिश्रुतौ परिक्रयान्न कर्मण्युपपद्यते दर्शनाद्विशेषस्य तथाभ्युदये।
10.3.56 तस्य धेनुरिति गवां प्रकृतौ विभक्तचोदितत्वात्सामान्यात्तद्विकारः स्याद्यथेष्टिर्गुणशब्देन।
10.3.57 सर्वस्य वा क्रतुसंयोगादेकत्वं दक्षिणार्थस्य गुणानां कार्य्यैकत्वादर्थे विकृतौ श्रुतिभूतं स्यात्तस्मात् समवायाद्धिकर्मभिः।
10.3.58 चोदनानामनाश्रयाल्लिङ्गेन नियमः स्यात्।
10.3.59 एका पञ्चेति धेनुवत्।
10.3.60 त्रिवत्सश्र्च।
10.3.61 तथा च लिङ्गदर्शनम्।
10.3.62 एके ति श्रुतिभूतत्वात्सङ्ख्यया गवां लिङ्गविशेषेण।
10.3.63 प्राकाशौ तथेति चेत्।
10.3.64 अपि त्ववयवार्थत्वाद्विभक्तप्रकृतित्वाद्गुणेदन्ताविकारः स्यात्।
10.3.65 धेनुवच्चाश्र्चदक्षिणा स ब्रह्मण इति पुरुषआपनयो यथा हिरण्यस्य।
10.3.66 एके तु कर्तृसंयोगात्स्त्रग्वत्तस्य लिङ्गविशेषेण।
10.3.67 अपि वा तदधिकाराद्धिरण्यवद्विकारः स्यात्।
10.3.68 तथा च सोमचमसः।
10.3.69 सर्वविकारो वा क्रत्वर्थे प्रतिषेधात् पशूनां।
10.3.70 ब्रह्मदानेऽविशिष्टमिति चेत्।
10.3.71 उत्सर्गस्य क्रत्वर्थत्वात्प्रतिषिद्धस्य कर्मस्यान्न च गौणः प्रयोजनमर्थः स दक्षिणानां स्यात्।
10.3.72 यदि तु ब्रह्मणस्तदूनं तद्विकारः स्यात्।
10.3.73 सर्वं वा पुरुषापनयात्तासां क्रतुप्रधानत्वात्।
10.3.74 यजुर्युक्तेऽध्वर्य्योर्दक्षिणा विकारः स्यात्।
10.3.75 अपि वा श्रुतिभूतत्वात्सर्वासां तस्य भागो नियम्यते।
10.4.1 प्रकृतिलिङ्गासंयागात्कर्मसंस्कारंविकृतावधिकं स्यात्।
10.4.2 चोदनालिङ्गसंयोगे तद्विकारः प्रतीयेत प्रकृतिसन्निधानात्।
10.4.3 सर्वत्र तु ग्रहाम्नानमधिकं स्यात्प्रकृतिवत्।
10.4.4 अधिकैश्चैकवाक्यत्वात्।
10.4.5 लिङ्गदर्शनाच्च।
10.4.6 प्राजापत्येषु चाम्नानात्।
10.4.7 आमने लिङ्गदर्शनात्।
10.4.8 उपगेषु शरवत्स्यात्प्रकृतिलिङ्गसयोगात्।
10.4.9 आनर्थक्यात्त्वधिकं स्यात्।
10.4.10 संस्कारे चान्यसंयोगात्।
10.4.11 प्रयाजवदिति चेत्।
10.4.12 नार्थान्यत्वात्।
10.4.13 आच्छादने त्वैकार्थ्यात्प्राकृतस्य विकारः स्यात्।
10.4.14 अधिकं वान्यार्थत्वात्।
10.4.15 समुच्चयं च दर्शयति।
10.4.16 सामस्वर्थान्तरश्रुतेरविकारः प्रतीयेत।
10.4.17 अर्थे त्वश्रूयमाणे शेषत्वात्प्राकृतस्य विकारः स्यात्।
10.4.18 सर्वेषामविशेषात्।
10.4.19 एकस्या वा श्रुतिसामर्थ्यात्प्रकृतेश्चाविकारात्।
10.4.20 स्तोमविबृद्धौ त्वधिकं स्यादविबृद्धौ द्रव्यविकारः स्यादितरस्याश्रुतित्वाच्च।
10.4.21 पवमाने स्यातां तस्मिन्नावापोद्वापदर्शनात्।
10.4.22 वचनानित्वपूर्वत्वात्।
10.4.23 विधिशब्दस्य मन्त्रत्वे भावः स्यात्तेन चोदना।
10.4.24 शेषाणां वा चोदनैकत्वात्तस्मात्सर्वत्र श्रूयते।
10.4.25 तथोत्तरस्यांततौ तत्प्रकृतित्वात्।
10.4.26 प्राकृतस्य गुणश्रुतौ सगुणेनाभिधानं स्यात्।
10.4.27 अविकारो वा़ऽर्थशब्दानपायात्स्याद्द्रव्यवत्।
10.4.28 तथारम्भासमवायद्वा चोदितेनाभिधानं स्यादर्थस्य श्रुतिसमवायित्वादवचने च गुणशास्स्त्रमनर्थकंस्यात्।
10.4.29 द्रव्येष्वारम्भगामित्वादर्थे विकारः सामर्थ्यात्।
10.4.30 बुधन्वान्पवमानवद्विशेषनिर्देशात्।
10.4.31 मन्त्रनिशेषनिर्देशान्न देवताविकारः स्यात्।
10.4.32 विधिनिगमभेदात्प्रकृतौ तत्प्रकृतित्वाद्विकृतावपिभेदः स्यात्।
10.4.33 यथोक्तं वा विप्रतिपत्तेर्न चोदना।
10.4.34 स्विष्टकृद्देवतान्यत्वे तच्छब्दत्वान्निवर्त्तेत।
10.4.35 संयोगो वाऽर्थापत्तेरभिधानस्य कर्मजत्वात्।
10.4.36 सगुणस्य गुणलोपे निगमेषु यावदुक्तं स्यात्।
10.4.37 सर्वस्य वैककर्म्यात्।
10.4.38 स्विष्टकृदावापिकोऽनुयाजे स्यात्प्रयोजनवदङ्गानामर्थसंयोगात्।
10.4.39 ्पन्वाहेति च शस्त्रवत्कर्म स्याच्चोदनान्तरात्।
10.4.40 संस्कारो वा चोदितस्य शब्दस्य वचनार्थत्वात्।
10.4.41 स्याद्गुणार्थत्वात्।
10.4.42 मनोतायां तु वचनादविकारः स्यात्।
10.4.43 पृष्ठार्थेऽन्यद्रथन्तरात्तद्योनिपूर्वत्वाद्रृचां प्रविभक्तत्वात्।
10.4.44 स्वयोनौ वा सर्वाख्यत्वात्।
10.4.45 यूपवदिति चेत्।
10.4.46 न कर्मसंयोगात्।
10.4.47 कार्य्यत्वादुत्तरयोर्यथाप्रकृति।
10.4.48 समानदेवते वा तृचस्याविभागात्।
10.4.49 ग्रहाणां देवतान्यत्वे स्तुतशस्त्रयोः कर्मत्वादविकारः स्यात्।
10.4.50 उभयपानात्पृषदाज्ये दध्नःस्यादुपलक्षणं निगमेषु पातव्यस्योपलक्षणात्।
10.4.51 न वा परार्थत्वाद्यज्ञपतिवत्।
10.4.52 सायाद्वा आवाहनस्य तादर्थ्यात्।
10.4.53 न वा संस्कारशब्दत्वात्।
10.4.54 स्याद्वाद्रव्याभिधानात्।
10.4.55 दध्नस्तुगुणभूतत्वादाज्यपानिगमाः स्युर्गुणत्वं श्रुतेराज्यप्रधानत्वात्।
10.4.56 दधिवा स्यात्प्रधानमाज्ये प्रथमान्त्यसंयोगात्।
10.4.57 अपिवाज्यप्रधानत्वाद््गुणार्थे व्यपदेशे भक्त्या संस्कारशब्दः स्यात्।
10.4.58 अपि वाख्याविकारत्वात्तेन स्यादुपलक्षणम्।
10.4.59 न वा स्याद्गुणशास्त्रत्वात्।
10.5.1 आनुपूर्व्यवतामेकदेशग्रहणेष्वागमवदन्त्यलोपः स्यात्।
10.5.2 लिङ्गदर्शनाच्च।
10.5.3 विकल्पो वा समत्वात्।
10.5.4 क्रमादुपजनोऽन्तेस्यात्।
10.5.5 लिङ्गमविशिष्टं सङ्ख्याया हि तद्वचनम्।
10.5.6 आदितो वा प्रवृत्तिः स्यादारम्भस्य तदादित्वाद्वचनादन्त्यत्यविधिः स्यात्।
10.5.7 एकत्रिके तृचादिषु माध्यन्दिनेछंन्दसां श्रुतिभूतत्वात्।
10.5.8 आदितो वा तन्न्यायत्वादितरस्यानुमानिकत्वात्।
10.5.9 यथानिवेशञ्च प्रकृतिवत्सङ्ख्यामात्रविकारत्वात्।
10.5.10 त्रिकस्तृचे धुर्य्ये स्यात्।
10.5.11 एकस्यां वा स्तोमस्यावृत्तिधर्मत्वात्।
10.5.12 चोदनासु त्वपूर्वत्वाल्लिङ्गेन धर्मनियमः स्यात्।
10.5.13 प्राप्तिस्तु रात्रिशब्दसम्बन्धात्।
10.5.14 अपूर्वासु तु सङ्ख्यासु विकल्पः स्यात्सर्वासामर्थवत्त्वात्।
10.5.15 स्तोमविवृद्धौ प्राकृतानामभ्यासेन सङ्ख्यापूरणमविकारात्सङ्ख्यायां गुणशब्दत्वादन्यस्य चाश्रुतित्वात्।
10.5.16 आगमेन वाऽभ्यासस्याश्रुतित्वात्।
10.5.17 सङ्ख्यायाश्र्च पृथक्त्वनिवेशात्।
10.5.18 पराक्शब्दत्वात्। 
10.5.19 उक्ताविकाराच्च।
10.5.20 अश्रुतित्वान्नेति चेत्।
10.5.21 स्यादर्थचोदितानां परिमाणशास्त्रम्।
10.5.22 आवापवचनं चाभ्यासे नोपपद्यते।
10.5.23 साम्नांचोत्पत्तिसामर्थ्यात्।
10.5.24 धूर्येष्वपीति चेत्।
10.5.25 नावृत्तिधर्म्मत्वात्।
10.5.26 वहिष्पवमाने न ऋगागमः सामैकत्वात्।
10.5.27 अभ्यासेन तु संख्यापूरणं सामिधेनीष्वभ्यासप्रकृतित्वात्।
10.5.28 अविशेषान्नेति चेत्।
10.5.29 स्यात्तद्धर्मत्वात् प्रकृतिवदभ्यस्येताऽऽसङ्ख्यापूरणात्।
10.5.30 यावदुक्तं वा कृतपरिमाणत्वात्।
10.5.31 अधिकानाञ्च दर्शनात्।
10.5.32 कर्मस्वपीति चेत्।
10.5.33 न चोदितत्वात्।
10.5.34 षोडशिनो वैकृतत्वं तत्र कृत्स्नविधानात्।
10.5.35 प्रकृतौ चाऽभावदर्शनात्।
10.5.36 अयज्ञवचनाच्च।
10.5.37 प्रकृतौ वा शिष्टत्वात्।
10.5.38 प्रकृतिदर्शनाच्च।
10.5.39 आम्नातंपरिसङ्ख्यार्थम्।
10.5.40 उक्तमभावदर्शनम्।
10.5.41 गुणादयज्ञत्वम्।
10.5.42 तस्याग्रणाद्ग्रहणम्।
10.5.43 उक्थ्याच्च वचनात्।
10.5.44 तृतीयसवने वचनात्स्यात्।
10.5.45 अनभ्यासे पराक्शब्दस्य तादर्थ्यात्।
10.5.46 उक्थ्यविच्छेदवचनत्वाच्च।
10.5.47 आग्रयणाद्वा पराक्शब्दस्य देशवाचत्वात्पुनराधेयवत्।
10.5.48 विच्छेदः स्तोमसामान्यात्।
10.5.49 उक्थ्याऽग्निष्टोमसंयागादस्तुतशस्त्रः स्यात्सतिहि संस्थान्यत्वम्।
10.5.50 संस्तुतशस्त्रो वा तदङ्गत्वात्।
10.5.51 लिङ्गदर्शनाच्च।
10.5.52 वचनात्संस्थान्यत्वम्।
10.5.53 अभावादतिरात्रेषुगृह्मते।
10.5.54 अन्वयो वानारभ्य वानारभ्य विधानात्।
10.5.55 चतुर्थेचतुर्थेऽहन्यहीनस्य गृह्मतइत्यभ्यासेन प्रतीयेतभोजनवत्।
10.5.56 अपि वा सङ्ख्यावत्त्वान्नानाहीनेषउ गृह्मते पक्षवदेकस्मिन्संख्यार्थभावात्।
10.5.57 भोजने तत्सङ्ख्यं स्यात्।
10.5.58 जगक्साम्नि सामाभावागृक्तः सामतदाख्यं स्यात्।
10.5.59 उभयसाम्नि नैमित्तिकं विकल्पेन समत्वात्स्यात्।
10.5.60 मुख्येन वा नियम्येत।
10.5.61 निमित्तविघाताद्वा क्रतुयुक्तस्य कर्म स्यात्।
10.5.62 ऐन्द्रवायवस्याग्रवचनादादितः प्रतिकर्षः स्यात्।
10.5.63 अपि वा धर्माविशेषात्तद्धर्माणां स्वस्थाने प्रतरणादग्रत्वमुच्यते।
10.5.64 धारासंयोगाच्च।
10.5.65 कामसंयोगे तु वचनादादितः प्रतिकर्षः स्यात्।
10.5.66 तद्देशानां वाऽग्रसंयोगात्तद्युक्तं कामशआस्त्रं स्यान्नित्यसंयोगात्।
10.5.67 परेषु चाग्रशब्दः पूर्ववत्स्यात्तदादिषु।
10.5.68 प्रतिकर्षो वा नित्यार्थेनाग्रस्य तदसंयोगात्।
10.5.69 प्रतिकर्षञ्च दर्शयति।
10.5.70 पुरस्तादैन्द्रवायवस्याग्रस्य कृतदेशत्वात्।
10.5.71 तुल्यधर्मत्वाच्च।
10.5.72 तथा च लिङ्गदर्शनम्।
10.5.73 सादनं चापि शेषत्वात्।
10.5.74 लिङ्ग दर्शनाच्च।
10.5.75 प्रदानं चापि सादनवत्।
10.5.76 न वा प्रधानत्वाच्छेषत्वात्सादनंतथा।
10.5.77 त्र्यनीकायां न्यायोक्तेष्वाम्नानं गुणार्थं स्यात्।
10.5.78 अपि वाऽहर्गणेष्वग्निवत्समानविधानं स्यात्।
10.5.79 द्वादशाहस्य व्यूढसमूढत्वं पृष्ठवत्समानविधानं स्यात्।
10.5.80 व्यूढो वा लिङ्गदर्शनात्समूढविकारः स्यात्।
10.5.81 कामसंयोगात्।
10.5.82 तस्योभयथा प्रवृत्तिरैककर्म्यात्।
10.5.83 एकादशिनीवत् त्र्यनीका परिवृत्तिः स्यात्।
10.5.84 स्वस्थानविवृद्धिर्वाऽह्रामप्रत्यक्षसङ्ख्यत्वात्।
10.5.85 पृष्ठ्यावृत्तौ चाग्रयणस्य दर्शनात् त्रयस्त्रिंशे परिवृत्तौ पुनरैन्द्रवायवः स्यात्।
10.5.86 वचनात्परिवृत्तिरैकादशिनेषु।
10.5.87 लिङ्गदर्शनाच्च।
10.5.88 छन्दोव्यतिक्रमाद्व्यूढे भक्षपवमानपरिधिकरालस्यम न्त्राणां यथोत्पत्तिवचनमूहवत्स्यात्।
10.6.1 एकर्च स्थानि यज्ञे स्युः स्वाध्यायवत्।
10.6.2 तृचे वा लिङ्गदर्शनात्।
10.6.3 स्वर्दृशं प्रतिवीक्षणं कालमात्रं परार्थत्वात्।
10.6.4 पृष्ठ्यस्य युगपद्विधेरेकाहवद्द्विसामत्वम्।
10.6.5 विभक्ते वा समस्तविधानात्तद्विभागेविप्रतिषिद्धम्।
10.6.6 समासस्त्वेकादशिनेषु तत्प्रकृतित्वात्।
10.6.7 विहारप्रतिषेधाच्च।
10.6.8 श्रुतितो वा लोकवद्विभागः स्यात्।
10.6.9 विहाप्रकृतित्वाच्च।
10.6.10 विशये च तदासत्तेः।
10.6.11 त्रयस्तथेति चेत्।
10.6.12 न समत्वात्प्रयाजवत्।
10.6.13 सर्वपृष्ठे पृष्ठशब्दात्तोषां स्यादेकदेशत्वं पृष्ठस्य कृतदेशत्वात्।
10.6.14 विधेस्तु विप्रकर्षः स्यात्।
10.6.15 वैरूपसामा क्रतुसंयागात् त्रिवृदेवदेकसामा स्यात्।
10.6.16 पृष्ठार्थे वा प्रकृतिलिङ्गसंयोगात्।
10.6.17 त्रिवृद्वदिति चेत्।
10.6.18 न प्रकृतावकृत्स्नसंयोगात्।
10.6.19 विधित्वात्नेति चेत्।
10.6.20 स्याद्विशये तन्नयायत्वात्कर्माविभागात्।
10.6.21 प्रकृतेश्र्चाविकारात्।
10.6.22 त्रिवृति सङ्ख्यात्वेन सर्वसंख्याविकारः स्यात्।
10.6.23 स्तोमस्य वा तल्लिङ्गत्वात्।
10.6.24 उभयसाम्नि विश्वजिद्वद्विभागः स्यात्।
10.6.25 पृष्टार्थे वाऽतदर्थत्वात्।
10.6.26 लिङ्गदर्शनाच्च।
10.6.27 पृष्ठे रसभोजनमावृत्ते संस्थिते त्रयस्त्रिंशेऽहनि स्यात्तदानन्तर्य्यात्प्रकृतिवत्।
10.6.28 अन्ते वा कृतकालत्वात्।
10.6.29 अभ्यासे च तदभ्यासः कर्मणः पुनः प्रयोगात्।
10.6.30 अन्ते वा कृतकालत्वात्।
10.6.31 आवृत्तिस्चु व्यवाये कालभेदात् स्यात्।
10.6.32 मधु न दीक्षिता ब्रह्मचारित्वात्।
10.6.33 प्राश्येत यज्ञार्थत्वात्।
10.6.34 मानसमहरन्तरं स्याद्भेदव्यपदेशात्।
10.6.35 तेन च संस्तवात्।
10.6.36 अहरन्ताच्च परेण चोदना।
10.6.37 पक्षे सङ्ख्या सहस्त्रवत्।
10.6.38 अहरङ्ग वांशुवच्चोदनाभावात्।
10.6.39 दशमविसर्गवचनाच्च।
10.6.40 दशमेऽहनीति च तद्गुणशास्त्रात्।
10.6.41 सङ्ख्यासामञ्जस्यात्।
10.6.42 पश्वतिरेके चैकस्य भावात्।
10.6.43 स्तुतिव्यपदेशमङ्गेनविप्रतिषिद्धं व्रतवत्।
10.6.44 वचनादतदन्तत्वम्।
10.6.45 सत्रमेकः प्रकृतिवत्।
10.6.46 वचनात्तु बहूनां स्यात्।
10.6.47 अपदेशः स्यादिति चेत्।
10.6.48 नैकव्यपदेशात्।
10.6.49 सन्निवापञ्च दर्शयति।
10.6.50 बहूनामिति चैकस्मिन्विशेषवचनं व्यर्थम्।
10.6.51 अन्ये स्युर्ऋत्विजःप्रकृतिवत्।
10.6.52 अपि वा यजमानाः स्युर्ऋत्विजामभिधानसंयोगात्तेषां स्याद्यजमानत्वम्।
10.6.53 कर्तृ संस्कारो वचनादाधातृवदिति चेत्।
10.6.54 स्याद्विशये तन्नयायत्वात्प्रकृतिवत्।
10.6.55 स्वाम्याख्याः स्युर्गृहपतिवदिति चेत्।
10.6.56 न प्रसिद्धग्रहणत्वादसंयुक्तस्य तद्धर्मेण।
10.6.57 दीक्षिताऽदीक्षितव्यपदेशश्र्च नोपपद्यतेऽर्थयोर्नित्यभावित्वात्।
10.6.58 अदक्षिणत्वाच्च।
10.6.59 द्वादशाहस्य सत्रत्वमासनोपायिचोदनेन यजमानबहुत्वेन च सत्रशब्दाभिसंयोगात्।
10.6.60 यजतिचोदनादहीनत्वं स्वामिनां चाऽस्थितपरिमाणत्वात्।
10.6.61 अहीने दक्षिणाशास्त्रं गुणत्वात्प्रत्यह कर्मभेदः स्यात्।
10.6.62 सर्वस्य वैककर्म्यात्।
10.6.63 पृषदाज्यवद्वाऽह्रां गुणशास्त्रं स्यात्।
10.6.64 ज्यौतिष्टोम्यस्तु दक्षिणाः सर्वासामेककर्मत्वात्प्रकृतिवत्तस्मान्नासां विकारः स्यात्।
10.6.65 द्वादशाहे तु वचनात्प्रत्यहं दक्षिणाभेदस्तत्प्रकृतित्वात्परेषु तासां संख्याविकारः स्यात्।
10.6.66 परिक्रयाविभागाद्वा समस्तस्य विकारः स्यात्।
10.6.67 भेदस्तु गुणसंयोगात्।
10.6.68 प्रत्यहं सर्वसंस्कारः प्रकृतिवत्सर्वासां सर्वशेषत्वात्।
10.6.69 एकार्थत्वान्नेति चेत्।
10.6.70 स्यादुत्पत्तौ कालभेदात्।
10.6.71 विभज्य तु संस्कारवचनाद्द्वादशाहवत्।
10.6.72 लिङ्गेन द्रव्यनिर्देशे सर्वत्र प्रत्ययः स्याल्लिङ्गस्य सर्वगामित्वादाग्नेयवत्।
10.6.73 यावदर्थंवार्थ शेषत्वादल्पेन परिमाणं स्यात्तस्मिंश्र्च लिङ्गसामर्थ्यम्।
10.6.74 आग्नेये कृत्स्त्रविधिः।
10.6.75 ऋजीषस्य प्रधानत्वादहर्गणे सर्वस्य प्रतिपत्तिः स्यात्।
10.6.76 वाससि मानोपावहरणे प्रकृतौ सोमस्य वचनात्।
10.6.77 तत्राहर्गणेऽर्थाद्वासःप्रकृतिः स्यात्।
10.6.78 मानं प्रत्युत्पादयेत्प्रकृतौ तेन दर्शनादुपावहरणस्य।
10.6.79 हरणे वा श्रुत्यसंयोगादर्थाद्विकृतौ तेन।
10.7.1 पशोरेकहविष्ट्वं समस्तचोदितत्वात्।
10.7.2 प्रत्यङ्गं वा ग्रहवदङ्गानां पृथक्कल्पनत्वात्।
10.7.3 हविर्भेदात्कर्मणेऽभ्यासस्तस्मात्तेभ्योऽवदानं स्यात्।
10.7.4 आज्यभागवद्वा विर्द्देशात्परिसंख्यास्यात्।
10.7.5 तेषां वा द्व्यवदानत्वं विवक्षन्नभिनिर्द्दिशेतपशोः पञ्चावदानत्वात्।
10.7.6 अंसशिरोनूकसक्थिप्रतिषेधश्च तदन्यपरिसङ्घ्यानेऽनर्थकः स्यात्प्रदानत्वात्तेषां निरवदानप्रतिषेधः स्यात्।
10.7.7 अपि वा परिसङ्ख्या स्यादनवदानीयशब्दत्वात्।
10.7.8 अब्राह्मणे च दर्शनात्।
10.7.9 श्रृताश्रृतोपदेशाच्च तेषामुत्सर्गवदयज्ञशेषत्वं।
10.7.10 इज्याशेषात्सिवष्टकृदिज्येत प्रकृचिवत्।
10.7.11 त्र्यङ्गैर्वा शरवद्विकारः स्यात्।
10.7.12 अध्यूध्नी होतुस्त्र्यङ्गवदिडाभक्षविकारः स्यात्।
10.7.13 शेषे वा समवैति तस्माद्रथवन्नियमः स्यात्।
10.7.14 अशास्त्रत्वात्तु नैवं स्यात्।
10.7.15 अपि वा दानमात्रं स्याद्भक्षशब्दानभिसम्बन्धात्।
10.7.16 दातुस्त्वविद्यमानत्वादिडाभक्षविकारः स्याच्छेषं प्रत्यविशिष्चत्वात्।
10.7.17 अग्नीधश्र्च वविष्ठुपध्यूध्नीवत्।
10.7.18 अप्राकृतत्वान्मैत्रावरुणस्याभक्षत्वम्।
10.7.19 स्याद्वा होत्रध्वर्य्युविकारत्वात्तयो कर्माभिसम्बन्धात्।
10.7.20 द्विभागः स्याद्द्विकर्मत्वात्।
10.7.21 एकत्वाद्वैकभागः स्याद्भागस्याश्रुतिभूतत्वात्।
10.7.22 प्रतिप्रस्थातुश्र्च वपाश्ररणात्।
10.7.23 अभक्षो वा कर्मभेदात्तस्याः सर्वप्रदानत्वात्।
10.7.24 विकृतौ प्राकृतस्य विधेर्ग्रहणात्पुनः श्रुतिरनर्थिका स्यात्।
10.7.25 अपि वाऽऽग्नेयवद्द्विशब्दत्वं स्यात्।
10.7.26 न वा शब्दपृथक्त्वात्।
10.7.27 अधिकं वार्थवत्त्वात्स्यादर्थवादगुणाभावे वचनादविकारे तेषु हि तादर्थ्यं स्यादपूर्वत्वात्।
10.7.28 प्रतिषेधः स्यादिति चेत्।
10.7.29 नाश्रुतत्वात्।
10.7.30 अग्रहणादिति चेत्।
10.7.31 न तुल्यत्वात्।
10.7.32 तथा तद्ग्रहणे स्यात्।
10.7.33 अपूर्वतां तु दर्शयोद्ग्रहणस्यार्थवत्त्वात्।
10.7.34 ततोऽपि यावदुक्तं स्यात्।
10.7.35 स्विष्टकृद्भक्षप्रतिषेधः स्यात्तुल्यकारणत्वात्।
10.7.36 अप्रतिषेधो वा दर्शनादिडायां स्यात्।
10.7.37 प्रतिषेधो वा विधिपूर्वस्य दर्शनात्।
10.7.38 शंय्विडान्तत्वे विकल्पः स्यात्परेषु पत्न्यनुयाजप्रतिषेधोऽनर्थकः स्यात्।
10.7.39 नित्यानुवादो वा कर्मणः स्यादशब्दत्वात्।
10.7.40 प्रतिषेधार्थवत्त्वाच्चोत्तरस्य परस्तात्प्रतिषेधः स्यात्।
10.7.41 प्राप्तेर्वा पूर्वस्य वचनादतिक्रमः स्यात्।
10.7.42 प्रतिषेधस्य त्वरायुक्तत्वात्तस्य च नान्यदेशत्वम्।
10.7.43 उपसत्सु यावदुक्तमकर्म स्यात्।
10.7.44 स्त्रोवेण वाऽगुणत्वाच्छेपप्रतिषेधः स्यात्।
10.7.45 अप्रतिषेझं वा प्रतिषिध्यप्रतिप्रसवात्।
10.7.46 अनिज्या वा शेषस्य मुख्यदेवतानभीज्यत्वात्।
10.7.47 अवभृथे बर्हिषः प्रतिषेधाच्छेषकर्म स्यात्।
10.7.48 आज्यभागयोर्वा गुणत्वाच्छेषप्रतिषेधः स्यात्।
10.7.49 प्रयाजानां त्वेकदेशप्रतिषेधाद्वाक्यशेषत्वं तस्मान्नित्यानुवादः स्यात्।
10.7.50 आज्यभागयोर्ग्रहणं वित्यानुवादो वा गृहमेधीयवत्स्यात्।
10.7.51 विरोधिनामेकश्रुतौ नियमः स्याद्ग्रहणस्यार्थवत्त्वाच्छरवच्च श्रुतितो विशिष्टत्वात्।
10.7.52 उभयप्रदेशान्नेतिचेत्।
10.7.53 शरेष्वपीति चेत्।
10.7.54 विरोध्यग्रहणात्तथा शरेष्विति चेत्।
10.7.55 तथेतरास्मिन्।
10.7.56 श्रुत्यानर्थक्यमिति चेत्।
10.7.57 ग्रहणस्यार्थवत्त्वाद्ग्रहणमप्रवृत्ते स्यात्।
10.7.58 अधिकं स्यादिति चेत्।
10.7.59 अधिकं स्यादिति चेत्।
10.7.60 नार्थाभावात्।
10.7.61 तथैकार्थविकारे प्राकृतस्याप्रवृत्तिः प्रवृत्तौ हि विकल्पः स्यात्।
10.7.62 यावच्छ्रतीति चेत्।
10.7.63 न प्रकृतावशब्दत्वात्।
10.7.64 विकृतौ त्वनियमः स्यात्प्रषदाज्यवद्ग्रहणस्य गुणार्थत्वादुभयोश्च प्रदिष्टत्वाद्गुणशास्त्रं यदेति स्यात्।
10.7.65 ऐकार्थ्याद्वा नियभ्येत श्रुतितो विशिष्टत्वात्।
10.7.66 विरोधित्वाच्च लोकवत्।
10.7.67 क्रतोश्र्चतद्गुणत्वात्।
10.7.68 विरोधिनाञ्च तच्छ्रुतावशब्दत्वाद्विकल्पः स्यात्।
10.7.69 पृषदाज्ये समुच्चयाद्ग्रहणस्य गुणार्थत्वम्।
10.7.70 यद्यपिचतुरवत्तीति तु नियमे नोपपद्यते।
10.7.71 क्रत्वन्तरे वा तन्नयायत्वात्कर्मभेदात्।
10.7.72 यथाश्रुतीति चेत्।
10.7.73 न चोदनैकत्वात्।
10.8.1 प्रतिषेधः प्रदेशेऽनारभ्यविधाने च प्राप्तप्रतिषिद्धत्वाद्वि कल्पःस्यात्।
10.8.2 अर्थप्राप्तवदिति चेत्।
10.8.3 न तुल्यहेतुत्वादुभयं शब्दलक्षणम्।
10.8.4 अपि तु वाक्यशेषः स्यादन्याय्यत्वाद्विकल्पस्य विधोनामेकदेशः स्यात्।
10.8.5 अपूर्वे चार्थवादः स्यात्।
10.8.6 शिष्ट्वा तु प्रतिषेधः स्यात्।
10.8.7 न चेदन्यं प्रकल्पयेत्प्रक्लृप्तावर्थवादः स्यादानर्थक्यात्परसामर्थ्याच्च।
10.8.8 पूर्वैश्चच तुल्यकालत्वात्।
10.8.9 उपवादश्र्च तद्वत्।
10.8.10 प्रतिषेधादकर्मेति चेत्।
10.8.11 न शब्दपूर्वत्वात्।
10.8.12 दीक्षितस्य दानहोमपाकप्रतिषेधोऽविशेषात्सर्वदानहोमपाकप्रतिषेधः स्यात्।
10.8.13 अक्रतुयुक्तानां वा धर्मः स्यात्क्रतोः प्रत्यक्षशिष्टत्वात्।
10.8.14 तस्य वाप्यानुमानिकमविशेषात्।
10.8.15 अपि तु वाक्यशेषत्वादितरपर्य्युदासः स्यात्प्रतिषेधे विकल्पः स्यात्।
10.8.16 अविशेषेण यच्छास्त्रमन्याय्यत्वाद्विकल्पस्य तत्सन्दिग्धमाराद्विशेषशिष्ट स्यात्।
10.8.17 अप्रकरणे तु यच्छास्त्रं विशेषे श्रुयमाणमविकृतमाज्य भागवत्प्राकृतप्रतिषेधार्थम्।
10.8.18 विकारे तु तदर्थं स्यात्।
10.8.19 वाक्यशेषो वा क्रतुना ग्रहणात्स्यादनारभ्यविधानस्य।
10.8.20 मन्त्रेष्ववाक्यशेषत्वं गुणोपदेशात्स्यात्।
10.8.21 अनाम्नाते च दर्शनात्।
10.8.22 प्रतिषेधाच्च।
10.8.23 अग्न्यतिग्राह्यस्य विकृतावुपदेशादप्रवृत्तिः स्यात्।
10.8.24 मासि ग्रहणञ्च तद्वात्।
10.8.25 ग्रहणं वा तुल्यत्वात्।
10.8.26 लिङ्गदर्शनाच्च।
10.8.27 ग्रहणं समानविधानं स्यात्।
10.8.28 मासिग्रहणमभ्यासप्रतिषेधार्थम्।
10.8.29 उत्पत्तितादर्थ्याच्चतुरवत्तम प्रधानस्य होमसंयोगादधिकमा़ज्यमतुल्यत्वाल्लोकवदुत्पत्तेर्गुणभूतत्वात्।
10.8.30 तत्संस्कारश्रुतेश्र्च।
10.8.31 ताभ्यां वा सह स्विष्टकृतः सकृत्त्वे द्विपभिघारणेन तदाप्तिवचनात्।
10.8.32 तुल्यवच्चाभिधाय सर्वेषु भक्त्यनुक्रमणात्।
10.8.33 साप्तदश्यवन्नियम्येत।
10.8.34 हविषो वा गुणभूतत्वात्तथाभूतविवक्षा स्यात्।
10.8.35 पुरोडाशाभ्यामित्यधिकृतानां पुरोडाशयोरुपदेशस्तच्छ्रुतित्वाद्वैश्यस्तोमवत्।
10.8.36 न त्वनित्याधिकारोऽस्ति विधौ नित्येनसम्बन्धस्तस्मादवाक्यशेषत्वम्।
10.8.37 सति च नैकदेशेन कर्तुः प्रधानभूतत्वात्।
10.8.38 कृत्स्नत्वात्तु तथा स्तोमे।
10.8.39 कर्त्तुः स्यादिति चेत्।
10.8.40 न गुणार्थत्वात्प्राप्ते न चोपदेशार्थः।
10.8.41 कर्मणोस्तु प्रकरणे तन्न्यायत्वाद्गुणानां लिङ्गेन कालशास्त्रं स्यात्।
10.8.42 यदि तु सान्नाय्यं सोमयाजिनो न ताभ्यां समवायोस्ति विभक्तकालत्वात्।
10.8.43 अपि वा विहितत्वाद्गुणार्थायां पुनः श्रुतौ सन्देहे श्रुतिर्द्विदेवतार्था स्याद्यथानभिप्रेतस्तथाऽऽग्नेयो दर्शनादेकदेवते।
10.8.44 विधिं तु बादरायणः।
10.8.45 प्रतिषिद्धविज्ञानाद्वा।
10.8.46 तथा चान्यार्थदर्शनम्।
10.8.47 उपांशुयाजमन्तरा यजतीति हविर्लिङ्गाश्रुतित्वाद्यथाकामी प्रतीयेत।
10.8.48 ध्रौवाद्वा सर्वसंयोगात्।
10.8.49 तद्वच्च देवतायां स्यात्।
10.8.50 तान्द्रीणां प्रकरणात्।
10.8.51 धर्माद्वा स्यात्प्रजापतिः।
10.8.52 देवतायास्त्वनिर्वचनं तत्र शब्दस्येह मृदुत्वं तस्मादिहाधिकारेण।
10.8.53 विष्णुर्वा स्याद्धौत्राम्नानादमावास्याहविश्र्च स्याद्धौत्रस्य तत्र दर्शनात्।
10.8.54 अपि वा पौर्णमास्यां स्यात्प्रधानशब्दसंयोगाद्गुणत्वान्मन्त्रो यथा प्रधान स्यात्।
10.8.55 आनन्तर्य्यञ्च सान्नाय्यस्य पुरो़डाशेन दर्शयत्यमावास्या विकारे।
10.8.56 अगनीषामविधानासत्तु पौर्णमास्यामुभयत्र विधीयते।
10.8.57 प्रतिषिद्ध्यविधानाद्वा विष्णुः समानदेशः स्यात्।
10.8.58 तथा चान्यार्थदर्शनम्।
10.8.59 न चानङ्ग सकृच्छ्रृतावुभयत्र विधीयोतासम्बन्धात्।
10.8.60 गुणानां च परार्थत्वात्प्रवृत्तौ विधिलिङ्गानि दर्शयति।
10.8.61 विकारे चाश्रुतित्वात्।
10.8.62 द्विपुरो़डाशायां स्यादन्तरार्थत्वात्।
10.8.63 अजामिकरणार्थत्वाच्च।
10.8.64 तदर्थमिति चेन्नतत्प्रधानत्वात्।
10.8.65 अशिष्ठेन च सम्बन्धात्।
10.8.66 उत्पत्तेस्तु निवेशः स्याद्गुस्यानुपरोधेनार्थस्य निद्यमानत्वाद्विधानादन्तरार्थस्य नैमित्तिकत्वात्तदभावेऽश्रुतौ स्यात्।
10.8.67 उभयोस्तु विधानात्।
10.8.68 गुणानाञ्च परार्थत्वादुपवेषवद्यदेति स्यात्।
10.8.69 अनपायश्र्च कालस्य लक्षणं हि पुरोडाशौ।
10.8.70 प्रशंसार्थमजामित्वम्।