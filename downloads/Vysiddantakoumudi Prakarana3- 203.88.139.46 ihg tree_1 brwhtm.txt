3.0
(0)अथाच्सन्धिप्रकरणम्
3.1
(47) इकः स्थाने यण् स्यादचि संहितायां विषये। 'सुधी उपास्यः' इति स्थिते। स्थानत आन्तर्यादीकारस्य यकारः। 		'सुध््य्् उपास्यः' इति जाते।
3.2
(48) अचः परस्य यरो द्वे वा स्तो न त्वचि। इति धकारस्य द्वित्वम्।
3.3
(49) आदेशः स्थानिवत्स्यात् न तु स्थान्यलाश्रयविधौ। अनेनेह यकारस्य स्थानिवद्भावेनाच्त्वमाश्रित्य 'अनचि'(सू.48) 	इति द्वित्वनिषेधो न शङ्क्यः, 'अनल्विधौ' इति तन्निषेधात्।
3.4
(50) अल्विध्यर्थमिदम्। परनिमित्तोऽजादेशः स्थानिवत्स्यात्, स्थानिभूतादचः पूर्वत्वेन दृष्टस्य विधौ कर्तव्ये। इति यणः 	स्थानिद्भावे प्राप्ते।
3.5
(51) पदस्य चरमावयवे द्विर्वचनादौ च कर्तव्ये परनिमित्तोऽजादेशे न स्थानिवत्। इति स्थानिवद्भावनिषेधः।
3.6
(52) स्पष्टम्। इति धकारस्य दकारः।
3.7
(53) प्रसक्तस्यादर्शनं लोपसंज्ञं स्यात्। 
3.8
(54) संयोगान्तं यत्पदं तदन्तस्य लोपः स्यात्। इति यलोपे प्राप्ते। 'यणः प्रतिषेधो वाच्यः' (वा. 4806)। ' यणो मये द्वे वाच्ये ' (वा. 5018)। ' मय ' इति प़ञ्चमी ' यण' इति षष्ठी इति पक्षे यकारस्यापि द्वित्वम्। तदिह धकारयकारयोर्द्वित्वविकल्पाच्चत्वारि रूपाणि। एकधमेकयम्। द्विधं द्वियम्। द्विधमेकयम्। एकधं द्वियम्। सुद््ध्युपास्यः। मद्ध्वरिः। धात्रंशः। लाकृतिः।
3.9
(55) पुत्रशब्दस्य न द्वे स्त आदिनीशब्दे परे आक्रोशे गम्यमाने । पुत्रादिनी त्वमसि पापे । आक्रोशे किम् ? तत्वकथन       		  द्विवचनं भवत्येव । पुत्रादिनी सर्पिणी । ' तत्परे च ' (वा 5021 ) । पुत्रादिनी त्वमसि पापे ।' वा हतजन्तयोः (वा 		  5022) । पुत्त्त्रहती-पुत्रहती । पुत्रजग्धी-पुत्रजग्धी ।  
3.10
(56) त्र्यादिषु संयुक्तेषु वा द्वित्वम्। इन्न्द्रः - इन्द्रः। राष्ष्ट्रम् - राष्ट्रम्।
3.11
(57) द्वित्वं न। अर्कः। ब्रह्मा।
3.12
(58) द्वित्वं न। दात्रम्। पात्रम्। 
3.13
(59) अचः पराभ्यां रेफहाराभ्यां परस्य यरो द्वे वा स्तः। हर्य्यनुभवः, हर्यनुभवः। नह््ह्यस्ति, न ह्यस्ति।
3.14
(60) हलः परस्य यमो लोपः स्याद्वा यमि। इति लोपपक्षे द्वित्वाभावापेक्षे चैकयं रूपं तिल्यम्। लोपारम्भफलं तु, 'आदित्यो 	देवता अस्येत्यादित्यं हविः' इत्यादौ। ' यमां यमि' इति यथासङ्ख्यविज्ञानान्नेह। माहात्म्यम्।
3.15
(61) एचः क्रमादय्, अव्, आय्, आव्, एते स्युरिति।
3.16
(62) तस्येतो लोपः स्यात्। इति यवयोर्लोपो न। उच्चारणसामर्थ्यात्। एवं च इत्संज्ञापीह न भवति। हरये। विष्णवे। 		नायकः। पावकः।
3.17
(63) यकारादौ प्रत्यये परे ओदौतोरव् आव् एतौ स्तः। गोर्विकारो गव्यम्। 'गोपयसोर्यत्' (सू. 1438)। नावा तर्यं
	नाव्यम्। 'नौवयोधर्मं' (सू. 1643) इत्यादिना यत्। 'गोर्यूतौ छन्दस्युपसङ्ख्यानाम् '(सू.3543)। ' अध्वपरिमाणे च ' 	(वा.3544) गव्यूतिः। ' ऊतिसूति--' (सू. 3274) इत्यादिना यूतिशब्दो निपातितः। ' वान्तः '  इत्यत्र वकारात् 	'गोर्यूतौ' इत्यत्र छकाराद्वा पूर्वभागे 'लोपो व्योः' (सू.873) इति लोपेन वकारः प्रश्लिष्यते। तेन श्रूयमाणवकारान्त 	आदेशः स्यात्। वकारो न लुप्यत इति यावत्। 
3.18(64) यादौ प्रत्यये परे धातोरेचश्चेद्वान्तादेशस्तर्हि तन्निमित्तस्यैव, नान्यस्य। लव्यम्। अवश्यलाव्यम्। 'तन्निमित्तस्यैव' इति 	किम्? ओयते। औयत। 
3.19
(65) यान्तादेशनिपातनार्थमिदम। क्षेतु शक्यं क्षय्यम्। जेतु शक्यं जय्यम्। 'शक्यर्थे' किम्। क्षेतुं योग्यं क्षेयं पापम्। जेयं 	मनः।
3.20
(66) तस्मै प्रकृत्यर्थायेदं तदर्थम्। क्रेतारः क्रीणीयुरिति बुद्ध्या आपणे प्रसारितं क्रय्यम्। क्रेयमन्यत्। क्रयणार्हमित्यर्थः।
3.21
(67) अवर्णवूर्वयोः पदान्तयोर्यवयोर्वा लोपोऽशि परे। 'पूर्वत्रासिद्धम्' (सू. 12) इति लोपशास्त्रस्यासिद्धत्वान्न स्वरसन्धिः। 	हर एहि-हरयेहि। विष्ण इह-विष्णविह। श्रिया उद्यतः - श्रियायुद्यतः। गुरा उत्कः - गुरावुत्कः। 'कानि सन्ति' 'कौ स्तः' 	इत्यत्रास्तेरल्लोपस्य स्थानिवद्भावेन यणावदेशौ प्राप्तौ, 'न पदान्त' (सू. 51) इति सूत्रेण पदान्तविधौ तन्निषेधान्न स्तः।
3.22
(68) इत्यधिकृत्य।
3.23
(69) अवर्णादचि परे पूर्वपरयोरेको गुण आदेशः स्यात्संहितायाम्।
3.24
(70) 'ऋ इति त्रिंशतः संज्ञा' इत्युक्तम्, तत्स्थाने योऽण् स रपरः सन्नेव प्रवर्तते। तत्रान्तरतम्यात् 
'कृष्णर्द्धिः' इत्यत्र अर्। 	'तवल्कारः' इत्यत्र अल्। अचो रहाभ्याम् --(सू.51) इति पक्षे द्वित्वम्।
3.25
(71) हलः परस्य झरो लोपो वा स्यात्सवर्णे झरि द्वित्वाभावे लोपे सत्येकधम् । असति लोपे, द्वित्वलोपयोर्वा द्विधम्।
      सति द्वित्वे लोपे चासते त्रिधम् । कृष्णर्धिः-कृष्णर्द्धिः-कृष्णद्र्द्धिः । ' यण इति पञ्चमी मय इति षष्ठी ' इति पक्षे 
      ककारस्य द्वित्वम् । लस्य तु ' अनचि च् ' (सू. 48) इति । तेन तवल्कारः इत्यत्र रूपचतुष्टयम् ।
         द्वित्वं लस्यैव कस्यैव नोभयोरूभयोरपि ।
         तवल्कारादिषु बुधैर्बोध्यं रूपचतुष्टयम् ।।  
3.26
(72) आदेचि परे वृद्धिरेकादेशः स्यात् । गुणापवादः । कृष्णैकत्वम् । गङ्गौघः । देवैश्वर्यम् । कृष्णौत्कण्ठ्यम् ।
3.27
(73) अवर्णादेजाद्योरेत्येधत्योरूठि च परे वृद्धिरेकादेशः स्यात् । पररूपगुणापवादः । उपैति। उपैधते । प्रष्ठौहः ।
       ' ऐजाद्योः ' किम् ? उपेतः । मा भवान् प्रेदिधत् । पुरस्तादपवादन्यायेनेयं वृद्धिः ' एङि पररूपम् '
 (सू 78)
       इत्यस्यैव बाधिका, न तु ' ओमाङोश्च ' (सू 80) इत्यस्य। तेन ' अवैहि ' इति वृद्धिरसाधुरेव ।
       'अक्षादूहिन्यामुपसङ्ख्यानम् ' । (वा 3604) । अक्षौहिणी  सेना । स्वादिरेरिणोः (वा 3606) । 
        स्वेनेरितुं शीलमस्येति स्वैरी । स्वैरिणी । 'प्रादूहोढोढ्येषैष्येषु ' (3605) । प्रौहः। प्रौढः।
       'अर्थवद् ग्रहणे नानर्थकस्य ग्रहणम् ' (प 15), ' व्रश्च.' (सू 294) इति सूत्रे राजेः पृथग्भ्राजिग्रहणाज्ज्ञापकात् ।
       तेनोढग्रहणेन क्तान्तमेव गृह्यते, न तु क्तवत्वन्तस्यैकदेशः । प्रोढवान् । प्रौढिः । ' इष इच्छायां तुदादिः ', 
       ' इष गतौ दिवादिः ', 'इष आभीक्ष्ण्ये क्र्यादिः' । तेषां घञि ण्यति च ' एषः'  'एष्यः' इति रूपे ।
       तत्र पररूपे प्राप्ते, अनेन वृद्धिः । प्रैषः । प्रैष्यः । यस्तु 'ईष उञ्छे ' यश्च  ' ईष गतिहिंसादर्शनेषु ' तयोर्दिर्घोपध-
       त्वात् ईषः, ईष्यः । तत्राद्गुणेन प्रेषः प्रेष्यः ।  ' ऋते च तृतीयासमासे '-(वा 3607) सुखेन ऋतः सुखार्तः ।
       'तृतीया'  इति किम् ?  परमर्तः । ' प्रवत्सतरकम्बलवसनार्णदशानामृणे (वा 3608-9) । प्रार्णम् । वत्सत-
       रार्णमित्यादि । ऋणस्यापनयनाय यदन्यतदृणं क्रियते तदृणार्णम् । दशार्णो देशः नदी च दशार्णा । 
       दुर्गभूमौ जले च ।
3.28
(74) अवर्णान्तादुपसर्गादृकारादौ धातौ परे वृद्धिरेकादेशः स्यात् । उपर्च्छति । प्रार्च्छति ।
3.29
(75) योऽयमेकादेशः स पूर्वस्यान्तवत्परस्यादिवत्स्यात् । इति रेफस्य पदान्तत्वे ।
3.30
(76) खरि अवसाने च परे रेफस्य विसर्जनीयः स्यात्पदान्ते । इति विसर्गे प्राप्ते । अन्तवद्भावेन पदान्तरेफस्य न विसर्गः
       ' उभयथर्क्षु ' (सू 3630) ' कर्तरि चर्षिदेवतयोः '  (सू 3167) इत्यादिनिर्देशात् । उपसर्गेणैव धातोराक्षेपे सिद्धे 
       ' धातौ ' इति योगविभागेन पुनर्वृद्धिविधानार्थम् । तेन ' ऋत्यकः ' (सू 92) इति पाक्षिकोऽपि प्रकृतिभावोऽत्र 
       न भवति । 
3.31
(77) अवर्णान्तादुपसर्गादृकारादौ सुब्धातौ परे वृद्धिरेकादेशो वा स्यात् । आपिशलिग्रहणं पूजार्थम् ।
       प्रर्षभीयति-प्रर्षभीयति।  सावर्ण्यात् लृवर्णस्य ग्रहणम् । उपाल्कारीयति-उपल्कारीयति । तपरत्वाद्दीर्घे न ।
      उप ॠकारीयति-उपर्कारीयति 
3.32
(78) सुब्धातौ वा । उपेडकियति - उपैडकियति । प्रोघीयति-प्रोघीयति । ' एवे चानियोगे ' (वा 3631)नियोगोऽवधारणम् 
       क्वेव भोक्ष्यसे ? अनवक्लृप्तावेवशब्दः । ' अनियोगे किम् ? तवैव । 
3.33
(79) अचां मध्ये योऽन्त्य सः आदिर्यस्य तट्टिसंज्ञं स्यात् । ' शकन्ध्वादिषु पररूपं वाच्यम् ' (वा 3632) । तच्च टेः । 
        शकन्धुः । कर्कन्धुः । कुलटा । ' सीमन्तः केशवेशे ' (वा 3633 ) सीमान्तोऽन्यः । मनीषा । हलीषा । 
       लाङ्गलीषा । पतञ्जलिः । ' सारङ्गः पशुपक्षिणोः ' (ग 136 ) । सारङ्गोऽन्यः आकृतिगणोऽयम् । मर्ताण्डः ।                          
          'ओत्वोष्ठयोः समासे वा ' (वा 3633) । स्थूलोतुः स्थूलौतुः । बिम्बोष्ठः-बिम्बौष्ठः । समासे किम् । तवौष्ठः ।
3.34
(80) ओमि आङि च आत्परे पररूपमेकादेशः स्यात् । शिवायों नमः । शिव एहि- शिवेहि । 
3.35
(81)  ध्वनेरनुकरणस्य योऽच्छब्दस्तस्मादितौ पररूपमेकादेशः स्यात् । पटत् इति-पटिति । '  एकाचो न ' (वा 3637)
       श्रदिति ।
3.36
(82) आम्रेडितस्य प्रागुक्तं न स्यात् । अन्त्यस्य तु तकारमात्रस्य वा स्यात् । 'डाचि बहुलं द्वे भवतः '(वा 4697 )
       इति बहुलग्रहणात् द्वित्वम् ।
3.37
(83) द्विरूक्तस्य परं रूपमाम्रेडितसंज्ञं स्यात् । पटत्पटेति ।
3.38
(84) पदान्ते झलां जशः स्युः । पटत्पटदिति ।
3.39
(85) अकः सवर्णेऽचि परे दीर्घ एकादेशः स्यात् । दैत्यारिः । श्रीशः । विष्णूदयः । अचि किम् ? कुमारी शेते । 
       'नाज्झलौ ' (सू 13 ) इति सावर्ण्यनिषेधस्तु न दीर्घशकारयोः । ग्रहणकशास्त्रस्य सावर्ण्यविधिनिषेधाभ्यां 
       प्रागनिष्पत्तेः । 'अकः ' किम् ?  हरये । ' अकोऽकि दीर्घः ' इत्येव सुवचम् ।  'ऋति सवर्णे ऋ ( र्रृ ) वा
       (वा 3640) ।    होत् र्रृकारः । लृति सवर्णे  ' लृ (ल् लृ ) वा ' (वा 3641) होत्ल्लृकारः । 
       पक्षे ऋकारः सावर्ण्यात् । ' ऋति ( र्रृ ) ऋ वा '  ' लृति ( ल्लृ ) लृ वा ' इत्युभयत्रापि विधेयं द्विमात्रम् । 
       आद्यस्य मध्ये द्वौ रेफौ तयोतेका मात्रा, अभितोऽज्भक्तेरपरा । द्वितीयस्य तु मध्ये द्वौ लकारौ । शेषं प्राग्वत् ।
       इहोभयत्रापि ' ऋत्यकः ' (सू 92) इति पाक्षिकः प्रकृतिभावो वक्ष्यते  
3.40
(86) पदान्तादेङोऽति परे पूर्वरूपमेकादेशः स्यात् । हरेऽव । विष्णोऽव ।
3.41
(87) लोके वेदे चोऽन्तस्य गोरति वा प्रकृतिभावः स्यात्पदान्ते  । गो अग्रम्-गोऽग्रम् । ' एङन्तस्य किम् ? चित्रग्वग्रम् ।         
          ' पदान्ते ' किम् ?   गोः ।
3.42
(88) ' अति ' इति निवृत्तम् । अचि परे पदान्ते गोरवङ् वा स्यात् । गवाग्रम् । ' पदान्ते '  किम् ?   गवि ।
       व्यवस्थितविभाषया गवाक्षः ।
3.43
(89) गोरवङ् स्यादिन्द्रे । गवेन्द्र ः ।
(0)अथ प्रकृतिभावः
3.44
(90)	प्लुताः प्रगृह्याश्च वक्ष्यन्ते, तेऽचि वरे नित्यं पकृत्या स्युः। एहि कृष्ण 3 अत्र गौश्चरति। हरी एतौ। ' नित्यम्' इति 	किम्? 'हरी एतौ' इत्यादावयमेव प्रकृतिभावो यथा स्यात्, 'इकोऽसवर्णे' - (सू.91) इति ह्रस्वसमुच्चितो मा भूत्।
3.45
(91)	पदान्ता इकोऽसवर्णेऽचि परे प्रकृत्या स्युर्ह्रस्वश्च। 'अत्र ह्रस्वविधिसामर्थ्यादेव प्रकृतिभावे सिद्धे तदनुकर्षणार्थश्चकारो
	न कर्तव्यः' इति भाष्ये स्थितम्। चक्रि अत्र - चक्र्यत्र। 'पदान्ताः' इति किम्? गौर्यौ। 'न समासे'(वा.3684)। 	वाप्यश्वः। 'सिति च' (वा.3684)। पार्श्वम्।
3.46
(92)	ऋति परेऽकः प्राग्वत्। ब्रह्म ऋषिः - ब्रह्मर्षिः। 'पदान्ताः' इत्येव। आर्च्छत्। समासाऽप्ययं प्रकृतिभावः। सप्त 		ऋषीणाम् - सप्तर्षीणाम्।
3.47
(93)	इत्यधिकृत्य।
3.48
(94)	अशूद्रविषये प्रत्यभिवादे यद्वाक्यं तस्य टेः प्लुतः स्यात्, स चोदात्तः। अभिवादये देवदत्तोऽहम् भोः। आयुष्मान् भव 	देवदत्त 3। ' स्त्रियां न '(वा. 4864)। अभिवादये गार्ग्यहम्। भो आयुष्मती भव गार्गी। नाम गोत्रं वा यत्र प्रत्यभि      	वादवाक्यान्ते प्रयुज्यते तत्रैव प्लुत इष्यते । नेह । आयुष्मानेधि । भोराजन्यविशां वेति वाच्यम् ( वा 4865)।    	आयुष्मानेधि भोः3 । आयुष्मानेधीन्द्रवर्म3न् । आयुष्मानेधीन्द्रपालित3।।
3.49
(95)  दूरात्सम्बोधने यद्वाक्यं तस्य टेः प्लुतः स्यात् । सक्तून्पिब देवदत्त 3 ।।
3.50
(96)  एतयोः प्रयोगे दूराद्धूते यद्वाक्यं तत्र हैहयोरेव प्लुतः स्यात् । हे 3 राम । राम है 3 । 
3.51
(97) दूराद्धूते  यद्वाक्यं तस्य ऋद्भिन्नस्यानन्त्यस्यापि गुरोर्वा प्लितः स्यत् । दे 3 वदत्त । देवद 3 त्त। देवदत्त 3 । 
       गुरोः किम्  वकारात्परस्याकारस्य मा भूत् । अनृतः किम् । कृष्ण 3 एकैकग्रहणं पर्यायार्थम् । इह प्राचाम् इति 
      योगो विभज्यते । तेन सर्वः प्लुतो विकल्प्यते ।
3.52
(98)  उपस्थितोऽनार्ष इति शब्दः, तस्मिन्परे प्लुतोऽप्लुतवद्भवति (अप्लुतकार्यँ यणादिकं करोतीत्यर्थः) सुश्लोकेति । 
	वत् किम् । अप्लुत इत्युक्तेऽप्लुत एव विधीयते, प्लुतश्च निषिध्येत । तथा च प्रगृह्याश्रये प्रकृतिभावे प्लुतस्य
	श्रवणं न स्यात् । अग्नी 3 इति ।।
3.53
(99)  ई 3 प्लुतोऽचि परेऽप्लुतवद्वा स्यात् । चिनु हि 3 इति-चिनुहीति । चिनु हि3 इदम्-चिनुहीदम् । उभयत्र विभाषेयम्् ।
3.54
(100) ईदूदेदन्तं द्विवचनं प्रगृह्यस़ञ््ज्ञं स्यात् । हरी एतौ । विष्णू इमौ । गङ्गे अमू । पचेते इमौ । मणीवोष्ट्रस्य लम्बेते 
       प्रियौ वत्सतरौ मम इत्यत्र त्विवार्थे वशब्दो वाशब्दो वा बोध्यः । 
3.55
(101) अस्मात्परावीदूतौ प्रगृह्यौ स्तः । अमी ईशाः । रामकृष्णावमू आसाते । मात् किम् ? अमुकेऽत्र । 
        असति माद््ग्रहणे एकारोऽप्यनुवर्तेत । 
3.56
(102)  अयं प्रगृह्यः स्यात् । अस्मे इन्द्राबृहस्पती। 
3.57
(103)  एकोऽज्निपात आङ््वर्जः प्रगृह्य स्यात् । इ विस्मये । उ वितर्के । इ इन्द्रः । उ उमेशः । अनाङ् इत्युक्तेरङिदाकारः
       प्रगृह्य एव। आ एवं नु मन्यसे । आ एवं किल तत् । ङित्तु न प्रगृह्यः । ईषदुष्णम् ओष्णम् ।वाक्यस्मरणयोरङित् ।
       अन्यत्र ङित् इति विवेकः । 
3.58
(104) ओदन्तो निपातः प्रगृह्यः स्यात् । अहो ईशाः । 
3.59
(105) सम्बुद्धिनिमित्तक ओकारो वा प्रगृह्योऽवैदिक इतौ परे।  विष्णो इति--विष्ण इति--विष्णविति । 
   	आनर्षे इति किम् ?  ब्रह्मबन्धवित्यब्रवीत् । 
3.60
(106) उञ इतौवा प्रागुक्तम्। उ इति-विति । 
3.61
(107) उ़ञ इतौ दीर्घोऽनुनासिकः प्रगृह्यश्च ऊँ इत्ययमादेशो वा स्यात् । ऊँ इति-विति । 
3.62
(108) मयः परस्य उञो वो वा स्यादचि । किमु उक्तम्, किम्वुक्तम्। वस्यासिद्धत्वान्नानुस्वारः। 
3.63
(109) सप्तम्यर्थे पर्यवसन्नमीदूदन्तं प्रगृह्यं स्यात्। सोमो गौरी अधिश्रितः । मामकी तनू इति। सुपां सुलुक्--(सू. 3561)
       इति सप्तम्या लुक्। अर्थग्रहणं किम् ? वृत्तावर्थान्तरोपसङ््क्रान्ते मा भूत । वाप्यामश्वो वाप्यश्वः। 
3.64
(110) अप्रगृह्यस्याणोऽवसानेऽनुनासिको वा स्यात्। दधिँ--दधि। अप्रगृह्यस्य किम् ? अग्नी। 

इति प्रकृतिभावप्रकरणम् । 
3.65
(0)अथ हल्सन्धिप्रकरणम्    
(0)(अनुवर्तते)


(111) सकारतवर्गयोः शकारचवर्गाभ्यां योगे शकारचवर्गौ स्तः । हरिश्शेते । रामश्चिनोति । सच्चित् । शार्ङ्गिञ्जय ।
3.66
(112) शात्परस्य तवर्गस्य श्चुत्वं न स्यात् । विश्नः । प्रश्नः । 
3.67
(113) स्तोः ष्टुना योगे ष्टुः स्यात् । रामष्षष्ठः । रामष्टीकते । पेष्टा । तट्टीका । चक्रिण्ढौकसे ।
3.68
(114) ' अनाम् ' इति लुप्तषष्ठीकं पदम् । पदान्ताट्टवर्गात्परस्यानामः स्तोः ष्टुर्न स्यात् । षट् सन्तः । षट् ते । 
        ' पदान्तात् ' किम् ? ईट्टे ।' टोः' किम् ? सर्पिष्टमम् ।' अनाम्नवतिमगरीँणामिति वाच्यम् ' (वा 5016) ।
        षण्णाम् । षण्णवतिः । षण्णगर्यः ।
3.69
(115) तवर्गस्य षकारे परे न  ष्टुत्वम् । सन्षष्ठः । ' झलां जशोऽन्ते ' (सू 84) । वागीशः । चिद्रूपम् 
3.70
(116) यरः पदान्तस्यानुनासिके परेऽनुनासिका वा स्यात् । एतन्मुरारिः- एतद््मुरारिः । स्थानप्रयत्नाभ्यान्तरतमे स्पर्शे 
       चतरितार्थो विधिरयं रेफे न प्रवर्तते । चतुर्मुखः ।  प्रत्यये भाषायां नित्यम् (वा 5017) तन्मात्रम् । चिन्मयम् ।
       कथं तर्हि ' मदोदग्राः ककुद्मन्तः ' इति ?    यवादि (ग 250) गणे दकारनिपातनात् । 
3.71
(117) तवर्गस्य लकारे परे परसवर्णः स्यात् । तल्लयः । विद्वाँल्लिखति । नकारस्यानुनासिको लकारः ः ।   
3.72
(118) उदः परयोः स्थास्तम्भोः पूर्वसवर्णः स्यात् । ' आदेः परस्य ' (सू 44) । उत्थानम् । उत्तम्भनम् । 
        अत्राघोषस्य महाप्राणस्य सस्य तादृश एव थकारः । तस्य ' झरो झरि-' (सू 71 ) इति पाक्षिको लोपः ।
        लोपाभावपक्षे तु थकारस्यैव श्रवणम् , न तु  ' खरि च ' (सू 121) इति चर्त्वम्  , चर्त्वं प्रति थकारस्या-
       सिद्धत्वात् ।
3.73
(119) झयः परस्य हस्य तादृशो वर्गसवर्णो वा स्यात् । घोषवतो नादवतो महाप्राणस्य संवृतकण्ठस्य हस्य तादृशो 
       वर्गचतुर्थ एवादेशः । वाग्घरिः-वाग् हरिः ।  
3.74
(120) पदान्ताज्झयः परस्य शस्य छो वा स्यादटि । दस्य चुत्वेन जकारे कृते ।  
3.75
(121) खरि परे झलां चरः स्यु ः इति जकारस्य चकारः । तच्छिवः-तच््शिवः । ' छत्वममीति वाच्यम् ' (वा 5025)
       तच्छ््लोकेन-तच्श्लोकेन । अमि किम्  ?  वाक् श्चोतति ।   
3.76
(122) मान्तस्य पदस्यानुस्वारः स्याद्धलि । 'अलोऽन्त्यस्य ' (सू 42) हरिं वन्दे । पदस्य इति किम् ?  गम्यते ।
3.77
(123) नस्य मस्य चापदान्तस्य झल्यनुवारः । यशांसि । आक्रंस्यते ।' झलि ' किम् ? मन्यते । 
3.78
(124) स्पष्टम् । अङ््कितः । अ़ञ्चितः। कुण्ठितः। शान्तः । गुम्फितः । कुर्वन्ति इत्यत्र णत्वे प्राप्ते तस्यासिद्धत्वादनुस्वारे
        परसवर्णे च कृते तस्यासिद्धत्वान्न णत्वम् । 
3.79
(125) पदान्तस्यानिस्वारस्य ययि परे परसवर्णो वा स्यात् । त्वङ््करोषि- त्वं करोषि । सय्यँन्ता-संयन्ता । 
        सव्वँत्सरः-संवत्सरः । यँल्लोकम्-ययं लोकम् । अत्रानिस्वारस्य पक्षेऽनुनासिका यवलाः । 
3.80
(126) क्विबन्ते राजतौ परे समो मस्य म एव स्यात् । सम्राट् ।
3.81
(127) मपरे हकारे परे मस्य म एव स्याद्वा । ' ह्वल ह्मल चलने '। किम् ह्मलयति-किं  ह्मलयति ।
        ' यवलपरे यवला वेति वक्तव्यम् ' (वा 4902)  
3.82
(128) समसम्बन्धी विधिर्यथासङ्ख्यं स्यात् । किँय् ह्यः-किं ह्यः । किँव् ह्वलयति-किंह्वलयति । 
        किँल् ह्लादयति-किं ह्लादयति । 
3.83
(129) नपरे हकारे परे मस्य नः स्याद्वा । किँन् ह््नुते-किं ह््नुते । 
3.84
(130) ङकारणकारयोः कुक्टुकावागमौवा स्तः शरि । कुक्टुकोरसिद्धत्वाज्जश्त्वं न । चयो द्वितीयोः शरि पौष्करसादेरिति
       वाच्यम् (वा 5023) । पौष्करसादिराचार्यः । प्राङ््ख्षष्ठः प्राङ््क्षष्ठः-प्राङ षष्ठः ।सुगणठ््षष्ठः-सुगण््ट््षष्ठः-सुगण्षष्ठः।
3.85
(131) डात्परस्य सस्य धु़ड् वा स्यात् । षट््त्सन्तः-षट््सन्तः । 
3.86
(132) नकारान्तात्परस्य सस्य धुड् वा स्यात् । सन्त्सः-सन्सः । 
3.87
(133) पदान्तस्य नस्य शे परे तुग्वा स्यात्। शश्छोऽटि (सू 120) इति छत्वविकल्पः पक्षे झरो झरि (सू 71) इति चलोपः
       स़ञ्छम्भुः-सञ्च्छम्भुः-सञ्च्शम्भुः-सञ्शम्भुः ।

ञछौ  ञचछा  ञचशा ञशाविति रूपचतुष्टयम् ।
रूपाणामिह तुक्छत्वचलोपानां विकल्पनात् ।।
3.88
(134) ह्रस्वात्परो यो ङम् तदन्तं यत्पदं तस्मात्परस्याचो नित्यं ङमुडागमः स्यात् । प्रत्यङ््ङात्मा । सुगण्णीशः। सन्नच्युतः
3.89
(135) समो रूः स्यात्सुटि। अलोन्त्यस्य (सू. 42)
3.90
(136) अत्र रूप्रकरणे रोः पूर्वस्यानुनासिको वा स्यत् ।
3.91
(137) अनुनातिकं विहाय रोः पूर्वस्मात्परोऽनुस्वारागमः स्यात् । खरवसानयोर्विसर्जनीयः (सू, 76) ।
3.92
(138)  खरि विसर्जनीयस्य सः स्यात्। एतपवादे ' वा शरि ' (सू. 151) इति पाक्षिके विसर्गे प्राप्ते, ' सुंपुकानां सो 		वक्तव्यः'(वा. 4892)। सैस्सकर्ता - संस्सकर्ता। ' समो वा लोपमेके ' इति भाष्यम्। लोपस्यापि 			रुप्रकरणस्थत्वादनुस्वारानुनासिकाभ्यामेकसकारं रूपद्वयम् , द्विसकारं तूक्तमेव। तत्र अनचि च (सू. 46) 
        इति सकारस्य  द्वित्वपक्षे त्रिसकारमपि रूपद्वयम्, अनुस्वारविसर्गजिह्वामूलीयोपध्मानीययमानामकारोपरि शर्षु च 
        पाठस्योपसंख्यातत्वेनानुस्वारास्याप्यच्त्वात् । अनुस्वारवतामनुस्वारस्यापि त्रयाणां शरः खयः (वा. 5019) इति   
        कद्वित्वे षट् । अनुस्वारवतामनुस्वारस्यापि द्वित्वे द्वादश । एषामष्टादशानां तकारस्य द्वित्वे वचनान्तरेण पुनर्द्वित्वे
        चैकतं द्वितं त्रितमिति चतुष्पञ्चाशत् । अणोऽनुनासिकत्वेऽष्टोत्तरं शतम् ।
3.93
(139) अम्परे खयि पुम््शब्दस्य रुः स्यात् । व्युत्पत्तिपक्षे अप्रत्ययस्य (सू. 155) इति षत्वपर्युदासात् क = पयोः प्राप्तौ, 
       अव्युत्पत्तिपक्षे तु षत्वप्राप्तौ, संपुङ््कानां -(वा. 4892) इति सः । पुँस्कोकिलः-पुंस्कोकिलः । पुँस्पुत्रः-पुंस्पुत्रः। 
       अम्परे किम् ?  पुंक्षीरम् । खयि किम् ? पुंदासः । ख्याञादेशे न ( वा 1519) । पुंख्यानम्। 
3.94
(140)  अम्परे छवि नकारान्तस्य पदस्य रुः स्यात्, न तु प्रशान्शब्दस्य। विसर्गः। सत्वम्। श्चुत्वम् । 
        शार्ङ्गिँश्छिन्धि - शार्ङ्गिँश्छिन्धि । चक्रिँस्त्रायस्व । चक्रिस्त्रायस्व । पदस्य किम् ?  हन्ति। अम्परे किम् ? सन्त्सरुः।
         त्सरुः-खड््गमुष्टिः । अप्रशान् किम् ? प्रशान्तनोति।  
3.95
(141) नृन् इत्यस्य रुः स्याद्वा पकारे परे 
3.96
(142) कवर्गे पवर्गे च परे विसर्जनीयस्य क्रमाज्जिह्वामूलीयोपध्मानीयौ स्तः, चाद्विसर्गः । येन नाप्राप्तन्यायेन 
         विसर्जनीयस्य सः (सू. 138) इत्यस्यापवादोऽयम्, न तु शर्परे विसर्जनीयः  (सू. 150) इत्यस्य । तेन 
        वासः क्षौमम् इत्यादौ विसर्ग एव । नॄँ : पाहि-- नॄं : पाहि--नॄँः पाहि-- नॄः पाहि--नॄन्पाहि । 
3.97
(143) कान्नकारस्य रुः स्यादाम्रडिते परे । संपुकानाम् (वा. 4892) इति सः। यद्वा,
3.98
(144) :क:पयोरपवादः । एष्विण उत्तरस्य विसर्गस्य षः स्यात्, अन्यस्य तु सः । काँस्कान्-कांस्कान् । कस्कः ।
        कौतस्कुतः । सर्पिष्कुण्डिका । धनुष्कपालम् । आकृतिगणऽयम् । 
3.99
(145) इत्यधिकृत्य ।
3.100
(146) ह्रस्वस्य छे परे तुगगमः स्यात्संहितायाम् । कुत्वस्यासिद्धत्वाज्जश्त्वेन दः । ततश्चर्त्वस्यासिद्धत्वात्पूर्वं चुत्वेन जः ।
        तस्य चर्त्वेन चः । चुत्वस्यासिद्धत्वात् चोः कुः (सू.378) इति कुत्वं न । स्वच्छाया। 
3.101
(147) एतयोश्छे परे तुक्स्यात् । पदान्ताद्वा (सू. 149) इति विकल्पापवादः। आच्छादयति। माच्छिदत् । 
3.102
(148) दीर्घाच्छे परे त्क्स्यात् । दीर्घस्यायं तुक्, न तु छस्य, सेनासुराच्छाया (सू. 828) इति ज्ञापकात् । चेच्छिद्यते ।
3.103
(149) दीर्घात्पदान्ताच्छे परे तुग्वा स्यात् । लक्ष्मीच्छाया- लक्षीछाया। 

   ।। इति हल्सन्धिप्रकरणम् ।।
3.104
(0)
अथ विसर्गसन्धिप्रकरणम् 

(150) शर्परे खरि विसर्जनीयस्य विसर्जनीयः, न त्वन्यत् । कः त्सरुः । घनाघनः। क्षोभणः। इह यथायथं सत्वं 
       जिह्वामूलीयश्च न। 
3.105
(151)शरि परे विसर्जनीयस्य विसर्जनीय एव वा स्यात्। हरिः शेते। हरिश्शेते।।* खर्परे शरि वा विसर्गलोपो वक्तव्यः।। रामस्थाता।हरिस्फुरति। पक्षे विसर्गे सत्वे च त्रैरूप्यम्।।'कुप्वोः ःकःपौ च142'। कःकरोति। कः करोति। कःखनति। कःखनति। कःपचति। कःपचति। कःफलति। कःफलति।।
3.106
(152)विसर्जनीयस्य सः स्यादपदाद्योः कुप्वोः परयोः। *पाशकल्पककाम्येष्विति वाच्यम्।। पयस्पाशम्। यशस्कल्पम्।यशस्कम्। यशस्काम्यति।। *अनव्ययस्येति वाच्यम्। प्रातः कल्पम्।। *काम्ये रोरेवेति वाच्यम्।।नेह। गीः काम्यति।।
3.107
(153)इणः परस्य विसर्गस्य  षकारः स्यात्पूर्वविषये। सर्पिष्पाशम्। सर्पुष्कल्पम्। सर्पिष्कम्। सर्पिष्काम्यति।।
3.108
(154)गतिसंज्ञयोरनयोर्विसर्गस्य स- कुप्वोः परयोः। नमस्करोति। साक्षात्प्रभृतित्वात्कृञो योगे विभाषा गतिसंज्ञा। तदभावे नमः करोति। 'पुरोऽव्ययम् 768' इति नित्यं गतिसंज्ञा। पुरस्करोति। अगतित्वान्नेह। पूः पुरौ पुरः प्रवेष्टव्याः।। 
3.109
(155)इकारोकारोपधस्याप्रत्ययस्य विसर्गस्य  ष ः स्यात्कुप्वोः। निष्प्रत्यूहम्। आविष्कृतम्। दुष्कृतम्। अप्रत्ययस्य किम्। अग्निः करोति। वायुः करोति। ेकादेशशास्त्रनिमित्तकस्य न षत्वम्। कस्कादिषु भ्रातुष्पुत्रशब्दस्य पाठात् । तेनेह न। मातुः कृपा।।*मुहुसः प्रतिषेधः।। मुहुः कामा।।
3.110
(156) तिरसः सो वा स्यात् कुप्वोः । तिरस्कर्ता। तिरःकर्ता।।
3.111
(157) कृत्वोऽर्ते वर्तमानानामेषां विसर्गस्य षकारो वा स्यात् कुप्वोः। द्विष्करोति। द्विः करोतीत्यदि। कृत्वोऽर्थे किम्। चतुष्कपालः।।
3.112
(158) एतयोर्विसर्गस्य षः स्याद्वा कुप्वोः। सर्पिष्करोति। सर्पिःकरोति। धनुष्करोति। धनुः करोति। सामर्त्यमिह व्यपेक्षा। सामर्थ्ये किम्। तिष्ठतु सर्पिः,पिब त्वमुदकम्।।
3.113
(159)इसुसोर्विसर्गस्यानुत्तरपदस्थस्य नित्यं षः स्यात् कुप्वोः परयोः। सर्पिष्कुण्डिका। कस्कादिषु सर्पिष्कुम्डिकाशब्दोऽसमासे व्यपेक्षाविरहेऽपि षत्वार्थः। व्यपेक्षायां नित्यार्थश्च।।
3.114
(160) अकारादुत्तरस्यानव्ययस्य विरर्गस्य समासे नित्यं सकारादेशः स्यात्करोत्यादिषु परेषु न तूत्तरपदस्थस्य। अयस्कारः। अयस्कामः। अयस्कंसः। अयश्कुम्भः। अयस्पात्रम्। अयः सहिता कुशा अयस्कुशा। अयस्कर्णी। अतः किम्। गीःकारः। अनव्ययस्य किम्। स्वःकामः। समासे किम्। यशः करोति। अनुत्तरपदस्तस्य किम्। परमयशःकारः।।
3.115
(161) एतयोर्विसर्गस्य सादेश- स्यात्पदशब्दे परे। अधस्पदम्। शिरस्पदम्। समास इत्येव। अधःपदम्। शिरः पदम्। अनुत्तरपदस्थस्येत्येव। परमशिरः पदम्.। *कस्कादिषु च।। भास्करः।।  		
            
                    ।। इति विसर्गसन्धिप्रकरणम्।।
  
(0)                   ।।अथ स्वादिसंधिप्रकरणम्।।

'स्वौजसमौड् 183' इति सुप्रत्यये शिवस् अर्च्य इति स्थिते।।

(162) पदान्तस्य सस्य सजुष्शब्दस्य च रुः स्यात् । जश्त्वापवादः।।

(163) अप्लुतादतः परस्य रोरुः स्यादप्लुतेऽति । 'भोभगोअघो 167' इति प्राप्तस्य यत्वास्यापवादः। उत्वं प्रति रुत्वस्यासिद्धत्वं तु न भवति। रुत्वमनूद्य उत्वविधेः सामर्थ्यात्।।

(164)अकःप्रथमाद्वितीययोरचि परे पूर्वसवर्णदीर्घ एकादेशः स्यात्। इति प्राप्ते।।

(165) अवर्णादिचि परे न पूर्वसवरणदीर्घः। 'आद्गुणः 69' । 'एङः पदान्तादति 86'। शिवोऽर्च्यः।अतिइति तपरः किम्। देवा अत्र। अतीति तपरः किम्। श्वआगन्ता। अप्लुतात्किम्। एहि सुस्रोता3 अत्र स्नाहि। प्लुतस्यासिद्धत्वादतः परोऽयम्। अप्लुतादिति विशेषेण तु तत्सामर्थ्यान्नासिद्धत्वम्। तपरकरणस्य तु न सामर्थ्यं दीर्घनिवृत्त्या चरितार्थत्वात्। अप्लुते इति किम्। तिष्ठतु पय अ3ग्रिदत्त। 'गुरोरनृत 97' इति प्लुतः।।

(166)अप्लुतादतः परस्य रेरुःस्याद्धशि। शिवो वन्द्यः। रोरित्युकारानुबन्धग्ररणान्नेह। प्रातरत्र। भ्रातर्गच्छ।देवास् इह इति स्थिते। रुत्वम्।।

(167)एतत्पूर्वस्य  रोर्यादेशः स्यादशि परे। असन्धिः सौत्रः।। 'लोपः शाकल्यस्य 670'देवाइह। देवायिह। अशि किम्। देवाः सन्ति। यद्यपीह यत्वस्यादिद्धत्वाद्विसर्गो लभ्यते तथापि विसर्गस्य स्थानिवद्भावेन रुत्वाद्यत्वं स्यात्। नह्ययमल्विधिः। रोरिति समुतायरूपाश्रयणात्। भोस् भगोस् अघोस् इति  सकारान्ता निपाताः। तेषां रोर्यत्वे कृते।।

(168)पदान्तयोर्वकारयकारयोर्लघूच्चारणौ वयौ वा स्तोऽशि परे। यस्योच्चारणे जिह्वाग्रोपाग्रमध्यमूलानां शैथिल्यं जायते स लघूच्चारणः। ।

(169)ओकारात्परस्य पदान्तस्यालघुप्रयत्नस्य यकारस्य नित्यं लोपः स्यात्। गार्ग्यग्रहणं पूजार्थम्। भो अच्युत। लघुप्रयत्नपक्षे भोयच्युत। पदान्तस्य किम्। तोयम्।।

(170) अवर्णपूर्वयोः पदान्तयोर्यवयोर्लोप उञि पदे। स उ एकाग्रिः। पदे किम्। तन्त्रयुतम्। वेञः संप्रसारणे रूपम्। यदि तु प्रतिपदोक्तोनिपात उञिति ग्रहीष्यते तर्ह्युत्तरार्थं पदग्रहणम्।।

(171)भोभगोअघोअपूर्वस्य लघ्वलघूच्चारणस्य यकारस्य लोपः स्याद्धलि सर्वेषां मतेन। भो देवाः। भो लक्ष्मि। भोविद्वद्द्वन्द्वः। भगोनमस्ते। अघो याहि। देवा नम्याः। देवा यान्ति। हलि किम्। देवायिह।।

(172)अह्ने रेफादेशः स्यान्न तु सुपि। रोरपवादः। अहरहः। अहर्गणः। असुपि किम्। अहोभ्याम्। अत्राहन्निति रुत्वम्।।*रुपरात्रिरथस्तरेषु रुत्वं वाच्यम्। अहोरूपं। गतमहोरात्रिरेषा। एकदेशविकृतस्यानन्यत्वादरोरात्रः। अहोरथन्तरम्।।*अहरादीनां पत्यादिषु वा रेफः।। विसर्गापवादः। अहर्पतिःगीर्पतिः। धूर्पतिः। पक्षे विसर्गोपध्मानीयौ।।

(173)रेफस्य रेफे परे लोपः स्यात्।।

(174)ढरेफौ लोपयतीति तथा तस्मिन्वर्णेऽर्थाद् ढकाररेफात्मके परे पूर्वस्याणो दीर्घः स्यात्। पुनारमते। हरीरम्यः। शंभूराजते। अणः किम्। तृढः। वृढः। तृहू हिंसायाम्। वृहू उद्यमने। पूर्वग्रहणमनुत्तरपदेऽपि पूर्वमात्रस्य दीर्घार्थम्।लीढः अजर्घाः।मनस् रथ इत्यत्र रुत्वे कृते हशिचेत्युत्वे रोरीति लोपे च प्राप्ते।।

(175) तुल्यबलविरोधो परं कार्यं स्यात्। इति लोपे प्ताप्ते। 'पूर्वत्रासिद्धम् 12' इति 'रोरि173' इत्यस्यासिद्धत्यवादुत्वमेव। मनोरथः।।

(176)अककारयोरेतत्तदोर्यः सुस्तस्य लोपः स्याद्धलि न तु नञ्समासे। एषविष्णुः। सशंभुः। अकोः किम्। एषकोरुद्रः। अनञ्समासे किम्। असः शिवः। हलि किम्। एषोऽत्र।।

(177) सस् इत्यस्य सोर्लोपः स्यादचि पादश्चेल्लोपे सत्येव पूर्येत। सेमाम विड्वि प्रभृतिं य ईशिषे। इह ऋक्पाद एव गृह्यत इति वामनः। अविशेषाच्छ्लोकपादोऽपीत्यपरे। सैषदाशरथीरामः। लोपे चेदिति किम्। सइत् क्षेति। सएव मुक्त्वा।
सत्येवेत्यवधारणं तु'स्यश्छन्दसि बहुलम्3526'इति पूर्वसूत्राद्बहुलग्रहणानुवृत्त्या लभ्यते। तेनेह न। सोऽहमाजन्,शुद्धानाम्।।
                       ।। इति स्वादिसंधिप्रकरणम्।।	                              
