4.1  
वातप्रमीः।।
वातशब्दे उपपदे माधातोरीप्रत्ययः स च कित्। वातप्रमीः।। अयं स्त्रीपुंसयोः।
4.2  
ऋतन्यञ्जिवन्यञ्ज्यर्पिमद्यत्यङ्गिकुयुकृशिभ्यःकत्निच्यतुजलिजिष्ठुजिष्ठजिसन्स्यनिधिनुल्यसासानुकः।।
द्वादशभ्यः क्रमात्स्युः।। अर्तेः कन्तिच् यण्।। बद्धमुष्टिः करो रत्निः सोऽरत्निः प्रसृताङ्गुलिः। तनोतेर्यतुच्। तन्यतुर्वायू रात्रिश्च। अञ्जेरलिच्। अञ्जलिः। वनेरिष्टुच्। वनिष्टु स्थविरान्त्रम्।।अ़ञ्जेरलिच्। अञ्जलिः। वनेरिष्टुच्। वनिष्टु स्थविरान्त्रम्। अञ्जेरिष्टुच्। अ़ञ्जिष्ठो भानुः।। अर्पयतेरिसन्। अर्पिसोऽग्रमांसम्। मदेःस्यन्। मत्स्यः। अतेरिथिन्। अतिथिः। अङ्गेरुलिः। अङ्गुलिः। कौतेरसः। कवसः। अच इत्येके। कवचम्। यौतेरासः। यवासो दुरालभा। कृशेरानुक्। कृशानुः।
4.3  
श्रः करन्।।
उत्तरसूत्रे किद्ग्रहणादिह ककारस्य नेत्वम्। शर्करा।
4.4  
पुषः कित्।।
फुष्करम्।
4.5  
कलश्च।।
पुष्कलम्।
4.6  
गमेरिनिः।।
गमिष्यतीति गमी।
4.7  
आङि णित्।।
आगामी।
4.8  
भुवश्च।।
भावी।
4.9  
प्रे स्थः।।
प्रस्थायी।
4.10 
परमे कित्।।
परमेष्ठी।
4.11 
मन्थः।।
मन्धतेरिनिःकित्स्यात्। कित्त्वनन्कारलोपः। मन्थाः। मन्थानौ। मन्थानः।
4.12 
पतः स्थ च।।
पन्थाः।।पन्थानौ।
4.13 
खजेराक-।।
खजाकः पक्षी।।
4.14 
बलाकादयश्च।।
बलाका। शलाका। पताका।
4.15 
पिनाकादयश्च।।
पातेरित्वं नुम् च।। क्लबपुंसोः पिनाकः स्याच्छूलशङ्करधन्वनोः। त़ड आघाते। तडाकः।
4.16 
कषिदूषिभ्यामीकन्।।
कषिका पक्षिजातिः। दूषिका नेत्रयोर्मलम्।
4.17 
अनिहृषिभ्यां किच्च।।
अनीकम्। हृषीकम्।
4.18 
चङ्कणः कङ्कणश्च।।
घण्टिकायां कङ्कणीका सैव प्रतिसरापिच।
4.19 
शॄपॄवृञां द्वेरुक् चाभ्यासस्य।।
शर्करीको हिंस्रः। पर्परीको दिवाकरः। वर्वरीकः कुटिलकेशः।
4.20 
पर्फरीकादयश्च।।
स्फुर स्फुरणेअस्मदीकन् धातोः पर्फरादेशः। पर्फरीकं किसलयम्। दर्दरीकं वादित्रम्। झर्झरीकं शरीरम्। तित्तिडीको वृषभेदः। (ग)चरेर्नुं च। चञ्चरीको भ्रमरः।मर्मरीको हीनजनः। कर्करीका गलन्तिका। पुणतेः। पुण्डरीकं वादित्रम्। पुण्डरीकोव्याघ्रोऽग्निर्दिग्गजश्च।
4.21 
ईषः किद्ध्रस्वश्च।।
इषीका शलाका।
4.22 
ॠजेश्च।।
ऋजिकः उपहतः।
4.23 
सर्तेर्नुम्च।।
सृणिका लाला।
4.24 
मृड- काकच्कङ्कणौ।।
मृडीको मृगः। मडङ्कणः शिशुः।
4.25 
अलाकादयश्च।।
.काकजन्ता निपात्यन्ते। अल भूषणादौ। अलीकं मिथ्या।विपूर्वाद्वलीकं विप्रिथं खेदश्च। वलीकं विप्रियं खेदश्च।। वलीकं पटलप्रान्ते इत्यादि।। ।
4.26 
कॄतॄभ्यामीषन्।।
करीषोऽस्त्री शुष्कगोमयो।करीषः तरीता।
4.27 
शॄपॄभ्यां किच्च।।
शिरीषः पुरीषम्।
4.28 
अर्जेर्ऋज छ।।
ऋजीषं पिष्टपचनम्।
4.29 
अम्बरीषः।।
अयं निपात्यते। अबि शब्दे।अम्बरीषः पुमान् भाष्ट्रम्।
4.30 
कॄशॄपॄकटिपटिशौटिभ्य ईरन्।।
करीरो वंशाङ्कुरः। शरीरम्। परीरम्। फलम्। कटीरः कन्दरो जघनप्रदेशश्च। पटीरश्चन्दनःकण्टकः कामश्च। शौटीरस्त्यागिवीरयोः। ब्राह्मणादित्वात् ष्यञ्। शौटीर्यम्।
4.31 
वशेः कित्।।
वशीरम्।
4.32 
कशेर्मुट् च।।
काश्मीरो देशः।
4.33 
कृञ उच्च।।
कुरीरं मैथुनम्।
4.34 
घसेः किश्च।।
क्षीरम्।
4.35 
गभीरगम्भीरौ।।
गभेर्भः पक्षे नुम् च।
4.36 
विषा विहा।।
स्यतेर्जहातेश्चविपूर्वाभ्यामाप्रत्ययः। । विषा बुद्धिः। विहा स्वर्गः। अव्यये इमे।
4.37 
पच एलिमच्।।
पचेलिमो वह्निरव्योः।
4.38 
शीङो धुक्लक्वलञ्वालनः।।
चत्वारः प्रत्ययाःस्युः। शीधु मद्यम्। शीलं स्वभावः। शैवलः शेवालम्। बाहुलकाद्वस्य पोऽपि। शेवालं शैवलो न स्त्री शेपालो जलनीलिका।
4.39 
मॄकणिभ्यामूकोकणौ।।
मरूको मृगः। काणूकः काकः।
4.40 
वलेरूकः।।
वलूकः पक्षी उत्पलमूलं च।।
4.41 
उलूकादयश्च।।
वलेः संप्रसारणमूकश्च।। उलूकाविन्द्रपेचकौ।। वावदूकोवक्ता। भल्लूकः।
4.42 
शमेर्वुक्च।।
शम्बूको जलशुक्तिः।
4.43 
शलिमण्डिभ्यामूकण्।।
शालूकं कन्दविशेषः।मण्डूकः।
4.44 
नियो मिः।।
नेमिः ।
4.45 
अर्तेरुच्च।।
ऊर्मिः।
4.46 
भुवः कित्।।
भूमिः।
4.47 
अश्नोते रश् च ।।
रश्मिः किरणो रज्जुश्च ।
4.48 
दल्मिः।।
दल विशरणे। दल्मिरिन्द्रायुधम्।
4.49 
वीज्याज्वरिभ्यो निः।।
बाहुलकाण्णत्वम्।वेणिः स्यात्केशविन्यासः प्रवेणी च स्त्रियामुभे। ज्यानिः । जूर्णिः।
4.50 
सृवृषिभ्यां कित्।।
सृणिरङ्कुशः। वृष्णिः क्षत्रियमेषयोः।
4.51 
अङ्गेर्नलोपश्च।।
अग्निः।
4.52 
वहिश्रिश्रुयुद्रुग्लाहात्वरिभ्यो नित्।।
वह्निः । श्रेणिः। श्रोणिः। योनिः। द्रोणिः। ग्लानिः। हानिः। तूर्णिः।बाहूलकान्म्लानिः।
4.53 
घृणिपृश्निपार्ष्णिचूर्णिभूर्णि।।
एते पञ्च निपात्यन्ते।। घृणिः गिरणः। स्पृशतेः सलोपः। पृश्निरल्पशरीरः। पृषेर्वृद्धिश्च।पार्ष्णिः पादतलम्। चरेरुपधाया उत्वम्। चूर्णिः कपर्दकशतम्। बिभर्तेरुत्वम्। भूर्णिर्धरणी।
4.54 
वृदृभ्यां विन्।।
वर्विर्घस्मरः। दर्विः।
4.55 
जॄशॄस्तॄजागृभ्यः क्विन्।।
जीर्विः पर्शुः। शीर्विर्हिंस्नः।। स्तीर्विरध्वर्युः।। जागृविर्नृपः।
4.56 
दिवो द्वे दीर्घश्चाभ्यासस्य।।
दीदिविः स्वर्गमोक्षयोः।।
4.57 
कृविघृष्विछविस्थविकिकीदिवि।।
कृविस्तन्तुवायद्रव्यम्। घृष्विर्वराहः। छास्थोर्ह्रस्वत्वं च।। छविर्दीप्तिः। स्थविस्तन्तुवायः। दीव्यतेः किकीपूर्वात् किकीदिविश्चाषः।बाहुलकाद्ध्रस्वदीर्घयोर्विनिमयः। चाषेण किकीदीविना।।
4.58 
पातेर्डतिः।।
पतिः।
4.59 
शकेर्ऋतिन्।।
शकृत्।
4.60 
अमेरतिः।।
अमतिः. कालः।
4.61 
वहिवस्तर्तिभ्याश्चित्।।
वहतिः पवनः। वसतिर्गृगयामिन्योः। अरतिः क्रोधः।
4.62 
अञ्चेः को वा।।
अङ्कतिः। अञ्चतिर्वातः।
4.63 
हन्तेरंह च।।
हन्तेरतिः स्यादंहादेशश्च धातोः। हन्ति दुरितमनया अंहतिर्दानम्। प्रादेशनं निर्वपणमपवर्जनमंहतिः।।
4.64 
रमेर्नित्।।
रमतिः कालकामयोः।.
4.65 
सूङः क्रिः।।
सूरिः।
4.66 
अदिशदिभूशिभिभ्यः क्रिन्।।
अद्रिः। शद्रिः। शर्करा। भूरि प्रचुरम्। शुभ्रिर्ब्रह्मा।
4.67 
वङ्क्र्यादयश्च।।
. क्रिन्नन्तानिपात्यन्ते।। वङ्क्रिर्वाद्यभेदो गृहदारु पार्श्वास्थि च। वप्रिः क्षेत्रम्। अंहिरङ्घ्रिश्च चरणः। तदिः सौत्रो धातुः. तन्द्रिर्मोहः बाहूलकाद्गुणः।भेरिः।
4.68 
राशिदिभ्यं त्रिप्।।
रात्रिः। शन्त्रिः। कुञ्जुरः।
4.69 
अदेस्त्रिनिच्।।
चात्त्रिप्।अर्त्री। अत्त्रिणौ। अत्त्रिणः। अत्त्रिः।अत्त्री। अत्त्रयः।
4.70 
पतेरक्षिन्।।
पतत्रिः पक्षी।
4.71 
मृकणिभ्यामीचिः।।
मरीचिः कणीचिः पल्लवो निनादश्च।
4.72 
श्वयीचिर्व्याधिः।।4.73 
वोञोडिच्च।।
वीतिस्तरङ्गः।। नञ्समासे अवीचिर्नरकभेदः।
4.74 
ऋहिनिभ्यामूषन्।।
अरूषः सूर्यः। हनूषो राक्षसः।
4.75 
पुरःकुषन्।।
पुर अग्रगमने।पुरषः। 'अन्येषामपि-- 3539' इति दीर्घः। पूरुषः।
4.76 
पॄनहिकलिभ्य उषच्।।
परुषम्। नहुषः। कलुषम्।
4.77 
पीयेरूषन्।।
पीय इति सौत्रो धातुः।पायूषम्। बाहूलकाद्गुणे पेयूषोऽभिनवं पयः।
4.78 
मस्जेर्नुम् च।।
मञ्जूषा।
4.79 
गडेश्च।।
गण्डूषः। गण्डूषा।
4.80 
अर्तेररुः।।
अररुः शत्रुः।अररू । अररवः।
4.81 
कुटः किच्च।।
कुटरुर्वस्त्रगृहम्। कित्वप्रयोजनं चिन्त्यम्।
4.82 
शकादिभ्यो।।
़टन्।। शकटोऽस्त्रियाम्। शकिर्गत्यर्थः। कङ्कटः सन्नाहः। देवटः शिल्पी। करटइत्यादि।
4.83 
कृकदिकडिकटिभ्यो।।
़म्बच्।। करम्बं व्यामिश्रम्। कदिकडी सौत्रौ। कदम्बो वृक्षभेदः।कडम्बोऽग्रभागः। कटम्बो वादित्रम्।
4.84 
कदेर्णित्पक्षिणि।।
कादम्बः। कलहंसः।
4.85 
कलिकर्द्योरमः।।
कलमः।. कर्दमः।।
4.86 
कुणिपुल्योः किन्दच्।।
कुण शब्दोपकरणयोः। कुणिन्दः शब्दः।पुलिन्दो जातिविशेषः।
4.87 
कुपेर्वा वश्च।।
कुपिन्दकुविन्दौ तन्तुवाये।
4.88 
नौ ष़ञ्जेर्घथिन्।।
निषङ्गथिरालिङ्गकः।
4.89 
उद्यर्तेश्चित्।।
उदरथिः समुद्रः।
4.90 
सर्तेर्णिच्च।।
सारथिः।
4.91 
खर्जिपिञ्जादिभ्य ऊरोलचौ।।
. खर्जूरः। कर्पूरः। वल्लूरं शुष्कमांसम्। पिञ्जूलं कुशवर्तिः। लङ्गेर्वृद्धिश्च।।लाङ्गूलम्। कुसूलः। तमेर्बुग्वृद्धिश्च। ताम्बूलम्। शृणोतेर्दुग्वृद्धिश्च। शार्दूलः। दुक्वोः कुक्च।. दूकूलम्। कुकूलम्।
4.92 
कुवश्चट्दीर्घश्च।।
कूची चित्रलेखनिका।
4.93 
समीणः।।
समीचः समुद्रः। समीची हरिणी।
4.94 
सिवेष्टेरू च।।
सूचो दर्भाङ्कुरः । सूची।
4.95 
शमेर्बन्।।
शम्बोमुसलम्।
4.96 
उल्बादयश्च।।
बन्नन्ता निपात्यन्ते। उच समवाये। चस्य लत्वं गुणाभावश्च। उल्बो गर्भाशयः। शुल्बं ताम्रम्। बिम्बिम्।
4.97 
स्थः स्तो।।
़म्बो गुच्छस्तृणादिनः। स्तबकः पुष्पगुच्छः।
4.98 
शाशपिभ्यां ददनौ।।
शादो जम्बालशष्पयोः।
4.99 
अब्दादयश्च।।
शब्दः। अतीत्यशब्दः।
4.100
कौतेर्नुम्।।
कुन्दः।
4.101
वलिमलितनिभ्यः कयन्।।
वलयम्। मलयः। तनयः।
4.102
वृह्नोः षुग्दुकौ च।।
वषयः आश्रयः। हृदयम्।
4.103
मिपीभ्यांरुः।।
मेरुः। पेरुः सूर्यः। बाहुलकात्पिबतेरपि । संवत्सरवपुः पारुः पेरुर्वासीर्दिनप्रणीः।।
4.104
जत्र्वादयश्च।।
जत्रु जत्रिणी। अश्रु। अश्रुणी।
4.105
रुशातिभ्यां क्रुन्।।
रुरुर्मृगभेदः।शातयतीति शत्रुः। प्रज्ञादौ पाठाद्ध्रस्वत्वम्।
4.106
जनिदाच्युसृवृमदिषमिनमिभृञ्भ्य इत्वन्त्वन्त्नण्क्ननिन्शक्स्यढडटाटचः।।
जनित्वौ मातापितरौ।दात्वो दाता। च्यौत्नो गन्ता अण्डजः क्षीणपुण्यश्च। सृणिरङ्कुरशश्चन्द्रः सूर्यो वायुश्च। वृशः आर्द्रकं मूलकं च। मत्स्यः। षण्ढः। डित्वाट्टिलोपः।नमतीति नटः शैलूषः। बिभर्ति भरटः कुलालो भतकश्च।
4.107
अन्येभ्यो।।
़पि दृश्यन्ते।। षेत्वममृतम्। भृशम्।
4.108
कुसेरुम्भोमेदेताः।।
कुसुम्भम्।कुसुमम्। कुसीदम्। कुसितो जनपदः।
4.109
सानसिवर्णसिपर्णसितण्डुलाङ्कुशचषोलेल्वलपल्वलधिष्ण्यशल्याः।।
सनोतेरसिप्रत्यय उपधावृद्धिः। सानसिर्हिरण्यम्।वृञो नुक् च। वर्णसिर्जलम्। पॄ पर्णसिर्जलग्रहणम्। तड आघाते तण्डुलाः। अकि लक्षणे उशच्। अङ्कुशः। चषेरालच्। चषालो यूपकटकः। इल्वलो दैत्यभेदः।पल्वलम्। ञिधृषा। ऋकारस्य इकारः। धिष्ण्यम्। शलेर्यः शल्यम्। वा पुंसि शल्यं शङ्कुर्ना।
4.110
मूशक्यबिभ्यः क्लः।।
मूलम्। शक्लः प्रियंवदे।अम्बलो रसः। बाहुलकादमेः । अम्लः।
4.111
माछाससिभ्यो यः।।
माया। छाया। सस्यम्। बाहूलकात्सुनोतेः। सव्यं दक्षिणवामयोः।
4.112
जनेर्यक्।।
'येविभाषा 2319' । जन्यं युद्धम्। जाया भार्या।
4.113
अघ्न्यादयश्च।।
यगन्ता निपात्यन्ते। हन्तेर्युक् अडागम उपधालेपश्च। अघ्न्या माहेयी। अघ्न्यःप्रजापतिः कनी दीप्तौ. कन्या। बवयोरैक्यम्। वन्ध्या।
4.114
स्नामदिपद्यर्तिपॄशकिभ्यो वनिप्।।
स्नावा रसिकः। मद्वा शिवः। पद्वा पन्थाः।अर्वा तुरङ्गगर्ह्ययोः। पर्वा ग्रन्थिः प्रस्तावश्च।। शक्वा हस्ती। ङीब्रौ। शक्वरी अङ्गुलिः।।
4.115
शीङ्क्रुशिरुहिजिक्षिसृधृभ्यः क्वनिप्।।
शीवा अजगरः। क्रुश्वा सृगालः। रुह्वा वृक्षः। जित्वा जेता। क्षित्वा वायुः। सृत्वा प्रजापतिः। धृत्वा विष्णुः।
4.116
ध्याप्योः संप्रसारणंच।।
धीवा कर्मकरः। पीवा स्थूलः।
4.117
अदेर्ध च।।
अध्वा।
4.118
प्र ईरशदोस्तुट् च।।
प्रेर्त्वा प्रशत्वा च सागरः। प्रेत्वरी प्रशत्वरी चनदी।
4.119
सर्वधातुभ्य इन्।।
पचिरग्निः। तुडिः । तुण्डिः। वलिः। वटिः । यजिः देवयजिः। काशत इति काशिः यतिः। मल्लिः। केलिः। मसी परिणामे।मसिः। बाहुलकाद्गुणः। कोटिः। हेलिः। बोधिः। नन्दिः। कलिः।
4.120
हॄपिषिरुहिवृतिविदिठिदिकीर्तिभ्यश्च।।
हरिर्विष्णावहाविन्द्रे भेके सिंहेहये रवौ। चन्द्रे कीले प्लवङ्गे च यमे वाते च कीर्तितः। पेषिर्वज्रम्। रोहिर्व्रती। वर्तिः। वेदिः. छदिश्छेत्ता। कीर्तिः।
4.121
इगुपधात्कित्।।
कृषिः.। ऋषिः। शुचिः.। लिपिः। बाहुलकाद्वत्वे लिबिः। तूल निष्कर्षे । तूलिः। तूली कूर्चिका।
4.122
भ्रमेः संप्रसारणं च।।
भृमिर्वातः। बाहुलकाद्भ्रमिः।
4.123
क्रमितमिशतिस्तम्भामत इच्च।।
क्रिमिः।।संप्रसारणानुवृत्तेः कृमिरपि। तिमिर्मत्स्यभेदः। शितिर्मेचकशुक्लयोः।स्तिम्भिः समुद्रः।
4.124
मनेरुच्च।।
मुनिः।
4.125
वर्णेर्बलिश्चाहिरण्ये।।
वर्णिः सौत्रः। अस्य बलिरादेशः। करोपहारयोः पुंसि बलिः प्राण्यङ्गजेस्त्रियाम्। हिरण्ये तु वर्णिः सुवर्णम्।
4.126
वसिवपियजिराजिव्रजिसदिहनिनाशिवाशिवारिभ्य इञ्।।
वासिश्छेदनवस्तुनि। वापिः। वापी। याजिर्यष्टा।राजिः। राजी। व्राजिर्वातालिः। सादिः सारथिः। निघातिर्लोहघातिनी। वाशिरग्निः। वादिर्विद्वान्। वारिर्गजबन्धनी। जले तु क्लीबम्। बाहुलकाद्वारिःपथिकसंहतौ।।
4.127
नहो भश्च।।
नाभिः स्यात्क्षत्रिये पुंसि। प्राण्यङ्गे तु स्त्रियाम्। पुंस्यपीति केचित्।
4.128
कृषेर्वृद्धिश्छन्दसि।।
कार्षिः।
4.129
श्रः शकुनौ।।
शारिः। शारिका।
4.130
कृञ उदीचां कारुषु।।
कारिः शिल्पी।।
4.131
जनिघसिभ्यामिण्।।
जनिर्जननम्। घासिर्भक्ष्यमग्निश्च।।
4.132
अज्यतिभ्यां च।।
आजिः संग्रामः। आतिः पक्षी।
4.133
पादे च।।
पदाजिः। पदातिः।
4.134
अशिपाणाय्योरुडायालुकौ च।।
अशे रुट्। राशिः पुञ्जः।पणायतेरायलुक्। पाणिः करः।
4.135
वातेर्डिच्च।।
ोविः पक्षी। स्त्रियां वीत्यपि।।
4.136
प्रे हरतेः कूपे।।
प्रहिः कूपः।।
4.137
नौ व्यो यलोपःपूर्वस्य च दीर्घः।।
व्येञ इण् स्याद्यलोपश्च नेर्दीर्घः।। नीविः। नीवी वस्त्रग्रन्थौ मूलधने च।।
4.138
समाने ख्यः सचोदात्तः।।
समानशब्दे उपपदे ख्या इत्यस्मादिण् स्यात्स चडिच्च यलोपश्च समानस्य तूदात्तः स इत्यादेशश्च।। समानं ख्यायते जनैरिति सखा।।
4.139
आङि श्रिहनिभ्यां ह्रस्वश्च।।
इण् स्यात्स च डित् आङोह्रस्वश्च।। स्त्रियाः पाल्यश्रिकोटयः। सर्पे वृत्रासुरेऽप्यहिः।
4.140
अच इः।।
रविः पविः। तरिः। कविः। अरिः। अलिः।
4.141
खनिकष्यज्यसिवसिवनिसनिध्वनिग्रन्थिचरिभ्यश्च।।
खनिः। कषिर्हिंस्रः। अजिः। असिः। ोवनिर्वस्त्रम्। वनिरग्निः। सनिर्भक्तिर्दानं च।। ध्वनिः। ग्रन्थिः। चरिः पशुः।।
4.142
वृतेस्छन्दसि।।
वर्तिः।
4.143
भुजेः किच्च।।
भुजिः।
4.144
कॄगॄशॄप़ॄकुटिभिदिछिदिभ्यश्च।।
इः कित्स्यात्। किरिर्वराहः।।गिरिर्गोत्राक्षिरोगयोः।। गिरिणा काणः गिरिकाणः। शिरिः शलभो हन्ता च।। पुरिर्नगरं राजा नदी च। कुटिःशाला शरीरं च। भिदिर्वज्रम्। छिदिःपरशुः।
4.145
कुडिकम्प्योर्नलोपश्च।।
कुडि दाहे। कुडिर्देहः। कपिः।
4.146
सर्वधातुभ्यो मनिन्।।
क्रियत इति कर्म। चर्म। भस्म। जन्म। शर्म।स्थाम बलम्। 'इस्मन्-- 2985' इति ह्रस्वः।। छद्म। सुत्रामा।
4.147
बृंहेर्नोच्च।।
नकारस्याकारः।। ब्रह्म तत्त्वं तपो वेदो ब्रह्मा विप्रःप्रजापतिः।।
4.148
अशिशकिभ्यां छन्दसि।।
अश्मा । शक्मा।।
4.149
हृभृधृसृस्तृशॄभ्य इमनिच्।।
हरिमा कालः।। भरिमा कुटुम्बम्। धरिमा। रूपम्।सरिमा वायुः। स्तरिमा तल्पम्। शरिमा प्रसवः।
4.150
जनिमृङ्भ्याम्मनिन्।।
जनिमा जन्म। मरिमा मृत्युः।
4.151
वेञः सर्वत्र।।
छन्दसि भाषायांचेत्यर्थः। वेमा तन्तुवायदण्डः। अर्धर्चादिः। सामनी वेमनी इति वृत्तिः।
4.152
नामन् सीमन् व्योमन् रोमन् लोमन् पाप्मन् ध्यामन्।।
सप्तअमी निपात्यन्ते। म्नायतेऽनेनेति नाम।सिनोतेर्दीर्घः। सीमा सीमानौ। सीमानः। पक्षे डाप्। सीमे सीमाः। व्योञोऽन्त्यस्योत्वं गुणः। व्योम।रौतेः। रोम। लोम। पाप््मा पापम्। ध्याम परिमाणं तेजश्च।
4.153
मिथुने मनिः।।
उपसर्गक्रियासंबन्धो मिथुनम्।। स्वरार्थमिदम्।। सुशर्मा।
4.154
सातिभ्यां मनिन्मनिणौ।।
स्यति। साम। सामनी। आत्मा।
4.155
हनिमशिभ्यां सिकन्।।
हंसिका हंसयोषिति।। मक्षिका।।
4.156
कोररन्।।
कवरः।
4.157
गिरउडच्।।
गरुडः।
4.158
इन्देः कमिन्नलोपश्च।।
. इदम्।
4.159
कायतेर्डिमः।।
किम्।
4.160
सर्वधातुभ्यः ष्ट्रन्।।
वस्त्रम्। अस्त्रम्। शस्त्रम्। 'इस्मन्2985' इति ह्रस्वत्वम्। छादनाच्छत्त्रम्।
4.161
भ्रस्जिगमिनमिहनिविश्यशांवृद्धिश्च।।
भ्राष्ट्रः। गात्रं शकटम्। नान्त्रं स्तोत्रम्। हान्त्रंमरणम्। वैष्ट्रं विष्टपम्। आष्ट्रमाकाशम्।
4.162
दिवेर्द्युच्च।।
द्यौन्त्रम्।
4.163
उषिखनिभ्यां कित्।।
उष्ट्रः। खात्रं खनित्रं जलाधारश्च।।
4.164
सिविमुच्योष्टोरू च।।
सूत्रम्। मूत्रम् ।
4.165
अमिचिमिदिशसिभ्यः क्त्रः।।
आन्त्रम् । दित्रम्। मित्रम्। शस्त्रम्।
4.166
पुवो ह्रस्वश्च।।
पुत्रः।
4.167
स्त्यायतेर्डट्।।
स्त्री।
4.168
गुधृवीपचिवचियमिसदिक्षदिभ्यस्त्रः।।
गोत्रं स्यान्नामवंशयोः।। गोत्रा पृथिवी। धर्त्रं गृहम्। वेत्रम्। पक्त्रं। वक्त्रम्। यन्त्रम्। सन्त्रम्। क्षन्त्रम्।
4.169
हुयामाश्रुभिभ्यस्त्रन्।।
होत्रम्। यात्रा। मात्रा। श्रोत्रम्। भस्त्रा।।
4.170
गमेरा च।।
गात्रम्।
4.171
दादिभ्यश्छन्दसि।।
दात्रम्। पात्रम्।
4.172
भूवादिगॄभ्यो णित्रन्।।
भावित्रम्। वादित्रम्। गादित्रमोदनम्।
4.173
चरेर्वृत्ते।।
चारित्रम्।
4.174
अशित्रादिभ्य इत्रोत्रौ।।
अशित्रम्।वहित्रम्। धरित्री मही।. त्रैङ् एवमादिभ्य उत्रः। तोत्रं प्रहरणम्। वृञ्वरुत्रं प्रावरणम्।
4.175
अमेर््द्विषति चित्।।
अमित्रः शत्रुः।।
4.176
आः समिण्निकषिभ्याम्।।
संपूर्वादिणो निपूर्वाकषेश्च आ स्यात्। स्वरादित्वादव्ययत्वम्।समया। निकषा।।
4.177
चित्तेः कणः कश्च।।
बाहूलकादगुणः। चिक्कणं मसृणं स्निग्धम्।
4.178
सूचेः स्मन्।।
सूक्ष्मम्।।
4.179
पातेर्डुम्सुन्।।
पुमान्।
4.180
रुचिभुजिभ्यां किष्यन्।।
रुचिष्यमिष्टम्।। भुजिष्यो दासः।।
4.181
वसेस्तिः।।
वस्तिर्नाभेरधो द्वयोः। वस्तयः स्युर्दशासूत्रे। बाहूलकात् शासः शास्तिःराजदण्डः। विन्ध्याखायमगमस्यतीत्यगस्तिः। शकवन्ध्वादिः।
4.182
सावसेः।।
स्वस्ति। स्वरादिपाठादव्ययत्वम्।
4.183
वौ तसेः।।
वितस्ति।
4.184
पदिप्रथिभ्यांनित्।।
पत्तिः। प्रथितिः।।
4.185
तितुत्रेष्वग्रहादीनामितीट् दृणातेर्ह्रस्वश्च।।
दृतिः।
4.186
कॄतॄकृपिभ्यः कीटन्।।
किरीटं शिरोवेष्टनम्।तिरीटं सुवर्णम्।। कृपीटं कुक्षिवारिणोः।।
4.187
रुचिवचिकुचिकुटिभ्यः कितच्।।
. रुचितमिष्टम्।। उचितम्। कुचितं परिमितम्।। कुटितं कुटिलम्।
4.188
कुटिकुषिभ्यां क्मलन्।।
कुड्मलम्। कुष्मलम्।
4.189
कुषेर्लश्च।।
कुल्मलं पापम्।
4.190
सर्वधातुभ्यो।।
़सुन्।। चेतः। सरः। पयः। सदः।
4.191
रपेरत एच्च।।
रोपोऽवद्यम्।
4.192
अशेर्देवनेल युट् च।।
देवने स्तुतौ । यशः।
4.193
उञ्जेर्बले बलोपश्च।।
ओजः।
4.194
श्वेः संप्रसारणं च।।
शवः।शवसी। बालपर्यायोऽयम्।
4.195
श्रयतेः स्वाङ्गे शिरः किच्च।।
श्रयतेः शिर आदेशोऽसुन् किच्च।। शिरः। शिरसी।
4.196
अर्तेरुच्च।।
उरः।
4.197
व्यधौ शुट्।।
अर्शो गुदव्याधिः।।
4.198
उदके नुट् च।।
अर्तेरसुन् स्यात्तस्य च नुट् । अर्णः। अर्णसी।
4.199
इण आगसि।।
एनः।
4.200
रिचेर्धनेघिच्च।।
चात्प्रत्ययस्य नुट्।। घित्त्वात्कुत्वम्। रेक्णः सुवर्णम्।।
4.201
चायतेरन्ने ह्रस्वश्च।।
चनो भक्तम्।
4.202
वृङ्शीङ्भ्यां रूपस्वाङ्गयोःपुट् च।।
वर्पो रूपम्। शेपोगुह्यम्।
4.203
स्रुरीभ्यां तुट् च।।
स्रोतः। रेतः।
4.204
पातेर्बले जुट् च।।
पाजः। पाजसी।.
4.205
उदके तुट् च।।
पाथः।
4.206
अन्ने च।।
पाथोभक्तम्।
4.207
अदेर्नुम् धौ च।।
. अदेर्भक्ते वाच्येऽसुन् नुमागमो धादेशश्च।। अन्धोऽन्नम्।
4.208
स्कन्देश्च स्वाङ्गे।।
स्कन्दः। स्कन्दसी।
4.209
आपः कर्माख्यायाम्।।
कर्माख्यायां ह्रस्वो नुट् च वा।। अप्नः। अपः। बाहूलकात्।। आपः। आपसी।
4.210
रूपे जुट् च।।
अङो रूपम्।
4.211
उदकेनुम्भौ च।।
अम्भः।
4.212
नहेर्दिवि भश्च।।
नभः।।
4.213
इण आग अपराधे च।।
आगः पापापराधयोः।
4.214
अमेर्हुक्च।।
अंहः।
4.215
रमेश्च।।
रंहः।
4.216
देशे ह च।।
रमन्तेऽस्मिन् रहः।
4.217
अञ्च्यञ्जियुजिभृजिभ्यः कुञ्च।।
एभ्योऽसुन् कवर्गश्चान्तादेशः। अङ्कश्चिह्नशरीरयोः। अङ्गः पक्षी। योगः समाधिः। भर्गस्तेजः।
4.218
भूरञ्जिभ्यां कित्।।
भुवः। रजः।
4.219
वसेर्णित्।।
वासो वस्त्रम्।
4.220
चन्देरादेश्च छः।।
छन्दः।
4.221
पचिवचिभ्यां सुट् च।।
पक्षसी तु स्मृतौ पक्षौ। वक्षो हृदयम्।
4.222
वहिहाधाञ्भ्यश्छन्दसि।।
वक्षाः अनड्वान्। हाराश्चन्द्रः। धासाः पर्वत इति प्राञ्चः। वस्तुतस्तु णिदित्यनुवर्तते न तु सुट्। तेन वहेरुपधावृद्धिः। इतरयोः 'आतोयुक्--2761' इति युक्।। शोणा धृष्णू नृवाहसा। श्रोता हवं गृणतः स्तोमवाहाः। विश्वो विहायाः। वाजम्भरो विहायाः। देवो न यः पृथिवीं विश्वधायाः।अधारयत् पृथिवीं विश्वधायसम्। धर्णसिं भूरिधायसमित्यादिः।
4.223
इण आसिः।।
अयाः वह्निः। स्वरादिपाठादव्ययत्वम्।
4.224
मिथुने।।
़सिः पूर्ववच्चसर्वम्।। उपसर्गविशिष्टो धातुर्मिथुनं तत्रासुनोऽपवादोऽसिः।। स्वरार्थः।
4.225
ऩञि हन एह च।।
अनेहाः। अनहसौ।
4.226
विधा़ञो वेध च।।
विदधातीतिवेधाः।
4.227
नुवो धुट् च।।
नोधाः।
4.228
गतिकारकोपपदयोः पूर्वपदप्रकृतिस्वरत्वं च।।
असिः स्यात्। सुतपाः। जातवेदः। 'गतिकारकोपपदात् कृत् । 387।इत्युत्तरपदप्रकृतिस्वरत्वे सति शेषस्यानुदात्तत्वे प्राप्ते तदपवादार्थमिदम्।
4.229
चन्द्रे मो डित्।।
चन्द्रोपपदान्माहोऽसिः स्यात्सच डित्।। चन्द्रमाः।
4.230
वयसि घाञः।।
वयोधास्तरूणः।
4.231
पयसि च।।
पुरोधाः।
4.232
पुरसि च।।
पुरोधाः।
4.233
पुरूरवाः।।
पुरुशब्दस्य दीर्घोरौतेरसिश्च निपात्यते।।
4.234
चक्षेर्बहुलं शिच्च।।
नृचक्षः।
4.235
उषः कित्।।
उषः।
4.236
दमेरुनसिः।।
सप्तार्चिर्दमुनाः।
4.237
अङ्गतेरसिरि रुडागमश्च।।
अङ्गिराः।
4.238
सर्तेरप्पूर्वादसिः।।
अप्सराः। प्रायेणायं भूम्नि। अप्सरसः।
4.239
विदिभुजिभ्यां विश्वे।।
विश्ववेदाः। विश्वभोजाः।
4.240
वशेः कनसिः।।
संप्रसारणम्। उशनाः।।इत्युणादिषु चतुर्थः पादः।।पञ्चमः पादः।।