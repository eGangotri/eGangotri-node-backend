<51)
..........
<55)
पूर्वं मोक्षार्थोपदेशानुपपत्तिरुक्ता । तदनुबन्धि प्रसङ्गिकं चोक्तं । इदानीं मुक्तिप्रसङ्गान्मुक्तिकालीन संविदो निर्विषयत्वं निराचिकीषुर्वादार्थं सङ्गृह्णातिः - अनुकूलतयेति । सन्तति शब्दद्वारमात्रेणेति । सन्ततिशब्देनैको धर्म उक्तः । सच धर्म स्वरूपमेवेति सन्ततिशब्दमात्रभेदोनत्वर्थ भेद इति बौद्धोक्तमेव गृहीतवन्तः इत्यर्थः । ब्रह्मविदिति । "ब्रह्मविदाप्नोति पर'' (तै.आ.न.1)मिति ब्राह्मणे ब्रह्म तद्वेदनं प्राप्तिः प्रायं चेति चतुष्टयमुक्तं । "सत्यं ज्ञानमनन्त ब्रह्मे''(तै.आन.1.)ति ब्रह्मशब्दो विवृतः । "यो वेद निहितं गुहायां'' (तै.आन.1)मिति विच्छब्दः । "परमे व्योमन् सोऽश्नुत'' (तै.आ.1) इति प्रप्तिः । "सर्वान् कामानि'' (तै.आन.1)ति प्राप्यमिति ब्रह्मनानुभव एव तत्र प्रपञ्चयते । सहशब्दस्य भोग्सयसाहित्यपरत्वात् ब्रह्मणेति दहरविद्यायां "तस्मिन्यदन्तस्तदन्वेष्टव्य (छा.8.1.1)मितिवत्काम शब्दवाच्य भोग्यगुणप्राधआन्यसूचनार्थत्वात्सविषयत्वमिति भावः । यदा पश्य इति । मुक्तप्राप्यस्य ब्रह्मणो ज्ञानादियोगः परमसाम्य प्रतियोगित्वं मोक्षदशायां च प्राय यितुं यदा पश्य इत्यद्युक्तम् । कर्तृत्वं हि ज्ञानचिकीर्षादिमत्वं । परकल्पितार्थमपि निराकुर्वन् प्रमाणान्तरमाहः - ब्रह्मवेदेति । इत्यादिकं इत्यादिप्रतिपाद्यं । इत्यादाविवेत्यादि प्रतिपाद्यमिवेत्यर्थः । अत्र साधर्म्यमात्रे दृष्टान्तः । यत्कर्म यत्फलयोग्य तत्तत्कामेनानुष्ठितं तत्फलं जनयेत् । न चायं तत्कामी शत्रुजयस्यैव कम्यत्वात् न चैवं क्षुद्रफलसाधनंकर्म तद्योग्यमन्यस्यन्यत्वं वा नहि साधयितुं योग्यं । तथा च सा श्रुतिस्साम्यपरा तद्वदेषापि जीवस्य ब्रह्म बावस्य पूर्वं सिद्धावसिद्धौ वा साध्यत्वासम्भवा साम्यपरैवैत्यर्थः । नन्वेककारस्साक्षात्तत्व - मेवावेदयतीत्याशङ्क्य तस्यैवार्थवत्वमित्याहः - श्वेति । अवधारणार्थत्वेऽपि न दोष इत्याहः - प्रकोरैक्ये चेति । तहेर्यवकारस्य वैय्यर्थ्यमित्यत्राहः - एवकारादिश्चेति । अतस्तस्मिन् तद्वयपदेशात्सादृश्यमात्रं भवति । एवकारेण साधर्म्यातिरेकस्वासादृश्यं सिद्ध्यतीत्यर्थः । नेदं मुखमिति । एवकारसमानार्थकवाक्यस्य सादृश्यपरत्वोक्तवेवकारस्यापि तत्सिद्ध्यत्येवेत्यभिप्रायः । ननु मुख्यसम्भवे गौणपरत्वं कुत इत्यत आहः - न चेति । किं तद्रूपवत्वसिद्धमुतासिद्धं नाद्य इत्याहः - तद्रूपस्येति । द्वितीय आहः - नापितद्रूपस्येति । अपसिद्धान्तादिति । जीवस्य पारमार्थिक भेदस्यानङ्गीकारादिति भावः । अशक्यत्वादिति । अन्यथा जडाजडयो रप्यैक्यप्रसङ्गादिति भावः । तदुक्तमिति । परमात्मात्मनोर्योगे को भेदः परमार्थ इति यदिष्टमस्ति तन्मिथ्या पृथग्भूतस्य जीवस्य ब्रह्माभेदोमिथ्येत्यर्थः । कुतः यस्मादन्यद्रव्यमन्यद्रव्याभेदं नैति - अन्यदन्य द्रव्य तादात्म्यं न भजत इत्यर्थः । इष्यत इति । पूर्वोर्धोक्तस्य परमतत्वद्योतनात्पूर्वार्धगतयोगशब्दस्यैक्यपरत्वे हेतुमाहः - तादात्म्यस्येति । अन्यद्रव्यमन्यद्रव्यतामिति तादात्म्यमनूद्य निषेधः । पूर्वार्धस्य तादात्म्यपरत्वं व्यवस्थापयतीति भावः । ननु ब्रह्मभवतीति तज्जातीयतापत्तिरेव प्रतिपाद्यते । तथा च ब्रह्मपदं मुख्यार्थमेवेति कस्यचिन्मतमपाकरोतिः - न चेति । अमृगस्यैव सतो मृगत्वप्राप्तेरादिभरते स्पष्टत्वादादिभरतोपादानं । तथापीति । न तु ब्रह्मतत्वमेवेति भावः । तत्र हेतुमाहः - वस्तुत इति । जगत्कारणत्वाभिर्बह्य सर्व विजातीयं ब्रह्मशब्दप्रवृत्तिनिमित्तस्य क्वाप्यन्यत्रासम्भवादिति भावः । प्रादुर्भावस्य स्वरूपबहिर्भावान्त भावयोरनुपपत्तेस्सोऽनुपपन्न एव । किञ्च प्रादुर्भावस्याप्यनादि सिद्धत्वान्न साध्यता । न च जीवस्य ब्रह्मरूपता प्रादुर्भावः पूर्वं सिद्ध इति वाच्यं । ब्रह्मपदेन स्वरूपविवक्षायां पूर्वमपि सिद्धेः । विशेषणविशिष्टविवक्षायांमुत्तरकालमप्यसिद्धेरिति दूषणे सत्येवाहः - तथापीति । कथञ्चित्साध्यत्वजल्पनेपीत्यर्थः । वाक्यस्येति । ब्रह्मपदेन तत्प्रादुर्भावस्य लक्ष्यत्वादित्यर्थः । अत इति । निरञ्जनः परमं साम्यमुपैतीति (मुण्ड.3.1.3) साम्य श्रुतिः "मम साधर्म्यमागताः'' (श्री.भ.गी.14.2) इत्यादिरादिशब्दार्थः । ननु न प्रेत्य संज्ञास्ती (बृह.4.4.12)त्युपक्रम्य मुक्तिविक "यत्रत्वस्य सर्वमात्मैवा भूदि''(बृह.4.4.14)त्यादि श्रुतिवचनेन मोक्षादशायां विषयदर्शन निषेधाद्दष्ट्यतिरिक्त द्रष्टृनिषेधाच्च सर्वद्रष्टृत्वेन न साम्य विभव इत्यत्राहः - तत्केनेति । सर्वं हि पश्यः पश्यतीति । पश्य इति कर्तृ प्रत्ययान्तेन द्रष्टारं जीवमनूद्य सर्वद्रष्टृत्व विधानात् द्रष्टृत्वं स्वाभाविकमिति गम्यते । ननु कारणाभावात्कथं मुक्तौ ज्ञानमित्यत्राहः - यथेति । पश्चादुद्भूत बोधा इति । मोक्षकाले प्रकाशित बोध इत्यर्थः । जगद्व्यापारेति । साम्य श्रुत्या व्यापारे प्रसक्ते तन्निषेधः । कार्य प्रसक्तिश्च तद्धेतु भूत जगद्ज्ञाने सतीति भावः । कदाचित्स्वविषयत्वं कदाचिन्निर्विषयत्वमित्ये - तदुभयमप्यतात्विकमिति द्वितीयः पक्षः । किं विशेष्यद्वयनिषेधादुक्तयोः कादाचित्कत्व विशेषण निषेधाद्वेतिविकल्पमभिप्रेत्याद्ये दूषणमाहः - उभयेति । भावाभावयोरन्यतर निषेधेऽन्यतरस्या - वर्जनीयत्वादित्यर्थः । द्वितीयमनूद्य दूषयतिः - कालेति । कादाचित्कत्वरूपविशेषणमात्रनिषेधे विशेष्ययोस्सविषयत्वनिर्विषयत्वयोर्नित्यत्वपर्यवसानाद्वयाघात इत्यर्थः । ननु कदाचित्सविषयत्वं कदाचिन्निर्विषयत्वमित्येतदुभयमतत्वमित्यनेन तदुभयमपि न निषिध्यते किन्तु कादाचित्क सविषयत्वमेव वा कादाचित्कनिर्विषयत्वमेव वा तत्रान्यतर निषेधे कर्तव्ये तदितरकीर्तनं निषेध्यस्य कादाचित्कत्वानुयातांतर्गतं भवति हि कदाचिन्निर्विषयत्वमित्येतत्सविषयत्वस्य कादाचित्कत्वानुवादान्तर्गतं कादाचित्कत्वस्य किं चित्कालमसम्बन्धित्वे सत किञ्चित्काल सम्बन्धित्वरूपत्वेन कदाचिन्निर्विषयत्व कीर्तनस्य सविषयत्व कादाचित्कत्वघटकीभूतकिञ्चित्काल सम्बन्धित्वांश कीर्तनरूपत्वादेवं कदाचिन्निर्विषयत्वे निषेध्ये कदाचित्सविषयत्वकीर्तनमपीत्यभिप्रायेण शङ्कतेः - अथ कालेति । यद्वा व्यासज्यवृत्तिधर्मावच्छेदने निषेध इति शङ्कते । अथेति । घटवति भूतले यथा घटपटौनस्त इत्यत्र पट निषेधार्थ एव घटानुवादः तथान्यतरनिषेधार्थोऽन्यतरानुवाद इत्यर्थः । कादाचिकविषयत्व कादाचित्कनिर्विषयत्वयोर्मध्ये कादाचित सविषयत्वमतात्विक - मित्येतत्कादाचित्कत्वरूपविषेषणाभावादिति मतं तदादोषमाहः - स विषयत्वस्येति । विशेष्या - भावात्कादाचित्कसविषयत्वस्य तात्विकत्वे निर्विषयत्वस्यातात्विकत्वे निर्विषयत्वस्य नित्यत्व इत्यादि वक्ष्यमाणदूषणं बोध्यं । निर्विषयत्वस्येति । पूर्ववत्कादाचित्कत्व रूपविशेषणविरहादतात्विकत्वे इदं दूषणं निर्विषयत्वरूपविशेष्याभावात्तथात्वे तु सविषयत्व पक्ष दोषः स्मर्तव्यः । उपदेशस्य संसारनिवृत्त्यर्थत्वात्तदभावे वैयर्थ्यं । शास्त्रस्यापि तादर्थ्यादनुत्थानमभ्युपगम विरोधादपसिद्धान्तः । संसारप्रतिपादक स्ववचनविरोधः प्रमातृप्रमाणाद्यभावाद्वादानधिकारः । आदिशब्देन प्रमाणशून्यतया ब्रह्मस्वरूपप्रमेयशून्यत्वादिक मूह्यम् । अन्यथेति । तात्विकत्वाभाव इत्यर्थः । बाधाभावात्सविषयत्वस्य तात्विकत्वमुपपादयतिः - नहीति । बाधाभावेमिथ्यात्वे ब्रह्मणोऽपि मिथ्यात्वं स्यादित्याहः - अबाधितस्यापीति । तात्विकत्वाङ्गीकारे तस्य नित्यत्वावश्यंभावेन नित्यं संसारप्रसङ्ग इत्याहः - न तन्नित्यत्व इति । ननु तात्वकत्वेप्यनित्यत्वमस्त्वित्यत्राहः - न हीति । सत्यस्य च ज्ञानानिवर्त्यत्वान्निवर्त - कान्तरस्यानङ्गीकारादिति भावः । अनित्यस्यापि ब्रह्मस्वरूपानुप्रवेशात्पारमार्थिकत्वं युज्यत इति शङ्कतेः - स्वरूपानुप्रवेशादिति । तन्नित्यतात्मनेति । ब्राह्मनित्यत्वेन सविषयत्वस्यापि नित्यत्व इत्यर्थः । विषयग्रहणं सविषयत्वमित्यर्थः । ग्रहणशब्दसाधारण्यमात्रेण किं ग्रहण शब्दे संविद्विवक्षिता उत सविषयत्वमिति विकल्पमभिप्रेत्याद्ये किमनादिसिद्धसंविदवेविवक्षिता उत संविदन्तरमिति विकल्प्याद्यं दूषयतिः - किं नित्याया इति । प्रथमद्वितीयं शङ्कतेः - संविदन्तरेति । संविद्भेदमिति । नानात्वमित्यर्थः । द्वितीयपक्षं शङ्कतेः - विषयानवगाहनेति । आद्य इति । स सत्यो मिथ्यो वा आद्य आहः - सविषयत्वमिति । द्वितीय आहः - मिथ्याधर्मेति । स्थलान्तरे - मिथ्यात्व भङ्गे । मुक्तिदशायां सविषयत्वस्य निवृत्तेः ब्रह्मस्वरूपतदतिरेकविकल्पेन दूषितमित्यर्थः । विषयधर्म इति पक्षेऽपि किं संविदस्तद्धर्म निरूपकत्वमस्ति उत न आद्ये पूर्ववत्सविषयत्वादिकमित्यभिप्रेत्य द्वितीयं दूषयतिः - द्वितीय इति । तादवस्थ्यमेवेति । विषय धर्मात्मकावगाहनोत्पत्तेः प्रागनवस्थत्वमनन्तरमपि तदवस्थत्वमेवेति प्राग्वि पश्चादपि निर्विषयत्व - मेवेत्यर्थः । सविकारत्वं सविशेषत्वमित्यर्थः । चतुर्थ इति । संविदि तन्निरूपकस्य पूर्ववदभावादित्यर्थः । विषय ग्रहणेति । साक्षात्कारात्मकविषयग्रहण सामग्र्यां विषयस्यापि प्रविष्टत्वेनात्माश्रय - प्रसङ्गादतादिज्ञाने विषयोत्पत्तौवनितादीनां पुनर्जननजन्मनादि प्रसङ्गाच्च हास्यत्वमित्यर्थः । यदि हि ज्ञानात्पूर्वं विषयः सिद्धस्यात्तदानीं विषयग्रहणसामग्रयास्तादर्थ्यमविरुद्धमिति विषयिणोर्न सामग्रीभेद इति शङ्कतेः - सिद्धे हीति । आत्मख्यातीति । एकसामग्रीकतया ज्ञानार्थयोरभेदादित्यर्थः । सिद्धान्तविरोधमप्याहः - प्रागिति अन्यथेति । इन्द्रियसन्निकर्षस्य प्रत्यक्षे कारणत्वादिन्द्रिय - संयोगदशायामपि विषयस्य सत्वादेव हि क्षणभङ्गनिरास इति भावः । अत इति । संविदः स्वरूपेण प्रकाशः - संवित्स्वरूप्रकाशः । प्रकाशोभानं । सामग्री नैरपेक्ष्यस्योपवादितत्वात्सामग्री सन्तानोच्छेदान्न निर्विषयदशोपपादनसंभव इत्यर्थः । माभूत्सामग्रीसन्तातोच्छेदान्न निर्विषयदशा विषया भावात्तुस्यादिति साक्षात्सिद्धान्तमेवाशङ्कतेः - अस्त्विति । निर्विषयता - विषयानुल्लेखः । नष्टस्यापीति । ततश्च निर्विषयत्वभावस्संसारश्च प्रसज्यतेति भावः । तद्विषयत्व इति आदिपदेन निर्विषयत्वा भावोगृह्यते । मुक्तसंविदस्सविषयत्वे सत्यपि तदानीं विषयाणमतीतत्वेन निर्विषयत्व व्यपदेशोऽपि घटत इति भावः । आद्यइति । प्रकाशस्य नित्यतया प्रकाशाभाववचनस्य तद्विषयत्वाभावपर्यवसन्नतयाऽत्माश्रयादिश्चेति भावः । द्वितीय इति । मोक्षदशायामपि विद्यमानस्य ध्वंसस्याविद्यकत्वाभावेन सत्यत्वात्तद्विरोधिनोऽपि निवर्त्यस्य सत्यत्वं समानसत्ताकयोरेव विरोधान्निवृत्त्या सद्वितीयत्वं च स्यादित्यर्थः । आदिपदेन ब्रह्मस्वरूपत्वे तस्यस्साध्यत्वेन श्रवणादि वैय्यर्थ्यं भिन्न सत्ताकत्वेन ब्रह्मस्वरूपेणा - विरोधित्वात्पूर्वमिवोत्तरकालमपि संसारप्रसङ्ग इत्यादिकं गृह्यते । नष्टस्यापि विषयत्वाविरोधादित्यत्र पुनश्शङ्कतेः - निवृत्तानीति । अनिवृत्ततया भेददर्शनमेव संसारः । आेत न संसार प्रसङ्गः । निवृत्ततया विषयीकरणमेव निर्विषयत्वमिति भावः । स्वरूपपक्ष इति । ततश्च संसारदशायामपि संसारभावनिर्विषयत्वयोः प्रसङ्ग इति भावः । सद्वितीयत्वादित्यादिपदेन नित्यत्वं गृह्यते । मिथ्यात्वे त्विति । निवृत्तत्वेनाविद्याविषयीकरणस्य निवृत्तत्वेना विषयीकरणादिति भावः । तावन्मात्रमिति । अविद्यातद्धेतु विषयीकरणमात्रमित्यर्थः । तस्य विषयीकरणस्य तस्या अविद्ययाः । आदिपदेन अविद्यायास्सत्यत्वेन तन्मूलकप्रपञ्च
(अत्र मातृकाया 18 लोपन्नमुद्रितः)
पपन्नमिति विसिष्टव्यवहार इति भावः । तृतीयं दूषयतिः - अन्यथेति । उक्तेभय विलक्षणं तर्हि स्वपरनिर्वाहकं तद्भवत्विति नानवस्थेति भावः । न चाभिव्यक्तिपक्षेप्येवं स्वपरनिर्वाहकत्वसमाधिस्तस्या नित्यं क्व सर्वदाभिव्यक्ति प्रसङ्गात् । उपलब्धि विनाशाभ्यांमित्युपलब्ध्या कालसम्बन्ध विनाशे नित्यत्वमित्यर्थः । न चोत्तरकालीनेति । अन्यथा देशान्तरे असत्यस्यापि स्वदेशेप्यसत्व प्रसङ्गादिति भावः । तथापीति । नित्यत्वाभावस्यानित्यत्वात्तत्साधने सिद्धसाधनमिति भावः । निर्व्यूढति । नित्यानित्यपरत्वेनेत्यर्थः । वाचेति । वाचा व्यवह्रियमाणं विकारः अवस्था न द्रव्यान्तरं नामधेयं च तस्यै वेत्यर्थः । अत एवेति । घटादेर्मृत्तिकात्मनैव सत्यता सत्वं न तु तद्व्यतिरेकेणेत्यवयविनिरासपरत्वान्न मिथ्यात्वपरत्वमित्यर्थः । आदिशब्देन "प्राणा वै सत्यं (बृह 4.3.6)इत्यादि विवक्षितं ।स्वरूपविकारराहित्याद्ब्रह्म ततोऽपि सत्यमित्युच्यत इति । कारणमपीति । मृदादिकमित्यर्थः । अत्यादरेणेति ।"मृत्तिकेत्येव सत्यं'' (छां 6.1.4) "कार्ष्णायसमेव सत्य'' (छां.6.1.6) मित्यभ्यासादादरो गम्यते । वेदबाह्यत्वमिति । ज्योतिष्टोमादेस्स्वर्गसाधनत्वं बूते श्रुतिस्तथा ब्रह्मणो जगत्कारणत्वं तद्बाधादित्यर्थः । विशेषदूषणानिति । कार्यकारणभावेस्वस्य तृप्त्यर्थं भोजनादौ प्रवृत्तिर्नस्यात्कुड्यादौ प्रवृत्तिस्स्याद्दूर्ष्यदूषणार्थं प्रवृत्तिश्च न स्यात्पाकार्थं वह्न्यादौ च प्रवृत्तिर्नस्यादित्यादि दूषणादीनि कारणतासमर्थन स्थले उक्तानि द्रष्टव्यानीत्यर्थः । तथापीति । तावता तत्वसिद्धिर्नास्तीत्यर्थः । गगनकुसुमादाविति । तत्र नाशव्यवहारप्रसङ्ग इति भावः । ननु स्वकाले सत इत्यस्तु स्वोत्तरकालेति विशेषणं किमर्थमित्यत्राहः - स्वकाले सत एवेति । ननु तर्हि स्वकाले सत इति व्यर्थमित्यत्राहः - एतावदेव । यथा कथञ्चिदपीति । उत्तरकाले वा देशान्तरादौ वा सत्यस्य सर्वत्र सुलभत्वादित्यर्थः । ननु केवलान्वयिप्रमेयत्वादेः कथमसत्वमित्यत्राहः - परस्परेति । परस्परतादात्म्येनासत्वमित्यर्थः । परस्पराभावादिमतयेति यदि पाठः तदा परस्पर तादात्म्याभावात्तद्रूपेणासत्वमित्यर्थः । आदिशब्देन परस्परधर्मवत्वं विवक्षितं । विनाशप्रतियोगित्वं यदि मिथ्यात्वं तदपि कार्याणामेव भअयाभिरभ्युपेतमिति तत्साधनं सिद्धसाधनग्रस्तमिति भावः । अत्रार्थ बाधः अर्थस्मत्यन्ताभावगन्धर्वनगरादि मिथ्या न वा आद्य आहः - मिथ्यात्व पक्ष इति ।तर्हिविनाशप्रतीतिः कथमित्यत्राहः - विनाशभ्रमस्त्विति । ननु बाधाभआवात्कतं भ्रमत्वमित्यत्राहः - सत्यत्वेति । यौक्तिकबाधोऽस्तीति भावः । कथमिति । मिथ्यात्वाभावादिति भावः । उत्पत्तिविनाशयोरपीति । सत्सप्तमी । उत्पत्तौ सत्यां विनाशे (सती)सत्यमित्यर्थः । क्वचित्तूत्पत्तिविनाशयोगेऽपीति पाठस्सुगमः ।
वत्सकुलजलधिकौस्तुभ नृसिंहगुरुसुतेन सिंहदेवेनकृतायां शतदूषणीटीकायां पञ्चपञ्चाशोवादस्समाप्तः ।।
<56)
पूर्वं कार्यान्यथानुपपत्त्या मिथ्यत्वं निरस्तमिदानीमनन्तशब्दान्यथानुपपत्त्या मिथ्यात्वं प्रतिक्षिप्यत इति सङ्गत्या वादार्थं सङ्गृह्णातिः - देशानामपीति । देशकालपरिच्छेदोह्यनन्त्यं । तद्देशकालवस्तूनां पारमार्थिकत्व एव स्यात् न मिथ्यात्व इति वादार्थस्सूचितः । देशस्यापि देशत्व देशपरिमितत्वाभावः । कालस्यापि कालाद्यात्मना परिणाम हेतुत्वेन कालविशेषासत्वप्रयुक्तपरिच्छेदा भावः । सर्ववस्तूनां विभूतिकोटिघटतितया ततोप्यत्कृष्टवस्त्वभावेनापकृष्टवस्तुत्वरूप वस्तु परिच्छेदाभाव इति त्रिविधपरिच्छेदाभाव लक्षणमानन्त्यमस्ति । नन्वर्जुनाद्यपेक्षया साम्यव्यूनतादि - दर्शनात्कथमेवमित्यत्राहः - स्वाच्छक्येनेति । स्वतन्त्रत्वात्सान्यूनादि स्वेच्छाकृतं न तु स्वत इति भावः । जहती समोऽधिक इति वा या कथा व्यवहारस्तां संम्भावयतीति सम्भावनः । परिभाषन्त इति । युक्ति शून्यत्वं विवक्षितं । वस्त्वन्तर भेदाभावो वस्तुपरिच्छेदः । अयन्तु वस्त्वन्तर मिथ्यात्वेनैव निर्वाह्य इत्यभिप्रायेणोक्तः । सामर्थ्यादिति । स्वरूपपरिच्छेदशून्यता । इदमिदं न भवतीति प्रतीयमान इत्यर्थः । सर्ववस्त्विति । भेदरूप विशेषणाभावप्रयुक्तविशिष्टाभआवाभिप्रायोणोक्तिः । अत्यन्त भेदस्तु जडाजडयोश्शङ्कनार्ह । स्व व्यतिरिक्तेति । प्रतियोग्यभावप्रयुक्त विशिष्टाभावाभिप्रायेणाहः - तस्य तु तुच्छत्वाद्वेति । अभ्यर्हितेति । भेदसहिष्णुरभेदस्तु न तादात्म्यं सप्तभङ्गीवादवद्विरोधरहितानां भास्करादीनामेवस्यादित्यर्थः । असद्व्यावृत्तत्वस्वरूपाङ्गीकारात्तत्ववपरिच्छेदतदभावौ सुकरावित्यभिप्रायेणाहः - वस्तुपरिच्छेदाभावेनेति । तेनैव तदभावसाधनस्य युक्तत्वादिति भावः । नन्वविरोधेन निर्वाह सम्भवे तत्त्यागो न न्याय इत्यभिप्रायेणाहः - ननु प्रत्यक्षेति । प्रागुक्तपक्षयोः भास्करमीमांसकपक्षयो सत्यत्वे चेति न स्त्वर्थः । यथा कुड्यादिरालोकादेरिति । अत्र परिच्छेदः सङ्कोचः । न चालोवद्ब्रह्मणस्सङ्कोच इत्यर्थः । गूढाभिसन्धिरुत्तरमाहः - देशपरिच्छेदादिति । अभिसन्धिमजानानश्चोदयतिः - स्वत इत्यादिना । अभिसन्धिमुद्घाटयतिः - आदूरेति । परिमितदेशवृत्तित्वाभावपर्यवस्थितया देशापरिच्छेद एवान्तर्भावात्पृथगभिधानवैयर्थ्यमित्यर्थः । एतेनेति । परिमाणाभाव एव वस्तु परिच्छेदाभाव इति भावः । तत्कार्यमिति । परिमाणवतो देशेन परिच्छेदो भवति तात्पर्यतोक्तिः । प्रत्यक्त इति । एकाभिधानेनैवो भयासिद्धेरिति भावः । अस्थूलमिति । स्थूलं न भवतीति श्रुत्यैव निषेधात्तद्विरोध इत्यर्थः । यद्यपीदमिदं न भवतीति निषेधाद्भवत्पक्षेऽपि वस्तु परिच्छेद एव स्यादिति समानं तथापि भेद प्रतियोगिनो मिथ्यात्वात्पारमार्थिकभेदाभावान्न विरोध इति भावः । नन्विदमिदं न भवतीति प्रतिषेध योग्यत्वे सति । सामानाधिकरण्यायोग्यत्वं निषेधैकान्त्यमिदमेव वस्तुपरिच्छेदः । तदभावोऽपरिच्छेदः । इदं च सामानाधिकरण्ययोग्यत्वे पर्यवसितमिति शङ्कतेः - न च सर्वेति । किं मुख्यसामानाधिकरण्यं विवक्षितमुतामुख्यमितविकल्प्य आद्य आहः - अमुख्येति । तथा च तादृशापरिच्छेदस्य सर्वसाधारण्यात्तत्कथनं व्यर्थ मित्यर्थः । द्वितीयं दूषयतिः - मुख्येति । असम्भवादिति । शरीरशरीरिभावस्य भावाद्देवादि शब्दवाच्यस्य चा भावान्न सामानाधिकरण्य सम्भव इति भाव - । अभ्युपेत्याप्याहः - न हीति । एवं शरीर भेदक्त्वात्परिच्छेदापत्तिरिति भावः । देहान्तरेष्विति । स्वतन्त्रवस्त्वन्तरासम्भवः । उत्कृष्टवस्त्वन्तराभावः । असङ्ख्यातगुणवत्वमित्यादयः । लाघवाद्वस्त्वन्तर सद्भाव एव परिच्छेद इत्यादयोर्निरासः । असङ्ख्यातत्वं गुणगतमिति ब्रह्मणोऽनन्यत्वसिद्धिः । तावतौवोनन्तत्वव्यापदेश आैपचारिकत्व प्रसङ्गः । अत इति । मिथ्यात्वस्य स्वयमेव बाधितत्वान्न क्वचिदभिमतवस्तु परिच्छेदाभावोपपादनं तेन शक्यमित्यर्थः । ननु भास्करादिमते प्रपञ्चस्य मिथ्यात्वाभावात्प्रत्यक्षादिविरोध इत्याशङ्कायामाहः - भास्करादीति । वस्त्वन्तरभेदो हि वस्तु परिच्छेदः । अन्यथेति । भेदस्याभावे । नन्वान्त्यश्रुतिबलात्तद्विलयोप्यस्त्वित्यत्राहः - केवलेति । सर्वस्य नित्य ब्रह्माभेदेन नित्यत्वात्प्रयोजनोद्देशेन प्रवृत्तिर्नस्यादिति यौक्तकाभासैरप्यस्वीकृतं कथं वैदिकाभासा आमुष्मिकार्थं प्रवर्तमाना स्वीकुर्युरिति भावः । ननु सत्यपि भेदे तदभावात्मकाभेदसत्वाद्भेदरूपवस्तु परिच्छेदाभाव इत्यत आहः - अभेदेति । भेदभावमात्रान्न परिच्छेदः । अन्यथाऽपरिच्छिब्रह्माभेदाद् घटादेरप्यानन्त्यप्रसङ्गात्तत्र हि घट भेदसह्यरितत्वाद्विद्यमानोप्यभेदोनापरिच्छेदः । भेदसहचरिता भेदस्यैवापरिच्छेदशब्दार्थत्वादिति वाच्यम् । तथा सत्यभेदमात्र एव परिच्छेदवचनं मुख्यमित्यर्थः । अल्पप्रयोजनार्थेति । आर्थिकस्याभिधाने सर्वसम्प्रत्ययः प्रयोजनमित्यर्थः । देशकालपरिच्छेदयोरित्यनन्तरं च शब्दोध्याहर्तव्यः । भवदुक्त वस्तु परिच्छेदाभावे देशकालपरिच्छेद भावस्यार्थसिद्धत्वादिति भावः । तदेवोपपादयतिः - यथा हीति । यदि पुनरिति । निषेध्यभेदान्नपौनरुक्त्यमित्यर्थः । तदपि मन्दमिति । सर्ववस्तुवाचकशब्दैस्ततत्प्रवृत्तिनिमित्तमादाय सामानाधिकरणायर्हत्वं विवक्षितं । तच्चास्त्येवादेहादिशब्दैस्सामानाधिकरण्याभावेऽपि तद्वाचिद्रव्यादिशब्दैस्सामानाधिकरण्यात्तदर्हतत्वं च "यस्यात्मा शरीर'' (बृह.5.7.22)मिति श्रुतिसिद्ध सर्वात्मत्वात्प्रकारवाचिशब्दानां प्रकारिपर्यन्तत्वमाकृत्यधिकरणसिद्धं । एवं च स्वतन्त्रवस्तु प्रयोगभेदो वस्तु परिच्छेद इत्याहः - ततश्चेति । नन्वस्तु स एव भेद इत्यत्राहः - स चेति । अस्थूलमनप्येत्यादि विरोधोऽपि नास्तीत्याहः - विवेकानुपपत्तीति । भाष्यमुदाहरतिः - यथा भेदवादिनस्त्विति । स्वत इति । वस्तुपरिच्छेदाभावो विवक्षितः । सर्वप्रकारत्वादित्यस्य हेतुत्वेनाभिधानात्पृथक्सिद्ध वस्तु भेदोवस्तु परिच्छेद इत्युक्तं भवति । परत इति । तत्कार्यभूतदेशकालपरिच्छेदाभावो विवक्षितः । तत इति । अनृतजडपरिच्छिन्न व्यावृत्तेः परेणापि वाच्यत्वादित्यर्थः । वस्त्वन्तराभावादिति । किं वस्तु स्वरूपाभावात्किं वा पारमार्थिकवत्वन्तराभावात् । यद्वा वस्तुतोऽन्तरं भेदस्तस्य परमार्थस्याभावाद्वा । आद्ययोस्तावदाहः - घटादेरपीति । तृतीयं शङ्कामुखेन दूषयति । ब्रह्माख्यमिति । ब्रह्मापेक्षयापीति । घटादिस्वरूपस्य व्यावहारिकस्यङ्गीकारादित्यर्थः । जडाजडेति । तदपेक्षया भेदस्य मिथ्यात्वमभेदस्य पारमार्थिकत्वं न स्यादिति भावः । न हि घटादीति । सजातीयत्वविशिष्टवेषेण ब्रह्मणोऽपि वस्तुत्वं नास्तीत्यर्थः । ननु सजीतियनिष्ठ भेदप्रतियोगित्वमेव वस्त्वन्तरपरिच्छेदः तदभावो ब्रह्मण्येव न तु घटादौ मिथ्यात्वेन घटस्य तदनाधारत्वादिति शङ्कतेः - घटादि स्वरूपस्यापीति । मिथ्यात्वेऽपि घटस्य घटाभावाधारत्व तत्परिच्छेदाभआवाधिकरणत्वं न विरुद्धं । न च प्रतियोगस्त्व विरोधः । ब्रह्मणि वोपपत्तेरिति भाव - । अस्तेववमिति । यद्यपि त्वदुक्तरीत्या सत्यत्यमभावत्वेन प्रयोजनकं तथाप्यविरोधीत्यभिप्रायेण सत्यत्वकीर्तनम् । इतरवैलक्षण्यार्थमिति । अनृतजडपरिच्छिन्नव्यावृत्त्यर्थमित्यर्थः । सर्वथा सजातीयेति । सर्वप्रकारेण स्वगतसर्वधर्मैरपीत्यर्थः । प्रपञ्चसत्यत्वेप्यु पपन्नमित्याहः - प्रपञ्च सत्यत्व इति । अत्यन्त साजात्यं - सर्वप्रकारेणापि साजात्यं । जन्मस्थितिलयकारणत्वानामन्यत्रासम्भवादिति भावः । किञ्च अनन्तरपदेन विनाशाभावः । परिच्छिन्न परिमाणाभाव एव वाच्यो जीवादिव्यावर्तकत्वात् । तथा यादृशार्थ प्रतिपादने प्रयोजनं तादृशमेव प्रतिपादनीयम् । त्वदुक्तं तु घटादि व्यावर्तकत्वा भावान्न प्रतिपाद्यमित्याहः - किञ्चेति । ब्रह्मण्यपीति । जीवब्रह्मभेदस्य कल्पितस्य स्वीकाराद्बिम्बंप्रतिबिम्बभेदस्य स्वीकारात् घटाद्यवच्छिन्नापरोक्ष ज्ञानस्य वृत्त्यवच्छिन्न चैतन्यरूपस्योत्पत्तिविनाशस्वीकारादित्यर्थः । वस्तुपरिच्छेदा भावेनेति । तथा च देशकालयो स्वीकारादित्यर्थः । वस्तु परिच्छेदाभावेनेति । तथा च देशकालयोस्सतोरेव सर्वदेशकालसम्बन्धाद्देशकालापरिच्छेदो वाच्यः । तदवैरूप्यार्थ वस्तुपरिच्छेदाभावो........
