1.1
ॐ केनेषितं पतति प्रेषितं मनः। केन प्राणः प्रथमः प्रैति युक्तः।
केनेषितां वाचमिमां वदन्ति। चक्षुः श्रोत्रं क उ देवो युनक्ति ।। 1 ।।
1.2
श्रोत्रस्य श्रोत्रं मनसो मनो यद्वचो ह वाचं स उ प्राणस्य
प्राणश्चक्षुषश्चक्षुरतिमुच्य धीराः प्रेत्यास्माल्लोकादमृता भविन्ति ।।2।।
1.3
न तत्र चक्षुर्गच्छति न वाग्गच्छति नो मनो न विद्मो न विजानीमो यथैतदनुशिष्यादन्यदेव
तद्वि दितादथो अविदितादधि। इति शुश्रुम पूर्वेषां ये नस्तद्वयाचचक्षिरे।।3।।
1.4
यद्वाचानभ्युदितं येन वागभ्युद्यते। तदेव ब्रह्म त्वं विद्धि नेदं यदिदमुपासते।।4।।
1.5
यन्मनसा न मनुते येनाहुर्मनो मतम्। तदेव ब्रह्म त्वं विद्धि नेदं यदिदमुपासते।।5।।
1.6
यच्चक्षुषा न पश्यति तेन चक्षूँषि पश्यति। तदेव ब्रह्म त्वं विद्धि नेदं यदिदमुपासते।।6।।
1.7
यच्छ्रोत्रेण न श्रुणोति येन श्रोत्रमिदँश्रुतम्। तदेव ब्रह्म त्वं विद्धि नेदं यदिदमुपासते।।7।।
1.8
यत्प्राणेन न प्राणिति येन प्राणः प्रणीयते। तदेव ब्रह्म त्वं विद्धि नेदं तदिदमुपासते।।8।।
2.2
नाहं मन्ये सुवेदेति नो न वेदेति वेद च। यो नस्तद्वेद तद्वेद नो न वेदेति वेद च।।2।।
2.3
यस्यामतं तस्य मतं सतं यस्य न वेद सः। अविज्ञातं विजानतां विज्ञातमविजानताम्।।3।।
2.4
प्रतिबोधविदितं मतममृतत्वं हि विन्दते। आत्मना विन्दते वीर्यं विद्यया विन्दतेऽमृतम्।।4।।
2.5
इह चेदवेदीदथ सत्यमस्ति न चेदिहावेदीन्महती विनष्टिः।भूतेषु
भूतेषु विचित्य धीराः प्रेत्यास्माल्लोकादमृता भवन्ति।।5।।
2.1
यदि मन्यसे सुवेदेति दहरमेवापि नूनम्। त्वं वेत्थ ब्रह्मणो रूपं
यदस्य त्वं यदस्य च देवेषेवथ नु मीमँस्यमेव ते मन्ये विदितम्।।1।।
3.1
ब्रह्म ह देवेभ्यो विजिग्ये तस्य ह ब्रह्मणो विजये देवा अमहीयन्त।।1।।
3.2
त ऐक्षन्तास्माकमेवायं विजयोऽस्माकमेवायं महिमेति।
तद्धैषां विजज्ञौ तेभ्यो ह प्रादुर्बभूव तन्न व्यजानत किमिदं यक्षमिति।।2।।
3.3
तेऽग्निमब्रुवञ्जातवेद एतद्विजानीहि किमिदं यक्षमिति तथेति।।3।।
3.4
तदभ्यद्रवत्तमभ्यवदक्तोऽसीत्यग्निर्वा अहमस्मीत्यब्रवीज्जातवेदा वा अहमस्मीति ।।4।।
3.5
तस्मिंस्त्वयि किं वीर्यमित्यपीदंसर्वं दहेयं यदिदं पृथिव्यामिति।।5।।
3.6
तस्मै तृणं निदधावेतद्दहेति। तदुपप्रेयाय सर्वजवेन तन्न शशाक
दग्धं स तत एव निववृते नैतदशकं विज्ञातुं यदेतद्यक्षमिति।।6।।
3.7
अथ वायुमब्रुवन्वायवेतद्विजानिहि किमेतद्यक्षमिति तथेति।।7।।
3.8
तदभ्यद्रवत्तमभ्यवदत्कोऽसीति वायुर्वा अहमस्मीत्यब्रवीन्मातरिश्वा वा अहमस्मीति।।8।।
3.9
तस्मिॐस्त्वयि किं वीर्यमित्य पीदँसर्वमाददीय यदीदं पृथिव्यामिति।।9।।
3.10
तस्मै तृणं निदधावेतदादत्स्वेति तदुपप्रेयाय सर्वजवेन तन्न शशाकादातुं
स तत एव निववृते नैतदशकं विज्ञातुं यदेतद्यक्षमिति।।10।।
3.11
अथेन्द्रमब्रुवन्मघवन्नेतद्विजानीहि किमेतद्यक्षमिति तथेति तदभ्यद्रवत्तस्मात्तिरोदधे।।11।।
3.12
स तस्मिन्नेवाकाशे स्त्रियमाजगाम बहुशोभमानामुमाँहैमवतीं ताँहोवाचा किमेतद्यक्षमिति।।12।।
4.1
सा ब्रह्मेति होवाच ब्रह्मणो वा एतद्विजये महियध्वमिति ततो हैव विदाञ्चकार ब्रह्मेति ।।1।।
4.2
तस्माद्वा एते देवा अतितरामिवान्यान्देवान्यदग्निर्वायुरिन्द्रस्ते ह्येनन्नेदिष्ठ
पस्पृशुस्ते ह्येनत्प्रथमो विदाञ्चकार ब्रह्मेति।।2।।
4.3
तस्माद्वा इन्द्रोऽतितरामिवान्यान्देवान्स ह्येनन्नेदिष्ठं पस्पर्श
स ह्येनत्प्रथमो विदाञ्चकार ब्रह्मेति।।3।।
4.4
तस्यैष आदेशो यदेतद्विद्युतो व्यद्युतदा  इतिन्न्यमीमिषदा  इत्यधिदैवतम ।।4।।
4.5
अथाध्यात्मं यदेतद्गच्छतीव च मनोऽनेन चैतदुपस्मरत्यभीक्ष्णँ सङ्कल्पः ।।5।।
4.6
तद्ध तद्वनं नाम तद्वनमित्युपासितव्यं स य एतदेवं वेदाभि हैनँ सर्वाणि भूतानि संवाञ्छन्ति।।6।।
4.7
उपनिषदं भो ब्रूहीत्युक्ता त उपनिषद् ब्राह्मी वाव त उपनिषदमब्रूमेति ।।7।।
4.8
तस्यै तपो दमः कर्मेति प्रतिष्ठा वेदाः सर्वाङ्गानि सत्यमायतनम् ।।8।।
4.9
यो वा एतामेवं वेदापहत्य पाप्मानमनन्ते स्वर्गो लोके ज्येये प्रतितिष्ठति प्रतितिष्ठति ।।9।।