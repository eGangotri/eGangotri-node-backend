2.1
।। अथ द्वितीयोऽध्यायः ।।पुरुषे ह वा अयमादितो गर्भो भवति यदेतद्रेतस्तदेतत्सर्वेभ्योऽङ्गेभ्यः तेजस्संभृतमात्मन्येवात्मानं बिभर्ति तद्यदा स्त्रियां सिञ्चत्यथैतज्जनयति तदस्य प्रथमं जन्म ।। 1 ।।
2.2
तत्स्त्रिया आत्मभूयं गच्छति यथास्यमङ्गं तथा तस्मादेनां न हिनस्ति अस्यैतमात्मानं मत्र गतं भावयति । भावयित्री भावयितव्या भवति तं स्त्री गर्भं बिभर्ति सोऽग्र एव कुमारं जन्मनोऽग्रेऽधि भावयति स यत्कुमारं जन्मनोऽग्रे अधिभावयति आत्मानमेव तद्भावयति । वयत्येषां लोकानां सन्तत्या एवं सन्तता हीमे लोकास्तदस्य द्वितीयं जन्म ।। 2।।
2.3
सोऽस्यायमात्मा पुण्येभ्यः कर्मभ्यः प्रतिनिधीयते अथास्यायमितितर आत्मा कृतकृत्यो वयोगतः प्रैति स इतः श्रयन्नेव पुनर्जायते तदस्य तृतीयं जन्म ।।3 ।।
1.2.4
गर्भेनुषन्वन्वेषामवेद महं देवानां जनिमानि विश्वा ।। शतं मा पुर आयसीररक्षन्नध श्येनो जवसा इरदीयमिति गर्भ एवैतच्छयमानो वामदेव एवमुवाच । स एवं विद्वानस्माच्छरीर भेदादूर्ध्व उत्क्रम्यामुष्मिन्त्स्वर्गे लोके सर्वान्कामानाप्त्वाऽमृतः समभवत्समभवत् ।। 4।।।। इति द्वितीयोऽध्यायः ।।
