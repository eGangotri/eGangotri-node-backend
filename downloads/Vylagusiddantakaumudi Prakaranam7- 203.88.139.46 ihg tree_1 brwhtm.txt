7.0
अथ समासाः 

तत्रादौ केवलसमासः । समासः पञ्चधा । तत्र समसनं समासः । स च विशेषसंज्ञा विनिर्मुक्तः केवलसमासः प्रथमः ।। 1 ।। प्रायेण पूर्वपदार्थप्रधानोऽव्ययीभाव्ाो द्वितीयः ।। 2 ।। प्रायेणोत्तरपदार्थप्रधानस्तत्पुरुषस्तृतीयः ।। तत्पुरुषभेदः कर्मधारयः । कर्मधारयभेदो द्विगुः ।। 3 ।। प्रायेणान्यपदार्थप्रधानो बहुव्रीहिश्चतुर्थः ।। 4 ।। प्रायेणोभयपदाथर्र्प्रधानो द्वन्द्वः पञ्चमः ।। 5 ।। 
907 समर्थः पदविधिः 2 । 1 । 1 ।। 
पदसंबन्धी यो विधिः स समर्थाश्रितो बोध्यः ।। 
908 प्राक्कडारात्समासः 2 । 1 । 3 ।।
कडाराः कर्मधारय इत्यतः प्राक् समास इत्यधिक्रियते ।। 
909 सह सुपा 2 । 1 । 4 ।। 
सुप् सुपा सह वा समस्यते ।। समासत्वात्प्रातिपिदकत्वेन सुपो लुक् । परार्थाभिधानं वृत्तिः । कृत्तध्दितसमासैकशेषसनाद्यन्तधातुरूपाः पञ्च वृत्तयः । वृत्त्यर्थावबोधकं वाक्यं विग्रहः । सच लौकिकोऽलौकिकश्चेत्0श्निा द्विधा । तत्र पूर्वं भूत इति लौकिकः 'पूर्व अम् भूत सु' इत्यलौकिकः । भूतपूर्वः । भूतपूर्वे चरडिति निर्देशात्पूर्वनिपातः । (इवेन समासो विभक्त्यलोपश्च) । वागर्थौ इव वागर्थाविव ।। 

इति केवलसमासः ।। 1 ।। 

अथाव्ययीभावः 

910 अव्ययीभावः 2 । 1 । 5 ।।
अधिकारोऽयं प्राक् तत्पुरुषात् ।। 
911 अव्ययं विभक्तिसमीपसमृध्दिव्यृद्ध्यर्थाभावात्ययासंप्रतिशब्दप्रादुभार्र्वपश्चाद्यथानुपर्ूव्ययौगपद्यसादृश्यसम्पत्तिसाकल्यान्त वचनेषु 2 । 1 । 6 ।।
 विभक्त्यर्थादिषु वर्तमानमव्ययं सुबन्तेन सह नित्यं समस्यते सोऽव्ययीभावः । प्रायेणाविग्रहो नित्यसमासः, प्रायेणास्वपदविग्रहो वा । विभक्तौ, हरि ङि अधि इति स्थिते ।। 
912 प्रथमानिर्दिष्टं समास उपसर्जनम् 1 । 2 । 43 ।।
समासशास्त्रे प्रथमानिर्दिष्टमुपसर्जनसंज्ञं स्यात् ।। 
913 उपसर्जनं पूर्वम् 2 । 2 । 30 ।। 
समासे उपसर्जनं प्राक्प्रयोज्यम् । इत्यधेः प्राक् प्रयोगः । सुपो लुक् । एकदेशविकृतस्यानन्यत्वात्प्रातिपदिकसंज्ञायां स्वाद्युत्पत्तिः । अव्ययीभावश्चेत्य व्ययत्वात्सुपो लुक् । अधिहरि ।। 
914 अव्ययीभावश्च 2 । 4 । 18 ।।
अयं नपुंसकं स्यात् ।। 
915 नाव्ययीभावादतोऽम्त्वपञ्चम्याः 2 । 4 । 83 ।।
अदन्तादव्ययीभावात्सुपो न लुक्, तस्य पञ्चमी विना अमादेशश्च स्यात् ।। गाः पातीति गोपास्तस्मिन्नित्यधिगोपम् ।। 
916 तृतीयासप्तम्योर्बहुलम् 2 । 4 । 84 ।।
अदन्तादव्ययीभावात्तृतीयासप्तम्य्ाोर्बहुलमम्भावः स्यात् । अधिगोपम्, अधिगोपेन, अधिगोपे वा । कृष्णस्य समीपम् उपकृष्णम् । मद्राणां समृध्दिः सुमद्रम् । यवनानां व्यृध्दिर्दुर्यवनम् । मक्षिकाणामभावो निर्मक्षिकम् । हिमस्यात्ययोऽतिहिमम् । निद्रा संप्रति न युज्यत इत्यतिनिद्रम् । हरिशब्दस्य प्रकाश इतिहरि । विष्णोः पश्चादनुविष्णु । योग्यतावीप्सापदार्थानतिवृत्तिसादृश्यानि यथार्थाः । रूपस्य योग्यमनुरूपम् । अर्थमर्थं प्रति प्रत्य्रर्थम् । शक्तिमनतिक्रम्य यथाशक्ति ।। 
917 अव्ययीभावे चाकाले 6 । 3 । 81 ।। 
सहस्य सः स्यादव्ययीभावे न तु काले । हरेः सादृश्यं सहरि । ज्येष्ठस्यानु पर्ूव्येणेत्यनुज्येष्ठम् । चक्रेण युगपत् सचक्रम् । सदृशः सख्या ससखि । क्षत्राणां संपत्तिः सक्षत्रम् । तृणमप्यपरित्यज्य सतृणमत्ति । अग्निग्रन्थपर्यन्तमधीते साग्नि ।। 
918 नदीभिश्च 2 । 1 । 20 ।।
नदीभिः सह संख्या समस्यते । (समाहारे चायमिष्यते) । पञ्चगङ्गम् । द्वियमुनम् ।। 
919 तध्दिताः 4 । 1 । 76 ।।
आपञ्चमसमाप्तेरधिकारोऽयम् ।। 
920 अव्ययीभावे शरत्प्रभृतिभ्यः 5 । 4 । 107 ।।
शरदादिभ्यष्टच् स्यात्समासान्तोऽव्ययीभावे । शरदः समीपमुपशरदम् । प्रतिविपाशम् । (जराया जरश्च) । उपजरसमित्यादि ।। 
921 अनश्च 5 । 4 । 108 ।।
अन्नन्तादव्ययीभावाट्टच् स्यात् ।। 
922 नस्तध्दिते 6 । 4 । 144 ।।
नान्तस्य भस्य टेर्लोपस्तध्दिते । उपराजम् । अध्यात्मम् ।। 
923 नपुंसकादन्यतरस्याम् 5 । 4 । 109 ।।
अन्नन्तं यत् क्लीबं तदन्तादव्ययीभावाट्टज्वा स्यात् । उपचर्मम् । उपचर्म ।। 
924 झयः 5 । 4 । 111 ।।
झयन्तादव्ययीभावाट्टज्वास्यात् । उपसमिधम् । उपसमित् ।। 

इत्यव्ययीभावः ।। 2 ।। 

अथ तत्पुरुषः 

925 तत्पुरुषः 2 । 1 । 22 ।।
अधिकारोऽयं प्राग्बहुव्रीहेः ।। 
926 द्विगुश्च 2 । 1 । 23 ।।
द्विगुरपि तत्पुरुषसंज्ञकः स्यात् ।। 
927 द्वितीयाश्रितातीतपतितगतात्यस्तप्राप्तापन्नैः 2 । 1 । 24 ।।
द्वितीयान्तं श्रितादिप्रकृतिकैः सुबन्तैः सह वा समस्यते स च तत्पुरुषः । कृष्णं श्रितः कृष्णश्रित इत्यादि ।। 
928 तृतीया तत्कृतार्थेन गुणवचनेन 2 । 1 । 30 ।। 
तृतीयान्तं तृतीयान्तार्थकृतगुणवचनेनार्थेन च सह वा प्राग्वत् । शङ्कुलया खण्डः । धान्येनार्थो धान्यार्थः । तत्कृतेति किम् ? अक्ष्णा काणः ।। 
929 कर्तृकरणे कृता बहुलम् 2 । 1 । 32 ।।
कर्तरि करणे च तृतीया कृदन्तेन बहुलं प्राग्वत् । हरिणा त्रातो हरित्रातः । नखैर्भिन्नः नखभिन्नः । (प.) कृद्ग्रहणे गतिकारकपूर्वस्यापि ग्रहणम् । नखनिर्भिन्नः ।। 
930 चतुर्थी तदर्थार्थबलिहितसुखरक्षितैः 2 । 1 । 36 ।।
चतर्ुथ्यन्तार्थाय यत् तद्वाचिना अर्थादिभिश्च चतर्ुथ्यंन्तं वा प्राग्वत् । यूपाय दारु यूपदारु । (तदर्थेन प्रकृतिविकृतिभाव्ा एवेष्टः) । तेनेह न - रन्धनाय स्थाली । (अर्थेन नित्यसमासो विशेष्यलिङ्गता चेति वक्तव्यम्) । द्विजार्थः सूपः । द्विजार्था यवागूः । द्विजार्थं पयः । भूतबलिः । गोहितम् । गोसुखम् । गोरक्षितम् ।। 
931 पञ्चमी भयेन 2 । 1 । 37 ।।
चोराद्भयं चोरभयम् ।। 
932 स्तोकान्तिकदूरार्थकृच्छ्राणि क्तेन 2 । 1 । 39 ।।
933 पञ्चम्याः स्तोकादिभ्यः 6 । 3 । 2 ।।
अलुगुत्तरपदे । स्तोकान्मुक्तः । अन्तिकादागतः । अभ्याशादागतः । दूरादागतः । कृच्छ्रादागतः ।। 
934 षष्ठी 2 । 2 । 8 ।।
सुबन्तेन प्राग्वत् । राजपुरुषः ।। 
935 पूर्वापराधरोत्तरमेकदेशिनैकाधिकरणे 2 । 2 । 1 ।। 
अवयविना सह पूर्वादयः समस्यन्ते एकत्वसंख्याविशिष्टश्चेदवयवी । षष्ठीसमासापवादः । पूर्वं कायस्य पूर्वकायः । अपरकायः । एकाधिकरणे किम् ? पूर्वश्छात्राणाम् ।। 
936 अर्धं नपुंसकम् 2 । 2 । 2 ।।
समांशवाच्यर्धशब्दो नित्यं क्लीबे, स प्राग्वत् । अर्धं पिप्पल्याः अर्धपिप्पली । 
937 सप्तमी शौण्डैः 2 । 1 । 40 ।। 
सप्तम्यन्तं शौण्डादिभिः प्राग्वत् । अक्षेषु शौण्डः अक्षशोण्ड इत्यादि । द्वितीयातृतीयेत्यादियोगविभागादन्यत्रापि तृतीयादिविभक्तीनां प्रयोगवशात्समासो ज्ञेयः ।। 
938 दिक्संख्ये संज्ञायाम् 2 । 1 । 50 ।। 
संज्ञायामेवेति नियमार्थं सूत्रम् । पूर्वेषुकामशमी । सप्तर्षयः । तेनेह न - उत्तरा वृक्षाः । पञ्च ब्राह्मणाः ।। 
939 तध्दितार्थोत्तरपदसमाहारे च 2 । 1 । 51 ।।
तध्दितार्थे विषये उत्तरपदे च परतः समाहारे च वाच्ये दिक्संख्ये प्राग्वत् । पूर्वस्यां शालायां भवः - पूर्वा शाला इति समासे जाते (सर्वनाम्नो वृत्तिमात्रे पुंवद्भावः) ।। 
940 दिक्पूर्वपदादसंज्ञायां ञः 4 । 2 । 107 ।।
अस्माद्भवाद्यर्थे ञः स्यादसंज्ञायाम् ।। 
941 तध्दितेष्वचामादेः 7 । 2 । 117 ।।
ञ्ािति णिति च तध्दितेष्वचामादेरचो वृध्दिः स्यात् । यस्येति च । पौर्वशालः । पञ्च गावो धनं यस्येति त्रिपदे बहुव्रीहौ । (द्वन्द्वतत्पुरुषयोरुत्तरप्ादे नित्य समासवचनम्) ।। 
942 गोरतध्दितलुकि 5 । 4 । 92 ।। 
गोऽन्तात्तत्पुरुषाट्टच् स्यात् समासान्तो न तु तध्दितलुकि । पञ्चगवधनः ।। 
943 तत्पुरुषः समानाधिकरणः कर्मधारयः 1 । 2 । 42 ।। 
944 संख्यापूर्वो द्विगुः 2 । 1 । 52 ।।
तध्दितार्थेत्यत्रोक्तस्त्रिविधः संख्यापूर्वो द्विगुसंज्ञः स्यात् ।। 
945 द्विगुरेकवचनम् 2 । 4 । 1 ।।
द्विग्वर्थः समाहार एकवत्स्यात् ।। 
946 स नपुंसकम् 2 । 4 । 17 ।।
समाहारे द्विगुर्द्वन्द्वश्च नपुंसकं स्यात् । पञ्चानां गवां समाहारः पञ्चगवम् । 
947 विशेषणं विशेष्येण बहुलम् 2 । 1 । 47 ।।
भेदकं भेद्येन समानाधिकरणेन बहुलं प्राग्वत् । नीलमुत्पलं नीलोत्पलम् । बहुलग्रहणात्क्वचिन्नित्यम् - कृष्णसर्पः । क्वचिन्न - रामो जामदग्न्यः ।। 
948 उपमानानि सामान्यवचनैः 2 । 1 । 55 ।।
घन इव श्यामो घनश्यामः । (शाकपार्थिवादीनां सिध्दये उत्तरपदलोपस्योपसंख्यानम्) । शाकप्रियः पार्थिवः शाकपार्थिवः । देवपूजको ब्राह्मणो देवब्राह्मणः ।। 
949 नञ् 2 । 2 । 6 ।। 
नञ् सुपा सह समस्यते ।। 
950 नलोपो नञः 6 । 3 । 73 ।।
नञो नस्य लोप उत्तरपदे । न ब्राह्मणः अब्राह्मणः ।। 
951 तस्मान्नुडचि 6 । 3 । 74 ।। 
लुप्तनकारान्नञ उत्तरपदस्याजादेर्नुडागमः स्यात् । अनश्वः । नैकधेत्यादौ तु नशब्देन सह सुप्सुपेति समासः ।। 
952 कुगतिप्रादयः 2 । 2 । 18 ।।
एते समर्थेन नित्यं समस्यन्ते । कुत्सितः पुरुषः कुपुरुषः ।। 
953 ऊर्यादिच्विडाचश्च1 । 4 । 61 ।।
ऊर्यादयश्च्व्यन्ता डाजन्ताश्च क्रियायोगे गतिसंज्ञाः स्युः । ऊरीकृत्य । शुक्लीकृत्य । पटपटाकृत्य । सुपुरुषः ।। (प्रादयो गताद्यर्थे प्रथमया) । प्रगत आचार्यः प्राचार्यः । (अत्यादयः क्रान्ताद्यर्थे द्वितीयया) । अतिक्रान्तो मालामिति विग्रहे - 
954 एकविभक्ति चापूर्वनिपाते 1 । 2 । 44 ।।
विग्रहे यन्नियतविभक्तिकं तदुपसर्जनसंज्ञं स्यान्न तु तस्य पूर्वनिपातः ।। 
955 गोस्त्रियोरुपसर्जनस्य 1 । 2 । 48 ।।
उपसर्जनं यो गोशब्दः स्त्रीप्रत्ययान्तं च तदन्तस्य प्रातिपदिकस्य ह्रस्वः स्यात् । अतिमालः । (अवादयः क्रुष्टाद्यर्थे तृतीयया) । अवक्रुष्टः कोकिलया - अवकोकिलः । (पर्यादयो ग्लानाद्यर्थे चतर्ुथ्या) । परिग्लानोऽध्ययनाय पर्यध्ययनः । (निरादयः क्रान्ताद्यर्थे पञ्चम्या) । निष्क्रान्तः कौशाम्ब्याः - निष्कौशाम्बिः ।। 
956 तत्रोपपदं सप्तमीस्थम् 3 । 1 । 92 ।।
सप्तम्यन्ते पदे कर्मणीत्यादौ वाच्यत्वेन स्थितं यत्कुम्भादि तद्वाचकं पदमुपपदसंज्ञं स्यात् ।। 
957 उपपदमदिङ् 2 । 2 । 19 ।।
उपपदं सुबन्तं समर्थेन नित्यं समस्यते । अतिङन्तश्चायं समासः । कुम्भम् करोति कुम्भकारः । अतिङ् किम् ? मा भवान् भूत् । माङि लुङिति सप्तमीनिर्देशान्माङुप्ापदम् । (प.) गतिकारकोपपदानां कृद्भिः सह समासवचनं प्राक् सुबुत्पत्तेः । व्याघ्री । अश्वक्रीती । कच्छपीत्यादि ।। 
958 तत्पुरुषस्याङ्गुलेः संख्याव्ययादेः 5 । 4 । 86 ।। 
संख्याव्ययादेरङ्गुल्यन्तस्य समासान्तोऽच् स्यात् । द्वे अङ्गुली प्रमाणमस्य द्व्यङ्गुलम् । निर्गतमङ्गुल्यो निरङ्गुलम् ।। 
959 अहःसर्वैकदेशसंख्यातपुण्याच्च रात्रेः 5 । 4 । 87 ।।
एभ्यो रात्रेरच् स्याच्चात्संख्याव्ययादेः । अहर्ग्रहणं द्वन्द्वार्थम् ।। 
960 रात्राह्नाहाः पुंसि 2 । 4 । 29 ।।
एतदन्तौ द्वन्द्वतत्पुरुषौ पुंस्येव । अहश्च रात्रिश्चाहोरात्रः । सर्वरात्रः । संख्यातरात्रः । (संख्यापूर्वं रात्रं क्लीबम्) । द्विरात्रम् । त्रिरात्रम् ।। 
961 राजाहः सखिभ्यष्टच् 5 । 4 । 91 ।।
एतदन्तात्तत्पुरुषाट्टच् स्यात् । परमराजः ।। 
962 आन्महतः समानाधिकरणजातीययोः 6 । 3 । 46 ।।
महत आकारोऽन्तादेशः स्यात्समानाधिकरणे उत्तरपदे जातीये च परे । महाराजः । प्रकारवचने जातीयर् । महाप्रकारो महाजातीयः ।। 
963 द्व्यष्टनः संख्यायामबहुव्रीह्यशीत्योः 6 । 3 । 47 ।।
आत्स्यात् । द्वौ च दश च द्वादश । अष्टाविंशतिः ।। 
964 त्रेस्त्रयः 6 । 3 । 48 ।। 
त्रयोदश । त्रयोविंशतिः । त्रयस्ंत्रिशत् ।। 
965 परवल्लिङ्गं द्वन्द्वतत्पुरुषयोः 2 । 3 । 26 ।।
एतयोः परपदस्येव लिङ्गं स्यात् । कुक्कुटमयूर्याविमे । मयूरीकुक्कुटाविमौ । (द्विगुप्राप्तापन्नालम्पूर्वगतिसमासेषु प्रतिषेधो वाच्यः) । पञ्चसु कपालेषु संस्कृतः पञ्चकपालः पुरोडाशः ।। 
966 प्राप्तापन्ने च द्वितीयया 2 । 2 । 4 ।।
समस्येते । अकारश्चानयोरन्तादेशः । प्राप्तो जीविकां प्राप्तजीविकः । आपन्नजीविकः । अलं कुमार्यै - अलंकुमारिः । अत एव ज्ञापकात्समासः । निष्कौशाम्बिः ।। 
967 अर्धर्चाः पुंसि च 2 । 4 । 31 ।।
 अर्धर्चादयः शब्दाः पुंसि क्लीबे च स्युः । अर्धर्चः । अर्धर्चम् । एवं ध्वजतीर्थशरीरमण्डपयूपदेहाङ्कुशपात्रसूत्रादयः । सामान्ये नपुंसकम् । मृदु पचति । प्रातः कमनीयम् ।। 

इति तत्पुरुषः ।। 3 ।। 

अथ बहुव्रीहिः 

968 शेषो बहुव्रीहिः 2 । 2 । 23 ।। 
अधिकारोऽयं प्राग्द्वन्द्वात् ।। 
969 अनेकमन्यपदार्थे 2 । 2 । 24 ।।
अनेकं प्रथमान्तमन्यस्य पदस्यार्थे वर्तमानं वा समस्यते स बहुव्रीहिः ।। 
970 सप्तमीविशेषणे बहुव्रीहौ 2 । 2 । 35 ।।
सप्तम्यन्तं विशेषणं च बहुव्रीहौ पूर्वं स्यात् । अत एव ज्ञापकाद्व्यधिकरणपदो बहुव्रीहिः ।। 
971 हलन्तात्सप्तम्याः संज्ञायाम् 6 । 3 । 9 ।।
हलन्ताददन्ताच्च सप्तम्या अलुक् । कण्ठेकालः । प्राप्तमुदकं यं स प्राप्तोदको ग्रामः । ऊढरथोऽनड्वान् । उपहृतपशू रुद्रः । उध्दृतौदना स्थाली । पीताम्बरो हरिः । वीरपुरुषको ग्रामः । (प्रादिभ्यो धातुजस्य वाच्यो वा चोत्तरपदलोपः) । प्रपतितपर्णः, प्रपर्णः । (नञोऽस्त्यर्थानां वाच्यो वा चोत्तरपदलोपः) अविद्यमानपुत्रः, अपुत्रः ।। 
972 स्त्रियाः पुंवद्भाषितपुंस्कादनूङ्समानािधकरणे स्त्रियामपूरणीप्रियादिषु 6 । 3 । 34 ।।
उक्तपुंस्कादनूङ् ऊङोऽभावोऽस्यामिति बहुव्रीहिः । निपातनात्पञ्चम्या अलुक् षष्ठयाश्च लुक् । तुल्ये प्रवृत्तिनिमित्ते यदुक्तपुंस्कं तस्मात्पर ऊङोऽभावो यत्र तथाभूतस्य स्त्रीवाचकशब्दस्य पुंवाचकस्येव रूपं स्यात् समानाधिकरणे स्त्रीलिङ्गे उत्तरपदे न तु पूरण्यां प्रियादौ च परतः । गोस्त्रियोरिति ह्रस्वः । चित्रगुः । रूपवद्भार्यः । अनूङ् किम् ? वामोरूभार्यः ।। पूरण्यां तु - 
973 अप्पूरणीप्रमाण्योः 5 । 4 । 116 ।।
पूरणार्थप्रत्ययान्तं यत्स्त्रीलिङ्गं तदन्तात्प्रमाण्यन्ताच्च बहुव्रीहे रप्स्यात् । कल्याणी पञ्चमी यासां रात्रीणां ताः कल्याणी पञ्चमा रात्रयः । स्त्री प्रमाणी यस्य स स्त्रीप्रमाणः । अप्रियादिषु किम् ? कल्याणीप्रिय इत्यादि ।। 
974 बहुव्रीहौ सक्थ्यक्ष्णोः स्वाङ्गात्षच् 5 । 4 । 113 ।। 
स्वाङ्गवाचिसक्थ्यक्ष्यन्ताद्बहुव्रीहेः षच् स्यात् । दीर्घसक्थः । जलजाक्षी । स्वाङ्गात्किम् ? दीर्घसक्थि शकटम् । स्थूलाक्षा वेणुयष्टिः । अक्ष्णोऽदर्शनादिति वक्ष्यमाणोऽच् ।। 
975 द्वित्रिभ्यां ष मर्ूध्नः 5 । 4 । 115 ।।
आभ्यां मर्ूध्नः षः स्याद्बहुव्रीहौ । द्विमूर्धः । त्रिमूर्धः ।। 
976 अन्तर्बहिभ्यां च लोम्नः 5 । 4 । 117 ।।
आभ्यां लोम्नोऽप्स्याद्बहुव्रीहौ । अन्तर्लोमः । बहिर्लोमः ।। 
977 पादस्य लोपोऽहस्त्यादिभ्यः 5 । 4 । 138 ।।
हस्त्यादिवर्जितादुपमानात्परस्य्ा पादशब्दस्य लोपः स्याद्बहुव्रीहौ । व्याघ्रस्येव पादावस्य व्याघ्रपात् । अहस्त्यादिभ्यः किम् ? हस्तिपादः । कुसूलपादः ।। 
978 संख्यासुपूर्वस्य 5 । 4 । 140 ।।
पादस्य लोपः स्यात्समासान्तो बहुव्रीहौ । द्विपात् । सुपात् ।। 
979 उद्विभ्यां काकुदस्य 5 । 4 । 148 ।।
लोपः स्यात् । उत्काकुत् । विकाकुत् ।। 
980 पूर्णाद्विभाषा 5 । 4 । 149 ।।
पूर्णकाकुत् । पूर्णकाकुदः ।। 
981 सुहृद्दुर्हृदौ मित्रामित्रयोः 5 । 4 । 150 ।।
सुदर्ुभ्यां हृदयस्य हृद्भावो निपात्यते । सुहृन्मित्रम् । दुर्हृदमित्रः ।। 
982 उरः प्रभृतिभ्यः कप् 5 । 4 । 151 ।। 
983 सोऽपदादौ 8 । 3 । 38 ।।
पाशकल्पककाम्येषु विसर्गस्य सः ।। 
984 कस्कादिषु च 8 । 3 । 48 ।।
एष्विण उत्तरस्य विसर्गस्य षोऽन्यस्य तु सः । इति सः । व्यूढोरस्कः ।। 
985 इणः षः 8 । 3 । 39 ।।
इण उत्तरस्य विसर्गस्य षः पाशकल्पककाम्येषु परेषु । प्रियसर्पिष्कः ।। 
986 निष्ठा 2 । 2 । 36 ।।
निष्ठान्तं बहुव्रीहौ पूर्वं स्यात् । युक्तयोगः ।। 
987 शेषाद्विभाषा 5 । 4 । 154 ।। 
अनुक्तसमासान्ताद्बहुव्रीहेः कब्वा । महायशस्कः, महायशाः ।।

इति बहुव्रीहिः ।। 4 ।। 

अथ द्वन्द्वः 

988 चार्थे द्वन्द्वः 2 । 2 । 29 ।।
अनेकं सुबन्तं चार्थे वर्तमानं वा समस्यते स द्वन्द्वः । समुच्चयान्वाचयेत रेतरयोगसमाहाराश्च्ाार्थाः । तत्र 'ईश्वरं गुरुं च भजस्व' इति परस्परनिरपेक्षस्यानेक स्यैकस्मिन्नन्वयः समुच्चयः । 'भिक्षामट गां चानय' इत्यन्यतरस्यानुषङि्ग्ाकत्वेन अन्वयो ऽन्वाचयः । अनयोरसामर्थ्यात्समासो न । 'धवखदिरौ छिन्धि' इति मिलितानामन्वय इतरेतरयोगः । 'संज्ञापरिभाषम्' इति समूहः समाहारः ।। 
989 राजदन्तादिषु परम् 2 । 2 । 31 ।।
एषु पूर्वप्रयोगार्हं परं स्यात् । दन्तानां राजानो राजदन्ताः । (धर्मादिष्वनियमः) । अर्थधर्मौ । धर्मार्थावित्यादि ।। 
990 द्वन्द्वे घि 2 । 2 । 32 ।।
द्वन्द्वे घिसंज्ञं पूर्वं स्यात् । हरिश्च हरश्च हरिहरौ ।। 
991 अजाद्यदन्तम् 2 । 2 । 33 ।। 
द्वन्द्वे पूर्वं स्यात् । ईशकृष्णौ ।। 992 अल्पाच्तरम् 2 । 2 । 34 ।। 
शिवकेशवौ ।। 
993 पिता मात्रा 1 । 2 । 70 ।।
मात्रा सहोक्तौ पिता वा शिष्यते । माता च पिता च पितरौ, मातापितरौ वा ।। 
994 द्वन्द्वश्च प्राणितूर्यसेनाङ्गानाम् 2 । 4 । 2 ।।
एषां द्वन्द्व एकवत् । पाणिपादम् । मार्दङ्गिकवैणविकम् । रथिकाश्वारोहम् ।। 
995 द्वन्द्वाच्चुदषहान्तात्समाहारे 5 । 4 । 106 ।। 
चवर्गान्ताद्दषहान्त्ााच्च द्वन्द्वाट्टच् स्यात्समाहारे । वाक् च त्वक् च वाक्त्वचम् । त्वक्स्रजम् । शमीदृषदम् । वाक्त्विषम् । छत्रोपानहम् । समाहारे किम् ? प्रावृट्शरदौ ।। 

इति द्वन्द्वः ।। 5 ।। 

अथ समासान्ताः 

996 ऋक्पूरब्धूःपथामानक्षे 5 । 4 । 74 ।।
अ अनक्षे इतिच्छेदः । ऋगाद्यन्तस्य समासस्य अप्रत्ययोऽन्तावयवोऽक्ष्ो या धूस्तदन्तस्य तु न । अर्धर्चः । विष्णुपुरम् । विमलापं सरः । राजधुरा । अक्षे तु अक्षधूः । दृढधूरक्षः । सखिपथः । रम्यपथो देशः ।। 
997 अक्ष्णोऽदर्शनात् 5 । 4 । 76 ।।
अचक्षुःपर्यायादक्ष्णोऽच् स्यात्समासान्तः । 'गवामक्षीव गवाक्षः' ।। 
998 उपसर्गादध्वनः 5 । 4 । 85 ।।
प्रगतोऽध्वानं प्राध्वो रथः ।। 
999 न पूजनात् 5 । 4 । 69 ।।
पूजनार्थात्परेभ्यः समासान्ता न स्युः । सुराजा । अतिराजा ।। 

इति समासान्ताः ।। 
