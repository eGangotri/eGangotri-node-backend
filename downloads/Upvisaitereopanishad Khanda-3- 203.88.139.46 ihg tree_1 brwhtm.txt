3.1
स ईक्षतेमे नु लोकाश्च लोकपालाश्च;अन्नमेभ्यः सृजा इति ।। 1 ।।
3.2
सोऽपोऽभ्यतपत् ताभ्योऽभितप्ताभ्यो मूर्तिरजायत । या वै सा मूर्तिरजायत, अन्नं वै तत् ।। 2 ।।
3.3
तदेतदभिसृष्टं सत् पराङत्यजिघांसत् । तद्वाचाऽजिघृक्षत् ।
तन्ना- शक्नोद्वाचा ग्रहीतुम् । स यद्धैनद्वाचाऽग्रहैष्यत्, अभिव्याहृत्य हैवान्न- मन्नप्स्यत् ।। 3 ।।
3.4
तत् प्राणेनाजिघृक्षत् । तन्नाशक्नोत् प्राणेन ग्रहीतुम् ।
स यद्धैनत् प्राणेनाग्रहैष्यत्, अभिप्राण्य हैवान्नमत्रप्स्यत् ।। 4 ।।
3.5
तच्चक्षुषाऽजिघृक्षत् । तन्नाशक्नोच्चक्षुषा ग्रहीतुम् ।
स यद्धैनच्च- क्षुषाऽग्रहैष्यत्, दृष्ट्वा हैवान्नमत्रप्स्यत् ।। 5 ।।
3.6
तच्छ्रोत्रेणाजिघृक्षत् । तन्नाशक्नोच्छ्रोत्रेण ग्रहीतुम् ।
स यद्धैनच्छ्रोत्रे- णाग्रहैष्यत्, श्रुत्वा हैवान्नमत्रप्स्यत् ।। 6 ।।
3.7
तत्त्त्वचाऽजिघृक्षत् ।। तन्नाशक्नोत्त्वचा ग्रहीतुम् ।
स यद्धैनत् त्वचाऽग्रहैष्यत्, स्पृष्ट्वा हैवान्नमन्नप्स्यत् ।। 7 ।।
3.8
तन्मनसाऽजिघृक्षत् । तन्नाशक्नोन्मनसा ग्रहीतुम् ।
स यद्धैनन्मनसाऽग्रहैष्यत्, ध्यात्वा हैवान्नमत्रप्स्यत् ।। 8 ।।
3.9
तच्छिश्नेनाऽजिघृक्षत् । तन्नाशक्नोच्छिश्नेन ग्रहीतुम् ।
स यद्धैनच्छिश्नेनाग्रहैष्यत्, विसृज्य हैवान्नमत्रप्स्यत् ।। 9 ।।
3.10
तदपानेनाजिघृक्षत् । तदावयत् । स एषोऽन्नस्य ग्रहो यद्वायुः ।
अन्नायुर्वा एष यद्वायुः ।। 10 ।।
3.11
स ईक्षत कथंन्विदं मदृते स्यादिति । स ईक्षत1 कतरेण प्रपद्या इति।
स ईक्षत यदि वाचाऽभिव्याहृतम्; यदि प्राणेनाऽभिप्राणितम्, यदि चक्षुषा दृष्टम्;
यदि श्रोत्रेण श्रुतम्, यदि त्वचा स्पृष्टम्; यदि मनसा ध्यातम्; यद्यपानेनाऽभ्यपानितम्,
यदि शिश्नेन विसृष्टम्, अथ कोऽहमिति ।। 11 ।।
3.12
स एतमेव सीमानं विदार्यैतया द्वारा प्रापद्यत । सैषा विदृतिर्नाम  द्वास्तदेतन्नान्दनम् ।।
तस्य त्रय 1आवसथाः त्रयः स्वप्नाः; अयमावसथोऽय- मावसथोऽयमावसथ इति ।। 12 ।।
3.13
स जातो भूतान्यभिव्यैख्यत् किमिहान्यं वावदिषदिति ।
स एतमेव पुरुषं ब्रह्म ततममपश्यदिदमदर्शमिती ।। 13 ।।
3.14
तस्मादिदन्द्रो नामेदन्द्रो ह वै नाम तमिदन्द्रं सन्त1मिन्द्र इत्याचक्षते
परोक्षेण । परोक्षप्रिया इव हि देवाः परोक्षप्रिया इव हि देवाः ।। 14।।