।। प्रथमाध्यायस्य द्वितीयः पादः ।।
शास्त्रे त्वमुष्मिन् जगतां निदानं 
ब्रह्मैव साक्षात् चिदचिच्छरीरम् । 
इत्येवमर्थं विशदीकरिष्यन् 
पादान् अथ त्नीन् प्रचकार शेषान् ।। 19 ।।
तत्र द्वितीयेन शरीरं आसीत्  
तत्प्रत्यशेषः चिदचित्प्रपञ्चः । 
तृतीयतस्तस्य तदात्मभावः 
चतुर्थतस्तद्विपरीतभङ्गः ।। 20 ।।
12 ।। सर्वत्र प्रसिद्ध्यधिकरणम् ।। 1 ।।
स्वकर्मतः कारणताभियोगात् 
अल्पत्वतोऽल्पायतनत्वतश्च ।
सर्वं समाशङ्क्य निरास जीवं 
प्रसिद्धितस्तद्गुणतः स्मृतेश्च ।। 21 ।।
13 ।। अत्त्त्त्रधिकरणम् ।। 2 ।।
अत्ता तु जीवो न परः स्वतन्त्नः 
स एव यत्कर्मफलो़पभोगी ।
इत्यप्यसत् तद्धि चराचरस्य 
मृत्यूपसेकात् अदनं त्वपीतिः ।। 22 ।।
14 ।। अन्तराधिकरणम् ।। 3 ।।
अक्ष्यन्तरस्यत्वेष इति प्रसिद्ध्या 
जीवोऽथवा बिम्वं अथापि दैवं ।
इत्यप्यसत् स्यात् अमृतत्वशब्दात् 
सुखश्रुतेश्चाप्यनवस्थितेश्च ।। 23 ।।
15 ।। अन्तर्याम्यधिकरणम् ।। 4 ।।
द्रष्टेति शब्दात् इह वाक्यशेषे 
द्रष्ट्रन्तरस्य प्रतिषेधतश्च । 
क्षेत्रज्ञमन्तर्यमयन्तमाहे 
 त्येतन्न जागर्त्यमृतत्वशब्दात् ।। 24 ।।
16 ।। अदृश्यत्वादिगुणकाधिकरणम् ।। 5 ।।
स्थूलत्वदृश्यत्वनिषेधनेन 
सूक्ष्मं त्वदृश्यत्वगुणं प्रधानम् । 
क्षेत्रज्ञ एवाक्षरमित्यसत् स्यात् 
प्रतिज्ञया तत्परतः परत्वात् ।। 25 ।।
17 ।। वैश्वानराधिकरणम् ।। 3 ।।
कौक्षेयवह्निस्त्वथ देवता वा 
भूतं तृतीयं त्वथवाऽग्निशब्दात् । 
वैश्वानरः स्यात् इति नैव यस्मात् 
त्रैलोक्यदेहः पुरुषाभिधा च ।। 26 ।।
स्थूलस्य सूक्ष््मस्य तथेन्द्रियाणां 
एकैकशश्चावयवत्वतश्च । 
तद्देहतां संप्रतिपाद्य पश्चात् 
तदन्यदेहत्वं अपाचकार ।। 27 ।।
पादेनेत्थं अनेनार्थात् जगतः तच्छरीरता । 
सामानाधिकरण्येन तदन्येन च साधिता ।। 28 ।। 
।। इति प्रथमस्य द्वितीयः ।।