2.2.0.0
।। तैत्तिरीयसंहितायां द्वितीयकाण़्डे द्वितीयः प्रश्नः प्रारंभः ।। हरिः ओम् ।
2.2.1.1
प्रजापतिः प्रजा असृजत ताः सृष्टा इन्द्राग्नी अपागूहता सोऽचायत्प्रजापतिरिन्द्राग्नी वै मे प्रजा अपाघुक्षतामिति स एतमैन्द्राग्नमेकादशकपालमपश्यत्तन्निरवपत्तावस्मै प्रजाः प्रासाधयतामिन्द्राग्नी वा एतस्य प्रजामपगूहतो योऽलं प्रजायै सन्प्रजान्न विन्दत ऐन्द्राग्नमेकादशकपालन्निर्वपेत्प्रजाकाम इन्द्राग्नी (1)
2.2.1.2
एव स्वेन भागधेयेनोपधावति तावेवास्मै प्रजां प्रसाधयतो विन्दते प्रजामैन्द्राग्नमेकादशकपालन्निर्वपेत् स्पर्द्धमानः क्षेत्रे वा सजातेषु वेन्द्राग्नी एव स्वेन भागधेयेनोपधावति ताभ्यामेवेन्द्रियं वीर्यं भ्रातृव्यस्य वृङ्क्ते वि पाप्मना भ्रातृव्येण जयतेऽप वा एतस्मादिन्द्रियव्वीँर्यं क्रामति यस्सङ्ग्राममुपप्रयात्यैन्द्राग्नमेकादशकपालन्निः (2)
2.2.1.3
वपेथ्सङ्ग्राममुपप्रयास्यन्निन्द्राग्नी एव स्वेन भागधेयेनोपधावति तावेवास्मिन्निन्द्रियव्वीँर्यन्धत्तस्सहेन्द्रियेण वीर्येणोपप्रयाति जयति त सङ्ग्रामव्विँ वा एष इन्द्रियेण वीर्येणर्द्ध्यते यस्सङ्ग्रामञ्जयत्यैन्द्राग्नमेकादश-कपालन्निर्वपेथ्सङ्ग्रामञ्जित्वेन्द्राग्नी एव स्वेन भागधेयेनोपधावति तावेवास्मिन्निन्द्रियव्वीँर्यम् (3)
2.2.1.4
धत्तो नेन्द्रियेण वीर्येण व्यृद्ध्यतेऽप वा एतस्मादिन्द्रियव्वीँर्यङ्क्रामति य एति जनतामैन्द्राग्नमेकादशकपालन्निर्वपेज्जनतामेष्यन्निन्द्राग्नी एव स्वेन भागधेयेनोपधावति तावेवास्मिन्निन्द्रियव्वीँर्यन्धत्तस्सहेन्द्रियेण वीर्येण जनतामेति पौष्णञ्चरुमनुनिर्वपेत्पूषा वा इन्द्रियस्य वीर्यस्यानुप्रदाता पूषणमेव (4)
2.2.1.5
स्वेन भागधेयेनोपधावति स एवास्मा इन्द्रियव्वीँर्यमनु प्रयच्छति क्षैत्रपत्यञ्चरुन्निर्वपेज्जनतामागत्येयव्वैँ क्षेत्रस्य पतिरस्यामेव प्रतितिष्ठत्यैन्द्राग्नमेकादशकपालमुपरिष्टान्निर्वपेदस्यामेव प्रतिष्ठायेन्द्रियव्वीँर्यमुपरिष्टादात्मन्धत्ते ।। (5)
2.2.1.0
प्रजाकाम इन्द्राग्नी उपप्रयात्यैन्द्राग्नमेकादशकपालन्निर्वीर्यं पूषणमेवैकान्नचत्वारिशच्च ।। 1 ।
2.2.2.1
अग्नये पथिकृते पुरोडाशमष्टाकपालन्निर्वपेद्यो दर्‌शपूर्णमासयाजी सन्नमावास्याव्वाँ पौर्णमासीव्वाँऽतिपादयेत्पथो वा एषोऽद्ध्यपथेनैति यो दर्‌शपूर्णमासयाजी सन्नमावास्याव्वाँ पौर्णमासीव्वाँऽतिपादयत्यग्निमेव पथिकृत स्वेन भागधेयेनोपधावति स एवैनमपथात्पन्थामपि नयत्यनड्वान्दक्षिणा वही ह्येष समृद्ध्या अग्नये व्रतपतये (6)
2.2.2.2
पुरोडाशमष्टाकपालन्निर्वपेद्य आहिताग्निस्सन्नव्रत्यमिव चरेदग्निमेव व्रतपति स्वेन भागधेयेनोपधावति स एवैनव्व्रँतमालंभयति व्रत्यो भवत्यग्नये रक्षोघ्ने पुरोडाशमष्टाकपालन्निर्वपेद्य रक्षासि सचेरन्नग्निमेव रक्षोहण स्वेन भागधेयेनोपधावति स एवास्माद्रक्षास्यपहन्ति निशितायान्निर्वपेत् (7)
2.2.2.3
निशिताया हि रक्षासि प्रेरते संप्रेर्णान्येवैनानि हन्ति परिश्रिते याजयेद्रक्षसामनन्ववचाराय रक्षोघ्नी याज्यानुवाक्ये भवतो रक्षसा स्तृत्या अग्नये रुद्रवते पुरोडाशमष्टाकपालन्निर्वपेदभिचरन्नेषा वा अस्य घोरा तनूर्यद्रुद्रस्तस्मा एवैनमावृश्चति ताजगार्तिमार्च्छत्यग्नये सुरभिमते पुरोडाशमष्टाकपालन्निर्वपेद्यस्य गावो वा पुरुषाः (8)
2.2.2.4
वा प्रमीयेरन् यो वा बिभीयादेषा वा अस्य भेषज्या तनूर्यथ्सुरभिमती तयैवास्मै भेषजङ्करोति सुरभिमते भवति पूतीगन्धस्यापहत्या अग्नये क्षामवते पुरोडाशमष्टाकपालन्निर्वपेथ्सङ्ग्रामे सय्यँत्ते भागधेयेनैवैन शमयित्वा परानभि निर्दिशति यमवरेषाव्विँद्ध्यन्ति जीवति स यं परेषां प्र स मीयते जयति त सङ्ग्रामम् (9)
2.2.2.5
अभि वा एष एतानुच्यति येषां पूर्वापरा अन्वञ्चः प्रमीयन्ते पुरुषाहुतिर्ह्यस्य प्रियतमाऽग्नये क्षामवते पुरोडाशमष्टाकपालन्निर्वपेद्भागधेयेनैवैन शमयति नैषां पुराऽऽयुषोऽपरः प्रमीयतेऽभि वा एष एतस्य गृहानुच्यति यस्य गृहान्दहत्यग्नये क्षामवते पुरोडाशमष्टाकपालन्निर्वपेद्भागधेयेनैवैन शमयति नास्यापरङ्गृहान्दहति ।। (10)
2.2.2.0
व्रतपतये निशितायान्निर्वपेत्पुरुषास्सङ्ग्रामन्न चत्वारि च ।। 2 ।।
2.2.3.1
अग्नये कामाय पुरोडाशमष्टाकपालन्निर्वपेद्यङ्कामो नोपनमेदग्निमेव काम स्वेन भागधेयेनोप धावति स एवैनङ्कामेन समर्द्धयत्युपैनङ्कामो नमत्यग्नये यविष्ठाय पुरोडाशमष्टाकपालन्निर्वपेथ्स्पर्द्धमानः क्षेत्रे वा सजातेषु वाऽग्निमेव यविष्ठ स्वेन भागधेयेनोपधावति तेनैवेन्द्रियं वीर्यं भ्रातृव्यस्य (11)
2.2.3.2
युवते वि पाप्मना भ्रातृव्येण जयतेऽग्नये यविष्ठाय पुरोडाशमष्टाकपालन्निर्वपेदभिचर्यमाणोऽग्निमेव यविष्ठ स्वेन भागधेयेनोपधावति स एवास्माद्रक्षासि यवयति नैनमभिचरन्थ्स्तृणुतेऽग्नय आयुष्मते पुरोडाशमष्टाकपालन्निर्वपेद्यः कामयेत सर्वमायुरियामित्यग्निमेवायुष्मन्त स्वेन भागधेयेनोपधावति स एवास्मिन्न् (12)
2.2.3.3
आयुर्दधाति सर्वमायुरेत्यग्नये जातवेदसे पुरोडाशमष्टाकपालन्निर्वपेद्भूतिकामोऽग्निमेव जातवेदस स्वेन भागधेयेनोपधावति स एवैनं भूतिङ्गमयति भवत्येवाग्नये रुक्मते पुरोडाशमष्टाकपालन्निर्वपेद्रुक्कामोऽग्निमेव रुक्मन्त स्वेन भागधेयेनोपधावति स एवास्मिन्रुचन्दधाति रोचत एवाग्नये तेजस्वते पुरोडाशम् (13)
2.2.3.4
अष्टाकपालन्निर्वपेत्तेजस्कामोऽग्निमेव तेजस्वन्त स्वेन भागधेयेनोपधावति स एवास्मिन्तेजो दधाति तेजस्व्येव भवत्यग्नये साहन्त्याय पुरोडाशमष्टाकपालन्निर्वपेथ्सीक्षमाणोऽग्निमेव साहन्त्य स्वेन भागधेयेनोपधावति तेनैव सहते य सीक्षते ।। (14)
2.2.3.0
भ्रातृव्यस्यास्मिन्तेजस्वते पुरोडाशमष्टात्रिशच्च ।। 3 ।।
2.2.4.1
अग्नयेऽन्नवते पुरोडाशमष्टाकपालन्निर्वपेद्यः कामयेतान्नवान्थ्स्यामित्यग्निमेवान्नवन्त स्वेन भागधेयेनोपधावति स एवैनमन्नवन्तङ्करोत्यन्नवानेव भवत्यग्नयेऽन्नादाय पुरोडाशमष्टाकपालन्निर्वपेद्यः कामयेतान्नादस्स्यामित्यग्निमेवान्नाद स्वेन भागधेयेनोपधावति स एवैनमन्नादङ्करोत्यन्नादः (15)
2.2.4.2
एव भवत्यग्नयेऽन्नपतये पुरोडाशमष्टाकपालन्निर्वपेद्यः कामयेतान्नपतिस्स्यामित्यग्निमेवान्नपति स्वेन भागधेयेनोपधावति स एवैनमन्नपतिङ्करोत्यन्नपतिरेव भवत्यग्नये पवमानाय पुरोडाशमष्टाकपालन्निर्वपेदग्नये पावकायाग्नये शुचये ज्योगामयावी यदग्नये पवमानाय निर्वपति प्राणमेवास्मिन्तेन दधाति यदग्नये (16)
2.2.4.3
पावकाय वाचमेवास्मिन्तेन दधाति यदग्नये शुचय आयुरेवास्मिन्तेन दधात्युत यदीतासुर्भवति जीवत्येवैतामेव निर्वपेच्चक्षुष्कामो यदग्नये पवमानाय निर्वपति प्राणमेवास्मिन्तेन दधाति यदग्नये पावकाय वाचमेवास्मिन्तेन दधाति यदग्नये शुचये चक्षुरेवास्मिन्तेन दधाति (17)
2.2.4.4
उत यद्यन्धो भवति प्रैव पश्यत्यग्नये पुत्रवते पुरोडाशमष्टाकपालन्निर्वपेदिन्द्राय पुत्रिणे पुरोडाशमेकादशकपालं प्रजाकामो़ऽग्निरेवास्मै प्रजां प्रजनयति वृद्धामिन्द्रः प्रयच्छत्यग्नये रसवतेऽजक्षीरे चरुन्निर्वपेद्यः कामयेत रसवान्थ्स्यामित्यग्निमेव रसवन्त स्वेन भागधेयेनोपधावति स एवैन रसवन्तङ्करोति (18)
2.2.4.5
रसवानेव भवत्यजक्षीरे भवत्याग्नेयी वा एषा यदजा साक्षादेव रसमवरुन्धेऽग्नये वसुमते पुरोडाशमष्टाकपालन्निर्वपेद्यः कामयेत वसुमान्थ्स्यामित्यग्निमेव वसुमन्त स्वेन भागधेयेनोप धावति स एवैनं वसुमन्तङ्करोति वसुमानेव भवत्यग्नये वाजसृते पुरोडाशमष्टाकपालन्निर्वपेथ्सङ्ग्रामे सय्यँत्ते वाजम् (19)
2.2.4.6
वा एष सिसीर्‌षति यस्सङ्ग्रामञ्जिगीषत्यग्निः खलु वै देवानाव्वाँजसृदग्निमेव वाजसृत स्वेन भागधेयेनोपधावति धावति वाज हन्ति वृत्रञ्जयति त सङ्ग्राममथो अग्निरिव न प्रतिधृषे भवत्यग्नयेऽग्निवते पुरोडाशमष्टाकपालन्निर्वपेद्यस्याग्नावग्निमभ्युद्धरेयुर्निर्दिष्टभागो वा एतयोरन्योऽनिर्दिष्टभागोऽन्यस्तौ संभवन्तौ यजमानम् (20)
2.2.4.7
अभिसंभवतस्स ईश्वर आर्तिमार्तोर्यदग्नयेऽग्निवते निर्वपति भागधेयेनैवैनौ शमयति नार्तिमार्छति यजमानोऽग्नये ज्योतिष्मते पुरोडाशमष्टाकपालन्निर्वपेद्यस्याग्निरुद्धृतोऽहुतेऽग्निहोत्र उद्वायेदपर आदीप्यानूद्धृत्य इत्याहुस्तत्तथा न कार्यय्यँद्भागधेयमभि पूर्व उद्ध्रियते किमपरोऽभ्युत् (21)
2.2.4.8
ह्रियेतेति तान्येवावक्षाणानि सन्निधाय मन्थेदितः प्रथमञ्जज्ञे अग्निः स्वाद्योनेरधि जातवेदाः । स गायत्रिया त्रिष्टुभा जगत्या देवेभ्यो हव्यव्वँहतु प्रजानन्निति छन्दोभिरेवैन स्वाद्योनेः प्रजनयत्येष वाव सोऽग्निरित्याहुर्ज्योतिस्त्वा अस्य परापतितमिति यदग्नये ज्योतिष्मते निर्वपति यदेवास्य ज्योतिः परापतितन्तदेवावरुन्धे ।। (22)
2.2.4.0
करोत्यन्नादो दधाति यदग्नये शुचये चक्षुरेवास्मिन्तेन दधाति करोति वाजय्यँजमानमुदेवास्य षट्च ।। 4 ।।
2.2.5.1
वैश्वानरन्द्वादशकपालन्निर्वपेद्वारुणञ्चरुन्दधिक्राव्ण्णे चरुमभिशस्यमानो यद्वैश्वानरो द्वादशकपालो भवति सव्वँथ्सरो वा अग्निर्वैश्वानरस्सव्वँथ्सरेणैवैन स्वदयत्यप पापव्वँर्ण हते वारुणेनैवैनव्वँरुणपाशान्मुञ्चति दधिक्राव्ण्णा पुनाति हिरण्यन्दक्षिणा पवित्रव्वैँ हिरण्यं पुनात्येवैनमाद्यमस्यान्नं भवत्येतामेव निर्वपेत्प्रजाकामः सव्वँथ्सरः (23)
2.2.5.2
वा एतस्याशान्तो योनिं प्रजायै पशूनान्निर्दहति योऽलं प्रजायै सन्प्रजान्न विन्दते यद्वैश्वानरो द्वादशकपालो भवति सव्वँथ्सरो वा अग्निर्वैश्वानरस्सव्वँथ्सरमेव भागधेयेन शमयति सोऽस्मै शान्तः स्वाद्योनेः प्रजां प्रजनयति वारुणेनैवैनव्वँरुणपाशान्मुञ्चति दधिक्राव्ण्णा पुनाति हिरण्यन्दक्षिणा पवित्रव्वैँ हिरण्यं पुनात्येवैनम् (24)
2.2.5.3
विन्दते प्रजाव्वैँश्वानरन्द्वादशकपालं निर्वपेत्पुत्रे जाते यदष्टाकपालो भवति गायत्रियैवैनं ब्रह्मवर्चसेन पुनाति यन्नवकपालस्त्रिवृतैवास्मिन्तेजो दधाति यद्दशकपालो विराजैवास्मिन्नन्नाद्यन्दधाति यदेकादशकपालस्त्रिष्टुभैवा-स्मिन्निन्द्रियं दधाति यद्द्वादशकपालो जगत्यैवास्मिन्पशून्दधाति यस्मिञ्जात एतामिष्टिन्निर्वपति पूतः (25)
2.2.5.4
एव तेजस्व्यन्नाद इन्द्रियावी पशुमान्भवत्यव वा एष सुवर्गाल्लोकाच्छिद्यते यो दर्‌शपूर्णमासयाजी सन्नमावास्याव्वाँ पौर्णमासीव्वाँऽतिपादयति सुवर्गाय हि लोकाय दर्‌शपूर्णमासाविज्येते वैश्वानरन्द्वादश-कपालन्निर्वपेदमावास्याव्वाँ पौर्णमासीव्वाँऽतिपाद्य सव्वँथ्सरो वा अग्निर्वैश्वानरस्सव्वँथ्सरमेव प्रीणात्यथो सव्वँथ्सरमेवास्मा उपदधाति सुवर्गस्य लोकस्य समष्ट्यै (26)
2.2.5.5
अथो देवता एवान्वारभ्य सुवर्गल्लोँकमेति वीरहा वा एष देवानाय्योँऽग्निमुद्वासयते न वा एतस्य ब्राह्मणा ऋतायवः पुराऽन्नमक्षन्नाग्नेयमष्टाकपालन्निर्वपेद्वैश्वानरन्द्वादशकपालमग्निमुद्वासयिष्यन् यदष्टाकपालो भवत्यष्टाक्षरा गायत्री गायत्रोऽग्निर्यावानेवाग्निस्तस्मा आतिथ्यङ्करोत्यथो यथा जनय्यँतेऽवसङ्करोति तादृक् (27)
2.2.5.6
एव तद्द्वादशकपालो वैश्वानरो भवति द्वादश मासास्सव्वँथ्सरस्सव्वँथ्सरः खलु वा अग्नेर्योनिस्स्वामेवैनय्योँनिङ्गमयत्याद्यमस्यान्नं भवति वैश्वानरन्द्वादशकपालन्निर्वपेन्मारुत सप्तकपालङ्ग्रामकाम आहवनीये वैश्वानरमधिश्रयति गार्‌हपत्ये मारुतं पापवस्यसस्य विधृत्यै द्वादशकपालो वैश्वानरो भवति द्वादश मासास्सव्वँथ्सरस्सव्वँथ्सरेणैवास्मै सजाताश्च्यावयति मारुतो भवति (28)
2.2.5.7
मरुतो वै देवानाव्विँशो देवविशेनैवास्मै मनुष्यविशमवरुन्धे सप्तकपालो भवति सप्तगणा वै मरुतो गणश एवास्मै सजातानवरुन्धेऽनूच्यमान आसादयति विशमेवास्मा अनुवर्त्मानङ्करोति ।। (29)
2.2.5.0
प्रजाकामस्सव्वँथ्सरः पुनात्येवैनं पूतस्समष्ट्यै तादृङ्मारुतो भवत्येकान्नत्रिशच्च ।। 5 ।।
2.2.6.1
आदित्यञ्चरुन्निर्वपेत्सङ्ग्राममुपप्रयास्यन्नियव्वाँ अदितिरस्यामेव पूर्वे प्रतितिष्ठन्ति वैश्वानरन्द्वादशकपालन्निर्वपेदायतनङ्गत्वा सव्वँथ्सरो वा अग्निर्वैश्वानरस्सव्वँथ्सरः खलु वै देवानामायतनमेतस्माद्वा आयतनाद्देवा असुरानजयन् यद्वैश्वानरन्द्वादशकपालन्निर्वपति देवानामेवायतने यतते जयति त सङ्ग्राममेतस्मिन्वा एतौ मृजाते (30)
2.2.6.2
यो विद्विषाणयोरन्नमत्ति वैश्वानरन्द्वादशकपालन्निर्वपेद्विद्विषाणयोरन्नञ्जग्ध्वा सव्वँथ्सरो वा अग्निर्वैश्वानरस्सव्वँथ्सरस्वदितमेवात्ति नास्मिन्मृजाते सव्वँथ्सराय वा एतौ सममाते यौ सममाते तयोर्यः पूर्वोऽभिद्रुह्यति तव्वँरुणो गृह्णाति वैश्वानरन्द्वादशकपालन्निर्वपेथ्सममानयोः पूर्वोऽभिद्रुह्य सव्वँथ्सरो वा अग्निर्वैश्वानरस्सव्वँथ्सरमेवाप्त्वा निर्वरुणम् (31)
2.2.6.3
परस्तादभिद्रुह्यति नैनव्वँरुणो गृह्णात्याव्यव्वाँ एष प्रतिगृह्णाति योऽविं प्रतिगृह्णाति वैश्वानरन्द्वादशकपालन्निर्वपेदविं प्रतिगृह्य सव्वँथ्सरो वा अग्निर्वैश्वानरस्सव्वँथ्सरस्वदितामेव प्रतिगृह्णाति नाव्यं प्रतिगृह्णात्यात्मनो वा एष मात्रामाप्नोति य उभयादत्प्रतिगृह्णात्यश्वव्वाँ पुरुषव्वाँ वैश्वानरन्द्वादशकपालन्निर्वपेदुभयादत् (32)
2.2.6.4
प्रतिगृह्य सव्वँथ्सरो वा अग्निर्वैश्वानरस्सव्वँथ्सरस्वदितमेव प्रतिगृह्णाति नात्मनो मात्रामाप्नोति वैश्वानरन्द्वादशकपालन्निर्वपेथ्सनिमेष्यन्थ्सव्वँथ्सरो वा अग्निर्वैश्वानरो यदा खलु वै सव्वँथ्सरञ्जनतायाञ्चरत्यथ स धनार्घो भवति यद्वैश्वानरन्द्वादशकपालन्निर्वपति सव्वँथ्सरसातामेव सनिमभि प्रच्यवते दानकामा अस्मै प्रजा भवन्ति यो वै सव्वँथ्सरम् (33)
2.2.6.5
प्रयुज्य न विमुञ्चत्यप्रतिष्ठानो वै स भवत्येतमेव वैश्वानरं पुनरागत्य निर्वपेद्यमेव प्रयुङ्क्ते तं भागधेयेन विमुञ्चति प्रतिष्ठित्यै यया रज्ज्वोत्तमाङ्गामाजेत्तां भ्रातृव्याय प्रहिणुयान्निऱ्ऋतिमेवास्मै प्रहिणोति ।। (34)
2.2.6.0
मृजाते निर्वरुणव्वँपेदुभयादद्यो वै सव्वँथ्सर षट्त्रिशच्च । (6)
2.2.7.1
ऐन्द्रञ्चरुन्निर्वपेत्पशुकाम ऐन्द्रा वै पशव इन्द्रमेव स्वेन भागधेयेनोपधावति स एवास्मै पशून्प्रयच्छति पशुमानेव भवति चरुर्भवति स्वादेवास्मै योनेः पशून्प्रजनयतीन्द्रायेन्द्रियावते पुरोडाशमेकादशकपालन्निर्वपेत्पशुकाम इन्द्रियव्वैँ पशव इन्द्रमेवेन्द्रियावन्त स्वेन भागधेयेनोप धावति सः (35)
2.2.7.2
एवास्मा इन्द्रियं पशून्प्रयच्छति पशुमानेव भवतीन्द्राय घर्मवते पुरोडाशमेकादशकपालन्निर्वपेद्ब्रह्मवर्चसकामो ब्रह्मवर्चसव्वैँ घर्म इन्द्रमेव घर्मवन्त स्वेन भागधेयेनोपधावति स एवास्मिन्ब्रह्मवर्चसन्दधाति ब्रह्मवर्चस्येवभवतीन्द्रायार्कवते पुरोडाशमेकादशकपालन्निर्वपेदन्नकामोऽर्को वै देवानामन्नमिन्द्रमेवार्कवन्त स्वेन भागधेयेन (36)
2.2.7.3
उपधावति स एवास्मा अन्नं प्रयच्छत्यन्नाद एव भवतीन्द्राय घर्मवते पुरोडाशमेकादशकपालन्निर्वपेदिन्द्रायेन्द्रियावत इन्द्रायार्कवते भूतिकामो यदिन्द्राय घर्मवते निर्वपति शिर एवास्य तेन करोति यदिन्द्रायेन्द्रियावत आत्मानमेवास्य तेन करोति यदिन्द्रायार्कवते भूत एवान्नाद्ये प्रतितिष्ठति भवत्येवेन्द्राय (37)
2.2.7.4
अहोमुचे पुरोडाशमेकादशकपालन्निर्वपेद्यः पाप्मना गृहीतस्स्यात्पाप्मा वा अह इन्द्रमेवाहोमुच स्वेन भागधेयेनोपधावति स एवैनं पाप्मनोऽहसो मुञ्चतीन्द्राय वैमृधाय पुरोडाशमेकादशकपालन्निर्वपेद्यं मृधोऽभि प्रवेपेरन्राष्ट्राणि वाऽभिसमियुरिन्द्रमेव वैमृध स्वेन भागधेयेनोपधावति स एवास्मान्मृधः (38)
2.2.7.5
अपहन्तीन्द्राय त्रात्रे पुरोडाशमेकादशकपालन्निर्वपेद्बद्धो वा परियत्तो वेन्द्रमेव त्रातार स्वेन भागधेयेनोपधावति स एवैनन्त्रायत इन्द्रायार्कश्वमेधवते पुरोडाशमेकादशकपालन्निर्वपेद्यं महायज्ञो नोपनमेदेते वै महायज्ञस्यान्त्ये तनू यदर्काश्वमेधाविन्द्रमेवार्काश्वमेधवन्त स्वेन भागधेयेनोपधावति स एवास्मा अन्ततो महायज्ञञ्च्यावयत्युपैनं महायज्ञो नमति ।। (39)
2.2.7.0
इन्द्रियावन्त स्वेन भागधेयेनोपधावति सोऽर्कवन्त स्वेन भागधेयेनैवेन्द्रायास्मान्मृधोऽस्मै सप्त च । 7 ।
2.2.8.1
इन्द्रायान्वृजवे पुरोडाशमेकादशकपालन्निर्वपेद्ग्रामकाम इन्द्रमेवान्वृजु स्वेन भागधेयेनोप धावति स एवास्मै सजाताननुकान्करोति ग्राम्येव भवतीन्द्राण्यै चरुन्निर्वपेद्यस्य सेनाऽसशितेव स्यादिन्द्राणी वै सेनायै देवतेन्द्राणीमेव स्वेन भागधेयेनोपधावति सैवास्य सेना सश्यति बल्बजानपि (40)
2.2.8.2
इद्ध्मे सन्नह्येद्गौर्यत्राधिष्कन्ना न्यमेहत्ततो बल्बजा उदतिष्ठन्गवामेवैनं न्यायमपिनीय गा वेदयतीन्द्राय मन्युमते मनस्वते पुरोडाशमेकादशकपालन्निर्वपेथ्सङ्ग्रामे सय्यँत्त इन्द्रियेण वै मन्युना मनसा सङ्ग्रामञ्जयतीन्द्रमेव मन्युमन्तं मनस्वन्त स्वेन भागधेयेनोप धावति स एवास्मिन्निन्द्रियं मन्युं मनो दधाति जयति तम् (41)
2.2.8.3
सङ्ग्राममेतामेव निर्वपेद्यो हतमनास्स्वयंपाप इव स्यादेतानि हि वा एतस्मादपक्रान्तान्यथैष हतमनास्स्वयंपाप इन्द्रमेव मन्युमन्तं मनस्वन्त स्वेन भागधेयेनोपधावति स एवास्मिन्निन्द्रियं मन्युं मनो दधाति न हतमनास्स्वयंपापो भवतीन्द्राय दात्रे पुरोडाशमेकादशकपालन्निर्वपेद्यः कामयेत दानकामा मे प्रजास्स्युः (42)
2.2.8.4
इतीन्द्रमेव दातार स्वेन भागधेयेनोपधावति स एवास्मै दानकामाः प्रजाः करोति दानकामा अस्मै प्रजा भवन्तीन्द्राय प्रदात्रे पुरोडाशमेकादशकपालन्निर्वपेद्यस्मै प्रत्तमिव सन्न प्रदीयेतेन्द्रमेव प्रदातार स्वेन भागधेयेनोपधावति स एवास्मै प्रदापयतीन्द्राय सुत्राम्णे पुरोडाशमेकादशकपालन्निर्वपेदपरुद्धो वा (43)
2.2.8.5
अपरुद्ध्यमानो वेन्द्रमेव सुत्रामाण स्वेन भागधेयेनोपधावति स एवैनन्त्रायतेऽनपरुद्ध्यो भवतीन्द्रो वै सदृङ्‌ देवताभिरासीथ्स न व्यावृतमगच्छथ्स प्रजापतिमुपाधावत्तस्मा एतमैन्द्रमेकादशकपालन्निरवपत्तेनैवास्मिन्निन्द्रियमदधाच्छक्वरी याज्यानुवाक्ये अकरोद्वज्रो वै शक्वरी स एनव्वँज्रो भूत्या ऐन्ध (44)
2.2.8.6
सोऽभवथ्सोऽबिभेद्भूतः प्र मा धक्ष्यतीति स प्रजापतिं पुनरुपाधावथ्स प्रजापतिश्शक्वर्या अधि रेवतीन्निरमिमीत शान्त्या अप्रदाहाय योऽल श्रियै सन्थ्सदृङ्ख्समानैस्स्यात्तस्मा एतमैन्द्रमेकादशकपालन्निर्वपेदिन्द्रमेव स्वेन भागधेयेनोपधावति स एवास्मिन्निन्द्रियन्दधाति रेवती पुरोनुवाक्या भवति शान्त्या अप्रदाहाय शक्वरी याज्या वज्रो वै शक्वरी स एनव्वँज्रो भूत्या इन्धे भवत्येव ।। (45)
2.2.8.0
अपि त स्युर्वैन्ध भवति चतुर्दश च ।। 7 ।।
2.2.9.1
आग्नावैष्णवमेकादकपालन्निर्वपेदभिचरन्थ्सरस्वत्याज्यभागा स्याद्बार्‌हस्पत्यश्चरुर्यदाग्नावैष्णव एकादशकपालो भवत्यग्निस्सर्वा देवता विष्णुर्यज्ञो देवताभिश्चैवैनय्यँज्ञेन चाभिचरति सरस्वत्याज्यभागा भवति वाग्वै सरस्वती वाचैवैनमभिचरति बार्‌हस्पत्यश्चरुर्भवति ब्रह्म वै देवानां बृहस्पतिर्ब्रह्मणैवैनमभिचरति (46)
2.2.9.2
प्रति वै परस्तादभिचरन्तमभिचरन्ति द्वेद्वे पुरोनुवाक्ये कुर्यादतिप्रयुक्त्या एतयैव यजेताभिचर्यमाणो देवताभिरेव देवताः प्रतिचरति यज्ञेन यज्ञव्वाँचा वाचं ब्रह्मणा ब्रह्म स देवताश्चैव यज्ञञ्च मद्ध्यतो व्यवसर्पति तस्य न कुतश्चनोपाव्याधो भवति नैनमभिचरन्स्तृणुत आग्नावैष्णवमेकादशकपालन्निर्वपेद्यय्यँज्ञो न (47)
2.2.9.3
उपनमेदग्निस्सर्वा देवता विष्णुर्यज्ञोऽग्निञ्चैव विष्णुञ्च स्वेन भागधेयेनोपधावति तावेवास्मै यज्ञं प्रयच्छत उपैनय्यँज्ञो नमत्याग्नावैष्णवङ्घृते चरुन्निर्वपेच्चक्षुष्कामोऽग्नेर्वै चक्षुषा मनुष्या विपश्यन्ति यज्ञस्य देवा अग्निञ्चैव विष्णुञ्च स्वेन भागधेयेनोपधावति तावेव (48)
2.2.9.4
अस्मिञ्चक्षुर्धत्तश्चक्षुष्मानेव भवति धेन्वै वा एतद्रेतो यदाज्यमनडुहस्तण्डुला मिथुनादेवास्मै चक्षुः प्रजनयति घृते भवति तेजो वै घृतन्तेजश्चक्षुस्तेजसैवास्मै तेजश्चक्षुरवरुन्ध इन्द्रियव्वैँ वीर्यव्वृँङ्क्ते भ्रातृव्यो यजमानोऽयजमानस्याद्ध्वरकल्पां प्रति निर्वपेद्भ्रातृव्ये यजमाने नास्येन्द्रियम् (49)
2.2.9.5
वीर्यव्वृँङ्क्ते पुरा वाचः प्रवदितोर्निर्वपेद्यावत्येव वाक्तामप्रोदितां भ्रातृव्यस्य वृङ्क्ते तामस्य वाचं प्रवदन्तीमन्या वाचोऽनु प्रवदन्ति ता इन्द्रियव्वीँर्यय्यँजमाने दधत्याग्नावैष्णवमष्टाकपालन्निर्वपेत्प्रातस्सवनस्याकाले सरस्वत्याज्यभागा स्याद्बार्‌हस्पत्यश्चरुर्यदष्टाकपालो भवत्यष्टाक्षरा गायत्री गायत्रं प्रातस्सवनं प्रातस्सवनमेव तेनाप्नोति (50)
2.2.9.6
आग्नावैष्णवमेकादशकपालन्निर्वपेन्माद्ध्यन्दिनस्य सवनस्याकाले सरस्वत्याज्यभागा स्याद्बार्‌हस्पत्यश्चरुर्यदेकादशकपालो भवत्येकादशाक्षरा त्रिष्टुप्त्रैष्टुभं माद्ध्यन्दिन सवनं माद्ध्यन्दिनमेव सवनन्तेनाप्नोत्याग्नावैष्णवन्द्वादशकपालन्निर्वपेत्तृतीयसवनस्याकाले सरस्वत्याज्यभागा स्याद्बार्‌हस्पत्यश्चरुर्यद्द्वादशकपालो भवति द्वादशाक्षरा जगती जागतन्त़ृतीयसवनन्तृतीयसवनमेव तेनाप्नोति देवताभिरेव देवताः (51)
2.2.9.7
प्रतिचरति यज्ञेन यज्ञव्वाँचा वाचं ब्रह्मणा ब्रह्म कपालैरेव छन्दास्याप्नोति पुरोडाशैस्सवनानि मैत्रावरुणमेककपालन्निर्वपेद्वशायै काले यैवासौ भ्रातृव्यस्य वशाऽनूबन्ध्या सो एवैषैतस्यैककपालो भवति नहि कपालैः पशुमर्‌हत्याप्तुम् ।। (52)
2.2.9.0
ब्रह्मणैवैनमभिचरति यज्ञो न तावेवास्येन्द्रियमाप्नोति देवतास्सप्तत्रिशच्च । 9 ।
2.2.10.1
असावादित्यो न व्यरोचत तस्मै देवाः प्रायश्चित्तिमैच्छन्तस्मा एत सोमारौद्रञ्चरुन्निरवपन्तेनैवास्मिन्रुचमदधुर्यो ब्रह्मवर्चसकामः स्यात्तस्मा एत सोमारौद्रञ्चरुन्निर्वपेथ्सोमञ्चैव रुद्रञ्च स्वेन भागधेयेनोपधावति तावेवास्मिन्ब्रह्मवर्चसन्धत्तो ब्रह्मवर्चस्येव भवति तिष्यापूर्णमासे निर्वपेद्रुद्रः (53)
2.2.10.2
वै तिष्यस्सोमः पूर्णमासस्साक्षादेव ब्रह्मवर्चसमवरुन्धे परिश्रिते याजयति ब्रह्मवर्चसस्य परिगृहीत्यै श्वेतायै श्वेतवथ्सायै दुग्धं मथितमाज्यं भवत्याज्यं प्रोक्षणमाज्येन मार्जयन्ते यावदेव ब्रह्मवर्चसन्तथ्सर्वङ्करोत्यति ब्रह्मवर्चसङ्क्रियत इत्याहुरीश्वरो दुश्चर्मा भवितोरिति मानवी ऋचौ धाय्ये कुर्याद्यद्वै किञ्च मनुरवदत्तद्भेषजम् (54)
2.2.10.3
भेषजमेवास्मै करोति यदि बिभीयाद्दुश्चर्मा भविष्यामीति सोमापौष्णञ्चरुन्निर्वपेथ्सौम्यो वै देवतया पुरुषः पौष्णाः पशवस्स्वयैवास्मै देवतया पशुभिस्त्वचङ्करोति न दुश्चर्मा भवति सोमारौद्रञ्चरुन्निर्वपेत्प्रजाकामस्सोमो वै रेतोधा अग्निः प्रजानां प्रजनयिता सोम एवास्मै रेतो दधात्यग्निः प्रजां प्रजनयति विन्दते (55)
2.2.10.4
प्रजा सोमारौद्रञ्चरुन्निर्वपेदभिचरन्थ्सौम्यो वै देवतया पुरुष एष रुद्रो यदग्निस्स्वाया एवैनन्देवतायै निष्क्रीय रुद्रायापि दधाति ताजगार्तिमार्च्छति सोमारौद्रञ्चरुन्निर्वपेज्ज्योगामयावी सोमव्वाँ एतस्य रसो गच्छत्यग्नि शरीरय्यँस्य ज्योगामयति सोमादेवास्य रसन्निष्क्रीणात्यग्नेश्शरीरमुत यदि (56)
2.2.10.5
इतासुर्भवति जीवत्येव सोमारुद्रयोर्वा एतङ्ग्रसित होता निष्खिदति स ईश्वर आर्तिमार्तोरनड्वान्‌होत्रा देयो वह्निर्वा अनड्वान्‌वह्निर्‌होता वह्निनैव वह्निमात्मान स्पृणोति सोमारौद्रञ्चरुन्निर्वपेद्यः कामयेत स्वेऽस्मा आयतने भ्रातृव्यञ्जनयेयमिति वेदिं परिगृह्यार्द्धमुद्धन्यादर्द्धन्नार्द्धं बर्‌हिषः स्तृणीयादर्द्धं नार्द्धमिद्ध्मस्याभ्यादद्ध्यादर्द्धं न स्व एवास्मा आयतने भ्रातृव्यञ्जनयति ।। (57)
2.2.10.0
रुद्रो भेषजव्विँन्दते यदि स्तृणीयादर्द्धन्द्वादश च । 10 ।
2.2.11.1
ऐन्द्रमेकादशकपालन्निर्वपेन्मारुत सप्तकपालङ्ग्रामकाम इन्द्रञ्चैव मरुतश्च स्वेन भागधेयेनोप धावति त एवास्मै सजातान्प्रयच्छन्ति ग्राम्येव भवत्याहवनीय ऐन्द्रमधिश्रयति गार्‌हपत्ये मारुतं पापवस्यसस्य विधृत्यै सप्तकपालो मारुतो भवति सप्तगणा वै मरुतो गणश एवास्मै सजातानवरुन्धेऽनूच्यमान आसादयति विशमेव (58)
2.2.11.2
अस्मा अनुवर्त्मानङ्करोत्येतामेव निर्वपेद्यः कामयेत ख्षत्राय च विशे च समदन्दद्ध्यामित्यैन्द्रस्यावद्यन्ब्रूयादिन्द्रायानु ब्रूहीत्याश्राव्य ब्रूयान्मरुतो यजेति मारुतस्यावद्यन्ब्रूयान्मरुद्भ्योऽनुब्रूहीत्याश्राव्य ब्रूयादिन्द्रय्यँजेति स्व एवैभ्यो भागधेये समदन्दधाति वितृहाणास्तिष्ठन्त्येतामेव (59)
2.2.11.3
निर्वपेद्यः कामयेत कल्पेरन्निति यथादेवतमवदाय यथादेवतय्यँजेद्भागधेयेनैवैनान् यथायथङ्कल्पयति कल्पन्त एवैन्द्रमेकादशकपालन्निर्वपेद्वैश्वदेवन्द्वादशकपालङ्ग्रामकाम इन्द्रञ्चैव विश्वाश्च देवान्थ्स्वेन भागधेयेनोप धावति त एवास्मै सजातान्प्रयच्छन्ति ग्राम्येव भवत्यैन्द्रस्यावदाय वैश्वदेवस्यावद्येदथैन्द्रस्य (60)
2.2.11.4
उपरिष्टादिन्द्रियेणैवास्मा उभयतस्सजातान्परिगृह्णात्युपाधाय्यपूर्वयव्वाँसो दख्षिणा सजातानामुपहित्यै पृश्ञियै दुग्धे प्रैयङ्गवञ्चरुन्निर्वपेन्मरुद्भ्यो ग्रामकामः पृश्ञियै वै पयसो मरुतो जाताः पृश्ञियै प्रियङ्गवो मारुताः खलु वै देवतया सजाता मरुत एव स्वेन भागधेयेनोपधावति त एवास्मै सजातान्प्रयच्छन्ति ग्राम्येव भवति प्रियवती याज्यानुवाक्ये (61)
2.2.11.5
भवतः प्रियमेवैन समानानाङ्करोति द्विपदा पुरोनुवाक्या भवति द्विपद एवावरुन्धे चतुष्पदा याज्या चतुष्पद एव पशूनवरुन्धे देवासुरास्सय्यँत्ता आसन्ते देवा मिथो विप्रिया आसन्ते  ऽन्योन्यस्मै ज्यैष्ठ्यायातिष्ठमानाश्चतुर्धा व्यक्रामन्नग्निर्वसुभिस्सोमो रुद्रैरिन्द्रो मरुद्भिर्वरुण आदित्यैस्स इन्द्रः प्रजापतिमुपाधावत्तम् (62)
2.2.11.6
एतया संज्ञान्याऽयाजयदग्नये वसुमते पुरोडाशमष्टाकपालन्निरवपथ्सोमाय रुद्रवते चरुमिन्द्राय मरुत्वते पुरोडाशमेकादशकपालव्वँरुणायाऽऽदित्यवते चरुन्ततो वा इन्द्रन्देवा ज्यैष्ठ्यायाभि समजानत यस्समानैर्मिथो विप्रियः स्यात्तमेतया संज्ञान्या याजयेदग्नये वसुमते पुरोडाशमष्टाकपालन्निर्वपेथ्सोमाय रुद्रवते चरुमिन्द्राय मरुत्वते पुरोडाशमेकादशकपालव्वँरुणायाऽऽदित्यवते चरुमिन्द्रमेवैनं भूतञ्ज्यैष्ठ्याय समाना अभिसञ्जानते वसिष्ठः समानानां भवति ।। (63)
2.2.11.0
विशमेव तिष्ठन्त्येतामेवाथैन्द्रस्य याज्यानुवाक्ये तव्वँरुणाय चतुर्दश च । 11 ।
2.2.12.1
हिरण्यगर्भ आपो ह यत्प्रजापते । स वेद पुत्रः पितर स मातर स सूनुर्भुवथ्स भुवत्पुनर्मघः । स द्यामौर्णोदन्तरिक्ष स सुवस्स विश्वा भुवो अभवथ्स आऽभवत् । उदुत्यञ्चित्रम् । सप्रत्नवन्नवीयसाऽग्ने द्युम्नेन सय्यँता । बृहत्ततन्थ भानुना । निकाव्या वेधसश्शश्वतस्कर्‌हस्ते दधानः (64)
2.2.12.2
नर्या पुरूणि । अग्निर्भुवद्रयिपती रयीणा सत्रा चक्राणो अमृतानि विश्वा । हिरण्यपाणिमूतये सवितारमुप ह्वये । स चेत्ता देवता पदम् । वाममद्य सवितर्वाममु श्वो दिवेदिवे वाममस्मभ्य सावीः । वामस्य हि ख्षयस्य देव भूरेरया धिया वामभाजस्स्याम । बडित्था पर्वतानाङ्खिद्रं बिभर्‌षि पृथिवि । प्र या भूमि प्रवत्वति मह्ना जिनोषि (65)
2.2.12.3
महिनि । स्तोमासस्त्वा विचारिणि प्रतिष्टोभन्त्यक्तुभिः । प्र या वाजन्न हेषन्तं पेरुमस्यस्यर्जुनि । ऋदूदरेण सख्या सचेय यो मा न रिष्येद्धर्यश्व पीतः । अयय्यँस्सोमो न्यधाय्यस्मे तस्मा इन्द्रं प्रतिरमेम्यच्छ । आपान्तमन्युस्तृपलप्रभर्मा धुनिश्शिमीवाञ्छरुमा ऋजीषी । सोमो विश्वान्यतसा वनानि नार्वागिन्द्रं प्रतिमानानि देभुः । प्र (66)
2.2.12.4
सुवानस्सोम ऋतयुश्चिकेतेन्द्राय ब्रह्म जमदग्निरर्चन्न् । वृषा यन्तासि शवसस्तुरस्यान्तर्यच्छ गृणते धर्त्रं दृह । सबाधस्ते मदञ्च शुष्मयञ्च ब्रह्म नरो ब्रह्मकृतस्सपर्यन्न् । अर्को वा यत्तुरते सोमचक्षास्तत्रेदिन्द्रो दधते पृथ्सु तुर्याम् । वषट्ते विष्णवास आ कृणोमि तन्मे जुषस्व शिपिविष्ट हव्यम् । (67)
2.2.12.5
वर्धन्तु त्वा सुष्टुतयो गिरो मे यूयं पात स्वस्तिभिस्सदा नः । प्र तत्ते अद्य शिपिविष्ट नामार्यश्शसामि वयुनानि विद्वान् । तं त्वा गृणामि तवसमतवीयान्क्षयन्तमस्य रजसः पराके । किमित्ते विष्णो परिचक्ष्यं भूत्प्रयद्ववक्षे शिपिविष्टो अस्मि । मा वर्पो अस्मदपगूह एतद्यदन्यरूपस्समिथे बभूथ । (68)
2.2.12.6
अग्ने दा दाशुषे रयिं वीरवन्तं परीणसम् । शिशीहि नस्सूनुमतः । दा नो अग्ने शतिनो दास्सहस्रिणो दुरो न वाज श्रुत्या अपावृधि । प्राची द्यावापृथिवी ब्रह्मणा कृधि सुवर्ण शुक्रमुषसो विदिद्युतुः । अग्निर्दा द्रविणं वीरपेशा अग्निर्‌ऋषिं यस्सहस्रा सनोति । अग्निर्दिवि हव्यमाततानाग्नेर्धामानि विभृता पुरुत्रा । मा (69)
2.2.12.7
नो मर्द्धीरा तू भर । घृतं न पूतं तनूररेपाश्शुचि हिरण्यम् । तत्ते रुक्मो न रोचत स्वधावः । उभे सुश्चन्द्र सर्पिषो दर्वी श्रीणीष आसनि । उतो न उत्पुपूर्या उक्थेषु शवसस्पत इष स्तोतृभ्य आ भर । वायो शत हरीणां युवस्व पोष्याणाम् । उत वा ते सहस्रिणो रथ आ यातु पाजसा । प्र याभिः (70)
2.2.12.8
यासि दाश्वासमच्छा नियुद्भिर्वायविष्टये दुरोणे । नि नो रयि सुभोजसं युवेह नि वीरवद्गव्यमश्वियञ्च राधः । रेवतीर्नस्सधमाद इन्द्रे सन्तु तुविवाजाः । क्षुमन्तो याभिर्मदेम । रेवा इद्रेवतः स्तोता स्यात्त्वावतो मघोनः । प्रेदु हरिवश्श्रुतस्य ।। (71)
2.2.12.0
दधानो जिनोषि देभुः प्र हव्यं बभूथ मा याभिश्चत्वारिशच्च ।। (12)
2.2.12.0
प्रजापतिस्तास्सृष्टा अग्नये पथिकृतेऽग्नये कामायाग्नयेऽन्नवते वैश्वानरमादित्यञ्चरुमैन्द्रञ्चरुमिन्द्रायान्वृजव आग्नावैष्णवमसौ सोमारौद्रमैन्द्रमेकादशकपाल हिरण्यगर्भो द्वादश ।। (12) प्रजापतिरग्नये कामायाभि सम्भवतो यो विद्विषाणयोरिद्ध्मे सन्नह्येदाग्नावैष्णवमुपरिष्टाद्यासि दाश्वासमेकसप्ततिः ।। (71) प्रजापतिः प्रेदु हरिवश्श्रुतस्य ।।  ।। द्वितीयप्रश्नः समाप्तः ।। हरिः ओम् ।। श्रीकृष्णार्पणमस्तु ।।