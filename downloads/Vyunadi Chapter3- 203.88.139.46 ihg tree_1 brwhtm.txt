3.1  
छित्वरछत्वरधीवरपीवरमीवरचीवरतीवरनीवरगह्वरकट्वरसंयद्वराः।।
एकादश ष्वरच्प्रत्ययान्ता निपात्यन्ते। छिदिर् छद् अनयोस्तकारोन्तादेशः छिदेर्गुणाभावश्च।छित्वरो धूर्तः। छत्वरो गृहकुञ्जयोः। धीवरः कैवर्तः। पीवरः स्थूलः। मीवरो हिंसकः। चिनोतेर्दीर्घश्च। चीवरं भिक्षुकप्रावरणम्। तीवरो जातिविशेषः।नीवरः परिव्राट्। गाहतेर्ह्रस्वत्वम्। गह्वरम्। कटे वर्षादौ। कट्वरं व्यजनम्। यमेर्दकारः। संयद्वरो नृपः। पदेः संपद्वरः इत्येके।
3.2  
इण्सिटञ्जिदीङुष्यविभ्यो नक्।।
इनः सूर्ये नृपे पत्यौ। सिनः काणः। जिनोऽर्हन्। दीनः।उष्णः। ऊनः।
3.3  
फेनमीनौ।।
एतौ निपात्येते।स्फायतेः फेनः। मीनः।
3.4  
कृषेर्वर्णे।।
कृष्णः।
3.5  
बन्धेर्ब्रधिबूधी च।।
ब्रध्नः। बुध्नः।
3.6  
धापॄवस्यज्यतिभ्यो नः।।
धाना भ्रष्टयवे स्त्रियः। पर्णं पत्रम्। पर्णः किंशुकः।वस्रो मूल्ये वेतने च। अजेर्वी। वेनः। अत्न आदित्यः। बाहुलकात्। शृणोतेः श्रोणः पङ्गुः।
3.7  
लक्षेरट् च।।
लक्षेश्चुरादिण्यन्तान्नः स्यात्तस्याडागमश्च।चान्मुडित्येके। लक्षणं लक्ष्मणं नाम्नि चिह्ने च। लक्षणो लक्ष्मणश्च रामभ्राता। लक्षणांल हंसयोषायां सारसस्य च लक्ष्मणा।
3.8  
वनेरिच्चोपधायाः ।।
वेन्ना नदी ।
3.9  
सिवेष्ठेर्यूच।।
दीर्घोच्चारणसामर्थ्यान्न गुणः। स्यून आदित्यः। बाहुलकात् केवलो नः। ऊठ्। अन्तरङ्त्वाद्यण्। गुणः। स्योनः।
3.10 
कॄवॄजॄसिद्रुपन्यनिस्वपिभ्योनित्।।
कर्णः। वर्णः। जर्णश्चन्द्रे चवृक्षे च। सेना। द्रोणः। पन्नो नीचैर्गतिः। अन्नमोदनः। स्वप्नो निद्रा।
3.11 
धेट इच्च।।
धेनः सिन्धुर्नदी धेना।
3.12 
तृषिशुषिरसिभ्यः कित्।।
तृष्णा। शुष्णः सूर्यो वह्निश्च। रस्नं द्रव्यम्।
3.13 
सुञो दीर्घश्च।।
सूना वधस्थानम्।
3.14 
रमेस्त च।।
रमयतीति रत्नम्।
3.15 
रास्नासास्नास्थूणावीणाः।।
रास्ना गन्धद्रव्यम्। सास्ना गोगलकम्बलः।स्थूणा गृहस्तम्भः।वीणा वल्लकी।
3.16 
गदाभ्यामिष्णुच्।।
गेष्णुर्गायनः। देष्णुर्दाता।
3.17 
कृत्यशूभ्यां क्स्नः।।
कृत्स्नम्। अक्ष्णमखण्डम्।
3.18 
तिजेर्दीर्घश्च।।
तीक्ष्णम्।
3.19 
श्लिषेरच्चोपधायाः।।
श्लाक्ष्णम्।
3.20 
यजिमनिशुन्धिदसिजनिभ्यो युच्।।
यज्युरध्वर्युः। मन्युर्दैन्येक्रतौ क्रुधि। शुन्ध्युरग्रिः। जस्युस्तस्करः। जन्युः शरीरी।
3.21 
भिजिमृङ्भ्यां युक्त्युकौ।।
भुज्युर्भाजनम्।।। मृत्युः।
3.22 
सर्तेरयुः।।
सरयुर्नदी। अयूरिति पाठान्तरम्। सरयूः।
3.23 
पानीविषिभ्यः पः।।
पीति रक्षत्यस्मादात्मानमिति पापम्। तद्योगात्पापः। नेपः पुरोहितः। बाहुलकाद्गुणाद्भावेनीपो वृक्षविशेषः। वेष्पः पानीयम्।
3.24 
च्युवः किच्च।।
च्युपो वक्त्रम्।
3.25 
स्तुवो दीर्घश्च।।
स्तूपः समुच्छ्रायः।
3.26 
सुशॄभ्यां निच्च।।
चित्कित्। सूपः। बाहूलकादूत्वम्। शूर्पम्।
3.27 
कुयुभ्यं च।।
कुवन्ति मण्डूका अस्मिन् कूपः। युवन्ति बध्नन्त्यस्मिन्पशुमिति यूपो यज्ञस्तम्भः।।
3.28 
खष्पशिल्पशष्पबाष्परुपपर्पतल्पाः।।
सप्तैते पप्रत्ययान्ता निपात्यन्ते। खनतेर्नकारस्य षत्वम्। ख्नष्पौ क्रोधबलात्कारौ। शीलतेर्ह्रस्वः।शिल्पं कौशलम्। शसु हिंसायाम्। निपातनात्षत्वम्। शष्पं बालतृणं प्रतिभाक्षयश्च। बाधतेः षः। बाष्पोः नेत्रजलोष्मणोः। बाष्पं च। रौतेर्दीर्घः।रूपं स्वभावे सौन्दर्ये । पॄ। पर्पं गृहं बालतृणं पङ्गुपीठं च।तलप्रतिष्ठाकरणे चुरादिणिचो लुक्। तल्पं शय्याट्टदारेषु।
3.29 
स्तिनिहृषिपुषिगदिमदिभ्यो णेरिन्तुच्।।
'अयामन्त--- 2311' इति णेरयादेशः।।स्तनयित्नुः। हर्षयित्नुः। पोषयित्नुः गदयित्नुर्वावदूकः। मदयित्नुर्मदिरा।
3.30 
कृहनिभ्यां क्त्नुः।।
कृत्नुः शिल्पी। हत्नुर्व्याधिः शस्त्रंच।
3.31 
गमेः सन्वच्च।।
जिगत्नुः।
3.32 
दाभाभ्यां नुः।।
दानुर्दाता। भानुः।
3.33 
वचेर्गश्च।।
वग्नुः।
3.34 
धेट इच्च।।
धयति सुतानिति धेनुः।
3.35 
सुवः किति।।
सूनुः पुत्रेऽनुजे रवौ।
3.36 
जहातेर्द्वे।।
़न्तलोपश्च।। जह्नुः।
3.37 
स्थो णुः।।
स्थाणुः कीले स्थिरे हरे।
3.38 
अजिवृरीभ्यो निच्च।।
अजेर्वी। वेणुः। वर्णुर्नददेशभेदयोः। रेणुर्द्वयोः स्त्रियां धूलिः।।
3.39 
विषेः किच्च।।
विष्णुः।
3.40 
कृदाधाराचिकलिभ्यः कः।।
बाहुलकान्नकस्येत्संज्ञा। कर्को धवलघोटकः। दाको दाता। धाकोऽनड्वानाधारश्च। राका पौर्णमासी। अर्कः। अल्क- पापाशये पापे दम्भे विट्किट्टयोरपि।
3.41 
सृवृभूशुषिमुषिभ्यः कक्।।
सृक उत्पलवातयोः। वृकः श्वापदकाकयोः. भूकं छिद्रम्। शुष्कः। मुष्कोऽण्डम्।
3.42 
शुकवल्कोल्का-।।
शुभेरन्त्यलोपः।शुकः। वल्कं वल्कलमस्त्रियाम्। उष दाहे। षस्य लः। उल्का।
3.43 
इण्भीकापाशल्यतिमर्चिभ्यः कन्।।
एके मुख्यान्यकेवलाः। भेको मण्डाकमेषयोरितिविश्वमेदिन्यौ। काकः. पाकः शिशः। शल्कं शकलम्। अत्कः पथिकः शरीरावयवश्च। मर्कः शरीरोवायुः।
3.44 
नौ हः।।
जहातेः कन् स्यान्नौ। निहाका गोधिका।
3.45 
नौ सदेर्डिच्च्।।
निष्कोऽस्त्री हेम्नि तत्पले।
3.46 
स्यमेरीट् च।।
स्यमीको वल्मीकः वृक्षभेदश्च। इट्ह्रस्व इति केचित्। स्यमिकः।
3.47 
अजियुधुनीभ्यो दीर्घश्च।।
वीकः लस्याद्वातपक्षिणोः । यूका। धूको ोवायुः। नीको वृक्षविशेषः।
3.48 
ह्रियो रश्च लो वा।।
ह्रीका ह्लीका त्रपामता।
3.49 
शकेकुनोन्तोन्त्युनयः।।
उन उन्त उन्ति उनि एते चत्वारः स्युः। शकुनः। शकुन्तः। शुकुन्ति।शकुनिः।
3.50 
भुवो झिच्।।
भवन्तिर्वर्तमानकालः।बाहुलकादवेश्च। अवन्तिः। वदेर्वदन्तिः। किंवदन्ती जिनश्रुतिः।
3.51 
कन्युच्क्षिपेश्च।।
चाद्भुवः। क्षिपण्युर्वसन्त इत्युज्ज्वलदत्तः। भवन्युःस्वामिसूर्ययोः।
3.52 
अनुङ्नदेश्च।।
चात्क्षिपेः। नदनुर्मेघः। क्षिपणुर्वातः।
3.53 
कॄवृदारिभ्य उनन्।।
करुणो वृक्षभेदः स्यात्करुणा च कृपामता। वरुणः। दारुणम्।
3.54 
त्रो रश्च लो वा।।
तरुणस्तलुनो युवा।
3.55 
क्षिधपिशिमिथिभ्यः कित्।।
क्षिधुनो म्लेच्छजातिः। पिशुनः। मिथुनम्।
3.56 
फलेर्गक् च।।
फल्गुनः पार्थः। प्रज्ञाद्यण्। फल्गुनः।
3.57 
अशेर्लशश्च।।
लशुनम्।
3.58 
अर्जेर्णिलुक् च।।
अर्जनः।
3.59 
तृणाख्यायांचित्।।
चित्त्वादन्तोदात्तः। अर्जुनं तृणम्।
3.60 
अर्तेश्च।।
अरुणः।
3.61 
अजियमिशीङ्भ्यश्च।।
वयुनं देवमन्दिरम्। यमुना। शयुनोऽजगरः।।
3.62 
वॄतॄवदिहनिकमिकशिभ्यः सः।।
वर्सः। तर्सः प्लवसमुद्रयोः। वत्सः। वत्सम्। वक्षः। हंसः। कंसोऽस्त्री पानभाजनम्। कक्षं नक्षत्रम्।
3.63 
प्लुषेरच्चोपधायाः।।
प्लक्षः ।
3.64 
मनेर्दीर्घश्च।।
मांसम्।
3.65 
अशेर्देवने।।
अक्षः।
3.66 
स्नुव्रश्चिकृत्यृषिभ्यः कित्।।
स्नुषा। वृक्षः।कुत्समुदकम्। ऋक्षं नक्षत्रम्।
3.67 
ऋषेर्जातौ।।
ऋक्षोऽद्रिभेदेभल्लूके इति च।।
3.68 
उन्दिगुथिकुषिभ्यश्च।।
उत्सः प्रस्रवणम्। गुत्सः स्तबकः। उक्ष जठरम्।
3.69 
गृधिपण्योर्दकौ च।।
गुत्सः कामदेवः। पक्षः।
3.70 
अशेः सरः।।
अक्षरम्।
3.71 
वसेश्च।।
वत्सरः।
3.72 
सपूर्वाच्चित्।।
संवत्सरः।।
3.73 
कृधूमधिभ्यः कित्।।
बाहुलकान्न षत्वम्। कृसरः स्यात्तिलौदनम्।धूसरः। मत्सरः। मत्सरा मक्षिका ज्ञेया भम्भरालीच सा मता।
3.74 
पते रस्च लः।।
. पत्सलः पन्थाः।
3.75 
तन्यृषिभ्यं क्सरन्।।
। तसरः सूत्रवेष्टने। ऋक्षरः ऋत्विक्।
3.76 
पीयुक्वणिभ्यां कालन्ह्रस्वः संप्रसारणं च।।
पीयुः सौत्रः। पियालो वृक्षभेदः। कुणालो देशभेदः।
3.77 
कटिकुषिभ्यां काकुः।।
कटाकुः पक्षी कुषाकुरग्निः सूर्यश्च।
3.78 
सर्तेर्दुक् च।।
सृदाकुर्वातसरितोः।
3.79 
वृतेर्वृद्धिश्च।।
वार्ताकुः। बाहूलकादुकारस्य अत्वम्। वार्ताकम्।
3.80 
पर्देर्नित्संप्रसारणमल्लोपश्च।।
पृदाकुर्वृश्चिके व्याघ्रे चित्रके च सरीसृपे।।
3.81 
सृयुवचिभ्यो।।
़न्युजागूजन्कुचः।। अन्युच् आगूच् अक्नुच् एते क्रमात्स्युः। सरण्युमेधवातयोः।यवागूः।वचक्नुर्विप्रवाग्मिनोः।
3.82 
आनकः शीङ्भियः।।
शयानकोऽजकरः। भयानकः।
3.83 
आणको लुधिशिघिधाञ्भ्यः।।
लवाणकं दात्रम्। धवानको वातः। शिङ्घाणकःश्लेष्मा। पृषोदरादित्वात्पक्षे कलोपः। शिङ्घाणं नासिकामले। धाणको दीनारभागः।
3.84 
उल्मुकदर्विहोमिनः।।
उष दाहे। षस्य लः मुकप्रत्ययश्च।उल्मुकं ज्वलदङ्गारम्। दृणातेर्विः। दर्विः। जुहोतेर्मिनिः। होमी।
3.85 
ह्रियः कुक् रश्च लो वा।।
ह्राकुः। ह्रीकुर्लज्जावान्।
3.86 
हसिमृग्रिणवा।।
़मिदमिलूपूधुर्विभ्यस्तन्।। दशभ्यस्तन् स्यात्। 'तितुत्र---3163' इति नेट्।। हस्तः। मर्तः। गर्तः। एतः कुर्बरः। वातः। दन्तः। अन्तः। लोतः स्यादश्रुचिह्नयोः।पोतो बालवहित्रयोः। धूर्तः। बाहूलकात्तु सेर्दीर्घश्च। तूस्तं पापं । धूलिर्जटाच।
3.87 
नञ्याप इट् च।।
नापितः।
3.88 
तनिमृङ्भ्यां किच्च।।
ततम्। मृतम्।
3.89 
रअञ्जिघृसिभ्यः क्तः।।
अक्तम्। घृतम्। सितम्।
3.90 
दुतनिभ्यां दीर्घश्च।।
दूतः। तातः।
3.91 
जेर्मुट्चोदात्तः।।
जीमूतः।
3.92 
लोष्टपलितौ।।
लुनातेः क्तः तस्य सुट्धातोर्गुणः। लेष्टम्। पलितम्।
3.93 
हृश्याब्यामितन्।।
हरितश्येतौ वर्णभेदौ।
3.94 
रुहे रश्च लो वा।।
रोहितो मृगमत्स्ययोः। लोहितं रक्तम्।
3.95 
पिशेः किच्च।।
पिशितं मांसम्।
3.96 
श्रुदुक्षिस्पृहिगृहिभ्य आय्यः।।
श्रवाय्यो यज्ञपशुः। दक्षाय्यो गरुडो गृध्रश्च। स्पृहायाय्यः। गृहयाय्योगृहस्वमी।
3.97 
दिधिषाय्यः।।
दधातेर्द्वित्वमित्वं षुक् च। मित्र इव यो दिधिषाय्यः।
3.98 
वृञ एण्यः।।
वरेण्यः।
3.99 
स्तुवः क्सेय्यश्छन्दसि।।
स्तुषेय्यं पुरुवर्पसम्।
3.100
राजेरन्यः।।
राजन्यो वह्निः।
3.101
शॄरम्योश्च।।
शरण्यम्। रमण्यम्।
3.102
अर्तेर्निच्च।।
अरण्यम्।
3.103
पर्जन्यः।।
पृषु सेचने। षस्य जः। पर्जन्यः। शक्रमघयोः।
3.104
वदेरान्यः।।
वदान्यस्त्यागिवाग्मिनोः।
3.105
अमिनक्षियजिवधिपतिभ्यो।।
़त्रन्।। अमत्रं भाजनम्।नक्षत्रम्। यजत्रः। वधत्रमायुधम्। पतत्रं च तनूरुहम्।
3.106
गडेरादेश्च कः।।
कडत्रम्। डलयोरेकत्वस्मरणात्। कलत्रम्।
3.107
वृञश्चित्।।
वरत्राचर्ममयीरज्जुः।।
3.108
सुविदेः कत्रः।।
सुविदत्रं कुटुम्बकम्।
3.109
कृतेर्नुम् च।।
कृन्तत्रं लाङ्गलम्।
3.110
भृमृदृशियजिपर्विपच्यमितमिनमिहर्येभ्यो।।
़तच्।।दशभ्योऽतच् स्यात्। भरतः। मरतो मृत्युः। दर्शतः सोमसूर्ययोः। यजतः ऋत्विक्। पर्वतः। पचतोऽग्निः। अमतो रोगः। तमतस्तृष्णापरः। नमतः प्रह्णः।हर्यतोऽश्वः।
3.111
पृषिऱञ्जिभ्यां कित्।।
पृषतो मृगो बिन्दुश्च। रजतम्।
3.112
खलतिः।।
खलतेः सलोपः अतच्प्रत्ययान्तस्य इत्वं च। खलतिर्निष्केशशिराः।
3.113
शीङशपिरूगमिवाञ्चिजीविप्राणिभ्यो।।
़थः।। सप्तभ्योऽथः स्यात्। शयथोऽजगरः। शपथः। रवथः कोकिलः। गमथः पथिकः पन्थाश्च। वञ्चथो धूर्तः।वन्दीति पाठे वन्द्यते वा वन्दथः स्तोता स्तुत्यश्च। जीवथ आयुष्मान्। प्राणथो बलवान्। बाहुलकाच्छमिदमिभ्याम्। शमथस्तु शमः शान्तिर्दान्तिस्तुदमथो दमः।
3.114
भृञश्चित्।।
भरथो लोकपालः।
3.115
रुदिविदिभ्यां ङित्।।
रोदितीति रुदथः शिशुः। वेत्तीति विदथः।
3.116
उपसर्गे वसेः।।
आवसथोगृहम्। संवसथो ग्रामः।
3.117
अत्यविचमितमिरभिलभिनभितपिपतिपनिपणइमहिभ्यो।।
़सच्।। त्रयोदशभ्योऽसच् स्यात्। अततीत्यतसो वायुरात्मा च। अवतीत्यतसोराजा भानुश्च। चमत्यस्मिन् चमसः सोमपानपात्रम्। ताम्यत्यस्मिन् तमसोऽन्धकारः। नमसः अनुकूलः। रभसो वेगहर्षयोः। लभसो धनंयाचकश्च। नभति नभ्यति वा नभस आकाशः। तपसः पक्षी चन्द्रश्च। पतसः पक्षी। पनसः कण्टकिफलः। पणसः पण्यद्रव्यम्। महसं ज्ञानम्।
3.118
वेञस्तुट्च।।
बाहुलकादात्वाभावः। वेतसः।
3.119
वहियुभ्यां णित्।।
वाहसोऽजगरः। यावसस्तृणसङ्घातः।
3.120
वयश्च।।
वय गतौ। वायसः काकः।
3.121
दिवः कित्।।
दिवसम्। दिवसः।
3.122
कॄशॄशलिकलिगर्दिभ्यो।।
़भच्।। करभः। शरभः। शलभः। कलभः। गर्दभः।
3.123
ऋषिवृषिभ्यां कित्।।
ऋषभः। वृषभः।
3.124
रुषेर्निलुष्च।।
रुष हिंसायाम्। अस्मादभच् नित्कित्स्यात् लुषादेशश्च। लुषभोमत्तदन्तिनि।
3.125
रासिवल्लिभ्यां च।।
रासभः। वल्लभः।
3.126
जॄविशिभ्यांझच्।।
जरन्तो महिषः। वेशन्तः पल्वलम्।
3.127
रुहिनन्दिजीविप्राणिभ्यः षिदाशिषि।।
रोहन्तो वृक्षभेदः।नन्दन्तः पुत्रः। जीवन्त औषधम्। प्राणन्तोवायुः। षित्वान्ङीष्। रोहन्ती।
3.128
तॄभूवहिवसिभासिसाधिगडिमण्डिजिनन्दिभ्यश्च।।
दशभ्यो झच् स्यात्स च षित्। तरन्तः समुद्रः। तरन्ती नौका।भवन्तः कालः। वहन्तो वायुः। वसन्तः ऋतुः। भासन्तः सूर्यः। साधन्तो भिक्षुः। गडेर्धटादित्वान्मित्वं ह्रस्वः। 'अयामन्त---2311'इति णेरयः। गण्डयन्तो जलदः। मण्डयन्तो भूषणम्। जयन्तः शक्रपुत्रः। नन्दयन्तो नन्दकः।
3.129
हन्तेर्मुट् हि च।।
हेमन्तः।
3.130
भन्देर्नलोपश्च।।
भदन्तः प्रव्रजितः।
3.131
ऋच्छेररः।।
ऋच्छरावेश्या। बाहूलकाज्जर्जरझर्झरादयः।।
3.132
अर्तिकमिभ्रमिचमिदेविवासिभ्यश्चित्।।
षड्भ्योऽरश्चित्स्यात्। अररं कपाटम्। कमरः कामुकः। भ्रमरः। चमरः। देवरः। वासरः।
3.133
कुवः क्ररन्।।
420।।कुवः क्ररन्।। कुररः पक्षिभेदः।
3.134
अङ्गिमदिमन्दिभ्यआरन्।।
अङ्गारः। मदारो वराहः। मन्दारः।
3.135
गडेः कड च।।
कडारः।।
3.136
शृङ्गारभृङ्गारौ।।
शॄभृञ्भअयांमारन्नुम् गुक् ह्रस्वश्च।। शृङ्गारोरसः। भृङ्गारः कनकालुका।
3.137
कञ्जिमृजिभ्यां चित्।।
कञ्जि सौत्रोधातुः।। कञ्जारो मयरः। मार्जारः।
3.138
कमेः किदुच्चोपधायाः।।
चिदित्यनुवृत्तेरन्तोदात्तः।कुमारः।
3.139
तुषारादयश्च।।
तुषारः। कासारः। सहार आम्रभेदः।।
3.140
दीङो नुटि च।।
दीनारः सुवर्णाभरणम्।
3.141
सर्तेरपः षुक् च।।
सर्षपः।
3.142
उषिकुटिदलिकचिखजिभ्यः कपन्।।
उषपो वह्निसूर्ययोः। कुटपो मानभाण्डम्। दलपः प्रहरणम्। कचपे शाकपत्रम्। खजपं घृतम्।
3.143
क्वणेः संप्रसारणंच।।
कुणपम्।
3.144
कपश्चाक्रवर्मणस्य।।
स्वरेभेदः।
3.145
विटपपिष्टपविशिपोलपाः।।
चत्वारोऽमी कपन् प्रत्ययान्ताः। विट शब्दे। विटपः विशतेरादेः फ-। प्रत्ययस्य तुट्। षत्वम्। पिष्टपं भुवनम्। विशतेःप्रत्ययादेरित्वम्। विश्पं मन्दिरम्।
3.146
वलतेः संप्रसारणम्।।
उलपं कोमलं तृणम्।।
3.147
वृतेस्तिकन्।।
वर्तिका।
3.148
कृतिभिदिलदिभ्यः कित्।।
कृत्तिका भित्तिका भित्तिः।। लत्तिका गोधा।।
3.149
इष्यशिभ्यां तकन्।।
इष्टका। अष्टका।
3.150
इणस्तशन्तशसुनौ।।
एतशो ब्राह्मणः। स एव एतशाः।।
3.151
वीपतिभ्यां तनन्।।
वी गत्यादौ। वेतनम्। पत्तनम्।
3.152
दॄदलिभ्यां भः।।
दर्भः। 'दल्भः स्यादृषिचक्रयोः'।
3.153
अर्तिगॄभ्यां भन्।।
अर्भः। गर्भः।
3.154
इणः कित्।।
इभः।
3.155
असिसञ्जिभ्यां क्थिन्।।
। अस्थि। सक्थि।
3.156
प्लुषिकुषिशुषिभ्यः क्सिः।।
प्लुक्षिर्वह्निः। कुक्षिः।शुक्षिर्वातः।
3.157
अशेर्नित्।।
अक्षि।
3.158
इषेः क्सुः।।
इक्षुः।।
3.159
अवितॄस्तॄतन्त्रिभ्यः ईः ।।
अवीर्नारी रजस्वाला।। तरीर्नौः। स्तरीर्धूमः।। तन्त्रीर्वीणादेर्गुणः।
3.160
यापोः किद्द्वे च।।
ययीरश्व-।। पपीः स्यात्सोमसूर्ययोः।।
3.161
लक्षेर्मुट् च।।
लक्ष्मीः।।।।इत्युणादिषु तृतीयः पादः।।चतुर्थः पादः।।