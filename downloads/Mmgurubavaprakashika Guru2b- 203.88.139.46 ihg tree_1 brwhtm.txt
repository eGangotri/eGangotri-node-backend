अतो धारकत्वादिकं आत्मशब्दप्रवृत्तिनिमित्तमितिभावः । जीवसामान्यस्य नित्यतया कालिकसम्बन्धेन भगवत्स्वरूपव्यापकत्वरूपधारकत्वमव्यावर्तक मित्याशंक्यतत्तत्फलप्रदानदशायांतत्तत्फलप्रदत्वरूपौदयिलक्षणकादाचिन्मधर्मसंवादकाऐश्वर्यादिकामाःयावदात्मभाविनिरतिशयभगवद्भोग्यत्वानुसन्धानरूपस्याहमन्नमिव्यादि श्रुतिप्रसिद्धस्य भगवत्सत्तात्वेन विवक्षितस्य सम्पादको ज्ञानीतिनाव्यावर्तकत्वदोष इत्यभिप्रेत्याह ऐश्वर्यादिकामा इति । स त इत्यनेन भगवदपेक्षया ऐश्वर्यादि कामानां निरतिशयभोग्यत्वा भावात् स्वस्वरूपाप्रयुक्तं मुक्तात्मापेक्षया निरतिशयभोग्यत्वानुसन्धानं भगवद्गतं विवक्षितं । अयं श्लोकः सज्ञानिनः ऐश्वर्यादि कामापेक्षया वैलक्षव्यमात्रपरः । अपि तु देवतान्तरभक्तापेक्षया स्वभक्तानां चतुर्णामपि देशकालविषयासंकुचितसकलफलपदत्व लक्षण भगवद्गतमहादार्य सम्पादकतया वैलक्षण्यपरः । अतः उदारास्सर्व एवैत इति स्वभक्तगुणकथनं प्रकृतानुपयुक्तमिति न शंकनीयमित्यभिप्रायेणाह इति स्वभक्तेति स्तुतिपरइत्यनेन नासता स्तुतिरूपपद्यते इति सूचितं । पूर्वं फलवैलक्षव्यात् ज्ञानिनोवैलक्षव्यमुक्तम् । इदानीं साधनवैलक्षण्यात्तदुच्यते । अतोन पौनरूक्तयमित्याशयेनाह । पुनरपीति । बहूनामित्यत्रत्रिचतुरादिपर्यवसान भ्रमवारणायापरमितपरत्वमुक्तं भाष्ये तत्संवाद प्रदर्शनेन दृढयति । येजन्मेत्यादि । वस्तु तस्तत्व ज्ञानस्य बहुजन्मानन्तर भावित्वात् बहूजन्मकथनं वेति विकल्पमुखेन प्राप्तदूषणपरिहारार्थं पुण्यजन्मनामित्युक्तमिति मत्वापुण्यपदव्यावर्त्य शंकामाह बहूनां जन्मनामित्यगेति । ज्ञानवानिति । ज्ञानपदस्य देहात्मविवेकजीवपरमात्मविवेकमात्र परत्वेनाप्युपपत्तौमच्छेषतैकरसात्मययात्म्य ज्ञानपरत्वोक्तिः । किमर्थेत्याशंक्य सर्वं खिल्विदं ब्रह्म, इदं सर्वं यदयमात्मा इत्यादि प्रसिद्धसार्वात्म्योपासनरूपज्ञानस्य वासुदेवस्सर्वमिति प्रपद्यतइत्येतद्विवक्षितत्वेन वक्ष्यमाणतया तादृशज्ञानेजीवपरमात्मविवेकमात्रं न हेतुः । अपि तु भगवच्छेषतैकस्सत्वेन भगवदपृथक्सिद्धधार्यत्वेन सर्वात्मना भगवन्नियाम्यत्वे न च जीवस्वरूपयायात्म्यज्ञानं हेतुरित्यभिप्रेत्यविशेषपरत्वोक्तिरित्याशयेनाह । ईदृशज्ञानवत्वमिति । ईदृशशब्देनमच्छेषतैकरसात्म यातात्म्यज्ञानरूपत्वं विवक्षितं । शेषत्वस्यात्मयाथात्म्यान्तर्भावोपि वपुरादिषुयोपिकोपि वेत्यनुगृहोतरीन्यावश्यज्ञातव्यत्वसूचनायशेषत्वं पृथगनुगृहीतमिति तात्पर्यं । ज्ञानवान् प्रपद्यत इत्यत्र सिद्धसाध्यसमभिहारन्यायेन प्रपदनहेतुज्ञानलाभात् । भूत्वेति पदाध्याहारः 
किमर्थमित्याशंकय क्रियाकारकसम्बन्धापरित्याग न्यायेन ज्ञानवान् बहूनां जन्मनामन्ते प्रपद्यत इत्यन्वय भ्रमापत्तौ ज्ञानानन्तरमपि प्रपदनस्य बहुजन्मव्यवधानं शंकयेत । अतोऽन्ते ज्ञानवान्भूत्वेति क्रियाध्याहारः कृतः । नचाध्याहार एवदोषः । अन्यशब्दं ताधिकरमकारकस्य प्रपदन क्रियान्वय विवक्षायां ज्ञानवान्जन्मनामन्ते बहूनां मां प्रपद्यत इति निर्देशापत्त्याधिकरणकारकस्याध्याहृत क्रिययैवान्वयावगमात् । एवञ्च ज्ञानप्रपदनयोः कार्यकारणभावो न्यायं विना शब्दत एवलभ्यत इत्यपरमप्यनुकूलमित्यभिप्रायेणाह । ज्ञानवत इति । वाद्यन्तरोक्तार्थ भ्रमं व्यावर्तयन् शरीरशरीरि भावेनैक्य परत्वं विनाप्राप्यप्रापकधारकपोषकभोग्यरूपसर्वपरत्वे सर्वं खल्विदं ब्रह्म । इदं सर्वं यदयमात्मा सर्वत्रासौसमस्तं चेत्यादि श्रृतिस्मृति विरोधः । सर्वशब्दसंकोचश्चेति शंका च परिहरति वासुदेवस्सर्वमितीति । चोरस्याणुः 
यद्रजतमभात्सशुक्तिरित्यादिवत् स वासुदेवो नयतोन्यदस्तीत्यादि 
सिद्धिप्रपञ्चमिथात्वपरत्वं एकविभक्त्यन्त पदद्वयस्य बाधविषयत्वं । इदं रजतमयं सर्प इत्यादिवत् घटोस्ति घटोस्तीत्यादि भ्रान्तिसिद्धानिर्वचनीया भेदपरत्वं तस्याध्यासविषयं भेदसहिष्णुरभेदस्तादात्म्यं भिन्नत्वेसतिभिन्नसत्ताकत्वमिति यावत् ; तत्परत्वं तादात्म्य विषयत्वं । आदिपदेन पारमार्थिकौपाधिक स्वाभाविकाभेदद्वयपरत्वं गृह्यते । शरीरशरीरिभावादीति । शरीरशरीरिभावादि हेतुकनिर्वाहादित्यर्थः । शरीरगतधर्मस्य शरीरधार्म्यत्वात् । प्रवृत्ति निमित्ताश्रयस्य शब्दवाच्यत्वाच्च शरीरवाचिशब्दस्य शरीरपर्यन्तत्वेन भगवतस्सर्व शरीरकतया वासुदेवस्सर्वमिति सामानाधिकख्यमुपपद्यत इत्यर्थः । आदिशब्देन राजाराष्ट्रमिति वत्तत्प्रधानत्वात्तद्वयपदेशस्तस्मिन्निति निर्वाहो गृह्यते । बाधितार्थकत्वादप्यौपचारिकत्वमेवयुक्तमितिभावः । प्रकरणेति । जिज्ञासुमपेक्ष्यज्ञानिनोभिलषित साधनस्यानन्तजन्मसाध्यत्वलक्षणवैलक्षण्यस्य पूर्वश्लोकोक्तक्षणकाल भगवद्विश्लेषासहनहेतुतयाधारकपोषकभोग्यं सर्वं वसुदेव कुमार इत्यध्यवसाय लक्षणवैलक्षण्यस्य च प्रकरणानुगुणार्थत्वादिति भावः यद्यपि प्रपद्यत इत्युक्तोपासनस्य सार्वान्त्म्यानुसन्धानरूपतया शरीरशरीरि भावोपि ग्राह्यर्थ एव । तथापि तस्यभक्तचातुर्विध्यरूपगुणाप्रकरणसिद्धार्थानुगुणत्वमात्रं प्राप्यप्रापकंधारकपोषकभोग्यं सर्वं वसुदेव इत्यर्थस्य तु ज्ञानिनो जिज्ञासुवैलक्षण्यरूपावान्तरप्रकरणसिद्धार्थानुगुणत्वमस्तीत्यभिप्रायेण ग्राह्यतरत्वादित्युक्तं । 
एतेन प्रृतिस्मृतिविरोधोपि प्रत्युक्तः । सर्वत्रासौसमस्तं चवसत्यत्रेतिव्युत्पत्ति सिद्धार्थद्वयस्यापि ग्राह्यत्वसूचनात् । अत एव सर्वशब्दसङ्कोचोपि द्वरोत्सारितः । वासुदेवशब्दव्युत्पत्ति द्वयानुसारेण सावात्म्यरूपासङ्कुचितार्थ मङ्गीकृत्योपायापेयादिकं सर्वं कृष्ण इत्याधिकार्यस्यापि प्रकरणविशेषानुगुण स्यार्थस्यापि ग्राह्यत्वाभ्युपगमात् परम प्राप्यप्रापकार्थिनः अल्पप्राप्येच्छाया  सम्भवात् अन्यदपीत्ययुक्तमित्याशङ्कय ऐेश्वर्य कैवल्यार्थिनोः पूर्वदुर्वासना वशादपरिहार्यं धारकपोषकभोग्यजातं  ज्ञानिनो भगवानेवमुमुक्षुत्वावस्थाया मपीति  वैलक्षण्यं प्रतिपादयितुं अन्यदपीत्युक्तमित्यभिप्रायेणाह लौकिकमिति । असार्वजनीनतया असम्भवं परिहर्तुं ज्ञानिनः धारकादिकं भगवानेवेत्यत्र प्रमाणमाह त्वमेवेत्यादिना । प्रपद्यत इत्यस्य शाधिमां त्वां प्रपन्नं । मामेव ये प्रपद्यन्त इत्यादि विरूपार्थोक्तौ हेतु महाप्रपत्तेरिति । अत्रेति । उपासन प्रकरण इत्यर्थः । सर्व वासुदेव इत्यध्य वसायस्य प्रधानभूतोपासनरूपत्वेन  शरणागति रूपत्वाभावादिति भावः ।  आत्मशब्दस्य प्रसिद्धिबलेन धर्मि स्वरूपपरत्वेन मनः परत्वमयुक्तमित्याशङ्कय महाच्छब्दोन विभुपरः बाधात् । नापि पङ्किपावनत्वाद्युत्कर्ष परः । ज्ञानिना मैश्वर्य कैवल्यार्थ्यपेक्षयावैलक्षव्य---   रूपप्राकरणीकार्याननुगुणत्वात् । पङ्क्ति पावनत्वादेर्भगवद्पासकमात्रसाधारणत्वात् । आत्मशब्दस्य स्वरूरूपपरत्व महानित्येव पर्याष्या आत्म शब्द  वैयर्थ्यप्रसङ्गाच्च । अतो महामना अनूचान मानीस्तब्दोसीतिकर्ममीमांसोपचितमनस्मत्ववत्कर्मब्रह्मोभयमीमांसितमनस्यत्व प्रयुक्तं  जीवात्मनोभगवतच्छेषतैकरसज्ञानं प्रपद्यत इति । पदप्रयोगमहिमसिद्धभगवदेकोपायोपेयत्व धारकपोषक भोग्यत्वज्ञानविशिष्ट उपासनरूपज्ञानफलकं समहात्मेति । तत्पदसमभिव्याहारेण माहात्म्यरूपत्वेन विवक्षितं । अतो न बाधितार्थकत्वं । प्रकृतानुपयुक्तत्वं वैयर्थ्यं चेत्यभि प्रेत्याह ज्ञानिनपीत्यादिना । मनश्शब्दोमननकारणत्वावस्थाविशिष्ट अन्तः करणपरः ।  तत्र महात्मविशेषणेन महादार इत्यादाविवमननोत्कर्षोलभ्यत इत्याभिप्रायेणज्ञानविशेषाधीनं माहात्म्यमित्युक्तं । दौर्लभ्य निष्ठं सौष्ठवमन्यापेक्षया उत्कर्षरूपमित्यभिप्रेत्यतरप्रत्ययेन विवरणं भाष्येकृतमित्याशयेन व्यावर्त्यं दौर्लभ्यान्तरं दर्शयन्  सूपसर्ग तरप्रत्यययोः प्रयोजनं दर्शयति । फलान्तर परस्यापीति । मनुष्याणां सहस्त्रेषु कश्चिद्यततिसिद्धय इति फलन्तरपरस्य दौर्लभ्यं । 
यततामपि सिद्धानां कश्चिन्मां वेत्ति तत्तवतइतिज्ञानिनो दुर्लभतरत्वं चान्यत्रस्फषृमिति भावः । अयमेवार्थ इत्यवधारणव्यावर्त्यं दर्शयन् प्रक्रमादि त्यन्तस्य परमतनिरसनपरत्वं तदुत्तरग्रन्थस्य स्वोक्तार्थदाढर्यपरत्वं चाह । वासुदेवस्सर्वमित्यत्रेत्यादिना । पराभिमतार्थश्च पञ्चधापूर्वमेव दर्शितः । स्वोक्तार्थश्चद्वेधादर्शितः । तु शब्देति ज्ञानीत्वात्म्यैवेति शब्दो विवक्षितः ।  प्रकरणविरुद्ध इत्यनेन बाधाध्यासाद्यर्थ पञ्चकं विवक्षितं । प्रकरणविशेषशब्देन ज्ञानिन इतरवैलक्षण्यकथनरूपावान्तर प्रकरणं विवक्षितं । अनुपयुक्त इत्यनेन  शरीरशरीरिभावोगुणप्रधाभावश्चविवक्षितः । बाधाद्यर्थस्य भूमिरूप इत्यादि  परमोपक्रमादि विरुद्धत्वात् । महाप्रकरण विरोधाभिप्रायेण प्रकरणविरुद्ध इत्युक्तं  प्रकरणविशेषसिद्धेति तादृशार्यश्चोपायो पेयधारकपोषकभोग्यत्वरूपः । शरीरशरीरि भावगुणप्रधानभावयोरपि बहुजन्मसाध्य ज्ञानविषयत्वेन वैलक्षण्योपयुक्तत्वात् ।  तद्वयावृत्यर्थमुपयुक्ततमेत्युक्तं । उपायोपेयभावादिवत् । शरीरशरीरि भावादिकं   उपायोपेय भावादिज्ञानद्वारा उपयोगि ननु  साक्षादिति भावः । उक्तलक्षण एवेत्यव धारणव्यावर्त्यमाहज्ञानवानित्यत्रापीति । वासुदेवस्सर्वमिति ज्ञानेबाधादि विषयको निर्विशेषं ब्रह्मेतिज्ञानं, तादृशब्रह्मणः जीवस्यचैक्यज्ञानं च कारणं, सर्वंचेतन जातं वासुदेव एव नतीश्वरो नामकश्चिदस्तीति ज्ञानेजीव एव स्वकर्मवशात् बध्यतेमुच्यते  चेति ज्ञानं कारणमिति भावः । जीवमात्रादित्यादिशब्देन सन्मात्रब्रह्मपरिणामोजीव  इत्यादि ज्ञानं विवक्षितं । उक्तलक्षणपदस्य शरीरशरीरि भावादिज्ञानपरत्वे वासुदेव  स्सर्वमिति ज्ञानकारणत्वं ज्ञानवानित्युक्त ज्ञानस्य नस्यादित्यत आह वासुदेव   शेषतीति । ज्ञानीत्वत्र ज्ञनविशेषवाचि पदाभावात् तेन कथं ज्ञानवानित्यस्यार्थ विशेषनिर्णयइत्याशङ्कय ज्ञानीत्यस्यार्थ विशेष परत्वं साधयिष्यन् उपक्रमन्यायोत्राभिप्रेत इत्याह । उक्तलक्षणत्व इति । हेत्वन्तरपरत्वभ्रमं वारयति ज्ञानीचेति । उपसंहारस्योपक्रमानुगुणत्वेप्युपक्रमस्य  सामान्यत्वान्ननिर्णायकत्वमिति भावः । परमोपक्रमानुसारेणोपक्रमार्थ निर्णयोऽअभिप्रेत इति भावः । उक्तक्रमस्यैवसाधनत्वमभिप्रेतमित्याह यद्वेति। उपक्रमस्य साधकत्वेपि परमोपक्रमस्यापि साधकत्वादधिकराधिकलाभलोभेन पूर्वयोजनाकृता ।  एतदभिप्रायेणहेत्वन्तरोक्तिरित्युक्तं  । एक  भक्तित्वादिमित्यादिशब्देन ज्ञानिनो  भगवतश्चमिथः प्रियतमत्वं विवक्षितं । 
आस्थितस्सहियुक्तात्मेति प्राप्यप्रापकभावेननित्ययोगस्य वक्ष्यमाणत्वान्नि त्ययुक्तत्वादिकमित्यनुक्त्वा एकभक्तित्वादिकमित्युक्तं । धार्यधारकभावेन भेदोव्यादिशब्दार्थः । कार्यकारणरूपाया उभयी अवस्था तद्विशिष्टस्येत्ययुक्तकार्यकारणयोरवस्थासंभवादित्याशङ्कय कार्य कारणरूपं यदुभयितस्यावस्थायस्येति वा । विग्रहमभिप्रेत्याह । कार्यत्वकारणत्वेरूपेति । कार्यकारणेति भावप्रधानो निर्देश इति वा तात्पर्यं । उपास्तवचने षूत्पत्ति प्रलययोस्तादधीन्यलाभेपि स्वरूपस्थित्योस्तादधीन्यालाभात् । इत्यारभ्येति सङ्ग्रहीतवदने तात्पर्यमित्याह स्वरूपस्थित्यादीति । प्रवृत्यादिकमादि  शब्दार्थः । वासुदेवसर्वमित्यस्य स्वाभिमतार्थ निगमने कार्ये ज्ञानिशब्दार्थ  निगमनमयुक्तमित्याशङ्कय ज्ञानवानित्यस्य स्वाभिमतार्ये अस्यैवपूर्वोक्तज्ञानित्वादिति यो हेतुस्तस्यनिगमनमित्याह । उक्तलक्षणत्वमिति । हेतुमुखेन निगमयतीत्यर्थः । स एवेत्यनेन प्रकृतिद्वयस्य परमपुरुषस्य चेत्युक्ताव्यवहितार्थद्वयपरत्व भ्रमंवारयति वासुदेव शेषतेति । इत्यमैश्वर्य कैवल्यार्थ्यपेक्षया ज्ञानिनोनित्ययुक्तत्वेन  एकभक्तत्वेन भगवद्विषयाकात्यर्थ प्रीतिमत्वेन भगवतोत्यर्थप्रियत्वेन भगवतो धारकत्वेन भगवदेकोपायोपेयत्वाध्यव  सायशालित्वेनानन्तजन्मसाध्यतत्व  ज्ञानक्तवेन सुदुर्लभत्वेन चाष्टधावैलक्षण्यमुक्तं । अयमेवार्थश्चतुर्विधाममजनाइत्यादि श्लोक त्रयेणोप्यते । तत्र तेषामेकान्तिनश्रेष्ठा इति तेषांज्ञानी विशेष्यत इतिवत् ज्ञानिनः श्रेष्ठयं  प्रतिज्ञायते ।  अत्रैकान्तिशब्दस्योद्देश्च समर्पकस्य विवरणं तेचैवेति एकश्चासावन्तश्च एकान्तः सोस्यास्तीव्येकान्ती ।  भगवदेकशेषिताध्यवसायरूपमुख्यनिश्चयकालीत्यर्थः । क्षेत्रज्ञस्येश्वर ज्ञानाद्वि  जन्माशुद्धिः  परमामताशेषशेषित्व विज्ञानाच्छुद्धिर्जीवस्यवर्णितेत्युक्तत्वात् । अनन्य देवता देवतान्तरशेषत्व गन्धरहिता इत्यर्थः । ऐश्वर्य कैवल्यार्थिसामग्रीन्द्रीदिदेवतान्तर्यामितया भगवद्भक्तानामपि  देवतान्तरशेषत्वगन्धरहिता इत्यर्थः । ऐश्वर्यकैवल्यार्थि नामग्नींद्रादिदेवतान्तर्यामितया भगवद्भक्ता नामपि देवतान्तरशेषत्वगन्धोस्तीतित्वर्थेन च शब्देन अवधारणेन च द्योतितोन्यशेषत्वगन्धाभावोनास्तीति भावः । अथोत्तरार्धेन श्रेष्ठ शब्दस्य विधेयसमर्पकस्य विवरणं क्रियते । अहमेवेति । गम्यत इति गतिः । अनेननित्ययुक्तशब्दार्थ उक्तः । निरशीः कर्मकारिणां निर्गता आशीः येषान्ते निराशिषस्तेचतकर्मकारिणश्च तेषामित्यर्थः । 
साधनानुष्ठानदशायां फलान्त राभिनिवेशरहितानामितियावत् । अनेनैव भक्ति शब्दार्थ उक्तः। उक्तवैलक्षण्यमन्यत्र तद्वैपरीत्येनोपपादयति । येतुशिष्टाइति । शीष्टाः  परिशिष्टा इत्यारादनोक्तिः फलकामा इति निरस्तातिशयाह्लादेत्युक्तभगवत्प्राप्ति  व्यतिरिक्ता फलप्रधानका इत्यर्थः । अनेनैक  भक्तित्वव्यतिरेक उक्तः । सर्वेच्यवनधर्माण इति भगवत्प्राप्तिरूपफलात् । च्यवनं धर्मो येषांते ततोक्ताः । किञ्च भगवदत्यर्थप्रीतिमत्वभगवत्प्रियतमत्वाभ्यां च्यवनं धर्मो येषांत  इत्यर्थः पूर्वोक्तः । अनेन  नित्ययुक्तइत्यस्य प्रियोहि ज्ञानिनोत्यर्थमहमित्यस्य स च ममप्रिय इत्यस्य च व्यतिरेक उक्तः । अहमेवगतिस्तेषामित्येतद्विवृण्वन्ज्ञानिनः  प्रकारान्तरवैलक्षण्यमाह प्रतिबुद्धस्त्व इति  वासुदेवस्सर्वमिति प्रतिपत्तिमानित्यर्थः । मोक्षभाक् । मुक्तिर्मोक्षोमहानन्दभागित्यर्थः ऐश्वर्यार्थिनः सर्वबन्धविनिर्मोकरूपमुक्तिरेवनास्ति । कैवल्यार्थिनस्तु मुक्ति शब्द योगार्थयुक्तिसद्भावेपि महानन्दरूपरूढ्यर्थोनास्ति । तदीयब्रह्मानुभवस्यानन्दत्वा विरहेणानन्तगुणविग्रहविभूत्यंशेप्यपरिच्छिन्नब्रह्मस्वरूपानुभवस्यानिरतिशयानन्दत्वावस्थापत्तेर्दुरावास्तत्वात् । इत्थं तेषा मेकान्तिन इत्यादि श्लोकद्वयेनैश्वर्य कैवल्यांर्थ्यपेक्षया ज्ञानिनः पञ्चधावैलक्षण्यमुक्तं तत्र इत्ययुक्तत्वैकभक्तित्व निरतिशय प्रीतिमत्वनिरतिशयप्रियत्वरूप वैलक्षण्य चतुष्टयोक्तिरूदारास्सर्व एवैत इत्यादि श्लोकद्वयोक्तधारकत्वाद्युपपादकचतुष्टथस्याप्युपलक्षणं । इत्थं गीतावाक्यप्रत्यभिज्ञानुसारेण तेषामेकान्तिन इत्यादि श्लोकस्य नित्ययुक्तत्वादि  वैलक्षण्यपरत्व सिद्धावन्यत्रतद्वयतिरेक मुखेन तदुपपादकेयेतुशिष्टा इत्यादि श्लोकेच्यवनशब्देन पूर्वोक्त वैलक्षण्या भावस्यैवविवक्षणीयतयाच्यवनशब्दो  जिज्ञासुफलभूतकैवल्यानुभवनाशपरो  न भवतीति सिद्धं । तदेतत्सर्वमभिसन्धाय  येतुशिष्टा इत्यादिश्लोके च्यवनरूपबाधकस्य प्रकारान्तरेण ज्ञानिगतवैलक्षण्याभवपरत्वेन  परिहारमाहयेतुशिष्टा इत्यादिश्लोक इति हेतुत्वेनोक्ततयेति । फलकामाहितेमता  इत्यत्रहि शब्दो हेतुपरः यतस्ते फलका मामता अतस्सर्वेच्यवन धर्माण इत्यन्वयः । भगवप्रीतिव्यतिरेकेण स्वगतफले च्छावत्वात् । च्यवनधर्माणइत्युक्ते  मूलमन्त्र तृतीयपदप्रतिपन्नानन्यभोगत्वस्वरूपहानिरेव च्यवनशब्दार्थः । ऐश्वर्य कैवल्यार्थिनां स्वप्रीत्यर्थमेव भगवत्प्रीतेरिष्टतया स्वयं प्रयोजनभगवत्प्रीतीच्छाविरहेण देहिमे  ददामित इत्युक्तरीत्या कर्मज्ञान भक्तिरूपभवदारा धनेनतुभ्यं सुखं ददामि त्वमपि 
मह्यमैश्वर्यकैवल्यानुभवरूप सुखं देहीत्येवं क्रयविक्रयरूप वणिक्प्रायतया स्वभोगैकप्रवणत्वात् । नत्वैश्वर्यकैवल्यानुभवरूपफलनाशश्च्यवनशब्दार्थः । स्वगतफलेच्छावतोपि स्वगतनित्यफलेच्छासम्भवेन स्वगतफलेच्छावत्वस्य अनित्यफलकत्वे हेतुत्वासम्भवादिति भावः । नमे भक्त इत्यपशुन्ययेनप्रशस्त भक्तो न भवतीत्यर्थः । अतश्चतुर्विधा भजन्ते मां  । भक्ता एव हि ते श्रृत्या इत्याभ्यां न  व्याघातः । अनन्यभोगत्वेति भगवद्भोग  व्यतिरिक्त प्रधानोद्धेश्यभोगाभावरूपेस्वाभाविकाकारहानिरित्यर्थः । हानिशब्देन भगवत्प्रियतमभूतपरमपुरुषार्थालाभ स्सूच्यते । फलस्यस्वगतत्वमनित्यत्वे । अप्रयोजकमित्युक्त्वार्थानुभव कैंकर्ययोर्नित्यफलत्वाभ्युपगमेन प्रतिबान्दिमा हान्यधेति ।  अनेनव्याभिचारस्सूचितः । अनाशेत्यस्यविवरणंस्वानुभाव्येतिस्वगतस्यानु भाव्यफलस्यनाशश्चवन शब्दार्थश्चोदित्यर्थः । अन्यभोगवत्वलाभाया नु भाव्येत्युक्तं । स्वप्रवृत्ति प्रधानोद्देश्य भोगरूपानुभवविषयत्वं ह्यनुभाव्यपद विवक्षिकतं स्वगतफलवत्वमत्युक्ते सोश्नुते । आनन्दीभवतीत्याद्यनुसारेण  ब्रह्मभोगप्रधानोद्देश्यकानां  ज्ञानिनामप्यन्यभोगवत्वप्रसङ्गः । स्वकीयेति । स्वगतफलस्य ज्ञान्य फलोद्देशानधीनत्वलक्षण प्राधान्येनेच्छयेत्यर्थः । सर्वज्ञानुभवविषयस्य नित्यत्वे सर्वज्ञानुभवस्यापि नित्यत्व  मावश्यकमिति शङ्कते । भगवत इति । नित्यो भवतीति । न च कैवल्यार्थिन स्स्वानुभवस्यानित्यत्वेपि ब्रह्मानुभव     स्येवानन्दमयावस्थानास्तीति शङ्कितु  मपिशङ्कयं । रुचिविशेषाधीनकर्म विशेषण तस्मिन्ब्रह्मभोगप्रतिबन्धस्यात्मभोगोत्पत्तेश्च सर्वसिद्धत्वात् । प्रतिबन्दयुद्भावनेन फलितं दूषणं वदन्नुपसंहरति तस्मादिति । प्रतिबन्धस्तु मोक्षभागिति प्रतिबुद्धस्य फलान्तरोक्त्या सर्वेच्यवन धर्माण इत्यत्रा प्रतिबद्धानां सर्वेषां च्यवनधर्मत्वस्य वक्तव्यतया अप्रतिबुद्धकोटिनिविष्टस्वार्थानुभव कैंकर्य निष्टानां स्वगतानुभाष्यफलस्य नासाभावेननाशस्यच्यवन शब्दार्थत्वे तस्य स्वार्थानुभव कैंकर्य निष्ठेषु बाधितत्वेन तदंशे अनन्यभोग्यत्व  स्वरूपहानिश्चयवन शब्दार्थ इति वैरूप्यं स्यादित्यभिप्रायेणाह ऐकरूप्येणेति ।
	ननु कैवल्यार्थिनां फलनाशानभ्युपगमेतेषां तदाप्यनन्यभोगत्वाभावेन मूलमन्त्र 
आत्मसामान्यस्य अनन्य भोगत्वस्वरूपविरोध इत्याशङ्कय स्वार्थानुभव कैंकर्यनिष्ठेषु बाधितत्वेन तदंशेऽनन्यभोगत्व स्वरूपहानिच्यवनशब्दार्थ इति वैरूप्यं स्यादित्यभिप्रायेणाह ऐकरूप्येणेति ।
	ननु कैवल्यार्थिनां फलनाशानभ्युपगमे तेषां कदाप्यनन्य भोगत्वाभावेन मूलमन्त्र आत्मसामान्यस्य अनन्यभोगत्वस्वरूप विरोध इत्याशङ्कय स्वार्थानुभनकैंकर्य निष्ठानामिव नित्यबद्धानामिव च प्रमाणबलेन कदाप्यनन्यभोगत्वं नास्तीत्यङ्गीकर्तव्यं । मूलमन्त्रे मकारेण स्वरूपयायात्म्य ज्ञानवतामेव अनन्यभोग्यत्वस्योक्ततया नतद्विरोधोपीत्यभिप्रायेणाहात्रेति । सर्वेच्यवनधर्माण इत्यत्रेत्यर्थः । फलकामशब्देन नित्यफलार्थविवक्षायां च्यवनशब्दो नित्यच्यवनपरः । अनित्यफलार्थि विवक्षायामनित्यच्यवनपरः इतिभावः । दूषणान्तरमाह नित्यनित्येति । च्यवन शब्दस्य फलनाशपरत्वे ऐश्वर्य कैवल्यार्थिनां ज्ञानिनां च नित्यनित्यफलत्वेनवैषम्यंस्यात् । तथा च प्रतिबन्धस्तु नित्यभागित्येव निर्देशस्स्यात् । अत एव तत्समानार्थके, स तु मोक्ष उक्त इत्यत्र स तु नित्यभोग इति निर्देशस्स्यात् । स्वरूपप्रप्युतेश्च्यवन शब्दार्थे तु स्वरूप प्रप्युतेरेव संसार शब्दार्थत्वेन प्रतिबन्धस्तु मोक्षभागीत्यत्र निश्शेषसंसारनिवृत्ति वाचिमोक्षशब्दप्रयोग उपपद्यते । मोक्ष शब्दस्य महानन्दरूढयवैलक्ष्यन्तरमपि लभ्यते । अत एव सतुमोक्ष इत्यत्र महानन्दरूढिविवक्षया सालोक्यादि वैलक्षव्यस्य विवक्षितत्वेपि निश्शेष संसारनिवृत्तिरूप मोक्षशब्दार्थावैरूप्यं रूढयर्थ आदायेतरवैलक्षव्यपरत्वेनेकार्थ्यं च सिद्धयतीति भावः । तद्राहित्यमिति । संसारत्वराहित्यमित्यर्थः । अनेननित्य संसारकैवल्यमिति पक्षोपि समर्थितो भवति । स्वरूपप्रच्युतिविशिष्टतयावर्तस्य संसारशब्दार्थत्वे सर्वबन्धविनिर्मोकरूपस्यापि कैवल्यस्य संसारान्तर्भावोपपत्तेः प्रकृतिविशिष्टवेषेणसंचरणस्य निश्शेषनिवृत्तिमादायमोक्षशब्दमुख्यार्थत्वोपपत्तेश्च । ज्ञान्येवेति । ज्ञानिशब्देन प्रतिबद्धशाब्दार्थ उक्तः । अवधारणेन तु शब्दार्थः । तं लभत इति । मोक्षं लभत इत्यर्थः । अनेन सत् मोक्ष उक्त इत्यत्र सर्वनाम्नां विदेयलिङ्गभाक्त्वेन तच्छब्दस्सायुज्य शब्दः तु शब्दोऽवधारणे इति सूचितः . जरामरणमोक्षायेति वचन बलात् 
कैवल्यमोक्ष इति परम प्रकृतार्थ उपसंहरति । तस्मादिति । जराशब्दस्य 
वयेवस्याविशेषपरत्वेमरणशब्दस्य प्राणत्यागपरत्वेन निर्जराणाममराणां देवानां कैवल्यप्रसङ्गेन जरामरणशब्दयोरपक्षे विनाशपरतया निश्शेष तदुभयमोक्षस्य प्रकृति मण्डलबहिर्भूतस्थान एव सम्भवात् मुक्तानां परमागतिरित्यादि वचनान्तरानुगुण्यात्तदनुग्राहकपूर्वोक्त बहूपपत्ति सम्प्रदायानुगुण्यात् । स तु मोक्ष उक्तः, प्रतिबन्धस्तुमोक्षभागितिवचनद्वयस्यस्वपक्षबाधकत्वपरिहारात् । पर पक्षे बाधकत्वसमर्थनाच्छेत्यर्थः इति । सम्प्रदायचन्द्रिकायां तु च्यवनशब्दस्येत्थमर्थोऽनुवादपूर्वकमनुगृहीतं । यच्चोक्तं कैवल्यस्य मोक्षान्तर्भावकल्पनं सर्वेप्यवनधर्माण इति वचनविरुद्धमिति । तदसमीचीनं ऐश्वर्यकैवल्यार्थिनां स्वभिलषितफलसिद्धि पर्यन्तमेवध्यानार्जनप्रणामस्तोत्रमालाकरणादि कर्मणामनुवृत्ततया तादृशधर्मच्युते रत्रप्यवनधर्मशब्देन प्रतिपादितत्वेन वचन विरोधाभावात् । अत एव भगवद्भाष्यकारैर्ज्ञानिनो हि मदेक प्राप्यत्वस्यमयायोगोनित्यः इतरयोस्तु याक्त्वाभिलषित प्राप्तिमयायोग इत्ययमर्थः प्रतिपादितः । न च योनित्ययोग इत्यत्र नित्यापृथक्सिद्धसंबन्ध एवोच्यत इति वाच्यं । तथा विधसम्बन्धस्य सर्वेषां तुल्यत्वात् । ततश्चध्यानार्जनप्रणामादिभिरेव नित्ययोगो युक्त इति । अत्रायमाशयः । च्यवनं स्वाभिलषित फलनाशः । च्यवनं धर्मयेषान्ते । च्यवन धर्माणः इति पूर्वपक्षार्थमभिप्रेत्यानुवदति । यच्चोक्तमिति । विरुद्धमिति । मोक्षस्य नित्यत्वप्रसिद्धेरितिभावः । च्यवनशब्दो न भावेल्यडन्तः येननाशपरस्यात् । अपितु कर्तरिल्युडन्त परतया नश्वरपरः । धर्मशब्दश्चालौकिक श्रेयस्साधनरूपधर्मपरः । च्यवनशब्दस्य नाशपरत्वे धर्मशब्दस्याधेयसामान्य परत्वे च नाशप्रतियोगि फलवाचिपदाध्याहारो धर्मपदवैयर्थ्य च स्यात् । च्यवनवन्तइत्यपि वक्तुं शक्यत्वात् । च्यवनशब्दस्य नश्वर परत्वे धर्मपदस्य फलपरत्वे च धर्मपदस्य फलवाचित्वा प्रसिद्धयास्वारस्य भङ्ग इत्यभिप्रेत्य परिहरति । तदसमीचीनमिति । मालाकरणादी शब्देन देशवास दीपारोपणादि गृहृयते । ध्यानार्चनादि धर्माणामित्युक्त्वा तादृश धर्मच्युतेरित्युक्त्या, च्यवनधर्मशब्दे नेत्युक्त्या च, च्यवनशब्दोनश्वरपरः । धर्मशब्दोलौकिक श्रेयस्साधनपर इति गम्यते । धर्मशब्देन अलिकिकश्रेयस्साधनस्याधेय सामान्यस्य च तन्त्रेणोपास्थिति सम्भवात् धर्मसामान्यस्यान्वय प्रतियोगित्वेपि पदार्थविधया 
अलौकिक श्रेयस्साधनस्योपस्थिति महिम्नातस्यैवान्वयप्रतियोगित्वतात्पर्यावगमत । येतु शिष्टास्त्रय इति श्लोकस्य तेषां ज्ञानीनित्ययुक्तः, तेषामेकान्तिन श्रेष्टाः 
इति श्लोकद्वयोक्त ज्ञानिगताधिकारवैषम्यपरत्वात् । च्यवनशब्दस्य नित्ययुक्तत्वराहित्यपरत्वमेवयुक्तः । च्यवनशब्दस्य फलनाशपरत्वे नित्ययुक्त पदव्याख्यानभाष्यविरोध इत्यभिप्रायेण दूषणान्तरमाह । अत्र एवेति । च्यवनधर्मशब्दस्य स्वाभिलषित साधनपरत्वादेवेत्यर्थः । इतरयोस्तु यावत्स्वाभिलषित प्राप्तिमयायोग इति भाष्यसूक्त्या ऐश्वर्य कैवल्यार्थेनोर्नित्यतिरेक प्रदर्शनेन येतुशिष्टा इति श्लोके फलकामत्व हेतुकं च्यवनधर्मत्वं अहमेवगतिस्तेषामिति गीतोक्त नित्ययुक्तत्व प्रतिपादकपूर्वश्लोकोक्त  साध्यसाधनैक्यविरोधिसाधनच्यवनमेव च्यवनधर्मशब्दार्थ इत्यवगमादिति भावः । तेषां ज्ञानीनित्ययुक्तः । तेषामोकान्तिनः श्रेष्ठाः इति निर्धारण षष्टीबलेन नित्ययोगस्ये तरण्यावत्यकत्वं गीताचार्याभिमतमिति भाष्यकाराभिप्रायः । अन्यता अपृथक्सिद्धधार्यत्वरूपप्रसिद्धार्थ एव नित्ययुक्त शब्दार्थतयोच्येत इत्यभिप्रायेणाह । न चेत्यादिना । यद्यपि गुण, विग्रह, विभूति विशिष्टब्रह्मानुभवरूपयावदात्मभावि निरतिशयानन्दयोग एवनित्ययुक्त शब्दार्थः । इति प्रतीयते । तथाप्यसङ्कोचेन ब्रह्मस्वरूपाधिध्यानाच्च न प्रणामादीनामपि ब्रह्मसम्बन्धत्वा विशेषात् नित्ययुक्त शब्दार्थत्वमुचितमित्यभिप्रायेणाह ततश्चेति । च श्शङ्कानिवृत्तौ । प्रणामादिभिरेवेति । इत्थं भूत लक्षणे तृतीया । अवधारणेनापृथक्सिद्धधार्यत्व व्यावर्त्यते इति । इत्थं फलकामाहितेमता इति हेत्वन्वयबलात् प्रतिबुद्धस्तुमोक्षभागिति च्यवन प्रतिकोटतया मोक्षशब्दप्रयोगबलाच्च च्यवनधर्माण इत्यस्यस्वरूप प्रत्युतिरूपसंसारशालिन इति वा धर्मशब्द प्रयोग बलान्मोक्षसाधनधर्मानुषवृत्तिशालिन इति वार्थ इतिस्थितं । अत एव प्रतिबन्धस्तु मोक्षभागिति ज्ञानिन एव मोक्षोक्त्याकैवल्यं न मोक्ष इति शङ्कापि दूरोत्सारिता । कैवल्यार्थिनो निश्शेष संसारनिवृत्ति सद्भावेपि महानन्दरूप मोक्षशब्दरूढयर्थाभावेन ज्ञानिन एव मोक्षोक्ति सम्भवात् । अन्ययाजिज्ञासु शब्दित कैवल्यार्थिनोमधुविद्यान्यायेन प्रकृतिमण्डले कैवल्यानुभवः अनन्तरं ब्रह्मप्राप्तिरितिपक्षेपि कैवल्यार्थिनो मोक्ष सद्भावेन प्रतिबन्धस्तु मोक्षभागिति वचनविरोधप्रसङ्गेन साक्षान्मोक्षभागित्यध्याहारापत्तेर्दुरूद्धरतया मोक्षशब्दरूढयर्थमादायज्ञानिनो वैलक्षिण्योक्ति 
रित्येवोचितत्वात् । एतस्सर्वमभिसन्धायो पसंहृतं रहस्य एवेके । तस्माज्जरामरण मोक्षसद्भावमपेक्ष्यकैवल्यं मोक्षइत्युक्ते र्नविरोध इति स्वरूपप्रच्युतिरूपसंसार सद्भावेपि कैवल्यानुभवस्यात्तान्तिकापेक्षया विनाशभावरूपमोक्षशब्दांयोगार्थमपेक्ष्य कैवल्यमोक्ष इत्युक्तिरूपपद्यत इत्यभिप्रायेण जरामरणमोक्षसद्भावमपेक्ष्येत्युक्तमिति 
। यच्चोक्तं रहस्यत्रयसारे । मुच्येतार्तस्तथा रोगाच्छ्रुत्वमामादितः कथां । जिज्ञासुर्लभते भक्तिं भक्तो भक्तगतिं लभेत् इत्युक्त्या श्रीगीतायां जिज्ञासुरित्युक्तात्मनिष्ठः क्रमेण ज्ञानीभवति इत्युक्तं भवतीति । तत्रेत्थमुत्तरमुक्तंरहस्यविवेके । मुच्येतार्तस्तथारोगादित्यादि श्लोके आर्तशब्देन नष्टैश्वर्यकामोक्तिं विना आरोग्यं भास्करादिच्छेदित्युक्तारोग्यकामोक्ति वतच्छ्लोकोक्तजिज्ञासुरूक्ततया गीतायां जिज्ञासुरित्युक्तात्मनिष्ठः क्रमेणज्ञानीभवतीतिनोक्तमिति । अत्रायमभिप्रायोनुसन्धेयः । जिज्ञासुर्लभतेमित्यत्रार्तोजिज्ञासुरर्थार्थित्युक्तात्मप्राप्तकाम एवगृहीते । एक शब्द प्रत्यभिज्ञानात् । आत्मशब्दसमभिव्याहाराद्वा इति शङ्काया मूर्त शब्दसमभिव्याहारबलाद्वेहेतुद्वय मसिद्धमित्याह । मुच्येतार्थस्तथारोगादित्यादिश्लोक । मुच्येतार्त इत्यत्र अर्तशब्दोननष्टैश्वर्य  कामपरः । रोगान्मुच्येतेति फलोक्ति बलेनार्तशब्दस्य गणपरत्वात् । रोगार्तोमुच्यतेरोगादिति वचनान्तसारूप्येण तथैव वक्यव्यत्वाच्च । रोगशब्दस्य ऐश्वर्यनाशपरत्वे लक्षणाप्रसङ्गाच्च । आर्तजिज्ञासुज्ञानिनामुक्तावर्थार्तिनोप्यवश्य वक्तव्यतया तदसङ्गहप्रसङ्गाच्च । तस्मादारोग्यं बास्मरादिच्छेदित्युक्तारोग्रफलस्य मुच्येतार्थ इत्यत्र प्रेत्यभिज्ञानात्तत्रत्यार्त शब्दारोगार्त पर एव । एवमुपक्रमस्यार्तशब्दस्यरोगारतपरत्वसिद्धौ आरोग्यं भास्करादिच्छेदिति श्लोके ईश्वराद्ज्ञानमन्विच्छेत् इत्यनेन मोक्षहेतु तत्वज्ञानार्थिन एव सनोदेवश्शुभयास्मृत्यासंयनक्तु उपायोस्मिहरेस्मृतावित्याद्यनुसारेण विवक्षिततया तत्रतस्यारोग्यकामसमभि व्याहृत तया चाप्रप्युपक्रमप्रतीतारोग्य कामसमभिव्याहारानुसारेण जिज्ञासुशब्देन मोक्षहेतु तत्वज्ञानार्थिन एवार्थतः  प्रत्यभिज्ञाश्रयणं युक्तमिति भावः । किञ्चजिज्ञासुर्लभतेभक्तिमित्यतभक्ति शब्द आत्मप्राप्तिहेतुभूतभाक्ति परः । चतुर्विधाभजन्ते मां । भक्ता एव हि ते श्रृता इत्युक्तेः । भक्तो भक्तगतिं लबेदित्यत्राध्यायार्थ श्रवणफलसमर्पक भक्तगति शब्दस्य करणव्युत्पत्या मो7हेतु भक्तिरूप साद्यनपरतया जिज्ञासुर्लभतेभक्तिमित्यत्रा व्यत्मप्राप्तिहेतुभक्ति परत्वमेव 
भक्तिशब्दस्य युक्तं । इदं च जिज्ञासुशब्दस्मात्म प्राप्तिकामपरत्वमभ्युपगम्योक्तं । वस्तुतस्तु पूर्वोक्तरीत्या जिज्ञासु शब्दोमोक्षहेतु तत्वज्ञानार्थिपरः । भक्तिशब्दस्य भक्त्पाशास्त्राद्वेद्विजनार्दनं भक्त्यात्वनन्ययाशक्य इत्याद्युक्त तत्वज्ञानहेतुभक्तिपरः । भक्तोभक्तगतिमित्यत्रभक्तपदद्वयं साक्षान्मोक्षहेतु भूतपरमभक्ति परंगतिशब्दसद्धेतु भूततत्वज्ञान परः  । अतो जिज्ञासुर्लभते भक्तिमित्यनेन न साक्षान्मोक्ष साधन भक्तिरूच्यते । येनात्मप्राप्तिकामस्य क्रमेणमोक्षहेतु, भक्तिरूपत्वज्ञान लाभेमोक्षभाग्भवतीति 
सिध्येदित्यत्रभिप्रायेणेपसंहरति । श्रीगीतायामिति । आत्मनिष्ठ इति । जिज्ञासुर्लभतेभक्तिमित्यनेन ईश्वराद्ज्ञानमन्विच्छेदित्युक्ततत्वज्ञानार्थिन उक्ततयानिष्टः क्रमेण ज्ञानीभवतीति नोक्तमित्यर्थः । ईश्वराद्ज्ञानमन्विच्छेदित्युक्ततत्वज्ञानार्थिनः जिज्ञासुशब्द प्रसिद्धयभावेपि योगवृत्या जिज्ञासुर्लभते भक्तिमित्यत्र जिज्ञासुशब्दार्थः सम्भवतीत्यभिप्रायेणजिज्ञासोरूक्ततयेत्युक्तमिति । यदपि चोक्तं रहस्यत्रयसारे स्थिरफलाभिनिवेशश्चेदिति द्रमिडोपनिषत्सूक्तौ भगवदनुभवस्य  नित्यत्वोक्त्या तद्वयवच्छेदतयोक्तात्मानुभवोनित्यो न भवतीति व्यञ्जितम् । विनाशरहितेन्यादिसूक्तौ विनाशाभावोक्तिः चातुर्मास्यादि फलविशेष्वक्षयत्वोक्तिवत् बहुकल्पवृत्तित्वोक्तिरपि चिरकालस्थायित्वाभिप्रायेति तत्रेत्थमुतरमुक्तं रहस्य विवेके । स्थिरफलाभिनिवेशश्चेत् विनाशरहितेति सूक्तिद्वयेक्रियमाण विश्वामित्रसृष्टिः तत्रत्य पूर्वाचार्यकृतव्याख्यानसूक्तिविरुद्धेति । अत्रायमाशयः । द्रमिडोपनिषदिप्रथमशतके द्वितीयदशक पञ्चमीगाधातावत् द्राविडभाषारूपा संस्कृतभाषयानूद्य प्रदर्श्यते । सङ्गोनिवृत्त इति चेत् । मोक्षं प्राप्नोति चेतनः । तन्निरस्य स्थिरेच्छायां निश्चितस्वामिनं भज इति । प्रकृत्यनुरागनिवृत्तिदशायां चेतनो मोक्षं स्वाभाविकानन्दरूपस्वात्ममात्रानुभवानन्द लक्षणं प्राप्तुमिच्छति । अधिगताल्पास्थिरफलकत्वापातप्रतीत्याच चेतनानां प्रथमं त्रिवर्गविषय योत्कटेच्छा- रूप प्राथमिक प्रावण्यलक्षणप्रतिबन्धक निवृत्तौसत्यामनन्तरमेवोत्कट परिपूर्णब्रह्मानुभवानन्दरूपमोक्षाभिलाषवत ऐहिकफलदोषदर्शनेन ऐहिकफलाभि- निवेशरूप प्रतिबन्धकनिवृत्तौ सत्यामामुष्मिकफलवैलक्षण्यनिर्णयेन ऐन्द्राधिपत्याण्डाधिपत्याभिनिवेशवत् च प्राकृत फलेकर्मोपाधिकत्व दोषदर्शनेन तदभिनिवेशरूपप्रतिबन्धकाभावे सति निरूपाधिकनिरतिशयानन्दरूपस्वात्मानुभव- 
वैलक्षण्यज्ञानेन तादृश कैवल्यरूप मोक्षाभिनिवेशस्यापि सम्भवात् । इत्थमेव निरूपाधिकनिरतिशयानन्दरूप स्वस्वरूपमात्रानुभवानन्दस्याल्पभोग्यविषय- कत्वरूपदोषदर्शनेन तादृशकैवल्यमोक्षाभिनिवेशरूपप्रतिबन्धकनिवर्तनेन तादृशमोक्षं निरस्य यत्र नान्यत्पश्यतीत्यादि श्रुतिप्रक्रिययापरिपूर्णब्रह्मानन्दानुभवस्य फलान्तराभिनिवेशप्रतिबन्धमुखेन यं लब्द्ध्वा पापरंलाभं मन्यतेनाधिकं ततः । इत्युक्तं रीत्या अधिक पुरूषार्थ ज्ञानप्रतिबन्धकज्ञानविषयतया अधिक पुरूषार्थाभिनिवेशभावलक्षणचित्तस्थैर्यसम्पादकत्वेन तादृशस्थैर्याभिनिवेशेसति । आत्मप्राप्तिपर्यन्तसकलपुरूषार्थाभिनिवेशत्यागेन परिपूर्णब्रह्मानन्दाभवाभिनिवेशो भवति । अन्यार्हशेषत्व लक्षणस्वरूपयाथात्म्यज्ञाने सति केवलपरार्थानुभवरूप निरूपाधिकस्वामिभूतब्रह्मप्राप्तावेवाभिनिवेशो भवति । अतस्तादृशब्रह्मप्राप्तिरेव सम्पाद्या इत्युपात्तदिव्यसूक्तेरभिप्रायः । पञ्चविधपूर्वाचार्यकृत द्रमिडोपनिषद्भाष्येष्वनुगृहीतः । तत्प्रदर्शनं चातिविस्तरभियानतन्यते । अत्र मोक्षस्य नित्यत्वेन सर्वसिद्धान्तसिद्धतया मोक्षं प्राप्नोति चेतन इत्यनेनैव आत्मानुभवरूपमोक्षस्य नित्यत्वसिद्धय तन्निरस्यस्थिरेच्छायामित्यनेन आत्मानुभवरूप मोक्षाभिनिवेशं परित्यज्यास्थिरफलेच्छामित्यर्थस्यवक्तुमशक्यतया स्थिरेच्छायां स्थिरचित्तेच्छायां यत्रनान्यत्पश्यति । यं लब्ध्वाचापरं लाभं इत्यादि प्रसिद्धचित्तस्थैर्यापेक्षयामिति पूर्वाचार्यैरर्थोनुगृहीतः अल्पभोग्यविषयकत्वेनात्मानु- भवरूपमोक्षे अभिनिवेशं परित्यज्य स्वरूपरूपगुणविभूतिभिरपरिच्छिन्नानन्त भोग्यविषयकत्वेन चित्तस्थैर्यापादकब्रह्मानुभवापेक्षयां इत्यर्थ इत्याचार्याणामभिप्रायः । तन्नित्यस्य स्थिरेच्छायामित्येतद्वयावर्त्यतया आत्मानुभवस्यानित्यत्वासिद्धिरिति वचनं आत्मानुभवस्यमोक्षत्वकण्ठोक्तिरूपदिव्यसूक्तिविरुद्धम् । उपक्रमस्थ- मोक्षात्मकण्ठोक्त्यनुसारेणोत्तरसूक्तेश्चित्तस्थैर्यपरत्वेन व्याख्यानसूक्ति विरुद्धश्चेति । अपि च । अनिश्चित्यस्वामिनं भजेत्यत्रस्वामित्वा तद्भजनं कार्यमितिहेतोर्विवक्षिततया तद्धेतुत्वेन निश्चिन्येत्यनेन आकारत्रयसम्पत्तिरूप- स्वरूपयाथात्म्य ज्ञानुसन्धानस्य विवक्षिततया च स्वरूपविरुद्धमात्मानुभवं परित्यज्यभगवद्भजनं कुर्विति वाक्यार्थोवक्तव्यः । एवं च स्थिरेच्छयामित्यनेन चित्तस्थैर्याभिनिवेशसतीत्यर्थो वर्णनीयः । 
अस्वामिभोगरूपात्मनुभवस्य स्वरूप- विरुद्धतया स्वरूपयाथात्म्य ज्ञानवतः  तत्राभिनिवेशं परित्यक्तस्थैर्याभिनिवेशेसति तं प्रतिस्वाम्येव प्राप्य इत्यध्यवसायं कुर्विति परोपदेशप्रवृत्तेन परमाचार्येणोपदेशोपपत्तेः । अन्यथास्थिरफलेच्छायाम् । नित्यफलं भजेत्येव वक्तव्यत्वात् । अन्यच्च निकृतस्सङ्ग इति चेदित्यत्र प्राकृतभोगाभिनिवेश निवृत्तावल्पास्थिरत्वादिदोषानुसन्धानस्य हेतुत्वेन विवक्षिततया प्रकृतभोगाभि- निवेशाभावे मोक्षाभिनिवेशो भवतीत्युक्ते मोक्षं प्राप्नोति चेतन इत्यनेन तादृशदोषरहितफलाभिनिवेशो भवतीत्यर्थो वर्णनीयः । अनन्तरं तन्निरस्य स्थिरेच्छायामित्यनेन मोक्षाभिनिवेशं परित्यज्य स्थिरफलेच्छायामित्युक्तुस्भिस्थान- विजृम्भितास्यात् । स्थिरत्वानुसन्धानेनैवमोक्षाभिनिवेशस्य प्रसक्ततया तत्परित्यागेन स्थिरफलाभिनिवेशस्य प्रसक्त्यसम्भवात् । तस्मादात्मानुभवरूप मोक्षे । अथ यत्रान्यत्वश्चान्यच्छ्रुणोत्यन्यद्विजानाति तदल्पमित्युक्तस्य यो वैभूमातत्सुखं भूमानं भगवोविजिज्ञास इति भूमात्वेव विजिज्ञासितव्य इत्युक्तभूमाशब्दार्थ बहुत्व 
प्रतिकोटिभूतस्य भोग्यन्यूनसंख्याकत्वलक्षणाल्पत्वस्य अनुसन्धानेनाभिनिवेशे यत्र नान्यत्पश्यति नान्यच्छ्रुणोति नात्यद्विजानाति सभूमा इत्युक्ता परिमितत्वरूपभोग्यबहुत्वविशिष्ठ ब्रह्मानुभवे यं लब्ध्वा चापरंलाभं मन्यतेनाधिकं ततः । इत्युक्तरीत्या चित्तस्थैर्यापादके अभिनिवेशो भवतीति सर्वैरपि पूर्वाचार्यैरनुगृहीत एवार्थः । तन्निरस्य स्थिरेच्छायामित्यस्यानुसन्धेय इति । इतरच्च । जीवस्वरूपं तावत् स्वाभाविकनिरतिशयानन्दरूपमिति तावत्सम्प्रतिपन्नम् । अचेनतस्वरूपमौपाधिकभोग्यमिति च । इत्थं चिदचिद्विवेकशालिनो भोग्यानीत्यत्वेन प्राकृतभोगानित्यत्व निश्चयेन तदभिनिवेशे निवृत्ते यमनियमादि क्रमेण स्वाभाविकजीवस्वरूपभोग्यताविर्भावो भवतीति निश्चयवतस्वाभाविक भोग्यताविर्भावप्रतिबन्धकसकलकर्मनिवृत्तौ भोग्यताया नित्यत्वेन तदाविर्भावोपि नित्य इति निश्चयोदयेन जीवात्मानुभवरूपकैवल्यभोगात्मक मोक्षे अभिनिवेशो भवतीत्युक्तेन कैवल्य भोगस्यस्थिरफलेच्छायामिति वक्ष्यमाण स्थिरत्वव्यावर्त्यतया नित्यत्वमभिप्रेत्यतत्राभिनिवेशं परित्यज्य स्थिरफलेच्छायामिति वक्तु शक्यम्  । नित्यत्वानुसन्धानस्य कैवल्यभोगाभिनिवेशहेतुत्वेन पूर्वसूक्त्यभिप्रेततया 
अनित्यत्वानुसन्धानेन तदभिनिवेशाभावलक्षणतत्परित्यागोक्तेर्व्याहतत्वात् । न च मानुषानन्दप्रभृतिचतुर्मखानन्दपर्यन्तानामनित्यत्वेपि स्वरूपतारतम्यवच्छिदद्भोभयो- स्स्वरूप तारतम्यसद्भावेन तदनुसन्धानेना चिद्भोगादिनिवेशं विना आत्मानुभवभोगाभिनिवेशस्सम्भवतीति वाच्यम् । स्वाभाविकात्मभोग्यताविर्भावस्य निश्शेषप्रतिबन्धकनिवृत्तो सत्यामुत्पत्यवश्यं भावेनानन्तरन्तन्नाशकाभावेन च चिदचिद्भोगयोर्नित्यत्वानित्यत्वानुसन्धानस्यापि विनिगमनाविरहेणत्यागोपादानहेतुत्वा वश्यं भावेन तद्धेतुत्वस्यापि विनिगमनाविरहेणैव निवृत्तस्सङ्ग इति चैन्मोक्षं प्राप्नोति चेतन इति पूर्वसूक्त्यभिप्रेतत्वावश्यकत्वादिति दिक् । इतरच्च । स्थिरेच्छायामिति । स्थिरवदव्यावर्त्यतया मोक्षं प्राप्नोति चेतन इत्युक्तात्मानुभवस्यास्थिरत्व- सिद्धिरितिनोक्तेसम्भवमर्हति मधुविद्यान्यायेन आत्मानुभवानन्तरं ब्रह्मानुभव इत्यभ्युपगच्छतां परमपदेष्यात्मानुभव सत्वेन आत्मानुभवस्ययावदात्मभावित्वात् । आत्ममात्रानुभवो यावदात्मभावि न भवतीति चेत् । नैतावता आत्मानुभवस्यानित्यत्वं, आत्मानुभवस्य प्रथमं ब्रह्मानुभवसाहित्यं विना अनन्तरं ब्रह्मानुभव साहित्येन अधिकं तु प्रविष्टं न तु  तद्धानिरिति न्यायेन अभिनिवेश हेतुकनश्वरत्व ज्ञानाभावेनपारिभाषिक ब्रह्मानुभवरहितात्मानुभवास्थिरत्व ज्ञानस्याप्रयोजकतया विलम्बा
सहस्याब्रह्मानुभवरहितात्मानुभवेच्छानभवतीति तथाव्यात्मानुभवास्थिरत्वज्ञानस्य तदभिनिवेशनिवर्तकत्वासिद्धेः । अस्माकं तु मोक्षं प्राप्नोति चेतन इति मोक्षपद- सूचितनित्यत्वज्ञानस्य स्वरूपानुरूपपरिपूर्णब्रह्मानुभवविरोधित्वज्ञानमुखेन आत्मानुभवाभिनिवेशनिवर्तकतया तन्निरस्य स्थिरेच्छायामिति सूक्तिस्सुघटिता । तस्मादार्तोजिज्ञासुरित्युक्त जिज्ञासोरात्मानुभवः प्राकृतोपि पुनरावृत्तिरूप इत्यभ्युपगच्छतां मोक्षं प्राप्नोति चेतनः । तन्निरस्य स्थिरेच्छाचेदिति वाक्यानन्वयापत्याजिज्ञासोरात्मानुभवो अप्राकृतो त एव नित्यश्चेत्यभ्युपगम्य वाक्यान्वयः उपपादनीयः । यद्यपि भूमविद्यान्तर्गत प्राणविद्यानिष्टात्मानुभवस्य पुनरावृत्तिरूपतया अत्र नश्वरत्वज्ञानमभिनिवेशनिवर्तकमति वक्तुं शक्यम् । तथापि निवृत्तस्सङ्ग इति चेदित्युक्त प्राकृतभोगाभिनिवेशाभावान्तर्गततया प्राणविद्यानिष्टात्मानुभवाभिनिवेशाभावस्य मोक्ष प्राप्नोति चेतन इति प्रतियोगि- प्रसक्तिपूर्वकं तन्निरस्येत्यनेन विवक्षायां पौनरुक्त्यापत्तेः । प्राणविद्या 
निष्टात्मानुभवस्यनश्वरत्वज्ञाननिबन्धनाभिनिवेशाभावोनितन्निरस्येत्यस्यार्थः । किञ्च जिज्ञास्वत्मानुभवाभिनिवेशाभावस्यावश्यंवक्तव्यतया तन्निरस्येत्यनेन मोक्षं प्राप्नोति चेतन इति प्रतियोगिप्रसक्तिपूर्वकं विवक्षणीयः। तत्र च पूर्वोक्तरीत्यानश्वरत्व- ज्ञानस्यहेतुत्वासम्भवात् मोक्षं प्राप्नोति चेतन इत्यनेन अप्राकृतकैवल्यमोक्षाभिनिवेशस्य प्रसक्तिपूर्वकं तन्निरस्येत्यनेन तादृशात्मानुभवे अपरिपूर्णत्वस्वरूपविरुद्धत्वज्ञानहेतुकं निषेधं विवक्षित्वा स्थिरेच्छायामित्यनेन मनस्थैर्यापादकफलेच्छाया मित्येवार्थोविवक्षणीयः । अपि च भवत्पक्षे- जिज्ञासोरात्मानुभवस्यापि प्राकृत भोगत्वेननिवृत्तस्सङ्ग इति चेदित्यनेनैव निषिद्धतया पुनस्तस्य मोक्षं प्राप्नोति चेतन इति प्रसक्तिपूर्वकं तन्निरस्येत्यनेन निषेधो न भवति, तस्मान्निवृत्तस्सङ्ग इति चेदित्यनेन कृत्स्न प्राकृत- भोगाभिनिवेशाभावमुकत्वामोक्षं प्राप्नोति चेतन इत्यनेनाप्राकृतनित्यात्मानुभवरूप- कैवल्याभिनिवेशप्रसक्तिपूर्वकं तन्निरस्येत्यनेन निषेधमुक्त्वा स्थिरेच्छायामिति चित्तस्थैर्यापादकफलाभिनिवेश एवोच्यत इति दिक्् । तदेतत्सर्व अभिसन्धायसर्वज्ञेन कलिजित् जगदाचार्येण साम्प्रदायिकार्थोऽनुगृहीतः । योगाभ्यासेनस्वरूपं प्रकाशते । तस्यनित्यज्ञानान्दलक्षणतया एतदेवानुभवितुं योग्यमिति स्वविषये अभिनिवेशं जनयतीति । अनेन मोक्षं प्राप्नोति चेतन इत्यस्य अर्तोऽनुगृहीतः । स्वाभाविकस्य धर्मस्य प्रतिबन्धकाभावेनाविर्भावे सति पुनस्तस्य नाशो न सम्भवतीत्यभिप्रायेण नित्यज्ञानानन्दलक्षणत्वेनेत्यत्र नित्यपदप्रयोगः । 
स्वरूपमणुमात्रंस्यात् ज्ञानानन्दैकलक्षणमिति प्रमाणस्मारणाय ज्ञानानन्दलक्षणत्वेनेत्युक्तम् । स्थिरेच्छायामित्यस्य स्थैर्याभिनिवेशेसति स्वप्राप्तावितो अधिकोऽनुभवोस्तीति निश्चयविरोधि स्थिरपुरुषाभिनिवेशेसतीत्यर्थोनुगृहीतः । स्थिरेच्छायामिति सूक्तौ स्थिरपदं न फलपरम् । अपि तु चित्तपरं । चित्तस्य स्वतसिद्धत्वाद्विशेषणेच्छाभिप्रेतेति सूचयितुं स्थैर्याभिनिवेशेसतीत्यनुगृहीतम् । यं लब्ध्वाचापरं लाभमिति वचनानु- सारेण नित्यसिद्धस्यचित्तस्य स्थैर्यापेक्षापि न सम्भवतीति शङ्का परिहारार्थं किञ्चित् फललाभेच्छावतश्चितस्य तदधिकत्वेन फलान्तरानुसन्धानपूर्वकं तदिच्छारहितत्वं स्थैर्यमित्यभिप्रायेण फलितार्थ उक्तः । स्वप्राप्ताविति । स्वपदं वक्ष्यमाणस्थिरपुरुषार्थपरं, स्वप्राप्तौ सत्यामित्यर्थः । अनेन यंलब्ध्वेत्यर्थ उक्तः । नाधिकं तत इति तच्छब्देन यंलब्ध्वेत्युक्तयच्चब्दार्थ एव परामृश्यते इत्यभिप्रायेण इतोधिक इत्युक्तम् । लाभ 
शब्दोलभ्यमानपर इत्यभिप्रायेणानुभव इत्युक्तम् । निश्चयविरोधित्वं निश्चय प्रतिबन्धकज्ञानविषयत्वम् । प्रतिबन्धकं च ज्ञानं स्वस्यसर्वोत्कृष्टत्वेन ज्ञानमेता दृशास्थिरपुरुषार्थाभिनिवेशेसतीत्यनेन नित्यशस्थिरपुरुषार्थ एव स्थिरपदेन व्यावर्त्यते । नत्वस्थिरपुरुषार्थ इति सूचितम् । षष्ठशतकेनवमदशके दशम सूक्तिरपि संस्कृतरूपेणानूद्यप्रदर्श्यते । अह्रस्वादीर्घाविनश्यत् अन्तकल्पसङ्कोचविकासरहितापरिमितानन्दः प्राप्तोपि हे आश्चर्यभूतकालान्तरानन्वितकेवलत्वदर्थशेषवृत्तिहेतुभूताल्पकालमपि पर्यालोचने अर्हति किं बतेति । अत्रायं पूर्वाचार्यैर्व्याख्यानपञ्चकानुगृहीतोऽभिप्रायः । पूर्वत्राण्डाधिपत्यनैश्वर्यस्याल्पास्थिरत्वादिदोषदुष्टतया त्याज्यत्वमुक्तम् । तर्हि अल्पास्थिरत्वादि दोषाभावात् केवलात्मानुभवरूपकैवल्यमोक्ष एव प्राप्तुं शक्य इति किमर्थं भगवत्प्राप्तिः प्रार्थ्यत इति शङ्कायां स्वरूपानुरूपशेषवृत्तिपर्यवसायित्वात् भगवत्प्राप्तेः तादृशकैंकर्यानुविद्धक्षणकालस्यापि तदनुबन्धित्वेनैव नित्यकैवल्य भोगापेक्षयापि प्रार्थनीयत्वाच्चकेवलपदार्थभगवत्कैंकर्यपर्यवसायिकेवलपरार्थानु भवरूपभगवत्प्राप्तिरेव प्रार्थ्यत इत्यभिप्रायेणाह । अह्रस्वेत्यादि । अह्रस्वादीर्घशब्दाभ्यामचित्स्वरूपस्यैव कर्माधीनसङ्कोचविकासलक्षणविकाराभावः प्राप्तस्यात्मानुभवस्य प्रदर्शितः । अविनश्यदित्यनेन घटत्वाद्यवस्थावत् आत्मानन्दानुभवस्य स्वरूपासत्वलक्षणनिरन्वयविनाशाभाव उक्तः पूर्वधर्मिणि सत्येव धर्मविनाशरूपनान्वयविनाशाभाव उक्त इति भेदः । अनन्तकल्पसङ्कोचविकासराहित्यस्य यावत्कालभावोक्त्यापूर्वोक्तसान्वयविनाशा भावस्य नित्यत्वं सूचितम् । अपरिमित्यनेन केवलात्मानुभवानन्दस्य किञ्चिदानन्दा
मोक्षयानिकृष्टत्वेन अनिश्चितत्वामुक्तम् । केवलात्मानुभवानन्दब्रह्मानु भवानन्दयोर्निलतरनीलतमामित्यादि प्रतीत्यारूपाणामिव स्वरूपतारतम्याभावात् । एवं केवलात्मानुभवस्याल्पभोग्यविषयकत्वेन न त्याज्यता । अपि तु केवलपरार्थकैंकर्यविषयकत्वे नेत्यभिप्रेत्य भगवन्तं प्रत्याह हो आश्चर्यभूतेति । नित्यात्मानुभवादपि क्षणकालावच्छिन्न परमत्यध्यवसाय हेतुभूत परिपूर्णभोग्यत्वसर्वस्वामित्वलक्षणापूर्वाकारयुक्तेत्यर्थः । कालान्तरानन्वितत्वं शेषवृत्ति 
विशेषणं, क्षणातिरिक्त कालानन्वितेत्यर्थः । अनेन मुमुक्षुत्वावस्थायां विरोधिभूयिष्ठतया अल्पकालावच्छिन्नाया अपिशेष वृत्तेरेवात्मानुभवानन्दापेक्षया प्रार्थनीयता सूचिता । हेतुभूतेत्यनेन कालस्यावच्छेदकत्वेनहेतुत्वं विवक्षितम् । पर्यालोचने केवलपदार्थशेषवृत्तेः भगवत्प्रियतमत्वपर्यालोचने अनुभव- जनितप्रीतिकारितशेषवृत्यपेक्षया स्वस्वामिभावसम्बन्धानुसन्धानजनितशेषवृत्ते -र्भगवत्प्रियतमत्वपर्यालोचने चेत्यर्थः । प्रमाणोपपत्तिभिः गुणापर्यालोचनमिहविवक्षितम् । अल्पकालमप्यर्हति किमिति राघवोर्हति वैदेहीमितिवत् अल्पकालर्हत्वं भोग्यतांशे अल्पकालसादृश्यप्रतियोगिकत्वेनानुसन्धेयत्वं तन्नास्तीत्यर्थः । बतेत्यनेन रत्नकरीष वैषम्यवदुपदेशानर्हस्यार्थस्योपदेशजनितविषादोद्योत्यते । केवलपरार्थानुभव कैंकर्ययोः भगवत्प्रियतमत्वस्य मूलमन्त्र मन्त्ररत्नादि सुदृढप्रमाण प्रसिद्धत्वादिति । इत्थं पूर्वसूक्तिष्वल्पाक्षरत्वादिदोषेण निर्वर्त्यत्वेन प्रार्थितैश्वर्यापेक्षया तादृशदोषराहित्यलक्षणोत्कर्षे सत्येव कैवल्यस्य प्रार्थनीयत्वेन प्रसक्तेर्वक्तव्यतया तन्निषेधपरसूक्तौ कैवल्यप्रार्थनीयत्व प्रसंजकाप्रशंयवत्वादि विशेषणपञ्चकस्य वायुश्चान्तरिक्षंचेत्यादिवच्चिरकालस्थायित्वमुखेन प्रशंसापरत्वे महावाक्यस्याप्रसक्त प्रतिषेधापत्यामूकत्वापत्तिः पदषट्कस्य लक्षणापत्तिः । पदषट्करूपनित्यत्वाभ्यासलक्षण तात्पर्यलिङ्गविरोधापत्तिश्चेतिदूषणत्रयं स्फुटमित्यभिप्रेत्यस्थिरेच्छायामितिसूक्तौ अर्हास्वेत्यादि सूक्तौ च क्रियमाणाविश्वामित्र सृष्टिस्तत्रत्यव्याख्यानपञ्चकसूक्ति विरुद्धेति संग्रहेणानुग्रहीतम् । विश्वामित्र सृष्टिरित्यनेन स्थिरेच्छायामित्यस्य नित्यफलेच्छायामित्यर्थकल्पनं अर्हस्वेत्यादेश्चिरकालस्थायीतार्थकल्पनञ्चविवक्षितम् । असाम्प्रदायिकस्यापि किमर्थंकल्पनमिति शङ्का परिहर्तुं विश्वामित्रपदप्रयोगकृतः । अन्येन्द्रकं भुवनमन्यदनिन्द्रकं वा कर्तृं क्षमेकविरभूदयमन्ववाये इत्युक्तरीत्या प्रमाणोपपत्तिसम्प्रदाय विरुद्धस्यापि पक्षस्यास्वरूह्यवादेन साधकबाधकपरिहार प्रदर्शनं पूर्वाचार्येष्वेव कैश्चित्प्रदर्शितस्य पक्षस्याप्यन्योक्त्यसम्भवपरिहारार्थं वंशमाहात्म्यप्रसिद्धमिति भावः । प्रपञ्चितं चैतद्रहस्यविवेके । कैवल्यं मुक्तिरिति अनित्यमिति च । दिव्यसूरयः पूर्वाचार्याश्च सूक्त्यन्तरेषु तद्वयाख्यान- सूक्तिषुचानुगृहीतवन्तः । कथमिति चेत् सङ्कोचमोक्ष इति वदतो ज्ञानिनोऽपि आत्मज्ञानिनोऽपि इति महद्दुःखं मूलोच्छेदेन निवर्त्य जन्मापगमानन्तरं प्राप्य कैवल्यरूपं महद्दुःखं सवासनं निवर्त्य पूर्वकालीनस्थितिरेवोत्कृष्टेति ज्ञापको हि 
एतदपकर्षः । तदनन्तरं यत्किञ्चित्शरीर परिगृहं कृत्वापि भगवत्समाश्रयणं कर्तुंयोग्यतासिद्धि । इदं द्दिनित्यविनाशरूपमिति ऐश्वर्यपदस्थिरं न भवतीद्दीदंनित्यं भवति हीत्यात्मलाभार्थमगत्योपासीनेषु केवलेष्वागत्य स्फुरत सुतान् क्षिपति शरणीभूतेत्यादिति च । श्रीपादोप्रणम्यपापिष्टस्यैव भगवद्विषत्वाभावादात्मप्राप्तिरपुरुषार्थः । ऐश्वर्यवतास्स्थिरत्वाभावात् । नित्यापुरुषार्थ इत्यर्थ इति च । यत्किञ्चिदपि नास्तीत्यादि । एतदात्मानुभवसुखादुत्कृष्टभूतं किञ्चिन्नास्तीति । तस्मादुत्कृष्ट भगवदनुभव सुखसत्वोऽपि एतदेवमत्वाकर्ण्य वृद्धिकामस्य कर्णौ सदाच्छित्वाप्राक्तन योग्यतामप्यपोह्यवर्तनेनेव भगवत्समाश्रयणयोग्यसंसारे शब्दादिविषयानुभवमपि हित्वावर्तनं इति च । स एव मोक्षः निवृत्तस्सङ्गइत्युक्तेप्राप्नोति मोक्षं चेतन इति प्राकृतसहाभिनिवेशकृते आत्मप्राप्तिलक्षणमोक्षो भवति । तदर्थमिति कर्तव्यंनास्ति मोक्षो भवति । तत्प्रकारतया आत्मवस्त्वनुसन्धाय तन्मुखेन एतत्प्राप्यत्वेन ह्ययमनुसन्धत्ते यावत्पर्यन्तं गन्तुमशक्त्यातद्भोगतांदृष्ट्वा त्रैवस्थितानामपि योग्यं भवतीत्याह स एव मोक्षः । पूर्वोक्तात्मप्राप्तिरेवमोक्षः । मोक्षपुरुषार्थगतानन्दस्वरूपमपि सः मोक्षसिद्धौ लब्धं सुखमपि स आत्मानुभव इति च । मङ्गलाशासन प्रबन्धव्याख्याने कैवल्यार्थिन आर्ह्यते । तैरुपास्यनिर्वर्त्यमानंमोक्षस्वरूपं अनर्थ इति प्रतिभातमस्यतन्मोक्षस्य प्रत्यासन्नतया तं त्यक्त्वा आगच्छतेत्याह अनन्तरं स्वस्वरूपाप्राप्तेर्मोक्षरूपतया तस्मादुत्तरत्रगतिर्नास्ति पूर्वत्रागतिर्नास्ति तं तमुद्भवद्योग्यताया अपि नाशकं हि जरामरणमोक्षायेति प्रकृति विनिर्मुक्तात्मानुभवं हि मोक्षत्वे नानुसन्धायस्थीयते इति च तदीयव्याख्यानान्तरे आत्मप्राप्तिरुत्कृष्टेतिबुद्धयानाह्वयते स मोक्षोऽनर्थ इति बुद्धिमत्वादस्य तन्मोक्षप्राप्तौ तस्मात्प्रच्युतसाम्भवात् । ऐश्वर्यकामस्य कालान्तरेऽपि भगवत्सम्बन्धयोग्यता सत्वात् तद्योग्यताया अप्यस्यापगमात्, इति च इत्यादिना महताग्रन्थेन । एतद्विवरणं च विस्तरभियानतन्यते । अत्रतावद्दिव्यसूरयः । पूर्वाचार्याश्चेत्यनेनदिव्यसूरिसूक्तेस्सद्व्याख्यानसूक्तेश्चानुपदमुदाहरिष्यन्त इति सूचितम् । सूक्त्यन्तरेष्वित्यनेनोदाहृतसूक्तिद्वयापेक्षयान्यत्वं सूचितं । चतुर्थशतक प्रथमदशकदशमगाधासूक्ति सङ्कोचमोक्ष इति वदतो ज्ञानिनोपीत्युपात्ता, तत्रज्ञानिपन न ज्ञानी च भरतर्षभ इत्युक्त ज्ञानिग्रहणव्यावर्त्यर्थमात्मज्ञानिनोपीति व्याख्यातम् । अत्र पूर्वगाधायामैश्वर्यस्य कार्त्स्नैनाल्पास्थिरत्वोक्त्या तदुपरि कैवल्यभोगस्य प्रसज्यप्रतिषेधेन 
नित्यत्वं मोक्षत्वोक्त्या प्राकृतभोगबहिर्भूतत्वं । सङ्कुचितभोगमोक्ष इति वदतोज्ञानिनोपीत्युक्तया स्वात्ममात्रानुभवरूपकैवल्यस्य अपरिमित भोग्यानुरूपसाक्षान्मोक्षापेक्षया वैलक्षण्यं च सूचितमिति तात्पर्यं । ज्ञानिनोपीति इति शब्दः पूर्वोपात्त मूल तद्व्याख्यानसूक्त्युपादानपरः । अनन्तरं सप्तमशतक पञ्चमदशकदशमगाधासूक्तिमुपादत्ते महादुःखं मूलोच्छेदन निवर्त्येति । तद्व्याख्यान- सूक्तिमुपादत्ते जन्मापगमानन्तरमित्यादि । जन्मापगमानन्तरमित्यनेन तस्यामेव सूक्तौजन्मजरामरणरूपदुःखनिवृत्युक्ति पूर्वकं महादुःखस्य प्रसज्यप्रतिषेधे न कैवल्यमोक्ष एव महादुःखशब्दार्थमिति सूचितम् । कैवल्यस्य महादुःर्खत्वमुपपादयति पूर्वकालीनेति । अण्डाधिपत्यान्तबोगवत्तयास्थितिरित्यर्थः । एतदपकर्ष इति । महादुःखत्वरूपकैवल्यापकर्ष इत्यर्थः । पूर्वभोगत्वाभावात् प्राप्तभोगत्वाभावाच्च, साक्षान्मोक्षार्थ्यपेक्षया कैवल्य भोगस्यप्रतिकूलत्वेन दुःखरूपत्वं, नित्यत्वेन महादुःखरूपत्वं चोपपद्यते । अत एव चतुर्थशतकनवमदशकदशमगाधायां प्राकृतभोगोक्त्यनन्तरं दुर्विज्ञेयापरिच्छेद्याल्पानन्दं त्यक्तवानिति कैवल्यस्य निरतिशयानन्दत्वं नित्यत्वं भोग्याल्पत्वं चोक्त्वा त्याज्यत्वमुक्तम् । अत एव च प्रथमशतकद्वितीयदशकपञ्चमगाधायां स्थिरेच्छायां स्वामिनं भजेत्यनुगृहीतमितिभावः । अनन्तरं नित्यत्वेन महादुःखत्वमुपपादयन्नेतदपकर्षस्य पूर्वास्थितेरुत्कर्षज्ञापकत्वं विवृणोति । तस्यानन्तरमिति वाक्यद्वयेन तस्य ऐश्वर्यार्थिन इत्यर्थः । प्राप्तशेषिभोगत्वाभावेन कैवल्यभोगस्यव्यपगतप्राणात्मेत्यनुगृहीतरीत्याप्राणवियोग रूपत्वादिदं हि नित्यविनाशरूपमित्युक्तं । इदं कैवल्यरूप दुःखमित्यर्थः । नित्यविनाशरूपमितीति शब्दः पूर्ववत् मूलतद्व्याख्यानसूक्त्युपादान परः । अनन्तरमष्टमशतक तृतीयदशकद्वितीयगाधावतारिकासूक्तिमुपादत्ते ऐश्वर्यवद स्थिरं न भवतिहीदमित्यादिना गगनादिवत् नित्यत्वं विनाचिरकालस्थायित्व पर्यवसानं वारयितुमाह । नित्यं भवतिहीति । भवतिहीत्यनन्तरमिति शब्दस्य इतिमत्वेत्यर्थः । इतिमत्वागत्यस्फुरत्स्वित्यन्वयः । अप्रसक्तप्रतिषेधत्व परिहाराय आगन्तॄणां  कैवल्येनित्यत्वानुसन्धानं मूलाभिप्रेमितिभावः । शरणीभूत चतुर्वेदशास्त्राव्यप्राप्त्योपकरणवत् बहुसेनानिश्शेषनिवर्तकज्जलच्चक्ररूपरक्षक दृढायुधधारीश्वर शेषभूता च यं मरणाविर्भावदृढतद्वयाधिजराइत्येवमीदीनि निरस्याम इति 
मूलसूक्तिश्शरणीभूतेत्यादीत्यनेन अभिप्रेता । अस्याङ्गाधायां श्रीपराङ्कुशाख्यदिव्यसूरिः परानर्थं स्वनर्थत्वेनमन्यमानः कैवल्यार्थिनामुत्कर्षं व्यतिरेकलक्षणयाकाकुसूक्त्या स्वगतत्वेनानुसन्दधानः कैवल्यार्थिनः प्रतिक्षिपतीत्याभिप्रेतं । ऐश्वर्यतत्साधन प्रतिपादकतया चेतनसंरक्षक चतुर्विधवेदशास्त्राणिमहामोहाकान्यापि परित्यज्य भगवदुपसनान्तिमस्मृति रूपशेषवृत्तिं कुर्वन्तोपि वयं जन्मादिषद्भाव विकारनिवृत्तिमात्रं सम्पादितवन्तो अभवाम । अतो महापूज्यावयं अत्यन्त निकृष्टाएवेति तात्पर्यमिति भावः । इतिचेत्यनेन पूर्वसूक्तिद्वयोपादानं समुच्चीयते अनन्तरं अष्टमशतकचरमदशक द्वितीयगाधां सूक्तिलेशोपादानेनस्मारयन् प्रकृतोपि युक्तां तद्वयाख्यानसूक्ति, मप्युपादत्ते श्रीपादापिव्यादिना । श्रीपादौ प्रणम्य पापिष्ठस्यैवेति सूक्तिलेशोपादानं । आश्चर्य भूतलोकाधिपत्य लाभेपि प्रकृतिमण्डलमुत्तीर्यस्वस्वात्मानुभवमात्रलाभेपि वर्षुकवलाहकसदृशप्रीविह्रहाविशिष्टस्वामिनः पुष्पसंदर्शक लकृतिचरणयोभ्य स्वयमेव कैंकर्यसीमानिष्ठानां श्रीपादौ प्रणम्य ऐहिकफलभूतास्मल्लब्धानन्दमर्हति किं पापिष्ठस्येति सूक्तिस्मारणा य श्रीपादौ प्रणम्यवापिष्ठस्यैवेत्युक्तं । एवेतिपादपूरणार्थमव्ययं । उपान्त मूलव्याख्यानसूक्तिमाह भगवद्विषयत्वाभावादिति । भगवतशेषत्वस्यानुभव जनितप्रीतिकारितप्राप्तशेषि भगवत्पर्यन्तशेषवृत्तित्वमात्मानुभवस्याप्राप्तविषयत्वं चाभिप्रेत्य भगवद्विषयत्वाभावदात्मानुभवमपुरुषार्थ इत्युक्तं । आश्चर्यभूत त्रैलोक्यलाभोक्ति पूर्वकं प्रकृतेरूर्ध्वङ्गत्वास्वस्वात्ममात्रानु भवलाभोक्त्या वापिष्ठस्येत्यनेन रत्नकनकरीष वैषम्यवदुपदेशानर्हः । कैवल्यानुभवस्यभागपतशेषत्व साम्यनिषेध इत्युक्तया चात्मानुभवस्य नित्यापुरुषार्थत्वं लभ्यत इत्यभिप्रायेणाह ऐश्वर्यवदिति । इति चेति च शब्देन सूक्तित्रयोपादानं समुच्चीयते अथ नवमशतकप्रथमदशकनवमगाधासूक्तिमूपादत्ते । यत्किञ्चिदपि नास्तीत्यादिति । यत्किञ्चिदपि नास्न्याधिकं तस्मादिति तदिष्ट्वाकर्णावृद्धिकामकर्णाच्छेदं प्राप्यहीनवृत्यासुखेन वर्तनमपि गच्छतीति मूलसूक्तिः । तद्वयाख्यान सूक्तिमूपादत्ते । एतदात्मानुभवसुखादिति तस्मादिति पदं बुद्धिस्वात्मानुभव सुखवरमिति भावः । तदिष्ट्वेत्यस्यार्थमाह । एतदेवमत्वेति । अवधारणेनेति शब्दद्वयलब्धं सदामननं विवक्षितं । इतिमत्वेत्यनेनोपदेशेनिरर्तक इत्युक्तरीत्या तस्मादधिकन्नास्तीत्यभिमान मात्रमिति गम्यत इत्याह । 
तस्मादुत्कृष्टभगवदनुभवसुखसत्वेपीति तत्पदमात्मानुभवसुखपरं । ऐश्वर्यानुभवस्यानुत्यतया तन्निष्ठस्य कालान्तरे भगवदनुभवयोग्यता 
सत्वात् तद्योग्यतापादकंहेयसुखविशिष्टतयावर्तनरूपजीवनमपिगच्छतीतिवक्ष्यमाणत्वेन मूलेतस्मादिति पदेन बुद्धिस्ययोग्यपरामर्शिनात्मानुभवसुखं लभ्यत इति भावः । आत्मानुभव सुखादधिकं नास्तीति मननस्यभूषणधारणायोग्यता पादकर्णावृद्धिकामकर्णाच्छेदनत्वरूपणादपि लाभोभिप्रेतः । अनयाकूक्तया कैवल्यनित्यत्वं सूचितमिति तात्पर्यं । वर्तनचेति च शब्दः पूर्ववत् । अनन्तरमष्टमशतकाष्टमदशकषष्ठसप्तमसूक्ति तद्वयाख्यान सूक्तिः कैवल्यनित्यत्व संवाददाढर्यार्थमुपादास्यान्षष्टगाधा सूक्तिं तावदुपादत्ते स एव मोक्ष इति । तत्पदं तस्यामेवगाधायां तस्मिन्नेवदिनेतास्मिन्मुहूर्ते प्रकृकिप्राकृत सङ्गमोक्षो भवतीति पूर्ववाक्योपात्त प्रकृतिप्राकृत सङ्गनिवृत्तिः परामृश्यते । अस्य च वाक्यस्य मोक्षो भवतीतिमूलसूक्त्यर्थमभिप्रेत्य स एव मोक्ष इति पर्थमसूक्तेःभिन्नमुवाक्यमुखेन विवरणेपरं सूक्तिं उपादत्ते सनिवृत्तस्सङ्ग इत्यादि वाक्यद्वयेन । मोक्षस्वात्मानुभवरूपस्य प्रकृतिप्राकृतं सङ्गनिवृत्तिमात्ररूपत्वं प्रथमशतकद्वितीयदशकपञ्चमगाधासूक्तिसंवादनप्रदर्शन मुखेन विवृणोति । निवृत्तस्सङ्ग इति प्रथम व्याख्येन । चेतन इत्यन्तं संवादसूक्तिः । चेतनइतीतिशब्देन संवादसूक्तयुपादानं कृतमित्युक्तरूत्येत्यर्थः । उपात्तसूक्तेरर्थमाह प्राकृतेति । स एव मोक्ष इति । प्रकृतसूक्तौ अवधारणार्थमाह तदर्थमितीति, द्वितीयवाक्येन तदर्थत्वेन किञ्चित्कर्तव्यं नास्तीत्यर्थः । तच्छब्द आत्मानुभवरूपमोक्षपरः । तत्रत्योत्तरसूक्तिमूपादत्तेमोक्षो भवतीति । कैवल्यमोक्षलाभेन साक्षान्मोक्षलाभः कथमुच्यत इत्याशङ्कय परिपूर्णब्रह्मानुभवान्तर्गत प्रकृतिवियुक्तात्मानुभव एव साक्षान्मोक्षत्वेनात्रविवक्षित इत्यभिप्रायेणाह तत्प्रकारतयेति । निरतिशयानन्दरूपमपिजीवात्मस्वरूपं गुणविग्रहादिवत् भगवदपृथक्सिद्धविशेषणरूपभोग्यत्वेनानुसन्धायेत्यर्थः । तन्मुखेनेति । भोग्यभूतत्वस्वरूप विशेषणतया भोग्यत्वानुसन्धानमुखेनेत्यर्थः । एतत् कैवल्यमोक्षसुखमित्यर्थः । प्राप्यत्वेन भोग्यतयानुभाव्यत्वेनेत्यर्थः । हि शब्दो हेतौ । अयं श्रीशठकोपदिव्यसूरित्यर्थः । अनुसन्धत्वे अस्यांगाधायामिति भावः । तर्हि साक्षान्मोक्ष 
आत्मप्रधानकानुभवरूपकैवल्यभोगाभावात् कथं तस्य परमपुरुषार्थत्वमित्याशङ्कय विशेषणतयात्मानुभवस्यापि प्राधान्येनात्मानुभवरूपकैवल्यापेक्षया भोग्यत्वेनात्मानुभवांशेन्यूनत्वाभावात्कैवल्यार्थिनामपिपर्याप्तभोगरूपतया ब्रह्मस्वरूपरूपगुणविभूतिवक्षण भोग्यानन्त्येन च परमपुरुषार्थत्वं सम्भवतीत्यभिप्रेत्याह तावत्पर्यन्तमिति, परिपूर्णब्रह्मानुभवपर्यन्तमित्यर्थः । गन्तुमशक्त्याजनास्सुकृतिन इत्युक्तसुकृततारतम्येन ब्रह्मानुभ
वप्रतिबन्धकरूचिविशेषात् ब्रह्मानुभवं प्राप्तुमयोग्यतयेत्यर्थः । एतद्भोग्यतामिति । केवलात्मभोग्यतामित्यर्थः । अत्रैव स्थितानां केवलात्मन्येवप्राप्यत्वाध्यवसायशालिनामित्यर्थः । योग्यं पर्याप्तमित्यर्थः । इत्याद्देति । इत्यभिप्रेत्य विशेषणतयात्मानुभव एव परमपुरुषार्थलक्षणमोक्ष इत्याहेत्यर्थः । अत्र स एव मोक्ष इति सर्वबन्धविनिर्मोके सति व्यापारान्तरं विनात्मानुभवरूपमोक्षोभवतीत्युक्त्या  केवलात्मानुभवे सत्यपि निरतिशय भोग्यत्वेन परिपूर्णब्रह्मोपासनिदिरूपव्यापारं विनातादृश ब्रह्मानुभवरूप साक्षान्मोक्षो यथा सम्भवति तथा सर्वबलनिर्मोके सत्यपि व्यापारान्तरा केवलत्मानुभवरूपमोक्षो न सम्भवतीति वक्तुमयुक्तं । सेतौभग्नेजलनिर्गमवत् स्वाभाविकात्मानन्दानुभवस्य सर्वबन्धविनिर्मोके सति स्वत एव सम्भवात् इत्यभिप्रायोणसर्वबन्धविनिर्मोकमात्ररुपोमोक्ष इति दिव्यसूरिभिरनुगृहीतामिति तात्पर्यं । अनेन तस्मिन्नेवदिने तस्मिन्नेवमिहूर्थे मोक्षो भवतीति मोक्षशब्द प्रयोगबलात् तन्मात्ररूपोमोक्ष इत्यत्मानुभवेमोक्ष शब्दप्रयोगबलात् सर्वबन्धविनिर्मोकमात्ररूप आत्मानुभवमोक्ष इति मात्रशब्द प्रयोगबलाच्च केवलात्मानुभवस्य मोक्षत्वं द्दढीकृत्यमित्यपि तात्पर्यं । एवं केवलात्मानुभवस्य परमप्राप्यत्वोक्यौ प्रथमशतकद्वितीयशतकपञ्चमगाधायां केवलात्मानुभवनिरासः कथं घटत इत्याशङ्कय परिपूर्णब्रह्मानुभवरूपस्वप्राप्त्यन्तर्गतकेवलात्मानुभवमात्रं परम प्राप्यत्वेनाभ्युपगमच्छतामधिक्षेवस्सम्भवतीत्येतदर्थ परं द्रमिडोपनिषद्भाष्यस्थं योग्यं भवतीत्येतदनन्तरवाक्यमप्यत्रानुसन्धेयं । इत्थं केवलात्मानुभवस्य परमव्याप्तत्व प्रदर्शनपरमदिव्यसूक्तौ सर्वबन्धविनिर्मोके मोक्षशब्दप्रयोग पूर्वकं केवलात्मानुभवे तदभेदोक्त्या व्यापारान्तरं विना तन्मात्रेलाभोक्त्या केवलात्मानुभवे मोक्ष शब्दोक्त्या तस्य 
साक्षान्मोक्षत्वोक्त्या च चतुर्धातस्य नित्यत्वं प्रसाद्य अष्टमशतकाष्टमदशकसप्तमगाधासूक्तौद्विवारं केवलात्मानुभवस्य सावधारणं साक्षान्मोक्षत्वोक्त्या द्विवारमोक्षान्तर्गतमहानन्दन्वोक्त्या च केवलात्मानुभवस्यनित्यत्वं साधयितु प्रकृतोपयुक्तं तत्सूक्त्येकदेशतद्विवरण सूक्त्येकदेशं चोपादत्ते, स एव मोक्ष इत्यादिना । तच्छब्दः विशेषण, तया केवलात्मानुभवपरः । मोक्षशब्दस्साक्षान्मोक्षपरः । एवकारेणस्वातन्त्र्येण केवलात्मानुभवो व्यावर्त्यते । एतत्सूक्तिं विवृणोति पूर्वोक्तेति । भगवत्प्रकारतया केवलात्मानुभवः साक्षान्मोक्ष इति पूर्वसूक्तयभिप्रेतेत्यर्थः । अत्रापिमोक्ष शब्दस्साक्षान्मोक्षपरः । अण स एव मोक्ष इति प्रतीकोपादानेन स एव मोक्ष इति तृतीयपादादिमं वाक्यं तद्वयाख्यानवाक्यं च तन्त्रेषोपात्त
मिति द्रष्टव्यं । तत्रत्यद्वितीयसूक्तिं विवृणोति । मोक्ष पुरुषार्थेति । साक्षान्मोक्षरूप महापुरुषार्थान्तर्गतमहानन्दस्वरूपमपि भगवत्प्रकारतया केवलात्मानुभव इत्यर्थः  तत्रत्य त्रृतीयपादद्वितीय सूक्तिं विवृणोति । मोक्षसिद्धाविति । साक्षान्मोक्षलाभदशायां प्राप्तं महानन्दस्वरूपमपि भगवत्प्रकारतया केवलात्मानुभवरूपत्वेन पूर्वोक्तात्मानुभव इत्यर्थः । इति चेतिपूर्ववत् । इत्थं श्रीपराङ्कुशमिनिदिव्यसूक्तयष्टक तद्वयाख्यान प्रदर्शनमुखेन कैवल्यनित्यत्वं साधितं । अथ श्री भट्टनाथसूक्तिव्याख्यान सूक्तिद्वयमुखेन तत्स्साध्यते । मङ्गलाशासन प्रबन्धश्त्यादिना श्रीकृष्णपादसूनुश्रीरम्यजमातृ देवसमाख्यात आचार्य कृत व्याख्यान इत्यर्थ । तत्सूक्तिविवरणं स्फुटत्वान्नतन्यते । इति चेति पूर्ववत् । तदीयव्याख्यानान्तर इति । यामुनसूनु श्रीमत्कृष्टसामाहवाचार्यविरचित इत्यर्थः । एवं तन्निरस्य स्थिरेच्छायामिति दिव्यसूक्ता वापाताप्रतीतार्थानुसारेणस्पुटार्थकानेक दिव्यसूक्त्यन्यथा करणमयुक्तमितिस्थितं । यदपिरहस्यविवेकेऽनुगृहीतं । नगरं प्रविविक्षोरध्वगस्यछायातरूमूलस्वापवत् आत्मानुभवविलम्ब इति कल्पनस्य कल्पकं नास्तीति । तस्यायमभिप्रायः । जिज्ञासो ब्रह्मप्राप्तिकामनाविरहेण नगरं प्रविविक्षोरिति दृष्टान्तस्तावदयुक्तः । जिज्ञासुर्लभते भक्तिमित्युक्तरीत्या आत्मप्राष्यनन्तरंजिज्ञासोर्बह्मप्राप्तिकामनया भगवद्भक्तिसम्भवेपि आत्मप्राप्ति साधनानुष्ट्वानदशायां ब्रह्मप्राप्तिकामनाविरहात् । कैवल्यार्थिनः आत्मानुभवस्य पर्थममेव उद्देश्यतया कैवल्यस्थानस्यमार्गत्वोक्त्यसम्भवाच्चछायातरूमूलस्छानीयकैवल्यस्थान 
विशेषस्य प्रमाणसम्प्रतिपन्नत्वाभावेन तस्मिन्स्थाने स्वापस्थानीयस्वात्मानुभवोक्त्यसम्भवाच्च । तद्य इत्थं विदुर्येचेमेरव्य इत्यादौ तेर्चिषमभिसम्भवतीत्यारभ्य स एनान् ब्रह्मगमयतीति श्रवणेन मध्येफलान्तरानुभवविलम्बस्य श्रृतिविरूद्धत्वाच्च । इति कल्पनस्येति कल्पनशब्देन पूर्वाचार्यैरेव वक्तेश्चित कैवल्यानित्यत्वक्ष्य उक्ततया तद्युक्त सम्भवपरिहारायान्वारूहयवादेन अतिक्षोदाक्षमन्यायकल्पनं कृतमिति सूचितं । यदपि रहस्यविवेके जिज्ञासोरात्मानुभव विलम्बेन ब्रह्मप्राप्तौ मधुविद्यान्याय एव कल्पक इत्यत्रदू,णमनुगृहीतं । अन्यायो मधुविद्यान्यायः कथमिति चेत् । मधुविद्यायां कार्यकारणोभयावस्थ ब्रह्मोपासनद्भावात् कल्पान्तरेष्यनित्यस्वादिप्राप्तौसत्यामनित्यकार्यावस्थ ब्रह्मानुभवस्सम्भवति । नित्ये परमपदेतदनुभूतेवानसम्भवति । तदन्ते कारणावस्थनित्यविशेष्य परब्रह्मणो नित्ये परमपदेनित्यस्यस्वस्यानुभवस्सम्भवति । विशेषणस्यादित्यस्या नित्यत्वात्तदनुभवः परमपदेनसम्भवति 
। पञ्चाग्निविद्यायां प्रकृतिवियुक्त ब्रह्मात्मकस्वात्मोपासनसद्भावान्नित्यात्मानुभक्तो अनित्यदेशकालयोर्न सम्भवति प्रकृति वियुक्तात्मानुभवः प्रकृति मण्डलेन सम्भवति । तस्मादन्यायोमधुविद्यान्यायः । ईदृशपर्वक्रमणेच्छापि पूर्वनास्तिजिज्ञासुः प्रकृति वियुक्तात्मस्वरूपावाप्तेच्छुरिति हि भाष्यं । प्रकृति वियुक्तात्मास्वरूपावाप्तिर्हि प्रकृतिमण्डलेन सम्भवति। सुकृतमपि तन्मूलत्वेन हृदयमभिहितं । तस्मात्पर्वक्रमनियतिर्नास्तिकल्पनं मूलग्रन्थविरूद्धं । अर्चिरादिगतो विलम्बकल्पनं प्रकृतिमण्डलेस्थान कल्पनञ्च विरजापरमव्योम्नोरन्तरं केवलं स्मृतमित्यादि प्रमाण विरुद्धं । अतोदृष्टान्तकल्पनानिचव्यर्थानि । सर्वकामांश्च साक्षरान् । कैवल्यं भगवन्तं चेत्यादिष्वक्षरकैवल्य शब्दौ जिज्ञासिविषयौ । अव्यक्तोक्षर इत्युक्तः । येत्वक्षरमनिर्देश्यं केवलात्मन्यपर्यवस्यन् अथ कैवल्यार्थिनामित्यादि प्रयोगात् । ब्रह्मानुभव प्रतिबन्धकर्मणस्सत्वात् । आत्मानुभवो न नश्यतीत्यस्य नियामकं । य प्राप्य न निवर्तन्ते तद्धामपरमं मम । तच्छापुनरावृत्तिलक्षणमित्यादीति । अत्रायमभिप्रायोऽनुसन्धेयः । अन्याय इति । अपन्याय इत्यर्थः । अन्यायश्चानेकार्थत्वमिति वत् । अपशुन्यायेन प्रशस्त्यन्यायेनभवतीति तात्पर्यं । पूर्वाचार्य 
सूक्तेरूक्तयसम्भवपरिहारार्थमत्यन्तक्षोदाक्षमन्यायकल्पनस्यैवाभिप्रेतत्कादिति भावः । मधुविद्यानुबन्धीन्वाय स्साधकद्देतुः । मधुविद्यान्यायः विद्याप्रधानफलानुभवात्पूर्वमवान्तरफलानुभवसम्भवरूपोभिप्रेतः । श्रौतमधुविद्यावान्तरफलानुभवानुसारेणकैवल्यानुभवस्यावान्तरफलानुभवत्वकल्प सङ्कतो न भवतीति शङ्कतो कथमिति चेदिति । कैवल्यरूपान्तरफलानुभवः परमपदे वा प्रकृते मण्डले वाकल्प्यत इति विकल्पमभिप्रेत्याद्येदार्ष्टान्तिकयोवैषम्यमाह । मधुविद्यायामित्यादि वाक्य चतुष्टयेन । तत्रवान्तर प्रधानफलयोस्तत्क्रतुन्याये कैवल्यस्य विद्याफलत्वात् । अत्र तु तद्विरोधेन तदभावाच्च वैषम्यमाहमधुविद्यायामिति । प्रथम वाक्येन प्रथमं वस्वादिभोग्यादित्यशरीरक ब्रह्मानुभवोभूयात् । अनन्तरं परम साम्यापत्तिरूपब्रह्मानुभवोभूयादित्युद्देशपूर्वकमुपासनानुष्ठानादवान्तर फलानुभवो मधुविद्यायां सम्भवति । पञ्चाग्निविद्यायान्तु निरतिशयानन्दत्वावस्यापन्नि परिपूर्ण ब्रह्मानुभवोद्देश पूर्वकब्रह्मप्रधानकोपासनानुष्ठानाभावान्निरतिशयानन्दत्वाक्स्थापन्न जीवस्वरूपमात्रानुभवोद्देश्यजावप्रधानकोपासनसद्भावाच्च कैवल्यानुभवस्यावान्तर फलत्वकल्पनं नसम्भवतीति भावः । एवं प्रापकस्वरूपविरोधात् कैवल्यस्यावान्तर फलन्त नास्तीत्युक्तं । प्राप्यफलस्वरूप विरोधादपि तन्नसम्भवतीतियाहनित्य इति । 
भवद्भिः कैवल्यानुभवस्यानित्यत्वार्थमैश्वर्यवदनित्यस्थानफलत्वाभ्युपगमात् । कैवल्यरूपानित्यावान्तर फलानुभवः परमपदेनसम्भवतीत्यर्थः । तदेव विवृणोति तदन्त इति । कार्यावस्थब्रह्मानुभवसमाप्तावित्यर्थः । प्राप्यप्राप ......... कारणावस्थब्रह्मानुभवः  परमपदेसम्भवति वस्वादिभोग्यादित्यशरीरकब्रह्मणः प्राप्यस्य परमपदे सत्वात्तदनुभवो न सम्भवति एवं कैवल्यानुभवानित्यत्वादिनामात्मनो नित्यत्वेन परमपदे तदनुभवाभावस्य च वक्तुमशक्यत्वात् । स्थानविशिष्ट कैवल्यानुभवाभाव एव वाच्यः । अतो नित्यं परमपदं अनित्य कैवल्यानुभवस्थानं न भवतीति भावः । स्वस्यानुभव इति कर्मणिषष्ठी । विशेषणस्येति वाक्ये परमपदे यथाकार्यावस्थ ब्रह्मानुभवो न सम्भवति । एवमनित्यस्थान विशिष्ट कैवल्यानुभवेन सम्भवतीति तात्पर्यं । द्वितीयं दूषयति पञ्चाग्नि विद्ययामिति वाक्यद्वयेन स्वात्मोपासनसद्भावादिव्यनेन ब्रह्मभोगोद्देशंविना स्वात्मभोगोद्देशेन स्वात्ममात्रे भोग्यत्वानुसन्धानं कैवल्यानुभवस्य स्वतन्त्रफलत्वेर्हेतुरिति सूचितं । आत्मनो नित्यत्वेन 
ब्रह्मप्राप्तावपि स्वाभाविकात्मस्वरूपानुभवसम्भवादनित्ये प्राकृतस्थाने आत्मानुभवस्थानित्यस्यन सद्भावोयुक्तः । प्रकृतिमण्डलेकालस्य सर्वपदार्थोत्पत्ति विनाशहेतुपरिणामवत्वेना नित्यत्वात् । प्रकृतिदशायां स्वाभावविकात्मानुभवस्यानित्यत्वं व्याहतमित्यर्थः । मधुविद्यायां विशेष्यब्रह्मानुभवस्यब्रह्म प्राप्तिदशायां प्राप्यविरोधेनास्ति । प्रकृति मण्डले कैवल्यानुभवस्य प्राप्यविरोधो स्तीत्याहप्रकृतिवियुक्तेति ।
	वस्तुतोनिश्शेष प्रकृतिसम्बन्धस्वरूप विनिर्मोक विशिष्टस्वात्मनोनिरतिशयानन्दत्वावस्थापन्नानुभवः प्रकृति मण्डलेनसम्भवतीत्यर्थः । स्वापमदमूर्छादिषु वस्तुतः  प्रकृतिसंसृष्टस्याव्यात्मनः प्रत्यक्त्वानुकूलत्वादिविशिष्टवेषेणानुभववत्केवलात्मानुभवो न प्रकृति वियोगोपलक्षितात्ममात्रानुभव इति भावः । एवं साध्यसाधनस्वरूपविरोधा अप्रकृत प्राकृतस्थान विकल्पा सहत्वाच्च नात्र मदुविद्यान्यायवतारस्सम्भवतीत्युपसंहरति तस्मादिति मदुविद्यानिष्ठस्य कार्यकारणोभयावस्या ब्रह्मानुभवकण्ठोक्तया क्रमिकफलद्वयापेक्षाकल्पन सम्भवेन फलद्वयक्रमनियतिसम्भवेपि पञ्चाग्निविदस्स्यात्मानुफवपूर्वकब्रह्मानुभवरूपफलकण्ठोक्त्यभावात्क्रमिकफलद्वयापेक्षाकल्पनं न सम्भवति इति न फलद्वयक्रमनियति सम्भवः । अतस्तदुक्तिरप्यन्वारूहयवाद एवेत्यभिप्रायेण दूषयति ईदृशेति । पूर्वोक्तं प्राप्यविरोध भाष्यसूक्तिमुखेन दूषयति जिज्ञासुरिति । प्रकृतिवियोगोनिश्शेषप्रकृति सम्भन्धराहित्यं । अतः प्रकृति संसृष्टस्यापि प्रकृतिसम्बन्धभोग्यतानुभवराद्दित्येनत पलक्षित आत्ममात्रभोग्यतानुभवो न प्रकृति वियुक्तात्मस्वरूपावाप्तिः । अन्यथाभाष्य सूक्तिस्वारस्यविरोधात् इत्यभिप्रायेणोपपादयति प्रकृतिवियुक्तेति । तद्विरोधश्च पूर्वमेव प्रपञ्चितः स्वकृतविशेषोक्त्यन्यधा सिद्धिमहासुकृतमपीति । स्वर्गादिकामस्येवब्रह्मानुभवापेक्षां विना केवलात्मानुभवापेक्षामूलत्वेन सुकृतंमुक्तं । न तु मधुनिष्ठस्येवान्तरफसानुभव पूर्वक ब्रह्मानुभवापेक्षामूलत्वेनेत्यर्थः । उपसंहरति तस्मादिति । क्रमनियति कण्ठोक्त्यभावादित्यर्थः । तद्य इत्थं विदुरित्यधिकारिभेदापक्रमात् । स एनान् ब्रह्मगमयतीति ब्रह्मप्राप्तिश्रवणाच्च पञ्चाग्निविदः फलक्रमनियतिः कल्प्यत इत्यात आह कल्पनमिति । श्रुतिसूत्रभाष्यग्रन्थविरुद्धमित्यर्थः । एतच्छपूर्वमेवप्रपञ्चितं । प्रपञ्चयिष्यते 
चानुपदमेव । यत्तूक्तमनन्यचेता इत्याद्यष्टमाध्यायश्लोके नित्येश इत्यश इत्यनेन आत्मानुभवादिफलान्तर व्यवधाननैरपेक्ष्यमाहेति । तदयुक्तां नित्यशः मामुद्येगभृतिसततं सर्वकालमिति तत्रत्यभाष्यसूक्तेस्साधनदशामारभ्ययावदात्मभावि भगवद्भोगात्यन्ताभि निवेशानुवृत्तिमत्वेनैश्वर्य कैवल्यार्थ्य चेक्षयाज्ञानिनो नित्ययुक्त एकभक्तिरन्यधा सिद्धत्वेनार्चिरादिगतौ फलान्तरव्यवधान नैरपेक्ष्यकण्ठोक्त्यभावादतस्तदुक्तिरप्यन्वारुहय वादेन कल्पनमात्रमित्यभिप्रेत्य कैवल्यानुभवस्यप्राकृतस्थानकल्पने अर्चिरादिगतौ फलान्तरानुभवव्यवधान कल्पने च दूषाणान्तरमप्याह । अर्चिरादिगताविति सएनान् ब्रह्मगमयतीति विरजातीरवानिद्विभुजप्युहवासुदेव रूपब्रह्मप्राप्ति पर्यन्तार्चिरादिगत्यनन्तरमेव यावदात्मभावि निरतिशयानन्दत्वावस्थापन्नस्वात्ममात्रानुभवरूपकैवल्यस्थानस्य पादोत्मरवचनेन कण्ठोक्तत्वादिति भावः । एतच्चवनमनुपदमेवस्पषिठीकरिष्यते । कल्पनं प्रमाणविरुद्धमित्यनेन नहि वाचनि कर्थेयुक्त यः प्रभवन्तीतिन्यायस्सूचितः अत्रप्राकृतस्थाने कैवल्यानुभवमङ्गीकृत्यच्यवनधर्मत्वोबलाच्छानित्यत्वं कल्प्यत इति पक्षः पूर्वमेव निरस्तः इत्यपि तात्पर्यमनुसन्धेयं । मधुविद्यानिष्ट्वाध्वग ब्रहमकायनिषेवणादि दृष्टान्त ऊर्ध्वलोकप्राप्तौच्यवनशब्दप्रयोग दृष्टान्ताश्चव्यर्था इत्याह । अत इति  । वचनविरोधादित्यर्थः । अक्षरकैवल्य शब्दयोरनिव्यात्मानुभवपरत्वं न सम्भवतीति बहुधा पूर्वमेवास्माभिः प्रपञ्चितजातमभिप्रेत्याह, सर्वकामांश्चेत्यादिना प्रयोगादित्यन्तेन । अत्र पाट्मवचनोदाहरणेन, योगिनाममृतं स्थानमित्यपि फलानुभवविशिष्टस्थान नित्यत्व एवस्वरसं । न तु तदुपलक्षितस्थानस्वरूपमात्रनित्यत्वपरत्व इत्यपि सूचितं । स्वात्ममात्रानुभव विशिष्ठस्थानस्य नित्यत्वं सम्भवति । प्रतिबन्धकाभावे स्वाभाविक ब्रह्मानुभवावश्यं भवादिति शङ्कायां स्वात्मप्रधानकोपासनरूपब्रह्मानुभवप्रतिबन्धक पुण्यस्ययावदात्मभावि स्वात्मानुभवमात्रं दद्यामिति भगवत्संकल्पद्वारस्यचेतनापेक्षानुण्येनैव फलं दद्यामित्यनादिनिरङ्कुशस्वतन्त्र भगवत्संकल्पकृतस्यसद्भावात् । स्वात्मानुभव नित्यत्वंसम्भवतीति परिहारमभिप्रेत्य अस्मिन्नर्थे पूर्वप्रपञ्चितं प्रमाणोपपत्ति जातं स्मारयति ब्रह्मानुभवेत्यादिना इत्यादिनियामकमित्यन्वयः । इदं च वचनं भाष्य कूक्तितद्वयाख्यानसूक्तिमिखेन पूर्वमेव प्रपञ्चितं । अत्ररहस्यविवेकेप्रदार्शिता । वास्स्य प्रीदेवराजार्यतनयं विनयाधिकं । वात्सल्यादि गुणोत्तं संवन्देवरवरं हुरुमिति 
पूर्वाचार्यैरनुसंद्दितानां प्रमाण संग्रह एकादशीश्राद्धखण्डनवैश्वदेव खण्डनजातिखण्डनकैवल्यनित्यत्वासमर्थनादिग्रन्थकर्तृत्वेन प्रसिद्धानां श्रीमद्रम्यजामातृसूरिनामकाचार्याणां सूक्तिरपि संवात्वेनानुसन्धेया । तत्सूक्तिस्तावद्रहस्यविवेके प्रदर्शितं । लिख्यते । आत्मानुभवकामस्तु भगवतो भोग्यत्वं परित्यज्यस्वात्मानुभव प्रतिबन्धक प्रकृतिध्वंसनोपयोगितया वापनत्वमात्रमनिसन्धायतेनैवनिरस्तसमस्त प्रतिबन्धकः परमपदप्रवेशपूर्वकमात्मगतातिशयितानुकूल्यविशेषमुपासनानुगुणनुभवन्ननाघ्रात भगवद्योग्यतानुभवोवर्तते । अतः कैवल्यार्थिनः प्रकृतिवियुक्तात्मस्वरूपानुभवस्थानं परमपदमितिगम्यते । देशविशेष प्रवेशसत्यप्ताविभूतासङ्कुचितज्ञानतया भगवत्स्वरूपसाक्षात्कारेसत्युपासनागुणं सर्वेश्वर एव स्वभोग्यत्वविषयज्ञानं  सङ्कोचयति । उपासनानुरूपफलप्रसादक भगवत्संकल्प एवात्र सङ्कोचकः । यदप्युक्तमनन्यप्रयोजन कैर्लभ्यदेश विशेषप्रवेशः प्रयोजनान्तरनिष्ठस्य कथमुपपद्यत इति तदप्यविरुद्धम् ।  विरजोत्तरणानन्तरं परमाकाशशब्दवाच्ये दिव्यजनपद दिव्यनगरव्यतिरिक्त प्रदेशे केवलानामवस्थानं । न तु दिव्यजनपददिव्यनगरप्रवेश इत्यभ्युपगमात् प्रकृतिमण्डलादूर्ध्वं श्रीवैकुण्ठादर्वाक परमाकाशशब्दवाच्ये केवलानामनुभवस्थानमिति, प्रतिपादितं भवति । पाद्मापुराणेप्येत्सष्टमुक्तं भवति । विरजापरम्योम्नोरन्तरं केवलं स्मृतं । तत्स्थान मुपभोक्तव्यमव्यक्तब्रह्मसेविनामिति । मुक्तानां परमागतिरित्येतद्वयाख्यानसमये श्रीपराशरभट्टारकमिप्रैरप्येव मुक्तं । संसार परमपदयोर्मध्ये केवलानांस्थानमित्यर्चिरादिगमनमप्यस्यकेवलम्यास्ति । श्रीभगवद्गीताभाष्ये भगवान्भाष्यकारूप्येवमाह । आत्मयाथात्म्यविदः, परमपुरुषनिष्ट्वस्य च साधरणीचर्चिरादिकाङ्गतिमाह । आत्म श्रृतौश्रृता इत्यादिना । तद्य इत्थं विदुर्येचेमेरव्येश्रद्धातपइत्युपासते, तेर्चिषमेवाभिसम्भवतीति प्राजापत्यं गृहस्थानां ब्रह्मां सन्यासिनां स्मृतमिति केवलाश्रमवर्तिनामैश्वर्यार्थिनां प्राप्यतया ब्रह्मलोकपर्यस्तानभिधाय, योगिनाममृतंस्थानं स्वात्मसन्तोष कारिणामित्यनेन चतुर्मुखादिस्थानव्यावृत्त सुस्थिरंस्थानं कैवल्यार्थिनां प्राप्यतया प्रतिपाद्यानन्तरमेकान्तिन स्सदाब्रह्मध्यायिनो योगिनो हीयतेषान्त परमंस्थानं यद्वैपश्यन्ति सूरय इति भगवच्चरणार्थिनां नित्यसूरिनिषेवणीयश्रीवैकुण्ठादि 
शब्दवाच्यं परमस्थानं भगवतापराशरेण दृयुक्तमिति । अत्रायमभिप्रायोनुसन्धेयः । कैवल्यानुभवस्थानं कैवल्यार्तिप्राप्याकारानुभवतीति साधयितुं कैवल्यार्थिनोऽनुभाव्याकारं तावदर्शयति आत्मानुभवकामास्त्वित्यादिनावर्त इत्यन्तेन । आत्मानुभव कामइत्यनेनार्तो जिज्ञासुरित्युक्तजिज्ञासुशब्दार्थो विवक्षितः । तु शब्द ऐश्वर्यार्थि, भगवत्प्राप्तिकामो भयव्यावृत्तिपरः । भगवद्भोज्यत्वं परित्यज्य यस्मात्मानुभवस्तत्प्रतिबन्धकेत्यर्थः । भगवच्छब्द स्वरूपरूपगुणविभूतिभिरपरिच्छिन्नषाङ्गुण्यपरिपूर्ण ब्रह्मपरः । तस्यभोग्यत्वं निरतिशयानन्दत्वावस्थापन्नस्वकीयज्ञानविषयत्वं, तस्य परित्यागः निरतिशयानन्दत्वावस्थापन्नस्यापरिच्छिन्न स्वरूपादिविषयकानुभवस्याभावः । स्वात्मानुभवशब्दः वस्तुतोनिश्शेष प्रकृतिसम्बन्धविनिर्मोक विशिष्टस्य स्वात्ममात्रस्यविभूत्यादिकं विना निरतिशयानन्दत्वाव्सथापन्नानुभवोविवक्षितः । प्रतिबन्धकाया प्रकृतिस्तस्याःध्वंसनं निश्शेषनिवृत्तिः पावनत्वमात्रमिति । मात्रपदेन निरूक्तं स्वभोग्यत्वं व्यार्क्त्यते । सादनदशायां भगवतिपावनत्वानुसन्धानं प्राप्यत्वेन भगवतिभोग्यत्वस्याननुसन्धानं न विवक्षितं । पावनत्वं हेयप्रेत्यनीकत्वेन सर्वहेयनिवर्तकत्वं । तेनैव पावनत्वानुसन्धानेनैव, न तु भोग्यत्वानुसन्धानेनेत्यर्थः । तत्क्रतुन्यायेन प्रतिबन्धक निवृत्तेः  पावनत्वानुसन्धानमात्रमपेक्षितं ब्रह्मभोगरूपफलाभावात्  ब्रह्मणि स्वभोग्यत्वानुसन्धानमनपेक्षितमिति भावः । परमपदप्रवेशपूर्वकमिति । परमपदशब्दस्तमसः परस्तादिव्युक्तदेशविशेषपरः । अतो न पाद्मवचनविरोधः । स्वात्मास्वस्यानुकूलोद्दित्यात्मसाक्षिकएवसइत्युक्तानादि सिद्धभोग्यत्वानुभवव्यावृत्यर्थमात्मततिशयितानुकूल्यविशेष इत्युक्तं, निरतिशयानन्दत्वलक्षण शक्ति विशेष इत्यर्थः । उपासनागुणमिति । तादृशस्वगतानुकूलयविशेषस्यैव भावः । साधनदशामारभ्य यावदात्मभावि, ब्रह्मणिस्वभोग्यतानुसन्धानं नास्तीत्याह । अनाघ्रातेति । प्राप्यस्वरूपविरोधात् । कैवल्यानुभवस्थानं प्रकृतिमण्डलं न भवतीति सिसाधयिषितमर्थमाह अत इति । निश्शेषप्रकृतिविनिर्मुक्तात्मस्वरूपस्यस्वभोग्यत्वेनानु संहितत्वादित्यर्थः । प्रकृतिविनिर्मोक विशिष्टजीवस्वरूपानुभवः प्रकृति विनिर्मोचनफलोपधायकत्वरूपपावनत्वविशिष्ट ब्रह्मस्वरूपानुभवश्च प्रकृतिमण्डलेन सम्भवतीतिभावः । परमपदमिति गम्यत इति 
परमपदशब्दो विरजोत्तरलोकपरः । न तु विरजापरमव्योम्नोरित्युक्तपरमव्योमपरः । देशविशेष प्रवेशेसत्यपीत्यपि शब्दस्य भगवत्स्वरूप साक्षात्कारे सत्यपीत्युत्तरत्रान्वयः । कैवल्यार्थिन उपासनदशायां जनास्सुकृतिनोर्जुनेत्युक्तसुकृततारतम्यवशेन स्वात्ममात्रभोग्यतानु- सन्धानसम्भवेपि फलदशायां ब्रह्मभोग्यतानुसन्धानं दुर्वारं । निश्शेषप्रकृतिसम्बन्धविनिर्मोके सतिसर्वं हपश्यः पश्यतीत्युक्तसार्वज्ञावश्यं भावात् ज्ञानसङ्कोचककर्मलेशाभावाच्चेत्यशब्देन शङ्कासूच्यते । उपासनानुगुणमित्यर्थः । स्वात्ममात्रस्यस्वभोगत्वेन प्राप्यतयोपासनानुगुणमित्यर्थः । रसो वे स इत्यादि श्रृतिसिद्धब्रह्मभोग्यत्वांशेमुक्तस्य ज्ञानसङ्कोचेन सम्भवतीत्याशङ्कय सामान्यतो ब्रह्मणि भोग्यत्वज्ञानेसत्यपि कैवल्यनिष्ठस्यात्मानुभवदशायां स्वकीयनिरतिशया- नन्दत्वावस्थापन्नानुभवविषयकत्वलक्षणभोग्यत्वस्यभगवत्यभावादविद्यमानार्थानवगाहिनस्य सर्वज्ञत्व भञ्जकत्वाभावाच्चनिरूपक्तस्वभोग्यत्व सङ्कोचो युक्त इत्याशयेनाहसर्वेश्वर एवेति । उपासन दशायां ब्रह्मणिस्वभोग्यत्व तदनुसन्धानयोरसम्भवेपि फलदशायां तदुभयंसम्भवतीत्यत उक्तं । सर्वेश्वर  एवेति । तत्क्रतुन्यायेन निरङ्कुशस्वतन्त्रो भगवान्यथोपासनं फलंदद्यादिति सङ्कल्पयतीत्यवगमादिति भावः । यद्वाजीवात्मनां तत्तत्स्वरूपोशे स्वयंप्रकाशनसद्भावेपि परात्मानं प्रति न तच्छक्तिः । धर्मबूतज्ञानस्यविषयप्रकाशनदशायामेवस्वयं प्रकाशनशक्तिः । यथा च नित्यभूतेनित्यमुक्तेश्वरान्प्रत्येव स्वयं प्रकाशनशक्तिः । तथा केवलात्मस्वरूपगतधर्मभूतज्ञानस्य ब्रह्मगतनिरतिशयानुकूल्य लक्षणशक्ति विशेषावगाहनशक्तिर्नास्तीति कल्प्यते । अतस्त्वदंशे सर्वज्ञत्वसङ्कोचः प्रामाणिकत्वान्न देष इति भावः । अस्मिन्  पक्षे स्वभोग्यत्वमित्यत्र स्वपदं सर्वश्वरपरं । भोग्यत्वपदं रसो वै सः आनन्दो ब्रह्मेत्या दिषुप्रसिद्धनिरतिशयानुकूल्यलक्षण शक्तिविशेषपरं ।
	ननु केवलात्मगतधर्मभूत ज्ञानस्य निरतिशयानन्दत्व विशिष्टब्रह्मस्वरूपावगाहित्वेपि निरतिशयानन्दत्वापत्तिर्नास्तीत्ययुक्तं । ज्ञानमेवद्वयनुकूलमानन्द इत्यच्युत इति भाष्यसूक्ति विरोधात् । आनुकूल्य विशिष्टस्त्ववगाहित्वादेवद्दि ज्ञानस्यानुकूल्या किञ्च केवलात्मधर्मभूतज्ञानस्य निरतिशयानन्दत्वावस्थापत्यभावः ब्रह्मगतनिरतिशयानन्द त्वावगाद्दित्वाभावश्च किं 
प्रतिबन्धकसद्भावादुतकारणाभावात् । साद्यः प्राकृतस्थाने निश्शेषकर्मक्षयात् आत्मानुभवहेतोः परमात्मानुभवप्रतिबन्धकत्वेमानाभावाच्च तत्फलसामर्ग्यास्तत्फलोपधायक्त्वेप्यन्यफलप्रतिबन्धकत्वादर्शनाच्च । न द्वितीयः धर्मभूतज्ञाने सर्वावगाहित्वस्य निरतिशयानन्दत्वस्य च स्वाभाविकत्वेन प्रतिबन्धकाभावातिरिक्तानपेक्षत्वात् इत्यत आह । उपासनानुरूपेति । यादृशमुपासनं तादृशमेवफलं दद्यामिति भगवत्संकल्प इत्यर्थः । कैवल्यार्थिन उपासनदशायां निरतिशयानन्दत्वं विशिष्टस्वस्वरूपानुभवो निरतिशयानन्दत्वावस्थापन्नोभूयादित्यभिनिवेशपूर्वकं तादृशस्वरूपोपासनेन तादृशमेव फलंदद्यामिति भगवत्संकल्पोन्नयनात् दातृशमेवोपासनं  क्षणिकमपि यावदात्मभावितादृशसंकल्पद्वाराकेवलात्मगत धर्मभूतज्ञान भगवद्गतनिरतिशयानुकूल्यावगाद्दित्वे निरतिशयानन्दत्वावस्थापत्तौ च प्रतिबन्धकमिति कल्प्यते । अत एव न भाष्यसूक्तिविरोधोप्यनुकूलज्ञानस्यानन्दत्वेपि तादृशोपासनस्य प्रतिबन्धेन भगवद्गतानुकूल्यविशेषावगाहित्वस्य वा । तदवगाहि सत्यपि निरतिशयनन्दत्वावस्थायावानोत्पत्तिरित्यभ्युपगमात् । पुण्यपापेविधूयेत्यादि प्रमाणबलेन पुण्यरूपकैवल्यार्थ्युपासनस्य सोश्नुते सर्वान्कामानित्यादि प्रतिपन्नब्रह्मप्राप्ति प्रतिबन्धकत्वं च दुरूपद्द्नत्वं । अत एव फलान्तरकारणस्य फलान्तरप्रतिबन्धकत्वं न द्रष्टमित्यपिदूरोत्सारितं । यद्वाकैवल्यार्थिनां ब्रह्मभोगाभिनिवेशपूर्वरोत्सारितं । यद्वा कैवल्यार्थिनां ब्रह्मभोगाभिनिवेश पूर्वकं प्राप्यतया ब्रह्मभोग्यत्वोपासनं विना शरीरत्वमात्रेणब्रह्मोपासनसद्भावात् यावदात्मभावितादृश ब्रह्मानुभवं दद्यामित्येव भगवत्संकल्पोन्नयनेन सोश्नुत इत्यादि प्रतिपन्नब्रह्मानुभवहेतुभूतस्य निरतिशयानन्दत्वावस्थापन्नब्रह्मानुभवो नास्तीति कल्प्यते । सोश्नुत इत्यादि प्रतिपन्न स्वरूपाविर्भाव सामान्यस्य तमेववदित्वेत्वादि प्रमाणबलेन प्रतिबन्धकाभावातिरिक्तानपेक्षत्वेपि तत्क्रतुन्यायबलेन विकल्पो विशिष्ट फलत्वादिति विकल्पोक्ति बलेन च विद्याविशेषाणां विजातीयमिक्तिरूपफलहेतुत्वं पूर्वमेवास्माभिः प्रपञ्चितमाहानुसन्धेयं । इत्थं कैवल्यानुभवस्थानं प्रकृतिमण्डलबहिर्भूतमित्युपपत्ति बलेन साधयित्वा प्रमाणबलेनापि तत्साधनार्थां स्वात्मानुभवपरमात्मानुभवयोः प्रकृति 
मण्डलबहिर्भूतस्थानद्वयसमर्थनार्थं तद्विरोधिशङ्कामसूद्य परिहरति तदुक्तमित्यादिना भगवतस्त्व इष्टत्वज्ञानं विनासखत्व ज्ञानमात्रेणस्वतइष्टं यत् तत्परयोजनान्तरं तद्रहितैरित्यर्थः । प्रयोजनान्तरनिष्ठस्येति । एकन्तिनस्सदाब्रह्मेत्यादि पराशरवचने एकान्तिपदेन भगवानेपोपायपेय इति मुख्याध्यवसाय शालिनामुपादानपूर्वकं तेषां परमात्मानुभवस्थानं परमपदमित्युक्ततया योगिनाममृतं स्थानमिति पूर्ववाक्येस्वानुभवस्थानं प्रकृतिमण्डलबहिर्भूतमेव विवक्षितमितिभावः । तदप्यविरुद्धं । कैवल्य निष्ठस्य निश्शेष प्रकृति विनिर्मोक आत्ममात्रव्याप्यत्वेन विरुद्धमित्याशङ्कय तस्यनिश्शेष प्रकृति विनिर्मुक्तत्वमात्रव्याप्यत्वेन न विरुद्धमित्युक्तं । तद्वत्प्रकृतिमण्डलोतीर्ण प्रदेशरूपेपरमपदे अनन्यप्रयोजनप्राप्यत्वं प्रयोजनान्तरनिष्ठप्राप्यत्वेन न विरिद्धमित्यर्थः । अंशभेदनैकस्मिन्तदुभयसमावेश इत्याह विरजेति । गुहायां परमेम्योमन् परमेम्योमन्प्रतिष्ठिता । तदक्षरे परमव्योमन् तमसः परस्तात् । तमसस्तुपारे । क्षयं तमस्यरजसः पराके इत्यादि प्रसिद्ध मलौकिवयकिस्थानन्दर्शयति । परमाकाश शब्दवाच्य इति । स्थान इति शेषः । स्थाने प्रदेशे इति व्यधिकरणे सप्तम्यो अवयवावयविस्थानपरे प्रदेश इत्यनेन विरजापरमव्योम्नोरन्तरमित्युक्तानन्तरप्रदेशे विवक्षितः । उक्तार्थं विशदयति । प्रकृति मण्डलादिति । उक्तार्थे प्रमाणमाह । पाद्मोति । अपि शब्देनोपत्तिस्समुच्चीयते । अव्यक्तब्रह्मसेविभिरित्यनेनाक्षरं ब्रह्मपरम् । अव्यक्तोऽक्षर इत्युक्ते येत्वक्षरमनिर्देश्यमण्यक्तं पर्युपासते । इत्यादि प्रसिद्धं कैवल्यार्थिनामुपास्य स्वरूपं विवक्षितं उक्तप्रमाणोपपत्ति दाढर्यार्थं पञ्चमवेदसारभूतश्रीसहस्त्रनामसूक्तिं सम्प्रदायमुकेन दर्शयति । मुक्तानामिति । परमशब्देनाप्राकृत श्थान एवोत्कृष्टापकृष्टप्राप्यद्वयं लभ्यत इति भावः । अब्रह्म भवनाल्लोकाः पुनरावृत्तिनोर्जुनेत्युक्ततया अर्चिरादि नागतस्य अपुनरावृत्ति श्रवणाच्चार्चिरादिनागतस्यकेवलस्य प्राप्यस्थानं प्रकृतिमण्डलान्तर्भूतं न भवतीत्याहा अर्तिरादिगतिरपीत्यादिनेति हि श्रृतिरित्यन्तेन पञ्चाग्निविदां ब्रह्मविदां च एकस्थानवृत्ति ब्रह्मप्राप्ते स्सएनान् ब्रह्मगमयतीति श्रृतिस्वारस्य सिद्धतया विरजातीद्विभुजप्यूहवासुदेवरूप ब्रह्मप्राप्तिरेव श्रृतिविवक्षितेतिभावः । पराशरवचनमप्युक्तार्थ एव प्रमाणमित्याह प्राजापत्यमित्यादिना ब्रह्मलोकपर्यन्तानभिधायेत्यनेन कार्त्स्नेन प्रकृतिमण्डलान्तर्मतानस्थानानापूर्वमुक्तत्वाद्योगिनामित्यादिकमप्राकृतस्थानपरमितिन्यायो 
विवक्षितः । चतुर्मुखादिव्यावृत्तमित्यनेन अमृतमिति प्रकृतस्थानव्यावृत्तिकत्वोक्ति बलादपियोगिनामित्यादिकं न प्राकृतस्थानपरमिति न्यायोभिप्रेतः । सुस्थिरमित्यनेन स्वरूपेणात्मानुभवरूपप्राप्यविशिष्टवेषेण च स्ताननित्यत्वं विवक्षितं । गोरनाद्यन्तवतीनित्यासतत विक्रिया इत्यद्यनुसारेण प्रकृतिमण्डलस्य स्वरूपेण नित्यत्वादमृतपदस्वात्मसन्तोषकारिणामित्युक्त फलविसिष्टस्थान परमितिभावः । तेषां तत्परमं स्तानमित्युक्तकैवल्यस्थानं प्राकृतस्थानमिति लभ्यत इति न भ्रमितव्यं । पूर्वोक्तरीत्याष्टधोत्कृब्रह्मानुभवस्थानपेक्षयाकैवल्य स्थानस्यापरमत्वोपपत्तेर्यद्वैपश्यन्ति सूरय इति विशेषणे सूरिदृश्यत्वरहित प्राकृतस्थानपरत्वसम्भवाच्चेतितृतीयस्यायमाह । भगवच्चरणार्थिनामित्यादिना भगवच्चरणार्थिनामित्येकान्ति पदार्थ उक्तः ।  नित्यसूरिनिषेवणीयमित्यनेन तद्विष्णोः परमं पदं, यत्रर्षयः प्रथमजायेपुखणाः । यत्तत्कवयोवेदयन्त इत्यभिप्रेत्यादिकं यद्वैपश्यन्तिसूरय इत्यनेनाभिप्रेतमितिसूचितं । वैकुण्ठादिशब्दवाच्यमित्यनेन देवानां पूरयोध्या । तदवरान्तितापूब्रह्मणः । वैकुण्ठभवनलोकं गमिष्यतीत्यादिकं परमं स्थानमित्यनेनाभिप्रेतमिति सूचितं । इत्थं बहुसूक्तिविरोधात् ब्रहुप्रमाण विरोधात् सम्प्रदाय विरोधाच्चस्तोत्रभाष्यरहस्यत्रयसार, तात्पर्यचन्द्रिकासूक्तयोऽन्वारूहयवादा एवेति स्थितम् । कैवल्यं मोक्षो न भवतीति । न्यायसिद्धांजनेऽनुगृहीतमिति तत्र ब्रूमः । वाक्यान्वयाधिकरण भाष्यसूक्ति विरोधस्तावदयुक्तः । अमृतत्वस्य परमपुरुषवेदनैकोपायतया प्रतिपादनादित्युक्तावमृतत्वशब्दस्य, मुक्तिर्मोक्षो महानन्दः मुक्तिः कैवल्यनिर्वाण श्रोयोनिश्रेयसामृतमित्यादि प्रसिद्धमहानन्दरूपसाक्षान्मोक्षपरत्वेन तस्यपरमपुरुषवेदनैकोपायत्वसूक्तेर्निर्बाधत्वात् । निश्शेष प्रकृतिसम्बन्धनिवृत्तिपूर्वकात्मप्राप्तिलक्षणाल्पानन्दानुभवरूप न्यायोगिकामृतत्वशब्दवाच्यस्याप्राधान्येनब्रह्मप्राप्ति गर्भस्य, तद्य इत्थं विदुर्येचेमेरव्ये स एनान् ब्रह्मागमयतीत्यादिबहुप्रमाणोपपत्तिसमप्रदायानुसारेणजीवात्मस्वरूप प्रधानकोपासनैकसाध्यत्वेपिभाष्यसूक्तिविरोधगन्धाभावाच्च । अपवर्गसाधनभूते सूक्तावपवर्गशब्दस्य प्रसिद्धसाक्षान्मोक्षपरत्वेनजीवप्रधानकोपासनस्य कैवल्यरूपापवर्गनिरूपितसाक्षात्साधनत्वेपि तत्सूक्ति विरोधाभावाच्च । ये यं 
प्रेतेविचिकित्सेत्यादि श्रृतिव्याख्यानभाष्यसूक्ति विरोधोप्ययुक्तः । तत्तद्वाद्यभिमतमोक्षविकल्पानुपन्यस्येत्येनेन ब्रह्मशरीरभूतस्वात्मप्रधानकोपासन साध्यता दृशस्वात्मानुभवरूपकैवल्य मोक्षस्याप्रतीतन्त्रसिद्धान्तभूतस्याप्रतिसिद्ध- मनुमतमितिन्यायेनानुमतत्वावगमात् मोक्षमाचक्षत इति मोक्षशब्दस्यापि महानन्दरूपमोक्षपरत्वाच्च । वेदार्थसंग्रहसूक्ति वेरोधोप्ययुक्तैः । अनृत शब्देन सर्वकर्मणः प्रतिपादनादित्यत्र स्वकर्मशब्दस्यपुण्यपापरूपोभयकर्मपरत्व स्वारस्येन पुण्यपापेपिधूयेत्यादिषु पुण्यपापयोर्भगवद्गुणतिरोधायकत्वस्य प्रमाणिकत्वेन कैवल्यार्थिषु स्वात्मप्रधानकोपासनरूप स्वात्मानुभवहेतुभूतपुण्यस्यपरिपूर्ण भगवत्प्राप्तिप्रतिबन्धकस्यसत्वेन च प्राकृतभोगप्रापकसर्वकर्मविनिर्मुक्त आत्मस्वरूपापाप्तेः परिपूर्ण  भगवत्प्राप्तिगर्भत्वाभावेपि प्राकृताप्राकृतजीवभोगसाधारण्येनासंकुचित सर्वकर्मविनिर्मुक्तात्म स्वरूपावाप्तेः परिपूर्णभगवद्गर्भत्वसूक्तौ शङ्कालेशस्याप्यनवकाशात् वरदविष्णुमिप्रसूक्ति विरोधोप्ययुक्तः । स्वात्मानुभवानन्दः परममोक्षो न भवतीति तद्घट्टनात्पर्यात् । तथाहि, निश्शेषकर्मक्षयाभावादिति शङ्कावाक्ये आत्मानुभव प्रापकपुण्यरूपकर्मसत्वादिति तात्पर्यं । न मुक्तस्सादिन्यस्य साक्षान्मुक्तोनस्यादित्यर्थः । सत्यंमुक्त एव स इति निश्शेषप्रकृति सम्बन्धविनिर्मोकलक्षणकैवल्यानुभवस्य प्राकृतभोगत्वानङ्गीकारेपि कैवल्यं प्राप्तसाक्षान्मुक्तो न भवतीत्येतदङ्गीकृतमेवेत्यर्थः । निश्शेष प्रकृतिसम्बन्ध निवृत्तावपिमोक्षः कथं नस्यादित्याशङ्कय मुक्तिर्मोक्षोमहानन्द इत्यादि प्रसिद्धमोक्षशब्दरूढयर्थाभावादित्याशयेनाह मोक्षस्येति । कैवल्यार्थानां स्वात्ममात्रानुभवरूपाव्पानन्दएवेत्यत्र विरजापरमव्योम्नेरित्यादि पाद्मपुराण वचनोपाद्बलक भोगस्थाननित्यवोक्त्या स्थानविसिष्टवेषेण कैवल्यभोगनित्यत्व साधकंपूराणरत्न वचनंदर्शयति । स्वानन्दमात्रानुभश्चेति । स्वात्मनां सन्तोषणं शीलमेषाम् । स्वात्मसन्तोषिणामति, ताच्छिल्येणिनिः । स्वात्मसन्तोष (कारिणा)मिति तु पाठान्तरम् । तत्रापि स्वात्मसन्तोषकरणमेवशीलमेषामिति विवक्षितं । ये च स्वात्मसन्तोषिण एतेषां योगिनामित्यन्वयः । कैवल्यस्य ऐश्वर्य भगवल्लाभव्यावर्तकाकारंदर्शयति अत्र मुक्तिव्यतिरिक्तमित्यनेनाल्प फसतया साक्षान्मुक्तिव्यतिरिक्तत्वं विवक्षितं अनुपाधीति । अल्पास्थिफलकामनारूपोवधि रहित स्वात्मप्रधानकोपासनरूपयोगसाध्यमित्यर्थः । 
ऐहलौकिकमैश्वर्यं स्वर्गादयंपारलौकिकम् । कैवल्य भगवन्तं च मन्त्रोयं साधयिष्यतीत्यादिषु भोग्यशब्दपर्यायैश्वर्यशब्दस्य स्वर्गाद्यंपारलौकिकमित्यत्रानुषक्ततया कृत्स्नप्राकृत भोग्यस्यैश्वर्य पदार्थत्ववन् कैवल्यं भगवन्तं चेत्यत्राप्यनुषक्ततया प्राकृतभोग्यरूपकैवल्यभगवत्स्वरूपयोरप्यैश्वर्यपदार्थत्वं सम्भवतीत्यभिप्रेत्यैश्वर्यं कैवल्यमित्युक्तम् । अत्रहेतुरत इति । स्वात्ममात्रानुभवानन्दोयतः पराशरवचनादवगत अत इत्यर्थः । भट्टार्य सूक्तिविरोधोपि मन्दः । इत्थमाधिकारिणां ज्ञानिनां कैवल्ये उत्कटेच्छाभावरूपानपेक्षायाः परिपूर्णब्रह्मानुभवानन्दापेक्षया बलवद्वेषलक्षणजुगुप्सायाश्चपूर्वमेवास्माबिः प्रपञ्चितत्वे न तदुभयरूपेण साक्षान्मोक्षरूपापवर्ग व्यतिरिक्ततया तयोस्साक्यसूक्तौबाधकलेशाभावादिति । यदप्युत्तरत्रार्चिरादिनागतस्यब्रह्मप्राप्तिस्यात् सर्वज्ञत्वादिप्रसङ्गश्चेति । तदप्ययुक्तम् । कैवल्यार्थिनामपि विरजातीरवासिब्रह्मप्राप्तेरभ्युपगमेन श्रृतिसूत्रविरोधाभावात् स्वात्मप्रधानकोपासनरूप  पुण्यविभूत्यादेर्विषयविशेषसंप्रकाशनशक्ति सङ्कोचवत् धर्मभूतज्ञाने कैवल्यानुभविवृगते ब्रह्मस्वरूपादिगतनिरतिशयानन्दन्वावस्थानुत्पत्तेर्व्याकल्पनं सम्भवतीति पूर्वमेवोक्तत्वेन स्वरूपाद्यंशे सर्वज्ञत्व निरतिशयानन्दवत्वादिप्रसङ्गाभावाच्च । यामुनाचार्यसूक्ति विरोधोपि मन्दः । विरजातरणानन्तरं पञ्चाग्निविद्ब्रह्मविदोभिन्नभिन्नस्थानोद्देशेन गमनाभ्युपगमेनगन्तव्यदेशभेदेमार्गभेदावश्यं भावेन च वैष्णवाध्वनः पृथगुपदेशेबाधकाभावात् । न चै षदेवपथोब्रह्मपथं इत्युक्तार्चिरादि मार्गस्यैव वैष्णवाध्वशब्दार्थतयाकैवल्यार्थिनः तदसिद्धिप्रसङ्ग इति वाच्यम् । अध्वशब्दस्य वैष्णवशब्देन कर्मधारयाभ्युपगमे संस्कृत्यक्षरयो वैष्णवाध्वातिरिक्ताध्वालाभेन, संस्कृत्यक्षरवैष्णवानामध्वस्थिति संसृत्यक्षर वैष्णवशब्दानां प्राप्यपराणामध्वशब्देन षष्ठीतत्पुरुषस्य वक्तव्यतया सोध्वनः पारमाप्नोति तद्विष्णोः परमं पदं, तेषां तत्परमं स्थानं यद्वैपश्यन्ति सूरय इत्यादि प्रसिद्ध नित्यविभूत्येकदेश वैकुण्ठाख्यनगरसन्निहितमार्गस्य कैवल्यस्थानसन्निहितमार्गस्य स्वर्गादिभोगस्थानसन्निहितमार्गस्य च संसृत्यक्षर वैष्णवाध्वस्वित्यनेन वक्तव्यतया अर्चिरादिगतेः पञ्चाग्निविद्ब्रह्मवित्साधारण्येपि प्रकृतेध्वत्रयुक्तेर्विरोधगन्धाभावात्संसृत्यध्वाक्षराध्ववैष्णवाध्वस्थिति निर्देशेसत्येव तत्सूक्तिविरोधशङ्कावकाशप्रसक्तेरिति श्रृतोपनिषत्कसूत्रभाष्यसूक्तिविरोधोप्ययुक्तः । 
कैवल्यार्थिनामर्चिरादिगतिसद्भावेपि तत्क्रतुन्यायेन ब्रह्मशरीरतया जीवोपासकांनां तेषां विशेषणतया ब्रह्मप्राप्तिसत्वेन स एनान्ब्रह्मगमयतीन्युक्त ब्रह्मणोर्चिरादिमार्गमुखेनपञ्चाग्नि वित्प्राप्यत्वलक्षण लिङ्गेन परमात्मत्वनिर्णये शङ्कालेशानवकाशात् स एनान् ब्रह्मागमयतीत्युक्तायाः अर्चिरादिमार्गेण पञ्चाग्नि वादां ब्रह्मविदां च देशविशेषविग्रह विशेषावच्छिन्न परमात्मप्राप्तिरूपाया श्रृतोपनिषत्कगते रक्षिपुरुषस्य परमात्मत्वसाधकत्वेनोपन्यासेव्याप्तिपक्षधर्मता परमात्मसादनत्वेनोपन्यासेव्याप्तिपक्षधर्मताविरहशङ्कालेशासवकाशेन पञ्चाग्निविद्ब्रह्मविदोः परमप्राप्यभेदस्य प्रमाणान्तरबलायुतस्य बाधकत्वप्रसक्त्यभावाच्च । यच्चाप्रतीकालम्बनादिति सूत्रेवक्तव्यं प्रपञ्चितमित्य ...... प्राणविदोर्तिरादिगतिर्नास्ति पञ्चाग्नि विदोपि ब्रह्मवित्वाभ्युपगमेन अर्चिरादिगति सद्भावप्रतिपादन परत्वे अप्रतीकालम्बन सूत्ररम्भवैयर्थ्यापातात् । परं ब्रह्मेपासीनान्नयतीतिपक्षस्य परं जैमिनिर्मुख्यत्वादित्यनेन सिद्धतया पञ्चाग्निविदामपि परब्रह्मोपासकत्वेनरूपेणार्चिरादिगतेस्तेनैवसूत्रेण सिद्धत्वाज्जीवब्रह्म- प्रधानकोपासनपरत्वेन पञ्चाग्निविद्ब्रह्मविदोराधिकारिभेदेसत्येवपरमेव ब्रह्मोपासीना न्नयतीति न नियमः । किंत्वक्षरं ब्रह्मपरमं ते ब्रह्मतद्विदुःकृत्स्नमित्यादि प्रसिद्धापरब्रह्मभूतजीवस्वरूपं प्राधान्येनोपासीनान्नयतीति तात्पर्ये सत्येवतत्सूत्रसाफल्योपपत्तेश्च, अन्यथा साक्षात्परं जैमिनिर्मुख्यत्वादिति सूत्रविन्यासापत्तेश्च । अविलम्बेन ब्रह्मप्राप्यर्थ परमेवोपासीनानर्चिरादिरविलम्बेन नयतीति जैमिनिपक्षे प्रथममुपन्यस्ते अविलम्बेनावरब्रह्म प्राप्त्यर्थं अवरं ब्रह्मोपासीनानप्यर्चिरादिरविलम्बेन नयति परं ब्रह्मोपासीनान् स्तुविलम्बेननयतीत्येतदर्थ प्रतिपादनार्थ प्रतिपादनार्थमप्ततीकालम्बनादिति पक्षान्तरोपन्यासः इत्येवभगवत्पक्षेवक्तव्यत्वात् । अप्रतीकालम्बनादित्यस्यभिन्न- भिन्नाधिकारिरूपोपासकद्वैविध्यपरत्वाभावे उभयान् ब्रह्मविदोनयतीत्यन्वयमुखेनैव सूत्रविन्यासापत्त्या अप्रतीकालम्बनानिति नञ््द्वयाश्रयणवैयर्थ्यस्यदुरुद्धरत्वाच्च । अप्रतीकालम्बनादिति सूत्रे उभयदापि दोषादित्यस्या ........... मुपासीनानिति पक्षे अस्माच्छरीरात्समुन्थाय परन्ज्योतिरूपसम्पद्यस्वेन रूपेणाभिनिष्पद्यते इत्यादिकाश्रुतयोव्याकुप्येयुरित्येवंसारदीप भाष्यादिषु संग्रहविस्तराभ्यां व्याख्याततया कार्यमुपासीनानां हिरण्यगर्भलोके फलान्तरानुभवाविलम्बेन ब्रह्मप्राप्ति 
श्रुतिविरोधवत् अक्षरब्रह्मविदां प्रकृतिमण्डल एव कञ्चित्कालं स्वात्मानुभवविलम्बेन ब्रह्मप्राप्यभ्युपगमे तद्विरोधापत्यसारदीपभाष्यविरोधस्यापि दुरद्धरत्वाच्च, परमेवेति नियमेतद्य इत्थं विदुरिति प्रकृप्येदितिचैषुतस्य व्याख्याततया तद्विरोधस्य दुष्परिहारत्वाच्च । विशेष इच्छ दर्शयतीत्युत्तरसूत्रे अर्चिरादिनागतानां देहावसानसमय एव सुकृतदुष्कृतयोर्हानाद्धिरण्यगर्भलोक प्राप्ति, तद्वास, तत्रस्थभोगानुभवहेत्वाभावात् तत्क्रतुन्यायविरोधात्तदानीमेव ब्रह्मप्राप्तिश्रुति विरोधाच्चेत्येवमादिरूपेण सारदीपभाष्यादिषु अर्चिरादिनागतानामव्यवधानेन ब्रह्मप्राप्तेस्स्पष्टमनुगृहीत तयार्चिरादिनागतामपि प्रकृतिमण्डलान्तर्भावेन तद्बाहिर्बावेनवास्वात्मानुभवविलम्बेन ब्रह्मप्राप्त्यभ्युपगमे तन्सूक्तिजातविरोधस्य वज्रलेपायितत्वाच्चेति । यदपि पञ्चाग्निविदः परमात्मानुभवोप्यस्तीति शारिरकभाष्यस्वारस्यादभ्युपगन्तुव्यमिति । तत्रपञ्चाग्निविदः परमपुरुषार्थभूतब्रह्म प्राप्त्यभ्युपगमे श्रीमच्छारीरकभाष्यादिसूक्ति, तद्वयारण्येय सूत्र, तदुपब्रह्मणीयश्रुतिविरोधोऽनुपदमेव प्रपञ्चितः । गीताभाष्यसूक्तिविरोधश्च पूर्वमेव बहुधा प्रपञ्चितः । तथैवचकथंचित्तात्पर्य चन्द्रिकासूक्तिनिर्वाहोपि प्रमाणोपपत्ति सम्प्रदायानुरोधेन पूर्वमेव प्रदर्शितोऽनुसन्धेयः । ऐश्वर्याक्षरयाथात्म्य भगवच्चरणार्तिना संस्कृत्यक्षरवैष्णवा- ध्वस्विति यामुनाचार्यसूक्तिद्वयस्वारस्यमपि, नित्याप्राकृतकैवल्यपक्ष एवोपपद्यत इति पूर्वमेवोक्तम् । इत्थं न्यायसिद्धांजनसूक्तिविरोधान्नित्याप्राकृतकैवल्यमोक्षो न भवतीत्ययुक्तमितिस्थितम् । यदप्यधिकरणचिन्तामणिसूक्तिविरोधान्नित्याप्राकृतकैवल्य मोक्षो न सम्भवतीति । अत्रोच्यते । यत्तावत्पञ्चाग्निविदः केवलजीवोपासकस्य ब्रह्मानुभवराहित्येनार्चिरादिगतिपूर्वकमोक्षोस्तीति पक्षमनूद्यपञ्चाग्निविद्यायाः परमात्मशरीर- भूतस्वात्मोपासनपरत्वेन पञ्चाग्निविदः केवलं जीवोपसका एव न भवन्तीति दूषणमुक्तम् । तदयुक्तम् । पञ्चाग्निविदां परमात्मशरीरत्वेन स्वात्मोपासननिष्ठत्वेपि तेषां स्वात्मस्येवभोग्यत्वानुसन्धान्सय ब्रह्मणी भोग्यत्वानुसन्धानाभावस्य च तात्पर्यचन्द्रिकायां आचार्यैरेव प्रपञ्चितत्वेन प्रधानकोपासनपरत्वाभावे न केवलजीवोपासकत्वेन ब्रह्मोपासकतया भिन्नाधिकारित्वस्यवक्तुं शक्यत्वात् । अत एव तेषामर्चिरादिगतिपूर्वकं परिपूर्णब्रह्मभोगरूप ब्रह्मानुभवराहित्येन केवलस्वात्मानुभवानन्दरूपमोक्षोस्तीति वक्तुं शक्यत्वाच्च । यदपि योगिनाममृतंस्थानमितिवचनेकैवल्यस्थानमप्राकृतमिति प्रतीयत इति 
पूर्वमेव समर्थितत्वात् । योगिस्थानापेक्षया परमपदस्वोर्ध्वत्वेनोत्कर्षकण्ठोक्तयभावाच्च तद्वचनस्थामृतशब्दार्थकथनमपीन्द्र प्राजापत्य ब्राह्मपरमस्थानशब्दानामिवभोगस्थानरूपलोकविशेष परत्वंविनाभोग्यभूतजीवात्मस्वरूपपरत्वेस्थानशब्दवैरूप्य प्रसङ्गात् । अमृतशब्दस्य नाशराहित्यपरत्वे ग्रहस्थादीनामपि स्वरूपेणनित्यतया व्यावर्तकत्व प्रसङ्गाच्च । तद्धामपरमं नित्यमित्यत्रधामशब्दस्येव स्थानशब्दस्य नियमनस्थानपरत्वे रूढिभङ्गप्रसङ्गाच्च अमृतशब्दौपचारिकत्वस्य स्वरूपव्याक्रियानिराकृतत्काच्च औपचारिकामृतत्वस्यप्राजापत्यस्थानादि साधारण्येन स्वात्मसन्तोषकारिणां स्थाने विशेषोक्त्यसम्भवाच्च, प्राकृतकैवल्यस्थानेभूतप्रलयानिधिकरणत्वरूपामृतत्वस्य (119) बाधितत्वाच्च । अप्राकृतकैवल्यस्थानेपि भवत्पक्षेस्वात्म सन्तोषकारिणामित्युक्तफलविशिष्टवेषेण प्रलयाभावस्यबाधितत्वाच्च । औपचारिकत्वोपपादनीयाभूतसम्प्लवस्थानममृतमिति मुख्यार्थविवक्षायां मृञ् प्राणत्याग इति धातुपाठानुसारेण प्राणवियोगाभावस्यै वामृतशब्दमुख्यार्थतया प्रलयाभावस्य मुख्यार्थत्वाभावाच्च । जरामरणमोक्षायेत्यत्रमरणशब्दस्येव अमृतशब्दस्य नाशाभावपरत्वमङ्गीकृत्यस्वात्मसन्तोषकारिणामित्युक्त फलविशिष्टत्वेनस्थाननाशाभवस्यैव विवक्षितुं युक्तत्वाच्च । ये तु शिष्टा इत्यादौ कैवल्यस्यानित्यत्वमोक्षस्य नित्यत्वं च परस्परप्रतिकोटिकेन वाचनिक मिव्यप्रयुक्तम् । प्रतिबुद्धेमहानन्दरूपस्वरूप प्राप्तफलवत्वामितरेष्टतादृशफलाच्यवनन्व तत्रप्रतिपाद्यमिति पूर्वमेव प्रपञ्चितत्वात् । परमपदत्वेयुक्तिविरोधोप्ययुक्तः । जीनप्रधानकोपासननिष्ठस्यकैवल्यस्यभोग्यत्वेन परमपुरुषप्रप्त्यभावेन ये विष्णुं सततं द्वेषटी व्युक्तन्यायेनान्त्यनाम्यार्हमेव न तस्मिन् परमपदं प्राप्यापि दिवाकीर्ति वदवस्थित इति सान्तर्हसोक्त्यसम्भवात्केवलाधिकारिणां ब्रह्मस्वरूपादिष्वानुकूल्यबुध्यभावः प्रातिकूल्यबुद्धिरप्यस्तीति ज्ञान्यपेक्षया दशविधवैषम्यप्रतिपादनावसरे प्रपञ्चितत्वात् । अत एवाचार्येः कैवल्यानुभवस्थानं परमपदमपेक्ष्य प्रेक्षश्रेणीरूपमित्यनुगृहीतत्वाच्च । केवलान्तां प्राकृतभोगेहेतुसर्वकर्मविनिर्मोकेहयात्मानुभवहेतुव्यरूप कर्मसत्वेन (120) ब्रह्मानुभवविच्छेदे बाधकभावाच्च । अत एव ब्रह्मानुभव विच्छेदस्य 
स्वाभाविकत्वाप्रसङ्गाच्च केवलानां प्रसिद्धसर्वकर्म विनिर्मोकेप्यात्मानुभवहेतुपुण्यसत्वेन तेषां यावदात्मभावि ब्रह्मानुभवविच्छेदस्यौपाधिकत्वात् । अत एवा प्रसिद्धान्तापादनस्यानक्तोपालम्भत्वाच्च आत्मानुभव हेतु पुण्यजनितयावदात्मभाविभगवत्संकल्परूपोपाधिमूलकत्वेनकेवलानां ब्रह्मानुभव विच्छेदस्य स्वाभाविकत्वानुभ्युपगमात् । एवं प्रसिद्धकर्मान्यस्मात्कप्रधानकोपासन जनितभगवत्संकल्परूप ब्रह्माननुभवकारणस्यांवश्याभ्युपगन्तव्यत्वेन च केवलाधिकारिविशेषे ये भगवतोनिर्हेतुकनिग्रहपादनस्यस्वमतपरमतापर्यालोचननिबन्धसाहसमात्रत्वाच्च, कैवल्यानुभवरूपपुरुषार्थप्रदानानुकूलसंकल्पस्यनिर्गहरूपत्वबाधेन तत्सिद्धवत्कारेण निर्हेतुकनिग्रहापादनस्यात्यन्तमुक्त्यसम्भवपराहतत्वाच्च । भगवतो जीवविषये चतुर्विधपुरुषार्थ प्रदानानिकूल संकल्पस्य तद्धेतुकण्यापारपरम्परायाश्च निदानं तत्रापि स्वयमखिलनिर्माणनिपुण इत्याद्यनुगृहीतरूत्याचेतनप्रवृत्तिसामान्य निरपेक्षभगवन्निर्हेतुकप्रसादाधीनतायाः ईश्वरस्य च सौहार्द कृपायोगाच्च, शाश्वतादित्यादि प्रमाणप्रसिद्धतया इन्द्रादि स्वर्गप्रदानवत् फलप्रदानसंकल्परूपाद्दष्टद्वारकण्यापारसाध्यत्वरूपसद्देतुकत्वाभावेन निर्हेतुकसिद्धान्तपरित्यागापातनस्य पूर्वाचार्यपरिगृहीतसिद्धान्ताज्ञानविजृम्भितत्वाच्च । एवं सिद्धान्तरहस्यानभिज्ञानेनापहास्यत्वं वदातामेवात्यन्तमतहास्यत्वाच्च । स हेतुकत्वपक्षे कर्मरूपहेत्वभावेप्यात्मानुभवहेतुपुण्यसद्भावे न तद्दूषणस्यदत्तोत्तरत्वाच्च । सर्वज्ञोपि हि विश्वेशः सदाकारूणिकोपि सन् । संसारतन्त्रवद्दित्वाद्रक्ष्यापेक्षां प्रतीक्षते इत्याद्यनुसारेण निरङ्कुशस्वन्त्रोभगवान्चेतनेच्छानुसारणैव फलप्रदानं सङ्खल्पयतीत्यवगमेन यावदात्मभाविस्वात्ममात्रानुभवकामविषयेतदिच्छानुसारेण यावदात्मविब्रह्मानुभवानन्दंनदद्यामिति सङ्कल्पयतीत्ववगमेन यावदात्म भाव्यात्कानुभवमात्रं दद्यामिति व ........ ल्पस्यचेतनेष्टानुरूपतया तदनुग्रहान्तर्भावे न च सर्वकर्मविनिर्मुक्ते भगवतो निग्रहापेक्षास्तीति भवदीयापेक्षामात्रस्य न च स्तुतोभगवतोनुग्रद्यपेक्षास्तीत्यक्तेः । पार्वोचार्यसूक्तौभवतः परिहासोक्त्यपेक्षमात्रनिर्बन्धनत्वाच्च । निरङ्कुशस्वतन्त्रानादि भगवत्सकल्पसिद्धस्वयत्न 
स्ववासनाया भगवति रसो वै स इत्यादि सिद्ध भोग्यताबुद्धि वाहाय स्वात्मानुभवानन्दमात्रपरो ...... त इति वक्तुं शक्यत्वेन तद्द्वषण ......च्छप्रकृति सम्बन्धदशायामेव यावदात्मभाविस्वात्मानुभवानन्दमात्रापेक्षाहेतु दुर्वासनयाभ्युपगमेन तन्मूलक स्वात्मप्रधानकोपासनजनित भगवत्संकल्प विशेषण सर्वबन्ध (122) विनिर्मोकपूर्वक परमपदप्रवेशोपपत्तेश्च । प्रबन्धकस्यामान्यपूर्वाचार्याभिमत इत्यापातप्रतीति भट्टान् प्रत्यधिकरणचिन्तामणिसूक्तयुपपत्तेश्चेत्यलमनेनचर्पितचर्वणेन । तस्मात्कैवल्यानुभवस्थां प्रकृतिमण्डल बहिर्भूतं नित्यमित्येव सम्प्रदाय इति स्थितम् । यदप्याधिकरणचिन्तामणौ कैवल्यमोक्षपक्षं विस्तरेणानुद्यदूषणमुक्तम् । तत्रानुपादस्यतावदयमभिप्रायः । अत्र केचिदित्यादि केचिदित्यनेन दिव्यसूरीणां दिव्यप्रबन्ध व्याख्यातारः पूर्वाचार्या विवक्षितजीवोपासकानामिति यावदात्मभाविजीवस्वरूपमात्रभोगोद्देशेनेति प्रथमतोऽध्याहारेणवाक्यं पूरणीयम् । न केवलं वेदपुरुषेण तद्यइत्थं विदुः य एव मेतद्विदुरित्युवनिषद्वये प्रथित एवाधिकारिभेदनिर्देशमुखेनार्चिरादिगतिरुक्ता । नापि सूत्रकारणैव अप्रतीकालम्बनसूत्रारम्बसामर्थ्यात्तत्र नञ््द्वयसामर्थ्याच्चाधिकारिद्वयस्यार्चिरादिगतिरुक्ता अपि तदुभयतात्पर्यनिष्कर्षैदंपर्येणप्रकृतेः श्रीभाष्यकारैरेव श्रुतिसूत्रोपादानमुखेन पञ्चाग्नि विद्ब्रह्मविदोस्स्पष्टमेवाधिकारिद्वय व्यावृत्ति कथनपूर्वकमर्चिरादिगतिरनुगृहीता । न केवलं गीताभाष्येद्वयोरप्यर्चिरादिगतिरनुगृहीता । अपि तु श्रीभाष्यकारसूक्तिषु प्रधानभूतेभाष्य एवानुगृहीतेत्यभिरप्रयेण भाष्यकारैरेव भाष्यएवेत्युक्तम् । तेनेति । श्रुतिसूत्रभाष्यकारसूक्तिचतुष्टयेषूक्तत्वेनेत्यर्थः । असौप्राधान्येनजीवोपासकः केवलाधिकारीत्यर्थः । भगवन्तं प्राप्यत्यनेन विरजातीरवासिद्विभुजव्यूहवासुदेवप्राप्तिस्सएनान्ब्रह्मागमयतीत्यनेन (123) विवक्षितेति सूच्यते । न तु ब्रह्मविदाप्नोति । सोश्नुते । रसंहयेवायं लब्ध्वानन्दीभवतीत्यादि प्रसिद्धसाक्षाद्ब्रह्मप्राप्तिंत्युक्ते भगवदनुभवं परमंपदेक्वापिकोणेस्थित्वेत्युत्तरग्रन्थविरोधात् । क्वचित् .......... परमव्योम्नोरन्तरमिति वचनं विवक्षितम् । स्वपयोधरपायीत्यनेन वत्सप्राणधारकतया वत्सभोगार्थंधृतस्यस्तन्यस्य धेनुकृतंपानं यतामहापापफलमेवमहमन्नमित्याद्युक्तरूत्याभगवद्भोग्यतैकनिरूपणीयस्य जीवस्वरूपस्य 
भगवद्भोग्यत्वं विनाजीवभोग्यत्वं ज्ञानीत्वान्मैवमेमतमित्युक्त भगवत्स्वरूपधारणविरोधित्वाद्यवदात्मभाविभगवदत्यन्तनिग्रहफवमिति सूच्यते । केवलाधिकारिणोयावदात्मभाविस्वामिपरित्यागनिबन्धनस्वामिभोगाभावात् कैवल्यभोगस्यैश्वर्यापेक्षया अत्यन्तानर्थकंरत्वंद्योतयितुंकेवलाधिकारिणो भर्तरिसत्येव भर्तृभोगराहित्येन विधवाप्रायत्वमाहतेनेति एवं मनूदितेपूर्वोचार्यपक्षे तदसारमित्यादिना स्वामिनोद्य दुःखरूपस्यस्तेदूषण पढ्चके सूत्रविरोधस्तावदयुक्तः । सूत्रे पञ्चाग्निविदामप्रतीकालम्बनत्वोक्ति मुकेन ब्रह्मप्राप्युक्तावपि तदुक्तब्रह्मप्राप्तेः व्यूहवासुदेवप्राप्तिरूपत्वेन परवासुदेवप्राप्तिरूपत्वाभावेन च पञ्चाग्निविदां ब्रह्मप्राप्तिंविना अप्राकृतस्थान विशेषेस्वात्मप्राप्तिमत्वोक्तौबाधकाभावात् नापि भाष्यवचनविरोधः आत्मानञ्च प्रकृतिवियुक्त ब्रह्मात्मकमुपासीनानाति वाहिकोगणोनयतीति भाष्यसूक्तेयविदात्मभाविब्रह्मभोगोद्धेशं (124) विना तादृशत्वात्मभोगोद्देशपूर्वक ब्रह्मशरीरत्वमात्रेण स्वात्मोपासकपरतया सायुज्यान्तब्रह्मप्राप्तिमत्परत्वाभावात् । नापि प्रमाणविरोधः । स एनान्ब्रह्मागमयतीति श्रुतेस्तत्रप्रयाता गच्छन्तिब्रह्मब्रह्मविदोजना इति गीता । यश्चपञ्चाग्निविदां ब्रह्मप्राप्तिपरत्वेपि तद्यइत्थं विदुर्येचेमेरव्ये श्रद्धातप इत्युपासते य एवमेतद्वियुर्येचामीरव्ये श्रद्धां सत्यमुपासत इत्यधिकारिभेदोपक्रमानुसारेणा (र्तोजिज्ञासु) चतुर्विधाभजन्तेमां जनास्सुकृतिनोर्जुन आर्तोजिज्ञानुरर्थार्थीज्ञानी च भरतर्षभ । चतुर्विधाममजना भक्ता एव हि ते स्मृताः । आर्तोजिज्ञासुरर्थार्थीज्ञानीचेति पृथग्पृथगित्यधिकारिभेदोपक्रमानुसारेण च स एनान्ब्रह्मागमयतीत्यलक्षणाद्यस्वारस्य लेशं विनैवानुशङ्गिकब्रह्मप्राप्ति परत्वात् । अन्यथाविरजापरमव्योम्नोरिति पाद्मवचनस्यमूलत्वापत्तेश्च । युक्तिविरोधोप्ययुक्तः। प्राकृतभोगहेतुपुण्यपापरूप सकलप्रतिबन्धकनिवृत्तावपिकैवल्यानुभव हेतु पुण्यरूपब्रह्मप्राप्त्य भावेन प्रतिबन्धकत्वेनसाक्षाद्ब्रह्मप्राप्तिर्नास्तीति वक्तुं शक्यत्वात् ब्रह्मप्राप्तिसामान्यस्य स्वाभाविकस्य प्रतिबन्धकबावमात्रसाध्यत्वेपिदहरविद्यादिवजातीयसामग्रिसाध्यविजातीयमुक्ति विशेषणां व्रीहियवादि विकल्पितकारण प्रयुज्यकार्य विशेषाणामिव प्रतिबन्धकाभावातिरिक्तविशेषकारिणसाध्यत्वस्य च विकल्पो विशिष्टफलत्वादिति 
न्यायसिद्धत्वेनहरविद्याद्यन्यतमरूपविशेषकारणाभावादपि केवलाधिकारिणां साक्षाद्ब्रह्मप्राप्तिर्नास्तीति वक्तुं शक्यत्वाच्च । सम्प्रदायविरोधोप्ययुक्तः । ऐश्वर्याक्षरयाथात्म्येति यामुनाचार्यसूक्तेः (125) वाक्यान्वयाधिकरण भाष्यसूक्तेः येयंप्रेत इति श्रुत्यर्थपरभाष्यसूक्तेः अनृतेन हि प्रत्यूढा इति श्रुत्यर्थपरवेदार्थसङ्ग्रहसूक्तेः वरदविष्णुमिश्रसूक्तेः, श्रीपराशरभट्टार्यसूक्तेश्च नित्याप्रकृतकैवल्यपक्षानुरोधेनैव वाक्यार्थस्य वर्णितत्वात् । केवलानामर्चिरादिगतिर्नास्तीति बेदान्ताचार्य सूक्तेः प्राणविद्यानिष्ठकेवलपरतया नित्यकैवल्य निराससूक्तेर्नित्यसंसाररूपकैवल्यपरतया च निरूढत्वाच्च नित्याप्राकृत कैवल्यपक्षस्य न्यायसिद्धांजने जीवपरिच्छेदान्तेनैरेव कण्ठोक्तत्वाच्च । श्रुतोपनिषत्कसूत्रविरोधोप्ययुक्तः । पञ्चाग्नि विद्यायाः दहरविद्यादिवत्ब्रह्मप्रधानकविद्यात्वभावेपि ब्रह्मशरीरत्वमात्रेण जावोपासनरूपविद्यात्वमादायकेवल जीवविद्यात्वनिराकरणेन ब्रह्मविद्यात्वसाधनसम्भवात् । पञ्चाग्निविदा जीवस्य परमप्राप्यत्वेपि ब्रह्मणआनुषङ्गिकप्राप्यत्वमादाय अक्षिपुरुषः परमात्मा अर्चिरादिमुखेनप्राप्यतया श्रुतत्वादिति हेतुपन्याससम्भवात् । तद्यइत्थं विदुः ।  य एव मेतद्विदिरिति तदेतच्छब्दाभ्यां जीवस्वरूपं प्राधान्येन प्रदर्श्य ब्रह्मशरीरत्वेन तदुपासनरूपपञ्चाग्निविद्यायां जीवविद्यात्वस्पष्टीकरणेन भूमविद्यान्तर्गत प्राणविद्यारूपकेवलजीवविद्यायामर्चिगतिर्नास्तीत्येवस्पष्टीकरणाच्च । जीवब्रह्मप्रधानकविद्याभेधेनावान्तरभेदेसत्यपि पञ्चाग्निविद्याब्रह्मविद्ययो र्बह्मविद्यात्वसामान्येनैच्योक्ताविरोधाच्च । एवं केवलजीवोपासकप्राणविदामेवार्चिरादिगति निषेधात् अप्रतीकालं बनानां (126) वञ्चाग्निविदां ब्रह्मविदां च अर्चिरादिगतिरपुनरावृत्तिश्चोपपद्यते । तत्रपञ्चाग्निविदामर्चिरादिमुखेन ब्रह्मप्राप्त्यनन्तरं स्थानविशेषे यावदात्मभावि, जीवःपरमः प्राप्य ब्रह्मप्रधानकोपसाननिष्ठानान्तु अर्चिरादिमुखेन ब्रह्मप्राप्त्यनन्तर स्थानविशेषेयावदात्मभाविपरमात्मकप्रधानकप्राप्तिरिति निष्कर्ष इति स्थितम् । अस्मत्सिद्धान्ते श्रुति सूत्रभाष्यसम्प्रदायानुरोधः पक्षान्तरे तद्विरोधश्चपूर्वमेवविस्तरेण प्रपञ्चित इति नात्रवक्तव्यमस्तीत्युपरम्यते । इत्थं प्रसक्तानुप्रसक्तकैवल्यचिन्तामव स्थाप्यप्रकृतमनुसारामः । समिति कैवल्य व्यावृत्तिरित्याचार्यसूक्तौ संजीवनीमिति जीवनशब्देबहुविध परमात्मप्राप्तिरूप 
प्राणधारण........ रेसमित्युपसर्गेण स्वात्मानुभवरूपकैवल्यस्य परमात्मप्राप्तिरूपस्यापिदेशतः कालतो विषयतस्स्वरूपतश्च बहुप्रकारेणोत्कृष्टतया व्यावृत्ति र्विवक्षित्याचार्य सूक्त्यभिप्राय इति स्थितम् । अत्र समितिकैवल्यव्यावृत्तिरिति प्रतीकोपादानपूर्वकं कैश्चिदाक्षिप्य समाहितम् । नन्वे तद्वाक्यपर्यालोचनायां कैवल्यस्यापि संसारोन्मोचनकोटावनुप्रवेश एवाचार्याणामभिमत एव प्रतीयत इति चेत् मैवम् । समिति कैवल्यव्यावृत्तिरितिवदाद्भिः कैवल्यस्य समीचीनसंसारनिवृत्तित्वाभावकथनेन संसारानुवृत्तेरेवाभ्युपेतत्वात् । प्राणशब्दस्य परमात्मपरत्वसमर्थन पूर्वकं परमात्मालाभे संसारस्य हेतुत्वं कथयतामाचार्याणां कैवल्येसंसाराभावस्याभिमतत्वे निमित्तापायेनैमित्तिकस्याप्यपाय इति न्यायात्कैवल्ये संसाराभावेन (127) परमात्मलाभस्यैवाभ्युपगन्तव्यत्व प्रसङ्गादिति । अत्रगुरुतत्वप्रकाशिकायां चम्पकेशाचार्यैरित्थमनुवादपूर्वकंदूषणमनुगृहीतम् ।
	ननु  कैवल्यस्य समीचीनसंसारनिवृत्तित्वाभावकथनेन संसारानुवृत्तिरपि कैवल्ये प्रतीयत इति चेन्न । समीचीनः परः समीचीननागौः इत्यादौव्यावर्त्यतया घप्त्वावच्छिन्न घटादेरपि सिद्धिप्रसङ्गात् । नचात्र किंचित् संसारानुवृत्तिः किञ्चित्ससारनिवृत्तिश्चोपपद्यत इति नविरोधः । अत एव सम्यकश्वेत इत्यत्रव्यावर्त्मतया नीलादिभिन्नश्वेतादिकमुपतिष्ठत इति वाच्यम् । अवयवभेदेन नीलत्वेतरुपयोरुपपत्तेः ससारनिवृत्तित्वानुवृत्तित्वयोश्चनियमतोवैयधिकरव्यात् । ततश्चनिर्विबन्धन एव संसारपदसङ्कोच इति । न च संसारस्य प्राणशब्दपरमात्मालाभहेतुत्वेन कैवल्ये संसाराभावे परमात्मलाभ प्रसङ्ग इति वाच्यम् । तृणारणिमणिन्यायेन परमात्मलाभे कारणान्तरस्यापि सम्भवात् । संसाररूप प्रतिबन्धकाभावेपि प्रतिबन्धकान्तरेण परमात्मलाभाभावाच्चेति । तत्रकेषांचिच्छकावक्ये जीवनमुज्जीवनं संसारोन्मोचनमिति सूक्तिस्थसंसारोन्मोचन पदासङ्कोच स्वारस्यात् प्रकृतिमण्डल बहिर्भूतं कैवल्यमिति प्रतीयते । तत्सिद्धिवत्कारेण  समित्युपसर्गेण तद्वयावृत्न्यभिधानात्कैवल्यं मोक्षः इति पक्षः श्रीयामुनाचार्य श्रीभाष्यकार, श्रीवत्साङ्कमिश्र, श्रीपराशरभट्टार्य सूक्तिमखेन साम्प्रदायिकश्चेति प्रतीयत इति तात्पर्यं दॄदिनिधाय मैवमित्यादि समाधान ग्रन्थावदनुवदति । ननु कैवल्यस्येति । संसारानुवृत्तेरेवाभ्युपेतत्वात् इत्यवधारणमाक्षेप्तुरुक्त्यसम्भव (128) 
परादृतसंसारनिवृत्तिशब्देन भवान्तराभाव वादेनिरतिशयानन्दत्वावस्थापन्नजीवप्राप्तेः प्रधानभूतायाः तदवस्थानापन्न ब्रह्मप्राप्ते रप्रधानभूतायाश्चसंसारत्वावच्छिन्न प्रतियोगिकात्यन्ताभावत्वेनरूपेणाभाववाचिपदसमभिव्यादृतप्रतियोगिसमर्पक पदस्यान्वयिता वच्छेदकावच्छिन्न प्रतियोगिता कत्वसंसर्गकबोधजनकत्वव्युत्पत्यनुसारेणबोधनीयतया संसारनिवृत्तौ सामीचीन्यविशेषणेनकैवल्यं समीचीन संसारनिवृत्तिर्नभवतीति लाभेपि संसारसामान्यनिवृत्तित्व विरुद्धसंसारानुवृत्तित्वलाभोक्तेर्गर्भस्त्राकत्वात् । अतः कैवल्यंसंसारनिवृत्तिर्नभवतीत्यत्र संसारपदसङ्कोचकल्पनया किंचित्संसारानुवृत्तिरूपत्वं कथं चिद्वक्तृ विवक्षाबलात्कैवल्ये लभ्यत इत्यभिप्रायेण संसारानुवृत्तिरपीत्यनूदितम् । न तु संसारानुवृत्तिरेवेति समीचीनत्वविशेषणेन संसारसामान्यनिवृत्तौ संसारानुवृत्तित्वं व्यावर्त्यमित्युक्तिः, समीचिनः पट इत्यादौ विशेष्यतावच्छेदकविरोधित्वादेर्व्यावर्त्यत्वोक्तिवत् परीक्षक परिहासनीया, दृष्टान्ते विशेष्यतावच्छेदकेनैव विशेष्यविरोधिधर्मस्य व्यावर्त्यतया संसारसामान्यनिवृत्तिरूपप्रकृत विशेष्येकैवल्यवत्संसारानुवृत्तित्वस्य विशेष्यतावच्छेदकेनैव व्यावृत्तिसिद्धेरित्यभिप्रायेणदूषममाह । समीचीनः पट इत्यादिना । ननु संसारसामान्यनिवृत्तित्वसंसारानुवृत्तित्वयोर्विरोधेपि केवलाधिकारिणि, संसारानुवृत्ति, संसारसामान्यनिवृत्यास्थानभेदेन दर्शनेन परिपूर्ण ब्रह्मानुभवित्रॄणां न तद्वत्प्राणप्राप्तिरिति वक्तुं समिति कैवल्यव्यावृत्तिरित्युक्तमित्याशङ्कय (129) परिहरति । न च क्वचिदिति । कालभेदेन संसारानुवृत्तिसंसारसामान्यनिवृत्योरैश्वर्यार्थि साधारणतया व्यावर्तकत्वेन कैवल्यार्थिनामेतत्कालावच्छेदेन देशभेदेन संसारानुवृत्ति संसारसामान्य निवृत्योर्भवदनभ्युपगत्वेन च सम्यक््श्चेत इत्यादिदृष्टान्तवैषम्यात् अप्राधान्येन ब्रह्मानुभवरूपप्राणप्राप्तिरूपे कैवल्ये संजीवनीमित्युपसर्गेण समीचीन संसारनिवृत्तित्वाभावोक्त्या ब्रह्मप्राप्तौकैवल्यरूपसंसारानुवृत्तित्वमेव भवत्पक्षे व्यावर्त्यत इति वाच्यम् । तच्च न सम्भवति । संसारसामान्यनिवृत्तित्वरूप विशेष्यतावच्छेदकेनैवतद्वयावृत्ति सिद्धेरित्यभिप्रेत्यपरिहरति । अवयवभेदेनेत्यादिना । अवयवातिरिक्तावयवीनास्तीतिसिद्धान्ताप्रायणेदमुक्तम् । किञ्च 
कैवल्यव्यावृत्तिरेवकालभेदेन संसारानुवृत्तेर्व्यावर्त्यत्वेभवत्पक्षेबाधितास्यात् । परिपूर्णब्रह्मप्राप्तिमतामेव कैवल्यार्थिनां भवत्पक्षे सालभेदेन संसारानुवृत्तिमत्वात् । इत्यपि दूषणमभिप्रेतम् ।
	ननु संसारोन्मोचन शब्देन यत्किञ्चित्संसारोन्मोचनं विवक्षितम् । ततश्चसमित्यनेन कैवल्यव्यावृत्तिरूपपद्यत इत्यत आह ततश्चेति । व्यावर्त्यविशिष्य तावच्छेदकयोर्विरोधात् समित्युपसर्गसाफल्यतयै वा विरुद्ध विशेष्यतावच्छेदकलाभ सङ्कोचो वाच्यः। न तु सङ्कोचे हेत्वन्तरमस्तीत्यर्थः । अत्र नञ् पदसमभि व्याहृतप्रतियोगिपद एवान्वयितावच्छेदकावच्छिन्न प्रतियोगिताकत्वव्युत्पत्तिर्नत्वभाववाचकपद समभिव्याहृत प्रतियोगिवाचिपदमात्रे इति यदिकश्चिद्भूयात् तं प्रति निर्निबन्धन एव सङ्कोच इत्युक्तं न तु निर्निबन्धेनैव लक्षणेति । इत्थं कैवल्ये (130) संसारानुवृत्तिरस्तीत्याचार्यसूक्तावेव प्रतीयत इति दूषणं परिहृतम् । अथ कैवल्ये निश्शेषसंसारनिवृत्यभ्युपगमे पूर्वोत्तराध्यायसूक्ति विरोध इति द्वितीयं दूषणमसूद्य परिहरति । न च संसारस्येत्यादिना । अत्र केषाञ्चिच्छङ्कावाक्ये प्राणशब्दस्य परमात्मपरत्वसमर्थन पूर्वकमित्यनेन वक्ष्यमाम स्वपक्ष इवाचार्यैजीवपरमात्मोभयपरत्वानभ्युपगमात्, कैवल्ये प्राणालाभप्रयोजकस्य संसारस्याभावेपरिपूर्ण ब्रह्मानुभवरूपप्राणप्राप्ति ....... कार्यानुत्पाददव्याप्यकृत्स्न- संसाररूपप्रतिबन्धकाभावात् परिपूर्णब्रह्मप्राप्तेस्स्वभाविकत्वात् । स्वभाविकस्य प्रतिबन्धकाभावातिरिक्तानपेक्षत्वाच्चकैवल्येपरिपूर्ण ब्रह्मानुभवरूप प्राणप्राप्तिस्सयादेव । अतः कैवल्ये निश्शेष संसारनिवृत्यभ्युपगमे समितिकैवल्य व्यावृत्तिरित्यस्य भङ्गप्रसङ्गेन वृद्धिमिच्छतोमूलद्रान्यापत्तिरिति न्यायपातः । स्वपक्षे तु कैवल्येजीवरूपप्राणप्राप्ति प्रतिबन्धक संसाराभावेपि ब्रह्मरूपप्राणप्राप्ति प्रतिबन्धकसंसारसद्भावात् कैवल्ये परमात्मप्राप्यभावेपि जीवरूपप्राणप्राप्तिमादाय कैवल्येजीवनत्व प्राप्तौ समित्यनेन यावत्प्राणप्राप्त्यभावात्तद्वयावृत्तिस्सम्भवतीति सूचितम् । परमात्मलाभेसंसारहेतुत्वमिति परमात्मलाभरूप कार्यानुत्पत्तौसंसारस्य व्याप्यत्वमित्यर्थः । निमित्तापाय इति । यद्यपि ब्रह्मप्राप्तौ संसारः प्रतिबन्धक एव । न तु ब्रह्मप्राप्त्यभावेसंसारः कारणमिति, ननिमितापाय न्यायावतार सम्भवः । तथापि स्वाभाविक ब्रह्मप्राप्तेः प्रतिबनधकाबावातिरिक्तानपेक्षत्वात् । निश्शेषसंसार (131)रूपप्रतिबन्धकाभावे ब्रह्मप्राप्तिस्सयादिति प्रघदृतात्पर्यम् । अत एव 
निमित्तापायन्यायं विनैवचम्पकेशाचार्यैराक्षेप वाक्यमनूदितमितिद्रष्टव्यम् । परमात्मा लाभहेतुत्वेनेति चम्पकेशाचार्य सूक्तावपि परमात्मलाभरूपकार्यानुत्पाद प्राप्यत्वेनेत्यर्थो द्रष्टव्यः । यथा हि र्वीहियवादिस्थलेषु कार्यसामान्याश्रयणेन कारणसामान्य कल्पनं कारणविशेष श्रवणेन कार्यवैजात्यकल्पनञ्च यथा वापरिपूर्ण ब्रह्मभवानन्दस्य स्वाभाविकस्य संसाररूपप्रतिबन्धकाभावातिरिक्तानपेक्षस्य तमेव विदित्वातिमृत्युमेतीत्याद्यनुसारेण दर्शनसमानाकारध्यानपर्यन्तब्रह्मविद्या सामान्यमुखेन सामान्यप्रतिबन्धक निवृत्तिद्वारा जननेपि दहरविद्यादविकल्पबलेन मुक्तिशब्दत परिपर्ण ब्रह्मानु भवानन्दे विविधविचित्रविषयतारूप वैजात्यकल्पनं, तथाजीवईश्वरसाधारणचित्स्वरूपोपासनं संसारनिवृत्तिद्वाराचित्स्वरूपानुभवानन्दसामान्येकारणां तत्रजीवप्रधानकोपासनंतादृशजीवस्वरूपानुभवानन्दसामान्येकारणम् । ब्रह्मप्रधानकोपासनं तादृशब्रह्मस्वरूपानुभवानन्दकारणमिति कार्यकारणवैजात्यकल्पनमुकेन कैवल्याधिकारिणीनिश्शेष संसारनिवृत्तावपि ब्रह्मप्रधानकोपासनरूप कारणाभावान्नापरिपूर्ण ब्रह्मस्वरूपानुभवानन्दोत्पत्तिरित्यभिप्रेत्य संसाराग्निविदिवनप्रयुक्तज्ञानदर्शनप्राप्तिरूप निरतिशयानन्दत्वावस्थापन्नब्रह्मानुभवरूपप्राणप्राप्तेस्सर्वस्या अपि केवलाधिकारिष्वपि सम्भवेन तेषु निश्शेषसंसारनिवृत्तौ प्राणप्राप्तेरप्यभ्युपगन्तव्यत्वप्रसङ्गात् । कैवल्यस्य मोक्षत्व समर्थनरूप वृद्धमिच्छतस्समिति (132) कैवल्यव्यावृत्तिरित्युपसर्गप्रयोजनरूपमूलहान्यापत्तिरित्युक्तिर्दुरार्गदृमात्रनिबन्धना । ब्रह्मप्रधानकोपासनरूपकारणाभावेन निरतिशयानन्दत्वावस्थापन्नप्राणप्राप्यभवमादाय समित्युपसर्गेण कैवल्यवृत्तिरूपप्रयोजन लाभसम्भवात् । कैवल्येसंसाराग्निविदीपन प्रतिबन्धकृत्स्नप्राणप्राप्तीनामापादनस्येष्टापत्तिपराहतत्वाच्चेतिदोषसत्येव दोषान्तरमाह त्रृणारणोजीवप्रधानकोपासनरूप पुण्यप्रतिबन्धान्नपरिपूर्ण ब्रह्मानुभवानन्दप्राप्तिः । न च कारणाभावस्थले प्रतिबन्धकं न कल्प्यत इति वाच्यम् । विद्ययाऽमृतमश्नुत इत्यादिमात्रबलेन परिपूर्णब्रह्मानुभवानन्दे ब्रह्मविद्याविशेषाणां कारणत्वस्य, पुण्यपापे विधूयेत्यादि श्रुतिबलेन ऐहिकामुष्किकैश्वर्यकैवल्यहेतुपुण्यप्रतिबन्धकत्वस्य च दुरपद्द्नतया कारणाभाव प्रतिबन्धकयोः केवलाधिकारिणिसमावेशसम्भवात् इत्यभिप्रायेण परिहारान्तर- 
माह । संसाररूपेति । तस्मादाचार्यसूक्तौ कैवल्ये संसारानुवृत्तिः प्रतीयते । कैवल्ये निश्शेषसंसारनिवृत्तावाचार्याणांस्वोक्तिव्याघात इति दूषणद्वयं द्वरोत्सारितम् । यदपि कैश्चित्तृतीयं दूषणमुक्तं, वस्तुतस्तु व्यपगतप्राणात्मसंजीवनीमित्युक्तेर्व्यपगत प्राणानां संजीवनी प्राणधारिकामित्येवार्थः प्रतीयते । जीवनशब्दस्य प्राणधारणार्थत्वात् । ततश्चयः प्राणोप्यगतः तत्परणलम्भिकामित्यर्थः पर्यवस्यति । ततश्चव्यपगत परमात्मरूप प्राणलम्भकत्वं कैवल्यस्या प्रसक्तमेवा कथं (133) तर्हि समिति कैवल्यव्यावृत्तिरित्युच्यत इति चेत् । इत्थं प्रामशब्दोजीवपरमात्मो भयपरः । भूमविद्यायां प्राणशब्दस्यजीवेपि प्रयोगात् । ततश्च संसारावग्नि विदीपनव्यपगत प्राणानां जीवपरमात्मानुभवशून्यानां जीवनीमित्युक्ते कैवल्यस्यापितदन्यतररूप प्राणलम्भकत्वं ........ तेति तद्वयावृत्यर्थं समित्युपसर्गः तश्च व्यपगतयावत्प्राणलम्भकत्वं समित्युपसर्गसिद्दमितिग्रन्थाभिप्रायोदष्टव्य इति । अयं चावत्तेषामभिप्रायः । पूर्वं यावत्संसार निवृत्तिरूपत्वाभावात् कैवल्यं न समीचीन संसारनिवृत्तिः । ब्रह्मप्राप्तिस्तुकार्त्स्ने न संसारनिवृत्तिरूपात्वात्समीचीनसंसार निवृत्तिरितिसमितिकैवल्य व्यावृत्तिरित्युक्तम् । तत्रजीवनशब्दस्यापदार्थभूतसंसारनिवृत्ति रूप विशेष्ये सामीचीन्य विशेषणेन व्यावृत्तिरयुक्तेत्यस्वर संसूचयन््प्राण प्राप्तिरूपजीवन पदार्थ एव समित्यनेन व्यावृत्तिरभिप्रेतेति पक्षान्तरमाह, वस्तुतस्त्विति । प्राणलम्बिकामित्येवेति । न तु संसारोन्मोचनमित्यर्थः । जीवप्राणधारण इति धातुपाठविरोधादितिभावः । 	 
       
