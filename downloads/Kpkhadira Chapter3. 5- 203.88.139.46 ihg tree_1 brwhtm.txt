  पञ्चम खण्ड

नवमीं दशमीं वाऽन्वष्टक्यम्‌ ।।३.५.१।।

द्वितीयाऽत्यन्तसंयोगार्था । पूर्वाह्णव्यतिरेकार्था । तेनानादृते च पूर्वाह्णे पित््रयत्वादपराह्णनियम । पित््रयत्वं च पिण्डप्रदानप्रधानत्वात्‌ । प्राचीनावीति कुर्यात्‌ । अत्रापि होमे तदङ्रेषु च यज्ञोपवीत्येव । मध्यन्दिनादूर्ध्वमपराह्ण । अह पञ्चधा विभज्य चतुर्थो वा भाग अह्णस्तृतीयो वा भाग इति केचित्‌ । अष्टकामनु क्रियत इत्यन्वष्टक्यं कर्म, एतच्च प्रत्यष्टकमनन्तरं कर्तव्यम्‌ ।।३.५.१।।

दक्षिणपूर्वे भागे परिवार्य तत्रोत्तरार्धे मथित्वाऽग्निं प्रणयेत्‌ ।।३.५.२।।

गृहस्य दक्षिणपूर्वभागे, गृह्याग्नेरिति केचित्‌ । प्रोक्षणान्तं कृत्वा प्रणयेत्‌ निदध्यादित्यर्थ । अस्य श्रपणार्थत्वात्‌ प्राचीनावीती ।।३.५.२।।

सकृद्गृहीतान्‌ ्व्राीहीन्‌ सकृत्‌ फलीकृतान्‌ प्रसव्यमुदायुवं श्रपयेत्‌ ।।३.५.३।।

सकृद्गृहीतान्‌ सकृत्फलीकृतानिति सिद्धवद्व्यपदेशान्न स्वयं कर्तृत्वनियम । भूतकालनिर्देशाच्च नापराह्णनियम । सकृदेव तूष्णीं स्थाल्यां निरुप्य सकृत्प्रक्षाल्य मेक्षणेन प्रसव्यमप्रदक्षिणमुदायुवं श्रपयेत्‌ मथितेऽग्नौ गृह्ये वा ।।३.५.३।।

अमुष्माच्च सक्थ्नो मांसमिति ।।३.५.४।।

अन्वष्टक्यार्थं निहितात्‌ सव्यसक्थ्नो मांसं भोजनार्थवच्छकलीकृत्य स्थाल्यन्तरे मेक्षणान्तरेणोदायुवं श्रपयेत्‌ । इतीति चेदर्थे । सक्थि चोद्विद्यते तदैवम्‌ । प्रथमोत्तनमयोस्त्वष्टकयोरन्वष्टक्ये स्थालीपाक एवेत्यपरं मतम्‌ -’अष्टकायै स्वाहेति जुहुयात्‌’इति तिसृष्वप्यष्टकास्वविशेषण वचनात्‌ मध्यमायामपि पश्वसंभवे केवलस्थालीपाकहोमोऽप्यनुज्ञातं एवेति तस्मिन्‌ पक्षेऽन्वष्टक्येऽपि

स्थालीपाकश्रपणमेव ।।३.५.४।।

दक्षिणोद्वास्य न प्रत्यभिधारयेत्‌ ।।३.५.५।।

मांसं चरुं च शृतमभिघार्य ।।३.५.५।।

पश्चादग्नेर्दक्षिणतस्तिस्र कर्षू खन्याच्चतुरङ्‌गुलमधस्तिर्यक्‌ ।।३.५.६।।

पश्चादग्नेरुपविष्ट आत्मनो दक्षिमतो दक्षिणापवर्गा कर्षू खन्यात्‌ श्रपणात्‌ पूर्वमेवास्मिन्‌ देश उपवेशने स्द्धे पश्चादग्नेरिति वचनं वक्ष्यमाणं सर्वमस्मिन्नेव देश उपविश्य कुर्यादित्येवमर्थम्‌ ।।३.५.६।।

तासां पुरस्तादग्निं प्रणयेत्‌ ।।३.५.७।।

मध्यमकर्ष्वा पुरस्तादृजुदेशे द्विपदमात्रं स्वस्तरदेशमतीत्य तत्रोपलेपनादि प्रोक्षणान्तं कृत्वा मधितं सर्वं निदध्यात्‌ यज्ञोपवीती सर्वत्र । यदा वा प्राचीनावीती भूत्वा यज्ञोपवीती भवति तदाऽप उपस्पृशेत्‌ ।।३.५.७।।

स्तृणुयात्‌ ।।३.५.८।।

स्तरणान्तं यज्ञोपवीती कुर्यात्‌ । नात्र ब्रह्मा । अत्र पश्चात्‌ स्तरणपक्ष ।।३.५.८।।

कर्षूश्च ।।३.५.९।।

कर्षूणामुपरि दक्षिणाग्रै प्राचीनावीती छादयेत्‌ न प्रतिकर्षु दर्भभेद ।।३.५.९।।

पश्चादग्ने स्वस्तरं दक्षिणाग्रैस्तणैर्दक्षिणाप्रवणमास्तीर्य ब्रसीमुपनिदध्यात्‌ ।।३.५.१०।।

स्वस्तरमिति कर्मनाम । ब्रसी कूर्मफलकं, कटमिति केचित्‌ । स्वस्तरोपरि निधानम्‌ ।।३.५.१०।।

तस्मिन्नेकैकमाहरेत्‌ ।।३.५.११।।।

तस्मिन्‌ ब्रसीसंज्ञके उदकपूर्णानि त्रीनि पात्राणि तिस्रो दर्भपिञ्जूलीश्चरुमञ्जनं तैलं गन्धं सूत्रतन्तूंश्चैकैकश क्रमशो निदध्यात्‌ । एतान्येव प्राचीनावीती कृत्वा यज्ञोपवीती दर्भोपवेशनादि प्रपदान्तं कुर्यात्‌ । बर्हिषि सादनकाले कंसं च सादयेत्‌ ।।३.५.११।।

कंसे समवदाय मेक्षणेनोपघातं जुहुयात्‌ स्वाहा सोमाय पितृमते स्वाहाऽग्नये कव्यवाहनायेति ।।३.५.१२।।

चरुं मांसं च सहावदाय । यदि मांसं विद्यते मेक्षणेन । स्रुवजुह्वोर्निवृत्ति प्रधानहोमयो । नात्रोपस्तरणाभिघारणे । उपघातशब्द पूर्वं व्याहृतिहोमार्थ । अत एव नाज्यभागस्विष्टकृत । कृत्स्नमन्त्रोच्चारणमन्ते स्वाहाकारनिवृत्तये । अथ गानान्तं समापयेत्‌ । अत ऊर्ध्वं प्राचीनावीती ।।३.५.१२।।

सव्येनोल्मुकं दक्षिमत कर्षूषु निदध्यादपहता इति ।।३.५.१३।।

सव्येन हस्तेन कर्षू प्रज्वाल्य तासां दक्षिणतो निदध्यादुल्मुकं यताऽऽसमाप्तेर्नानुगच्छेत्‌ । ’अस्मात्‌’इति मन्त्रान्त ।।३.५.१३।।

पूर्वस्यां कर्ष्वां पितु ।।३.५.१४।।

प्रथमखातायां वक्ष्यमाणं पित््रये यत्कृत्यं तत्कुर्यात्‌ ।.३.५.१४।।

मध्यमायां पितामहस्योत्तमायां प्रपितामहस्य ।।३.५.१५।।

वक्ष्यमाणं सर्वं पितृतीर्थेन दक्षिणापवर्गं क्रमेण पितृपितामहप्रपितामहानुद्दिश्य दक्षिणेन पाणिना कूर्यात्‌ । ’एत पितर’इति पित्रादीनावाहयेत्‌, मन्त्रलिङ्‌गात्‌ ।।३.५.१५।।

उदपात्राण्यपसलवि कर्षूषु निनयेदेकैकस्य नामोक्त्वाऽसाववनेनिङ्‌क्ष्व ये त्वाऽनु यांश्च त्वमनु तस्मै ते स्वधेति ।।३.५.१६।।

अपसलवि पितृतीर्थेन । प्रदेशिन्यङ्‌गुष्ठयोरन्तरा पितृतीर्थम्‌ । ’विष्णुशर्मन्‌ पित अवनेनिङ्‌क्ष्व’इतिवत्‌ पित्रादीनां निर्देश । यदि नामानि न विद्यात्‌ तदा पित पितामह प्रपितामहेत्येव ब्रूयात्‌ । पुत्रिकापुत्रस्तु मात्रे मातामहाय तत्पित्रे च दद्यात्‌ । अथ वा मातामहाय तत्पित्रे तत्पित्रे च दद्यात्‌ । यदि जनयितु पुत्रान्तरं न विद्यते द्वौ द्वावेकस्मिन्‌ पिण्डे निर्द्शेत्‌ पुत्रिकापुत्र, तता दत्तपुत्रोऽपि जनयितु पुत्रान्तराभावे । एवमन्योपि यो द्वयो पुत्रस्स्यात्‌ ।।३.५.१६।।

तथैव पिण्डान्निधाय जपेदत्र पितरो मादयर्ध्वं यथाभागमावृषायध्वमिति ।।३.५.१७।।

कंसाद्गृहीत्वा । ’अवनेनिङ्‌क्ष्व’इत्यस्य स्थाने 'भुङ्‌क्ष्व’इत्यूह ।।

उक्त्वोदङ्‌ङावर्तेत सव्यं बाहुमुपसंहृत्य प्रसव्यमावृत्य ।।३.५.१८।।

व्याहृतिपूर्वां सावित्रीं तस्यां चौव गायत्रं यद्वा ’उविश्पति’इत्यादीनि पित््रयाणि सामान्युक्त्वा सव्यं

बाहुमुपसंहृत्य दक्षिणं बाहुं प्रसार्य प्रसव्यमावृत्योदङ्‌मुख स्यात्‌ ।।३.५.१८।।

उपताम्य कल्याणं ध्यायन्नभिपर्यावर्तमानो जपेत्‌ अमी मदन्त पितरो यथाभागमावृषायिषतेति

।.३.५.१९।।

यथाशक्ति निरुच्छ्‌वास आसीन उच्छ्‌वास्य यदात्मनोऽभिलषितं मेऽस्त्विति ध्यायन्‌ जपेत्‌ । अभिलषितं तृप्ता पितर प्रयच्छन्तीति हे स्मरन्ति ।।३.५.१९।।

तिस्रो दर्भपिञ्जूलीरञ्जने निघृष्य कर्षूषु निदध्याद्यथापिण्डम्‌ ।।३.५.२०।।

अङ्‌क्ष्वेत्यूह ।।३.५.२०।।

तैलं सुरभि च ।।३.५.२१।।

सुरभि गन्धम्‌ । अभ्यङ्‌क्ष्वानुलिम्पेत्यूह ।।३.५.२१।।

पिण्डप्रभृति यथार्थमूहेत्‌ ।।३.५.२२।।

तत्तद्विषयानुगुणमूहेत्‌ ।।३.५.२२।।

अथ निह्नवनम्‌ ।।३.५.२३।।

अथानन्तरदेशे कर्षूणां पश्चात्‌ पाणी निधाय । निह्नवनमिति वक्ष्यमाणस्य संज्ञा व्यवहारार्था ।।३.५.२३।।

पूर्वस्यां कर्ष्वां दक्षिणोत्तानौ पाणी कृत्वा नमो व पितरो जीवाय नमो व पितरश्शूषायेति ।।३.५.२४।।

अथ पूर्वस्या कर्ष्वा पश्चात्समीपे दक्षिणं पाणिं प्रागग्राङ्‌गुलिमुत्तानं भूमौ निधाय तदुपरि तथैव सव्यं न्यञ्चं कृत्वा जपेत्‌ ।।३.५.२४।।

सव्योत्तानौ मध्यमायां नमो व पितरो घोराय नमो व पितरो रसायेति ।।३.५.२५।।

सव्यस्योषरि दक्षिणं न्यञ्चं कृत्वा ।।३.५.२५।।

दक्षिणोत्तानौ पश्चिमायां नमो व पितर स्वधायै नमो व पितरो मन्यव इति ।।३.५.२६।।

स्पष्टम्‌ ।।३.५.२६।।

अञ्जलिं कृत्वा नमो व इति ।।३.५.२७।।

नमस्काराञ्जलिं कृत्वा पितॄनुपतिष्ठते ।।३.५.२७।।

सूत्रतन्तून्‌ कर्षूषु निदध्याद्यथापिण्डमेतद्व इति।।३.५.२८।।

क्रमेण ।।३.५.२८।।

ऊर्जं वहन्तीरिति कर्षूरनुमन्त्रयेत ।।३.५.२९।।

सकृत्‌ ।।३.५.२९।।

मध्यमं पिण्डं पुत्रकामां प्राशयेदाधत्तेति ।।३.५.३०।।

पतिर्मन्त्रं ब्रूयात्‌ ।।३.५.३०।।

अभून्नो दूत इत्युल्मुकमग्नौ प्रक्षिपेत्‌ ।।३.५.३१।।

यद्दक्षिणतो निहितं मन्त्रलिङ्‌गात्‌ ।।३.५.३१।।

द्वंद्वं पात्राण्यतिहरेयु ।।३.५.३२।।

निहितानि परिचारका उद्वासयेयु ।।३.५.३२।।

एष एव पिण्डपितृयज्ञकल्प ।।३.५.३३।।

कल्प इति प्रयोगक्लृप्तिरेवातिदिश्यते, न काल । स त्वन्यतो विज्ञायते यस्मिन्नहोरात्रेऽमावास्याक्षण तस्मिन्नेवापराह्णे कुर्यात्‌ । विशेषस्तूच्यते ।।३.५.३३।।

गृह्येऽग्नौ हवि श्रपयेत्‌ ।।३.५.३४।।

चरुरेव न मांसम्‌ ।।३.५.३४।।

तत एवातिप्रणयेत्‌ ।।३.५.३५।।

गृह्याग्नेरेवैकदेशम्‌ । प्रणीतस्य कर्मापवर्गे लौकिकत्वम्‌ । अत्र ब्रह्मास्ति, दक्षिणा च हविरुच्छिष्टदानम्‌ ।।३.५.३५।।

एका कर्षू ।।३.५.३६।।

एकस्यामेव पित्रादीनां त्रयाणामपि सर्वं यथाक्रमं कुर्यात्‌ ।।३.५.३६।।

न स्वस्तर ।।३.५.३७।।

न स्वस्तरदेशे द्रव्याणां निधानम्‌ ।।३.५.३७।।

इद्राण्या स्थालीपाकस्यैकाष्टकीति जुहुयात्‌ ।।३.५.३८।।

चैत्री पौर्णमासी काल ’चैत््रयाश्वयुजी’इति गौतमवचनात्‌ । ’इन्द्राण्यै त्वा जुष्टं निर्वपामि’इति निर्वाप । एकाष्टकेति प्रधानाहुति । चरुतन्त्रमेतति ।।३.५.३८।।

इति रुद्रस्कन्दकृतायां खादिरगृह्यवृत्तौ तृतीयस्य पटलस्य पञ्चम खण्ड.

-------------------------------------------------------------------------------------------------------

