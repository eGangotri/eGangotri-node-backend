2.1.0.0
।। हरिः ओम् ।।  ।। तैत्तिरीयसँहिता द्वितीयकाण्डे प्रथमप्रश्नः ।।
2.1.1.1
वायव्य श्वेतमालभेत भूतिकामो वायुर्वैH क्षेपिष्ठा देवता वायुमेव स्वेन भागधेयेनोपधावति स एवैनं भूतिङ्गमयति भवत्येवातिक्षिप्रा देवतेत्याहुः सैनमीश्वरा प्रदह इत्येतमेव सन्तव्वाँयवे नियुत्वत आलभेत नियुद्वा अस्य धृतिर्द्धृत एव भूतिमुपैत्यप्रदाहाय भवत्येव (1)
2.1.1.2
वायवे नियुत्वत आलभेत ग्रामकामो वायुर्वा इमाः प्रजा नस्योता नेनीयते वायुमेव नियुत्वन्त स्वेन भागधेयेनोपधावति स एवास्मै प्रजा नस्योता नियच्छति ग्राम्येव भवति नियुत्वते भवति द्ध्रुवा एवास्मा अनपगाः करोति वायवे नियुत्वत आलभेत प्रजाकामः प्राणो वै वायुरपानो नियुत्प्राणापानौ खलु वा एतस्य प्रजायाः (2)
2.1.1.3
अपक्रामतो योऽलं प्रजायै सन्प्रजान्न विन्दते वायुमेव नियुत्वन्त स्वेन भागधेयेनोपधावति स एवास्मै प्राणापानाभ्यां प्रजां प्रजनयति विन्दते प्रजाँव्वायवे नियुत्वत आलभेत ज्योगामयावी प्राणो वै वायुरपानो नियुत् प्राणापानौ खलु वा एतस्मादपक्रामतो यस्य ज्योगामयति वायुमेव नियुत्वन्त स्वेन भागधेयेनोप (3)
2.1.1.4
धावति स एवास्मिन्प्राणापानौ दधात्युत यदीतासुर्भवति जीवत्येव प्रजापतिर्वा इदमेक आसीथ्सोऽकामयत प्रजाः पशून्थ्सृजेयेति स आत्मनो वपामुदक्खिदत्तामग्नौ प्रागृह्णात्ततोऽजस्तूपरस्समभवत्त स्वायै देवताया आऽलभत ततो वै स प्रजाः पशूनसृजत यः प्रजाकामः (4)
2.1.1.5
पशुकामस्स्याथ्स एतं प्राजापत्यमजन्तूपरमालभेत प्रजापतिमेव स्वेन भागधेयेनोपधावति स एवास्मै प्रजां पशून्प्रजनयति यच्छ्मश्रुणस्तत्पुरुषाणा रूपय्यँत्तूपरस्तदश्वानाय्यँदन्यतोदन्तद्गवाय्यँदव्या इव शफास्तदवीनाय्यँदज-स्तदजानामेतावन्तो वै ग्राम्याः पशवस्तान् (5)
2.1.1.6
रूपेणैवावरुन्धे सोमापौष्णन्त्रैतमालभेत पशुकामो द्वौ वा अजायै स्तनौ नानैव द्वावभिजायेते ऊर्जं पुष्टिन्तृतीयस्सोमापूषणावेव स्वेन भागधेयेनोपधावति तावेवास्मै पशून्प्रजनयतस्सोमो वै रेतोधाः पूषा पशूनां प्रजनयिता सोम एवास्मै रेतो दधाति पूषा पशून्प्रजनयत्यौदुम्बरो यूपो भवत्यूर्ग्वा उदुंबर ऊर्क्पशव ऊर्जैवास्मा ऊर्जं पशूनवरुन्धे ।।6।।
2.1.1.0
अप्रदाहाय भवत्येव प्रजाया आमयति वायुमेव नियुत्वन्त स्वेन भागधेयेनोप प्रजाकामस्तान् यूपस्त्रयोदश च । (1)
2.1.2.1
प्रजापतिः प्रजा असृजत ता अस्माथ्सृष्टाः पराचीरायन्ता वरुणमगच्छन्ता अन्वैत्ताः पुनरयाचत ता अस्मै न पुनरददाथ्सोऽब्रवीद्वरव्वृँणीष्वाथ मे पुनर्देहीति तासाव्वँरमाऽलभत स कृष्ण एकशितिपादभवद्यो वरुणगृहीतस्स्याथ्स एतव्वाँरुणं कृष्णमेकशितिपादमालभेत वरुणम् (7)
2.1.2.2
एव स्वेन भागधेयेनोपधावति स एवैनव्वँरुणपाशान्मुञ्चति कृष्ण एकशितिपाद्भवति वारुणो ह्येष देवतया समृद्ध्यै सुवर्भानुरासुरस्सूर्यन्तमसाऽविद्ध्यत्तस्मै देवाः प्रायश्चित्तिमैच्छन्तस्य यत्प्रथमन्तमोऽपाघ्नन्थ्सा कृष्णाऽविरभवद्यद्द्वितीय सा फल्गुनी यत्तृतीय सा बलख्षी यदद्ध्यस्थादपाकृन्तन्थ्साऽविऽर्वशा (8)
2.1.2.3
समभवत्ते देवा अब्रुवन्देवपशुर्वा अय समभूत्कस्मा इममालफ्स्यामह इत्यथ वै तर्ह्यल्पा पृथिव्यासीदजाता ओषधयस्तामविव्वँशामादित्येभ्यः कामायाऽलभन्त ततो वा अप्रथत पृथिव्यजायन्तौषधयो यः कामयेत प्रथेय पशुभिः प्र प्रजया जायेयेति स एतामविव्वँशामादित्येभ्यः कामाय (9)
2.1.2.4
आ लभेतादित्यानेव काम स्वेन भागधेयेनोपधावति त एवैनं प्रथयन्ति पशुभिः प्र प्रजया जनयन्त्यसावादित्यो न व्यरोचत तस्मै देवाः प्रायश्चित्तिमैच्छन्तस्मा एता मल्‌हा आलऽभन्ताग्नेयीङ्कृष्णग्रीवी सहितामैन्द्री श्वेतां बार्‌हस्पत्यान्ताभिरेवास्मिन्रुचमदधुर्यो ब्रह्मवर्चसकामस्स्यात्तस्मा एता मल्‌हा आलभेत (10)
2.1.2.5
आग्नेयीङ्कृष्णग्रीवी सहितामैन्द्री श्वेतां बार्‌हस्पत्यामेता एव देवतास्स्वेन भागधेयेनोपधावति ता एवास्मिन्ब्रह्मवर्चसन्दधति ब्रह्मवर्चस्येव भवति वसन्ता प्रातराग्नेयीङ्कृष्णग्रीवीमालभेत ग्रीष्मे मद्ध्यन्दिने सहितामैन्द्री शरद्यपराह्णे श्वेतां बार्‌हस्पत्यान्त्रीणि वा आदित्यस्य तेजासि वसन्ता प्रातर्ग्रीष्मे मद्ध्यन्दिने शरद्यपराह्णे यावन्त्येव तेजासि तान्येव (11)
2.1.2.6
अव रुन्धे सव्वँथ्सरं पर्यालभ्यन्ते सव्वँथ्सरो वै ब्रह्मवर्चसस्य प्रदाता सव्वँथ्सर एवास्मै ब्रह्मवर्चसं प्रयच्छति ब्रह्मवर्चस्येव भवति गर्भिणयो भवन्तीन्द्रियव्वैँ गर्भ इन्द्रियमेवास्मिन्दधति सारस्वतीं मेषीमालभेत य ईश्वरो वाचो वदितोस्सन्वाचन्न वदेद्वाग्वै सरस्वती सरस्वतीमेव स्वेन भागधेयेनोपधावति सैवास्मिन्न् (12)
2.1.2.7
वाचन्दधाति प्रवदिता वाचो भवत्यपन्नदती भवति तस्मान्मनुष्यास्सर्वाव्वाँचव्वँदन्त्याग्नेयङ्कृष्णग्रीवमा लभेत सौम्यं बभ्रुञ्ज्योगामयाव्यग्निव्वाँ एतस्य शरीरङ्गच्छति सोम रसो यस्य ज्योगामयत्यग्नेरेवास्य शरीरन्निष्क्रीणाति सोमाद्रसमुत यदीतासुर्भवति जीवत्येव सौम्यं बभ्रुमालभेताग्नेयङ्कृष्णग्रीवं प्रजाकामस्सोमः (13)
2.1.2.8
वै रेतोधा अग्निः प्रजानां प्रजनयिता सोम एवास्मै रेतो दधात्यग्निः प्रजां प्रजनयति विन्दते प्रजामाग्नेयङ्कृष्ण-ग्रीवमालभेत सौम्यं बभ्रुय्योँ ब्राह्मणो विद्यामनूच्य न विरोचेत यदाग्नेयो भवति तेज एवास्मिन्तेन दधाति यथ्सौम्यो ब्रह्मवर्चसन्तेन कृष्णग्रीव आग्नेयो भवति तम एवास्मादपहन्ति श्वेतो भवति (14)
2.1.2.9
रुचमेवास्मिन्दधाति बभ्रुस्सौम्यो भवति ब्रह्मवर्चसमेवास्मिन्त्विषिन्दधात्याग्नेयङ्कृष्णग्रीवमालभेत सौम्यं बभ्रुमाग्नेयङ्कृष्णग्रीवं पुरोधाया स्पर्धमान आग्नेयो वै ब्राह्मणस्सौम्यो राजन्योऽभितस्सौम्यमाग्नेयौ भवतस्तेजसैव ब्रह्मणोभयतो राष्ट्रं परिगृह्णात्येकधा समावृङ्क्ते पुर एनन्दधते ।। (15)
2.1.2.0
लभेत वरुणव्वँशैतामविव्वँशामादित्येभ्यः कामाय मल्‌हा आलभेत तान्येव सैवास्मिन्थ्सोमश्श्वेतो भवति त्रिचत्वारिशच्च । (2) ।
2.1.3.1
देवासुरा एषु लोकेष्वस्पर्द्धन्त स एतव्विँष्णुर्वामनमपश्यत्त स्वायै देवताया आऽलभत ततो वै स इमाल्लोँकानभ्यजयद्वैष्णवव्वाँमनमालभेत स्पर्द्धमानो विष्णुरेव भूत्वेमाल्लोँकानभिजयति विषम आलभेत विषमा इव हीमे लोकास्समृद्ध्या इन्द्राय मन्युमते मनस्वते ललामं प्राशॄङ्गमालभेत सङ्ग्रामे (16)
2.1.3.2
सय्यँत्त इन्द्रियेण वै मन्युना मनसा सङ्ग्रामञ्जयतीन्द्रमेव मन्युमन्तं मनस्वन्त स्वेन भागधेयेनोपधावति स एवास्मिन्निन्द्रियं मन्युं मनो दधाति जयति त सङ्ग्राममिन्द्राय मरुत्वते पृश्ञिसक्थमालभेत ग्रामकाम इन्द्रमेव मरुत्वन्त स्वेन भागधेयेनोपधावति स एवास्मै सजातान्प्रयच्छति ग्राम्येव भवति यदृषभस्तेन (17)
2.1.3.3
ऐन्द्रो यत्पृश्ञिस्तेन मारुतस्समृद्ध्यै पश्चात्पृश्ञिसक्थो भवति पश्चादन्ववसायिनीमेवास्मै विशङ्करोति सौम्यं बभ्रुमालभेतान्नकामस्सौम्यव्वाँ अन्न सोममेव स्वेन भागधेयेनोपधावति स एवास्मा अन्नं प्रयच्छत्यन्नाद एव भवति बभ्रुर्भवत्येतद्वा अन्नस्य रूप समृद्ध्यै सौम्यं बभ्रुमालभेत यमलम् (18)
2.1.3.4
राज्याय सन्त राज्यन्नोपनमेथ्सौम्यव्वैँ राज्य सोममेव स्वेन भागधेयेनोपधावति स एवास्मै राज्यं प्रयच्छत्युपैन राज्यन्नमति बभ्रुर्भवत्येतद्वै सोमस्य रूप समृद्ध्या इन्द्राय वृत्रतुरे ललामं प्राशृङ्गमालभेत गतश्रीः प्रतिष्ठाकामः पाप्मानमेव वृत्रन्तीर्त्वा प्रतिष्ठाङ्गच्छतीन्द्रायाभिमातिघ्ने ललामं प्राशृङ्गमा (19)
2.1.3.5
लभेत यः पाप्मना गृहीतः स्यात्पाप्मा वा अभिमातिरिन्द्रमेवाभिमातिहन स्वेन भागधेयेनोपधावति स एवास्मात्पाप्मानमभिमातिं प्रणुदत इन्द्राय वज्रिणे ललामं प्राशृङ्गमालभेत यमल राज्याय सन्त राज्यन्नोपनमेदिन्द्रमेव वज्रिण स्वेन भागधेयेनोपधावति स एवास्मै वज्रं प्रयच्छति स एनं वज्रो भूत्या इन्ध उपैन राज्यन्नमति ललामः प्राशृङ्गो भवत्येतद्वै वज्रस्य रूप समृद्ध्यै ।। (20)
2.1.3.0
सङ्ग्रामे तेनालमभिमातिघ्ने ललामं प्राशृङ्गमैनं पञ्चदश च । 3 ।
2.1.4.1
असावादित्यो न व्यरोचत तस्मै देवाः प्रायश्चित्तिमैच्छन्तस्मा एतान्दशर्‌षभामाऽलभन्त तयैवास्मिन्रुचमदधुर्यो ब्रह्मवर्चसकामस्स्यात्तस्मा एतान्दशर्‌षभामाऽलभेतामुमेवादित्य स्वेन भागधेयेनोपधावति स एवास्मिन्ब्रह्म-वर्चसन्दधाति ब्रह्मवर्चस्येव भवति वसन्ता प्रातस्त्रील्लँलामानालभेत ग्रीष्मे मद्ध्यन्दिने (21)
2.1.4.2
त्रीञ्छितिपृष्ठाञ्छरद्यपराह्णे त्रीञ्छितिवारान्त्रीणि वा आदित्यस्य तेजासि वसन्ता प्रातर्ग्रीष्मे मद्ध्यन्दिने शरद्यपराह्णे यावन्त्येव तेजासि तान्येवावरुन्धे त्रयस्त्रय आलभ्यन्तेऽभिपूर्वमेवास्मिन्तेजो दधाति सव्वँथ्सरं पर्यालभ्यन्ते सव्वँथ्सरो वै ब्रह्मवर्चसस्य प्रदाता सव्वँथ्सर एवास्मै ब्रह्मवर्चसं प्रयच्छति ब्रह्मवर्चस्येव भवति सव्वँथ्सरस्य परस्तात्प्राजापत्यङ्कद्रुम् (22)
2.1.4.3
आलभेत प्रजापतिस्सर्वा देवता देवतास्वेव प्रतितिष्ठति यदि बिभीयाद्दुश्चर्मा भविष्यामीति सोमापौष्ण श्याममालभेत सौम्यो वै देवतया पुरुषः पौष्णाः पशवस्स्वयैवास्मै देवतया पशुभिस्त्वचङ्करोति न दुश्चर्मा भवति देवाश्च वै यमश्चास्मिल्लोँकेऽस्पर्द्धन्त स यमो देवानामिन्द्रियव्वीँर्यमयुवत तद्यमस्य (23)
2.1.4.4
यमत्वन्ते देवा अमन्यन्त यमो वा इदमभूद्यद्वय स्म इति ते प्रजापतिमुपाधावन्थ्स एतौ प्रजापतिरात्मन उक्षवशौ निरमिमीत ते देवा वैष्णावरुणीव्वँशामाऽलभन्तैन्द्रमुक्षाणन्तव्वँरुणेनैव ग्राहयित्वा विष्णुना यज्ञेन प्राणुदन्तैन्द्रेणैवास्येन्द्रियमवृञ्जत यो भ्रातृव्यवान्थ्स्याथ्स स्पर्द्धमानो वैष्णावरुणीम् (24)
2.1.4.5
वशामालभेतैन्द्रमुक्षाणव्वँरुणेनैव भ्रातृव्यङ्ग्राहयित्वा विष्णुना यज्ञेन प्रणुदत ऐन्द्रेणैवास्येन्द्रियव्वृँङ्क्ते भवत्यात्मना परास्य भ्रातृव्यो भवतीन्द्रो वृत्रमहन्तव्वृँत्रो हतष्षोडशभिर्भोगैरसिनात्तस्य वृत्रस्य शीर्‌षतो गाव उदायन्ता वैदेह्योऽभवन्तासामृषभो जघनेऽनूदैत्तमिन्द्रः (25)
2.1.4.6
अचायथ्सोऽमन्यत यो वा इममालभेत मुच्येतास्मात्पाप्मन इति स आग्नेयङ्कृष्णग्रीवमालभतैन्द्रमृषभन्तस्याग्निरेव स्वेन भागधेयेनोपसृतष्षोडशधा वृत्रस्य भोगानप्यदहदैन्द्रेणेन्द्रियमात्मन्नधत्त यः पाप्मना गृहीतस्स्याथ्स आग्नेयङ्कृष्णग्रीवमालभेतैन्द्रमृषभमग्निरेवास्य स्वेन भागधेयेनोपसृतः (26)
2.1.4.7
पाप्मानमपि दहत्यैन्द्रेणेन्द्रियमात्मन्धत्ते मुच्यते पाप्मनो भवत्येव द्यावापृथिव्यान्धेनुमालभेत ज्योगपरुद्धोऽनयोर्‌हि वा एषोऽप्रतिष्ठितोऽथैष ज्योगपरुद्धो द्यावापृथिवी एव स्वेन भागधेयेनोपधावति ते एवैनं प्रतिष्ठाङ्गमयतः प्रत्येव तिष्ठति पर्यारिणी भवति पर्यारीव ह्येतस्य राष्ट्रय्योँ ज्योगपरुद्धस्समृद्ध्यै वायव्यम् (27)
2.1.4.8
वथ्समा लभेत वायुर्वा अनयोर्वथ्स इमे वा एतस्मै लोका अपशुष्का विडपशुष्काऽथैष ज्योगपरुद्धो वायुमेव स्वेन भागधेयेनोपधावति स एवास्मा इमाल्लोँकाऩ् विशं प्रदापयति प्रास्मा इमे लोकास्स्नुवन्ति भुञ्जत्येनं विडुपतिष्ठते ।। (28)
2.1.4.0
मद्ध्यन्दिने कद्रुय्यँमस्य स्पर्द्धमानो वैष्णावरुणीन्तमिन्द्रोऽस्य स्वेन भागधेयेनोपसृतो वायव्यन्द्विचत्वारिशच्च । (4) ।
2.1.5.1
इन्द्रो वलस्य बिलमपौर्णोथ्स य उत्तमः पशुरासीत्तं पृष्ठं प्रति सङ्गृह्योदक्खिदत्त सहस्रं पशवोऽनूदायन्थ्स उन्नतोऽभवद्यः पशुकामः स्याथ्स एतमैन्द्रमुन्नतमालभेतेन्द्रमेव स्वेन भागधेयेनोपधावति स एवास्मै पशून्प्रयच्छति पशुमानेव भवत्युन्नतः (29)
2.1.5.2
भवति साहस्री वा एषा लख्ष्मी यदुन्नतो लक्ष्मियैव पशूनवरुन्धे यदा सहस्रं पशून्प्राप्मुयादथ वैष्णवव्वाँमनमालभेतैतस्मिन्वै तथ्सहस्रमद्ध्यतिष्ठत्तस्मादेष वामनस्समीषितः पशुभ्य एव प्रजातेभ्यः प्रतिष्ठान्दधाति कोऽर्‌हति सहस्रं पशून्प्राप्तुमित्याहुरहोरात्राण्येव सहस्र संपाद्यालभेत पशवः (30)
2.1.5.3
वा अहोरात्राणि पशूनेव प्रजातान्प्रतिष्ठाङ्गमयत्योषधीभ्यो वेहतमालभेत प्रजाकाम ओषधयो वा एतं प्रजायै परिबाधन्ते योऽलं प्रजायै सन्प्रजान्न विन्दत ओषधयः खलु वा एतस्यै सूतुमपि घ्नन्ति या वेहद्भवत्योषधीरेव स्वेन भागधेयेनोपधावति ता एवास्मै स्वाद्योनेः प्रजां प्रजनयन्ति विन्दते (31)
2.1.5.4
प्रजामापो वा ओषधयोऽसत्पुरुष आप एवास्मा असतस्सद्ददति तस्मादाहुर्यश्चैवव्वेँद यश्च नापस्त्वावासत-स्सद्ददतीत्यैन्द्री सूतवशामालभेत भूतिकामोऽजातो वा एष योऽलं भूत्यै सन्भूतिन्न प्राप्नोतीन्द्रं खलु वा एषा सूत्वा वशाऽभवत् (32)
2.1.5.5
इन्द्रमेव स्वेन भागधेयेनोपधावति स एवैनं भूतिङ्गमयति भवत्येव य सूत्वा वशा स्यात्तमैन्द्रमेवालभेतैतद्वाव तदिन्द्रिय साक्षादेवेन्द्रियमवरुन्ध ऐन्द्राग्नं पुनरुथ्सृष्टमालभेत य आ तृतीयात्पुरुषाथ्सोमन्न पिबेद्विच्छिन्नो वा एतस्य सोमपीथो यो ब्राह्मणस्सन्ना (33)
2.1.5.6
तृतीयात्पुरुषाथ्सोमन्न पिबतीन्द्राग्नी एव स्वेन भागधेयेनोपधावति तावेवास्मै सोमपीथं प्रयच्छत उपैन सोमपीथो नमति यदैन्द्रो भवतीन्द्रियव्वैँ सोमपीथ इन्द्रियमेव सोमपीथमवरुन्धे यदाग्नेयो भवत्याग्नेयो वै ब्राह्मणस्स्वामेव देवतामनु सन्तनोति पुनरुथ्सृष्टो भवति पुनरुथ्सृष्ट इव ह्येतस्य (34)
2.1.5.7
सोमपीथस्समृद्ध्यै ब्राह्मणस्पत्यन्तूपरमालभेताभिचरन्ब्रह्मणस्पतिमेव स्वेन भागधेयेनोपधावति तस्मा एवैनमावृश्चति ताजगार्तिमार्च्छति तूपरो भवति क्षुरपविर्वा एषा लक्ष्मी यत्तूपरस्समृद्ध्यै स्फ्यो यूपो भवति वज्रो वै स्फ्यो वज्रमेवास्मै प्रहरति शरमयं बर्‌हिः शृणात्येवैनं वैभीदक इद्ध्मो भिनत्त्येवैनम् ।। (35)
2.1.5.0
भवत्युन्नतः पशवो जनयन्ति विन्दतेऽभवथ्सन्नैतस्येद्ध्मस्त्रीणि च ।। (5) ।।
2.1.6.1
बाऱ्हस्पत्य शितिपृष्ठमालभेत ग्रामकामो यः कामयेत पृष्ठ समानाना स्यामिति बृहस्पतिमेव स्वेनभागधेयेनोपधावति स एवैनं पृष्ठ समानानाङ्करोति ग्राम्येव भवति शितिपृष्ठो भवति बार्‌हस्पत्यो ह्येष देवतया समृद्ध्यै पौष्ण श्याममालभेतान्नकामोऽन्नव्वैँ पूषा पूषणमेव स्वेन भागधेयेनोपधावति स एवास्मै (36)
2.1.6.2
अन्नं प्रयच्छत्यन्नाद एव भवति श्यामो भवत्येतद्वा अन्नस्य रूप समृद्ध्यै मारुतं पृश्ञिमालभेतान्नकामोऽन्नव्वैँ मरुतो मरुत एव स्वेन भागधेयेनोपधावति त एवास्मा अन्नं प्रयच्छन्त्यन्नाद एव भवति पृश्ञिर्भवत्येतद्वा अन्नस्य रूप समृद्ध्या ऐन्द्रमरुणमालभेतेन्द्रियकाम इन्द्रमेव (37)
2.1.6.3
स्वेन भागधेयेनोपधावति स एवास्मिन्निन्द्रियन्दधातीन्द्रियाव्येव भवत्यरुणो भ्रूमान्भवत्येतद्वा इन्द्रस्य रूप समृद्ध्यै सावित्रमुपद्ध्वस्तमालभेत सनिकामस्सविता वै प्रसवानामीशे सवितारमेव स्वेन भागधेयेनोपधावति स एवास्मै सनिं प्रसुवति दानकामा अस्मै प्रजा भवन्त्युपद्ध्वस्तो भवति सावित्रो ह्येषः (38)
2.1.6.4
देवतया समृद्ध्यै वैश्वदेवं बहुरूपमालभेतान्नकामो वैश्वदेवव्वाँ अन्नव्विँश्वानेव देवान्थ्स्वेन भागधेयेनोपधावति त एवास्मा अन्नं प्रयच्छन्त्यन्नाद एव भवति बहुरूपो भवति बहुरूप ह्यन्न समृद्ध्यै वैश्वदेवं बहुरूपमालभेत ग्रामकामो वैश्वदेवा वै सजाता विश्वानेव देवान्थ्स्वेन भागधेयेनोपधावति त एवास्मै (39)
2.1.6.5
सजातान्प्रयच्छन्ति ग्राम्येव भवति बहुरूपो भवति बहुदेवत्यो  ह्येष समृद्ध्यै प्राजापत्यन्तूपरमालभेत यस्यानाज्ञातमिव ज्योगामयेत्प्राजापत्यो वै पुरुषः प्रजापतिः खलु वै तस्य वेद यस्यानाज्ञातमिव ज्योगामयति प्रजापतिमेव स्वेन भागधेयेनोपधावति स एवैनन्तस्माथ्स्रामान्मुञ्चति तूपरो भवति प्राजापत्यो ह्येष देवतया समृद्ध्यै ।। (40)
2.1.6.0
अस्मा इन्द्रमेवैष सजाता विश्वानेव देवान्थ्स्वेन भागधेयेनोपधावति त एवास्मै प्राजापत्यो हि त्रीणि च ।। (6) ।।
2.1.7.1
वषट्कारो वै गायत्रियै शिरोऽच्छिनत्तस्यै रसः पराऽपतत्तं बृहस्पतिरुपागृह्णाथ्सा शितिपृष्ठा वशाऽभवद्यो द्वितीयः परापतत्तं मित्रावरुणावुपागृह्णीता सा द्विरूपा वशाऽभवद्यस्तृतीयः परापतत्तव्विँश्वे देवा उपागृह्णन्थ्सा बहुरूपा वशाऽभवद्यश्चतुर्थः परापतथ्स पृथिवीं प्राविशत्तं बृहस्पतिरभि (41)
2.1.7.2
अगृह्णादस्त्वेवायं भोगायेति स उक्षवशस्समभवद्यल्लोहितं परापतत्तद्रुद्र उपागृह्णाथ्सा रौद्री रोहिणी वशाऽभव-द्बार्‌हस्पत्या शितिपृष्ठामालभेत ब्रह्मवर्चसकामो बृहस्पतिमेव स्वेन भागधेयेनोपधावति स एवास्मिन्ब्रह्म-वर्चसन्दधाति ब्रह्मवर्चस्येव भवति छन्दसाव्वाँ एष रसो यद्वशा रस इव खलु (42)
2.1.7.3
वै ब्रह्मवर्चसञ्छन्दसामेव रसेन रसं ब्रह्मवर्चसमवरुन्धे मैत्रावरुणीन्द्विरूपामालभेत वृष्टिकामो मैत्रव्वाँ अहर्वारुणी रात्रिरहोरात्राभ्याङ्खलु वै पर्जन्यो वर्‌षति मित्रावरुणावेव स्वेन भागधेयेनोपधावति तावेवास्मा अहोरात्राभ्यां पर्जन्यव्वँर्‌षयतश्छन्दसाव्वाँ एष रसो यद्वशा रस इव खलु वै वृष्टिश्छन्दसामेव रसेन (43)
2.1.7.4
रसं वृष्टिमवरुन्धे मैत्रावरुणीन्द्विरूपामालभेत प्रजाकामो मैत्रव्वाँ अहर्वारुणी रात्रिरहोरात्राभ्याङ्खलु वै प्रजाः प्रजायन्ते मित्रावरुणावेव स्वेन भागधेयेनोपधावति तावेवास्मा अहोरात्राभ्यां प्रजां प्रजनयतश्छन्दसाव्वाँ एष रसो यद्वशा रस इव खलु वै प्रजा छन्दसामेव रसेन रसं प्रजामव (44)
2.1.7.5
रुन्धे वैश्वदेवीं बहुरूपामालभेतान्नकामो वैश्वदेवव्वाँ अन्नव्विँश्वानेव देवान्थ्स्वेन भागधेयेनोपधावति त एवास्मा अन्नं प्रयच्छन्त्यन्नाद एव भवति छन्दसाव्वाँ एष रसो यद्वशा रस इव खलु वा अन्नञ्छन्दसामेव रसेन रसमन्नमवरुन्धे वैश्वदेवीं बहुरूपामालभेत ग्रामकामो वैश्वदेवा वै (45)
2.1.7.6
सजाता विश्वानेव देवान्थ्स्वेन भागधेयेनोपधावति त एवास्मै सजातान्प्रयच्छन्ति ग्राम्येव भवति छन्दसाव्वाँ एष रसो यद्वशा रस इव खलु वै सजाताश्छन्दसामेव रसेन रस सजातानवरुन्धे बार्‌हस्पत्यमुख्षवशमालभेत ब्रह्मवर्चसकामो बृहस्पतिमेव स्वेन भागधेयेनोपधावति स एवास्मिन्ब्रह्मवर्चसम् (46)
2.1.7.7
दधाति ब्रह्मवर्चस्येव भवति वशव्वाँ एष चरति यदुख्षा वश इव खलु वै ब्रह्मवर्चसव्वँशेनैव वशं ब्रह्मवर्चसमवरुन्धे रौद्री रोहिणीमालभेताभिचरन्रुद्रमेव स्वेन भागधेयेनोपधावति तस्मा एवैनमावृश्चति ताजगार्तिमार्च्छति रोहिणी भवति रौद्री ह्येषा देवतया समृद्ध्यै स्फ्यो यूपो भवति वज्रो वै स्फ्यो वज्रमेवास्मै प्रहरति शरमयं बर्‌हिः शृणात्येवैनव्वैँभीदक इद्ध्मो भिनत्त्येवैनम् ।। (47)
2.1.7.0
अभि खलु वृष्टिश्छन्दसामेव रसेन प्रजामव वैश्वदेवा वै ब्रह्मवर्चसय्यूँप एकान्नविशतिश्च । (7) ।
2.1.8.1
असावादित्यो न व्यरोचत तस्मै देवाः प्रायश्चित्तिमैच्छन्तस्मा एता सौरी श्वेताव्वँशामाऽलभन्त तयैवास्मिन्रुचमदधुर्यो ब्रह्मवर्चसकामस्स्यात्तस्मा एता सौरी श्वेताव्वँशामालभेतामुमेवादित्य स्वेन भागधेयेनोपधावति स एवास्मिन्ब्रह्मवर्चसन्दधाति ब्रह्मवर्चस्येव भवति बैल्‌वो यूपो भवत्यसौ (48)
2.1.8.2
वा आदित्यो यतोऽजायत ततो बिल्व उदतिष्ठथ्सयोन्येव ब्रह्मवर्चसमवरुन्धे ब्राह्मणस्पत्यां बभ्रुकर्णीमा लभेताभिचरन्वारुणन्दशकपालं पुरस्तान्निर्वपेद्वरुणेनैव भ्रातृव्यङ्ग्राहयित्वा ब्रह्मणा स्तृणुते बभ्रुकर्णी भवत्येतद्वै ब्रह्मणो रूप समृद्ध्यै स्फ्यो यूपो भवति वज्रो वै स्फ्यो वज्रमेवास्मै प्रहरति शरमयं बर्‌हिः शृणाति (49)
2.1.8.3
एवैनव्वैँभीदक इद्ध्मो भिनत्त्येवैनव्वैँष्णवव्वाँमनमालभेत यय्यँज्ञो नोपनमेद्विष्णुर्वै यज्ञो विष्णुमेव स्वेन भागधेयेनोपधावति स एवास्मै यज्ञं प्रयच्छत्युपैनय्यँज्ञो नमति वामनो भवति वैष्णवो ह्येष देवतया समृद्ध्यै त्वाष्ट्रव्वँडबमालभेत पशुकामस्त्वष्टा वै पशूनां मिथुनानाम् (50)
2.1.8.4
प्रजनयिता त्वष्टारमेव स्वेन भागधेयेनोपधावति स एवास्मै पशून्मिथुनान्प्रजनयति प्रजा हि वा एतस्मिन्पशवः प्रविष्टा अथैष पुमान्थ्सन्वडबस्साख्षादेव प्रजां पशूनवरुन्धे मैत्र श्वेतमालभेत सङ्ग्रामे सय्यँत्ते समयकामो मित्रमेव स्वेन भागधेयेनोपधावति स एवैनं मित्रेण सन्नयति (51)
2.1.8.5
विशालो भवति व्यवसाययत्येवैनं प्राजापत्यङ्कृष्णमालभेत वृष्टिकामः प्रजापतिर्वै वृष्ट्या ईशे प्रजापतिमेव स्वेन भागधेयेनोपधावति स एवास्मै पर्जन्यव्वँर्‌षयति कृष्णो भवत्येतद्वै वृष्ट्यै रूप रूपेणैव वृष्टिमवरुन्धे शबलो भवति विद्युतमेवास्मै जनयित्वा वर्‌षयत्यवाशृङ्गो भवति वृष्टिमेवास्मै नियच्छति ।। (52)
2.1.8.0
असौ श़ृणाति मिथुनानान्नयति यच्छति ।। (8)
2.1.9.1
वरुण सुषुवाणमन्नाद्यन्नोपानमथ्स एताव्वाँरुणीङ्कृष्णाव्वँशामपश्यत्ता स्वायै देवताया आऽलभत ततो वै तमन्नाद्यमुपानमद्यमलमन्नाद्याय सन्तमन्नाद्यन्नोपनमेथ्स एताव्वाँरुणीङ्कृष्णाव्वँशामालभेत वरुणमेव स्वेन भागधेयेनोपधावति स एवास्मा अन्नं प्रयच्छत्यन्नादः (53)
2.1.9.2
एव भवति कृष्णा भवति वारुणी ह्येषा देवतया समृद्ध्यै मैत्र श्वेतमालभेत वारुणङ्कृष्णमपा़ञ्चौषधीनाञ्च सन्धावन्नकामो मैत्रीर्वा ओषधयो वारुणीरापोऽपाञ्च खलु वा ओषधीनाञ्च रसमुपजीवामो मित्रावरुणावेव स्वेन भागधेयेनोपधावति तावेवास्मा अन्नं प्रयच्छतोऽन्नाद एव भवति (54)
2.1.9.3
अपाञ्चौषधीनाञ्च सन्धावालभत उभयस्यावरुद्ध्यै विशाखो यूपो भवति द्वे ह्येते देवते समृद्ध्यै मैत्र श्वेतमालभेत वारुणङ्कृष्णञ्ज्योगामयावी यन्मैत्रो भवति मित्रेणैवास्मै वरुण शमयति यद्वारुणस्साक्षादेवैनव्वँरुण-पाशान्मुञ्चत्युत यदीतासुर्भवति जीवत्येव देवा वै पुष्टिन्नाविन्दन्न् (55)
2.1.9.4
तां मिथुनेऽपश्यन्तस्यान्न समराधयन्तावश्विनावब्रूतामावयोर्वा एषा मैतस्याव्वँदद्ध्वमिति साऽश्विनोरेवाभवद्यः पुष्टिकामस्स्याथ्स एतामाश्विनीय्यँमीव्वँशामालभेताश्विनावेव स्वेन भागधेयेनोपधावति तावेवास्मिन्पुष्टिन्धत्तः पुष्यति प्रजया पशुभिः ।। (56)
2.1.9.0
अन्नादोऽन्नाद एव भवत्यविन्दन्पञ्चचत्वारिशच्च । 9 ।
2.1.10.1
आश्विनन्धूम्रललाममालभेत यो दुर्ब्राह्मणस्सोमं पिपासेदश्विनौ वै देवानामसोमपावास्तान्तौ पश्चा सोमपीथं प्राप्नुतामश्विनावेतस्य देवता यो दुर्ब्राह्मणस्सोमं पिपासत्यश्विनावेव स्वेन भागधेयेनोपधावति तावेवास्मै सोमपीथं प्रयच्छत उपैन सोमपीथो नमति यद्धूम्रो भवति धूम्रिमाणमेवास्मादपहन्ति ललामः (57)
2.1.10.2
भवति मुखत एवास्मिन्तेजो दधाति वायव्यङ्गोमृगमालभेत यमजघ्निवासमभिशसेयुरपूता वा एतव्वाँगृच्छति यमजघ्निवासमभिशसन्ति नैष ग्राम्यः पशुर्नारण्यो यद्गोमृगो नेवैष ग्रामे नारण्ये यमजघ्निवासमभिशसन्ति वायुर्वै देवानां पवित्रव्वाँयुमेव स्वेन भागधेयेनोपधावति स एव (58)
2.1.10.3
एनं पवयति पराची वा एतस्मै व्युच्छन्ती व्युच्छति तमः पाप्मानं प्रविशति यस्याश्विने शस्यमाने सूर्यो नाविर्भवति सौर्यं बहुरूपमालभेतामुमेवादित्य स्वेन भागधेयेनोपधावति स एवास्मात्तमः पाप्मानमपहन्ति प्रतीच्यस्मै व्युच्छन्ती व्युच्छत्यप तमः पाप्मान हते ।। (59)
2.1.10.0
ललामस्स एव षट्चत्वारिशच्च ।। 10 ।।
2.1.11.1
इन्द्रव्वोँ विश्वतस्परीन्द्रन्नरो मरुतो यद्ध वो दिवो या वश्शर्म । भरेष्विन्द्र सुहव हवामहेऽहोमुच सुकृतन्दैव्यञ्जनम् । अग्निं मित्रव्वँरुण सातये भगन्द्यावापृथिवी मरुतस्स्वस्तये । ममत्तु नः परिज्मा वसर्‌हा ममत्तु वातो अपाव्वृँषण्वान् । शिशीतमिन्द्रापर्वता युवन्नस्तन्नो विश्वे वरिवस्यन्तु देवाः । प्रिया वो नाम (60)
2.1.11.2
हुवे तुराणाम् । आयत्तृपन्मरुतो वावशानाः । श्रियसे कं भानुभिस्संमिमिक्षिरे ते रश्मिभिस्त ऋक्वभिस्सुखादयः । ते वाशीमन्त इष्मिणो अभीरवो विद्रे प्रियस्य मारुतस्य धाम्नः । अग्निः प्रथमो वसुभिर्नो अव्याथ्सोमो रुद्रेभिरभिरक्षतु त्मना । इन्द्रो मरुद्भिऱ्ऋतुधा कृणोत्वादित्यैर्नो वरुणस्सशिशातु । सन्नो देवो वसुभिरग्निस्सम् (61)
2.1.11.3
सोमस्तनूभी रुद्रियाभिः । समिन्द्रो मरुद्भिर्यज्ञियैस्समादित्यैर्नो वरुणो अजिज्ञिपत् । यथाऽऽदित्या वसुभिस्संबभूवुर्मरुद्भी रुद्रास्समजानताभि । एवा त्रिणामन्नहृणीयमाना विश्वे देवास्समनसो भवन्तु । कुत्राचिद्यस्य समृतौ रण्वा नरो नृषदने । अर्‌हन्तश्चिद्यमिन्धते सञ्जनयन्ति जन्तवः । सय्यँदिषो वनामहे स हव्या मानुषाणाम् । उत द्युम्नस्य शवसः (62)
2.1.11.4
ऋतस्य रश्मिमाददे । यज्ञो देवानां प्रत्येति सुम्नमादित्यासो भवता मृडयन्तः । आवोऽर्वाची सुमतिर्ववृत्या-दहोश्चिद्या वरिवोवित्तराऽसत् । शुचिरपस्सूयवसा अदब्ध उपक्षेति वृद्धवयास्सुवीरः । नकिष्टं घ्नन्त्यन्तितो न दूराद्य आदित्यानां भवति प्रणीतौ । धारयन्त आदित्यासो जगथ्स्था देवा विश्वस्य भुवनस्य गोपाः । दीर्घाधियो रक्षमाणाः (63)
2.1.11.5
असुर्यमृतावानश्चयमाना ऋणानि । तिस्रो भूमीर्धारयन्त्री रुत द्यून्त्रीणि व्रता विदथे अन्तरेषाम् । ऋतेनादित्या महि वो महित्वन्तदर्यमन्वरुण मित्र चारु । त्यान्नु क्षत्रिया अव आदित्यान् याचिषामहे । सुमृडीका अभिष्टये । न दक्षिणा विचिकिते न सव्या न प्राचीनमादित्या नोत पश्चा । पाक्याचिद्वसवो धीर्याचित् (64)
2.1.11.6
युष्मानीतो अभयञ्ज्योतिरश्याम् । आदित्यानामवसा नूतनेन सक्षीमहि शर्मणा शन्तमेन । अनागास्त्वे अदितित्वे तुरास इमय्यँज्ञन्दधतु श्रोषमाणाः । इमं मे वरुण श्रुधी हवमद्या च मृडय । त्वामवस्युराचके । तत्त्वा यामि ब्रह्मणा वन्दमानस्तदाशास्ते यजमानो हविर्भिः । अहेडमानो वरुणेह बोद्ध्युरुशस मा न आयुः प्रमोषीः ।। (65)
2.1.11.0
नामाग्निस्स शवसो रक्षमाणा धीर्याचिदेकान्नपञ्चाशच्च ।। 11 ।।
2.1.0.0
वायव्यं प्रजापतिस्ता वरुणन्देवासुरा एष्वसावादित्यो दशर्‌षभामिन्द्रो वलस्य बार्‌हस्पत्यव्वँषट्कारोऽसौ सौरीव्वँरुणमाश्विनमिन्द्रव्वोँ नर एकादश ।। 11 ।। वायव्यमाग्नेयीङ्कृष्णग्रीवीमसावादित्यो वा अहोरात्राणि वषट्कारः प्रजनयिता हुवे तुराणां पञ्चषष्टिः ।। 65 ।। वायव्यं प्रमोषीः ।। --------------------- ।। प्रथमः प्रश्नः समाप्तः ।। ------------------------