 कुत्रापि सून्ने जीवब्रह्माभेदस्य प्रपञ्चमिथ्यात्वस्य वा प्रतीत्य सिद्धेः । जीवब्रह्मणोर्भेद  एव हि सर्वत्र परतिपाद्यते । इयत्येव हि विप्रतिपत्तिः - जीवेशभेदश्शास्त्रेण प्रतिपाद्यमानः स्वाभाविक औपाधिकोवेति । आदावेवच ' बृंहति 
बृंहयति तस्मादुच्यते परं ब्रह्मे' ति , 'बृहत्त्वाद््बृंहणत्वाच्च तद््ब्रह्मोभिधीयत ' इत्यादिश्रुतिस्मृत्यनुसारेण बृहतिधात्वनु सारेण च स्वरूपरूपगुणविभूतिभिरपरिच्छिन्नस्य ब्रह्मणो विचार्यत्वं प्रतिज्ञाय,  जगत्कारणत्वेन तस्य लक्षितत्वाच्च , कथमद्वैतविषयता शास्त्रंय । परमतेपि  हि विशिष्टमेव ब्रह्मशब्दमुख्यार्थः , जिज्ञास्यत्वं च सविशेषस्यैव , स्वरूप लक्षणातल्लक्षणतात्पर्यकल्पनयोश्चास्वारस्यं  सुस्पष्टमेव । न द्वितीयः , अतात्विकत्वेपि पूर्वकाण्डवद्भेदपरत्वोपपत्तेः ; भेतस्यैव तात्विकत्वाच्च ।
	अथ स्यात् , ' तदनन्यत्वमारम्भणशब्दादिभ्य ' इति ब्रह्मणि प्रपञ्चस्याध्यस्तता प्रतिपाद्यते , ' तद््गुणसारत्वादि ' ति विशिप्य जीवधर्माणां अध्यस्तता प्रतिपाद्यते , ' यथाच  तक्षोभयथे ' ति कर्तृत्वस्याध्यस्तता प्रतिपाद्यते , ' अंशो नानाव्यपदेशात् ।' आत्मेतितूपगच्छन्ति ग्राहयन्तिचे ' ति जीवब्रह्मैक्यं प्रतिपाद्यते; अतश्शास्त्रस्याद्वैत एव तात्पर्यम् । यच्चोक्तं , भेद एव तात्विक इति ; तदपि न , अद्वैतस्यैव सर्वास्वप्युपनिषत्सु प्रति  पादनात् ; तथाहि - सद्विद्यायां तावत् " सदेव सोम्येदमग्र आसीदेकमेवा द्वितीय " मिति , कठवल्ल्यां - चतुर्थे खण्डे " यदेवेह तदमुत्र यदमुत्र  तदन्विह । मृत्योस्स मृत्युमाप्नोति य इह नानेव पश्यति । " मनसैवेदमाप्तव्यम् , नेह नानास्ति किञ्चन । मृत्योस्स मृत्युं गच्छति य इह नानेव पश्यति । " इति , ईशावास्ये - ' यस्तु सर्वाणि भूतान्यात्मन्येवानुपश्यति । सर्वभूतेषु चात्मानं न ततो विजुगुप्सते ।। यस्मिन् सर्वाणि भूतान्यात्मैवाभूद्विजानतः । तत्र को मोहः कश्शोक एत्वमनुपश्यतः ' इति  , बृहदारण्यके चतुर्थेध्याये चतुर्थे  ब्राह्मणे - ' इदं  ब्रह्मदं क्षत्रं इमे लोका इमे देवा इमानि भूतानीदं  सर्वं यदयमात्मे ' ति , तत्रैव ' यत्रहि द्वैतमिव  भवति तदितर इतरं पश्यति तदितर इतरं जघ्रति तदितर इतरं श्रृणोति तदितर इतसमभिवदति तदितर इतरं मनुते तदितर  इतरं  विजानाति यत्रत्वस्य सर्वमात्मैवाभूत्तत्केन  कं पश्ये त्तत्केन कं जिघ्रे त्तत्केनकं श्रृणुयात्तत्केन कमभिवदेत्तत्केन कम्मन्वीत तत्केन कं विजानीयात् येनेदं  सर्वं विजानाति त केन विजानीयात् , विज्ञातारमरे केन विजानीयादि ' ति , पञ्चमेध्याये ' अदृष्टोद्रष्टाऽश्रुतश्श्रोतामतो मन्ता  अविज्ञातो विज्ञाता नान्योतोस्ति द्रष्टा नान्योतोस्ति श्रोता नान्योतोस्ति मन्ता नान्योतोस्ति  विज्ञाते ' नारायणोप  निषदि  द्वितीयखण्डे - " ब्रह्मा नारायणः , शिवश्च नारायणः , शक्रश्च नारायणः ' कालश्च नारायणः , दिसश्चं  
नारायणः ,विदिशश्च नारायणः , ऊर्वं च नारायणः, अधश्च नारायणः , अन्तर्बहिश्च नारायणः , नारायण एवेदं सर्वम् , यद््भूतं यच्च भव्यम् , निष्कलो निरञ्जनो निर्विकल्पो निराख्यातश्शुद्धो देव  एको नारायणः , न द्विती योस्ति कश्चिदि' ति , उत्तरतापनीयेऽष्टमे ' अद्वयो ह्ययमात्मा एकएवे' त्यादि , नवमे ' नह्यस्ति द्वैतसिद्विरात्मैव सिद्धो द्वितीयः ' इति , कैवल्यो पनिषदि  स एव मायापरिमोहितात्मा शरीरमास्थाय करोति सर्वम् । स्त्र्यन्नपानादिविविक्तभोगैस्स एव जाग्रत्परितृप्तिमेति ।। स्वप्नेतुजीवस्सुख दुःयखभोक्ता स्वामायया कल्पितजीवलोके । सुषुप्तिकाले  सकले विलीने तमोभिभूतस्सुखरूपमेति ।। पुनश्च जन्मान्तरकर्मयोगातम एव जूवस्स्वपिति प्रबुद्धः । पुरत्रये क्रीडति यस्स जवस्ततस्सुजातं  सकलं विचित्रम् ।। आधारमानन्दमखण्डबोधं यस्मिन् लयं याति पुरुत्रयं च । एतस्माज्जायते विश्वं मनस्सर्वेन्द्रियाणिच । खं वायुर्ज्योतिरापश्च भूमिर्विश्वस्य धारिणी ।  यत्परं ब्रह्म विश्वात्मा विश्वस्यायतनं महत् । सूक्ष्मात्सूक्ष्मतरं मित्यं तत्व मेव त्वमेवतदि ' ति  माण्डूक्योपनिषदि - ' अयमात्मा ब्रह्म, अनादिमायया सुप्तो यदाजीवः प्रबुध्यते । अजमनिद्रमस्वप्नमद्वैतं  बुध्यते तदा । प्रपञ्चो यदि विद्येत निवर्तेत न संशयः । मायामात्रमिदं द्वैतं अद्वैतं परमार्थतः । विकल्पो विनिवर्तेत कल्पितो येन केन चित् । उपदेशादयं वादो ज्ञाते द्वैतं न विद्यते । ' इति ।
	उच्यचे  - ' तदनन्यत्वमारम्भणशब्दादिभ्य ' इत्यत्र ब्रह्मणि प्रपञ्चाध्यासो न केनापि पदेन  प्रतीयते ; चिदचितोरभेदासम्भवात् आध्यासिकाभेदपरो ऽनन्यत्वशब्दो वाच्यः , सच ब्रह्मणि प्रपञ्चाध्यासा  धिन इत्येवमध्यासपरत्वं सूत्रत्येति चेन्न; - तात्विकाभेदपरत्वे सम्भवति कालपिकाभेदपरत्वासम्भवात् । तत्सम्भवश्च  वक्ष्यते । ' तद््गुणसारत्वात् ' ' यथा च तक्षोभयथे ' ति सूत्रद्वयेपि मिथ्यात्वगन्धोपि नाघ्रायते , स्वोत्प्रेक्षितार्थे सूत्रयोर्यकथञ्चिदाकर्षणं च निरसिष्यते । ' अंशोनानाव्यपदेशा' दित्यत्र नानात्वेन व्यपदेशो हि भेदव्यपदेशः , तत्र प्रकृतत्वाद््ब्रह्म प्रतियोगि , तस्माद्ब्रह्मणो भेदव्यपदेशादित्यर्थः । एवं च ब्रह्मणो भेदव्यपदेशे कथं ब्रह्मांशत्वसिद्धिः । नहि घटाकाश आकाशादन्यः । विस्तरस्तु तत्सूत्रव्याख्यानावसरे । ' आत्मेति तूपादच्छन्ति ग्राहयन्ति च ' त्यत्र आत्मशब्दोऽन्तर्यामिपरः । तस्मात्किमपि सूत्रमद्वैतविषयं न पश्यामः ।
	नाप्युपनिषदामद्वैतविषयता । ' सदेवे ' त्यत्र अग्र इत्युक्तेर्ना द्वैतसिद्धिः । ' तदैक्षत बहुस्यामि '  त्येतदुपयुक्तार्थश्च पूर्ववाक्ये वक्तु मुचितः , सच कार्याभाव एव । ' यदेवेह तदमुत्रे ' त्यत्र खण्डादौ ' पारंचि खानि व्यतृणत्स्वयम्भूः तस्मात्पराङ्् पश्यति नान्तरात्मन् । कश्चिद्धीरः प्रत्यगात्मानमैक्षदावृत्तचक्षुरमृतत्वमिच्छन्नि ' ति जीवात्म स्वरूपं  प्रतिपाद्य , तमेवार्थं ' पारचः कामाननुयन्ति बालाः ते मृत्यो र्यान्ति विततस्य पाशम् । अथ धीरा अमृतत्वं विदित्वा ध्रुवमध्रुवेष्वथ न प्रार्थयन्ते ।। ' इति विवृत्य, उत्तरग्रन्थेन  ब्रह्मस्वरूपं प्रति पाद्यते । प्रतीचो ज्ञानोपायः क इत्यत्राह -
' येन  रूपं रसं गन्धं शब्दान् स्पँर्शाश्च  मैधुनान् ।
एतेनैव विजानाति किमत्र  परिशिष्यते ।।
एतद्वै तदि ' ति ।
	एवं विभागः प्रत्यक्पदानुसारात्कृतः । स्वयमेव हि प्रत्यगात्मान्तरमपि 
स्वापेक्षया परारोव । कृत्स्नमपि  भगवत्वपरमेववा, अन्तरात्मपदानुसारात् । प्रत्यगात्मशब्दः तदन्तयामिपरः , यनेकेनैवानन्तो जीवलोकः- रूपादीन् विजानाति तदधीनो जानाति । अत्र रूपादिसकलदर्शनहेतुभूते असमिन् विद्यमाने किं परिशिष्यते , तत्प्रसादेन दुर्विज्ञेयमपि ज्ञास्यत एवेत्यर्थः । ' येने ' ति पारंचि खानीत्येतदर्थोनूदितः । किं तादृशं वस्त्वित्यत्राह ' एतद्वै तदि ' ति , रूपादिसकलदर्शनहेतुभूतं  वस्तु ' तद्विष्णोः परमं पदमि ' ति पूर्वोक्तमित्यर्थः । शङ्करेणाप्येवमेव व्याख्यातम् ।
' स्वप्नान्तं जागरितान्तञ्चोभौ येनानुपश्यति ।
महान्तं विभुमात्मानं मत्वा धीरो न शोचति ।।
य इदं मध्वदं वेद आत्मानं देवमञ्जसा । 
ईशानं भूतभव्यस्य न ततो विजुगुप्सते ।।
एतद्वै तदि' ति ।
	स्वप्नान्तम् - स्वप्रनमध्यगतं पदार्थम् , जागरितान्तम् - जागरितमध्यगतं पदार्थम् , अन्तशब्दस्य निश्चयार्थस्य तद्विषयलक्षकत्वात् ; यद्वा स्वप्नस्य - निद्रायाः , अन्तः - अवधिः ,  जागरितम् , तस्तान्तः-  स्वप्नः ,  अन्तशब्दस्तत्स्बन्धिपदार्थपरः , एवं पूर्वोक्तं रूपादिकमेव द्वेधा विभज्यदर्शितम् । तं महान्तं इत्यन्वयः । अनेन ' किमत्र परिशिष्यत इत्येतद्विवृतम् । यः , मध्वदम् - कर्मफलभोक्ता जीवः , विभक्तिव्यत्ययश्छान्दसः । 
इदम् - आत्मानम् , इदंशब्देपि लिङ्गव्यत्ययश्छान्दसः , यद्वा, मध्वदम् निरतिशयानन्दतृप्तम् , यएवंविधं भूतव्येशानं परमातमानं वेद स ततो भूतभव्यान्न विजुगुप्सते , भगवदात्मकतया सर्वं तस्योपादेयमिति भावः ।
' यः पूर्वं तपसो जातमद्भ््यः पूर्वमजत्यतः ।
गुहां प्रविश्य तिष्ठन्तं यद्भूतोभिव्यपश्यत ।। 
एतद्वै तदि ' ति ।
	यः - परमात्मा, पूर्वम्-सर्गाद्यकाले , तपसः सङ्कल्पात् , जातम्  चतुर्मुखम्  , अद्भ्यः - अबुपलक्षितभुवनेभ्यः , पूर्वमजीजनत् , करणकळेबरयोगेन हृदयगुहां प्रविश्य भूतैस्सह तिष्ठन्तम् , अपशयत - भगवानेव  पूर्वै चतुमुखं सृष्ट््वा स्वानुग्रहलब्धशक्तिविशेषेण भूतैः - स्वकार्यभूत भुवनादिभिस्सह तिष्ठन्तमपश्यदित्यर्थः । एतद्वै तत् - पूर्ववत् ।
' या प्राणेन सम्भवत्यादितिर्देवतामयी ।
गुहां प्रविश्य तिष्ठन्ती या भूतेभिर्व्यजायत ।। 
एतद्वै तदि ' ति।
	हृगयगुहां प्रविस्य तिष्ठन्ती परगेवतारूपा अदितिः , प्राणेन  जीवेन , सम्भवति - तद्दूरा ज्ञानविकाससरीरसम्बन्धरूपस्थूलावस्थाभाग्भवति , भूतेभिः - भूतैश्च , स्थूलावस्थाभाग्भवति । यद्वा - जीवद्वारक सम्भवे वा हेतूपन्यासः । भूतेभिरिति विशिष्टोपादानकत्वमुक्तम् । एतद्वैतदिति  पूर्ववत् ।  बृहदारण्यके तृतीये अध्याये द्वितीये ब्राह्मणे ' स यद्यदेवा  सृजत तत्तदत्तुमाध्रियत सर्वं वा अत्तीति तददितेरदितित्वं सर्वस्यैतस्यात्ता भवति सर्वमस्यान्नं भवति य एवमदितेरदितित्वं वेदे ' ति परमात्मन्यदिति शब्दनिर्वचनात् एवं व्याख्यातम् । यद्वा - कर्मफलान्यत्तीत्यदितिर्जीवः , ' अत्तीत्यादिति ' रिति बहुदारण्यकनिरुक्त्यनुसारादेव ; एवंहि प्राणशब्दः स्वरसार्थः , मयट््प्रत्यश्च स्वार्थः ; अन्यथा हि मय़स्वार्थिकतया व्यर्थः स्यात् । ततश्च , देवतामयी - इन्द्रियप्रचुरा, इन्द्रियाधीनभोगेति तात्पर्यम् । ' या भूतेभिर्व्यजायते ' त्युक्तं सरीरसम्बन्धनिबन्धनं जन्म च जीवस्यैव प्रसिद्धम् । एतद्वैतदिति तत्त्मसीतिवत् ।
अरण्योर्निहितो  जातवेदा गर्भ इव सुभृतो ग्भिणीभिः । 
दिवे दिव ईड्यो जागृवद्भिः हविम्पद्भिर्मनुप्येभिरग्निः ।.
' एतद्वै तदि ' ति ।  
	अनेन गुहां प्रविश्य स्थिता दृष्टान्त उच्यते ; अन्तर्यामित्वे वा । गर्भिणीभिस्सुभृते गर्भ  इवाण्योर्निहितो जातवेदश्शब्दवाच्योग्निः , जागृवद्भिः - अवहितैः , हविष्माद्भिः - प्रशस्तसोमादिहविर्युक्तेः , मनुप्येभिः - मनुष्यैः , दिवेदिवे - तत्तत्स्वर्गमुद्दिश्य , ईड्यः । दिने दिन इत्यपरे । गुहास्थे अन्तर्यामिणि वा दार्ष्टान्तिके तात्पर्यम् । इदं वाक्यं अग्न्यन्तर्यामिपरं वा । एतद्वै तत् , पूर्ववत् ।
यतश्चोदेति सूर्योस्तं गच्छति यत्रच। 
तं देवास्सर्वेर्पिताः तदु नात्येति कश्चन ।।
एतद्वै तदि ' ति ।
	तद्वस्तु, ब्रह्मरुद्रादिः कोपि नात्येति , तदर्पिततया तन्नियाम्यत्वात् । एतद्वै तत् - पूर्ववत् ।
यदेवेह तदमुत्र यदमुत्र तदन्विह। 
मृत्योस्स मृत्युमाप्नोति य इह नानेव पश्यति ।।
मनसैवेदमाप्तव्यं नेह नानास्ति किञ्चन ।
मृत्योस्स मृत्युं गच्छति य इह नानेव पश्यति ।।
अङ््गुष्ठमात्रः पुरुषो मध्य आत्मनि तिष्ठति ।
ईशानो भूतभव्यस्य न ततो विजुगुप्सते ।। 
एतद्वै तदि ' ति ।
	एवं सर्वप्रपञ्चाधिष्ठातृतया बर्तमानं वस्त्वेव, अमुत्र - मुक्तप्राप्यं च । ' यदमुत्रे ' ति तात्पर्यातिरेकख्यापनाय । यसत्वस्मत्प्राप्यस्य भेदं पश्यति स पुनस्संसार्येवे भवति । मनसैव - ज्ञाननैव , इदं वस्त्वाप्तव्यम् इह - प्रपञ्चे, नानाभूतम् - तेन विनाभूतम्; स्वतन्त्रं वस्तु किमपि नास्तीत्यर्थः , ' यतश्चोदेति सूर्योत्तं गच्छति यत्र च। तं देवास्सर्वेर्पिताः तदुनात्येति कश्चनं ' ति अपृथक्सिद्धत्वावगमात् ; अतोनान्यत्र कुत्रचित्तादृशत्वशङ्काकाश इति भावः । यद्वा - ' मनसैवेदमाप्तव्यम् ' इति भगवत्प्राप्तिसायधन्स्य प्रस्तुतत्वान्मोक्षसाधने यो नानात्वं पश्यति कर्मणोन्यस्य वा 
साधनत्वं पश्यतीति भावः । एतद्वै तत् - पूर्ववत् । एतद्वैतदित्यभ्यासः देवतान्तरस्य परत्वशङ्कानिरासाय । बृहदारण्यके ' नेह नानास्ति किञ्चने' ति वाक्यमप्युक्तार्थकम् . तत्रैव ' यस्मिन् पञ्च पञ्चजना आकाशश्च प्रतिष्ठितः । ' इत्यपृथक्सिद्धत्वावगमात् ।
	' यस्तु सर्वाणि भूतानी ' त्यत्र, ' यस्मिन् - यदा , तत्र - तदा , एकत्वमनुपश्यतः - सर्वव्यापके एकत्वं पश्यतः , सर्वव्यापकं वस्त्वन्तरं नास्तीति पश्यत इत्यर्थः ।
	' इदं  ब्रह्मेदं  क्षत्र' मित्यत्र ब्रह्मक्षत्रादिवत्सर्वदेवतानां भगवद्विभूतित्वान्नान्यत्र  तत्तुल्यत्वशङ्कावकाश इति भावः । ' यत्राहि द्वैतमिव भवती ' त्यत्र  यत्र - यदा , द्वैतं भवति द्वैतबुद्धिभर्वति , तदा , इतरः - स्वतन्त्रः , इतरेण - रवन्त्रकरणेन , इतरम् - स्वतन्त्रम्; जिघ्रति। ' केने' त्युत्तरत्र वक्ष्यमाणत्वात् इतरेणेत्यध्याहायम् ।  स्वतन्त्रोहं स्वतन्त्रकरणेन स्वतत्रं वस्तु जिघ्रामीति बुद्धिर्भवतीति तात्पर्यम् । एवमुत्तरत्रापि योज्यम् । यत्र - यदा, अस्य - ज्ञातुः , सर्वमात्मैवाभूत् - परतन्त्रत्वेन ज्ञातभूदिति । इदं वाक्यमितरमिथ्यात्वपरमिति पक्षे , यदा द्वैतबुद्धिर्भवति तदा इतर इतरं जिघ्रति यदा सर्वमात्मैवेत्यद्वैतबुद्धिर्भवति तदा सर्वस्य निवृत्तेः केन कं जिघ्रेत , करणाभावात् ज्ञेयाभावाच्चेति नार्थः , सर्वमात्मैवाभूदित्यस्याभेदपरत्बेऽचितंशे बाधात् , बाधार्थपरत्वे चिदंशे बाधात् । यद्वा - यद्वा द्वैतबुद्धिर्भवति, तदा इतरोहमितरेणेतरं जिघ्रामीति वुद्धिर्भवति यादात्वद्वैतबुद्धिर्भवति , तदा इतरोहमितरेण इतरं जिघ्रामीति बुद्धिर्न भवतीत्यपि नार्थः , ' यत्रत्वस्य सर्वमि ' ति दोषतादवस्थ्यात् ; अद्वैतज्ञानिनोपि मिथ्यात्वेन ब्रह्मणोन्यमेव गन्धन्तथधामूतेनैव घ्राणेनैव  जिघ्रामीति ज्ञानाच्च । ' यत्र त्वस्य सर्वमात्मैवाभूदि ' त्युक्तसार्वात्म्यबुद्धिः केन भवतीत्यत्राह ' येनेदमि ' ति । ततो न्येन केन विजानीयात् तेनेव विजानीयादिति भावः । पश्यतीत्यादिना प्रकृतं जीवस्य ज्ञानमपि तेनैवेत्याह ' विज्ञातार' मिति । भगवत्प्रसादादृते स्वस्वरूपमपि केन विजानीयादित्यर्थः । पूर्वत्र ' स यथा सैन्धवखिल्य ' इति मोक्षे भेदप्रतिपादनादिदं  वाक्यं यथोक्तार्थपरमेव ।
	" अदृष्टो द्रष्टे " त्यत्रापि  अदृष्टो द्रष्टा इतोन्यो नास्तीत्येवं योज्यम् । अनेनान्यस्य परत्वनिषेधसिद्धेः चिदचिद्वैशिष्ट्यमपि नान्य स्येति  फलितम् । 
	" ब्रह्मा नारायण" इत्यत्रापि एतादृशसर्वप्रपञ्चविभूतिको द्वितीयो नास्तीत्यर्थः । 
	" अद्वयोह्यमात्मे" त्यत्रापि , अद्वयः - स्वतुल्यद्वितीयरहित इत्यर्थः । " नह्यस्ति द्वैतसिद्धि" रित्यत्रापि अद्वितीयशब्दः स्वतुल्य द्वितीयराहित्य एव स्वरसः , तत्रैव भूरिप्रयोगात् । नतु द्वितीयनिषेधमात्रे,  तद्विवक्षायां हि द्वतीयं नेत्येवोच्येत , इति , अन्यो पसर्जनतया प्रतिपादने प्रयोजनाभावात् । तस्मान्निस्समत्वप्रतिपादनार्थमेवाद्वितीयपरदप्रयोगः । स्वाभिलषितार्थपरत्वे अस्वारस्यात् । एवंच " नह्यस्ति द्वैतसिद्धि" रित्यपि तत्परमेव ।
	" स एव मायापरिमोहितात्मे " त्यत्रापि ' स एवे ' ति ' आत्मानमरणिं कृत्वा प्रणवं चोत्तरारणिम् । ध्यानिर्मथनादेव पाशं दहति पण्डित ' इति पूर्ववाक्ये पण्डितशब्देन  प्रकृतो जीवः परामृश्यते । ' स्वप्नेतु जीव' इत्यत्र निर्दिष्टो जीवशब्दस्स इत्यनेन सम्बध्यते । अनेन तस्यैव पाशबन्धप्रकार उच्यते । ' स्वमायये ' ति । स्वमोचरमाययेत्यर्थः , नतु स्वाधीनमाववेत्यर्थः । जीवलोकः - स्वाप्नामित्रादिलोकः । ' तमोभिभूत ' इति । तमसामिभवेन ज्ञानसङ्कोचात्  परमात्मनि लीनोभवतीत्यर्थः । ' जन्मान्तरे' ति । जन्मान्तरारम्भककर्मयोगवशात् , स्वपिति - म्रियते , सकलः -प्रबुद्धः , अनेन स्वपितीति निर्दिष्टमरणप्रतिसम्बन्धिभूतजीवनं लक्ष्यते । पुरत्रयम् - जाग्रत्सवप्नसुषुप्तिरूपावस्थात्रयम् , तत्तद्दशायां जीवाश्रयभूतप्रदेशविशेषो वा । ' शरीरमास्थाय करोति सर्वमि ' त्यनेन प्रसक्त स्वातन्त्र्यं वारयितुमाह ' ततस्सुजातमि ' त । सर्वाधारे आनन्दमये सर्वज्ञे यस्मिन् पुरत्रयोपलक्षितो जीवः लयं याति तत एवास्य जीवस्य भेग्यभोगोपकरणमोगस्थानरूपेण तदवान्तरवैजात्येन  च विचित्रं सकलमपि वस्तुजातं सम्यगेव  निष्पन्नम् । ' एतस्मात् ' - तत इत्यादिना निर्दिष्टात्परमात्मनः । एतश्च  जगत्कारणत्वं विशिष्टोपादानत्वात्मकमिति तत्वमसीति वदुपसंहरति ' तत्त्वमेव त्वमेवतदि 'ति ।
	" अनादिमायये"ति । अनादिसिद्धदृढतरप्रकृतिसम्बन्धाधीन देहात्माभिमानेन तद्विवेकशून्यः देवोहं मनुष्योहमिति भ्रान्तः यदा  तद्विवेकवान् भवति तदा जन्मादिविकाराणां सोपाधिकत्वपरिज्ञाने स्वत  स्तच्छून्यतया देवादिभेदमपश्यन् उक्ताकारैस्समानरुपमेवात्ममात्रं पश्यतीत्यर्थः । प्रबोधानन्तरं किं देवादिभेदप्रपञ्चोत्र निवर्तते येन प्रबोध स्सप्रयोजनस्स्यादित्यत्राह ' प्रपञ्चो यदी ' ति । देवत्वादिभेदप्रपञ्चो यद्यात्मनि विद्येत तदा स तत्र निवर्तेत, च भेदप्रपञ्चस्तत्र वर्तते , किन्तु 
देवत्वादिद्वैतमात्मि, मायामात्रमेव - आरोपविषयमात्रमेव , अद्वै तस्य - ज्ञानानन्दात्मकतयैकरूपत्वस्य पारमार्थ्यात् ; अतो  न निवर्तत इत्यर्थः । कथं तर्हि प्रबोधस्सप्रयोजन  इत्यत्राह - " विकल्प " इति । विकल्पः - विपरीतकल्पः , भ्रमः , यदि केनचित्कल्पितः - उत्पादितः , स निवर्तेतैव, अतोत्र कल्पितो देवत्वादिभ्रमो निवर्तत इति भावः । " विकल्पो यदी " ति व्याप्तिप्रदर्शनपरम् । एतदपेक्षयैवेयं प्रसिद्धिरित्याह ' उपदेशादि' ति' । उपदेशात् , आत्मस्वरूपे ज्ञाते द्वैतं न विद्यत इत्ययं वादो भ्रमनिवृत्तिनिबन्धन  इति भावः । पूर्वत्र " बहिः प्रज्ञो विभुर्विश्वोह्यन्तःप्रज्ञस्तु तैजसः ।  घनप्रज्ञस्तथा प्राज्ञः एक एव त्रिधा स्मृत" इति विश्वतैजसप्राज्ञतुरीयाणां पादत्वकीर्तनप्रयुक्त भेदशङ्काव्यावृत्तये विश्वतैजसप्राज्ञानामेकत्वमभिधाय उत्तरत्र " सर्वं जनयति प्राणश्चेतोशुन् पुरुषः पृथगि " ति पदात्रयत्वेन कीर्तिता ज्जीवाद्भेदेव कीर्नाद््द्वैतपरैवेयमुपनिषत् । षृथक्् - पृथग्भूत इत्यर्थः । प्रकरणादवस्थात्रयवतः प्रतियोगितया लाभः । ननु पूर्वत्र ' अयमात्मा ब्रह्मे ' त्यभेदः प्रतिपन्न इति चेन्न; " च्चान्यतत्रिकालातीतं  तद प्योङ्कार एवे " ति आदावेवात्राभेदोपदेशस्य स्तुत्यर्थत्ववगमात् । 
यद्यपि माण्डूक्योपनिषदि श्लोका गौडपादीयाएव , तथापि कैश्चिच्छ्रुतित्वाभ्युपगमात्तदनुसारेण  व्याख्यातम् ।
	एवं न क्वाप्यद्वैतप्रमितिसिद्धिः । 
	द्वैतन्तु तात्विकमेव , मोक्षदशायामपि भेदस्य भेदज्ञानान्मोक्षस्य च श्रुयमाणात्वात् । 
	तथाहि - कठवल्ल्यां चतुर्थे खण्डे - " यथोदकं शुद्धे शुद्धमासिक्तं  तादृगेव भवति एवं मुनेर्विजानत आत्मा भवती " ति । ब्रह्म प्राप्तस्तत्साम्यमुपैतीत्यर्थः ।
	मुण्डके पञ्चमे खण्डे - " समाने वृक्षे पुरुषो निमग्नोऽनीशया  शोचति मुह्यमानः । यदा पश्यः पश्यते रुकमवर्णं कर्तरमीशं  पुरुषं ब्रह्मयोनिम् । तदा विद्वान् पुण्यपापे विधूय निरञ्चनः परमं साम्य मुपैती " ति । अत्राह कश्चित्परममूर्खः - साम्यस्य पारम्येन विशेषणादैक्यसिद्धिरति ; तन्न, पारम्येन विशेषणे मोर्ख्य इव भेदघटित साम्य एव अतिसयसिद्धौ भेदे धर्मे वातिशयस्सिध्द्येत् , नतु भेद निरासः । षष्ठे - ' यथा नद्यः 
स्यन्दमानास्समुद्रेऽस्तं गच्छन्ति नाम रूप विहाय । तथा विद्वान् नामरूपाद्विमुक्तः परात्परं पुरुषमुपैति दिव्यम् ।। सयो हवै तत्परं  ब्रह्म वेद ब्रह्मैव भवति । " । अत्र एवशब्द इवार्थः , परमं साम्यमुपैतीति पूर्वानसारात् ; वाक्यशेषानुसाराच्च । तत्र हि नदीसमुद्रदृष्टान्तः प्रतिपादितः । नहि तत्रामेदोस्ति , किन्तु  नामरूपकृतभेदाभाव एव , ' स्पर्धमानो विष्णुरेव भूत्वेमांल्लोकानभजयती ' तिवत् , ' विष्णुक्रमान् क्रमते विष्णुरेव  भूत्वेमांल्लोकानभिजयतीतिवच्च । नहि तत्र पश्वालम्भनादिमात्राद्विष्णुतादात्म्यमुपपद्यते । ' इवव द्वैवमेवे ' ति नैघण्टुकाश्च पठन्ति । अन्यथा नैरर्थक्यात् । वस्तुतस्तु अवधाराणार्थ एवायमेवकारः , स्वारस्यात् । परमसाम्यश्रुत्यनुग्रहाच्च ।   सौसादृश्यविवक्षया हि सेनान्यां राजैवायमिति त्वरिता वक्तारो भवन्ति । अवधारणार्थ एवकारस्सौसादृश्यपरः ।
	दहरिद्यायां ' परं ज्योतिरुपसम्पद्य  स्वेन रूपेणाभिनिष्पद्यत' इति , बृहदारण्यके चतुर्थे अध्याये  चुतुर्थे ब्राह्मणे ' स यथा सैन्धवखिल्य उदके प्रास्त उदकमेवानुविलीयेत न हास्योदग्रहणायेव स्याद्यतो यतस्त्वाददीत लवणमेव ,  एवं वा अरे इदंमहद्भूतमनन्तमपारं विज्ञानघन एव , एतेभ्यो भूतेभ्यस्समुत्थाय तान्येवानु विनश्यति , न प्रेत्य संज्ञास्तीति ' ति । अनेन वाक्येन मुक्त्यवस्था प्रतिपाद्यते । विज्ञानघनोजीवः , पञ्चभूतमयं देहं विस्रस्य तद्विशरणानन्तरक्षण एव , सर्वस्य गतिभूते  परमात्मनि, नश्यति - लीनो भवति , देवादिनामरूपप्रहाणादित्यर्थः । अविमम्बिरणं भवति , तान्यन्वित्युक्तिः  जीववियोगोत्तरक्षण एव शरीरविशरणं  भवति, तदुत्तरक्षण  एव ब्रह्मप्राप्तिर्भवति , न विलम्ब इति भावः । देवादिवैजात्यप्रहाणात्  परमसाम्यापत्तेश्चात्यन्तवैधर्मयाग्रहणं शेषत्वादिकतिपयधर्मैर्वैधमर्यग्रहणं चाभिप्रेत्य तदनुगुणं  दृष्टान्तमाह ' स यथा सैन्धवखिल्य ' इति । सैन्धवखिल्यः - सैन्धवघनः लवणपिण्डः , अस्य प्रासितुः । अत्र लयप्रतिपादनेन रूपतो वैधर्म्यग्रहणाभावः  प्रतिपादितः । यतोयत इति आदिमध्यान्ताचामेषु रसतो वैधर्म्यं गृह्यत इति भावः । उद््ग्रहणायोग्यतवप्रतिपादनेन अपुनरावृत्तिर्व्यज्यते । 'अस्ये ति । संयो जकस्तापि न पृथग्भावकरणसामर्थ्यमिति प्रतिपादनेन स्वप्राप्तिप्रदस्यापि  भगवतः पुनरावृत्तौ न सामर्थ्यमिति गन्यते ।अस्य वाक्यस्याभेदपरत्वे दृष्टान्तवैघट्यम् , ' नप्रेत्ये ' त्यादिवाक्यवैय्यर्थ्येञ्च ।
तापनीये पञ्चमोपनिषदि -
	" तद्वाष्णोः परमं  पदं सदा पश्यन्ति सूरयः , दिवीव चक्षुरा ततम् , तद्विप्रासो  विपन्यवो  जागृवांसस्भिन्घते , विष्णोर्यत्परमम्पदमि ' ति ।
	मैत्रायणीयोपनिषदि -
	" तस्मन्नेव  यजमानास्सैन्धवघन इव लीयन्त्येषा वै ब्रह्मैक ता नाम अत्रहि सर्वे कामास्समहिताः । " इति ।
	' सैन्धवघनइवे ' ति । यथा सैन्धवधन  उदके प्रास्तस्तत्र लयं प्राप्नोति तत्समानरूपतया  दुर्ग्रहविवेको भवति , रसविशेषेण विवेक्तुं च योग्यः , तद्वद्् ब्रह्मणि लीनोपीतो भावः । अत्र  च ब्रह्मैकतानुवादेन  लयरूपताविधिः प्रतीयते ,  तदयं भावः - सर्वेषु मोक्षप्रकरणेषु ' ब्रह्म वेद  ब्रह्मैव भवती ' त्यादिरूपेणाभेदप्रतिपादकत्वेन प्रतीयमानानां वाक्या नामयमेवार्थ इति ।
श्वेताश्वतरे -
" पृथिगात्मानं प्रेरितारञ्च मत्वा जुष्टस्ततस्तेनामृतत्वमेति " इति ,
भोक्ता भोग्यं प्रेरितारं च मत्वा सर्वं प्रोक्तन्त्रिविधं ब्रह्ममेतत्" ।
	" समावे वृक्षे पुरुषो निमग्नोमीशया  शोचति मुह्यमानः । जुष्टं यदा पश्यत्यनमीशमस्य महिमानामिति वीतशोकः ।। " इति ।
	प्रपञ्चमिथ्यात्वजीवब्रह्माभेदतन्मूलाविद्यानिरासश्च वेदान्तविजये प्रपञ्चितोऽस्माभिः । तस्माच्छ्रुद्धाद्वैतं सूत्रस्वारस्याभावात् , श्रुतितात्पर्याभावादुपपत्तिविरोधाच्च न ब्रह्ममीमांसाशास्त्रविषयः ।
	सूत्रस्वारत्यादुपनिषदनुरोधादनुपपत्त्यभावाच्च  विशिष्टाद्वैतन्तद्विषयः । 
	तथाहि - सूत्रस्वारस्यन्तावत् -" ईक्षतेर्नाशब्दं " ' तदनन्यत्वमारम्भणशब्दादिभ्यः । ' ' प्रकृतिश्च प्रतिज्ञादृष्टान्तानुपरोधात् । ' इत्यादिषु। ' ईक्षतेर्नाशब्दमि ' ति बहुस्यामितीक्षणानुसारात् प्कृतिनिरासः कृतः अयं कथमुपपद्यताम् ? न तावत्स्वरूपपरिणामात् , निविकारत्व श्रुतिविरोधात् , सकलहेयास्पदजत्वप्रसङ्गेन निर्दोषत्वश्रुतिविरोधाच्च ; नापि  प्रपञ्चमिथ्यात्वात् , चैतन्यमात्रे इक्षणासम्भवात् ; सदेवह्यधिष्ठानम् , अधिष्ठानेनैव चाध्यासिकाभेदसम्भवः ; नचाविद्योशबळस्याधिष्ठानत्वम् ,  अविद्याया  दोषतया परिणामितयावोपयोगेप्यधिष्ठानत्वासिद्धेः ; नन्वविद्याशबलित 
ईश्वरः , तस्यैवायमविद्यावृत्तिरूपस्सङ्कल्पः , अधिष्ठानभूतचैतन्यस्येश्वरानुस्यूतेरीश्वराभेदनिर्देशोपपत्तिरिति चेन्न: -  ' हन्ताहमिमास्तिस्रोदेवता ' इति वाक्ये अहमिति निर्देशेन तन्मते ईक्षणादीनामीश्वरगतत्वासम्भवात् । ' तदनन्यत्वारम्भणशब्दादिभ्य ' इत्यत्र चिदचिदात्मकस्य प्रपञ्चस्य ब्रह्माभेदः प्रतिपाद्यते , स च सदेव सोम्येदमग्र आसीदि त्यत्र  इदंशब्दस्य चिदचिद्विशिष्टब्रह्मपरत्वानिबन्धनः , अन्यथा सामानाधिकरण्यानुपपत्तेः ; नच बाधार्थं सामानाधिकरण्यम् , ' अग्र ' इति निर्देशविरोधात् । ' प्रकृतिश्च प्रतिज्ञादृष्टान्तानुपरोधादि ' त्यत्र ब्रह्मण उपादानत्वमुच्यते , उपादानत्वं च कार्याभेद एव , पूर्वोत्तरावस्थायोगनिबन्धनत्वादुपादानोपादेयभावव्यपदेशस्य ; नच विवर्ताधिष्ठानत्वेनोपादानत्वम् , पटत्वेन घटत्वमितिवदयोम्यार्थत्वात् ; नच शुक्ती
 रजतोपादानतया लोकसिद्धा ।
	उपनिषदनुरोधश्च ।  सद्विद्या हि विसिष्टोपादानत्वं प्रतिपादयति । तथाहि - तत्रोपोद््घातेन प्रथमखण्डेन पितापुत्राख्यायिकया प्रतिपिपादयिषितार्थोवतार्यते । अनन्तरं षड््भिः खण्डैः प्रतिपिपादायिषितार्थः प्रतिपाद्यते । अनन्तरं च नवमिस्सएव स्थाप्यते । केन सिद्धोयं विभागः ? उच्यते , सद्विद्यान्त इव सप्तसखण्डान्तेपि " तद्धास्य विजज्ञाविती " ति पित्रा पुत्रस्योत्पिपादयिषितं ज्ञानं सम्यर्गव निर्वृत्तमिति ह्यवगम्यते । नचेदमवान्तरार्थस्य ज्ञाततापरम् स पूर्वोत्तरखण्डष्ववान्तरार्थेषु तददर्शनात् ;  उद्दालकोहारुणि ' रिति पुनरुपदेशारम्भ प्रतीतेश्च पूर्वप्रक्रान्त उपदेशः परिसमाप्त इत्यवगम्यते । तस्मात्प्रथम खण्डो नवखणडी  च मध्यषट््कशेषभूतौ ।
	तत्र विवक्षितार्थस्य साधिष्ठताज्ञापनार्थ पितापुत्राख्यायिकामाह (श्वेतकेतुरित्यादि) " अननूच्य" अनुक्तिः , स्वाध्ययानध्ययनम् , स्वाध्यायमनधीत्येत्यर्थः । ' सः - ' श्वेतकेतुः । ' उपेत्ये ' त्युपनीतत्वंगम्यते, ' उपनयीते ' ति प्रयोजकव्यापारान्तर्गतप्रयोज्यव्यापारस्य उपपूर्वेणैतिना प्रत्यभिज्ञानेन  गुरुकुलान्युपेत्येत्यवगमात् । ' महामनाः - ' कर्ममामांसोपचितमनाः । ' अनूचानः ' अधीतवेदाङ्गः । ' स्तब्धः ' - अव्यापारः , अलम्पटः  परिपूर्णः । उद्दालकः पुत्रस्नेहेन ब्रह्मोपदिदिक्षु स्तस्य ब्रहमजिज्ञासामुत्पादयितुमाह (" श्वेतकेतवि " त्यादि) ' तमादेशम् 
प्रसिद्धन्नियन्तारम् । उत्तरयच्छब्दस्य तच्छब्दनिरपेक्षत्वात्तच्छब्दः  प्रसिद्धिपरः । ' एतस्य वा अक्षरस्य प्राशसने गार्गि' ' यः पृथिवीमन्तरो यमयति ' । ' एतस्य वा अक्षरस्य प्रशासने गार्गी ' 'यः पृथिवीमन्तरो यमयति ' 'तमो	 वा इदमास, तत् परेणेरित विषमत्वं प्रयाती ' त्यादिषु प्रसिद्धर्द्रष्टव्या । आदेश इति कर्तुरपि साधकतमत्वात् स्वातन्त्र्यमविवक्षित्वा साधकतमत्वविवक्षया । वस्तुतः कर्तर्येव करणे घञ््, " विवक्षातः कारकाणि भवन्ती " तन्यायात् ; कर्मणिघञङ्गीकारेणोपदेश्य परत्वाभ्युपगमे प्रकृत्यस्वारस्यम् , आङ््पूर्वस्य दिशेः प्रशासनार्थत्वात् । किञ्च - धर्मादेरप्युपदेश्यत्वेन तस्य ब्रह्मासाधारण्यासिद्धेः अप्राक्ष्य इत्यनेनैवोपदेश्यत्वसिद्धेश्चादेशशब्दो व्यर्थः । किञ्च -' सदेव सोम्येद' मिति वक्ष्यमाणत्वेन नपुंसकान्तेन पाजन्तरेण निर्देशे स्वरसेपि पुल्लिङ्गनिर्देशोनियन्तृप्रतीत्यर्थएव , नियन्तृपरस्यादेशशब्दस्य ' एषत आत्मान्तर्याम्यमृतः ' - ' एष सर्वभूतान्तरात्मा अपहतपात्मा दिव्यो देव एको नारायण' इत्यत्र पर्यवसानेन तत्प्रसिद्धसापेक्षस्य निर्देशस्य पुरल्लिङ्गत्वोपपत्तेः । किञ्चात्र तच्छब्दः प्रसिद्धिपर इत्युक्तमेव । नियन्तृत्वमेव हि बहुश उपदिश्यते , न तथोपदेश्यत्वम् । अतो नियन्तैवादेशशब्दार्थः । प्रकारणानुसारादपि नियन्तृपरत्वमेव युक्तम् , अत्रोपादानमात्रप्रतिज्ञायां ' तदैक्षत ' ' असृजते ' त्येव वक्तव्य स्यात् , ' तत्तेजोभवदित्यादि ' हि वाचम् , अत उत्तरत्र कर्तृत्वास्याभिधानादिहापि तदुक्तेरपेक्षितत्वादपेक्षितविधानन्यायेन तदभिधानमेव  युक्तम् । ' उत तमादेश' मित्याक्षेपाभिप्रायम् । ब्रह्मज्ञानं हि स्तब्धताहेतुः , तदभावेपि सां विस्मयनीयेति भावः । (येनाश्रुति मिति )' आत्मनि खल्वरे दृष्टे श्रुते मते विज्ञाते इदं सर्वं विज्ञातं भवती ' ति मैत्रायणीयश्रुत्यनुसारादुपादानप्रकरणानुगुण्याच्च ' येन श्रुतेनाश्रुतं श्रुतं भवति येन मतेनामतं मतं भवति येन विज्ञातेनाविज्ञातं विज्ञातं भवतीत्यर्थः । अत्र श्रुतत्वादिकं साध्यम् । श्रुतादिः करणत्वेन निर्दिश्यते । एवं  श्रवणादेः करणत्वे तात्पर्यम् । यच्छ्रवणमेव यच्छ्रवणं भवतीति पर्यवसितोर्थः । अश्रुतत्वं स्थूलाकारविशिष्टरूपेण, श्रुतत्वं सूक्ष्मरूपेण, धर्म्यैक्याच्छ्रुतत्वाश्रुतत्वयोस्सामानाधिकरण्यम् । आवृत्या ज्ञाततां दृढीकर्तुं श्रवणादित्रयमुपन्यस्तम् । इति पितोवाचेत्यन्वयः । अन्यज्ञानेनान्यस्य ज्ञातत्वासम्भवम्न्वानः पुत्रः पृच्छति (कथन्न्विति ) गुरुराह (यथेत्यादि) अत्रापि 
मृत्पिण्डादेर्ज्ञातत्वं विवाक्षितम् । रूपभेदान्नामभेदाच्च कार्यद्रव्यस्य कारणद्रव्याद्भिन्नत्वेन दृष्टातेप्यसम्भवाशङ््कां परिहरति (वाचारम्भणमिति )
अध्ययनेन वसतीति वत् प्रयोजनतया हेतुत्वं वाचेति विवक्षितम् । विकारग्रहणाज्जलाहरणादिव्यवहारो ऽप्युपलक्ष्यते । वागव्यवहारर्थं जलाहरणादिव्यवहारार्थं च पृथुवुध्नोदराकारादिविकारो घटादिनामधेयञ्च मृदास्पृश्यते । आरम्भणमिति कर्मणि ल्युट्् । तत्र प्रत्यभिज्ञां युक्तिमाह (मृत्तिकेत्येवेति ) प्रातर्या मृतिका नयोपलब्धा सैवेदानिं घटादिरभूदिति प्रत्यभिज्ञानं दृश्यते , तच्च अबाधितमित्यर्थः । इतिकरणेनानुकरणरूपता एवकारोपश्लेषात्प्रत्यभिज्ञावाक्यानुकरणरूपताच प्रतीयते । इत्यन्तेन व्यवहारानुकरणेन तद्धेतुभूता प्रत्यभिज्ञा विवक्षिता । सत्यम् अबाधितम् । मृत्तिकैवोति प्रत्यभिज्ञानमवाधितमित्यर्थः । यद्वा - अनुकरणेनानुकार्यमुपस्थाप्य तस्यैवाबाधितत्वमुच्यते । लोहमणि ः - स्वर्णपिण्डः । नखनिकृन्तनमिति चिकीर्षिताकारप्रागवस्थाकारसाम्यादभिधीयते । प्रतिज्ञावाक्ये कर्तृत्वं विसेर्ष्टोपादानत्वसिद्धये ब्रह्मज्ञानेन कृत्स्नस्य ज्ञातत्वंच प्रतिज्ञातम् , तत्र द्वितीये शङ््का दृष्टान्तेन परिहृता । पुनर्गुरुकुल  प्रस्थापनशङ््कयाह (नवे इति) (महति) निजकुमारेभ्योप्यतिशयितव्यामोहविषयाया मह्यमित्यर्थः । (तद््ब्रवीत्विति ) दृष्टान्ते उपादनोपादेय भावाद्युज्यते , इह कथमिति भावः ।
	एवं  प्रथमखण्डेन द्विविधं कारणत्वमवतारितम् । अथ कारणत्वमाह (सदेवेति) समष्टिव्यष्टिसर्गौ व्यष्टिसर्गार्थं त्रिवृत्करणं विकारस्य नामधेयस्य च स्वपर्यन्तत्वसिद्धये नामरूपव्याकरणयोरनुप्रवेशाधनतां जीवस्य कार्यत्वसिद्धयेनुप्रवेशस्य जीवद्वारकतान्त्रिवृत्करणोपपत्तिं जीवस्य शरीरद्वारकसत्वकार्यत्वसिद्धये शरीरस्य भूतत्रयमयत्वं सूक्ष्मनिर्गंममाप्यायितत्वञ्चोपपाद्य , विशिष्टोपादानत्वं प्रसाध्योपसंहरति षङिभः खण्डैः । 
	द्वितीयखण्डेन समष्टिसृष्टिमाह (सदेवेति ) अर्ययपूर्वकत्वात् सृष्टेः प्रथमतो लयमाह । अनेन सर्गप्रळययोः प्रवाहानादित्वं सूच्यते । तेन द्रव्यानादित्वसिद्धेरसत्कार्यनिरासः , कारणस्यैव कार्यभावस्य प्रवाहानादितावगमात् । इदम् - परिदृश्यमानं चेतनाचेतनात्मकं विभक्तनामरूपं  स्थूलकार्यम् , सर्गात्प्राचीने 
प्रळयकाले , अद्वितीयम् - कर्त्रन्तरनिरपेक्षम् - एकम् - अविभक्तनामरूपतया कार्यावस्थानिबन्धनबहुत्वशून्यम् ,  सदासीदित्यर्थः । सत एव कर्तृत्वस्य कार्यरूपेण बहुभवनस्य च वक्ष्यमाणत्वात् - प्रकरणानुसारेणैकाद्वितीयपदयोरर्थ उक्तः । प्रतिज्ञायामादेशपदेन नियन्तृतयावगतस्यैवोपादानत्त्वोक्तेरिदमिति प्रसिद्धकार्यनिर्देशाच्च श्वेतकतुर्महामनाः सदेवेति विशिष्टग्रहणमिति खयमेव ज्ञास्यतीत्यभिप्रायेण वैशिष्ट्यन्न क्तम् । कष्ठस्योक्तम् । ततश्चेदं  सदासीदित्यत्य स्थूलचिदचिद्विशिष्टं सूक्ष्मचिदचिद्विष्टमासीदिति पर्यवसितार्थः । सच्छब्देन निर्देशो वादिनिराकरणार्थः । मिथ्यावादिमतमनूद्य दूषयति (तद्धैक इति) तत् - तत्र इदम् , अद्वितीयम् - कार्यशून्यम् , अत एवैकम् , सद्विलक्षण मज्ञानमासीत् , तस्मादसतोज्ञानत्प्रातिभासिकाद्व्यावहारिकसत्ताशून्यात् , व्यावहारिकसज्जायत इत्यर्थः । " कथमसतस्सज्जायत " इति अज्ञान स्यैवासिद्धिरसतस्सदुत्पत्त्यसम्भवश्च विवक्षितौ । सच्छब्देन मिथ्यात्वनिरासोभिप्रेतः । ' असदेवेदमग्रआसी ' दिति तन्त्रावृत्त्यन्यतरेण नैय्यायिकमतानुवादः , ' कुतस्तु खलु सोम्ये ' ति तन्निरासश्चाभिप्रेतः । शून्यवादानुवादस्तु न सम्भवति , असत्त्वस्य  कालविशेषानपेक्षत्वात् ; सज्जायत इति तैरनङ््गीकाराच्च । लयउक्तः , अथ कर्तृत्वमुपादानत्वं चाह (तदैक्षतेति) ईक्षणात्स्यामितिचोभयसिद्धिः । तत्सत् - लूक्ष्मचिद चिद्विशिष्टं ब्रह्म, तेजः - तेजोवस्थम् , ' बहुस्याम् '  ' तत्तेज ऐक्षते ' ति पूर्वोत्तरानुसारात् ; तस्मादित्यौचित्यद्योतनम् ।
	इदं सदासीदिति स्थूलस्य लय उक्तः , सृष्टिरप्यस्यैव  वाच्या , तत्कथम्भूता सृष्टिरुच्यत इति शङ्कां परिहारन् व्यष्टिसृष्टिमाह तृतीयखण्डेन (तेषामति ) आण्डजं जीवजमुद्भिज्जमित्येतेषाम् , भूतानाम् कार्याणाम् , बीजानि , त्रीण्यैव - तेजोबन्नान्येव । व्यष्टिसृष्ट्यर्थमेव  भूतसृष्टिरुक्तेति भावः । व्यष्टिसृष्टिसङ्कल्पमाह (सेयमिति) ननु सत ईक्षणमनुपपन्नम् , अचेतनत्वाद् , चेतनत्वेपि निरुक्तेक्षणानुपपत्तिरिति शङ्कां देवताशब्देन परिहरति । सा - आदेशपदेन निर्दिष्टा, इयम् सत्पदेन निर्दिष्टा, तिस्रो वेदताः - अत्र देवताशब्देन देवताशरीरत्वाद्भूतान्युच्यन्ते ,यथा देवाधिष्ठितत्वाद्देवशब्देन्द्रियाणि । नामरूपयोः  स्वपर्यन्तत्वसिद्धये अनुप्रवेशकीर्तनम् , अनुप्रवेशस्य नानरूपव्याकरणार्थत्वद्योतनार्थल्यपा समानकर्तृकत्वनिर्देशः। अनुप्रवेशस्य हि 
तादर्थ्यन्नामरूपयो स्स्वपर्यन्तत्व एव हि सिद्ध्यति । अत एव हि श्रुत्यन्तरम् " तन्नामरूपाभ्यां व्याक्रियत" इति । जीवस्यापि कार्यत्वसिद्धये तद््द्वारकमनुप्रवशमाह (अनेनेति) अनेन जीवेनात्मनानुप्रविश्याहं व्याकरवाणीत्यन्वयः । जीवपदं स्वपर्यन्तम् , अतः स्वपर्यायेणात्मशब्देन सामानाधिकरम्योपपत्तिः । अनेन जीवानुप्रवेशस्तद््द्वारकस्वानुप्रवेशश्च विवक्षितः । " नानावीक्याः पृथग्भूतास्ततस्ते संहतिं विना । नाशक्नु वन्प्रजास्स्रष्टुमसमागम्य कृत्स्नशः ।। " त्रिवृत्करणं विना भूतानां कार्याक्षमत्वान्नामरूपव्याकरणार्थं त्रिवृत्करणसङ्कल्पमकरोदित्याह (तासामिति) कार्यसङ्कल्पानन्तरं कारणसङ््कल्पो युक्त एव । ' सेयन्देवते  ' त्यत्र पाठक्रमो न क्रमनियामकः , किन्त्वर्थस्वभाव एव , सच कार्यकारणभावः । व्याकरणस्य कार्यत्वं सङ््कल्पप्राथम्यादवगतमेव । एवमनुप्रवेशकथनात् सद्वारकावस्थाश्रयतयोपादानत्वमुक्तम् । अचितः कार्यत्वमवस्थाद्वारकम् , चितः कार्यत्वमवस्थावद््द्वारकम् , परमचेतनस्य तदुभयद््वारकम् । सद्वारककारणत्ववत्  सद्वारकमाश्रयत्वं चास्त्येव; खट््वायां शयनेपि प्रासादे शेत इत्यभिधानात् ; जलपूर्णकुम्भवहे श्रमाधिक्योपलम्भाञ्च , उह्यमानगुरुत्वस्यैव श्रमप्रयोजकताया यथाप्रमाणामन्यत्र क्लृप्तत्वेन सैरमेव प्रयोजकान्तरकल्पनस्यानवकाशात्वात् । नच भूतलस्य  घटावस्थाश्रयत्वप्रसङ््गः , यथादर्शनं पृथक्सिद्धस्य पृथक्सिद्धं प्रति -अपृथक्सिद्धस्यैवापृथाक्सिद्धं प्रति च द्वारत्वात् । एवं च ब्रह्मणस्सद्वारक वस्थाश्रयत्वान्न निर्विकारश्रुतिविरोधोपि। सर्वत्रापि हि निषेधो यथाप्रसक्ति अचेतने ज्ञान्नेत्युक्ते यस्सम्बन्धश्चेतने दृष्टस्तत्सम्बन्धेनाचेतनेपि प्रसक्तौ तेन संसर्गेण निषेधः क्रियते , लौकिकेष्वेव ज्ञानन्न शास्त्रार्थेष्वित्युक्तौ लौकिकेषु दृष्टविषयविषयिभावसम्बन्धेनैव वैदिकेष्वपि प्रसक्तौ तेन संसर्गेण निषेधः  क्रियते , एलमिहापि येनाद्वारकसम्बन्धेनाचेतने विकारो दृष्टस्तेनैव सम्बन्धेन निषेधः क्रियते , अन्यथोपादानत्वसर्वाधारत्वश्रुतिविरोधात्  । नचाद्वारकसंसर्गप्रतीतौ लक्षणा , प्रतियोग्यधिकरणाभावोपस्थापकपदेषु लक्षणाविरहात् । केन तर्हि तत्प्रतीतिः?  प्रतियोदित्वप्रतियो गितावच्छेदकत्ववन्निषेधकवाक्येनैव । एवं विशिष्टस्योपादानत्वमुपादेयत्वञ्चोक्तम् । यदाह -किमिदं विशिष्टोपादानत्वम् ? नतावदुभयोः, निर्विकारत्वश्रुतिविरोधात् ; विकाराश्रयत्वं ह्युपादानत्वम् ; अत एव न 
विशेष्यस्य; नापि विशषणस्य , ब्रह्मणोनुपादानत्वप्रसङ््गादितिः -तन्न , उभयोपादानत्वस्यैव विवक्षितत्वात् - विशेषणं विशेषणोपादानं विसेप्यं विशेष्यो पादानमिति । उक्तरीत्या ब्रह्मणि विकारश्रयताया द्वारसापेक्षत्वादपि वशिष्टोपादानत्वव्यपदेशः । एवञ्चेदमिति स्थूलचिदचिद्विशिष्टूब्रह्मरूपं कार्यन्निद्रिश्य सदासीदिति तस्य स्थूलावस्थाप्रहाणेन सूक्ष्मचिदचिद्विशिष्टकारणरूपता प्रतिपाद्यते । एतत्सर्वमभिप्रेत्य नामरूपव्याकरणमनु प्रवेशप्रयोज्यमुक्तम् । प्रयोजकत्वं च पूराश्रयत्वनामवाच्यत्वाभायमेव सिद्ध्यति । नहि पितृकुलालयोरनुप्रवेशो नामरूपव्याकरणे हेतुतया दृष्टः।  कार्यप्रयोजकमेव हि त्रिवृत्करणमिह  कीर्त्यते । अतः प्रकरणावगतञ्च प्रयोजकत्वम् । अन्यथा भूतसृष्ट्यनन्तरं कार्यसृष्टिं वक्तुं प्रथमतस्सामान्येन कार्यत्रैविध्यमुखेन कार्यमुक्षिप्य ' हन्ताहमिम् ' इत्यादिना कार्यसृष्टिं प्रतिपादयितुं प्रवृत्तिस्य मध्येनुप्रवेसकीर्तनं स्रुध्नात् गच्छतो माळवकपथान्वेषणवदसङ्गतमेव स्यात् । एवदृष्टान्ते विकारे नामधेयं च स्पृश्यते न तु द्रव्यमुत्पद्यत इति यत्पूर्वमुक्तम, तद्दार्ष्टान्तिके स्पष्टीकृतम् । एवन्तृतीयखण्डे व्यष्टिसृष्टिरुपपादिता ।
	एवन्त्रिवृत्कर  णमन्यस्य कार्यद्रव्यस्याभावञ्च संवादयति चतुर्थ खण्डेन  (यदग्नेरित्यादि) (अपागादिति) अग्नित्वेन पराभिमतात् कारणादन्यस्मात् अग्नित्वमपागादित्यर्थः । पूर्वोक्तामुपपत्तिं स्मारयति (वाचारम्भणमिति) भूतत्रयरूपाण्येवाग्नौ प्रत्यभिज्ञायन्ते , साचप्रत्यभिज्ञ साधिता, रूपान्तरानुपम्भादिति भावः ।  गुर्वन्तरसंवादमाह (एतद्धस्मेतिः तत् - कार्यकारणयोरनन्यत्वम्, एतत् - त्रिवृत्करणम् , विद्धांसः , आहुरित्यर्थः । तेभ्यस्सकाशादन्ये केचनेममर्थमवदिषुरित्याहि (पूर्वे महाशाला महाश्रोत्रिया न नोद्य कश्चनाश्रुतममतमविज्ञातुदाहरिष्यतीति ह्येभ्यो विदांचक्रुरिति) महाशालाः -यज्वानः , महाश्रोत्रियाः - श्रुतवेदान्ताः , अविज्ञातम् - भूतत्रयातिरिक्तं कार्यद्रव्यम् , नकश्चिदपि, नः - अस्माकम् , अस्मत्पुरतः , उदाहर्तुं शक्नोतीतीतममर्थम् , एभ्यः - विद्वांस इति निर्दिष्टेभ्यः , विदाञ्चक्रुरित्यर्थः ।
	जीवस्य शरीरद्वारकं कार्यत्वमाभिप्रयन् तस्य कार्यत्वसिद्ध्ये शरीरस्य भूतत्रयमयत्वमाह पञ्चमखण्डेन (अन्नमशितमिति) ' तन्मन' इति आयुर्घृतमिति वद्व्यपदेशः । तेनाप्यायितमित्यर्थः । सूक्ष्मस्य सारां सस्य कथन्ततो निर्गम इत्यभिप्रायेणाह (भूय 
इति) 
 	सूक्ष्मनिर्गममुपपादयति षष्ठखण्डेन । आप्यायकत्वमुपपादयेत्याह (भूय इति) 
	आप्यायकत्वमुपपादयति सप्तमखण्डेन (षोडशेति) (अभ्याहितस्येति) वह््नेरिति शेषः । एतर्हि - इदानीम् (तद्धास्येति) आचार्येण प्रतिपिपादयिषितं ' तमादेशमि ' ति प्रतिज्ञानं कार्यकारणयो रमन्यत्वं कर्तुरुषादानत्वं चिदचिद्विशिष्टस्योपादनोपादेयमावञ्च विशिष्य सोपपत्तिकं कुदृष्टिनिरसनपूर्वकं ज्ञातवानित्यर्थः । ' हे ' ति कुदृष्टिनिरसन प्रयुक्तहर्षो द्योत्यते । श्वेतकेतोस्स्वेनोत्पादितां भगवतस्सर्वोपादनत्वबुद्धि मवेदान्तिनोपहरेयुरिति पुत्रस्नेहेनापायमाशङ्क्य स्वेनोत्पादितां बुद्धिं विशिष्टोपादानत्वं सोपपत्तिकं नवकृत्वोभ्यस्य दृढयति नवभिः खण्डैः । 
	जीवविशिष्टस्य परमात्मनः कार्यता द्विविधा, एका , ज्ञानावस्था  द्वारिका, अपरा शरीरद्वारिका, द्वविधामपि तामुपपपादयति अष्टमखण्डेन (स्वप्नन्तमिति) स्वप्नस्यान्तः - सुषुप्त्यवस्था, यत्र - यदा सुषुप्त्य वस्थायाम् , परुषशब्दो ब्रह्मपर्यन्तः , सता सम्पन्नो भवति - ज्ञान विकासरूपस्थूलावस्थाप्रहाणेन सूक्ष्मचिदचिद्वइशिष्टब्रह्मणि लीनो भवति । ' आचक्षत' इति वैदिकप्रसिद्ध्यभिप्रायम् । स्थूलावस्थाप्रहाणमुपपाद यति (यथा शकुनिरिति ) प्राणोजूवः । द्वितीयं कार्यत्वमुपपादयति (अशनायेत्वादिना) तत्र स्वपितीति प्रसिद्ध्येवाशनायापिपासाप्रसिद्धिभ्यां विवक्षितं साधयति । किन्तत इत्यत्राह (तत्रैतदिति ) तत्र -अशनावस्थायाम् , एतत् - एतत्कालीनो विकारः , शुङ््गम् - अङ्कुरम् कारणानुमापकमित्यर्थः (तस्येति) अद्भर्नीतम् , क्षणमन्नम्, तत्कारणमित्यर्थः ।(अन्नेनेति) उक्तरीत्या तन्नेतृत्वात् कारणत्वाच्चेति भावः । 
(सन्मूला इति) यत एवं भूतत्रयात्मकत्वं शरीरस्य भूतानाञ्च सन्मूलत्वम्, अतः प्रजा भूतत्रयात्मशरीरसंसृष्टाः , सन्मूलाः - सत्कार्यभूताः । सदायतना इति स्थितिरुक्ता, सत्प्रतिष्ठा इति लयः (यत्रैतत्पुरुषः पिपासति नामेति) पूर्वद्योज्यम्। जीवस्य ब्रह्मकार्यत्वसिद्ध्ये शरीरस्य भूतत्रयात्मकत्वमुक्त्वा तदपि त्रिवृत्कृतभूतत्रयात्मककत्वमेवेत्यभिप्रायेण त्रिवृत्कारणोपपादनं स्मारयति (यथात्विति) भूतावस्थाद्वारकं लयमुपपादयति (अस्य सोम्येति) एवमुपादानत्वमुपपद्यत एवेत्यभिप्रायेणोपसंहरति (स य इति) यस्सआदेशः सएषसदित्युक्तः , अयमणिमेत्यर्थः । 
एतदात्म्यमिदंसर्वम् - एतदात्मकं सदादेशखरूपं स्थूलचिदचिद्विशिष्टं ब्रह्म सूक्ष्मचिदचिद्विशिष्ट ब्रह्माभिन्नमित्यर्थः । कुदृष्टिभिरविचाल्यत्वाभिप्रायेणाह (तत्सत्यमिति) स्वरूपाभेदबुद्धिं वारयति (स आत्मेति) तस्यान्तर्यामत्वेन स्थूलमूक्ष्मा वस्थाद्वययोगादयं भेदव्यपदेश इत्यर्थः । तत्त्वमसीति विशिष्टोपादानो पादेयभावे श्वेतकेतुमेवोदाहृत्योपसंरहति दाढ्यार्थम् । ' स त  आत्मान्तर्याम्यमृत ' इति वत् , ' तत्त्व' मिति पदद्वयमपि परमात्मपर्यन्तम् । श्वेतकेतुपदन्तु न तथा, सम्बोधनत्वात् । युष्मदुपपदत्वान्मधयमपुरुषः । कथन्तर्ह्यहमनेन सम्पन्न इति सम्पत्त्यग्रणमित्यभिप्रायेण पृच्छति (भूय इति) ननु 'स्वप्ययादि' ति सूत्रे ' सता सोम्ये' त्युक्ता सत्सम्पत्तिः प्रकृति निरासहेतुतयोच्यते , तस्याश्च तद्धेतुत्वं ' स्वमपीतोभवती' ति सत्सम्पत्तेः स्वस्मिन् लयरूपत्वोपपादनात् ; जीवस्य सति लयः तथाहि स्वस्मिन् लयो भवति , यदि जीवब्रह्मणोरभेदसस्यात् ; स्थूलजीवशरीर कस्य सूक्ष्मजीवशरीरके लयस्यात्र विवक्षायामपि साङ्ख्यान्प्रति कथमियं युक्तरुच्येत , ब्रह्मण एव तैरनङ््गीकारात् ; इति चेत् ? उच्यते , जीवब्रह्माभेदपक्षे जवस्य ब्रह्मणि लयो हि न मुक्तेः प्राक्सम्भवति , सुषुप्तिकाले हि अन्तः करणस्य सूक्ष्मरूपतापत्या स्थूलस्य जीवस्य सूक्ष्मे जीवे लय इति स्यात् , तस्माज्जीवस्य प्रकृतौ लयासम्भवाज्जीवब्रह्माभेदेपि लयप्रतिपादनानुपपत्तेश्च उक्तरीत्यैव स्वाप्ययविवक्षया साङ्ख्यनिरासोभिप्रेतः । 
	अग्रहणमुपपादयति नवमखण्डेन (यथासोम्येति) ' पुरुषः स्वपिति ' ' नविदुरि' ति एकवचनबहुवचनाभ्यां पूर्वत्र ब्रह्मपर्यन्ततां उत्तरत्र जीवपर्यवसानञ्च स्फोरयति । तेन जीवस्य ब्रह्मसम्पत्तिः स्थूलास्थावियुक्तब्रह्मण्यवस्थानम् । (अमुप्याहमिति) अमुप्य, सोहमेभिस्सङ्गतोस्मीति विवेको नेत्यर्थः । सामग्रीविरह एव तस्य तथा ज्ञानाभावनिबन्धनम् , स एवेहापीति भावः । सामग्रीसम्भावनामपि वारयितुं जडदृष्टान्तोपादानम् । (त इहेति) यथा पूर्वं सुप्तास्तद्दशायामपि व्याघ्रादयो भवन्त्येव, तथापि तद्रूपन्न जानन्ति, तद्वदिहापीति भावः । सुप्तोत्थितज्ञानं वा विवक्षितम् । ' तदे ' ति सुप्तोत्थितकालः परामृश्यते । अत्रापि पक्षे स्वापकाले व्याघ्रादिरूपवदेव सत्संसर्गमपि  जानन्तीत्येव भावः ।(सएषोणिमेति) पूर्ववत् । कथमागमनाग्रहणिति पृच्छति (भूय इति)
	तदुपपादयति दशमखण्डेन (इमास्सोम्येति) (इयमहमस्मीति) 
अस्मात्समुद्रादागताहमस्मीति न जानन्तीत्यर्थः । ' स य एष ' इति पूर्ववस्थाविशिष्टस्य लय उक्तः , तत्र जीवस्यैव कथं मरणं वदन्तीत्यभिप्रायेणाह (भूयइति)
	तदुपपादयत्येकादशेन (अस्यसोम्येति) ' सय इति पूर्ववत् । अणिम्नः  कथम्महत्वंमित्यभिप्रायेणाह (भूय इति )
	तदुपपादयति द्वादशेन (न्यग्रोधेति) यदि परमात्मा कार्यकारणानुगतः , कथन्तर्हि तदनुपम्भः , अनुपलम्भे तस्य तत्रानुगतत्वे किम्मानमित्यभिप्रायेणाह (भूय इति) 
	तदुपपादयति त्रयोदशेन । ' सय इति पूर्ववत् । लवणवदिह ज्ञानोपायः क इत्यभिप्रायेणाह (भूय इति)
	तदुपपादयति चतुर्दशेन (यथासोम्य पुरुषमिति) (आचार्यवानिति) आचार्यवानुपदेशेन तं सदादेशं वेद, तद्विदो मम सम्पत्तौ शरीरवियोगपर्यन्तमेव विळम्ब इत्यपि जानाति , तदुपासनस्य मोक्षसाधनतया आचार्येणाभिधानादिति भावः । ' न विमोक्ष्य ' इति मोक्षतया किं ववक्षितमित्यभिप्रायेणाह (भूय इति )
	विवक्षितमाह पञ्चदशेन (पुरुषं सोम्येति) ' सय इति पूर्ववत् । इतः परमप्युपपादनीयमस्ति चेदुपपादयेत्वभिप्रायेणाह (भूय इति)
	इदम्- ब्रह्मणः कर्तृत्वं विशिष्टोपादानत्वं च तप्तपरशग्रहणेन श्रद्धापयितव्यमित्याह चरमखण्डेन (पुरुषंसोम्येति) (सयथेति) तथाविशिष्टोपादानवाद्यपि तच्छ्रद्धापनाय तप्तपरशुग्रहणे न दह्येतेति भावः । ' सय ' इति पूर्ववत् ।
	कर्तुविशिष्टोपादानताया ' आदेशन् ' ' येनाश्रुत' मित्युपक्रमः , ' ऐतदात्म्यमिदं सर्वमात्मे' त्युपसंहारः , अस्यैवाभ्यासः , अपूर्वत्वं प्रसिद्धम् , ' अथ सन्पत्त्य ' इति फलम् , आख्यायिकार्थवादः , दृष्टान्तप्रदर्शनानु प्रवेशकथनादिरुपपत्तिः , । एवं षडिवधतात्पर्यलिङ्गोपेतया सद्विद्यया कर्तु विशिष्टोपादानभावस्समर्थितः ।
	श्रुत्यन्तराण्यपीमामेवानुरुन्धते । ' असद्वा इदमग्र आसीत् ' - स्थूलावत्त्थं ब्रह्म तच्छुन्यं सूक्ष्मांवस्थमासीति । ' ततः ' - असतः , सूक्ष्मावत्थादित्यर्थः । ' सत् '- स्थूलावस्थम् । कार्यकारणयोरभेदं  विशिष्टोपादान्त्वं कर्तृत्वञ्चाह (तदातमानं स्वयमकुरुतेति) अनेन ' तत्तेजो सृजते सृजते ' त्यादौ तेजआदिपदानां भगवत्पर्यन्तत्वं प्रख्यापितम् । ' तत् ' - असत् , सूक्ष्मावस्थम् । एवम् - ' आत्मा वा इदम् ' ' ब्रह्म वा 
इदम् ' ' एकोह वै नारायणः ' ' ब्रह्म वनं ब्रह्म स वृक्ष आसीद्यतो द्यावापृथीवी निष्टतक्षुः ' ' आत्मन आकाशस्सम्भूतः ' ' यतो वा इमानि भूतानि जायन्ते' ' तत्सृष्ट््वा तदेवानुप्राविशत् तदनुप्रविश्य सच्च त्यच्चाभवदि ' त्यादिवाक्यान्यप्येतदर्थकानि ।
	इमं सद्विद्याराद्धान्तमसहमानाः प्रकारान्तरमपि उपादानत्वे निर्वोढुमसमर्थोः केचिदाहुः - विशेप्यस्य विशेष्यविशेषणयोर्वोपादानत्वे निर्विकारत्वश्रुतिविरोधः , विशेषणस्योपादानत्वे तु न ब्रह्मण उपादानत्वसिद्धिरिति न ब्रह्ममोपादानमिति; - तेच सद्विद्यामनुरुन्धाना इव प्राहुः सागदृश्यप्राथान्याभ्या प्रतिज्ञादृष्टान्तौ । तथाहि - (येनाश्रुत मिति) येन श्रुतेन ब्रह्मणा, अश्रुतं ब्रह्मणि ज्ञाते तत्सादृश्यात् सर्वं ज्ञातं भवतीत्यर्थः । ब्र्हमज्ञानेन कृत्स्नफसिद्धेरितरत् सर्वं ज्ञातप्रावमित्यर्थः । प्रथमे दृष्टान्तमाह (यथोति) अत्रापि सादृश्यात् ज्ञानं विवक्षितम् ।  द्वितीये ' तनूप्वर्षिष्ठे' ति वदावृत्तेन ' यथासोम्येकेन मृत्पिण्डेन सर्वं मृण्मयं विज्ञातं स्यादि ' त्यनेन दृष्टान्तोपन्यासः । मृदित्येतस्मिन्पदे ज्ञाते सर्वं मृण्मयमृत्पदापभ्रंशभाषापदानि ज्ञातप्रायाणि, भाषापदानि ह्य व्यापकानि, संस्कृतन्तु सर्वदेशव्यापकम् , अतस्तत्तद्देशे तेन तेनापभ्रंशेन यो यो व्यवहारो भवति तस्य सर्वस्यापि संस्कृतेनैव करणसम्भवादप भ्रंशो ज्ञातप्राय इत्यर्थः । उक्तार्थमुपपादयति (वाचारम्भणमिति ) अपभ्रंशभूतन्नामधेयं  वाचारभ्यते , तस्मादनित्यम , मृत्तिकेति पदन्तु नित्यम् , अपभ्रंशास्तत्तत्पुरुषवागुपज्ञत्वान्न व्यापकाः , संस्कृतपदन्त्वपुरुषो पज्ञत्वादव्यापकमित्यर्थ इति ।
	अत्रोच्यते - बहुश्रुतिस्मृतिविरुद्धं ब्रह्मणोनुपादानत्वम् । श्रुतय उदाहृताः ।  स्मृतयः परिकरविजये द्रष्टव्याः । उपादानत्वञ्च 	निर्व्यूढम् । यश्च वाक्यार्थ उक्तः , सोनुपपन्नः , सादृष्यस्य साधारणतया तन्निबन्धनज्ञानहेतुताया अपि साधारण्येन ब्रह्मणि विशेषाभावात् ' तमादेशमप्राक्ष्य' इत्यसाधारण्येन ब्रह्मनिर्देशानुपपत्तेः । दृष्टान्तवैय्यर्थ्याच्च । सदृशज्ञानात् सदृशज्ञाननियमश्चासिद्धिः । तत्सदृश इति ज्ञानस्य तादधीन्यमात्रविवक्षाप्यनुपपन्ना ; विसदृश इति ज्ञानस्यापि तादधीन्येन सादृश्ये विशेषाभावात् । ब्रह्मणोत्यन्तविसदृशत्वाच्च । वस्तुत्वादिना सादृश्यस्य सर्व साधारण्यात् । बहुधर्मैस्सादृम्यस्य घटादावेव सम्भवात् , ब्रह्मणि तदसम्वात् । किञ्च - श्रुतं मतं विज्ञातमित्युच्यते । ब्रह्मज्ञानं सति कथंचित्सादृश्यात् ज्ञाततासम्भवपि कथं ब्रह्मणि 
श्रुततवादौ सत्यन्यत्र श्रुतत्वादिसम्भवः . प्राधान्यपरत्वे मतविज्ञातपदयोरपि तथात्वे पौनरुक्त्यम् । ब्रह्मणः प्राधान्यात् सर्वस्य श्रुतादिप्रायत्वविवक्षायामौपचारिकत्वं स्पष्टम् । किञ्च - श्रुतपदेन युगपच्छ्रुतत्वश्रुतप्रायत्वरूपमुख्यामुख्यार्थबोधनासम्भवात् श्रुपदावृत्तिस्तन्निबन्धनवाक्यावृतत्तिश्च प्रसजेत् । यथा सोम्येकेनेत्यस्या वृत्तिश्चानुपपन्ना । ' तनूर्वर्षिष्ठे ' त्यत्र तु अयाशयारजाशयेत्यनयोस्साकाङ््क्षत्वा दावृत्तिरुपपन्ना । मृदादिशब्दानामशब्दानुशासनत्वादर्थपरत्वेन शब्दपरत्वमनुपपन्नम् । मृत्पिण्डमृण्मयमृत्तिकाशब्दानां लोहमणिलोहमयशब्दयोर्नखनिकृन्तनकार्ष्णयसशब्दयोश्च मिथो व्याघातः  व्याकरणाध्ययनसाध्यत्वात संस्कृतस्य तदेवाव्यापकम् । किञ्च - ' वाचारम्भणं विकारो नामधेयं त्रीणि रूपाणीत्येव सत्य ' मित्यत्र कां गतिं  यास्यध ।'तत्र उक्तकुसृष्ठ्य भावेन तद्वैरूप्यमिहानुपपन्नम् । यच्च - तैरेवोक्तम् - ' मिति  तत्कार्योनुप्रवेशार्थं विग्रहविसिष्टरूपेण बहुभवनमुच्यत इति ; तत्तुच्छम् , स्वरूपेण बहुभवनस्य सिद्धेः , कार्याविशिष्टबहुभवनस्य वक्तुं शक्यत्वाच्च ; ' यस्य पृथिवीशरीर' मित्यादिना सर्वेषां विग्रहत्वसिद्धंः कार्यरूपविग्रहविशिष्ट रूपेण बहुभवनं सङ्कल्प्यत इति कुतो नेष्यते । किञ्चैवं सति सङ्कल्पसर्गयोः पर स्परवार्तानभिज्ञत्वप्रसङ्गः , तथाच ' नामरूपे व्याकावाणि ' ' नामरूपे व्याकरोत् ' ' त्रिवृतं करवाणि ' ' त्रिवृतमकरोदि' ति सङ््कल्पितकरणोक्तिप्रकरणविरोधः । ' तत्तेज ऐक्षत' ' बहु स्याम् ' ' ता आप ऐक्षन्त ' '  बह््व्य स्स्याम ' इति कथं सङ््कल्पकीर्तनम् । ब्रह्मलक्षणायां स एव दोषः ।  एवमुत्तरत्राप्यस्वारस्यं द्रष्टव्यम् ।
	अपरेतु -मिथ्याभूतस्य जगतो मिथ्याभूता मायोपादानम् , सा लक्षण्यात् , यथा घटस्य मृत् ; ब्रह्माधिष्ठानतयोपादानम् , उपादानत्वं च विकाराश्रयत्वम्  स्वसमानसत्ताकविकाराश्रयत्वं परिणामितयोपादानत्वम् , असमानसत्ताकविकाराश्रयत्वं विवर्ताधिष्ठानतयोपादानत्वम् , कार्यं च कारणाद्भिन्नम् , कार्यत्वादेव प्रातर्या मृण्मया दृष्टा सैवेदानीं घटादिरभूदिति प्रत्यभिज्ञया कार्यं कारणादभिन्नञ्च, अभेदश्चानिर्वचनीयः , तादात्म्यमेववा सामानाधिकरण्यनिमित्तम् , तच्च भिन्नत्वे सत्यभिन्नसत्ताकत्वम् , इदं पृथिक्सिद्धमात्रसाधारणम् , अत एव शुक्लो घट इति सामानाधिकरण्यम् , तस्मान्माया ब्रह्मणि उपादनमिति ; तेच सद्विद्यामनुरुन्धाना इव स्वोत्प्रेक्षितार्थे कथञ्चित्सद्विद्यां 
पातयन्ति । आदेशशब्द उपदेश्यपरः । (येनाश्रुतमित्यादि) ब्रह्मस्वरूपे ज्ञाते प्रपञ्चस्वरूपं ज्ञातमेव , मिथ्यार्थस्याधिष्ठानमेव हि स्वरूपम् , तदतिरिक्तस्वरूपाभावात् ; दृष्टान्ते मृत्पिण्डण्मृयादीनामपि ब्रह्मण्यध्यत्त्ततया मृदादिस्वरूपे ज्ञाते तत्कार्य स्वरूपमपि ज्ञातमेव (वातारम्भणमिति) वागालम्बनम् , व्यावहारिकमित्यर्थः (मृत्तिकेत्येव सत्यमिति ) मृत्तिका स्वरूपेणैव सत्यमित्यर्थः, तद्व्यतिरेकेण सत्ताविरहादिति ।
	तदपि न ,अधिष्ठानस्यानुपादानत्वात् । नहि शुक्तीरजतोपादानम् , रजतानाश्रयत्वात्  । रजताभेदेन हीदमर्थस्य प्रतीतिः । कार्याश्रयत्वं ह््युपादानत्वं त्वयोक्तम् । यच्च भेदाभेदोपपादनम् , तत्तैरेव भेदाभेद निराकरणाद्विरद्धम् । नच विषमसत्ताकयोरङ्गीकारादविरोधः , इह भेदा  भेदयोर्विषमसत्ताकत्वासिद्धेः । ननु - भेदः पारमार्थिकः , अभेदविर्वचनीयः ; नचाद्वैतक्षतिः , भेदो ब्रह्मस्वरूपमित्यङ्गीकारादिति चेन्न; - घटस्यापि पटवद््घट भेदप्रकसङ्गात् ; भेदवादिनापि तथैव वक्तुं शक्यतया भेदखण्जनासम्भवाच्च । नच प्रातिभासिकव्यावहारिकरूपेण भेदः , अभेदतस्याबाधितप्रत्यभिज्ञासिद्धतया  प्रातिभासिकत्वानुपपत्तेः । भेदस्य प्रातिभासिकत्वे कार्यत्वानुपपत्तेः । नच  यौक्तिकत्वात् भेदो व्यावहारिकः , अभेदः प्रतीतिमात्रसिद्धत्वात् प्रातिभासिक इति वक्तुं सक्यम् , वचारम्भणश्रुत्यैव कार्यभेदसाधकयुक्तिनिरासात् ।
	सद्विद्यानिपातनञ्चानुपपन्नम् । तथाहि - उक्त आदेशशब्दार्थः परोक्तार्थनुपपत्तिश्च । येनाश्रुतमिति अधिष्ठानस्य मिथ्यावस्तुस्वरूपत्वं मानाभावादसिद्धम् । नच स्वरूपान्तराभावो मानम् , मिथ्यावस्तुन एव मित्यावस्तुस्वरूपत्वात् । यदि  तत्तस्य स्वरूपन्न भवेत् , तर्हि तन्निःस्वरूपमेव स्यात् । नहि वायो रूपान्तराभावात् पृथिव्यादिरूपमेव तदीयमित्यङ््गीक्रियते , किन्तु नीरूपमित्येव । 
 	किञ्च - मिथ्यात्वादेव यथा मिथ्यार्थस्वरूपन्न स्यात् तथा मिथ्यात्वादेव स्वरूपसापेक्षोपि न स्यात् । अश्रुतामताविज्ञातपदानां स्वरूपे लक्षणा च स्यात् , अश्रुतादिपदार्थात्  प्रपञ्चरूपात् ब्रह्मणोन्यत्वा दनृतजडपरिच्छिन्नव्यावृत्तिं ह्यावर्तयसि । यथासोम्यति पिण्डघटयोः कथ मेकसत्ताकत्वम् , भिन्नकार्यत्वात् ।
	किञ्च -' कथन्नु भगवस्स आदेश ' इति पृष्टवन्तं प्रति ह्ययं दृष्टान्त उच्यते , दृष्टान्तश्च पूर्वं निर्ज्ञातः , अद्वैतोपेशार्थश्चायमारम्भ इति तव मतम् , एवञ्च 
प्रप्ञ्चमिथ्यात्वस्य  प्रादनवगमात् दृष्टान्त मृत्पिण्डघटयोः ब्रह्मैव स्वरूपमित्यनवगमात् कथं दृष्टान्तः ? दृष्टान्तस्या प्यपरिज्ञानादेव ' वाचारम्भण' मिति तदुपपाद्यत इति चेन्न;  प्रपञ्चमिथ्यात्वज्ञानात् प्राक्त्वदुक्तवाक्यार्थस्याप्यपरिज्ञानात् ।
	किञ्च  मृत्पिण्डमृण्मयलोहमणिलोहमयनखनिकृन्तनकार्ष्णायसपदानां लक्षणा च स्यात् । तथा मृत्तिकादिपदत्रयस्यापि । ब्रह्मण एव सर्वेषां स्वरूपत्वाद्यस्य कस्यापि स्वरूपे ज्ञाते सर्वेषां स्वरूपं ज्ञातमेवेति विशिष्य प्रतिद्वन्द्व्यक्तिर्निर्णिबन्धना   । कारणस्वूपमेव कार्यस्वरूपमिति चेन्न; -विशेषणत्वे मृत्पिण्डस्यापि धटस्वरूपत्वप्रसङ््गः , उपलक्षणत्वे पूर्वोक्तदोषस्तदवस्थः ।
	किञ्च - ब्रह्मज्ञानेन सर्वस्य स्वरूपज्ञाने प्रतिपादिते ब्रह्मणोधिष्ठानत्वे तत्र प्रपञ्चस्याध्यस्तत्वे च सत्येव ब्रह्मज्ञानेन प्रपञ्चस्वरूपस्य ज्ञातता सेत्स्यतीति बुद्ध्या श्वेतकेतुः प्रपञ्चमिथ्यात्वां ज्ञास्यतीति मत्वा खलु एकविज्ञानेन सर्वविशनं प्रतिज्ञातम , तत्र कथमस्य दृष्टान्तस्या नुगुण्यम् , यथा सोम्यैकया रज्ज्वा सर्पभूदळनाम्बुधारादि सर्यं विज्ञातं स्यादित्युक्तिर्हि तदनुगुण ।
	किञ्च - मिथ्यात्वे प्रतिपिपादयिषिते 'वाचारम्भण' मित्येवालम् , मृत्तिकेत्येव 'सत्यमि ' त्येवं रूपवाक्यत्रयं व्यथम् । मृत्तिकापदस्य मृत्तिकामात्रपरत्वे एवकारेण घटव्यावृत्तिरनुपपन्ना, मृद््घटयोस्सत्वे विशेषाभावात् । स्वरूपपरत्वेपि तथैव मृत्तिकापदं स्वरूपपरम् । व्यावर्ये मृण्मयमात्रमित्युक्तौ न मृत्तिकाग्रहणे निमित्तं पश्यामः । यदि तत्कार्य स्य सत्त्वप्रतीतेर्गमनिकोच्यत इति न वैयर्थ्यम् , तर्हि विकारस्वरूपमेव सत्यमित्येव वाच्यम् । ननु कारणसत्यत्वं कार्यस्य मिथ्यात्वढ्च खलु प्रतिज्ञाभिप्रेते, तथैव दृष्टान्तेपि विवक्षितमिति दृष्टान्तानुगुण्यमिति चेन्न ; - तथा सति मृत्तिका सत्या न घट इत्यनुपपत्तेः,       उभयोर्मिथ्यात्वस्य व्यावहारिकत्वस्य चाविशेषात् । इतिपदञ्च व्यर्थम् , मृत्तिका सत्येति हि वाच्यम् । वाचारम्भणपदेन व्यावहारिकत्वलाभश्चातिक्लिष्टः । कट कादिकार्यक्षमत्वं हि व्यावहारिकत्वम् , न तु वाग्विषयत्वम् , प्रातिभासि केपि सत्त्वात् । यदि व्यावहारकपदं रूढम् , तदा सुतरां व्यावहारिकपदार्थस्य व्चारम्भणपदेनोपस्थापनासम्भवः । नामधेयश्रवणञ्च व्यर्थम् । सिद्धान्ते तु नामभेदात् कार्यद्रव्यभेदशङ्कानिरासः प्रयोजनम् । 
	यच्चेदमुच्यते - ब्रह्मणि ज्ञाते सर्वे मिथ्यात्वेन ज्ञातं भवतीति ; तदपि मन्दम् , घटादिज्ञानानामपि ब्रह्मविषयतया तेषु सत्स्वपि मिथ्यात्वज्ञानासिद्धेः । ब्रह्मणोद्वितीयत्वज्ञानविवक्षायां मिथ्यात्वज्ञानपर्यवसानादात्माश्रयः । 'कस्मिन्नु खलु विज्ञाते इदं सर्वे विदितं भवती' ति वाक्ये प्रपञ्चस्य ब्रह्मज्ञानविषयतायास्स्वरसतः प्रतीतेस्तज्ज्ञानसाध्य त्वोक्तिरनुपपन्ना । दृष्टान्तानुपपत्तिश्च स्पष्टा । ' सर्वेव सोम्येदमग्रआसी' दिति प्रपञ्चमिथ्यात्वमुच्यत इत्यप्यनुपपन्नम् , 'अग्रे इदं सदासी'दिति इदानीं सत्त्वेनावगतस्य पूर्वकालेपि सत्त्वप्रतीत्या सर्वकालसत्त्वस्यैव प्रतिपादनात् । सत्पदेन ब्रह्मोपस्थापने कथन्तदभेदोक्तिः ? यद्यधिष्ठानाध्यस्यमानभावेन तादात्म्यात् सा, तदा अगग्र इत्यनुपपन्नम् , इदानीं 
म्प्यधिष्टानाध्यत्यमानभावात् । वस्तुतस्तु इदानीमेवाधिष्ठानाभेदः, अध्या सकाल एव तदभेदात् । तत्वावेदकवाक्यस्य भ्रमोत्पादकत्वच्चानुपपन्नम् । अग्रे नासीदित्यर्थाङ्गीकारे लक्षणा, मिथ्यात्वासिद्धिश्च । नहि - कालविशेषासत्त्वमात्रेण मिथ्यात्वसिद्धिः । नच 
सजातीयविजातीयत्त्वागतभेदशून्यवस्तुप्रतिपादनान्मिथ्यात्वासिद्धिः । किं सदनुवादेन सजातीयादिभेदशून्यत्वं विधीयते, किं वा सजातीयादिभेदशून्यवस्त्वनुवादेन प्रपञ्चभेदः ? नाद्यः, त्तदा खलु सदेवाग्रे एकमेवाद्वितीयमासीन्नान्यदग्रे एकमेवाद्वितीयमासीदित्यर्थस्स्यात् , तत्रेदमिति पदानन्वयः स्पष्टः । सदेवेत्येवकारस्य विधी यमानार्थस्य तत्काले ऽन्यत्र व्यवच्छेदपरतया तस्य त्वदभिलषितार्थपरत्व भङ्गश्च । न द्वितीयः, प्रपञ्चस्य विद्यमानतादशायामेवाधिष्ठानतादात्म्यन्न पूर्वमित्युक्तत्वात्  । तस्मात्प्ळयकाले प्रपञ्चजातमेकमेवाद्वितीयं सदासीदित्यर्थः । एकमेव बहुस्यामिति वक्ष्यमाणबहुत्वावस्थाशून्यमेव कर्त्रन्तर िरपेक्षं सदासीदित्यर्थः । बहुस्यामित्यनुसारादेकशब्दार्थनिर्णयः, उपादानत्व बोधनेन कर्तृन्तरस्य घटादिवदाकांक्षितत्वात् । अद्वितीयो देवदत्त आस्त इति सजातीयपुरुषान्तरनिष्धवत् सत्पदस्यादेशपदार्थोपस्थापकतया कर्तृ  परत्वेनाद्वितीयशब्दस्य कर्त्रन्तरनिषेधपरत्वात् आकाङ्क्षासत्पदाभ्यां अद्वितीयपदस्यार्थनिर्णयः । 
	'तद्धैक आहु' रित्यस्य परोक्तार्थपरत्वं प्रागेव निरस्तम् । मिथ्यावादिनिराकरणपरत्वं च प्रागेवोक्तम् । बहुस्यामित्यप्यनुपपन्नम् । न 
तावन्निर्विशेषस्यायं सङ्कल्पः, तत्त्वादेव । नापीश्वरस्य, तस्य भ्रमा -  भावेन  प्रपञ्चे बहुस्यामिति स्वाभेदभ्रमासम्भवात् । 'हन्ताह' मित्यत्राहमिति निर्देशश्च निर्विशेषस्य - ईश्वरस्यचजानुपपन्नः । तेजसोपाञ्च ईक्षणकर्तृत्वप्रतिपादनञ्चानुपपन्नम् । किञ्चैवम्मिथ्यात्वतात्फर्ये कर्तृत्वोपवर्णनं व्यर्थम् । अतः कर्तृत्वोपादानत्वयोः प्रतिपादन एव तात्पर्यम् । तत्रैव कृत्स्नानुगुण्यं प्रागेवोपपादितम् । 
	एवं प्रथमखण्डे आदेशपिण्डमणिपदत्रयमश्रुतादिपदत्रयस्मृत्पिण्डादिपदत्रयं मृण्मयादिपदत्रयं वाचारम्भणपदत्रयं नामधेयपदत्रयं मृत्ति कादिपदत्रयमितिपदत्रवमिति चतुर्विशतिपदान्यत्वरसानि ।  अइनिर्ज्ञातत्वा द्वैरूप्याच्च दृष्टान्तवाक्यत्रयमत्वरसम् । नहि पराभिलषितार्थानुगुणो दृष्टान्त इत्युक्तमेव ।
	द्वितीयखण्डे  सत् , इदम् , अग्रे, आसीत् , सज्जायत्, सत्त्वेव इदमग्र आसीत् , तदैक्षत बहुत्यां प्रजायेयेति तत्तेजीसृजत, तेज ऐक्षत, बहुस्यां प्रजायेयेति, तदापोसृजत, ता आप ऐक्षन्त, बह्व्यःस्याम प्रजाये महीति, ताअसृन्ते, त्यादिपदान्यस्वरतानि ।
	तृतीयखण्डेपि 'अनुप्रविश्य नामरूपे व्याकरणवाणि, अनुप्रविश्य व्याकरोदि' ति ब्रह्मणस्सङ्कल्पकर्तृत्वे अनुपपन्ने इति प्रागेवोक्तम् । ईश्वरस्य तु जीवाद्भिन्नत्वात्समानकर्तृत्वानुपपत्तिः ।
	चतुर्थखण्डे 'अपागादग्नेरग्नित्व' मित्यादेरमिथ्यात्वपरत्वे अग्नेरग्नित्वमपागादिति अग्निमङ्गीकृत्य तत्र धर्मनिषेधो ऽनुपपन्नः । 'त्रीणि रूपाणीत्येव सत्यमि' त्यपि न मिथ्यात्वसाधकम् , अनुपपन्नञ्च ।थ त्रीणि रूपाणीत्येव सत्यमित्यत्र त्रिरूप्यधिष्ठानसद्विवक्षायां तल्लक्षणैव दोषः । कार्याधिष्ठानसतोपि सत्यत्वाद्विशेषोक्त्यसम्भवश्च ।
	'न्यग्रोधफल' मित्यादिद्वादशखण्डे 'श्रद्धत्स्व सोम्ये' त्युच्यते । अतएव तदर्थ एव प्रकरणे प्रतिपाद्यत इत्यवगम्यते । नचात्राधिष्ठानत्वं प्रतिपाद्यते, किन्तु परिणामित्वम् , अणिम्नो महान् न्यग्रोधस्तिष्ठतीत्यभि धानात् । न्यग्रोधफलेपि वृक्षो न दृश्यते, नापि तदन्तर्गतास्वण्वीषु घानासु, तस्मादण्व्या धानाया एवायं परिणामो वृक्ष इति - परिणामो पपादने हि तात्पर्ये गम्यते । यदि सूक्ष्मस्थूलाध्यासोपपादने तात्पर्येस्यात्तदा हि काचाद्यधीनलिपिस्थूलाध्यासादिरुद्हर्तव्यः । तस्मात्पूर्वोक्त स्वारसिकवाक्यार्थानुरोधात् 
कर्तृर्विशिष्टोपादानत्वपरा सिद्विद्या । 'असद्वा इदमग्र आसी' दित्यत्रासदिति कार्यस्वरूपासत्त्वमेवोच्यते, 'आत्मानमकुरुते' ति विग्रहविशिष्टरूपेण सृष्टिरुच्यत इति कस्यचिद्व्याख्यानमनुपपन्नम्  ; तदित्यसतः परामर्शात्कर्तृत्वानुपपत्तेः । 'आत्मन आककाशस्सम्भूत' इति प्रकृत आत्मा परामृश्यत इति चेन्न ः- तदिति सपुंसकत्वानुपपत्तेः । 'सच्च त्यच्चाभावदि'ति 
सत्त्वादिगुणाभित्यक्तिपरमित्यप्यनुपपन्नम् , ब्रह्मणस्सत्त्वादिगगगुणासिद्धेः । सदिति स्वरूपविकारशून्यो जीव उच्यते, त्यदिति स्वरूपविकारवदचेतनमुच्यते, सृष्टिकथनात् सत्त्यद्भावस्यानुप्रवेशाधीनत्वकथनाच्च विवर्ततात्पर्याभावोवगम्यते, सृष्ठ्यनुप्रवेशत्त्यद्भावानां समानकर्तृकत्वमात्रं विवक्षितम् ।
	एवं निर्विकारत्वश्रुतेरुपादानत्वश्रुतेश्च सद्वारकमुपादानत्वं सिद्ध्यति, ककर्मणोऽपूर्वद्वारा स्वर्गसाधनत्ववत् । एवं विशिष्टोपादानत्वं श्रुतिभिः प्रति पन्नम् । तथा अपृथक्सिद्धचिद्चिद्वैशिष्ट्यञ्चान्तर्यामिब्राह्मणसुबालोपनिषदादिषु बहुशः प्रतिपन्नम् । तस्मात्सूत्रोपनिषदां सामरस्याद्विशिष्टाद्वैतं ब्रह्ममीमांसाशास्त्रविषय इति सिद्धम् ।
	अथ देवमीमांसा, - अस्मिन् शास्त्रे का देवता प्रतिपाद्येति ?  रुद्र इति पाशुपततन्त्रानुसारिणः । भगवानेवेति वेदान्तिनः ।
	पूर्ववादिन आहुः - शब्दादेव प्रमित'  इति सूत्रे शब्दशब्दः श्रुति परः, 'ईशानो भूतभव्यस्ये' ति वाक्यमुदाहरणम् , ततश्च 'शब्दात्' - ईशानश्रुतेरित्यर्थः । श्रुतिश्च रूढिः । ईशानशब्दश्च रुद्रे रूढ इति अनेन सूत्रेण तस्यैव ब्रह्मत्वावगमात् कृस्नं शास्त्रन्तद्विषयमेवेति । 
	वेदान्तिनस्तु - जगत्कारणत्वं ब्रह्मणो लक्षणमभिहितम् , तदेव पूर्वद्विकेन निरूपितम् , तदुपासनन्तृतीये, तत्प्राप्तिश्चतुर्थे, इति कृत्स्न मपि शास्त्रं कारणविषयत्वाद्भगवद्विषयमेवेत्यनुगृह््णन्ति ।  तेषामयमाशयः । ' सदेव सीम्येदमग्र' आसीदिति सद्विद्यायां सतः कारणत्वं प्रतिपन्नम् , 'ब्रह्मवा इदमेकमेवाग्र आसी' दिति तदेव सद् ब्रह्मत्वेन विशेपितम् , इदमेकमेवाग्र आसीदित्यनुवादः, ब्रह्मेति विधिः, तथा - 'आत्मा वा इदमेक एवाग्र आसी'दिति तदेवात्मत्वेन विशेषितम् , अत्राप्यात्मेति विधिः, इदमित्यादिरनुवादः, तथा - एतदेव महोपनिषदि - 'एको ह वै नारायण आसी' दिति 
नारायणत्वेन अत्रापि नीरायण इति विधिः, एक 
इत्यादिरनुवादः । तथा - नीरायणोपनिषदि - 'अथ पुरुषो ह वै नारायणो कामयत प्रजास्सृजेयेति, नारायणद््ब्रह्मा जायते, नारायणदुद्रोजायते, नारायणादिन्द्रो आयते, नारायणाद् द्वादशादित्या रुद्रा वसवस्सर्वे देवास्सर्वे ऋषयस्सर्वे लोकास्समुत्पद्यन्ते सर्वाणिच भूतानि, नारायणादेव समुत्पद्यन्ते नारायणे प्रलीयन्ते' इति, महानारायणोपानिषदि च -'अथ पुरुषो ह वै नारायणोकामयत प्रजास्सृजेयेति, अथापस्ससर्ज, नारायणाद््ब्रह्मा जायते, नारायणादुद्रोजायतेनारायणात्प्रजापतयः प्रजायन्ते, नारायणोदिन्द्रो जायते, नारायणोद््द्वादशादित्या रुद्रावसवः प्रजापतयश्च सर्वा देवतास्समुत्पद्यन्ते सर्वे लोकास्सर्वाणिच भूतानि, नारायणादेव समुत्पद्यन्ते नारायणे प्रलीयन्ते' इति, पैङ्गिरहस्येच - 'एको नारायण आसीन्न ब्रह्मा नच शङ््करः । स मुनि र्भूत्वा समचिन्तयत् , तत एते व्यजायन्त, विश्वे हिरण्यगर्भोग्नियम् वरुणविष्णुरुद्रेन्द्राः, तस्य हैतस्य परमस्य नारायणस्ये' त्यादि ; सपबा लोपनिषदि प्रथमद्विकेन कारणं वस्तु प्रतिपाद्, तृतीयखण्डेन तस्य ब्रह्मत्वं स्फोरयित्वा, उपादानत्वसिद्धये सद्विद्यायामनुप्रवेशवत् पञ्चम खण्डेनान्तर्यामित्वं प्रतिपाद्, देवताविशेषजिज्ञासायां 'नैवेह किञ्चनाग्र आसीदि' त्यारभ्य, खण्डद्वयेन कारणत्वन्तर्यामित्वं च भगवत एवेति प्रतिपादितम् ; एवं देवतानिर्द्धारण एवोपनिषदस्तात्पर्यमिति दर्शयितु मध्ये सम्प्रदायो दर्शितः । यद्यपि श्वताश्वतरादौ क्वचित्क्कचिद्देव तान्तरस्य कारणत्वमुच्यत इव, तथाप्युदाहृतश्रुतिवत् सृष्टिलयप्रकारादि प्रतिपादनाभावेन तद्वत्कारणत्वतात्पर्य हेत्वमावात् तद्विरोधाच्च तेषामर्थ वादत्वमेव युक्तम् । वस्तुतस्तु तेष्वपि भगवत एव कारणत्वं स्वरसतो ऽवगम्यते । तथाहि - श्वेताश्वतरे प्रथमे खण्डे - 'ब्रह्म वादिनो वदन्ति, किं कारणं ब्रह्म कुतस्स्म जाता जीवाम केन क्वच सम्प्रतिष्ठाः । अधिष्ठिताः केन सुखेतरेषु वर्तामहे ब्रह्मविदो व्यवस्था । कालस्वभावो नियतिर्यदृच्छा भूतानि योनिः पुरुष इति चिन्त्यम् । संयोग एषान्न त्वात्मभावादात्माप्यनिशस्सुखदुःखहेतोः । ते ध्यान 
योगानुगता अपश्यन् देवात्मशक्तिं स्वगुणैर्निर्गूढाम् । '  इत्याद्युक्त्वा, 'तत् ब्रह्मोपनिषत्पर' मित्युपसंहियते । अतः प्रथमखण्ड एव प्रकान्तः प्रधानार्थो निर्धारित इत्यवगम्यते । तत्र किं कारणं ब्रह्मेति कारणभूतं वस्तु ब्रह्मवा कालोवा स्वभावो वा 
नियतिर्वा यदृच्छा वा भूतानि वा पुरुषो वेति - एवं कारणधर्मिको ब्रह्मादिकोटिकस्संशयो न सम्भवति, तदा खलु कारणं ब्रह्म किं ब्रह्मवेत्यर्थस्स्यात् , तथा सति कोट्यन्तर मशाब्दं स्यात् । किच्चैवं संशये कालादिवाक्यस्य कालाद्याक्षेपपरताया वाच्यत्वात् 'संयोग एषान्नतक्वात्मभावादि'ति वाकक्यमनन्वितं स्यात् , कालादीनां कारणत्वं परत्यज्य तत्संयोगस्य हेतुत्वस्य केनाप्युक्त्या पृथक्तदाक्षेपाथोगात् । अचितः कोटित्वे अधिष्ठिताः केनेति चानुपपन्नम् , कोट्यन्तराणामार्थिकत्वमङ्गीकृत्य ब्रह्मादिकोटिकत्वोक्तिः प्राचामभ्युपगम्यवाद एव । तस्मात्कारणं ब्रह्मेति धर्मिनिर्देशः, किमिति कटिप्रदर्शनम् ; किन्दैवतमित्यर्थः । ब्रह्मा विष्णू रुद्रो वेति विवक्षितम् । एवं किंशब्देनैव नानाकोट्युपस्थापनान्न कोटेरशाब्दत्वदोषः । उत्तरत्र कुतः केन क्व केनेति किं शब्दैरेव नानाकोट्युपस्थापनादिहापि किंशब्देनैव नानाकोट्युपस्थापनं युक्तम् । इत्थं संशयाद्देवताविषयमेव निर्धारणं चिकीर्षितमित्य वगम्यते । पराभिमता च देवतानिर्धारणार्थता । अतः प्रथमखण्ड एव देवतानिर्धारणं वाच्यम् । तत्र पुरुषेशहरपदानि त्रीण्येव श्रूयन्त इति तदन्यतरस्मिन्नेवायं देवतानिर्धारणभारः । तत्र न तावदीश शब्दो निर्धारकः, व्यक्ताव्यक्तंभरत' इत्याधारत्वस्येव श्रवणात् , कारणतत्वस्याश्रवणात् । 'पृथगात्मानम्' 'उद्गीथमेतदि' ति नियन्तृनियाम्य भेदज्ञानस्य मोक्षसाधनत्वं तदनुष्ठानञ्चोक्त्वा तदेव ज्ञानस्य मोक्षसाधनत्वं 'संयुक्तमेत' दिति परमात्मनो बन्धकत्वाज्जीवस्य बन्ध्यत्वाच्चास्य तदुपासनया बन्धनिवृत्तिर्युक्तोत्युपपाद्यते । अतः कथमिदं वाक्यं कारणं ब्रह्म किं देवतारूपमित्यस्योत्तरं स्यात् । किंच " अनीशश्चात्मा बध्यते भोक्तृभावादि" 
त्युत्तरवाक्ये मसमुच्चयाम्भवाच्च स्त्वर्थः । ईशो बिभर्ति, अनीशो बध्यत इतीशनमनीशनञ्च हेतुतया विवभिते, अन्यथा रुद्रत्वमात्रविवक्षायां अन्वश्चात्मा बध्यत इत्येतावत एव वाच्यत्वात् । अतो ऽनीश इत्यत्र योगार्थस्य विवक्षितत्वात् पूर्वत्रापि तस्यैव वाच्यतया नात्रेशब्देन देवतानिर्धारणसम्भवः । यत्र च योगोद्भवस्तत्र न रूढिपरिग्रहे निमित्तमस्ति, योगोनापि प्रयोगचारितार्थ्यात् । अस्येशशब्दस्य विवरणसापेक्षतया हरशब्दस्य तद्विवरणरूपतां वदता परेणापीशशब्दस्यानिर्धारकत्वमङ्गीकृतमेव । ईशशब्दस्यो न्मिषितयोगत्वात् भगवति प्रयोगप्राचुर्यात् ब्रह्मण्यपि स्वारस्येन ब्रह्मपदतुल्यतया निर्धारकत्वाभावादपि हि विवरणसापेक्षता । नापि हरशब्दो निर्धारकः, " क्षरं 
प्रधानममृताक्षरं हरः । क्षरात्मानावीशते देव एक" इति श्रूयते, अत्रापि हि कारणत्वन्न प्रतीयते, किन्तु नियन्तृत्वमात्रम् , तच्चाकारणस्यैव जीवसय शरीसनियमनवदुपपद्यते । किञ्च अत्राक्षरपदविवरणमेव हरशब्दः, भोग्यजातं स्वार्थतया हरतीति हरो जीवः । ननु ' वाग्दिक्पश्यद्भ्यो युक्तिदण्डहरेष्वि" त्यलुग्विधायकसूत्राङ्गी कृतस्य द्वरशब्दस्य दर्शनेन पचाद्यन्तर्भावकल्पनात् । हरशब्दस्य विवरणसापेक्षत्वात् 'क्षरात्मना' वित्यात्मपदप्रयोगः । तथ - 'संयुक्तमेत त्क्षरमक्षरंचे' त्युक्तक्षराशब्दयोर्विवरणमिह क्रियते । तत्र 'क्षरं प्रधानमि' ति व्याख्येयं पूर्वमुपादायानन्तरं व्याख्यानादुत्तरत्रापि तथैव वाच्यतया ' अक्षरं हर' इति रपदेन व्याख्यानं युक्तम् , नतु पूर्वेणामृतपदेन । किञ्च - उपक्रमे 'संयुक्तमेतत्क्षरमक्षरंचे' ति भर्तव्ये पृथक्पादेन निर्दिश्य, 'व्यक्ताव्यक्तं भरते विश्वमीश' इति पादान्तरेण भर्ता निर्दिश्यते ; - 'क्षरंत्वविद्यां ह्यमृतन्तु विद्ये' ति ईशितव्यं पृथङिनर्दिश्य ; 'विद्याविद्ये ईसते यस्तु सोम्य' इति ईशिता पृथक्पादेन निर्दिश्यते ; तदनुसारात्प्रथमपादस्येशितव्यमात्रपरत्वमेव युक्तम् । किञ्चि नह्यमृतमिति श्रूयते, येन व्याख्यानरूपता स्यात् । 
	यदुक्तम् - 'सप्तदशारत्निर्वाजपेयस्य यूपो भवती' त्यत्र समासान्तर्गतस्यापवि 
सतप्तदशपदस्य यथा विधायकता, तथैव समासान्तर्गतस्याप्यमृतपदस्य विधायकतोपपत्तेर्विवरणरूपता युज्यत इति ; तन्न, तत्रहि परस्परासम्बन्धिवाजपेययूपोद्देशेन सप्तदशारत्निरिति विधाने अरत्निमात्र स्यापि प्राप्तत्वात् साप्तदश्ये विधिपर्यसानमिष्यते, तत्रोद्दिश्य विधान रूपवाक्यभङ्गीसद्भावात् ; इहहह तदभावात्कथमुद्दिश्यविधिः । तत्र यूपोद्देशेन साप्तदश्यविधौ साप्तदश्यसम्बन्धघटकारतन्योऽनूद्यन्ते, अमृतपदस्य जीवे रूढ्यभावाद्यौगिकत्वेन यौगिकाक्षरशब्दसमानार्थतया न व्याख्यानरूपता, अतो हरशब्देनैव व्याख्यानमुचितम् ।
	किञ्च 'हरो देव' इत्यन्वये पादान्तरान्वयो व्यवहितान्वयश्च । एवं हरशब्दो ऽक्षरशब्दव्याख्यानमिति स्थिते अमृतशब्दो व्याख्येयविशेषणम् । तस्य प्रयोजनमन्यत्राप्यमृतशब्दप्रयोगे जीवोपलम्भः । एव ममृतशब्दस्य विशेषणत्वे सत्येव ह््युत्तरत्र 'क्षरंत्वविद्या ह्यमृतन्तु विद्ये' ति अमृतपदेनाक्षरनिर्देश उपपद्यते । क्षरंप्रधानमित्यत्र यद्व्या ख्येयं क्षरपदं तेनहि क्षरंत्वविद्येत्यत्र क्षरस्य निर्देशो दृश्यते, नतु प्रधानमिति व्याख्यानपदेन, तस्मादमृतन्तु विद्येत्यत्रापि अमृताक्षरंहर इत्यत्र यद्व्याख्यानं ते पदेनाक्षरस्य निर्देशो न कार्यः, किन्तु व्याख्ये येनैव, एवञ्चामृतपदस्य व्याख्येयविशेषणतया व्याख्येयानुप्रवेशे सत्येव तेनाक्षरस्य निरेदशसम्भवः, नतु व्याख्यानरूपत्वे, तस्माद्धरशब्दो जीवपर इति न तेन देवतानिर्धारणसम्भवः । अतः पुरुषपदे देवतानिर्धारणभारः पर्यवसितः ।
	किञ्च - कालादिवाक्यस्य निर्धारकत्वाभावे कालादिकारणत्वाक्षेपपरता वाच्या, कारणं ब्रह्मेति निश्चित्य देवताविमर्शे क्रियमाणे कालाद्याक्षेपस्य कः प्रसङ्गः ?  देवताविमर्शमङ््गीकृत्यापि कालादिवाक्य स्याक्षेपपरत्वं वदन्तकः परे निरस्ताः । 
	तदयमर्थः (किकारणमिति) कारणमिति कर्तृनिर्देशः, कुतस्स्मजाता इत्युपादानस्य, केन जीवामेत्यन्वयः, तेन रक्षकस्य, क्वच सम्प्रतिष्ठा इतति 
संहर्तुर्लयस्थानस्यच, समा प्रतिष्ठारूपलयस्थानस्य लयकर्तृत्व सूचनसम्भवात्तधिकरणकस्य लयस्य तत्कर्तृत्वं सामीचीन्यं विवक्षितम् , अधिष्ठिताः केनेति नियन्तुः । इत्थं विप्रतिपत्तिरुपन्यस्ता ।
	अथ सिद्धान्त उपन्यस्यते (कालस्वभाव इत्यादि) कालस्वभावः- कालविशेषः। कालपरिगणनामध्यप्रविष्टस्य स्वभावशब्दस्य तत्तद्वस्तुस्वभावपपत्वासम्भवात् कारणस्तीति निश्चित्य संशयप्रवृत्तेः स्वभाववादस्याप्रसक्त्या तन्िराकरणासम्भवात् योनिपदानन्वयाच्चाक्षेपपक्षेपीत्थमेव वाच्यत्वात् । यदि स्वभावशब्दस्य तत्तद्वस्तुस्वभावपरत्वे ुक्तदोषपरिहारसम्भवः, तदा तथैवास्तु । नियतिः - अदृष्टम् । यदृच्छा - क्वचित्क्व चित्तत्तत्कार्यविशेषेषु हेतुभूतानि देवानि, दैवाद्यदृच्छयेतदि समानार्थतया प्रयोगात् । भूतानीति महदादीनामुपलक्षणम् । एतानि पुरुषः । निर्वाह्य निर्वाह्यकभावनिबन्धनं सामानाधिकरण्यम्, तेन कारणनिर्वोढृत्वेन  कर्तृत्व मुक्तम् । योनिरित्युपादानत्वमुक्तम् । एवं किं कुत इत्यस्योत्तरमुक्तम् । उभयविधकारणत्वरक्षकत्वलयाधिकरणत्वकर्तृत्वविशिष्टं वस्तु किं देवतमिति हि विप्रतिपत्तिः । अतः कारणत्वादीनामेकधर्मिगतत्वस्य निश्चितत्वात् प्रधानभूतकारणनिर्धारणेनैव निर्धारणान्तरमपि सिद्धमितीह पृथक्तदनुक्तिः । (चिन्त्यमिति) निर्धार्यमित्यर्थः, सन्देहवाचिना तत्प्रयोज्य निर्धारणाभिधानात् । अत एवाह भवनाथः - " तत्सिद्धिजातिसारूप्यप्रशंसाभूमलिंगसमवायादि" त्यत्र - " एवं शाब्दतास्थितिरिह नयान्तरात् गौणमुख्याधिकरणे नयान्तरात् , विवेकश्शाब्दत्वेपीति चिन्त्य" मिति । अत एव सम्यक्चिन्तितोयमर्थ इति वक्तारो भवन्ति । एतदभिप्रायेणैवेदं चिन्त्यमित्यादि वदन्ति । तद्वदिहापि निर्धारणमेवार्थः । इयांस्तु विशेषः, गौरव्यविषये तदुक्तन्नेति वक्तुमक्षमाश्चिन्त्यमिति व्यतिरेकनिर्धारणं लक्षयन्ति । इह तु 
तादृशविवक्षाहेत्वभावादन्वयनिर्धारणमेव विवक्षितम् । अतः कारणं ब्रह्मेति 
धर्मिनिर्देशः । किमिति नानादेवता कोटिप्रदर्शनम् । पुरुष इति परदेवतानिर्धारणम् । यदि हि कालादिवाक्य माक्षेपस्स्यात्तदा भूतानि पुरुषो योनिरिति चिन्त्यमिति वाच्यम् , पुरुषशब्देन परमात्मनिर्देशादेव हि ते पदेन जीवनिर्देशे पूर्वन्निर्दिष्ट पुरुषप्रत्यभिज्ञा भवितेति तन्निवृत्तये पुरुषजीवयोर्भेदप्रतीतिसिद्ध्यर्थे 'आत्माह्यनीशस्सुखदुःखहेतोः' 'कालात्मयुक्तानि' 'पृथगात्मानम्' 'क्षरात्मानावीशते' 'आनीशश्चात्मा' इत्यात्मशब्देन जीवनिर्देशः, अस्मिन्प्रकरणे क्वापि पुरुषपदेन जीवनिरेदशाभावश्च । आक्षेपपरत्वे 'पुरुष इति चिन्त्य' मित्यनन्तरन्तद्धेतूपन्यासे पुरुषोप्यनीशस्सुखदुःखहेतोरिति हि वाच्यम् । एवं सति 'ब्रह्मवादिनो वदन्ति किन्दैवत्यं पूर्णमासमिति प्राजापत्यमिति ब्रूयादि' त्यादिषु संशयप्रदर्शनवाक्यानन्तरवाक्यस्यैव निर्धारणपरत्वदर्शनादिहापि तादृशश्रुतिशैल्यनुरोधो भवति । एवं परम पुरुषस्यैव कारणतत्वं प्रतिज्ञायास्यैवेदमुपपद्यत इत्यभिप्रायेणाह (संयोग इति) कालादिसंयोगस्य कार्येऽपेक्षितत्वात् संयोगस्य कालादिस्वरूप प्रयुक्तत्वाभावत्तदनुगुणसार्वज्ञ्यसर्वशक्तियुक्तपरमपुरुष एव तत्संयोजकः, नतु ब्रह्मरुद्रादिजीववर्गः, तस्य सुखदुःखभागित्वेन कर्मपरतन्त्रतया निरङ््कुशज्ञानशक्त्योरभावादित्यर्थः । सुखदुःखहेतोरिति ब्रह्मवादिनो वदन्ती त्यन्वयः । पवं भगवतः कारणत्वन्निर्धार्य किं विशेषणद्वारकपरिणामान्वयाद्विशिष्टमुपादाम् ? किं स्वरूपपरिणामात् केवलस्वरूपमेवोपादान मिति ध्यानयोगेन विचार्य, विशिष्टोपादानत्वं निर्धारयाम्बभूवुरित्याह (ते ध्यानेति) आत्मशक्तिः - अनन्याधीना शक्तिः । गुणवैषम्यनिबन्धनत्वा त्कार्यस्य स्वगुणैर्निडूढामिति सत्त्वादिगुणत्रयोपन्यासः । एवमुपक्रमे भगवतः कारणत्वं निर्धारितम् । नवचोत्तरत्र 'न सन्न चासच्छिव एव केवल' इति शिवशब्दश्रवणात्तस्यैव कारणत्वं प्रतिपाद्यत इति वाच्यम् , उपक्रमानुरोधेनोपसंहारस्थस्य शिवशब्दस्य भगवत्परत्वात् ।
	किञ्चास्य श्वेताश्वतरस्य भगवत्परत्वं तत्रत्यकृत्स्नवाक्यैरेवावगम्यते । विरोधोपि नोपलभ्यते । तथाहि - प्रधमखण्डस्य भगवत्परत्वन्तावदुक्त मेव । तत्र 'यः कारणानि निखिलानी' ति वाक्येन पूर्ववाक्यसिद्ध मधिष्ठातृत्वमनूद्य, विशिष्टकारणे विशेषणविशेष्यस्वरूपमुक्तम् । तत्रा 'धीमे' ति ब्रह्मविदामनुसन्धानम् 'तमेकनेमि' 
मित्यारभ्याधीमेत्यने- नैवान्वितम् , 'अपश्यन्नि' त्यस्य परस्पराकाङ्क्षाबलेन 'शक्ति' मित्यनेनैवान्वितत्वात् ।
	एतेन - 'ते ध्यानयोगानुगता अपश्यन्नि" ति वाक्ये गौरीदर्शनमुच्,ते, 'यः कारणानी' ति रुद्रदर्शनमुच्यते, इति निरस्तम् ; अपश्यन्नित्यस्योत्तरत्रान्वयासम्भवात् । नच अधीमे त्यस्याव्यवधानात् स्त्रीलिङ्गपदबोधितकर्मणैवान्वयः, आकांाया अविशेषेण एकस्य सन्निधेर वैशेषिकत्वात् । 'तनूर्वर्षिष्ठे' तिवत् सर्वाजीव इति अधिष्ठित्ताः केने' ति उक्ताधिष्ठातृत्वस्यापि कालादिवाक्ये विवक्षितत्वात् तद्विवृतम् । 'पृथगात्मान' मिति ब्रह्मचक्रभ्रमणरूपसंसारमोक्षणे हेतुरुक्तः । 'उद्गीथ' मित्यनुष्ठानमुक्तम् । 'संयुक्तमेत' दित्यनेन 'सर्वाजीवे' 'पृथगात्मान' मित्येतदुभयं विवृतम् । 'ज्ञाज्ञौ द्वा' वित्यशक्तिवदज्ञानस्यापि बन्धहेतुत्वं तन्मोचकस्यानन्तविश्वरूपाभिधानस्य भगवतः कर्मवश्यत्वाभावश्चोक्तः । कर्मवश्यत्वाभावोक्त्या ईशने हेतुरुक्तः । 'ईश' इति योगार्थस्य विवक्षितत्वात् । 'तस्याभिध्याना' दिति 'ज्ञात्वा' इत्येतद्विवृतम् । भूयोऽभिध्यानादित्यन्वयः । 'वह्नेर्यर्थे' त्यादिना ध्याने प्रणवस्य साधनत्वमुक्तम् । एवं प्रथमख्णडे परा देवता तदज्ञानस्य मोक्षसाधनत्वं च निर्धारिते ।
	द्वितीयखण्डे - योगारम्भप्रयोज्यमन्त्रादिकमुच्यते । तत्र 'एको हि देव' इति वाक्येन 'एष हि देव' इत्यम्भसिवाक्यं प्रत्यभिज्ञाप्य, भगवानेवेह विवक्षित इति ख्यापितम् ।
	तृतीय खण्डे - 'विश्वतश्चक्षु' रित्यादिना 
पुरुषसूक्तार्थप्रत्यभिज्ञापकेनांभसिवाक्येन भगवत्परेण जगत्कारणत्वमुक्तम् । 'योदेवाना' मिति भगवदुपासनोपयोगी रुद्रगोचरो भगवद््ज्ञानप्रार्थनामन्त्र उक्तः । 'ईश्वराद््ज्ञानमन्विच्छेत्' 'उपायोस्मि हरेस्स्मृता'विति स्मर्यते । (हिरण्यगर्भे जनयामासेति) हिरण्यगर्भमपश्यदित्यर्थः । अनुवादरूपस्यास्य हिरण्यगर्भोत्पत्तिविधायकमहोपनिषदादिवाक्यानुसारेणैव नेयत्वात् । एवमर्थो जातः इदानीमर्थोजातः मामर्थो न जातः युक्तम् , 'हिरण्यगर्भे पश्यत जायमान' मिति तैत्तिरीयवाक्यानुसारादत्रत्य अदृश्वाक्यानुसाराच्च । इष्टप्राप्त्यनिष्टनिवृत्तिप्रार्थनारूपध्यानांगमन्त्रोपदेशानन्तरं ध्योरास्वरूपमाह (ततःपरमिति) 
मन्त्रप्रतिपाद्यरुद्रात्परमित्यर्थः 'तत' इत्यवधिपरम् , न तु तथात्वे परपदद्वयानन्वयात् । अवधिपरत्वे तु प्रथमः परशब्दोऽन्यपरः, द्वितीयस्सर्वस्मादुत्कृष्टपरः । ईशशब्दविवरणार्थे भगवति तात्पर्यव्यञ्जनार्थञ्च पुरुषसूक्तर्चम् , अणोरणीयन्महतो महीयानात्मा गुहायान्निहितोस्य जन्तोः । तमक्रतुं पश्यति वीतशोको धातुः प्रसादन्महिमानमीशम् ।। ....एष देवस्तुमर्त्यानां पटैरिव पिधीयते । एष वै पुरुषो विष्णुर्व्यक्ताव्यक्तस्सनातनः ।।' इति शङ्खवचनेन भगवत्परतयोपबृंहिताणोरियानित्यनुवाकस्थवाक्यं चोदाहृत्य, भगवति तात्पर्ये व्यञ्जितं 'वेदाह' मित्यारभ्य, 'सर्व' मित्यन्तेन । (यस्मात्परन्नापरमस्ति किञ्च दिति) यस्यात्परन्यदवधिविशेषानपेक्षं परन्नास्तीत्यर्थः । यस्मात्परन्नास्तीत्येतावदुक्ते परशब्दस्यान्यार्थकत्वबुध्या वाक्ययोग्यार्थमिति स्यादिति परत्वविशेषणं कृतम् । तस्मिन् कृते अपरशब्देनान्यत्वप्रतीतेः परशब्देनोत्कर्षविवक्षाया एव प्रतीतेः स्वस्मादुत्कृष्टमन्न्यन्नास्तीति वचोभङ््ग्या स्वयमेव स्वस्मादुत्कृष्टमिति प्रतीत्या स्वस्मादुत्कृष्टनिषेधलाभः । ननु - अणीयस्त्वज्यायस्त्वोभयनिषेधवत् इहापि परावरोभयनिषेध एव युक्तः, तथाचापरनिषेधवत् परनिषेधः कथञ्चित् स्तावकतया नेय इति चेन्न ; - 'यस्मान्नाणीयो न ज्यायोस्ति किश्चि' दिति निषेध्यद्वयविवक्षायां 
नञ्द्वयदर्शनेनात्रेकनञा एकस्यैव निषेधे तात्पर्यावगमात् अपरमिति विशेषणमेव । नन्वेवमप्यपरमिति नान्यदुच्यते, किन्तु निकृष्टम् , तथाच यस्मात् ्परं परं नास्तीति निकृष्टस्यैव पुरुषात्परत्वनिषेधात - ब्रह्मणः पुरुषात्परत्वमुपपद्यत इति चेन् ; यस्मादिति परावधितयोपस्थितस्यैव बुद्धि स्थतया अपरशब्दार्थावधित्वस्याप्यौचित्येनापरशब्दस्यान्यत्वपरताया एव ग्राह्यत्वात् । प्रथमयोजनायान्तु परशब्देन सर्वोत्कर्षस्य भूयसा प्रयोगेन स्वतः प्रतीतेः यस्मादित्यस्य परावध्युपस्थापकत्वन्नाङ्गीकृतम् । (ततोयदुत्तरतरमिति) ततः - तस्मात् , उक्तहेतुभिः,यदुत्तरतरं समस्तकल्याणगुणविशिष्टं अखिलहेयप्रत्यनीकं च पुरुषाख्यं वस्तु ।  (य एतद्विदुरमृतास्ते भवन्तीति) 'यएनं विदुरमृतास्ते भवन्ती 'ति अम्भसिवाक्यार्थः प्रत्यमिज्ञापितः । (तस्मात् सर्वगतशिशव इति) यतो भगवान् अतस्सर्वगतत्वेपि शिव इत्युक्तम् । (महानप्रभुर्वै पुरुष) इति सत्वप्रवर्तकत्वं भगवति प्रसिद्धमुक्तम् । (शान्तिमीशान इति) कर्मणश्शेषत्वेनाविवक्षितत्वात् , 'अधगर्थदयेशांकर्णी' ति न षष्ठी 
। शान्तिमीशानः पुरुषइत्याह (अङ््गुष्ठमात्रःपुरुष इति) पुरुषसूक्तोदाहरणेन भगवत्परत्वं स्पष्टीकृतम् । पुरुषसूक्तं विवृतं । (सर्वतःपाणिपादन्तदिति) सर्वस्य प्रभुं सर्वस्येशानमित्यन्वयः, सर्वस्य शरणं सर्वस्यसुहृदित्यन्वयवत् । (नवद्वारहति) हंसो भगवान् । सएव सर्वशरीरत्वाद्देही । पौष्कर प्रादुर्भावे - 'अथायं भगवान् । हंसो गतो योगेन बालता' मिति, 'तस्मिन्नहनि सम्प्राप्ते तं हंसं महदक्षर' मिति, 'रराम सुखमेकान्तं शुश्रूषुर्हेसमव्यय' मितिच । एकादशस्कन्धे वसुदेवनारदसंवादे - 'हंसस्सुपर्णो वैकुण्ठो धर्मो योगेश्वरो मलः । ईश्वरः पुरुषोव्यक्तः परमात्मेति गगीयते' ।। इति । नानार्थरनत्नमालायां - 'हंसः खगे स्मरे विष्या' विकि । एव न्तृतीयखण्डे पुरुषशब्दः सप्तथाऽऽवृत्तः । भगवत्पुराणहंसशब्दाश्च श्रुताः । 'विश्वतश्चश्रुः' 'वेदाहमेतं' 'यस्मात्परं' 'सहत्नशीर्षा पुरुषः' 'हृदा मनीषा' ' अणोरणीया' 'ततः परं ब्रह्म परं बृंहन्त' मिति 
रुद्रात्परत्वश्रुतेश्चास्य खण्डस्य भगवत्परत्वं स्पष्टम् । 'तस्मात्सर्वगतश्शिव' इति - हेत्वन्वयान्मङ्गळपरः । 'शान्तिमीशानः' 'सर्वस्येशान' मिति यौगिक इत्युक्तम् । 'ईशन्त'मिति 'ततः पर' मित्येतत्पर्शात् भगवत्परत्वं स्पष्टम् । अतस्तृतीयखण्डे भगवत्परत्वहेतवो भूयांसः । अतस्तस्मिन् खण्डे 'एको हि रुद्र' इत्यत्र, रुद्रशब्दस्संहारकालीक्रौर्याभिप्रायो भगवत्परः । चतुर्थखण्डे - 'य एको वर्ण' इति वाक्यम् - 'तदेवाग्नि' रित्यम्भसिवाक्य सच्छायेनोत्तरवाक्येन भगवत्परतया व्याख्यातम् । 'व्याख्यातम् । 'अजोमेका' मिति अणोरणीया नित्यनुवाकवाक्यमपि भगवन्तं प्रत्यभिज्ञापयति । 'जुष्टं यदा पश्यत्यन्यमीश' मित्यत्रेशशब्दः 'अनीशया शोचती' ति पूर्ववाक्यानु रोधाद्यौगगिकः । 'मायिनन्तु महेश्वर' मित्यत्र महेश्वरशब्दो भगवत्परः, ' मम मायादुरत्येय' त्यादिभिर्मायाय भगवदधीनत्वावगगमात् ; सौबालादौ तथावगमाच्च । 'यो योनिं योनि' मित्यत्रेशानशब्दः कारणत्वानुवादात्तथाप्रसिद्धभगवत्परः । 'यो देवाना' मिति पूर्ववदङ्गमन्त्रः । ऋषित्वात्स्वपितरञ्जायमानावस्थमपश्यदित्यर्थः । 'य ईशे अस्ये' ति भगवत्प्रत्यभिज्ञा, 'हिरण्यगर्भस्समवर्तताग्र' इत्यष्टर्चान्तर्भावात् । अष्टर्चस्य च भगवत्परत्वं वेदान्तविजयेऽभ्यधाम । 'ज्ञात्वा शिवं शान्तिमत्यन्तमेती' ति शिवशब्दः 'ज्ञात्वा शिवं सर्वभूतेषु गूढ' मिति व्याख्यातः । सर्वभूतसम्बन्धेपि दोषासंस्पृष्टमित्यर्थः । तस्मात्सर्वगतश्शिव इतिवत् । ' य एनं विदुरमृतास्ते भवन्ती' ति - 'तमेव विद्वानमृत 
इह भवती' त्यर्थप्रत्यभिज्ञानात् , ' हृदा मनीषा' 'नैनमूर्ध्व' मित्यम्भसिवाक्याभ्यां भगवत्प्रत्यभिज्ञानाच्च भगवत्परम् । .'अजात' इति ुद्रविषयोयमङ््गमन्त्रः - भगवतो ब्रह्मणो वा जातः, अत एव 'रुद्र यत्ते जनिम चारु चित्र' मित्याद्युच्यते । सोयं मन्त्रः - 'तव श्रिये मरुतो मार्जयन्ति रुद्र यत्ते जनिम चारु चित्रम् । पदं यद्विष्यणो रुपमन्निधायि गुह्यन्नाम पासि गोना' मिति । हे रुद्र, यस्मात्ते जन्म चारु चित्रम् , तस्मात्तव श्रिये, मरुतो देवा ब्रह्माद्याः, मार्जयन्ति 
-क्षाळितवन्तः, किं मार्जयन्तीत्यपेक्षायामाह 'पदं य' दिति । उपमम् - मेयतुल्यम् मानम् , यद्वा - णाशब्दो भूमिपरः, वैजयन्त्यां - 'मा विश्वा पृथिवी' त्यभिधानात् , उपममित्यव्यीभावः, भूम्यास्समीपे दिवि, क्रमसौकर्यप्रतिपादनायोपममित्युक्तम् , तेन द्वितीयः क्रमो लभ्यते, यद्विष्णोः पदं निधायि, 'त्रेधा निदधे पद' मिति श्रुत्यन्तरम् , किञ्च - तेन पुण्येन जन्मना, गोनां - गिराम् , प्रकृतस्व विष्णोर्नाम्नाम् मध्ये, गुह्यं नाम - तारकाख्यम् , पसि - गोपायसि, शिरसा भगवत्पादोदकधारणात्तन्नामस्मरणाच्च तवैव जन्म सफलमिति । एवंच चतुर्थखण्डः प्रत्यभिज्ञावाहुल्यात् भगवत्परः । नच पुरुषसूक्तवाक्यानामिहाम्नानात्तस्यैव रुद्रपरत्वं स्यादिति वाच्यम् ; वेदान्तविजये तस्य सूक्तस्य भगवत्परताया अस्माभिः प्रपञ्चितत्वात् । श्वेताश्वतरस्यच उपक्रमादिहेत्वन्तरैर्भगवत्परत्वावगमात् । किञ्च ; सर्ववेदतात्पर्यनिर्धारकत्व मस्यमूक्तस्य 'इदं पुरुषसूक्तं हि सर्ववेदेषु पठ्यते । ऋतं सत्यं च विख्यातमृषिसिंहेन चिन्तित' मिति सर्ववेदेषु पाठात् , पुरुषसूक्तस्य क्वापि सूत्रे प्रातिस्विकरूपेण विचाराभावेपि चिन्तितमित्युक्तेः, कारणचिन्तामात्रस्य तदर्थविषयनिन्तारूपत्वाभिसन्धिनिबन्धनत्वाच्च सिद्धम् । अतस्तत्स्वारस्यानुरोध एव श्रुत्यन्तराणां युक्तः, नतु विपरीतम् ।
	पञ्चमषष्ठयोः कारणत्वनियन्तृत्वादिसुबालोपनिषदाद्यर्थानुवादात् , ब्रह्मयोनि'  मिति 'यो ब्रह्माण' मिति च चतुर्मुखोत्पादकत्वोक्तेः, 'एको हंसः' 'तमेव विदित्वे'ति भगवत्प्रत्यभिज्ञानाच्च भगवत्परत्वं स्पष्टमेव । 'ब्रह्मणे ब्रह्मदायिन' इति कैलासयात्रायां श्रूयते । अपिचत 'यदातमः ' इत्यनुवाद इति सर्वसम्प्रतिपन्नम् , प्रळयावस्थपर इत्यपि, तत्प्रापकञ्च 'तमः परे देव एकीभवती' ती सौबालवाक्यम् , सच देवो नारायण एव । मैत्रेयोपनिषदि च 'तमो वा इदमेकमास' इति श्रूयते, तत्रापि 'सवा एष 
सूक्ष्मोग्राह्योदृश्यःपुरुषसंज्ञ' इत्युपक्रमएवास्या उपनिषदो भगवत्परत्वेन निर्णयात् तत्रापि भगवान् प्रतिपन्नः ; 'नासदासीन्नो सदासीत्तदानीं तम 
आसी' दिति वाक्यमपि तदानीमिति सौबालादिप्रसिद्धप्रळयानुवादादसदाद्यभावस्य तमस्सद्भावस्य च तत्रैव प्रपञ्चितत्वादनु वादः । किञ्च - यदि क्वचितमोमात्रं श्रुतं तत्राप्युक्तश्रुत्यनुसाराल्लयस्थानत्वेन  स देवो विवक्षितः,  तस्मादिह प्रळयावस्थतमसोऽनुवादात्तल्लयस्थानत्वेन तदधिष्ठातृत्वेन तत्प्रकारत्वेन च तत्र प्रतिपन्नस्य भगवतः प्रत्यभिज्ञा नात्तत्रेव भगवत्यक्षरत्वविधानमुचितम् । तत्रैव शिवत्वप्रतिपादन तात्प्रयेपि न दोषः, लीलापुरुषार्थसाधनशून्यत्वेन प्राप्तमाङ्गळ्यशङ्गानिरासाय माङ्गळ्यस्य प्रतिपाद्यत्वाल्लयस्यापि लीलोपकरणत्वात् पुरुषार्थाहाने र्नामङ्गळ्यमिति भावः । मांगळ्यप्रतिपादने केवलशब्दोपि सप्रयोजनः, कैवल्येप्यमांगळ्यन्नास्तीत्यर्थात् ; ककारणत्वशङ्कितदोषनिरास्र्थे वा शिवत्वोक्तिः । 'यदि शिव एव केव' इति रुद्रो विधीयत इत्युचच्यत, तदा यदा तमः तत् तदा न दिवा न रात्रिःन सन्नचासच्छिव एवेति दिवादिनिषेधस्यापि विधित्वप्रसङ््गः । नचेष्टापत्तिः, तमसम्सर्वदा सत्त्वेन सार्वकालिकनिषेधप्रसङ्गात् , तमएवेति सावधारणत्वविवक्षायां एवकारेणानूद्यमानस्य कथं विधिः ; तदा शिव एवेत्यन्वये व्यवहितान्वयः । एवकारोपहतविधिशक्तित्वादपि न शिवशब्दो विधायकः । अतएव 'पङ््र्विशतिरित्येव ब्रूया' दित्यत्र षङ््र्विशतिरिति न विधिरित्युक्तम् । अश्वमेधे श्रूयते - 'चतुस्त्रिंशद्वाजिनो देवबन्धोर्वेक्रीरश्वस्य स्वधितिस्समेती'ति अध्रिगुप्रैषमन्त्रः, सच वंक्रीयत्ताप्रकाशनसामर्थ्यात् लिङ्गात्तत्प्रकृतौ दैक्षे श्रुतस्य वंक्रीयत्ताप्रकाशनकार्यकस्य 'षङ््विंशतिरस्य वंक्रय' इत्स्याघ्रिगुप्रैषगतस्य मन्त्रस्य कार्ये वर्तते ; तत्राश्वमधिकृत्येदं श्रूयते - ' न चतुस्त्रिंश दिति ब्रयात् षङ््विंशतिरित्येव ब्रूया' दिति । तत्र संशयः - किमयं वैशेषिकमन्त्रे चतुस्त्रिंशत्पदप्रतिषेधः, उत चतुस्त्रिंशन्मन्त्रस्य वैशेषिकस्य प्रतिषेध इति ; पूर्वपक्षे प्राकृतस्य षङ््विंशति मन्त्रस्याश्वं निवृत्तिः, सिद्धान्ते तु प्रवृत्तिः । तत्र मन्त्रप्रतिषेधे च - तुस्त्रिंशत्पदस्य मन्त्रे लक्षणा विकल्पश्च स्यात् , लिङ््गकल्पितश्रुतिप्रापितस्य 
प्रतिषेध्यतया श्रुतिविहितप्रतिषिद्धत्वात् , तस्मात्पदनिषेध इति प्राप्तउच्यते, पदनिषेधे मन्त्रस्य न्यूनता, यथाप्रकृति सङ््ख्याया अनभिधानात् , षङ्विंशतिपदेन पूरणे 
अयथार्थाभिधानम्, अश्ववंक्रीणामधिकसंख्यत्वात् । चतुस्त्रिंशत्पदप्रतिषेधेपि षङ््विंशतिपदाप्राप्तेस्तस्यापि विधेयत्वे वाक्यभेदः, एवकारोपहतविधिशक्तिकत्वाद्विध्यसमभवश्च । तस्मान्मन्त्रप्रतिषेधः । तथासति चोदकस्य निर्बाधतया तत्प्राप्तषङ्विंशति - मन्त्रानुवादसम्भवाद्वाक्यभेदाद्यभावः, लक्षणा तु वाक्यभेदादिपरिहारलाभान्न दुष्यति । वस्तुतस्सापि नास्ति,न चतुस्त्रिंशदिति इतिशब्देनैवाद्यर्थेन तदादिमन्त्रोपस्थापनात् । ननु चतुस्त्रिंशदिति पदस्थाने षङ््विंशतिशब्दं ब्रूयादिति वाक्यद्वयारथः, एवञ्च न वाक्यभेदः, नाप्ययथार्थाभिधानम् , वचनादैन्द्रीन्यायेनाभिधानसम्भवादिति चेन्न ; - तथाप्येवकारोपबन्धेन विधित्वायोगादिति । तदयमर्थः - यदा - 'तमः परे देव एकीभवती' त्यविभक्तावस्थ तमः, न दिवा - दिवा दिच, समस्तकार्यविधुरोभगवानेव, तत् - तदा, अक्षरमिति भगवतः स्वरूपतो विकाराभावो विधयिते, अत्र च शिवशब्देन भगवन्निर्देश स्सर्वशून्यत्वेपि मङ्गळरूपत्वं व्यञ्जयितुम् । अस्तु वा शिवशब्दत्यैव विधायकत्वम् । अथपि शिवशब्देन भगवत एव कारणतया विधिः स्यात् , नारायणकारणत्वविध्यनुसारात् । नच वैपरीत्यं शङ्कयम् , शिवादिशब्दानां भगवदभिधानत्वाद्रूड्यन्तरनिमज्जनसाम्यान्यतरवद्रूढिमत्त्वात् , भगवति दृष्टप्रयोगत्वाच्च । नचैवन्नारायणादिशब्दाः । ऊगवदभिधानत्वन्तावद्वामेन - 'नतु नारायणादीनां नाम्नामन्यत्र म्म्भवः । अन्यनाम्नां गतिर्विष्णुरेक एव प्रकीर्तित' इति । हरिवंशे कैलासयात्रायां रुद्रकृतभगवत् स्तोत्रे रुद्रनामदर्शनेन परसरवर्तिनां विचिकित्सानिराकरणार्थमुक्तम् - 'नामानि तव गोविन्द यानि लोके महान्तिच । तान्येव मम नामानि नात्र कार्या विचारणा' ।। इति । लोक्यतेनेैनेतिलोकः 
प्रमाणम् , यानि त्वदभिधायकतया प्रमाणप्रसिद्धानि परत्वगमकानि च भवन्ति, तान्येव मम नामानि । तानिचेश्वरपरमेश्वरमहेश्वरमहादेवादीनि । अत्र भगवन्नामत्वमहत्त्वरूपविशेषणद्वयविशिष्टेतरव्यवच्छेदकेनावधार
णेन नोभयविशेषणाविधुरत्वं व्यावर्त्यते, 'उग्रो भस्मधरो नग्नः कपालीति शिवस्य चे' ति वचनविरोधात् । एवं चैकेकविशेषणययुक्तस्य व्यवच्छेद्यत्वे वाच्ये महत्त्वाविशेषितं त्वदीयन्नाम मम नास्तीत्येवं केवलभगवदीयत्वविशेषणवतो व्यवच्छेदे तेन प्राकरणिकभगवत्प्रशंसाया असिद्धेः अवतारिकोक्तविचिककित्सानिरासे 
तस्याहेतुत्वाद्व्यवच्छेदस्यैव श्लोके प्रधानप्रतिपाद्यतया स्वनामसु केषाञ्चित् भगवत्सम्बधप्रतिपादनमात्रे तात्पर्यासिद्धेश्च केवल - महत्त्वविशेषणवतो व्यवच्छेदात् मदीयमहानामसु त्वदनमिधायकं किमपि नाम नास्तीत्यर्थः । ननु - यानि तव नामानि यानि च महान्ति एतान्युभयविधान्येव मम नामानीत्यर्थः किन्न स्यात् , यच्छब्दान्तर - नामानीतिपदान्तरयोरध्याहारान्न स्यात् । 'घनसारश्चन्द्रसंज्ञ' इति वत् भगवन्नाम्नाङ््कार्त्स्न्येन रुद्रनामत्वविधानं किन्न स्यात् ? विधिशक्त्याकर्षप्रकरणाध्याहारचलनैर्न स्यात् । एवकारेण हि विधिशक्तिराकृष्टा व्यवच्छेदरूपविषयन्नीता । प्रकरणञ्ज भगवत्परत्वपरम् । त्वदीयान्यपि मम महान्त्यपि ममेत्यत्राध्याहार उक्त एव । नामान्येवेत्यन्वये स्थान चलनम् । एवमनेन वचनेन रुद्रेणैव शिवादिनाम्नां भगवदीयत्वं समर्थितम् । केचिच्छब्दास्सामान्यरूढिनिमग्नविशेषरूढिशब्दाः ; केचिद्रूढिनिमग्नयोगशक्तयः, यथा नारायणविष्णुवासुदेवादयः ; तत्र द्विविधा अपि शिवपुरुषमहेश्वरमहापुरुषादिशब्दाः न रुद्रविष्णुव्यावर्तकाः ; नारायणादि शब्दास्तु व्यावर्तका एव । ननु - शिवंशब्दश्शक्तिद्वयानुग्रहाय रुद्रपर एवेति कथं तस्यानिर्धारकतेति चेन्न ; - शिवशब्दे रूढिद्वयानुग्रहे नारायणशब्दे लक्षणा स्यात् , शिवशब्दे विशेषरूढिं परित्यज्य सामान्य रूढिमात्राङ्गीकारे कत्रापि लक्षणेति विशेषरूढिर्नानुग्राह्या । अपिच - 
बर्हिराज्यनयान्न विशेषरूढिश्शिवशब्दस्य । नचैवं सति पुरुषशब्देपि विशेषरूढि र्नस्यादिति वाच्यम् , तत्संज्ञकत्वप्रमाणबलेन पुरुषशब्दे विशेषरूढिस्वीकारात् । नारायणशब्दे लक्षणाप्रसङ्गादेव ईशादिशब्देषु यौगिकेष्वपि वृत्तिद्वयानुग्रहो निरस्तः । नारायणपदस्य भगवतोऽन्यत्र योगाङ्गीकारेणत्व - सम्भवस्स्ुप्रसिद्धः । यथा कथञ्चिद्येन केन चिद््व्युत्पत्तिविशेषेण तदुपपादने मनुस्मृत्यादिप्रसिद्धयोगपरित्यागः । अपिच - कारणविषयनारायणशब्दस्येयन्निरुक्तिः प्रकरणात् , कारणगोचरनारायणशब्दस्यैव च त्वया रुद्रपरत्वमिष्यते, अतस्तेनैव योगेन तत्र प्रवृत्तेर्णत्वानुपपत्तिरनिवार्या । न च तन्निरुक्तेश्चतुर्मुखपरत्वं शङ्कार्हम् 'अण्डोत्पत्त्यनन्तरोत्पन्नस्य महदादि तत्वकारणत्वासम्भवात् । मानववचनव्याख्यानं च वेदान्तविजये द्रष्टव्यम् । 
	अपिच - नेश्वरादिशब्दानां रुद्रे रूढिरपि, प्रोक्षणीन्यायेन योगेनैवोपपत्तेः । प्रसिद्धिप्राचुर्यादभिधानकोशोप्युपपद्यते । भगवति दृष्टप्रयोगाश्च शिवशम्भ्वादिशब्दाः । 
तथाहि - 'शाश्वतं शिवमच्युतम् । ' यमस्मृतौ 'एष वै पुरुषो विष्णुर्व्यक्ताव्यक्तस्सनातनः । धाता विधाता च प्रधान - न्निष्कळश्शिवः ।।' सभापर्वाणि - 'बाहू द्वौ स्थापयामास कृष्णस्साक्षात्स्वय शिवः ।' हरिवंशे षट््वचत्वारिंशच्चततमे - 'शिवयोर्देवयोस्तत्र हरेश्चैव भवस्य च । ' त्रिपञ्चाशच्छततमे - 'ध्यायन् हरिं जगद्योनिं विष्णुं पीतांबरं शिवम् ।' पञ्चशच्छततमे 'तपश्चर्तु हरिः कृष्णो विष्णुस्सर्वेश्वरश्शिवः ।' 'अव्ययश्शाश्वतो देवस्सकळो निष्कळश्शिवः । ' एकनवतिशततमे - 'श्वसन्तमम्भोनिधिशायिनं हरिं भक्तप्रियुं भक्तजना - स्पदं शिवम् । ' चतुर्विशतिद्विशततमे - 'महादेवं महाभागवमनन्तं शिव मच्युतम् । ' शान्तिपर्वाणि - राजधर्मप्रशंसायां भीष्मः - ' लोकनाथ महाबाहो शिव नारायणाच्युत । ' श्रीवाराहे तृतायेध्याये - 'तत्र गत्वा मया विष्णुः पुराणपुरुषश्शिवः । ' द्वादशेध्याये - 'शिवस्वरूपं प्रतरं महेश्वरं सदा प्रपन्नार्तिहरं वृतश्रियम् । '  		
	 
	  


श्रीरस्तु ।
श्रीहयग्रीवाय नमः ।
शास्त्रमुक्तावळी ।
पाराशर्यविजयः ।
पाराशर्यो दयाळुर्जयति बहुविधान् वेदमार्गप्रतीपान् 
सम्यक्तर्काख्यशस्त्रैः प्रतिभटजनतागर्वसर्वङ्कषैस्तैः ।
ब्रह्मण्यैश्वर्यभूती गुणगणवितातिं हर्तुकामान् कुतर्कै
स्तैस्तैर्दुर्लङ््ध्यमायाविततिविरचितैर्न्यायमार्गप्रहीणैः ।।

वेदापहारिणं दैत्यं मीनरूपी निराकरोत् ।
तदर्थहारिणस्सर्वान् व्यासरूपी महेश्वरः ।।
पाराशर्यजयोस्माभिः ख्याप्यतेद्य सतां मुदे ।
वाधूलश्रीनिवासार्यगुरूणामनुकम्पया ।।
	श्रियः पतिरवाप्तसमस्तकामस्समस्तकल्याणगुणगणभूषितो भगवानात्मतनूजाय ब्रह्मणे वितीर्णं ब्रह्मशेवधिं वेदबृन्दं दैत्येनापहृतं मीनरूपेणावतीर्य दैत्यं तं संहृत्य पुनर्ब्रह्मणे प्रदाय तदर्थं कुदृष्टिभिरपहृतं पुन र्व्यासरूपेणावतीर्य कुदृशो निर्जित्य विबुधेभ्यः प्रददौ ।
 	तत्र तावदिदं विचार्यते - किं ब्रह्ममीमांसाशास्त्र द्वैतविषयं उता द्वैतविषयमिति ? द्वैतविषयमिति केचित् । शुद्धाद्वैतविषयमिति परे । विशिष्टाद्वैतविषयमिति वेदान्तिनः । तत्र पूर्ववादिनः " तदनन्यत्वमारम्भणशब्दादिभ्य " इत्यादिसूत्रविरोधात्तत्समानार्थकश्रुतिविरोधाच्च निरस्ताः । परे प्रष्टव्याः , किं सूत्रस्वारस्यादद्वैतविषयता? उत तस्यैव तात्विकत्वात् ? नाद्यः ,










