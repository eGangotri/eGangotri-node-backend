5.0

अथ कृदन्ते कृत्प्रक्रिया 

769 धातोः 3 । 1 । 91 ।।
आतृतीयाध्यायसमाप्तेर्ये प्रत्ययास्ते धातोः परे स्युः । कृदतिङिति कृत्संज्ञा ।।
770 वासरूपोऽस्त्रियाम् 3 । 1 । 94 ।।
अस्मिन्धात्वधिकारेऽसरूपोऽपवाद
ात्यय उत्सर्गस्य बाधको वा स्यात् स्त्र्यधिकारोक्तं विना ।।
771 कृत्याः 3 । 1 । 95 ।। 
ण्वुल्तृचावित्यतः प्राक् कृत्यसंज्ञाः स्युः ।।772 कर्तरि कृत् 3 । 4 । 67 ।। 
कृत्प्रत्ययः कर्तरि स्यात् । इति प्राप्ते --
773 तयोरेव कृत्यक्तखलर्थाः 3 । 4 । 70 ।।
एते भावकर्मणोरेव स्युः ।। 
774 तव्यत्तव्यानीयरः 3 । 1 । 96 ।। 
धातोरेते प्रत्ययाः स्युः । एधितव्यम्, एधनीयं त्वया । भावे औत्सर्गिकमेकवचनं क्लीबत्वं च । चेतव्यश्चयनीयो वा धर्मस्त्वया (केलिमर उपसंख्यानम्) पचेलिमा माषाः । पक्तव्या इत्यर्थः । भिदेलिमाः सरलाः । भेत्तव्या इत्यर्थः । कर्मणि प्रत्ययः ।। 
775 कृत्यल्युटो बहुलम् 3 । 3 । 113 ।। 
क्वचित्प्रवृत्तिः क्वचिदप्रवृत्तिः क्वचिद्विभाषा क्वचिदन्यदेव ।
विधेर्विधानं बहुधा समीक्ष्य चतुर्विधं बाहुलकं वदन्ति ।। 1 ।।
स्नात्यनेनेति स्नानीयं चूर्णम् । दीयतेऽस्मै दानीयो विप्रः ।। 
776 अचो यत् 3 । 1 । 96 ।।
अजन्ताध्दातोर्यत् स्यात् । चेयम् ।। 
777 ईद्यति 6 । 4 । 65 ।।
यति परे आत ईत्स्यात् । देयम् । ग्लेयम् ।। 
778  पोरदुपधात् 3 । 1 । 98 ।। 
पवर्गान्ताददुपधाद्यत्स्यात् । ण्यतोऽपवादः । शप्यम् । लभ्यम् ।।
779 एतिस्तुशास्वृदृजुषः क्यप् 3 । 1 । 109 ।। 
एभ्यः क्यप् स्यात् ।। 
780 ह्रस्वस्य पिति कृति तुक् 6 । 1 । 71 ।।
इत्यः । स्तुत्यः । शासु अनुशिष्टौ ।। 
781 शास इदङ्हलोः 6 । 4 । 34 ।। 
शास उपधाया इत्स्यादङि हलादौ क्ङिति । शिष्यः । वृत्यः । आदृत्यः । जुष्यः ।।
782 मृजेर्विभाषा 3 । 1 । 113 ।
मृजेः क्यब्वा । मृज्यः ।। 
783 ऋहलोर्ण्यत् 3 । 1 । 124 ।। 
ऋवर्णान्ताध्दलन्ताच्च धातोर्ण्यत् । कार्यम् । हार्यम् । धार्यम् ।।
784 चजोः कु घिण्ण्यतोः 7 । 3 । 52 ।।
चजोः कुत्वं स्यात् घिति ण्यति च परे ।।
785 मृजेर्वृध्दिः 7 । 2 । 114 ।। 
मृजेरिको वृध्दिः सार्वधातुकार्धधातुकयोः । मार्ग्यः ।।
786 भोज्यं भक्ष्ये 7 । 3 । 69 ।।
भोग्यमन्यत् ।। 

इति कृत्यप्रक्रिया ।। 

अथ पूर्वकृदन्तम् 

787 ण्वुल्तृचौ 3 । 1 । 133 ।। 
धातोरेतौ स्तः । कर्तरि कृदिति कर्त्रर्थे ।।
788 युवोरनाकौ 7 । 1 । 1 ।।
यु वु एतयोरनाकौ स्तः । कारकः । कर्ता ।।
789 नन्दिग्रहिपचादिभ्यो ल्युणिन्यचः 3 । 1 । 134 ।।
नन्द्यादेर्ल्युः, ग्रह्यादेर्णिनिः, पचादेरच् स्यात् । नन्दयतीति नन्दनः । जनमर्दयतीति जनार्दनः । लवणः । ग्राही । स्थायी । मन्त्री । पचादिराकृतिगणः ।।
790 इगुपधज्ञाप्रीकिरः कः 3 । 1 । 135 ।।
एभ्यः कः स्यात् । बुधः । कृशः । ज्ञः । प्रियः । किरः ।।
791 आतश्चोपसर्गे 3 । 1 । 144 ।।
प्रज्ञः । सुग्लः ।। 
792 गेहे कः 3 । 1 । 144 ।। 
गेहे कर्तरि ग्रहेः कः स्यात् । गृहम् ।।
793 कर्मण्यण् 3 । 2 । 1 ।।
कर्मण्युपपदे धातोरण् प्रत्ययः स्यात् । कुम्भं करोतीति कुम्भकारः ।।
794 आतोऽनुपसर्गे कः 3 । 2 । 3 ।।
आदन्ताध्दातोरनुपसर्गात्कर्मण्युपपदे कः स्यात् । अणोऽपवादः । आतो लोप इटि च । गोदः । धनदः । कम्बलदः । अनुपसर्गे किम् ? गोसन्दायः । (वा.) मूलविभुजादिभ्यः कः । मूलानि विभुजति मूलविभुजो रथः । आकृतिगणोऽयम् । महीध्रः । कुध्रः ।। 
795 चरेष्टः 3 । 2 । 16 ।।
अधिकरणे उपपदे । कुरुचरः ।।
796 भिक्षा सेनादायेषु च 3 । 2 । 17 ।। 
भिक्षाचारः । सेनाचारः । आदायेति ल्यबन्तम् । आदायचरः ।।
797 कृञो हेतुताच्छील्यानुलोम्येषु 3 । 2 । 20 ।।
एषु द्योत्येषु करोतेष्टः स्यात् ।।
798 अतः कृकमिकंसकुम्भपात्रकुशाकर्णीष्वनव्ययस्य 8 । 3 । 46 ।।
आदुत्तरस्यानव्ययस्य विसर्गस्य समासे नित्यं सादेशः करोत्यादिषु परेषु । यशस्करी विद्या । श्राध्दकरः । वचनकरः ।। 
799 एजेः खश् 3 । 2 । 28 ।।
ण्यन्तादेजेः खश् स्यात् ।।
800 अरुर्द्विषदजन्तस्य मुम् 6 । 3 । 67 ।। 
अरुषो द्विषतोऽजन्तस्य च मुमागमः स्यात्खिदन्ते परे न त्वव्ययस्य । शित्त्वाच्छबादिः । जनमेजयतीति जनमेजयः ।। 
801 प्रियवशे वदः खच् 3 । 2 । 38 ।।
प्रियंवदः । वशंवदः ।।
802 अन्येभ्योऽपि दृश्यन्ते 3 । 2 । 75 ।।
मनिन् क्वनिप् वनिप् विच् एते प्रत्यया धातोः स्युः ।।
803 नेड्वशि कृति 7 । 2 । 8 ।।
वशादेः कृत इण् न स्यात् ।। शृ हिंसायाम् ।। सुशर्मा प्रातरित्वा ।।
804 विड्वनोरनुनािसकस्याऽऽत् 6 । 4 । 41 ।।
अनुनासिकस्याऽऽत्स्यात् । विजायत इति विजावा ।। ओणृ अपनयने ।। अवावा । विच् ।। रुष रिष हिंसायाम् ।। रोट् । रेट् । सुगण् ।।
805 क्विप् च 3 । 2 । 76 ।।
अयमपि दृश्यते । उखास्रत् । पर्णध्वत् । बाहभ्रट् ।।
806 सुप्यजातौ णिनिस्ताच्छील्ये 3 । 2 । 98 ।।
अजात्यर्थे सुपि धातोर्णिनिस्ताच्छील्ये द्योत्ये । उष्णभोजी ।।
807 मनः 3 । 2 । 82 ।।
सुपि मन्यतेर्णिनिः स्यात् । दर्शनीयमानी ।।
808 आत्ममाने खश्च 3 । 2 । 83 ।।
स्वकर्मके मननेर् वत्तमानान्मन्यतेः सुपि खश् स्यात् चाण्णिनिः । पण्डितमात्मानं मन्यते पण्डितंमन्यः । पण्डितमानी ।। 
809 खित्यनव्ययस्य 6 । 3 । 66 ।। 
खिदन्ते परे पूर्वपदस्य ह्रस्वः । ततो मुम् । कालिम्मन्या ।।
810 करणे यजः 3 । 2 । 85 ।।
करणे उपपदे भूतार्थे यजेर्णिनिः कर्तरि । सोमेनेष्टवान् सोमयाजी । अग्निष्टोमयाजी ।।
811 दृशेः क्वनिप् 3 । 2 । 94 ।।
कर्मणि भूते । पारं दृष्टवान् पारदृश्वा ।। 
812 राजनि युधि कृञः 3 । 2 । 94 ।।
क्वनिप्स्यात् । युधिरन्तर्भावितण्य्ार्थः । राजानं योधितवान् राजयुध्वा । राजकृत्वा ।। 
813 सहे च 3 । 2 । 96 ।।
कर्मणीति निवृत्तम् । सह योधितवान् सहयुध्वा । सहकृत्वा ।। 
814 सप्तम्यां जनेर्डः 3 । 2 । 97 ।। 
815 तत्पुरुषे कृति बहुलम् 6 । 3 । 14 ।।
ङेरलुक् । सरसिजम्, सरोजम् ।। 
816 उपसर्गे च संज्ञायाम् 3 । 2 । 99 ।।
प्रजा स्यात्संततौ जने ।। 
817 क्तक्तवतू निष्ठा 1 । 1 । 26 ।।
एतौ निष्ठासंज्ञौ स्तः ।। 
818 निष्ठा 3 । 2 । 102 ।। 
भूतार्थवृत्तेर्धातोर्निष्ठा स्यात् । तत्र तयोरेवेति भावकर्मणोः क्तः । कर्तरि कृदिति कर्तरि क्तवतुः । उकावितौ । स्नातं मया । स्तुतस्त्वया विष्णुः । विश्वं कृतवान् विष्णुः ।। 
819 रदाभ्यां निष्ठातो नः पूर्वस्य च दः 8 । 2 । 43 ।।
 रदाभ्यां परस्य निष्ठातस्य नः स्यात् निष्ठापेक्षया पूर्वस्य धातोर्दस्य च ।। शृ हिंसायाम् ।। ऋत इत् । रपरः । णत्वम् । शीर्णः । भिन्नः । छिन्नः ।। 
820 संयोगादेरातो धातोर्यण्वतः 8 । 2 । 43 ।।
निष्ठातस्य नः स्यात् । द्राणः । ग्लानः ।। 
821 ल्वादिभ्यः 8 । 2 । 44 ।।
एकविंशतेर्लूञादिभ्यः प्राग्वत् । लूनः ।। ज्या धातुः ।। ग्रहिज्येति संप्रसारणम् ।। 
822 हलः 6 । 4 । 2 ।।
अङ्गावयवाध्दलः परं यत्संप्रसारणं तदन्तस्य दीर्घः । जीनः ।।
823 ओदितश्च 8 । 2 । 45 ।।
भुजो भुग्नः । टुओश्वि, उच्छूनः ।। 
824 शुषः कः 8 । 2 । 51 ।।
निष्ठातस्य कः ।। शुष्कः ।। 
825 पचो वः 8 । 2 । 52 ।।
पक्वः ।। क्षै क्षये ।। 
826 क्षायो मः 8 । 2 । 53 ।।
क्षामः ।। 
827 निष्ठायां सेटि 6 । 4 । 52 ।।
णेर्लोपः । भावितः । भावितवान् । दृह हिंसायाम् ।। 
828 दृढः स्थूलबलयोः 7 । 2 । 20 ।। 
स्थूले बलवति च निपात्यते ।। 
829 दधातेर्हिः 7 । 4 । 42 ।। 
तादौ किति । हितम् ।। 
830 दो दद् घोः 7 । 4 । 46 ।।
घुसंज्ञकस्य दा इत्यस्य दथ् स्यात् तादौ किति । चर्त्वंम् । दत्तः ।। 
831 लिटः कानज्वा 3 । 2 । 106 ।। 
832 क्वसुश्च 3 । 2 । 107 ।। 
लिटः कानच् क्वसुश्च वा स्तः । तङानावात्मनेपदम् । चक्राणः ।। 
833 म्वोश्च 8 । 2 । 107 ।।
मान्तस्य धातोर्नत्वं म्वोः परतः । जगन्वान् ।। 
834 लटः शतृशानचावप्रथमासमानाधिकरणे 3 । 2 । 124 ।। 
अप्रथमान्तेन समानाधिकरणे लट एतौ वा स्तः । शबादि । पचन्तं चैत्रं पश्य ।। 
835 आने मुक् 7 । 2 । 82 ।।
अदन्ताङ्गस्य मुगागमः स्यादाने परे । पचमानं चैत्रं पश्य । लडित्यनुवर्तमाने पुनर्लड्ग्रहणात् प्रथमासामानाधिकरण्येऽपि क्वचित् । सन् द्विजः ।। 
836 विदेः शतुर्वसुः 7 । 1 । 36 ।।
वेत्तेः परस्य शतुर्वसुरादेशो वा । विदन् । विद्वान् ।। 
837 तौ सत् 3 । 2 । 127 ।।
तौ शतृशानचौ सत्संज्ञौ स्तः ।। 
838 ऌटः सद्वा 3 । 3 । 14 ।।
व्यवस्थितविभाषेयम् । तेनाप्रथमासामानाधिकरण्ये प्रत्योत्तरपदयोः संबोधने लक्षणहेत्वोश्च नित्यम् । करिष्यन्तं करिष्यमाणं पश्य ।। 
839 आक्वेस्तच्छीलतध्दर्मतत्साधुकारिषु 3 । 2 । 134 ।।
क्विपमभिव्याप्य वक्ष्यमाणाः प्रत्ययास्तच्छीलादिषु कर्तृषु बोध्याः ।। 
840 तृन् 3 । 2 । 135 ।।
कर्ता कटान् ।। 
841 जल्पभिक्षकुट्टलुण्टवृङः षाकन् 3 । 2 । 155 ।। 
842 षः प्रत्ययस्य 1 । 3 । 6 ।।
प्रत्ययस्यादिः ष इत्संज्ञः स्यात् । जल्पाकः । भिक्षाकः । कुट्टाकः । लुण्टाकः । वराकः । वराकी ।। 
843 सनाशंसभिक्ष उः 3 । 2 । 168 ।।
चिकीर्षुः । आशंसुः । भिक्षुः ।। 
844 भ्राजभासधुर्विद्युतोर्जिपृजुग्रावस्तुवः क्विप् 3 । 2 । 177 ।।
विभ्राट् । भाः ।। 
845 राल्लोपः 6 । 4 । 21 ।।
रेफाच्छ्वोर्लोपः क्वौ झलादौ क्ङिति । धूः । विद्युत् । ऊर्क् । पूः । दृशिग्रहणस्यापकर्षाज्जवतेर्दीर्घः । जूः । ग्रावस्तुत् । (क्विब्वचिप्रच्छयायतस्तुकटप्रुजुश्रीणां दीर्घोऽसम्प्रसारणं च) । वक्तीति वाक् ।। 
846 च्छ्वोः शूडनुनासिके च 6 । 4 । 19 ।। 
सतुक्कस्य छस्य वस्य च क्रामात् श् ऊठ् इत्यादेशौ स्तोऽनुनासिके क्वौ झलादौ च क्ङिति । पृच्छतीति प्राट् । आयतं स्तौतीति आयतस्तूः । कटं प्रवते कटप्रूः । जूरुक्तः । श्रयति हरिं श्रीः ।। 
847 दाम्नीशसयुयुजस्तुतुदसिसिचमिहपतदशनहः करणे 3 । 2 । 182 ।।
दाबादेः ष्ट्रन् स्यात्करणेऽर्थे । दात्यनेन दात्रम् । नेत्रम् ।। 
848 तितुत्रतथसिसुसरकसेषु च 7 । 2 । 9 ।। 
एषां दशानां कृत्प्रत्ययानामिण् न। शस्त्रम् । योत्रम् । योक्त्रम् । स्तोत्रम् । तोत्त्रम् । सेत्रम् । सेक्त्रम् । मेढ्रम् । पत्रम् । दंष्ट्रा । नध्द्री ।। 
849 अर्तिलूधूसूखनसहचर इत्रः 3 । 2 । 184 ।।
अरित्रम् । लवित्रम् । धुवित्रम् । सवित्रम् । खनित्रम् । सहित्रम् । चरित्रम् ।। 
850 पुवः संज्ञायाम् 3 । 2 । 185 ।।
पवित्रम् ।। 

इति पूर्वकृदन्तम् ।। 

अथोणादयः 

कृवापाजिमिस्वदिसाध्यशूभ्य उण् ।। 1 ।। 
करोतीति कारुः । वातीति वायुः । पायुर्गुदम् । जायुरौषधम् । मायुः पित्तम् । स्वादुः । साध्नोति परकार्यमिति साधुः । आशु शीघ्रम् ।। 
851 उणादयो बहुलम् 3 । 3 । 1 ।।
 एते वर्तमाने संज्ञायाम् च बहुलं स्युः । केचिदविहिता अप्यूह्याः ।। संज्ञासु धातुरूपाणि प्रत्ययाश्च ततः परे ।
 कार्याद्विद्यादनूबन्धम्ोतच्छास्त्रमुणादिषु ।। 

इत्युणादयः ।। 

अथोत्तरकृदन्तम् 

852 तुमुन्ण्वुलौ क्रियायां क्रियार्थायाम् 3 । 3 । 10 ।।
क्रियार्थायां क्रियायामुपपदे भविष्यत्यर्थे धातोरेतौ स्तः । मान्तत्वादव्ययत्वम् । कृष्णं द्रष्टुं याति । कृष्णं दर्शको याति ।। 
853 कालसमयवेलासु तुमुन् 3 । 3 । 167 ।।
कालार्थेषूपपदेषु तुमुन् । कालः समयो वेला वा भोक्तुम् ।। 
854 भावे 3 । 3 । 18 ।।
सिध्दावस्थापन्ने धात्वर्थे वाच्ये धातोर्घञ् । पाकः ।। 
855 अकर्तरि च कारके संज्ञायाम् 3 । 3 । 19 ।। 
कर्तृभिन्ने कारके घञ् स्यात् ।। 
856 घञ्ाि च भावकरणयोः 6 । 4 । 27 ।।
रञ्जेर्नलोपः स्यात् । रागः । अनयोः किम्? रज्यत्यस्मिन्निति रङ्गः ।। 
857 निवासचितिशरीरोपसमाधान्ोष्वादेश्च कः 3 । 3 । 41 ।।
 एषु चिनोतेर्घञ् आदेश्च ककारः । उपसमाधानं राशीकरणम् । निकायः । कायः। गोमयनिकायः ।। 
858 एरच् 3 । 3 । 56 ।।
इवर्णान्तादच् । चयः । जयः ।। 
859 ॠदोरप् 3 । 3 । 57 ।।
ॠवर्णान्तादुवर्णान्ताच्चाप् । करः । गरः । यवः । लवः । स्तवः । पवः । (घञर्थे कविधानम्) । प्रस्थः । विघ्नः ।। 
860  डि्वतः क्त्रिः 3 । 3 । 88 ।। 
861  क्त्रेर्मम्नित्यम् 4 । 4 । 20 ।।
क्त्रिप्रत्ययान्तात्मप् निर्वृत्तेऽर्थे । पाकेन निर्वृत्तं पक्त्रिमम् । डुवप् उप्त्रिमम् ।। 
862 टि्वतोऽथुच् 3 । 3 । 89 ।।
टुवेपृ कम्पने, वेपथुः ।। 
863 यजयाचयतविच्छप्रच्छरक्षो नङ् 3 । 3 । 90 ।।
यज्ञः । याच्ञा । यत्नः । विश्नः । प्रश्नः । रक्ष्णः ।। 
864 स्वपो नन् 3 । 3 । 91 ।।
स्वप्नः ।। 
865 उपसर्गे घोः किः 3 । 3 । 92 ।।
प्रधिः । उपधिः ।। 
866 स्त्रियां क्तिन् 3 । 3 । 94 ।।
स्त्रीलिङ्गे भावे क्तिन् स्यात् । घञोऽपवादः । कृतिः । स्तुतिः । (ॠल्वादिभ्यः क्तिन्निष्ठावद्वाच्यः) । तेन नत्वम् । कीर्णिः । लूनिः । धूनिः । पूनिः । (संपदादिभ्यः क्विप्) । संपत् । विपत् । आपत् । (क्तिन्नपीष्यते) । 
संपत्तिः । विपत्तिः । आपत्तिः ।। 
867 ऊतियूतिजूतिसातिहेतिकीर्तयश्च 3 । 3 । 97 ।।
एते निपात्यन्ते ।।। 
868 ज्वरत्वरस्रिव्यविम्ावामुपधायाश्च 6 । 4 । 20 ।।
एषामुपधावकारयोरूठ् अनुनासिके क्वौ झलादौ क्ङिति ।। अतः क्विप् । जूः । तूः । स्रूः । ऊः । मूः ।। 
869 इच्छा 3 । 3 । 101 ।।
इषेर्निपातोऽयम् ।। 
870 अ प्रत्ययात् 3 । 3 । 102 ।। 
प्रत्ययान्तेभ्यो धातुभ्यः स्त्रियामकारः प्रत्ययः स्यात् । चिकीर्षा । पुत्रकाम्या ।। 
871 गुरोश्च हलः 3 । 3 । 103 ।। 
गुरुमतो हलन्तात्स्त्रियामकारः प्रत्ययः स्यात् । ईहा ।। 
872 ण्यासश्रन्थो युच् 3 । 3 । 107 ।। 
अकारस्यापवादः । कारणा । हारणा ।। 
873 नपुंसके भावे क्तः 3 । 3 । 114 ।।
874 ल्युट् च 3 । 3 । 115 ।। 
हसितम्, हसनम् ।। 
875 पुंसि संज्ञायां घः प्रायेण । 3 । 118 ।। 
876 छादेर्घेऽद्व्युपसर्गस्य 6 । 4 । 96 ।। 
द्विप्रभृत्युपसर्गहीनस्य छादेर्ह्रस्वो घे परे । दन्ताश्छाद्यन्तेऽनेनेति दन्तच्छदः । आकुर्वन्त्यस्मिन्नित्याकरः ।। 
877 अवे तृस्त्रोर्घञ् 3 । 3 । 120 ।। 
अवतारः कूपादेः । अवस्तारो जवनिका ।। 
878 हलश्च 3 । 3 । 121 ।।
हलन्ताद्धञ् । घापवादः । रमन्ते योगिनोऽस्मिन्निति रामः । अपमृज्यतेऽनेन व्याध्यादिरित्यपामार्गः ।। 
879 ईषद्दुस्सुषु कृच्छ्राकृच्छ्रार्थेषु खल् 3 । 3 । 126 ।।
करणाधिकरणयोरिति निवृत्तम् । एषु दुःखसुखार्थेषूपपदेषु खल् तयोरेवेति भावे कर्मणि च । कृच्छ्रे - दुष्करः कटो भवता । अकृच्छ्रे - ईषत्करः । सुकरः ।। 
880 आतो युच् 3 । 3 । 128 ।।
खलोऽपवादः । ईषत्पानः सोमो भवता । दुष्पानः । सुपानः ।। 
881 अलंखल्वोः प्रतिषेधयोः प्राचां क्त्वा 3 । 4 । 18 ।।
प्रतिषेधार्थेयोरलंखल्वोरुपपदय्ाोः क्त्वा स्यात् । प्राचां ग्रहणं पूजार्थम् । अमैवाव्ययेनेति नियमान्नोपपदसमासः । दो दद्धोः । अलं दत्त्वा । घुमास्थेतीत्त्वम् । पीत्वा खलु । अलंखल्वोः किम्? मा कार्षीत् । प्रतिषेधयोः किम्? अलंकारः ।। 
882 समानकर्तृकयोः पूर्वकाले 3 । 4 । 21 ।।
समानकर्तृकयोर्धात्वर्थयोः पूर्वकाले विद्यमानाध्दातोः क्त्वा स्यात् । भुक्त्वा व्रजति । द्वित्वमतन्त्रम् । भुक्त्वा पीत्वा व्रजति ।। 
883 न क्त्वा सेट् 1 । 2 । 18 ।। 
सेट् क्त्वा किन्न स्यात् । शयित्वा । सेट् किम् ? कृत्वा ।। 
884 रलो व्युपधाध्दलादेः संश्च 1 । 2 । 26 ।।
इवर्णोवर्णोपधाध्दलादेः रलन्तात्परौ क्त्वासनौ सेटौ वा कितौ स्तः । द्युतित्वा, द्योतित्वा । लिखित्वा, लेखित्वा । व्युपधात्किम् ? वर्तित्वा । रलः किम् ? एषित्वा । सेट् किम् ? भुक्त्वा ।। 
885 उदितो वा 7 । 2 । 56 ।।
उदितः परस्य क्तव इड्वा । शमित्वा, शान्त्वा । देवित्वा, द्यूत्वा । दधातेर्हिः । हित्वा ।। 
886 जहातेश्च क्त्वि 7 । 4 । 43 ।। 
हित्वा । हाङस्तु - हात्वा ।। 
887 समासेऽनञ्पूर्वे क्त्वो ल्यप् 7 । 1 । 37 ।।
अव्ययपूर्वपदेऽनञ्समासे क्त्वो ल्यबादेशः स्यात् । तुक् । प्रकृत्य । अनञ् किम् ? अकृत्वा ।। 
888 आभीक्ष्ण्ये णमुल् च 3 । 4 । 22 ।। 
आभीक्ष्ण्ये द्योत्ये पूर्वविषये णमुल् स्यात् क्त्वा च ।। 
889 नित्यवीप्सयोः 8 । 1 । 4 ।। 
आभीक्ष्ण्ये वीप्सायां च द्योत्ये पदस्य द्वित्वं स्यात् । आभीक्ष्ण्यं तिङन्तेष्वव्ययसंज्ञकेषु च कृदन्तेषु च । स्मारंस्मारं नमति शिवम् । स्मृत्वास्मृत्वा । पायम्पायम् । भोजम्भोजम् । श्रावंश्रावम् ।। 
890 अन्यथैवंकथमित्थंसु सिध्दाप्रयोगश्चेत् 3 । 4 । 27 ।।
एषु कृञो णमुल् स्यात् । सिध्दोऽप्रयोगोऽस्य एवम्भूतश्चेत् कृञ् । व्यर्थत्वात्प्रयोगानर्ह इत्यर्थः । अन्यथाकारम् । एवङ्कारम् । कथङ्कारम् । इत्थङ्कारं भुङ्क्ते । सिध्देति किम् ? शिरोऽन्यथा कृत्वा भुङ्क्ते ।। 

इत्युत्तरकृदन्तम् ।। 
इति कृदन्तम् ।। 
