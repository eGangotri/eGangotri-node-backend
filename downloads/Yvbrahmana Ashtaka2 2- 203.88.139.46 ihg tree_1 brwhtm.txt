2.2.0.0
तैत्तिरीयब्राह्मणे द्वितीयाष्टके द्वितीयप्रपाठक प्रारम्भः । हरिः ओम् ।।
2.2.1.1
प्रजापतिरकामयत प्रजास्सृजेयेति । स एतन्दशहोतारमपश्यत् । तं मनसाऽनुद्रुत्य दर्भस्तम्बेऽजुहोत् ।ततो वै स प्रजा असृजत । ता अस्माथ्सृष्टा अपाक्रामन्न् । ता ग्रहेणागृह्णात् । तद्ग्रहस्य ग्रहत्वम् ।य कामयेत प्रजायेयेति । स दशहोतारं मनसाऽनुद्रुत्य दर्भस्तम्बे जुहुयात् । प्रजापतिर्वै दशहोता ।। 1 ।।
2.2.1.2
प्रजापतिरेव भूत्वा प्रजायते । मनसा जुहोति । मन इव हि प्रजापतिः । प्रजापतेराप्त्यै । पूर्णया जुहोति । पूर्ण इव हि प्रजापतिः । प्रजापतेराप्त्यै । न्यूनया जुहोति । न्यूनाद्धि प्रजापतिः प्रजा असृजत । प्रजाना सृष्ट्यै ।। 2 ।।
2.2.1.3
दर्भस्तम्बे जुहोति । एतस्माद्वै योने प्रजापति प्रजा असृजत । यस्मादेव योने प्रजापति प्रजा असृजत ।तस्मादेव योने प्रजायते । ब्राह्मणो दख्षिणत उपास्ते । ब्राह्मणो वै प्रजानामुपद्रष्टा । उपद्रष्टुमत्येव प्रजायते ।ग्रहो भवति । प्रजाना सृष्टानान्धृत्यै । यं ब्राह्मणव्विँद्याव्विँद्वासय्यँशो नर्च्छेत् ।। 3 ।।
2.2.1.4
सोऽरण्यं परेत्य । दर्भस्तम्बमुद्ग्रथ्य । ब्राह्मणन्दख्षिणतो निषाद्य । चतुर्होतॄन्व्याचख्षीत ।एतद्वै देवानां परमङ्गुह्यं ब्रह्म । यच्चतुर्‌होतारः । तदेव प्रकाशङ्गमयति । तदेनं प्रकाशङ्गतम् ।प्रकाशं प्रजानाङ्गमयति । दर्भस्तम्बमुद्ग्रथ्य व्याचष्टे ।। 4 ।।
2.2.1.5
अग्निवान् वै दर्भस्तम्बः । अग्निवत्येव व्याचष्टे । ब्राह्मणो दख्षिणत उपास्ते । ब्राह्मणो वै प्रजानामुपद्रष्टा । उपद्रष्टुमत्येवैनय्यँश ऋच्छति । ईश्वरन्तय्यँशोर्तोरित्याहुः । यस्यान्ते व्याचष्ट इति । वरस्तस्मै देयः । यदेवैनन्तत्रोपनमति । तदेवाव रुन्धे ।। 5 ।।
2.2.1.6
अग्निमादधानो दशहोत्राऽरणिमव दध्यात् । प्रजातमेवैनमा धत्ते । तेनैवोद्द्रुत्याग्निहोत्रञ्जुहुयात् ।प्रजातमेवैनज्जुहोति । हविर्निर्वफ्स्यन्दशहोतारव्य्याँचख्षीत । प्रजातमेवैनन्निर्वपति । सामिधेनीरनुवक्ष्यन्दशहोतार-व्व्याँचक्षीत । सामिधेनीरेव सृष्ट्वाऽऽरभ्य प्रतनुते । अथो यज्ञो वै दशहोता । यज्ञमेव तनुते ।। 6 ।।
2.2.1.7
अभिचरन्दशहोतारञ्जुहुयात् । नव वै पुरुषे प्राणाः । नाभिर्दशमी । सप्राणमेवैनमभि चरति ।एतावद्वै पुरुषस्य स्वम् । यावत्प्राणाः । यावदेवास्यास्ति । तदभि चरति । स्वकृत इरिणे जुहोति प्रदरे वा ।एतद्वा अस्यै निर्‌ऋतिगृहीतम् । निर्‌ऋतिगृहीत एवैनन्निर्‌ऋत्या ग्राहयति । यद्वाच क्रूरम् ।तेन वषट्करोति । वाच एवैनङ्क्रूरेण प्र वृश्चति । ताजगार्तिमार्च्छति ।। 7 ।।
2.2.1.0
दशहोता सृष्ट्या ऋच्छेद्व्याचप्टे रुन्ध एव तनुते निर्‌ऋतिगृहीतं पञ्च च ।। 1 ।।
2.2.2.1
प्रजापतिरकामयत दर्‌शपूर्णमासौ सृजेयेति । स एतञ्चतुर्‌होतारमपश्यत् । तं मनसाऽनुद्रुत्याहवनीयेऽजुहोत् ।ततो वै स दर्‌शपूर्णमासावसृजत । तावस्माथ्सृष्टावपाक्रामताम् । तौ ग्रहेणागृह्णात् । तद्ग्रहस्य ग्रहत्वम् ।दर्शपूर्णमासावालभमानः । चतुर्‌होतारं मनसाऽनुद्रुत्याहवनीये जुहुयात् । दर्शपूर्णमासावेव सृष्ट्वाऽऽरभ्य प्रतनुते ।। 8 ।।
2.2.2.2
ग्रहो भवति । दर्‌शपूर्णमासयोस्सृष्टयोर्धृत्यै । सोऽकामयत चातुर्मास्यानि सृजेयेति । स एतं पञ्चहोतारमपश्यत् । तं मनसाऽनुद्रुत्याहवनीयेऽजुहोत् । ततो वै स चातुर्मास्यान्यसृजत । तान्यस्माथ्सृष्टान्यपाक्रामन्न् । तानि ग्रहेणागृह्णात् । तद्ग्रहस्य ग्रहत्वम् । चातुर्मास्यान्यालभमानः ।। 9 ।।
2.2.2.3
पञ्चहोतारं मनसाऽनुद्रुत्याहवनीये जुहुयात् । चातुर्मास्यान्येव सृष्ट्वाऽऽरभ्य प्रतनुते । ग्रहो भवति । चातुर्मास्याना सृष्टानान्धृत्यै । सोऽकामयत पशुबन्ध सृजेयेति । स एत षड्ढोतारमपश्यत् । तं मनसाऽनुद्रुत्याहवनीयेऽजुहोत् । ततो वै स पशुबन्धमसृजत । सोस्माथ्सृष्टोऽपाक्रामत् । तङ्ग्रहेणागृह्णात् ।। 10 ।।
2.2.2.4
तद्ग्रहस्य ग्रहत्वम् । पशुबन्धेन यख्ष्यमाणः । षड्ढोतारं मनसाऽनुद्रुत्याहवनीये जुहुयात् । पशुबन्धमेव सृष्ट्वाऽऽरभ्य प्र तनुते । ग्रहो भवति । पशुबन्धस्य सृष्टस्य धृत्यै । सोऽकामयत सौम्यमध्वर सृजेयेति । स एत सप्तहोतारमपश्यत् । तं मनसाऽनुद्रुत्याहवनीयेऽजुहोत् । ततो वै स सौम्यमध्वरमसृजत ।। 11 ।।
2.2.2.5
सोऽस्माथ्सृष्टोऽपाक्रामत् । तङ्ग्रहेणागृह्णात् । तद्ग्रहस्य ग्रहत्वम् । दीख्षिष्यमाणः । सप्तहोतारं मनसाऽनुद्रुत्याहवनीये जुहुयात् । सौम्यमेवाध्वर सृष्ट्वाऽऽरभ्य प्र तनुते । ग्रहो भवति । सौम्यस्याध्वरस्य सृष्टस्य धृत्यै । देवेभ्यो वै यज्ञो न प्राभवत् । तमेतावच्छस्समभरन्न् ।। 12 ।।
2.2.2.6
यथ्संभाराः । ततो वै तेभ्यो यज्ञ प्राभवत् । यथ्संभारा भवन्ति । यज्ञस्य प्रभूत्यै । आतिथ्यमासाद्य व्याचष्टे । यज्ञमुखव्वाँ आतिथ्यम् । मुखत एव यज्ञ संभृत्य प्र तनुते । अयज्ञो वा एषः । योऽपत्नीकः । न प्रजा प्रजायेरन्न् । पत्नीर्व्याचष्टे । यज्ञमेवाकः । प्रजानां प्रजननाय । उपसथ्सु व्याचष्टे । एतद्वै पत्नीनामायतनम् । स्व एवैना आयतनेऽवकल्पयति ।। 13 ।।
2.2.2.0
तनुत आलभमानोऽगृह्णादसृजताभरञ्जायेरन्थ्षट्च ।। 2 ।।
2.2.3.1
प्रजापतिरकामयत प्रजायेयेति । स तपोऽतप्यत । स त्रिवृत स्तोममसृजत । तं पञ्चदशः स्तोमो मध्यत उदतृणत् । तौ पूर्वपख्षश्चापरपख्षश्चाभवताम् । पूर्वपख्षन्देवा अन्वसृज्यन्त । अपरपख्षमन्वसुराः ।ततो देवा अभवन्न् । पराऽसुराः । यङ्कामयेत वसीयान्थ्स्यादिति ।। 14 ।।
2.2.3.2
तं पूर्वपख्षे याजयेत् । वसीयानेव भवति । यङ्कामयेत पापीयान्थ्स्यादिति । तमपरपख्षे याजयेत् ।पापीयानेव भवति । तस्मात्पूर्वपख्षोऽपरपख्षात्करुण्यतरः । प्रजापतिर्वै दशहोता ।चतुर्‌होता पञ्चहोता । षड्ढोता सप्तहोता । ऋतवस्सव्वँथ्सरः ।। 15 ।।
2.2.3.3
प्रजा पशव इमे लोकाः । य एवं प्रजापतिं बहोर्भूयासव्वेँद । बहोरेव भूयान्भवति । प्रजापतिर्देवासुरानसृजत । स इन्द्रमपि नासृजत । तन्देवा अब्रुवन्न् । इन्द्रन्नो जनयेति । सोऽब्रवीत् । यथाऽहय्युँष्मास्तपसाऽसृख्षि । एवमिन्द्रञ्जनयध्वमिति ।। 16 ।।
2.2.3.4
ते तपोऽतप्यन्त । त आत्मन्निन्द्रमपश्यन्न् । तमब्रुवन्न् । जायस्वेति । सोऽब्रवीत् । किं भागधेयमभि जनिष्य इति । ऋतून्थ्सवँथ्सरम् । प्रजा पशून् । इमाल्लोँकानित्यब्रुवन्न् । तव्वैँ माऽऽहुत्या प्र जनयतेत्यब्रवीत् ।। 17 ।।
2.2.3.5
तञ्चतुर्‌होत्रा प्राजनयन्न् । य कामयेत वीरो म आजायेतेति । स चतुर्‌होतारञ्जुहुयात् । प्रजापतिर्वै चतुर्होता । प्रजापतिरेव भूत्वा प्रजायते । जजनदिन्द्रमिन्द्रियाय स्वाहेति ग्रहेण जुहोति । आऽस्य वीरो जायते । वीर हि देवा एतयाऽऽहुत्या प्राजनयन्न् । आदित्याश्चाङ्गिरसश्च सुवर्गे लोकेऽस्पर्धन्त । वयं पूर्वे सुवर्गल्लोँकमियाम वयं पूर्व इति ।। 18 ।।
2.2.3.6
त आदित्या एतं पञ्चहोतारमपश्यन्न् । तं पुरा प्रातरनुवाकादाग्नीध्रेऽजुहवुः । ततो वै ते पूर्वे सुवर्गल्लोँकमायन्न् ।यस्सुवर्गकामस्स्यात् । स पञ्चहोतारं पुरा प्रातरनुवाकादाग्नीध्रे जुहुयात् । सव्वँथ्सरो वै पञ्चहोता ।सव्वँथ्सरस्सुवर्गो लोकः । सव्वँथ्सर एवर्तुषु प्रतिष्ठाय । सुवर्गल्लोँकमेति । तेऽब्रुवन्नङ्गिरस आदित्यान् ।। 19 ।।
2.2.3.7
क्व स्थ । क्व वस्सद्भ्यो हव्यव्वँख्ष्याम इति । छन्दस्स्वित्यब्रुवन्न् । गायत्रियान्त्रिष्टुभि जगत्यामिति ।तस्माच्छन्दस्सु सद्भ्य आदित्येभ्यः । आङ्गीरसी प्रजा हव्यव्वँहन्ति । वहन्त्यस्मै प्रजा बलिम् ।ऐनमप्रतिख्यातङ्गच्छति । य एवव्वेँद । द्वादश मासा पञ्चर्तवः । त्रय इमे लोकाः । असावादित्य एकविशः । एतस्मिन्वा एष श्रितः । एतस्मिन्प्रतिष्ठितः । य एवमेत श्रितं प्रतिष्ठितव्वेँद । प्रत्येव तिष्ठति ।। 20 ।।
2.2.3.0
स्यादिति सव्वँथ्सरो जनयध्वमितीत्यब्रवीत्पूर्व इत्यादित्यानृतवष्षट्च ।। 3 ।।
2.2.4.1
प्रजापतिरकामयत प्र जायेयेति । स एतन्दशहोतारमपश्यत् । तेन दशधाऽऽत्मानव्विँधाय । दशहोत्राऽतप्यत । तस्य चित्तिस्स्रुगासीत् । चित्तमाज्यम् । तस्यैतावत्येव वागासीत् । एतावान् यज्ञक्रतुः । स चतुर्‌होतारमसृजत । सोऽनन्दत् ।। 21 ।।
2.2.4.2
असृख्षि वा इममिति । तस्य सामो हविरासीत् । स चतुर्‌होत्राऽतप्यत । सोऽताम्यत् । स भूरिति व्याहरत् ।स भूमिमसृजत । अग्निहोत्रन्दर्‌शपूर्णमासौ यजूषि । स द्वितीयमतप्यत । सोऽताम्यत् । स भुव इति व्याहरत् ।। 22 ।।
2.2.4.3
सोऽन्तरिख्षमसृजत । चातुर्मास्यानि सामानि । स तृतीयमतप्यत । सोऽताम्यत् । स सुवरिति व्याहरत् ।स दिवमसृजत । अग्निष्टोममुक्थ्यमतिरात्रमृचः । एता वै व्याहृतय इमे लोकाः । इमान्खलु वै लोकाननु प्रजा पशवश्छन्दासि प्राजायन्त । य एवमेता प्रजापते प्रथमा व्याहृती प्रजाता वेद ।। 23 ।।
2.2.4.4
प्र प्रजया पशुभिर्मिथुनैर्जायते । स पञ्चहोतारमसृजत । स हविर्नाविन्दत । तस्मै सोमस्तनुवं प्रायच्छत् । एतत्ते हविरिति । स पञ्चहोत्राऽतप्यत । सोऽताम्यत् । स प्रत्यङ्ङबाधत । सोऽसुरानसृजत । तदस्याप्रियमासीत् ।। 24 ।।
2.2.4.5
तद्दुर्वर्ण हिरण्यमभवत् । तद्दुर्वर्णस्य हिरण्यस्य जन्म । स द्वितीयमतप्यत । सोऽताम्यत् । स प्राङबाधत । स देवानसृजत । तदस्य प्रियमासीत् । तथ्सुवर्ण हिरण्यमभवत् । तथ्सुवर्णस्य हिरण्यस्य जन्म । य एव सुवर्णस्य हिरण्यस्य जन्म वेद ।। 25 ।।
2.2.4.6
सुवर्ण आत्मना भवति । दुर्वर्णोऽस्य भ्रातृव्यः । तस्माथ्सुवर्ण हिरण्यं भार्यम् । सुवर्ण एव भवति । ऐनं प्रियङ्गच्छति नाप्रियम् । स सप्तहोतारमसृजत । स सप्तहोत्रैव सुवर्गल्लोँकमैत् । त्रिणवेन स्तोमेनैभ्यो लोकेभ्योऽसुरान्प्राणुदत । त्रयस्त्रिशेन प्रत्यतिष्ठत् । एकविशेन रुचमधत्त ।। 26 ।।
2.2.4.7
सप्तदशेन प्राजायत । य एवव्विँद्वान्थ्सोमेन यजते । सप्तहोत्रैव सुवर्गल्लोँकमेति । त्रिणवेन स्तोमेनैभ्यो लोकेभ्यो भ्रातृव्यान्प्रणुदते । त्रयस्त्रिशेन प्रतितिष्ठति । एकविशेन रुचन्धत्ते । सप्तदशेन प्र जायते । तस्माथ्सप्तदश-स्स्तोमो न निर्हृत्यः । प्रजापतिर्वै सप्तदशः । प्रजापतिमेव मध्यतो धत्ते प्रजात्यै ।। 27 ।।
2.2.4.0
अनन्दद्भुव इति व्याहरद्वेदासीद्वेदाधत्त प्रजात्यै ।। 4 ।।
2.2.5.1
देवा वै वरुणमयाजयन्न् । स यस्यैयस्यै देवतायै दख्षिणामनयत् । तामव्लीनात् । तेऽब्रुवन्न् ।व्यावृत्य प्रति गृह्णाम । तथा नो दख्षिणा न व्लेष्यतीति । ते व्यावृत्य प्रत्यगृह्णन्न् । ततो वै तान्दख्षिणा नाव्लीनात् । य एवव्विँद्वान्व्यावृत्य दख्षिणां प्रतिगृह्णाति । नैनन्दख्षिणा व्लीनाति ।। 28 ।।
2.2.5.2
राजा त्वा वरुणो नयतु देवि दख्षिणेऽग्नये हिरण्यमित्याह । आग्नेयव्वैँ हिरण्यम् । स्वयैवैनद्देवतया प्रति गृह्णाति । सोमाय वास इत्याह । सौम्यव्वैँ वासः । स्वयैवैनद्देवतया प्रति गृह्णाति । रुद्राय गामित्याह । रौद्री वै गौः । स्वयैवैनान्देवतया प्रतिगृह्णाति । वरुणायाश्वमित्याह ।। 29 ।।
2.2.5.3
वारुणो वा अश्वः । स्वयैवैनन्देवतया प्रतिगृह्णाति । प्रजापतये पुरुषमित्याह । प्राजापत्यो वै पुरुषः । स्वयैवैनन्देवतया प्रति गृह्णाति । मनवे तल्पमित्याह । मानवो वै तल्पः । स्वयैवैनन्देवतया प्रति गृह्णाति । उत्तानायाङ्गीरसायान इत्याह । इयव्वाँ उत्तान आङ्गीरसः ।। 30 ।।
2.2.5.4
अनयैवैनत्प्रति गृह्णाति । वैश्वानर्यर्चा रथं प्रति गृह्णाति । वैश्वानरो वै देवतया रथः ।स्वयैवैनन्देवतया प्रति गृह्णाति । तेनामृतत्वमश्यामित्याह । अमृतमेवात्मन्धत्ते । वयो दात्र इत्याह । वय एवैनङ्कृत्वा । सुवर्गल्लोँकङ्गमयति । मयो मह्यमस्तु प्रतिग्रहीत्र इत्याह ।। 31 ।।
2.2.5.5
यद्वै शिवम् । तन्मयः । आत्मन एवैषा परीत्तिः । क इदङ्कस्मा अदादित्याह । प्रजापतिर्वै कः ।स प्रजापतये ददाति । काम कामायेत्याह । कामेन हि ददाति । कामेन प्रतिगृह्णाति । कामो दाता काम प्रतिग्रहीतेत्याह ।। 32 ।।
2.2.5.6
कामो हि दाता । काम प्रतिग्रहीता । काम समुद्रमाविशेत्याह । समुद्र इव हि कामः । नेव हि कामस्यान्तोऽस्ति । न समुद्रस्य । कामेन त्वा प्रतिगृह्णामीत्याह । येन कामेन प्रतिगृह्णाति । स एवैनममुष्मिल्लोँके काम आगच्छति । कामैतत्त एषा ते काम दख्षिणेत्याह । काम एव तद्यजमानोऽमुष्मिल्लोँके दख्षिणामिच्छति । न प्रतिग्रहीतरि । य एवव्विँद्वान्दख्षिणां प्रतिगृह्णाति । अनृणामेवैनां प्रति गृह्णाति ।। 33 ।।
2.2.5.0
व्लीनात्यश्वमित्याहाङ्गीरस प्रतिग्रहीत्र इत्याह प्रतिग्रहीतेत्याह दख्षिणेत्याह चत्वारि च ।। 5 ।।
2.2.6.1
अन्तो वा एष यज्ञस्य । यद्दशममहः । दशमेऽहन्थ्सर्पराज्ञिया ऋग्भिस्स्तुवन्ति । यज्ञस्यैवान्तङ्गत्वा । अन्नाद्यमव रुन्धते । तिसृभिस्स्तुवन्ति । त्रय इमे लोकाः । एभ्य एव लोकेभ्योऽन्नाद्यमव रुन्धते । पृश्ञिवतीर्भवन्ति । अन्नव्वैँ पृश्ञि ।। 34 ।।
2.2.6.2
अन्नमेवाव रुन्धते । मनसा प्रस्तौति । मनसोद्गायति । मनसा प्रति हरति । मन इव हि प्रजापतिः ।प्रजापतेराप्त्यै । देवा वै सर्पाः । तेषामिय राज्ञी । यथ्सर्पराज्ञिया ऋग्भिस्स्तुवन्ति । अस्यामेव प्रति तिष्ठन्ति ।। 35 ।।
2.2.6.3
चतुर्‌होतॄन् होता व्याचष्टे । स्तुतमनुशसति शान्त्यै । अन्तो वा एष यज्ञस्य । यद्दशममहः । एतत्खलु वै देवानां परमङ्गुह्यं ब्रह्म । यच्चतुर्होतारः । दशमेऽह श्चतुर्‌होतॄन्व्याचष्टे । यज्ञस्यैवान्तङ्गत्वा । परमन्देवानाङ्गुह्यं ब्रह्माव रुन्धे । तदेव प्रकाशङ्गमयति ।। 36 ।।
2.2.6.4
तदेनं प्रकाशङ्गतम् । प्रकाशं प्रजानाङ्गमयति । वाचय्यँच्छति । यज्ञस्य धृत्यै । यजमानदेवत्यव्वाँ अहः ।भ्रातृव्यदेवत्या रात्रिः । अह्ना रात्रिन्ध्यायेत् । भ्रातृव्यस्यैव तल्लोकव्वृँङ्क्ते । यद्दिवा वाचव्विँसृजेत् । अहर्भ्रातृव्यायोच्छिषेत् । यन्नक्तव्विँसृजेत् । रात्रिं भ्रातृव्यायोच्छिषेत् । अधिवृख्षसूर्ये वाचव्विँसृजति । एतावन्तमेवास्मै लोकमुच्छिषति । यावदादित्योऽस्तमेति ।। 37 ।।
2.2.6.0
पृश्ञि तिष्ठन्ति गमयति शिषेत्पञ्च च ।। 6 ।।
2.2.7.1
प्रजापति प्रजा असृजत । तास्सृष्टास्समश्लिष्यन्न् । ता रूपेणानुप्राविशत् । तस्मादाहुः । रूपव्वैँ प्रजापतिरिति । ता नाम्नाऽनु प्राविशत् । तस्मादाहुः । नाम वै प्रजापतिरिति । तस्मादप्यामित्रौ सङ्गत्य । नाम्ना चेद्ध्वयेते ।। 38 ।।
2.2.7.2
मित्रमेव भवतः । प्रजापतिर्देवासुरानसृजत । स इन्द्रमपि नासृजत । तन्देवा अब्रुवन्न् ।इन्द्रन्नो जनयेति । स आत्मन्निन्द्रमपश्यत् । तमसृजत । तन्त्रिष्टुग्वीर्यं भूत्वाऽनु प्राविशत् ।तस्य वज्र पञ्चदशो हस्त आपद्यत । तेनोदय्यासुरानभ्यभवत् ।। 39 ।।
2.2.7.3
य एवव्वेँद । अभि भ्रातृव्यान्भवति । ते देवा असुरैर्विजित्य । सुवर्गल्लोँकमायन्न् ।तेऽमुष्मिल्लोँके व्यख्षुध्यन्न् । तेऽब्रुवन्न् । अमुत प्रदानव्वाँ उपजिजीविमेति ।ते सप्तहोतारय्यँज्ञव्विँधायायास्यम् । आङ्गीरसं प्राहिण्वन्न् । एतेनामुत्र कल्पयेति ।। 40 ।।
2.2.7.4
तस्य वा इयङ्कॢप्तिः । यदिदङ्किञ्च । य एवव्वेँद । कल्पतेऽस्मै । स वा अयं मनुष्येषु यज्ञस्सप्तहोता ।अमुत्र सद्भ्यो देवेभ्यो हव्यव्वँहति । य एवव्वेँद । उपैनय्यँज्ञो नमति । सोऽमन्यत ।अभि वा इमेऽस्माल्लोकादमुल्लोँकङ्कमिष्यन्त इति । स वाचस्पते हृदिति व्याहरत् ।तस्मात्पुत्त्रो हृदयम् । तस्मादस्माल्लोकादमुल्लोँकन्नाभि कामयन्ते । पुत्त्रो हि हृदयम् ।। 41 ।।
2.2.7.0
ह्वयेते अभवत्कल्पयेतीति चत्वारि च ।। 7 ।।
2.2.8.1
देवा वै चतुर्‌होतृभिर्यज्ञमतन्वत । ते वि पाप्मना भ्रातृव्येणाजयन्त । अभि सुवर्गल्लोँकमजयन्न् ।य एवव्विँद्वा श्चतुर्होतृभिर्यज्ञन्तनुते । वि पाप्मना भ्रातृव्येण जयते । अभि सुवर्गल्लोँकञ्जयति ।षड्ढोत्रा प्रायणीयमा सादयति । अमुष्मै वै लोकाय षड्ढोता । घ्नन्ति खलु वा एतथ्सोमम् । यदभिषुण्वन्ति ।। 42 ।।
2.2.8.2
ऋजुधैवैनममुल्लोँकङ्गमयति । चतुर्‌होत्राऽऽतिथ्यम् । यशो वै चतुर्‌होता । यश एवात्मन्धत्ते ।पञ्चहोत्रा पशुमुपसादयति । सुवर्ग्यो वै पञ्चहोता । यजमान पशुः । यजमानमेव सुवर्गल्लोँकङ्गमयति ।ग्रहान्गृहीत्वा सप्तहोतारञ्जुहोति । इन्द्रियव्वैँ सप्तहोता ।। 43 ।।
2.2.8.3
इन्द्रियमेवात्मन्धत्ते । यो वै चतुर्‌होतॄननुसवनन्तर्पयति । तृप्यति प्रजया पशुभिः । उपैन सोमपीथो नमति । बहिष्पवमाने दशहोतारव्व्याँचख्षीत । माध्यन्दिने पवमाने चतुर्‌होतारम् । आर्भवे पवमाने पञ्चहोतारम् । पितृयज्ञे षड्ढोतारम् । यज्ञायज्ञियस्य स्तोत्रे सप्तहोतारम् । अनुसवनमेवैना स्तर्पयति ।। 44 ।।
2.2.8.4
तृप्यति प्रजया पशुभिः । उपैन सोमपीथो नमति । देवा वै चतुर्‌होतृभिस्सत्त्रमासत ।ऋद्धिपरिमितय्यँशस्कामाः । तेऽब्रुवन्न् । यन्न प्रथमय्यँश ऋच्छात् । सर्वेषान्नस्तथ्सहासदिति ।सोमश्चतुर्‌होत्रा । अग्नि पञ्चहोत्रा । धाता षड्ढोत्रा ।। 45 ।।
2.2.8.5
इन्द्रस्सप्तहोत्रा । प्रजापतिर्दशहोत्रा । तेषा सोम राजानय्यँश आर्च्छत् । तन्न्यकामयत । तेनापाक्रामत् । तेन प्रलायमचरत् । तन्देवा प्रैषै प्रैषमैच्छन्न् । तत्प्रैषाणां प्रैषत्वम् । निविद्भिर्न्यवेदयन्न् । तन्निविदान्निवित्त्वम् ।। 46 ।।
2.2.8.6
आप्रीभिराप्नुवन्न् । तदाप्रीणामाप्रित्वम् । तमघ्नन्न् । तस्य यशो व्यगृह्णत । ते ग्रहा अभवन्न् ।तद्ग्रहाणाङ्ग्रहत्वम् । यस्यैवव्विँदुषो ग्रहा गृह्यन्ते । तस्य त्वेव गृहीताः । तेऽब्रुवन्न् । यो वै नः श्रेष्ठोऽभूत् ।। 47 ।।
2.2.8.7
तमवधिष्म । पुनरिम सुवामहा इति । तञ्छन्दोभिरसुवन्त । तच्छन्दसाञ्छन्दस्त्वम् । साम्ना समानयन्न् ।तथ्साम्नस्सामत्वम् । उक्थैरुदस्थापयन्न् । तदुक्थानामुक्थत्वम् । य एवव्वेँद । प्रत्येव तिष्ठति ।। 48 ।।
2.2.8.8
सर्वमायुरेति । सोमो वै यशः । य एवव्विँद्वान्थ्सोममागच्छति । यश एवैनमृच्छति । तस्मादाहुः ।यश्चैवव्वेँद यश्च न । तावुभौ सोममागच्छतः । सोमो हि यशः । तन्त्वाऽव यश ऋच्छतीत्याहुः ।यस्सोमे सोमं प्राहेति । तस्माथ्सोमे सोम प्रोच्यः । यश एवैनमृच्छति ।। 49 ।।
2.2.8.0
अभिषुण्वन्ति सप्तहोता तर्पयति षड्ढोत्रा निवित्त्वमभूत्तिष्ठति प्राहेति द्वे च ।। 8 ।।
2.2.9.1
इदव्वाँ अग्रे नैव किञ्च नासीत् । न द्यौरासीत् । न पृथिवी । नान्तरिख्षम् । तदसदेव सन्मनोऽकुरुत स्यामिति । तदतप्यत । तस्मात्तेपानाद्धूमोऽजायत । तद्भूयोऽतप्यत । तस्मात्तेपानादग्निरजायत । तद्भूयोऽतप्यत ।। 50 ।।
2.2.9.2
तस्मात्तेपानाज्ज्योतिरजायत । तद्भूयोऽतप्यत । तन्मात्तेपानादर्चिरजायत । तद्भूयोऽतप्यत ।तस्मात्तेपानान्मरीचयोऽजायन्त । तद्भूयोऽतप्यत । तस्मात्तेपानादुदारा अजायन्त । तद्भूयोऽतप्यत ।तदभ्रमिव समहन्यत । तद्वस्तिमभिनत् ।। 51 ।।
2.2.9.3
स समुद्रोऽभवत् । तस्माथ्समुद्रस्य न पिबन्ति । प्रजननमिव हि मन्यन्ते । तस्मात्पशोर्जायमानादाप पुरस्ताद्यन्ति । तद्दशहोताऽन्वसृज्यत । प्रजापतिर्वै दशहोता । य एवन्तपसो वीर्यव्विँद्वा स्तप्यते ।भवत्येव । तद्वा इदमापस्सलिलमासीत् । सोऽरोदीत्प्रजापतिः ।। 52 ।।
2.2.9.4
स कस्मा अज्ञि । यद्यस्या अप्रतिष्ठाया इति । यदफ्स्ववापद्यत । सा पृथिव्यभवत् । यद्व्यमृष्ट ।तदन्तरिख्षमभवत् । यदूर्ध्वमुदमृष्ट । सा द्यौरभवत् । यदरोदीत् । तदनयो रोदस्त्वम् ।। 53 ।।
2.2.9.5
य एवव्वेँद । नास्य गृहे रुदन्ति । एतद्वा एषाल्लोँकानाञ्जन्म । य एवमेषाल्लोँकानाञ्जन्म वेद ।नैषु लोकेष्वार्तिमार्च्छति । स इमां प्रतिष्ठामविन्दत । स इमां प्रतिष्ठाव्विँत्वाऽकामयत प्रजायेयेति ।स तपोऽतप्यत । सोऽन्तर्वानभवत् । स जघनादसुरानसृजत ।। 54 ।।
2.2.9.6
तेभ्यो मृन्मये पात्रेऽन्नमदुहत् । याऽस्य सा तनूरासीत् । तामपाहत । सा तमिस्राऽभवत् ।सोकामयत प्रजायेयेति । स तपोऽतप्यत । सोन्तर्वानभवत् । स प्रजननादेव प्रजा असृजत ।तस्मादिमा भूयिष्ठाः । प्रजननाद्ध्येना असृजत ।। 55 ।।
2.2.9.7
ताभ्यो दारुमये पात्रे पयोऽदुहत् । याऽस्य सा तनूरासीत् । तामपाहत । सा जोथ्स्नाऽभवत् ।सोऽकामयत प्रजायेयेति । स तपोऽतप्यत । सोऽन्तर्वानभवत् । स उपपख्षाभ्यामेवर्तूनसृजत ।तेभ्यो रजते पात्रे घृतमदुहत् । याऽस्य सा तनूरासीत् ।। 56 ।।
2.2.9.8
तामपाहत । सोऽहोरात्रयोस्सन्धिरभवत् । सोऽकामयत प्रजायेयेति । स तपोऽतप्यत । सोऽन्तर्वानभवत् ।स मुखाद्देवानसृजत । तेभ्यो हरिते पात्रे सोममदुहत् । याऽस्य सा तनूरासीत् । तामपाहत । तदहरभवत् ।। 57 ।।
2.2.9.9
एते वै प्रजापतेर्दोहाः । य एवव्वेँद । दुह एव प्रजाः । दिवा वै नोऽभूदिति । तद्देवानान्देवत्वम् । य एवन्देवानान्देवत्वव्वेँद । देववानेव भवति । एतद्वा अहोरात्राणाञ्जन्म । य एवमहोरात्राणाञ्जन्म वेद । नाहोरात्रेष्वार्तिमार्च्छति ।। 58 ।।
2.2.9.10
असतोऽधि मनोऽसृज्यत । मनः प्रजापतिमसृजत । प्रजापति प्रजा असृजत । तद्वा इदं मनस्येव परमं प्रतिष्ठितम् । यदिदङ्किञ्च । तदेतच्छ्वोवस्यसन्नाम ब्रह्म । व्युच्छन्तीव्युच्छन्त्यस्मै वस्यसीवस्यसी व्युच्छति ।प्रजायते प्रजया पशुभिः । प्र परमेष्ठिनो मात्रामाप्नोति । य एवव्वेँद ।। 59 ।।
2.2.9.0
अग्निरजायत तद्भूयोऽतप्यताभिनदरोदीत्प्रजापतीरोदस्त्वमसृजतासृजत घृतमदुहद्याऽस्य सा तनूरासीदहरभवदृच्छति वेद ।। 9 ।। (इदं धूमोऽग्निर्ज्योतिरर्चिर्मरीचय उदारास्तदब्भ्र स जघनाथ्सा तमिस्रा स प्रजननाथ्सा जोथ्स्ना स उपपख्षाभ्या सोऽहोरात्रयोस्सन्धिस्स मुखात्तदहर्देववान्मृन्मये दारुमये रजते हरिते तेभ्यस्ताभ्यो द्वे तेऽन्नं पयो घृत सोमम् ।। )
2.2.10.1
प्रजापतिरिन्द्रमसृजतानुजावरन्देवानाम् । तं प्राहिणोत् । परेहि । एतेषान्देवानामधिपतिरेधीति ।तन्देवा अब्रुवन्न् । कस्त्वमसि । वयव्वैँ त्वच्छ्रेयासः स्म इति । सोऽब्रवीत् । कस्त्वमसि वयव्वैँत्वच्छ्रेयासः स्म इति मा देवा अवोचन्निति । अथ वा इदन्तर्‌हि प्रजापतौ हर आसीत् ।। 60 ।।
2.2.10.2
यदस्मिन्नादित्ये । तदेनमब्रवीत् । एतन्मे प्रयच्छ । अथाहमेतेषान्देवानामधिपतिर्भविष्यामीति ।कोऽह स्यामित्यब्रवीत् । एतत्प्रदायेति । एतथ्स्या इत्यब्रवीत् । यदेतद्ब्रवीषीति । को ह वै नाम प्रजापतिः । य एवव्वेँद ।। 61 ।।
2.2.10.3
विदुरेनन्नाम्ना । तदस्मै रुक्मङ्कृत्वा प्रत्यमुञ्चत् । ततो वा इन्द्रो देवानामधिपतिरभवत् ।य एवव्वेँद । अधिपतिरेव समानानां भवति । सोऽमन्यत । किङ्किव्वाँ अकरमिति । स चन्द्रं म आहरेति प्रालपत् । तच्चन्द्रमसश्चन्द्रमस्त्वम् । य एवव्वेँद ।। 62 ।।
2.2.10.4
चन्द्रवानेव भवति । तन्देवा अब्रुवन्न् । सुवीर्यो मर्या यथा गोपायत इति । तथ्सूर्यस्य सूर्यत्वम् ।य एवव्वेँद । नैनन्दभ्नोति । कश्च नास्मिन्वा इदमिन्द्रियं प्रत्यस्थादिति । तदिन्द्रस्येन्द्रत्वम् ।य एवव्वेँद । इन्द्रियाव्येव भवति ।। 63 ।।
2.2.10.5
अयव्वाँ इदं परमोऽभूदिति । तत्परमेष्ठिन परमेष्ठित्वम् । य एवव्वेँद । परमामेव काष्ठाङ्गच्छति ।तन्देवास्समन्तं पर्यविशन्न् । वसव पुरस्तात् । रुद्रा दख्षिणतः । आदित्या पश्चात् ।विश्वे देवा उत्तरतः । अङ्गिरस प्रत्यञ्चम् ।। 64 ।।
2.2.10.6
साध्या पराञ्चम् । य एवव्वेँद । उपैन समानास्सव्विँशन्ति । स प्रजापतिरेव भूत्वा प्रजा आवयत् ।ता अस्मै नातिष्ठन्तान्नाद्याय । ता मुखं पुरस्तात्पश्यन्तीः । दख्षिणत पर्यायन्न् । स दख्षिणत पर्यवर्तयत ।ता मुखं पुरस्तात्पश्यन्तीः । मुखन्दख्षिणतः ।। 65 ।।
2.2.10.7
पश्चात्पर्यायन्न् । स पश्चात्पर्यवर्तयत । ता मुखं पुरस्तात्पश्यन्तीः । मुखन्दख्षिणतः । मुखं पश्चात् । उत्तरत पर्यायन्न् । स उत्तरत पर्यवर्तयत । ता मुखं पुरस्तात्पश्यन्तीः । मुखन्दष्खिणतः । मुखं पश्चात् ।। 66 ।।
2.2.10.8
मुखमुत्तरतः । ऊर्ध्वा उदायन्न् । स उपरिष्टान्न्यवर्तयत । तास्सर्वतोमुखो भूत्वाऽऽवयत् ।ततो वै तस्मै प्रजा अतिष्ठन्तान्नाद्याय । य एवव्विँद्वान्परि च वर्तयते नि च ।प्रजापतिरेव भूत्वा प्रजा अत्ति । तिष्ठन्तेऽस्मै प्रजा अन्नाद्याय । अन्नाद एव भवति ।। 67 ।।
2.2.10.0
आसीद्वेद चन्द्रमस्त्वय्यँ एवव्वेँदेन्द्रियाव्येव भवति प्रत्यञ्चं मुखन्दख्षिणतो मुखं पश्चान्नव च ।। 10 ।।
2.2.11.1
प्रजापतिरकामयत बहोर्भूयान्थ्स्यामिति । स एतन्दशहोतारमपश्यत् । तं प्रायुङ्क्त । तस्य प्रयुक्ति बहोर्भूयानभवत् ।य कामयेत बहोर्भूयान्थ्स्यामिति । स दशहोतारं प्रयुञ्जीत । बहोरेव भूयान्भवति ।सोऽकामयत वीरो म आजायेतेति । स दशहोतुश्चतुर्‌होतारन्निरमिमीत । तं प्रायुङ्क्त ।। 68 ।।
2.2.11.2
तस्य प्रयुक्तीन्द्रोऽजायत । य कामयेत वीरो म आजायेतेति । स चतुर्‌होतारं प्रयुञ्जीत ।आऽस्य वीरो जायते । सोऽकामयत पशुमान्थ्स्यामिति । स चतुर्‌होतु पञ्चहोतारन्निरमिमीत ।तं प्रायुङ्क्त । तस्य प्रयुक्ति पशुमानभवत् । य कामयेत पशुमान्थ्स्यामिति । स पञ्चहोतारं प्रयुञ्जीत ।। 69 ।।
2.2.11.3
पशुमानेव भवति । सोऽकामयतर्तवो मे कल्पेरन्निति । स पञ्चहोतुष्षड्ढोतारन्निरमिमीत । तं प्रायुङ्क्त । तस्य प्रयुक्त्यृतवोऽस्मा अकल्पन्त । यः कामयेतर्तवो मे कल्पेरन्निति । स षड्ढोतारं प्रयुञ्जीत । कल्पन्तेऽस्मा ऋतवः । सोऽकामयत सोमपस्सोमयाजी स्याम् । आ मे सोमपस्सोमयाजी जायेतेति ।। 70 ।।
2.2.11.4
स षड्ढोतुस्सप्तहोतारन्निरमिमीत । तं प्रायुङ्क्त । तस्य प्रयुक्ति सोमपस्सोमयाज्यभवत् । आऽस्य सोमपस्सोमयाज्यजायत । यः कामयेत सोमपस्सोमयाजी स्याम् । आ मे सोमपस्सोमयाजी जायेतेति ।स सप्तहोतारं प्रयुञ्जीत । सोमप एव सोमयाजी भवति । आऽस्य सोमपस्सोमयाजी जायते ।स वा एष पशु पञ्चधा प्रतितिष्ठति ।। 71 ।।
2.2.11.5
पद्भिर्मुखेन । ते देवा पशून् वित्वा । सुवर्गल्लोँकमायन्न् । तेऽमुष्मिल्लोँके व्यख्षुध्यन्न् । तेऽब्रुवन्न् । अमुतप्रदानव्वाँ उपजिजीविमेति । ते सप्तहोतारय्यँज्ञव्विँधायायास्यम् । आङ्गीरसं प्राहिण्वन्न् । एतेनामुत्र कल्पयेति । तस्य वा इयङ्कॢप्तिः ।। 72 ।।
2.2.11.6
यदिदङ्किञ्च । य एवव्वेँद । कल्पतेऽस्मै । स वा अयं मनुष्येषु यज्ञस्सप्तहोता । अमुत्र सद्भ्यो देवेभ्यो हव्यव्वँहति । य एवव्वेँद । उपैनय्यँज्ञो नमति । यो वै चतुर्‌होतृणान्निदानव्वेँद । निदानवान्भवति । अग्निहोत्रव्वैँ दशहोतुर्निदानम् । दर्‌शपूर्णमासौ चतुर्‌होतुः । चातुर्मास्यानि पञ्चहोतुः । पशुबन्धष्षड्ढोतुः ।सौम्योऽध्वरस्सप्तहोतुः । एतद्वै चतुर्‌होतृणान्निदानम् । य एवव्वेँद । निदानवान्भवति ।। 73 ।।
2.2.11.0
अमिमीत तं प्रायुङ्क्त पञ्चहोतारं प्र युञ्जीत जायेतेति तिष्ठति कॢप्तिर्दशहोतुर्निदान सप्त च ।। 11 ।।
2.2.0.0
प्रजापतिरकामयत प्रजास्सृजेयेति प्रजापतिरकामयत दर्‌शपूर्णमासौ सृजेयेति प्रजापतिरकामयत प्रजायेयेति स तपस्स त्रिवृतं प्रजापतिरकामयत दशहोतारं तेन दशधाऽऽत्मानन्देवा वै वरुणमन्तो वै प्रजापतिस्तास्सृष्टा-स्समश्लिष्यन्देवा वै चतुर्‌होतृभिरिदव्वाँ अग्रे प्रजापतिरिन्द्रं प्रजापतिरकामयत बहोर्भूयानेकादश ।। 11 ।। प्रजापतिस्तद्ग्रहस्य प्रजापतिरकामयतानयैवैनत्तस्य वा इयङ्कॢप्तिस्तस्मात्तेपानाज्ज्योतिर्यदस्मिन्नादित्ये स षड्ढोतुस्सप्तहोतारन्त्रिसप्ततिः ।। 73 ।।प्रजापतिरकामयत निदानवान्भवति ।। ।। हरिः ओम् ।। द्वितीय प्रपाठकस्समाप्तः