वादः 20
	प्रतिष्ठासाक्षाद्यो जगति विदितस्सवँवचसां          समस्तान्तर्यामीगुणाविभसंख्योज्झिततया । 
	अवेद्यः कार्त्स्न्यन श्रुतिभिरुदितस्तत्र मनसः प्रतिष्ठाम्भेदद्युश्श्रुतिगणाशिरोदेशिकगिरः ।।
	गुणौरगणितैभेवन्त्वयमचिन्त्यवाचः पदम्  निदर्शनमवेद्याताश्रुतिपदस्य यो ब्रह्मणः । वधूलकुलभूषणे गुरवो परं तत्रमे रमानिधिगुरौ मुदा विहरतांसदा मानसम्।।
	(श्रुतिगणेति) शेषभूतस्वरूपस्य नाकिंचित्कुर्वतश्शेष्वमितिन्यायसिद्धम् यत्कैकर्यरूपं  सत्त्वम् । यद्वा-स्वाभाविकरूपं, गुणाष्टकाविर्भावः । तस्य संकोचोहि कर्मनिबन्धनः । यज्ञ-सत्त्वं ब्रह्मज्ञानम् । "अस्ति ब्रह्मेतिवेद्वेद"  इत्याद्यनुरोधात् । 'अमत' मिथ्यादिश्रुते  रवेद्यत्वप्रतिपादकत्वेन पराभ्युपगताया स्तात्पये माह (अमतमिति) एषाश्रुतिरित्यर्थः । 'यद्भूमामन्तव्यता' मितपाठे भूम्पः, अपन्तव्यतां अपरिच्छेद्यतामित्यर्थः । 'भूम्ना मन्तव्यता'  मिति पाठेतु यस्य ब्रह्मणो भूम्ना, तस्यामन्तव्यतामगाहत इत्यर्थः । 'भूम्नो मन्तव्यता' मिति पाठ स्सुगमः ।।
	प्रसङ्गादाह (एतेनेति)  आश्रयाद्युपस्थापकपदैः पक्षीभूतानुभूतिप्रतिपादनादित्यर्थः । न च  लक्षणयापि  तत्प्रतिपादनसंबवात्कथमवच्यत्वसिद्धिरिति, वाच्यम् । अवेद्यत्ववाचिस्वप्रकाशादिपदानांलक्षकतवे ब्रह्मणो वेद्यत्वप्रसङ्गात् । (एवञ्चकमेणेति) एवमावाभ्यां ब्रह्मघटयो स्स्वप्रकाशत्वसाधनवदन्येन केनचित्फुड्यम् व्यतिरेकदृष्टान्तकृत्य पटस्य स्वप्रकाशत्वसाधने  तदन्येनापि केनवित्कुसूलम् व्यतिरकदृष्टान्तीकृत्य कुड्यस्याषि स्वप्रकाशत्वसाधने एवन्तत्तदर्न्थः पुरुषैस्तत्तदृष्टान्तानांतथैव साधनम्सुशकमित्यर्थः । अननाभाससमानयोगक्षेमत्वकथनेना   प्रयोजकत्वं फलितं । (देवनां प्रियस्यति) देवानप्रिय इत्यत्र च षष्ठ्याअलुग्वक्तव्य  इत्यलुक्,  मूखस्येत्यर्थः । देवशब्दो मूर्ख वाची, "मूर्खाणांच प्रियो मूर्ख एव भवती" 
ति  कौयटेभिधानात् । यद्वा शास्त्रानभिज्ञस्यैत्यर्थः । 'अथवा सुखसक्ततया शास्त्रानभियोगोनेन प्रतिपाद्यत' इति कैयट   एवाभिधानात् । (ततश्चेति) घटादेरपि पारमार्थिकानुभाव्यत्वस्याभावाद् ब्रह्मणि तदभावसाधने व्यतिरेक दृष्टांतासिद्धिरितिभावः । तत्परिहारार्थमपारमार्थिकानुभाव्त्व व्यतिरेक साधने  दूषणमाह  (अपमार्थेति) 
अनुभूतेरेकत्वेपि व्यावहारिकभेदांगीकारात्तद्विषयत्वनापारमार्थिकानुभाव्यत्वं  घटादाविवाभ्युपगतमेवेति भावः । (अन्यथेति) न च   वृत्त्यर्थतया शास्त्रासार्थक्यं, तथासति वृत्त्यवच्छन्न चैतन्य विषयत्वेनावेद्यत्वापत्तेः । चैतन्याविषयत्वे च तदवच्छेदकवृत्त्यर्थमपि शास्त्रमनर्थकंस्यादितिभावः । सामान्यतोऽनुभाव्यत्वमात्रनिषेधेसाध्यघटादौ व्यतिरेकव्यप्तिग्रहसम्भवेपि उक्तबाधान्न तत्साधन सम्भव इत्याह (तत एवेति) ।।
	(व्युत्पत्तेरिति) ज्ञानसम्बन्धस्येत्यर्थः । शब्दस्य ज्ञानजनक्वंज्ञानेन सम्बन्धः, चेष्टायाश्च ज्ञानजन्यत्वं।  चेष्टायाः प्रमाणकोटिनिक्षपोज्ञानानुमापकत्वं । "भयाद्युत्पत्तिश्चे" त्यनन्तरम् नस्यातामितिसे,ः। समीपवाक्यस्थ क्रियाय बुद्धिस्थतया 
नस्यातामित्यध्याहारस्सुखेन सेत्स्यतीत्भिप्रायेण तदप्रयोगः। वेद्येत्वे वेद्यत्वानंगीकारान्नानवस्थेत्याशंक्य तथासति वेद्यत्वं वेद्यमेवनस्यादित्याह (अन्यथेति) (उत्तरत्रेति) ततश्च ननुभाव्यत्वस्य क्वचित्त्वयाप्यंगीकारात् ब्रह्मणोमया तत्साधने कः प्रद्वेष इत्यर्थः ।।
	(आद्यइति) "सर्वानुमते" त्यनेन व्यतिरेक्यनुमान मस्माभिरनंगीकृतमिति सूच्यते। साधकतया तवाभिमत मस्माकं न सम्प्रतिपन्नम्, अस्मदुक्तबाधकन्तूभसम्प्रतिपन्नमिति भावः । (तर्हीति) वेद्यत्वेऽवेद्यत्वमिथ्यात्वे तस्य वेद्यत्वं सत्यमिति वेद्यत्वस्य वेद्यत्व समर्थनार्थप्रयासो  व्यर्थ इत्यर्थः । (अनुभूताविति) तथाच तादृशसाध्यस्यवेद्यत्वेपि सत्त्वा दसाधारण्यं स्थिरमेवेति भावः । (तस्येति) स्वरूपस्योभयसम्प्रतिपन्नत्वादिति भावः । (तत्रैवेति) तत्रैव प्रयोग इत्यर्थः । "तस्य"-किञ्चच्छब्दार्थस्य। "वेद्यत्वादे" रित्यादिपदेन  धर्मत्वं हेतुर्गृद्यते । "आश्रयासिद्ध्यादी" त्यादिपदेन स्वरूपासिद्धि  र्गृह्यते । (विवक्षितेति) तुच्छव्यावृत किंचिन्निष्ठात्यन्ताभाव प्रतियोत्वमेव साध्यतया विवक्षितमिति भावः ।
	किंच-किं प्रपंचमिथ्यात्वे सिद्ध एतदनुमानं ?  उतासिद्धे ? । नाद्यः, सिद्धसाधनात् । द्वितीयेपि-किं वेद्यत्वं नाना ?  उतैकं ? । नाद्यः,  सिद्धसाधनादेव । एकाधिकरणनिष्ठ यावद्विशेषाभावप्रतियोगित्व सिद्धयेऽनुमानमितिचेत् ; प्रत्येकं सर्वेषां भिन्नभिन्न किंचित्पदार्थनिष्ठात्यन्ताभावप्रतियोगित्वसिद्ध्यापि साध्याभावानामैकाधिकरण्यस्यासिद्धेः ।  न च वेद्यत्वत्वमेकाधिकरण निष्ठात्यन्ताभावप्रतियोगितानतिरिक्तवृत्तीति साद्ध्यते ; प्रमेयत्वादौ व्यभिचारात् ।   
प्रमेयत्वस्या ननुगतत्वे प्रगेयत्वत्वादौ व्यभिचारात् । प्रत्येकप्रसिद्धानां  वेद्यत्वाभावानां समुदायस्य ब्रह्मणि सादनसम्भवेनोक्तानुमान वैयर्थ्याच्च । उक्तव्यभिचारादेव वेद्यत्वत्वस्याभावप्रतियोगितावच्छेदकत्व साधनेन सामान्याभाव साधनमपि निरस्तं । न द्वितीयः, प्रमेयत्वादौ विभिचारात् ।।
	यदाह नवीनः-प्रमेयत्वादेरपि स्वस्मिन् सम्बन्धाभावेन स्ववृत्त्यत्यन्ताभाव प्रतियोगित्वमस्त्येव, प्रमेयत्वं  (त्वे) प्रमेय (त्व) मिति धीस्तु प्रमेयत्वान्तर विषयेति । तन्न-तथासति वेद्यत्वस्यापि ना नात्वेन पूर्वोक्तसिद्धसाधनात् ।।
	यदप्युक्तं प्रमेयत्व स्यैकत्वेपि भेदो भिन्नः घटाभावे घटोनस्तीति बुद्धिवत् प्रमेयत्वस्वरूपमेव प्रमेयत्वं प्रमेयमिति धीविषय इति । तन्न-स्वरूपस्यैवा भावव्यवहारालम्बनत्ववद्यावदभावकार्यकारि तया स्वस्मिन् घटाभावा भावात्मक घटविरोधित्ववत्प्रमेयत्व विशिष्टव्यवहारालम्बनस्य स्वरूपस्य स्वस्मिं स्तदभावविरोधित्वात् । अन्यथा "नेहनाने" ति ब्रह्मणणि प्रपंच निषेधेपि ब्रह्मण एव प्रपंचाभाव तया ब्रह्मणि पारमार्त्थिक प्रपंचाविरोध प्रसङ्गात् । तथाच प्रमेयत्वे व्यभिचार एव ।
	किंच-व्यधिकरण धर्मावच्छिन्नाभावस्य केवलान्वयिन स्त्वयैव साधना त्तत्रापि व्यभिचारः । किंच अवेद्यत्वस्य ब्रह्मस्वरूपताभिधानात्तस्याचा वृत्तित्वाद्वाधः ।
	(घटादावपीति) तर्कस्या भाससमानयोगक्षमतोक्त्याऽनुभाव्यत्वस्या ननुभूतित्वेऽप्रयोजकत्वममुक्तम्, इदानीं तर्कस्य सोपाधिकत्व माह (किंचेति) अत्र लक्षणविरहो लक्ष्यतावच्छेदकविरह प्रयोजकतयाभिमतः ।(साध्यसमव्याप्त्यभावनेति ) घटादौ  व्यभिचारेण साध्यव्यापकत्वाभावादित्यर्थः । खपुष्पत्वाद्यवच्छिन्ना ननु भूतित्वव्यापकं तुच्छत्व मुपाधि स्स्यादिति शंकते (तत्रत्यमिति) नन्वसत्त्वस्या ननुभूतित्वव्यापकत्वेनो पाधित्वं नोच्यते, किन्त्वसत आश्रयत्वा सं भवान्न तत्रा नुभूतित्व  मित्येतावदेवोच्यत इति शङ्कते (आश्रयाभाव इति) (किंचानुभूतेरिति) अनुभाव्यत्वाभावेनुभूतेस्तुच्छत्वेन सर्वशून्यत्वप्रसंग इति भावः । "अनुभूतेरनुभाव्यत्वएवे" ति योजना । एवकारविवरणं "अवश्यम्भाविनी" ति । यद्वा-त्वया ननुभाव्यत्वेन सिषाधयिषिताया एवेत्यर्थः । अथवा अनुभूतेरेवानुभाव्यत्व मावश्यकम्, नत्वन्यस्य कस्यचित्, तस्याननुभाव्यत्वेनशून्यत्वेपि दोषाभावात् ; अनुभूते स्त्वननुभाव्यतेवे सर्वशून्यत्व मवर्जनीयमिति भावः । (युष्माभिरिति) सिद्धान्तेपि 
स्वप्रकाशत्वांगीकारादिति भावः । (अस्येति) अज्ञानाविरोधित्वस्येत्यर्थः । साधनम् - अननुभूतित्वप्रसंजकं वेद्यत्वम् । ननु - आलोकादावज्ञानविरोधिति साध्याव्यापकतेत्याह (न चेति) साक्षा दज्ञानविरोधित्वमुपाधिः । न चालेकादि स्साक्षादज्ञानविरोधी, ज्ञानद्वारैव तथात्वात् । ज्ञानस्यैव साक्षादज्ञानविरोधित्वस्य तैरेवाभिधानादिति भावः ।  (दत्तो [उक्तो] त्तरप्रायमिति) तत्रत्य मननुभूतित्वं तत्प्रयुक्तमित्यादे दूषणेनेत्यर्थः । (एवमनुभूतिरित्यादि) अत्रानुमानद्व्यं विवक्षितम् । अनुभूति रनन्याधीन स्वधर्मा, स्वसम्बद्धा दर्थान्तरे तद्धर्महेतुत्वात् ; रूपवत् , परत्र चाक्षुषत्व हेतुर्हिरूपंस्व चाक्षुषत्वे सजातीयानपेक्षं अनन्याधीनस्व व्यवहारास्व सम्बन्धा दर्त्थान्तरेतद्व्यावहारहेतित्वात्, रूपवदिति ।
	अत्रेत्त्थमनुगृहीतमाचार्यैः - अनुभूतिरित्यादिनाऽनुमानद्वयं   ग्रन्थलाघवार्थ मविभागेनोक्तम् । अनुभूतिरनन्याधीनस्वधर्मा, स्वसम्बन्धादर्थान्तरे तद्धर्महेतुत्वात् ; अनुभूतिरनन्याधीन स्वव्यवहारास्वसम्बन्धादर्थान्तरे तद्व्यवहार हेतुत्वात् ; इत्येवं विभागः । अत एवहि-"परत्रव्यवहारविशेषहेतोस्स्वस्मिन्नपि तद्व्यवहारहेतुत्त्वं"  इत्युत्तरत्र लक्ष्यति । प्राकट्यमभ्युपगम्य तदुपजीवनेन प्रथमानुमानमुक्तम् । दतनुपजीवनेन द्वितीयम् । प्राकट्याभ्युपगमस्य  नस्वप्रकाशता विरोधित्वं, तस्य ज्ञानानुमापकत्वा नभ्युपगमात्, धर्मवत्त्वेऽनन्याधीन धर्मवत्त्वे च  साध्ये सिद्ध साध्यता स्यात् , अनुभूतित्वादधर्माणां हेत्वंतर नैरपेक्ष्यातम् । नह्यनुभूतित्वजाति र्हेत्वधीना, नित्यत्वात् । जात्यनभ्युपगमेप्यनुभूतित्वस्यानुभूति सामग्री व्यतिरिक्त हेत्वनपेक्षत्वा त्सिद्ध साध्यता । अतोनन्याधीन स्वधर्मेत्युक्तम् । स्वस्य धर्मः-स्वोत्पाद्यतया सम्बन्धीदर्मः त्वधर्मः, परत्र स्व साध्य धर्मात्यंत सजातीय धर्म इत्यर्थः । अर्थातरे तद्धर्म हेतुत्वादिति हेतूक्तेः । स्वधर्मशब्दनिर्दिष्टधर्मोहि  तच्छब्दो क्तः । परत्र स्वसाध्य धर्मात्यंत सजातीय स्स्वस्मिन्नवश्यम्भाषि धर्मस्स्वधर्मत्वेन विवक्षितः। अतएव स्वस्मि न्रूपित्वानापादनाद्रूपस्य दृष्टान्तस्य साध्यविकलत्व शंका व्युदस्ता स्यात् । दण्डान्तर  निरोपेक्षं  स्वस्मिन्  दण्डित्व मनापादयति दण्डेव्यभिचारश्च परिहृत स्स्यात् । अन्य शब्दश्च स्वात्यन्त सजातीयान्यपरः, अन्यथा हेतुमात्र निरपेक्षत्वे दृष्टान्तस्य साध्य विकलत्व प्रसंगात् । चक्षुराद्यापेक्षंहि रूपस्य चाक्षुषत्वं ।  तादृश हेत्वपेक्षा नियमराहित्य मनन्याधीन शब्देन विवक्षितं । अन्यापेक्षा मात्र विरहे साध्ये परज्ञानस्या नुमेयत्व दर्शनेनबाधितत्व प्रसंगात् 
। नहि ज्ञानान्तरा गोचरत्व मेतदनुमानसाध्यं । अपितु स्वात्यन्त सजातीया नपेक्ष प्रकाशार्हत्व मात्रं । तच्च परज्ञाने सम्भवतीति न बाधितविषयत्वं । अनन्याधीन स्वव्यवहारेत्यत्रापि व्यवहारवत्त्वे साध्ये सिद्धसाद्ध्याता । अतोनन्याधीन शब्दः । अन्यशब्दस्या स्यन्तसजातीयान्यपरत्वा द्वागाद्यपेक्षया बाधितत्व शंका परिहृतास्यात् । घटादीनां हानादि व्यवहारे स्वात्यन्त सजातीयानपेक्षो हेतुरनुभूतिरिति सिद्धसाध्यत्वव्युदासाय स्वशब्दः । सच परत्र स्वसाध्य व्यवहारात्यन्त सजातीय परः । व्यवहारस्या त्यन्त सजातीयत्वं नामाभिन्नप्रवृत्ति निमित्तकत्वं । व्यवहारानुगुण्यमांत्रहि प्रकाशत इति व्यवहारस्य निमित्तं । परज्ञान व्यवहारे कालात्ययापदेश  परिहाराया पेक्षा नियमराहित्यं  विवक्षितं । हेतुमाह "स्वसम्बन्धा" दिति । धर्महेतुत्वे व्यवहारहेतुत्वे च हेतौ विवक्षितेऽनैकात्यंस्यादिति तत्परिहाराय तच्छब्दः । स्वस्ययो धर्मो व्यवहारश्च तदत्यन्त सजातीयो धर्मोव्यवहारश्च तच्छब्द विवक्षितः । स्वस्याग्निसम्बन्धा त्स्वस्मिन्पूर्वरूप सजातीय रूपांतर तद्व्यवहारहेतु र्घटोग्निसापेक्षइति तत्र व्यभिचार परिहारायार्थातरइत्युक्तं । किंचार्थातर शब्दो निर्दिष्ट जातीया द्विजातीयपरः । तेन परस्मिन्  द्रव्ये संयुक्तत्व व्यहार  हेतो र्द्रव्यस्य  परद्रव्यसापेक्षतयाऽनैकांत्यं  परिहृतंस्यात् । द्रव्यंहि द्रव्यस्यात्यंत सजातीयं । ननु घटोहि घटे संयुक्तत्वादिक मापादयन् स्वस्य तथात्त्तवे घटांतर सापेक्षइत्य नैकांत्यं ; नैवं, सजातीयापेक्षानियमविररूपस्य साध्य  धर्मस्य तत्र  विद्यमानत्वात्। नहि घट स्स्वस्य संयुक्तत्वादौ स्वात्यन्त सजातीयं  घटमेवापेक्षतिति नियमोस्ति । पुत्रे पुत्रत्व व्यवहारहेतौ  पितरि स्वस्य पुत्रत्न तद्व्यवहारयोः पित्रन्तर सापेक्षे व्यभिचार परिहाराय स्वसंम्बन्धादित्युक्तं । विद्यमान स्सम्बन्धो विवक्षितः ।  परत्र  स्वसम्बन्ध तुल्यकाल  स्वगतधर्मात्त्यन्त सजातीयदर्ध तत्सापेक्षव्यवहारहेतुत्वा दित्यर्थः । नहि पित्रादिप्रवासनिधनयोः पुत्रदौ पुत्रत्वं तद्व्यवहारश्चापगच्छनहि पित्रादिप्रवासनिधनयोः पुवादौ पुत्रत्वं तद्व्यवहारश्चापगच्छति । अत एव स्वस्मिन्ननन्यापेक्ष द्वैधीभाव मनापादयति  परद्धैधीभाव हेतौ द्रव्ये व्यभिचारश्च  दूरोत्सारितः । ननु सिद्धान्तिनोप्यभिममिद मनुमानं, चेतनस्स्वसम्बन्धतुल्यकालं शरीरत्वं शरीरे जनयन् स्वस्मिन् शरीरत्व तद्व्यवहारयोर्नान्यानपेक्षः, अपितु परमात्मसापेक्षः, परमात्माच चेतनत्वा दत्यन्तसजातीयः ; अत स्तन्नानैकान्त्यमिति । नैवं, स्वव्यापकधर्महेतुत्वस्य विवक्षितत्वात् । नहि चेतनत्वव्यापकं शरीरत्वं, ईश्वरस्य चेतनस्य शरीरत्वाभावात् । अत  
स्स्वधर्मशब्दाभिप्रेतेन स्वावश्यम्भावित्वेन परिहारः ।
	एतदुक्तं भवति-धर्मशब्दः प्रकाशपरोवा,  धर्ममात्रपरोवा, अन्यशब्दश्चान्यमात्रपरोवा स्वात्यन्त  सजातीयान्यपरोवा । तत्र  हेतुमात्रानपेक्ष प्रकाशत्वे [साध्ये] दृष्टान्तस्य साध्यविकलत्वं । रूपंहिचक्षुराद्यपेक्षप्रकाशं । स्वात्यन्तसजातीयानपेक्ष प्रकाशत्वे साध्ये व्यर्थ विशेषणत्वं, हेतो र्हेतुत्वमात्रेण साध्यसिद्धेः । नहि यस्य कस्यचिद्धेतुस्सन् घटादि स्स्वप्रकाशे घटान्तरादिक मपेक्षते । हेत्वनपेक्षधर्मत्वेसाध्येऽनुभूतित्वादिना सिद्धसाध्यता । परश्वधादिष्वनैकान्त्यञ्च, काष्टद्धैधीभावहतोःपरश्वधस्यस्वद्वैधीभावे हेत्वन्तर सापेक्षत्वात् ।  स्वात्यन्त  सजीतयानपेक्ष धर्म त्वेचानुभूतित्वादिना सिद्धसाध्यता । विषय प्रकाशके परज्ञानेपि लिंगापेक्ष  प्रकाशकत्व दर्शना द्वाधश्च । रूपस्य रूपान्तरानपेक्ष स्वगतरूपित्व हेतुत्वाभावादृष्टान्तस्य साध्य विकलता । पुत्रगत पुत्रत्व हेतौ पित्रन्तर सापेक्ष  पुत्रत्व धर्मे पितर्यनैकान्त्यंच । परद्रव्यगत संयुक्तत्वहेतौ द्रव्यान्तरसापेक्ष संयोगे द्रव्येचा नैकान्त्यं । अत एवमादिदोष परिहारार्थ मित्थप्रयोक्तव्यं । अनुभूतित स्स्वजन्य परगत धर्मात्यन्तसजीतीयधर्म भाक्त्वे स्वात्यन्त सजातीया पेक्षानियम रहितेतिप्रतिज्ञा । स्वधिजातीये स्वावश्यम्भाविधर्मोत्यन्त सजातीय स्वसम्बन्ध तुल्यकाल धर्महेतुत्वा दितिहेतुः ।  तथानुभूति स्स्वजन्य परगत व्यवहारा त्यन्त सजातीय व्यवहार भाक्ते  स्वात्यन्तसजातीयपेक्षानियमरहितेति प्रतिज्ञा । स्व विजातीये स्वावश्यम्भावि व्यवहारात्यन्त सजातीय स्वसम्बन्ध तुल्यकालव्यवहार हेतुत्वादिति हेतुः । व्यवहारस्य  स्वावश्यम्भवित्वंनामा वश्यम्भाविधर्ण  निबन्धनन्तमिति ।
	सुखबोधनार्थ मेत द्व्याचक्ष्महे-"धर्म वत्त्व" इति । यद्यपि यावत्त्व घटितमेव साध्यं व्यवस्थास्यते, तथापी दानीं धर्ममात्रेऽनन्याधीनधर्ममात्रेवा साध्ये यावत्त्व विशेषणे बाधप्रसंगा त्तन्नविवक्षार्ह मित्युक्तमात्रस्यैव विवक्षणीयतया सिद्धसाधनोद्भावनमिति मन्तव्यं । 
	ननु-जात्यनभ्युपगम पक्षे कथमनुभतित्वेन सिद्धसाध्यता ?  अनुभूतित्वस्य जन्यतया हेतुसापेक्षत्वेनानुभूत्यतिरिक्ताधीनतयाऽनन्याधीनत्वा सिद्धे रित्याशंक्य-अनुभूति व्यतिरिक्तानपेक्षत्व साधने सर्वस्यापि कार्यस्यानुभूत्यतिरिक्त तत्तत्स्वकारणापेक्षतया बाध इति तद्वारणार्थ मनन्याधीन पदेन सजातीयानपेक्षत्वं  विवक्षणीयं,  
ततश्चानुभूतित्वस्यानुभूति सजातीया  नपेक्षत्वात्सिद्ध साध्यतैवेत्याह "अनुभूतित्वस्यानुभूति सामयी" ति अनुभूतित्वं ह्यनुभूति सामग्र्यैव जन्यते, नतु तदतिरिक्तेन केनापि, अतानुभूतित्वस्यानुभूतिसजातीया नपेक्षत्वा  त्सिद्धसाधनमिति भावः । "परत्रे" ति । धर्म वक्ष्यमाण न्यायेनयावत्त्व विशेषणस्य वश्यकत्वा दद्रव्ये रूपादौ चाक्षुषत्व प्रयोजकस्या लोकादेर्द्रव्यस्य संयोगे द्रव्यान्तर सापेक्षत्वा  द्व्यभिचार  स्स्यादित्युक्त विवक्षयैव तत्परिहार इति  भावः । ननु आलोकादस्संयोग जनने स्व विजातीय घटाद्यपेक्षाया अपि सम्भवात्सजातीयापेक्षा नियम विरहोस्त्येवेति कथं व्यभिचार इति चेन्न;- यद्रूपेण स्वोत्पाद्योधर्म स्तेन रूपेण सजातीया नपेक्षत्वस्य विवक्षितत्वात् । द्रव्यत्वेन स्वस्मिन् संयोगजनकस्वा लोकस्य द्रव्यत्वेन सजातीयापेक्षणाद्व्यभिचारात् यद्रूपवच्छिन्नं द्रमोत्पादकत्वं तद्रूपेण परत्वं विवक्षितं, अतोनव्यभिचारता दवस्थ्यम् ।  उक्तविवक्षाया अभ्युञ्चय हेतुमाह "अर्थान्तर" इत्यादिना । "स्वधर्मे" ति । तच्ब्छदस्य प्रकृत परामर्शित्वा दनन्याधीन स्व  धर्मवत्त्वमात्र साध्ये तेन स्व धर्मस्यैव परामर्शः स्यात्, तथाच परत्र स्व धर्मोत्पत्ते रसम्भवा त्स्वरूपासिद्धो हेतुस्स्यात् ; निरिक्तविवक्षायान्तु परगत  धर्मस्यापि प्रकृतत्वात्तस्य तच्छब्देन परामर्शो युज्यत इति भावः । यद्यपि निरुक्त विवक्षाभावेपि स्व धर्मस्य परत्रोत्पत्त्य   सम्भवादेन तत्पदेन स्वधर्मसजातीय परामर्शो युज्यते, निरुक्त विवक्षायामपिहि तच्छब्देन परत्रोत्पद्यमान धर्म परामर्शे पूर्वोक्त व्यभिचारएव हेतुरिति हृदयम् । स्वस्मिन्नित्यंश तात्पर्यमाह "अत एवे" ति । नियमतात्पर्यमाह-"दण्डान्तरे" ति । "अन्यशब्दश्चे" ति ।  यद्रूपेण  परत्र स्वेन धर्म उत्पाद्य स्तद्रूपावच्छिन्नान्यपर इत्यर्थः ।   "तादृशे" त्यादि । नन्वनु मित्यधीन प्राकट्यस्य सजातीयपेक्षत्वेपि स्वाधीनप्राकट्यस्य सजातीयानपेक्षत्वा त्सजातीया   नपेक्षधर्म मात्रस्य  च साध्यत्वात्कथम् बाधइति चेन्न ; -स्वावश्यम्भाविनि यत्किंचिद्धर्ममात्रे सजातीयानपेक्षत्व  साधने परत्र दण्डीति विशिष्ट ज्ञानविशषयत्व प्रयोजकस्य दण्डज्ञानस्य स्वस्मिन् दण्डज्ञानमिति दण्डविशिष्ट ज्ञानविषयत्वे सजातीयापेक्षाविरहा त्सिद्धसाध्यतेति स्वावश्यम्भावियावद्धर्मेषु सजातीयापेक्षा राहित्यं  विवक्षणीयं ।
	ननु-ज्ञाने-उक्तविसशिष्टज्ञानविषयत्वे विशिष्टज्ञानापेक्षास्त्ये  वेति कथं सिद्धसाधनमितिं चेन्न ;- स्वस्य येन रूपेण परत्र धर्मप्रयोजकत्वं तद्धर्मजातीयस्य स्वस्मिन्नुत्पादे तेन रूपेण सजातीया पेक्षाविरहस्य विवक्षितत्वात् ।  अन्यथा घटरूपे  
चाक्षुष्त्वस्या लोकरूपसापेक्षत्वा दृष्टान्तस्य  साध्यवैकल्यप्रसंगात् । आलोकरूपस्य दृष्टान्तत्वे घटरूपे व्यभिचारात् । ईश्वरज्ञापेक्षत्वेन बाधाच्च ।  उक्तविवक्षायांच न दोषः,  आलोकरूपत्वेनैव विषयचाक्षुषत्व प्रयोजकत्वात्,   गटरूपस्य विषयगतोद्भूतरूपत्वेनैव  विषयचाक्षुषत्वप्रयोजकत्वात् ।  यावत्त्वविवक्षा चा चार्यस्य 'अत एव स्वस्मिन्रूपित्वानापादनाद्रूपस्य दृष्टान्तस्य साध्यविकल्व शंका   व्युदस्तास्या' दितिवाक्यादवगम्यते । अन्यथा रूपस्य स्वस्मिन् चाक्षुषत्वे सजातीयापेक्षाविरहेण दृष्टान्ते  साध्यसत्त्वात् । 'नहि ज्ञानान्तरागोचरत्व मेतदनुमानसाध्य'  मिति वाक्याच्चेयं विवक्षावगम्येत । तथाहि - 'अतो न   बाधितविषयत्व ' मित्युपसंहारात् । ततश्च नहि ज्ञानान्तरागोचरत्व मेतन्नियमपदघटित साद्यकानुमान साध्यमित्यनेन  नियमपदाघटित साध्यकानुमानेन ज्ञानान्रागोचरत्वमेव साद्यमिति प्रतीयते । तच्च स्वावश्यम्भावि यावद्धर्मेषु सजातीयानपेक्षत्व विवक्षायामेव सिद्ध्यति । नियमश्च - येन रूपेण साजात्यं तद्रूपाच्छेदेन विवक्षितः । तद्विरहश्चात्राबाधित एव, स्वाधीन प्राकट्यस्य स्वसजातया पेक्षा विरहात् । "परज्ञान व्यवहार" इति । अत्रापि पूर्ववदेव परत्रदण्डसम्बन्धीति व्यवहारजनकस्य दण्डज्ञानस्य स्वस्मिन् तादृश व्यवहारे सजातीयापेक्षाविरहा त्सिद्धसाध्यतेति व्यवहारे यावत्त्वं विवक्षणीयं । ततश्च परकीयज्ञान व्यवहारस्या नुमित्याद्यधीनत्वाद्वाधवारणायनियमोविवक्षणीय इत्यथः । नच स्वास्मिन्विशिष्ट व्यवहारस्य विशिष्टज्ञान साध्यत्वान्न सिद्धसाधनमिति वाच्यं  । अत्रापि पूर्वव द्येन  रूपेण   परत्र व्यवहार हेतुत्वं तेव रूपेणा नपेक्षत्वस्य विवक्षितत्वात् ।  ततश्च  ज्ञानेदण्डसम्बन्धीति व्यवहारस्य  समान विषयक ज्ञानत्वेन  विशिष्ट ज्ञानपेक्षायामपि न समानविषय ज्ञानजनक विशेषण ज्ञानत्वेन तदपेक्षा । अन्यत्रतु तेनैव रूपेण दण्डसम्बन्धीति व्यवहारं  प्रयोजयतीत्यदोषः । "अनैकान्त्यंस्या" दिति । परत्र संयोग  जनकेषु  कर्मा  दिषु-अयं घट इत्यादि व्यवहार प्रागभावेच परत्र स्वोत्पाद्यमान धर्म सजातीय धर्मसय् तादृश व्यवहारस्यचा नुत्पत्ते रित्यर्थः । तत्प्रागभावत्वन परत्र जननीय जातीयस्या  सामान्येन प्रतियोगी परत्र स्वोत्पाद्यः , तत्सजातीय व्यवहारश्च स्वस्मिनि सम्भवति ; तथापि तेन  रूपेण सजातीयापेक्षत्वा द्व्यभिचारः । "स्वस्याग्नि सम्बन्धा" दिति । पूर्वोक्ताभ्यु़च्चया नुसारेण हेतावर्थान्तर पदाभावे साध्येपि परवेति पदाभावं  , तदभावेच यद्रूपावच्छिन्ना पेक्षया परस्मिनि कार्यं जनयति  तद्रूपेण  साजात्य 
विवक्षाभावंचाभिप्रेत्यैतं द्व्यभिचारोद्भावनमिति ध्येयं ।  हे तावर्थान्तर पदस्य साध्ये परत्रेति पदस्यच सत्त्वेपि व्यभिचारःस्यादिति तत्परिहारायनिर्दिष्टजातीया द्विजातीयत्वस्य विवक्षणीयतया  तत्परमर्थान्तरपदं सार्थ मित्याह-"किंचे" ति  । अर्थान्तरपदस्य निर्दिष्टजातीया पेक्षयार्थान्तरपरत्वाभावे साध्ये   परपदस्यापि निर्दिष्टजातीया पेक्षया परपरत्वं नविवक्ष्मयत इति भावः। साध्येयेन  रूपेण परस्मिनि कार्यमुत्पादयतितेन रूपेण सजातीयानपेक्षत्व विवक्षाया मुक्तव्यभिचारासिद्धेः । नहि घटोघटत्वावच्छिन्ना  पेक्षया  परस्मि न्पटादौ संयोगजनने घटत्वेन सजातीयमेवा पेक्षत इति   नियमोस्ति, पटेनापि संयोगात् । निर्दिष्टत्व विशेषणेनच यद्रूपावच्छिन्नापेक्षयार्थान्तरकार्यं जनयति तद्रूपेण  सजीतीयानपेक्षं, तद्रूपावच्छिन्ना पेक्षयाऽर्थान्तरे तद्धर्महेतुत्वादित्युक्तं भवति ।  निर्दिष्ट त्वविशेषणे प्यनैकान्त्यमेवेत्याशंक्य निमविवक्षायाः प्रागव समर्थितत्वान्न दोष इति परिहरति-"नन्वि" त्यादिना । "पुत्र"  इति । अत्रा पुत्रः पुत्रो विवक्षितः, तेन तस्य पितृत्वाभावात्पितृत्वरूपा  वच्छिन्नापेक्षया परत्र तस्मिन् पुत्रत्वहतौ पितरि पुत्रत्वस्य पितृत्वेन सजीतीयापेक्षत्वेन तत्र  साध्याभावात्पितृत्वावच्छिन्नापक्षयाऽर्थान्तरे तस्मिन्पुत्रे पुत्रत्वहेतुत्वेन हेतुसत्वा द्व्यभिचारः ।  यतएव मपुत्रःपुत्रो विवक्षितः, अतएव यदि पितुस्स्वासाधारण तद्व्यक्तितत्वादिरूपावच्छिन्नापेक्षया़न्यस्मिन्पुत्रे कार्योत्पादकत्वं विवक्ष्यते तदा  तस्मिन् पितरि पुत्रत्वायतद्रूपेण सजतीयापेक्षाभावात्साध्यसत्त्वान्न  व्यभिचारः ; यदिव  पितृत्वरूपावच्छिन्नापेक्षया परस्मिन्कार्यहेतुत्वं विवक्ष्वते, तदा पुत्रस्यापि स्वपुत्रापेक्षया पितृत्वत्पुत्रस्य पुतृत्वात्पुत्रस्य पितृत्वरूपावच्छिन्नापेक्षयाऽर्थान्तरत्वाभवेन हेत्वभावान्नव्भिचार इति निरस्तं ।  "तद्ध्यवहार हेता" विति तच्छब्दः पुत्रत्वपरः । तत्कीर्तनंच व्यवहारसाजात्य प्रदर्शनाय । समान प्रवृत्ति निमित्तकत्वंहि व्यवहारस्य साजात्यं विवक्षइतं । "परत्रे" ति । स्व सम्बन्ध तुल्य कालत्वं-स्व शून्यकालनुवृत्ति रहितत्वं । "तत्सापेक्षे" ति । परत्र स्व सम्बन्ध तुल्यकालस्वगतधर्मात्यन्त सजातीय धर्म विषय व्यवहार हेतुत्वादित्यर्थः । ननुस्वसम्बन्ध तुन्यकालत्वं यथा धर्मस्य विशेषणं तथा तद्ध्यवहारस्यैव विशेषण मस्त्विति चेन्न ;-दृष्टान्तस्य साधन वैकल्य प्रसंगात् । नहि रूपसंबन्धदशायामेव घटादौ चाक्षुषत्व व्यवहारः, नष्टेपि घटे घटश्चाक्षुष इति व्यवहारात् । "नही" ति । सम्बन्ध शब्देन जन्य जनक भावातिरिक्त सम्बन्धो विवक्षणीयः । अथवा न विवक्षणीयः, तत्र जन्य जनक भावादेर्जन्यत्व जनकत्वो भय समुदायात्मकत्वात् । 
पितिर्निधने तद्धर्मभूतस्य जनकत्वा देरप्यभावात् । जन्यजनकभावाद्य सिद्धावपिन पुत्रत्व मपगच्छति । अतिरिक्तसम्बन्धश्च सही वस्थानमेवेति पितृ प्रवासे पुत्रत्वं नापगच्छतीत्यर्थः ।  "तद्व्यवहारश्चापगच्छती" ति । दातृश पुत्रत्व धर्मविषयत्वं नापगच्छतीत्यर्थः । यद्वा-सम्बन्ध तुल्य कालत्व विवक्षाधर्म घटितहेतावेव । 'तत्सापेक्षव्यवहार हेतुत्वा' दित्यस्य तत्सम्बन्ध सापेक्ष व्यवहार हेतुत्वा दित्यर्थः । ननु-तत्सम्बन्ध सापेक्षत्वं पुत्रत्व व्यवहारस्या सत्येव,  विषयस्य पुत्रत्वस्य तदा यत्तत्वादितिचेन्न ;-व्यवहार पदेन वर्तमान विषयकव्यवहारस्य विवक्षितत्वात् । तादृशश्च पुत्रत्वव्यवहारो न पितृसम्बन्ध  सापेक्षः,  पित्रनन्तरमपि वर्तमानविषय पुत्रत्व व्यवहार दर्शनात् । अत एवपितृकालीन पुत्रव्यवहारोपि न तत्सन्बन्ध सापेक्षः । "तद्ध्यवहारश्चे" ति ।  वर्तमान विषयक पुत्रत्वव्यवहार इत्यर्थः । "ननु सिद्धान्तिनोपी" ति ।  हेतौ तद्धर्मपदस्य स्वावश्यम्भावि परत्वाभावे साध्येपि स्व धर्मशद्धोन तत्पर इति पूर्वोक्ताभ्युच्चय मूलकमेवेदं व्यभिचारोद्भावनं । वस्तुतस्तुदण्डे परत्र स्वोत्पद्य धर्मात्यन्त सजातीय  स्वावश्यम्भावि धर्मः कोपि नास्तीति दण्डे व्यभिचाराद्धेता ववश्यम्भावि पदं व्यापकपरं द्रष्टव्यं । "स्वव्यापकेति" । स्वपदं स्वनिष्ठधर्मपर । यद्रूपावच्छिन्ना पेक्षयान्यस्मिन् कार्य   जनयति तद्धर्म व्यापकत्वं विवक्षित् । "तत्र हेतुमात्रे" ति । अत्र बाधोपि द्रष्टव्यः । अनन्याधीन धर्मवत्वमात्रे साध्ये पूर्वोक्तरीत्या नुभूतित्वादिना सिद्धसाधनात्, अनन्याधीन यावद्धर्मवत्वस्य बाधात्, अनन्याधीन  तद्धर्मवत्त्वं वाच्यमित्यभिप्रेत्य तत्र दोषमाह "रूपस्य रूपान्तरानपेक्षे" ति । शरीरे शरीरत्वहेतौ चेतने  स्वस्य शरीरत्वे परमात्मसापेक्षत्वाद्व्यभिचारः, तद्धर्मपदेन प्रकृतस्वधर्मस्यैव परामर्शयोग्यत्वा त्स्वरूपासिद्धिरित्यादिक मादिशब्देन विवक्षितम् । "स्वजन्यपरगते" ति । तद्रूपावच्छिन्न सजातीयापेक्षत्व  व्याप्यतारहित तद्रूपावच्छिन्नप्रतियोगिका  न्योन्याभाव समानाधिकरण  तद्रूपाधिकरणजन्य धर्मवृत्ति तद्धर्मव्यापकतावच्छेदक धर्माधिकरण तद्रूपावच्छिन्नप्रतियोगिकान्योन्याभाव समानाधिकरण  तद्रूपाधिकरणजन्य वृत्ति तद्रूपव्यापकतावच्छदक धर्माधिकरण याव  त्स्वधर्माधिकणं  तद्रीपावच्छिन्न सजातीयापेक्ष्वं तेव रूपेण सजातीयापक्षत्वं । तद्रूपावच्छिन्न प्रतियोगिकान्योन्याभावसमानाधिकरणश्चासौ तद्रूपाधिकरणजन्यधर्मश्च । स एव धर्म स्तद्धर्मः । तन्निरूपितव्यापकतावच्छेदको धर्म स्तद्धर्मव्यापकतावच्छेदक धर्मः । 
तद्रूपावच्छिन्नप्रतियोगिकान्योन्याभाव समानाधिकरण  तद्रूपाधिरणजन्य धर्मवृत्तितद्धर्मव्यापकतावच्छेदक धर्मश्च । तद्रूपावच्छिन्न प्रतियोगिकान्योन्याभाव समानाधिकरणंच तत् तद्रूपाधिकरणजन्यंच । तादृशजन्यवृत्तिश्चासौ तद्रूपव्यापकतावच्छेदकधर्मश्च । अवच्छेदक धर्माधिकरणेत्यन्तस्य यावद्धर्मान्तेन कर्मधारयः । अत्र च  साध्ये घटादिवृत्तिप्राकट्यस्या नुभूतावभावात्तादृशयवद्धर्माधिकरणत्वं  नास्तीति बाधवारणाय स्वपदं यावद्धर्मविशेषणम् । ननु प्रमेयत्वादिकमादाय सिद्धसाधनं , अनुभतित्वव्यापकता वच्छेदकत्वात् ; अनुभूतिभिन्नघटादिवृत्यनुभूतिजन्य  प्राकट्यवृत्तित्वाच्च ; प्रमेयत्वस्य प्राकट्यस्य चानुभूतिवृत्ते स्तदधिकरणत्वात् । नच तद्रूपाधिकरण जन्यवृत्ति जन्यतावच्छेदक धर्मो विवक्षित इति वाच्यम्,  एवमपि यत्किञ्चिज्जन्यतावच्छेदकं तद्रूत्तिजन्यत्वमादाय सिद्धसाधनादित चेन्न ;-  तद्रूपावच्छिन्न कारणताप्रतियोगिक कार्यतावच्छे दकत्वस्य विवक्षितत्वात् । "स्वविजातीय" इति । स्वविजातीयत्व विशेषणाभावे दण्डे परत्र स्वावश्यम्भावि संयोगसजातीय कार्यहेतौ परत्र स्वोत्पाद्यमान स्वावश्यम्भावि धर्माभावा द्व्यभिचार इति तद्वारणाय स्व विजातीयत्वविशेषण्म् । धर्मे हेतुतावच्छेदक रूपेण वैजात्यं विवक्षितम्, अन्यथा दण्डे स्वविजातीये पटे संयोगजननेन व्यभिचारतादवस्थ्यात् । दण्डे परत्र दण्डित्वापादके स्वजन्यपरगत धर्मसजातीय स्वावश्यम्भावि धर्माभावाद्व्यभिचार इति स्वावश्यम्भावित्व विशेषण्म् ।  तच्च प्रागिव स्वव्यापकपरं, इतरथा स्ववृत्तित्वमात्रस्य दण्डित्वेपि सत्वेन व्यभिचाराद्धारात् । स्वव्यापकत्वं च स्ववृत्तिहेतुतावच्छेदक  धर्मव्यापकत्वं विवक्षितम् ।   स्ववृत्तिधर्मव्यापकत्वामात्रस्य तद्दण्डत्वव्यापके दण्डित्वेपि सत्वात् । परत्रस्वोत्पाद्यप्रकृत  धर्महेतुतावच्छएदकत्वमेव च विवक्षितं, अन्यथा  तद्दण्डध्वंसहेतुतावच्छेदक तद्दण्डत्वव्यापके दण्डित्वे  व्यभिचारानुरूद्धारात् । देवदत्ते कस्याचित्पितरि  पितृत्वानधिकरणे क्वचित्पुत्रे पुत्रत्वजनकत्वाद्व्यभिचारवारणाय स्वसम्बन्धतुल्यकालविशेषणं । ततश्च   तद्रूपावच्छिन्न प्रतियोगिकान्योन्याभाव समानाधिकरण तद्रूपाधिकरणजन्य तद्रूपानधिकरणकालावृत्ति धर्मवृत्तिधर्मावच्छिन्न व्यापकतानिरूपित व्याप्यताश्रय तद्रूपाधिकरणत्वादिति हेतुः । "स्वजन्य परगतव्यवहारे" ति । तद्रूपावच्छिन्न सजातीयापेक्षत्व व्याप्यतारहित तद्रूपावच्छिन्न प्रतियोगिकान्योन्याभावाधिकरणविशेष्यक तद्रूपाधिकरणजन्य व्यवहारप्रवृत्तिनिमित 
प्रवृत्तिनिमित्तकव्यवहारताक तद्रूपावच्छिन्न प्रतियोगिकान्योन्याभाववद्विशेध्यक तद्रूपव्यापकताक तद्रूपाधिकरणानधिकरणकालावृत्तिधर्मप्रवृत्तिनिमित्तक यावद्व्यवहार इति साध्यम् ।  "स्वविजातीय" इति । स्वसम्बन्धतुल्यकालेत्वनेन स्वसम्बन्धतुल्यकाल एव विद्यमानत्वं विवक्षितम् । तेन वर्तमानचाक्षुषत्वविषय व्यवहारादे रूपिद्रव्यादौ रूपादिसम्बन्धतुल्यकाल एवा भावा  द्वर्तमान विषयक व्यवहार हेतुत्वमेव विवक्षितं पर्वस्यति । एवं च तद्रूपावच्छिन्न प्रतियोगिका न्योन्याभावाधिकरण विशेष्यक तद्रूपाधिकरण जन्य  तद्रूपाधिकरण सम्बन्ध व्यतिरेक प्रयोज्य व्यतिरेक प्रतियोगि वर्तमान विषयकताकव्यवहार प्रवत्ति निमित्ततावच्छेदकाच्छिन्न व्यापकताकधर्मनिरूपित व्याप्यताश्रय तद्रूपाधिकरणत्वादित हेतुः पर्यवस्यति । स्वावश्यम्भावित्वं व्यवहारस्यानुपपन्नं विद्यमानस्यापि प्राकट्यादेः कदाचि दव्यवहरा दित्ययत्राह "व्यवहारस्येति" । अत्र च  प्रयोगद्वये हेतुसाध्ययोः   कारमजन्यपदे प्रयोजक प्रयोज्यपरे । यद्वा-अनुभूति-स्वान्य स्ववृत्ति तद्धर्म यावत्कारण वृत्त्यभाव प्रतियोगि तद्धर्मवृत्ति स्वव्यापक योग्यताप्रतियोगितावच्छेदकावच्छिन्न स्वावच्छिन्नकारणता प्रतियोगिककार्यताक धर्मसमानाधिकरणाभावा प्रतियोगियावद्धर्मिका । स्ववृत्तिश्चासौ तद्धर्मेश्चेति कर्मधारयः । अयं तद्धर्मशब्दस्तद्धर्मवृत्ती त्वयत्र तद्धर्मशब्देन तुल्यार्थः।  ततः स्ववृत्तितद्धर्मस्य यावत्कारणानीतति षष्ठीसमासः । तेनच स्वान्यशब्दस्य कर्मधारयः । इदंच स्वपदद्वय मनुभूतिपरम् । तद्धर्मवृत्तीत्यव्यवहितोक्त स्ववृत्तिधर्म उच्यते ।   स्वस्यव्यापिका या योग्यता तस्या यत्प्रतियोगितावच्छेदकं, तत्स्वव्यापकयोग्यता प्रतियोगितावच्छेदकम्। अस्यच पदस्य तद्धर्मवृत्ती त्यननकर्मधारयः। तद्धर्मवृत्तिस्वव्यापकयोग्यता प्रतियोगितावच्छेदकावच्छिन्ना स्वावच्छिन्नकारणता प्रतियोगिककार्यता यस्येति बहुव्रीहिः । सचासौ  धर्मश्चेति कर्मधारयः । तत स्तादृशधर्मेण समानाधिकरण इति तृतीयासमासः । तत स्तस्याभावपदेन कर्मधारयः  । तत स्तस्य प्रतियोगीत्यनेन षष्ठीसमासः । यावन्तश्च ते धर्माश्चेति कर्मधारयः  । तेन प्रतियोगीत्यन्तस्य तद्धर्मवृत्तीत्यादिकस्य कर्मधारयः।  तत स्तद्धर्मवृत्तीत्यादे स्सर्वस्य भावप्रतियोगीत्यन्तेन सर्वेण बहुव्रीहिः । तत्रा नुभूतौ प्राकट्यस्या नुभूत्यन्तराजन्यत्वेपि स्वाश्रयजन्यत्वा द्वाधचारणाय स्वान्यपदम् ।  अनुभूतिप्राकट्यस्या  नुभूत्यन्तराजन्यत्वेपितत्कारणकालादे  रननुभूतित्वा दर्थान्तरवारणाय यावत्पदम् । अयं  घट  इत्याद्यनुभव स्स्वयमेव घटादिविशेषणज्ञानं 
भवन् स्वस्मिन् तद्विशिष्टज्ञानस्य घटज्ञान मित्याद्याकारस्य जनकः, तत्र च विशिष्टज्ञाने स्वाश्रयीभूता दयं घट इत्याकारका द्विश्षणज्ञाना दन्यत्सर्वंकारण मननुभूतिरिति कृत्वाऽनुभूतित्वेतादृशविशिष्टज्ञान यावत्कारणवृत्त्यभावप्रतियोगित्वसत्त्वा त्सिद्धसाध्यतेति तद्धर्मपदम् । शरीरचेष्टावृत्तिनियमनादिधीन   व्यापारविशेषत्वावच्छिन्न चेतनत्वावच्छिन्नकारमताप्रतियोगिक कार्यता प्रसिद्धलौकिकशरीरक्रियात्मक धर्मंसमानाधिकरणाभाव प्रतियोयित्वा चेच्तनस्य तन्निष्ठक्रियायां च  नियमनाधीनव्यापाररूपायामीश्वररूपचेतनान्तरापेक्षणात्,घटादौ  चेतनत्वेना नित्यज्ञानात्वात्मक चेतनत्वव्यापक तावच्छेदकावच्छिन्नजनकत्वाद्धेतुसत्त्वाद्व्यभिचार इति तद्वारणाय स्वव्यापकेत्यादिविशेषण् । दृष्टान्तीभूतोद्भूतरूपादावपि चाक्षुषज्ञाननियमाभाव त्साध्यवैकल्यव्युदासाय योग्यता प्रतियोगितावच्छदकेति । तादृषयोग्यता प्रतियोगितावच्छेदकावच्छिन्नत्वं स्वावच्छिन्नकारणता प्रतियोगिककार्यताकत्वंच धर्मविशेषण मेवास्तु,   किन्तेन कार्यताविशेष्यत इति चेन्न ; चेतने व्यभिचारात् । जन्यत्वावच्छिन्नकार्यस्य चेतन मात्रे योग्यता स्तीति शरीरादिक्रिया तादृशजन्यत्वावच्छिन्ना,  स्वावच्छिन्नकारणतेत्यादि विशेषणंच प्राग्व दस्तीति  तत्परिहारायैव तेन कार्यता विशेष्यते । स्वसमानाधिकरणकारणतेत्यनुक्त्वास्वावच्छिन्नकारणते त्युक्ति  रपि -अनुभूतित्व समानाधिकरणेश्वर ज्ञाननिष्ठकारणताप्रतियोगिक कार्यतावच्छदक जन्यत्वाश्रय घटविशिष्ट ज्ञानसमानाधिकरणाभाव प्रतियोगिनि स्वस्मिन्ननुभूत्यन्तरानधीन घटविशिष्टज्ञानजनकत्वादनुभूते रनुभूतित्वेन सिद्धसाधनतावारणाय । ननु-तादृशकार्यताक   धर्मसमानाधिकरणत्वं यावद्धर्मविशेषणमेवास्तु, कृत मभावादिपदेन, समानाधिकरणान्तस्यच  तद्विशेषणत्वेन, इतिचेन्न ;- संयोगवृत्तिस्वव्यापकयोग्यता प्रतियोगितावच्छेदकावच्छिन्न कारणताप्रतियोगिक कार्यताक संयोगसमानाधिकरणं द्रव्यत्वं, नच तत्र  स्वान्येत्याद्यंशस्ति,अतो द्रव्यत्वमादाया लोक  वियभिचारः ।  तस्यहि स्वव्यापकं चाक्षुषज्ञानं परस्मिन्नालोकभिन्नेआलोकत्वेनैव जन्यत इति हेतुरस्ति, तदर्थ मभावविशेषण्म् ।  संयगरूपप्राकट्यान्यतरत्वं द्रव्यत्वव्यापक योग्यताप्रतियोगितावच्छेदकं,तदवच्छिन्नि समानाधिकरणाबाव प्रतियोगीचालोकः, तत्र हेतुश्च पूर्ववदस्तीति व्यभिचारवारणाय  स्वावच्छिन्न कारणतेत्यादि विशेषणम् । स्वव्यापकयोग्यता प्रतियनितावच्छेदकावच्छिन्न स्वावच्छिन्नकारमताप्रतियोगिक कार्यताक 
धर्मसमानाधिकरणाभाव प्रतियोगिधर्मवत्त्वात्, उद्भूतरूपवत् । उद्भूतरूपंहि  घटादौ चाक्षुषत्वप्रयोजकं स्वचाक्षुषत्वे तदपेक्षारहितम् ।।
	आदिपदेन - अनुभूतित्वं स्वानधिकरण वृत्त्याधिकरण स्वावच्छिन्नकारणताप्रतियोगिक कार्यततावच्छेदकावच्छिन्न  स्व्व्यापकयोग्यताप्रतियोगिकताक स्वसमानाधिकरण किंचिद्धर्माश्रयान्य तत्फलोपहित यावन्निष्ठात्यन्ताभाव प्रतियोगि, स्वव्यापक योग्या प्रतियोगितावच्छेदकावच्छिन्न कारणता प्रतियगिक कार्यताश्रय समानाधिकरणाबाव प्रतियोगित्वात्, महत्व समानाधकरणोद्भूत रूपवत्वव्त् । प्राकट्यमनुभूतित्वा नदिकरण स्वाधिकरणातिरिक्त यावत्स्वकारण वृत्त्यनुभूतित्वावच्छिन्न कारणता निरूपित कार्यतावच्छेदकाधिकरणं,  अनुभूतित्वाभाव  समानाधिकरण वृत्त्यनुभूतित्वावच्छिन्न कारणता प्रयियोगिक कार्यतावच्छेदकाच्छिन्नानुभूतित्व व्यापक योग्यता प्रतियोगिताकत्वात् ;  यदभाव समानाधिकरण वृत्ति यदवच्छिन्न कारणता प्रतियोगिक कार्यतावच्छदकावच्छिन्न यद्व्यापक योग्यता प्रतियोगिताकं यत्तत्तदनधिकरण स्वाधिकरणातिरिक्त  यावत््वकारणकवृत्ति तदवच्छिन्नकारणानिरूपित   कार्यतावच्छेदकाधिकरणम्  । यथा रूपचाक्षुषज्ञानं ।  प्राकरट्यत्वं स्वावच्छिन्नकार्यतानिरूपित कारणतावच्छेदकाभावाधिकरण यावत्स्वाधिकरणाधिकरणातिरिक्त कारणकवृत्ति, स्वाधिकरणसमानाधिकरणाभाव प्रतियोगिधर्मावच्छिन्न कारणताप्रतियोगिक कार्यतावच्छेदकत्वे सति तद्धर्मव्यापक योग्यता प्रतियोगितावच्छेदकत्वात्, चाक्षुषज्ञानत्व वदित्यादि गृह्यते ।
	(अवेद्यत्व विवक्षायामिति) यद्यप्युक्तानुमानै स्स्वप्रकाशत्वमात्रं सिद्ध्यति, तथापि तत्र तत्र किञ्चिद्विशेषणावापोद्वापाभ्या मवेद्यत्वं साद्ध्यतचे दित्यर्थः । प्रथमसाध्ये व्याप्यतारहितेति  स्थानेऽभावव्याप्येति विशेषणवापात्, व्यवहारघटित साध्यकेपि  तथातद्विशेषणावापात्, तृतीये तद्धर्मयावत्कारणेत्यत्र तद्धर्मसजातीययत्किंचिद्ध्यक्ति यावत्कारणेति-सजातीयविवक्षायां  स्वप्रकाशत्वमात्रसिद्धावपिसजातीययत्किंचिदिति विशेषणोद्वापात्, अनुभूतित्वपक्षके किंचिद्धर्माश्रयेत्यत्र किंचिद्विशेषणोद्वापात्, प्राकट्यपक्षकेपि यावत्स्वकारण वृत्तीति स्थाने यावत्स्वकारणकान्यानुभूति वृत्त्यवृत्तीति विशेषणानावापेस्वप्रकाशत्वमात्र सिद्धावपि तदावापात्, प्राकट्यत्वपक्षकेपि स्वाधिकरणाधिकरणातिरिक् कारणकवृत्तीति स्थाने स्वाधिकरणाधिकरणातिरिक्त 
कारणकेतर तत्कारणतावच्छेदक समानाधिकरणा वृत्तीतिविशेषणानावापे स्वप्रकाशत्वमात्रसिद्धावपि तदावापात्, अवेद्यत्वं सिद्ध्यति ।
	(आगमबाध इति) आगमेन बाधः । "ब्रह्मविदाप्नोति"  "वचसां वाच्य मुत्तमम्" इत्यादि रागमः । यद्वा-अवेद्यत्वे बादकतर्क माह (आगमेति) आगमस्य बाधः । तदुपपादयति (यदिहीति) (तत्वावेदकेति) वेदान्तशास्त्रस्येत्यर्थः । पूर्वभागस्य धर्मावेदक शास्त्रत्वात् (नेति) " शास्त्रयोनित्वात्" "तत्त्वौपनिषदं" इत्यादिना ब्रह्मणः प्रमाणान्तरवेद्यत्वनिषेधा द्वेदान्तवेद्यत्वपरत्वमेवोक्त श्रुतिसूत्राणां व्तव्यम्, तथाच तदभावे तेषां नैरर्थक्यं स्यादिति भावः।  ननुब्रह्मणस्स्वप्कारसत्वेपि तस्या ज्ञानाविरेधितयाऽध्यासनिवर्तकत्वाभावेन तन्निवर्तकापरोक्षवृत्तेर्वेदान्तसाध्यतया वेदान्तानां सार्थकत्वं, वेदान्तजन्यवृत्त्यधीनाज्ञान निवृत्तिकत्वमेव जिज्ञासासूत्रादेर्विषय इत्याशंकते (ब्रह्माध्यस्तेति) स्वप्रकाशतया सर्वदाभासमान ब्रह्मविषयत्वादनुवादतोक्तिः । वृत्तेरप्रकाशात्मकत्वात्तदवच्छिन्नचैतन्याभावत्वस्या वश्यकत्वात्तत्र  व्यावहारिकभेदस्यापिसत्त्वा द्वेद्यत्वत्वमवर्जनीय मेवेत्याह (तथापीति) (उपाधेरिति) मिथ्यात्वेनैव प्रतिपादनान्न तत्वावेदकत्वहानिरिति शंकते (तस्यापीति) विलयो-निषेधः । किंच -कि मुपहितस्य वेद्यत्वनिषेधः, उतानुपहितस्य ? नाद्यः उपहितस्येदानीमेव वेद्यत्वांगीकारेण तन्निषेधे बाधात् । न द्वितीयः, अनुपहितस्य व्यवहारानर्हतया तत्रावेद्यत्व प्रतिज्ञादरप्यसम्भवा दित्यत्राह (अत इति) उपहितवेद्यत्वस्यानुपदनमेवत्वयां गीकारादित्यर्थः । ननु-वेदान्तजन्य ज्ञानविषयत्वाभावेपि तज्जन्यज्ञानेन भासमाने जीवब्रह्मभेदे ब्रह्मव्यतिरिक्त मित्थ्यात्वे च स्वेनैव भासमानं  तटस्थमेवावच्छेदकं स्यात् । इदमेवचावच्छेदकत्वं दृष्टव्य इत्यादिनोच्यते, नतु ज्ञानविषयत्वमिति  शंकते । (नन्विति) ज्ञानावच्छेदकत्वं ज्ञानविषयीभूता भेदादिव्यावर्तकत्वम् ।  नन्ववच्चेदक मिति  बुद्ध्यापि ब्रह्म नविषयीक्रियते, तज्ज्ञानाविषयभूतमेव ब्रह्म स्वनैव भासमानं तटस्थं  सदवच्छेदकत्वं व्यावर्तयतीत्यत्राह (अन्यथेति) स्वप्रकाशपदेना नवच्छेदकपदेनच ब्रह्मणो प्रतिपादनात्तत्पदद्वयं व्यर्थ मित्यर्थः । किंच-स्वप्रकाशादिपदानां ब्रह्मबोधकत्वस्योक्तत्वात्तन्न्यायेन वेद्यत्वप्रतिपादक वेदान्तवाक्यस्थ पदानामपि ब्रह्मबोधकत्वात्तदपि वाक्यं स्वावैयर्थाय वेद्यत्वमेव साधयतीत्याह (तस्मादिति) नन्वेवं स्तयवेद्यत्वश्रुतेः कथं निर्वाह इति शंकते (ननु यस्यामतमिति) (न शब्दगोचर इति) अत्र 
सब्दप्रतिपाद्यत्वमेवनिषिद्ध्यते, नतु मुख्यवृत्तिविषयता, तेन  प्रमाणान्तरावेद्यस्य ब्रह्मण श्शब्दवेद्यत्वस्यापि निषेधेऽवेद्यत्वमेव   पर्यवस्यतीति भावः ।  अत एव नशब्दगोचर इत्यनेन  शक्यत्वनिषेधपि लक्षयत्वसम्भवात्कथमिदं ब्रह्मणोऽवेद्यत्वे प्रमाणमिति शंका निरस्ता । (अन्यथेति) अविज्ञातादिशब्दैरवेद्यत्वस्य प्रतिपादने विज्ञातादिशब्दै स्स्वरूपाप्रतिपादने चेत्यर्थः (प्रागुक्तेति) "अन्यथा [स्वयम्प्रकाशानुवादनै रर्थक्यप्रसंग] स्वप्रकाशानुमाननैरर्थक्यप्रसंगाच्च" इत्युक्तप्रकारेणेत्यर्थः । आदिपदेन वैयर्थ्य विवक्षितम् । अवेद्यत्वस्य स्वरसतः प्रतीतौ वेद्यत्वस्यापि स्वरसतः  प्रतीतेः परस्परविरोधात् 'अमतं-मतं-नवेद' इत्यादे रनन्वयः, अमत मित्यादिना स्वरूपाप्रतिपादनेऽमतत्वस्योपक्रमे प्रतिपादितत्वा दमतत्वेनमतत्वमेव 'मत' मित्यनेनप्रतिपाद्यत, नत्वाकारान्तरेण मत्वं, अमत मित्यत्र चाकारान्तरेण मतत्वं  निषिद्ध्यते,अतो नानन्वयः, नापि वैयर्थ्य मिति शंकते (अमतत्वोपहितेति) अमतत्वेन मतत्वांगकारेपि स्वरूपे मतत्वस्य सिद्धत्वा दमतत्वस्यबाधितत्वा दमतत्वेन मतत्वमेव, नसम्भवतीत्यनन्वयः । अमतत्वांगीकारे वैयर्थ्यच तदवस्थमिति परिहरति (किमत इति) "अमताविज्ञातादिशब्दैरपि तत्रैव तत्स्वरूपप्रतिपादना" दित्यत्र शंकते (अमतत्वं सामान्यत इति) यद्यप्यन्यथेत्यादिना  ब्रह्मस्वरूपा प्रतिपत्तौ  देष उक्तः, तथापि प्रौढवाद नैवं शंकेति ध्येयम् । अस्त्वमतत्वेन वेषेण ब्रह्मणः  प्रतिपादनम्, तथापि मतत्वस्या प्रतिपादनान्नानन्वय इति शंकते (तथापीति) (गळोपरि गर्जितमिति ) अहृदयमित्यर्थः। (अस्मत्पक्ष इति)  वेद्यत्व पक्ष इत्यर्थः । (वस्त्वन्तरति) रूपादिविरहात्तत्तद्गोचर प्रत्यक्षाद्यगोचरतयेत्यर्थः (अनवच्छिन्नेति) अवच्छिन्नः-परिच्छिन्नः । सचासौ विषयश्चावच्छिन्नविषयः । अवच्छिन्नः - एतावद्गूणक एवैतावद्धिभूतिक एवेतित प्रमितः. अवच्छिन्नविषयो न भवतित्यनवच्छिन्नविषयः । तत्प्रसादं विना दुर्ज्ञनत्वादि रादिशब्देन गृह्यते (विज्ञातारमिति) ज्ञातव्यत्वमात्रनिषेधे केनेति   हेत्वाक्षेपायोगाद्भगवत्प्रसादसहकृतन्यायोपबृंहित वेदान्तैरेव ज्ञातव्यत्वं विवक्षितमिति भावः  (एवमिति) सापि श्रुतुः प्रमाणान्तरग्राह्यत्व विषयेत्यर्थः ।
"अन्यथा" अवेद्यत्वपरत्वे । "यच्छब्दादिभिः" -'यतोवाच' इत्यत्र । आदि शब्देन-आन्दपदं ब्रह्मपदंच  गृह्यते(एव मन्यान्यपीति) "यद्वाचानभ्युदितं" "अगृह्यो न हृह्यते" "न ग्राह्यः कनचित्क्वचित्" "मान्तुवेदनकश्न" इत्यादीनि विवक्षितानि । "प्रमाणान्तराणि"-प्रकाश्यत्वादिलिंगकानुमानानि । "श्रुत्यन्तरं" -"ब्रह्मविदाप्नोतिपरं" 
इत्यादि । "यद्वाचानभ्युदितं" इत्यत्र "तदेवब्रह्मत्वंविद्धि" इति वाक्यशेषः। ["अगृह्योनगृह्यते" इत्यत्र-" स एषेनोति नेत्यात्माग्राह्यः" इतिवाक्यशेषः] "वाक्यस्थपदान्तराणि"- तदुपस्थापकानि यत्पदादीनि ।
	यदाहनवीनः - चिदविषयत्वमवेद्य्वं, आत्मनश्च चैतन्याभेदान्न तद्विषयत्वम् । नन्वेवमपि चैतन्यस्य कल्पितभेदेन चैतन्यविषयत्वं  सम्भवति, सत्यभेदस्तु घटादावपि नास्तीतिचेत् ? सत्यम्, अभेदेभेदप्रयोज्य सम्बन्धायोगात्, धर्मिसमानसत्ताकभेदाभावे तत्समानसत्तकविषयत्वाभावेन रजतकाल एव शुक्तितकाया अरजतत्ववद्धेद्यान्यत्वस्य सत्त्वेन स्वप्रकाशतानपायात्, इति ।। तन्न, संविद्भेदस्य समर्थितत्वात् ; कल्पितभेदस्यत्वयाप्यंगीकाराच्च । यदिच  धर्मिसमसत्ताकवेद्यत्वाभावाद्ब्रह्मावेद्यमिति ब्रूषे, तर्हि ब्रह्म धर्मिसमसत्ताकवेद्यत्वाभावाद्यथाऽबेद्यंधर्मिसमसत्ताककारणत्वस्याप्यभावात् ब्रह्माकारणमपि स्यात् ।
	ननु व्यावहारिकमपि विषयत्वम् ब्रह्मणोनास्त्येव, धर्मिसमानसत्ताकभेदस्य व्यावहारिक  विषयत्वोपपादकत्वादितिचेत् ;   पुरुषान्तान चैतन्यस्य पुरुषान्तरचैतन्य विषयत्वाभावापत्तेरिति ।             
	इति श्रीवाधूलकुलतिलक श्रीनिवासाचार्य पादसेवासमधिगत परावरतत्वयाधात्म्येन तदेकदेवतेन तच्चरण परिचरमपरायणेन  तत्प्रसादलब्ध महाचार्या परनागधेयेनरामानुजदासेन विरचितायां शतदूषिणी व्याख्यायां चण्डमारुताख्यायां अवेद्यत्वनिरासः । 
इति विंशः स्कन्धः ।  
श्रीः
वादः 21 
यतिपति परिदृष्टं प्रेष्ठमाम्नायवाचां शुभमतिभिरुपास्यं शुद्धसिद्धांतमार्गं ।
जनिपथभवभाजां लक्षय न्सानुकम्पो जयति भुवि वधूलश्रीनिवासार्यवर्यः ।।
बाह्यादिभिश्चिरनिरुद्ध निजप्रकाशे पाणिन्धमीभवति वेदपथे समीचि ।
श्रीमद्यतीन्द्र कतिरत्न रुचिप्रचारैस्संचारयन् जयति नः कविवादिसिह्मः ।।
	(ये पुनरिति) स्ववचनविरोधश्च `प्रतिवादिनश्शिष्याणांचे' त्यादिना वक्ष्यमाणोनुसन्धेयः (घटादिविषय प्रकाशात्मिकाया इति) अहमर्थधर्मभूताया इति 
विवक्षितम् । तेन तदभिमतसंविदोघटादिप्रकाशात्मकत्वात् कोट्यन्तराभेदशंकाया अनवकाशः (सकलविषयाविरक्ताया इति) स्वतः इति शेषः, वृत्त्याद्यवच्छेदे विषयोपरोधात् । कस्याश्चिदिति तुच्छत्वं व्यज्यते (अन्यस्या इति) अनहमत्यर्थधर्मभूताया निद्धर्मकाया निराश्रयाया इत्यर्थः । ईश्वरस्यविषयोत्पत्तेः प्रागपि तत्प्रत्यक्षमस्त्येवेत्यत उक्तमस्मदादीनामिति । ईश्वरवदस्मदादिप्रतीतेरपि प्रतीतित्वादेवानुत्पन्नविषयता स्यादित्याशंक्य तथा सति कारणापेक्षविरहात् सर्वदा सर्वेषां सर्वज्ञत्वं स्यादित्याह (अन्यथेति) ननु पूर्वघटादिकमविषयीकृत्यैव स्थिताऽहमर्थभूता संवित् तत्तद्विषयेन्द्रियसन्निकर्षादिसामग्रीवशात् तत्तद्घटादिविषया भविष्यतीति शंकते (नन्विति) किमिदं सामग्रीवैचित्र्यात् घटादिविषया भविष्यतीति । किं घटादिविषयकं ज्ञानमुत्पद्यत इत्यर्थः, उत विषयीकरणलक्षणसम्बन्ध उत्पद्यत इति । नाद्य इत्याह (सत्यामिति) द्वितीयमाशंकते । (तत्तदिति) तत्तत्प्रत्यक्षानुमानादिसामग्र्यनन्तरं साक्षात्करोम्यनुमिनोमीति तत्तत्सामग्रीप्रयुक्तकार्यवैजात्यस्य संविद्यनुभवात् तदर्थत्वमेव सामग्र्या युक्तमिति नसामग्रीसाफल्याय तत्तत्साध्यतया सम्बन्धकल्पनमित्याह । (नेति) `नहि द्रष्टुर्दृष्टेर्विपरिलोपो विद्यते नविज्ञातुर्विज्ञातेर्विपरिलोपो विद्यते' `प्रकाश्यन्ते नजन्यन्त' इत्यादिभिः संविदो नित्यत्वावगमात् तत्तत् ज्ञानस्य तत्तत्सन्निकर्षाद्यनुविधानदर्शनाच्च सामग्र्यवैयर्थ्याय 
स्वरूपातिरेकीसम्बन्धः सामग्र्यास्तादर्थ्यं च कल्पनीयं, वैजात्यं च संबन्धगतमेवेति शंकते (संविदिति) (किमिति) सम्बन्ध इति शेषः । तद्विषयीकरणं धर्मरूपं विकाररूपां वा मिथ्याभूतं विषयीकरणान्तरमपेक्षते, किंवा सत्यभूतमिति निरूपणीयमित्याह (आरोपितस्येति) (विषयीकरणान्तरापेक्षयेति) मिथ्याभूतविषयकिरणान्तरापेक्षयेत्यर्थः । (न प्रागुक्तो दोष इति) किन्तु अपसिद्धान्त इति शेषः । (व्याघातादिति) आरोपितस्य प्रतीतिनियतसत्ताकत्वादिति भावः । ननु संवित् घटादिप्रकाश एव विषयीकरणमपेक्षते, न तु विषयीकरणेऽपि, स्वरूपस्यैव तत्प्रकाशात्मकत्वादिति शंकामनूद्य परिहरति (तत्रैवेति) विषयीकरणविषये सामग्री नैरपेक्ष्यात्, नित्यभूतायास्संविदस्सर्वदा तद्विषयत्वे विषयीकरणस्य सर्वदाभानात् विषयभानं 
विना तद्भानायोगात् घटादीनामपि सर्वदाभानप्रसंग इत्यर्थः । किञ्च विश्वव्याप्तानां नित्यायांच सर्वदेशकालवर्ति पदार्थाधिष्ठानस्य योग्यायां संविदि प्रपञ्चाध्यासमवोचः, अस्मिंश्च कल्पे अहमर्थधर्मभूतायां तादृश्यां संविदि अध्यासो वाच्यः । तदतिरिक्त संविदध्यासे एतत्संविदा भानायोगात्, अधिष्ठानसंविदैव भानाभ्युपगमात् । ततश्चाधिष्ठानभूतया तया संविदा घटादीनां भानावश्यम्भावात् कादाचित्कसम्बन्धापेक्षाविरहात् न तदर्थं सामग्र्यपेक्षा युक्तेत्याह (किञ्चेति) अधिष्ठानभूतयापि संविदा सामग्र्यधीनसम्बन्धदशायामेव घटादिर्भासते, नान्यदेत्यत्राह (नचेति) तथासति मिथ्यार्थस्य भाननियतसत्ताकत्वात् घटादेस्सन्निकर्षदशायामेव सत्वं स्यात् नान्यथा, तच्च प्रमाणविरुद्धं तु अनङ्गीकृतं चेत्यर्थः । 
	नन्वस्तु दृष्टिसृष्टिः, चैत्रेसुषुप्ते तद्देहादिकं तं प्रति नास्त्यैव, जाग्रतो मैत्रस्य तद्भ्रान्त्या, प्रत्यभिज्ञातु सोऽयं देवदत्त इतिवत् भ्रान्तिरिति । अत्राहुः । दृगन्यस्य सर्वस्य दृष्टिसृष्टित्वे तत्तत्कार्यस्य प्रतीतिमात्र शरीरत्वेन नियततत्तत्कारणाजन्यत्वे श्रुतिषु स्वर्गार्थं ज्योतिष्टोमादिविधेः ब्रह्मसाक्षात्कारार्थं श्रवणादिविधेराकाशादेः वाय्वादिहेतुत्वोक्तेश्चायोगात्, तवापि तृप्त्यर्थं भोजने परप्रत्यायनार्थं शब्दोच्चारणादौ च प्रवृत्ययोगेन स्वक्रियादिविरोधाच्च । यदि तूक्तश्रुत्यादिकमपि स्वाप्नश्रुत्यादितुल्यमिति न पर्यनुयोज्यम् । तर्हि अद्वैतश्रुतिमीमांसादिकमपि तथेति न तेन अद्वैतसिद्धिः । दृष्टिसृष्टिपक्षे घटादेः स्वज्ञानात्पूर्वमसत्त्वेन प्रतिकर्मव्यवस्थानुपपत्तेश्च । शुक्तीदमंशस्य रूप्यवदिदं रूप्यमिति ज्ञानात् प्रागसत्वेन संयोगादिहेतुत्रयजन्यत्व- रूपस्य अध्यासतटस्थलक्षणस्य सत्यमिथ्यावस्तु सम्भेदावभास लक्षणस्वरूपलक्षणस्यायोगाच्च । इदं रूप्यमिति ज्ञानकाले 
शुक्तित्वादेरभावेनाध्यासस्य तदज्ञानकार्यत्वादि प्रक्रियाविरोधाच्च । इदं रूप्यं नेदं रूप्यमिति ज्ञानयोर्भिन्नविषयत्वेन बाध्यबाधकभावानुपपत्तेश्च । रूप्यादिबाध्यस्यापि दृष्टिसृष्टित्वेन तेन रूप्यादेर्मिथ्यात्वा- सिद्धेश्च । रूप्यादिबाध्यस्यापि दृष्टिसृष्टित्वेन तेन रूप्यादेर्मिथ्यात्वासिद्धेश्च । सुषुप्तिप्रलयादौ जीवब्रह्मविभागस्या- प्रतीतत्वेन 
अविद्यमानतया प्रत्यहं प्रतिप्रलयं च मुक्तस्य पुनरावृत्यापाताच्च । सुप्तंप्रति संस्कारादेरप्यकार्यत्वादि- प्रक्रियाविरोधाच्च । इदं रजतं नेदं रूप्यमिति ज्ञानयोर्भिन्नविषयत्वेन बाध्यबाधकभावानुपपत्तेश्च । रूप्यादि- बाधस्यापि दृष्टिसृष्टित्वेन तेन रूप्यादेर्मिथ्यात्वासिद्धेश्च । सुषुप्तिप्रलयादौ जीवब्रह्मविभागस्याप्रतीतत्वेन विद्यमानतया प्रत्यहं प्रतिप्रळयं च मुक्तस्य पुनरावृत्त्यापाताच्च । सुप्तं प्रति संस्कारादेरप्यभावेन तस्य पुनरुद्बोधायोगाच्च । मोक्षस्यापि दृगन्यत्वेन स्वाप्नमोक्षवत् दृष्टिसृष्टित्वापाताच्च । चिन्मात्रस्यैव घटादिदृष्टित्वे तस्य सर्वदा प्रतीत्यापत्त्या विशिष्टस्य तत्त्वेवाच्ये तस्यापि विशिष्टस्य दृष्टिसृष्टित्वेऽनवस्था प्रसङ्गाच्च । उक्तन्यायेन दोषाज्ञानदृष्टिदेहेन्द्रियादीनाम् अभावे भ्रान्त्ययोगेन तेषामपि दृष्टिसृष्टित्वेऽनवस्थापाताच्च । घटादेः
दृष्टिसृष्टिरित्यस्यापि दृष्टिसृष्टित्वेन घटादेरदृष्टिसृष्ट्यापाताच्च । प्रत्यभिज्ञाविरोधाच्च । दीपादौ परिमाणादिभेदस्येव इह बाधकस्याभावात् । तदभावेऽपि भ्रान्तित्वे च घटादेरप्येकस्मिन्नपि क्षणेभेदस्यात्मनोऽपि प्रतिक्षणं भेदस्य च प्रसङ्गात् । सोऽयं देवदत्त इत्यादि दृष्टान्तेन तत्वमस्यादौ जहदजहल्लक्षणयैक्य परत्वोक्त्ययोगाच्च । अभेदस्यापि दृष्टिसृष्टित्वेन तद्ज्ञानस्य बाधकत्वायोगाच्च । `ध्रुवाद्यौः ध्रुवापृथिवी, ध्रुवासः पर्वता इमे, ध्रुवं विश्वम्' इत्यादिश्रुतिविरोधाच्च । भिन्नत्वेन प्रतीतस्य घटपटादेरभेदः, अभिन्नत्वेन प्रतीतस्य तु घटस्य प्रतिक्षणं भेद इति दृष्टहानादृष्टकल्पनापाताच्च । `अस्मादात्मनस्सर्वे प्राणास्सर्वे लोकास्सर्वे वेदास्सर्वाणि भूतानि व्युच्चरन्ति' इति श्रुतावपि पूर्ववाक्ये `यत्रैष एतत्सुप्तोऽभूदि'ति सुप्ताधारत्वेनोक्तस्य ब्रह्मणः सर्वस्रष्टृतोच्यते, नतु सुप्तोत्थिताज्जीवात् प्राणादिसृष्टिः, येन इयं दृष्टिसृष्टौ मानं स्यात् । अन्यथा वाक्यशेषे - `नाड्यो द्वासप्तति सहस्राणि हृदयात्पुरीततम् अभिप्रतिष्टन्त' इत्यादिना सुषुप्तौ नाड्याद्युक्तिः, `यथोर्णनाभिस्तन्तुनोच्चरेत् यथाग्नेः क्षुद्राविस्फुलिङ्गा' इत्याद्युक्तिः, अत्रापि वाक्ये `सर्वे लोका' इत्याद्युक्तिश्चायुक्ता स्यात् । न हि दृष्टिसृष्टिपक्षे सुषुप्तौ नाड्यादिकं ऊर्णनाभ्यग्न्यादितस्तन्तुविस्फुलिङ्ग जन्म वा सुप्तोत्थितस्य सर्वलोकादिदृष्टिर्वास्ति । न चोर्णनाभि तं तु अग्निविष्फुलिङ्ग दृष्टान्तो दृष्टिसृष्ट्यनुगुण इति । 
	अव कश्चिदाह-दृष्टिसृष्टिपक्षे सर्वापि व्यवस्था स्वप्नवदुपपद्यते, "अनादिमायया सुप्तो यदा जीवः प्रबुध्यत" इति श्रुत्या जाग्रतोपि जीवस्य सुप्तत्वोक्त्या दृष्टिसृष्टेस्तात्पर्याविषयत्वेन प्रतिपादितत्वात् । कथंचि द्दैनन्दिनस्वप्नवैलक्षण्येपि कुण्डपायिना मयने "मासमग्निहोत्रं जुहोती" त्यादाविव धर्मातिदेशस्या वक्ष्यकत्वात् । दृष्टिसृष्टेश्च प्रसिद्धस्वपरधर्मत्वाद्भवति तत्पुरस्कारेण प्रवृत्ता श्रुति स्तवमानम् । किंच-देवदत्तस्य जाग्रदवस्था स्वप्नो भवितु मर्हति, बोधनिवृत्त्यवस्थात्वात् , तस्यैव दैनन्दिनस्वप्नावस्थावत् । नच जागर्मीत्यनुभवविरोधः, दैनन्दिनस्वप्ने तादृशानुभवेपि यथा नस्वप्नत्वविगीकारोधः तद्वदुपपत्तेः । एवंच पुरुषस्या शीतिसंवत्सरसाध्यस्वप्नांगीकारा न्नकोपि विरोधः । नच मुक्तस्य पुनरावृत्त्यापातः, विभागप्रागभावा समानकालीन विभागप्रध्वंसस्यैव मोक्षत्वेन सुषुप्त्यादौ मुक्त्यभावादिति ।
	तन्न, स्वप्ने व्यवब्धाया असिद्धेः । नहि तत्र कारण मपेक्ष्यैव कार्योत्पत्ति र्दृश्यते, किन्तु-क्वचिद्दण्डादौ सति क्वचित्तदभावेपि घटोत्पत्ति र्दृश्यते, अतः कारणापेक्षानियमोऽनुपपन्नः । किंच बहुकालव्यवहितस्वर्गो नस्वप्ने दण्डादिसामग्रीदर्शनानन्तरं घटवत् यागदर्शानानन्तरमेव दृश्यते । नच यागदर्शनानन्तर मदृष्टदर्शनं तदनन्तरचं स्वर्गदर्शनमिति वाच्यम् ; नहि यागदर्शनानन्तरं नियमेना दृष्टदर्शन मस्ति, नच तत्सत्वेपि वा तदनन्तरमेव स्वर्गादिदर्शन मस्ति, नच यावत्स्वर्गोत्पत्त्यदृष्टदर्शनंवा । अत स्स्वगार्थज्योतिष्टोमादिविधि रनुपपन्नः । दृष्टिसृष्टिं जानत स्तवतृप्त्यर्थं भोजनादौ प्रवृत्ति रनुपपन्नैव । भोजने सत्यपि क्षुन्निवृत्त्यात्मक तृप्तिज्ञानाभावसम्भवेन तत्रैव व्यभिचारग्रहात् । बालानां मात्रादिभि राशितानां तदानीं तृप्तिज्ञानशून्यानां प्रबोधानन्तरं तृप्तिज्ञानेनैव तृप्तिसृष्टे स्तत्रैव व्यतिरेकव्यभिचारग्रहाच्च । चैत्रे सुप्ते तद्देहादिकं तंप्रति नास्त्यवेत्युक्ता स्वेनाज्ञातस्य स्वम्प्रत्यभावा दज्ञातपरोप्तबीजस्य केवलांकुरदर्शिन स्तव बीजाभावेप्यंकुरदर्शनेन व्यभिचारग्रहा दुंकुरार्थं बीजे प्रवृत्त्यनुपपत्तेः । मानाभावाच्च नदृष्टिसृष्टिः । "अनादिमायया सुप्त" इति श्रुतिस्तु तत्र नमानम् , तवहि तत्वज्ञानांभावएव सुषुप्तिधर्मः प्रतिपाद्यते, नतु दृष्टिसृष्टिः । 
दृष्टिसृष्टेरेव स्वाप्नधर्मत्वेन प्रतिपाद्यत्वे सुप्तो यदा प्रबुद्ध्यत, इति स्वापविरोधिप्रबोधात्मकत्वेन प्रतिपाद्यमानतत्वज्ञानकाले दृष्टिसृष्ट्यभावप्रसंगात् । प्रत्युत इयं श्रुतिः ' मयया सुप्त ' इति वदन्ती तदभावमेव प्रतिपादयति । घटादिदृष्टेः प्राङ्मायया दृष्टे रभावेना भावात् । 
दृष्टिसृष्टिपक्षे मायाधीनदृष्ट्यसम्भवात् । एतेन जगदुपादानप्रतिपादक बहुश्रुतिविरोधोपि सिद्धः ।
	यदप्यनुमानमुक्तं, तत्र किं जागरणमेव पक्षः उत तथा प्रतीयमानमावम् ? नाद्यः स्वप्ने जागरणबुद्धितुल्यत्वोपपादनेन लोक सिद्धजागरणस्य जागरणत्वाभावात् सुषुप्तिमोक्षयो रन्यतरस्यैव जागरणत्वप्रसंगेन तस्य पक्षत्वे बाधापसिद्धान्तयो रन्यतरस्यैव जागरणत्वप्रसंगेन तस्य पक्षत्वे बाधापसिद्धान्तयो रन्यतरप्रसंगात् । नद्वितीयः, स्वप्ने जागरणबुद्धिविषयस्यापिपक्षत्वप्रसंगेन तत्र सिद्धसाधनात् । किञ्च-किं स्वप्नत्वमेव साध्यते ; किंवा स्वप्नसाधर्म्य ? नाद्यः, पूर्वत्र सुप्तधर्मातिदेशोक्तिविरोधात् । नद्वितीयः, सिद्धसाधनात् । बोधनिवर्त्यत्वंच किं लोकसिद्धप्रबोधनिवर्त्यत्वं, किंवा तत्वज्ञाननिवर्त्यत्वं ? नाद्यः, सुषुप्तौ व्यभिचारात् । तस्या स्स्वप्नत्वे अवस्थात्रयविभाजक प्रमाणविरोधात् । नद्वितीयः, असिद्धेः । अप्रयोजक श्चायं हेतुः ।
	यदपि-विभागप्रागभावासमानकालीन विभागध्वंसस्यैव मोक्षत्वेन सुषुप्त्यादौ मुक्त्यभाव इति । तन्न, सुषुप्तिकाले विभागप्रागभावस्यापि विभागवदेव दृष्ट्यभावा दभावेन विभागध्वंसस्य सुषुप्तौ प्रागभावासमानकालीनतया मुक्तित्वानपायात् । नच दृष्ट्यभावादेव सुषुप्तिकाले नविभागध्वंस इति वाच्यम् , मोक्षकालेपि दृष्ट्यभावादेव तदसिद्ध्यापातात् ।
	यच्च मतान्तरम्-प्रतिकर्मव्यवस्थादिसिद्धये कल्पितं, घटादेः कुम्भकारादिसृष्टौ सत्या मेवा परा दृष्टिसृष्टि रस्तु । नच सृष्टिद्वयवैयर्थ्य, सर्वत्र केवलस्य सृष्ट्यनन्तरं विशिष्टसृष्टेरावश्यकत्वात् । श्रुतावपि "तत्तेजो सृजते" त्यादिना केवलानान्तेचोबन्नानां सृष्टि मभिधाय "तासां त्रिवृतं त्रिवृतमेकैकां करवाणी" ति केवलसृष्ट्यतिरिक्ताया विशिष्टसृष्टेः प्रतिज्ञायमानत्वदर्शनात् । तत्र 
केवलाना मर्थक्रियाकारित्वशून्यत्वेना सत्कल्पत्वप्रसंगे प्रयोजनसिद्ध्यर्थं विशिष्टसृष्ट्यभ्युपगमे प्रकृतेपि घटादे रप्रतीतिदशायां जलाहरणपाकाद्यभावेन तत्सिद्ध्यर्थं दृष्टिसृष्टे रावश्यकत्वात् । एवंच प्रतिकर्मव्यवस्थाद्युपपत्तिः । नचान्यसृष्टे वस्तुन्यन्यस्य कर्तृत्वानुपपत्तिः, कुलालसृष्टे घटादा वीश्वरस्यापि कर्तृत्वादिति ।
	तत्रोच्यते । किमिदं दृष्टिसृष्टिरिति ? किं दृष्टे स्सृष्टिः, उत दृष्टिरेव सृष्टिः, अथ दृष्ट्या सृष्टिः ? नाद्यः विवादाभावात् । नद्वितीयः, दृष्टेः कृत्यात्मकसृष्टिरूपत्वासम्भवात् । यत्तूक्तं, कार्यविषयः कर्तृनिष्ठो व्यापारएव सृष्टिः, अतो दृष्टिरपि सृष्टिरिति । तन्न, तन्मात्रे 
सृष्टित्वाव्यवहारात् । नहि यथा घटं पश्यती त्येतत्समानार्थतया घटं सृजतीति व्यवहरन्ति, तथा घटं पश्यती त्येतत्समानार्थतया घटं सृजतीति व्यवहरन्ति । प्रत्युत नायं सृजति किन्तु पश्यतीत्वेव । तृतीयेपि-किं कुलालसृष्टस्यैव घटस्य पुन स्सृष्टिः, उत व्यक्त्यन्तरस्य, अथ विशिष्टस्य ? नाद्यः असम्भवात् । विवृत्करणादिस्थलेपि पूर्वमसृष्टस्यैव सृष्टिः । तत्र संसर्गस्यैवोत्पत्तिः द्रव्यान्तरस्य तद्विशिष्टस्य वेत्यन्यदेतत् । प्रयोजनाभावाच्च न पुनस्सृष्टिः । द्विदीयेपि किं तद्ध्यक्त्यन्तरं व्यावहारिकं, किंवा प्रातिभासिकं ? तत्राद्येपि दृष्टिः किं कुलालसृष्ट घटविषया सत्येव व्यक्त्यन्तरमुत्पादयति, उत व्यक्त्यन्तरविषयैव । नाद्यः, तद्व्यक्त्यन्तरस्य प्रत्यक्षविषयत्वाभावापत्तेः । नच तद्ध्यक्त्यन्तरं स्वानन्तरभावि प्रत्यक्षविषय इति वाच्यम् , तस्य पूर्वप्रत्यक्षपेक्षयाभिन्नविषयत्वे प्रमाणाभावात् । ननु-सामग्रीवला द्व्यक्तिद्वयविषय मेकं ज्ञान मस्त्विति चेत् ? तथासति घटद्वयोपलम्भप्रसंगात् ।
	ननु पूर्वघटोपादानत्वान्नविविच्य प्रतीति रिति चेन्न, अविकृतस्य घटस्योपादानत्वा योगात् । मृद््घटत्वेन परिणतेतिवत् सएव घट एतद््घटत्वेन परिणत इति प्रतीतिप्रसंगात् । प्रमाणाभावाच्च नव्यक्त्यन्तरोत्पत्तिः । यत्तु बौद्धच्छर्दिभक्षणं, घटादेरप्रतीतिदाशाया मित्यादि । तच्च, सहकारिसमवधानासमवधानाभ्यां कार्यतदभावोपादानेन बौद्धान्प्रतिक्षिपद्भि 
र्वैदिकैर्निरस्तं । किंच दृष्ट्यासृष्टेपि घटे इच्चाकृत्याद्यभावे जलाहरणासिद्ध्या जलाहरणाव्यवहितप्राक्काले जलाहरणानुकूलकृत्यैव जलाहरणयोग्यघटव्यक्तिसृष्टिर्वाच्येतिकृति सृष्टिरेवस्यान्नदृश्टिसृष्टिः । अतएव न द्वितीयः, प्रातिभासिकस्य जलाहरणायोग्यत्वाच्च । यच्च कुलालसृष्टघटादेव जलाहरणं, मणिप्रभाविषये मणिबुद्धिन्यायेन व्यावहारिकघटसम्बन्धस्य प्रातिभासिकस्य प्रतीयमानत्वेन तत्प्रवृत्तस्य तल्लाभनियमादिति । तन्न, तथासति व्यक्त्यन्तरसृष्टिकल्पकाभावात् । नापि तृतीयः, विशेषणविशेष्यतत्सम्बन्धातिरेकिविशिष्टकल्पनेमानाभावात् । यच्चोक्तं-केवलाद्विशिष्टं भिन्नमंगीकर्त्तव्यं, अन्यथा विशेषणविशेष्यतत्सम्बन्धातिरेकिविशिष्टानंगीकारे दण्डीपुरुषः दण्डपुरुषतत्सन्धा इति प्रतीत्योर्वैलक्षण्यंनस्यात् । विशिष्टस्यान्यत्वादेव- "विष्णवेशिपिविष्टाय" "विष्णुरुपाँशुयष्टव्यः" । "संवत्सरमिन्द्रंयजेत" । "तेषां महेन्द्रोदेवते" त्यादावपि देवताभेदसिद्धिरिति । तन्न, विशिष्टप्रतीतौ विशेषणसम्बन्धयो र्विशेष्यत्वासिद्धे र्दण्डपुरुषसम्बन्धा इति प्रतीतौ तयो रपिविशेष्यत्वाच्च प्रतीत्यो र्वैलक्षण्यस्य स्फुटत्वात् । 
विशिष्टस्यान्यत्वे दण्डीत्यादिप्रतीते र्निर्विकल्पकतापत्तेश्च । ततश्च विशिष्टप्रतीतेरेव सर्वत्र मानत्वात् , तस्या श्चातिरिक्तविशिष्टविषयत्वे विसेषणविशेष्य तत्सम्बन्धेषु मानाभावप्रसंगा त्प्रामाणिकपदार्थपरित्यागोऽप्रामाणिकपदार्थस्वीकारइति महानयमनर्थः । नच वेदान्तिना मिन्द्रमहेन्द्रादेर्भेदः, तदभावेपि तत्तत्कर्मसु तत्तन्मन्त्रविनियोगबलादेव तथा तथा यजनोपपत्तेः । किञ्च-विशिष्टस्य विशेषणाद्भेदेऽविद्याविशिष्टान्तःकरण विशिष्टस्य प्रतिबिम्बितस्य वा जीवस्य जडत्वमित्थ्यात्वयोः प्रसंगात् । 	
	यच्चोक्तं-उत्पत्तिः प्रथमावगतिरिति वेदरूढत्वेन लोके घटादा वपि तस्यैवोत्पत्ति शब्दार्थत्वादिति । तन्न-किमुत्पत्तिः प्रथमा, वगतिरिति वैदिकेन केनचिद्वाक्येनोत्पत्तिशब्दस्य प्रथमावगतौ रूढत्वं प्रतिपाद्यत इत्युच्यते, उतप्रथमावगतौ वेदे उत्पत्तिशब्दप्रयोगा तस्य तत्र रूढत्वमवधार्यत इति, उत 
मीमांसक व्यवहारबलाद्रूढत्वमिति । नाद्य द्वितीयौ, असिद्धेः । न तृतीयः, गौणतया प्यन्यथा सिद्धियोग्य मीमांसकव्यवहारमात्रेण लौकिकस्य व्यवहारस्य बाधायोगात् । किंच-किमवगतिशब्दः प्रत्यक्षावगतिपरः, उतावगतिमात्रपरः । नाद्यः, "सोमेन यजेत" "यदाग्नेयोष्टाकपाल" इति वाक्यजन्यज्ञानस्य प्रत्यक्षत्वासिद्धेः । न द्वितीयः, घटाद्यर्थदण्डाद्युपादानाय वने प्रवर्तमानस्य पुरुषस्य तत्प्रवृत्तिहेतुभूत घटस्मरणकालएव घटस्योत्पत्तिप्रसंगाच्च । अपिच-कार्यविषयः कर्तृनिष्ठोव्यापारविशेष स्सृष्टिरिति त्वयैवोक्तं, तद्दृष्टेः सृष्टिरूपत्वे सृष्टे र्दृष्ट्यधीनत्वे चावगति रुत्पत्तिरित्यनेन विरुध्यते, उत्पत्ते र्घटादिधर्मत्वात् । इत्यलं कुतर्कमूल मिथोविरुद्धबहुविध प्रलावनिरसनेन ।
	(अत इति) यतएव मध्यस्तो घटादिः प्रतीतिनियत सत्ताकः, यतश्च न सामग्र्यधीन सम्बन्धलक्षणमात्र सिद्धसत्ताकः, यतश्चाना द्यधिष्ठान संविद्भास्यश्च, अत इत्यर्थः (कस्मैचिदिति) ईश्वरायेत्यर्थः (एकस्यामिति) अहमर्थधर्मभूत संविदपि सर्वत्रैकैवेति भावः । उक्तदोषपरिहारायैवा नन्तास्संविद स्स्वीक्रियन्ते, ततश्च यस्य यस्यां संविदियोर्थोध्यस्यते तस्य तया संविदासोर्त्थो भासत इति प्रकाशाप्रकाशोपपत्तिरिति शंकते (अनन्तेति) अत्रच सर्वस्मै प्रकाश प्रसंग परिहार मात्रं शंक्यते, नतु याव त्सत्तं प्रकास प्रसंग परिहारः । संवि त्स्वध्यास स्संवि दध्यासः । अद्वैतश्रुतिविरोधा न्नाध्यासं विना नानासंवित्सम्भवः, तत्रच किंसंविदध्यस्ता, किंवा तस्यां नानात्वमिति विकल्प्याद्यन्दूषयति (घटादीति) घटादिविषयसंविदा मध्यस्तत्वे तदतिरिक्तसंविदो नुपलम्भनिरस्ततया संविदद्ध्यासस्य 
तदधिष्ठानकत्वासम्भवा दधिष्ठानान्तरासम्भवाच्च संविदद्ध्यासस्य निरधिष्ठानतया शून्यवादप्रसंग इत्यर्थः । द्वितीये कल्प माशंकते (सत्यामिति) भेदाध्यासे सति यथा सव्यदक्षिणव्यवस्था, तथा घटविषयत्व तदविषयत्वव्यवस्थाप्युपपद्यत एवेत्याशंक्याह (सर्वेष्विति) प्रतीयमानधर्मविरोधि धर्माध्यासएव तयोर्धर्मयोः परस्परात्यन्ताभावसमानाधिकरणतया परस्परं भिन्नाश्रयतया वा व्यवस्थायाः प्रतीति रुपपद्यते, नत्वन्यथापि, तथासति अळीकचन्द्रत्वादेरपि व्यवस्थाप्रसंगात् , 
घटविषयकत्व पटिषयकत्वादिकंच नपरस्परविरोधि, समूहालम्बने तदुभयदर्शनादिति भावः । किञ्चैवं प्रतीतिव्यवस्थायामपि घटविषयकत्व पटविषयकत्वाद्यन्यस्वरूपस्य नव्यवस्थासिद्धिः, सव्यत्वदक्षिणत्वादेः प्रतीतिव्यवस्थायामपि एकस्मिन्नेवारोपितत्वेन परस्परसमानाश्रयत्वाभाव रूपार्थव्यवस्थाया अभावात् । नहि भेदारोपमात्रात्स्वाभाविकाभेदो पगच्छति । ततश्च घटविषयकत्वादेर्नपरस्परसामानाधिकरण्याभावात्मक व्यवस्थासिद्धिः । विषयीकरणलक्षणसम्बन्धस्य सामग्र्यधीनत्वे दूषणान्तर माह (यस्त्विति) "अन्यथे" त्यारभ्योक्त मर्थ मुपसंहरति (अतइति) यतएव घटादिविषयप्रकाशस्य कादाचित्कत्व मुपपत्त्ययोग्य मत इत्यर्थः (अप्रकाश इति) प्रकाशके सत्यपि कदाचि दप्रकाशांगीकारे कदाचिदपि प्रकाशो नस्यादित्यर्थः (यावत्सत्तमिति) यावत्संवित्सत्तमित्यर्थः । यद्वा-यावद्विषयसत्तमित्यर्थः । ज्ञानस्य नित्य स्यापि विषयसत्त्वदशाया मेव तत्प्रकाशकत्वस्य तै रंगीकारात् । एतेन कादाचित्कसंविद्विषय सम्बन्ध निराकरणेन वृत्त्यवच्छेददशायां संविदो विषयसम्बन्ध इति प्रत्युक्तं । वृत्तिरेव सम्बन्धः, सामग्र्यपि तदर्था, उत्पत्तिविनाशप्रतीतिरपि तद्विषयैवेति चेन्न ; किंवृत्तिमात्रं सम्बन्धं उत तदाकार वृत्तिः । नाद्यः, घटप्रकाशकाले   सर्वभानप्रसंगात् । न द्वितीयः, सुखादे रप्रकाशप्रसंगात् । किंच संविद्धिषयसम्बन्धो यदि वृत्तिः, तदा वृत्त्यभावदशायां घटादे र्भानं नस्यात् । सामग्र्यन्वय व्यतिरेकानुविधाना दबाधित संविदुत्पत्ति प्रतीतेश्च संविदुत्पद्यत इति ।
	अव नवीनः, संविन्नोत्पद्यते, तद्धेत्वनिरूपणात् । तथाहि- न तावच्छक्षुरादि स्स्फुरणहेतुः, बाह्यगोचर चक्षुरादे रह मर्थसाधारण स्फुरणाहेतुत्वात् । ज्ञानधाराकालीन स्फुरणस्य युगपदनेकज्ञाना जनक चक्षुराद्यजन्यत्वाच्च । नापि मनः, असाधारण प्रमाकरणसहकृतस्यैव मनसो ज्ञानहेतुत्वादिति ।
	तन्न, बाह्यविषये चक्षुरादेः कारणत्वात् । आन्तरविषये कारणान्तरासहकृत मनसएव कारणत्वात् । नच घटाद्याकारवृत्त्यवच्छिन्न स्फुरणस्यैवा हमर्थवृत्ति विषयात्मक तृतीयस्फुरणरूपत्वा तत्सिद्धान्तेपि घटस्फुरणस्यैवा हमर्थादि 
तृतीयस्फुणरूपत्वां गीकाराच्च कथमियं व्यवस्थेति वाच्यम् । आन्तरमात्रगोचर स्फुरणे कारणान्तरासहकृतमनसः कारणत्वांगीकारात् । त्वयापी ष्यत एव घटादि वृत्ते श्चक्षुराद्यपेक्षान्तःकरण परिणामत्वं, सुखादिवृत्ते स्तन्निरपेक्षान्तःकरण त्सुखरूपावृत्तिः स्सुखज्ञानंभवत्येव । नच - ज्ञानधाराकाले स्फुरणस्य चक्षुर्जन्यत्वा नुपपत्तिः, ज्ञानस्य स्फुरणाभिन्नत्वात् । नन्वस्त्वेवं स्फुरणहेतुनिरूपणम् , अथापि स्फुरणस्योत्पत्ति रनुपपन्ना । अस्तिहि- एतावन्तं कालमिद मनुभवन्नेवाह मासमिति धोगोत्तरकालीन तदनुसन्धान हेतुभूतं धाराकालीनं धारास्फुरणम् । तस्य च जन्यत्वे जन्यज्ञानद्वय यौगपद्यायोगेन धारासमानकालीनत्वा नुपपत्ते रजन्यत्वस्यैव वाच्यत्वादिति चेन्न ; ज्ञानस्य स्वप्रकाशत्वां गीकारात् । नन्वयं घटइति जन्यप्रत्यक्ष न्नैतज्ज्ञानविषयः, एतज्जनकसन्निकर्षा नाश्रयत्वात् , सम्मतवत् । नचाप्रयोजकः, जन्यप्रत्यक्षविषयत्वे तज्जनकसन्निकर्षाश्रयत्वस्यैव प्रयोजकत्वात् । घटजन्यं ज्ञानं नैतद्विषयम् , एतदजनकत्वादिति वा नुमाना न्न स्वप्रकाशत्वसिद्धिरिति चेन्न ; - किंविषयत्वं भेदघटितं विवक्षितम् , उतप्रकाश्यत्वमात्रं । आद्ये सिद्धसाधनम् । द्वितीये त्वन्प्रते बाधः, वृत्तेरप्रकाशतया तत्प्रकाश्यत्वा प्रसिद्धे स्तन्निषेधायोगात् । वृत्त्यवच्छिन्न चैतन्यप्रकाश्यत्वस्य घटइव वृत्तावप्यंगीकारात् । वृत्तिविषयवृत्त्यन्तराभावा दस्मन्मते ना प्रयोजकत्वाच्च । नच तज्जनकसन्निकर्षानाश्रयस्यापि जन्यतत्प्रत्यक्षविषयत्वेति प्रसंगः, त्वन्मतेपि तद्वृत्तवच्छिन्न चैतन्यभास्यत्वस्य तद्वृत्तिजनक सन्निकर्षानाश्रये प्यंगीकारेऽतिप्रसंगात् । वृत्तेः स्वावच्छिन्न चैतन्यभास्यत्वाभाव प्रसंगात् । यदिचानुसन्धाना द्यन्यथा नुपपत्त्या वृत्तेः स्वावच्छिन्नचैतन्यभास्यत्व मित्युच्यते, तदा ततएव मयापि जन्यज्ञानस्य स्वप्रकाशत्वांगीकारे को विरोधः । उक्तरीत्या द्वितीय मनुमान मपि निरसनीयम् । यदिच ज्ञानातिरिक्तिं स्फुरणमिष्यते, तर्हि तस्य नित्यत्वे नैकत्वेनां गीकारा दन्धस्यापि रूपादिगो चरप्रवृत्ति प्रसंगात् । स्फुरणे सत्यप्यावरणेन प्रतिबन्धा न्न प्रवृत्तिरिति चेन्न ; - अनुभवविरोधस्य दुष्परिहरत्वात् । किञ्च-रूपस्यावरण मुत स्फुरणस्य । नाद्यः, जडत्वेनावरणा नंगीकारात् । न द्वितीयः, स्पर्शस्या प्यस्फुरणप्रसंगात् । तदवच्छिन्नमपि हि विशेषणविशष्याभ्या 
न्नातिरिच्यत इति ।
	संवित्प्रागभावस्य स्वप्रतियोगिग्राह्यत्वं सम्भवत्येवेत्याह (स्वतस्तावदिति) (इहापि तथैवेति )
	अत्र नवीनः- नानुपलब्ध्या ज्ञानाभावग्रहः शक्यते वक्तुं, अवेद्यज्ञानवादे ज्ञानस्यावश्य वेद्यत्वाभावेन सत्यपि तस्मिन् तदनुपलभ्य सम्भवात् , तदनुपलब्धे रधिकरणे प्रतियोगिसत्त्वा प्रतिकूलत्वात् । अन्धकारस्थघटानुपलम्भव ज्ज्ञानानुपलम्भस्या प्यभावाग्राहकत्वात् । नन्वन्धकारे घटानुपलम्भः सहकार्यभावात् सत्यपि घटे संगच्छते, इहतु ज्ञानग्राहकसामग्र्या मन स्सन्निकर्षादेः सत्वा त्तदनुपलम्भोधिकरणे तत्सत्त्वविरोधीति चेत् ? किं मनसः संयुक्तसमवायोज्ञानग्राहकसामग्री, किंवा संयोगविशेषघटित तत्समवायः, कथवा ज्ञानान्तर सामग्र्यसहकृत स्संयुक्तसमवाय, उत बुभुत्सासहकृतः सएव । नाद्यः, ज्ञानानन्तरं तद्विषयकं ज्ञानं, तदनन्तरंच तज्ज्ञानविषयकं, तदनन्तरंच तज्ज्ञानविषयक मित्येवं ज्ञानप्रवाहा विच्छेदप्रसंगात् । नहि - सत्यां सामग्र्यां किंचिज्ज्ञानं जायते किंचिन्नेति युक्तम् । न द्वितीयः, संयोगविशेषस्य निरस्तत्वात् । न तृतीयः, आत्मज्ञान सामग्र्यावश्यकत्वेन ज्ञानस्यैवा ग्रहणप्रसंगात् । न तृतीयः, अबुभुत्सितस्यापि ग्रहणदर्शनेन बुभुत्साया ज्ञानग्रहाहेतुत्वात् । तस्मा ज्ज्ञानस्य मानसत्वायोगा ज्ज्ञानानुपलम्भो नाधिकरणे तत्सत्ताविरोधीति न तदभावः प्रत्यक्ष स्स्यात् । स्वप्रकाश वादिमतेपि समवायस्या नित्यतया पाकरक्ते श्यामसमवायाभावेन सत्यपि श्यामे - पुरुषान्तरे तत्समवायाभावेन - तदनुपलम्भव दात्मनि ज्ञानसमवायाभावेनैव सत्यपि तस्मिंस्तदनुपलम्भ सम्भवात् । यदिच कश्चित्स्वप्रकाशं ज्ञानं समवायो नित्यइति ब्रूयात् , तन्मतेपि न ज्ञानाभाव श्शक्यते गृहीतुं, प्रतियोगिसत्ताविरोध्यनुपलम्भस्या भावात् । ननु स्वप्रकाशज्ञानग्रहे तत्तत्सम्बन्धातिरिक्ता पेक्षाभावा त्पटज्ञानकाले घट ज्ञानानुपलम्भ स्तत्सत्ताविरोध्य स्तेवेति चेन्न ; - तन्मते घटज्ञानकालीनस्य पटज्ञानसमवायानुपलम्भस्य तन्निरूपक तज्ज्ञानविरहादिव घटज्ञानानुपलम्भस्यापि तन्निरपक घटसम्बन्धविरहा दप्युपपत्तेः । पटज्ञानकाले तदीयत्वानुभवाभावेपि 
ज्ञानमात्रानुभवस्य सत्त्वात् । ज्ञान ज्ञेययोः स्वरूपमेव सम्बन्धइति मतेपि यथा चत्वरीयघटाभाव भूतलयोः स्वरूपमपि सम्बधः कालभेदेन, नतु सर्वदा, अन्यथा घटवति वटाभावभ्रमस्यं विद्यमानाभाव भूतलवैशिष्ट्यविषयत्वेन प्रमात्वापातात् ; 
एवं ज्ञानज्ञेययोरपि कालभेदेन सम्बन्धस्वभावं स्वरूपमपिसम्बन्धिनो स्सतोरपि सम्बन्धाभावोपपत्तेः । अपिच ज्ञानाभावः केन ग्राह्यः ? मनसेति चेत् ? किं मनः प्रतियोगिनमपि गृह्णाति, उताभाव मात्रं ? चरमे अभावमात्रं सिद्ध्येत् , नतु तस्य ज्ञानसम्बन्धित्वम् । प्रथमे ज्ञानस्य मानसत्वे न तस्य स्वप्रकाशत्वम् । अविद्यमानज्ञानस्य मानसत्वं न विरुद्धमिति चेत् ; तर्हि स्वप्रकाशत्वं विद्यमानत्वप्रयुक्तं स्यात् , न ज्ञानस्वरूपप्रयुक्तम् । तथाच सति घटादेरपि स्वप्रकाशत्वापत्तिः । विद्यमानदशायां ज्ञानं स्वप्रकाशमिति चेत् ? किं विद्यमानदशायां ज्ञानस्य स्वप्रकाशत्वे विद्यमानत्वमेव प्रयोजकम् , उतविद्यमान ज्ञानत्वं, ज्ञानत्वमात्रंवा ? प्रथमेति प्रसंगात् , द्वितीये गौरवात् , तृतीयमेव वाच्यम् । तथाचातीतादि ज्ञानं कथं मनसा गृह्येत । ज्ञानाभावस्य मनसा सम्बन्धाभावाच्च । संयुक्तविशेषणतासम्बन्ध इति चेन्न ; - निरवयवस्य मनसः निरवयवेनात्मना संयोगासिद्धेः । संयोगोह्यव्याप्य वर्तते । नच विष्प्रदेश आत्मनि मनसि च तस्याव्याप्यवृत्तिता संगच्छते । नच निष्प्रदेशे प्यौपाधिकप्रदेशो युज्यत इति वाच्यम् , उपाधिर्ह्युपधेयेन सम्बद्ध्य तमवच्छिन्द्यात् , अन्यथातिप्रसंगात् , तत्सम्बन्धश्च निरवयवे संयोगोनुपपन्नएव । तस्या प्युपाध्यन्तरापेक्षाया मनवस्था स्यात् । किंचाय मौपाधिकः प्रदेशः पारमार्थिकः, उत न ? आद्ये तदेकत्व व्याघातः ; विरुद्धयो रेकत्रा समावेशात् । औपाधिकत्वं ह्युपाधिजन्यत्वा त्तज्ज्ञाप्यत्वा दुपाध्यधीन सम्बन्धाद्वा ? आद्येऽग्निसम्बन्धा द्रक्तिमोत्पत्तौ श्यामतो पाधिजन्यभेदान्निर्भेदता व्यावर्तेत । नवा कश्चिदुपाधि तदुपधेयस्वरूप व्यतिरेकेण तज्जन्योभेदस्सम्भवति । एव मप्यणुमनसि प्रदेशभेदासम्भवात् । नापि द्वितीयः, स्वाभाविकप्रदेश भेदाभावे उपाधिना तज्ज्ञानासम्भवात् । आरोपतिप्रदेशभेदज्ञानेवा तव मतेऽर्थाभावेन संयोगस्य प्रदेशवृत्तित्वासिद्धेः । न तृतीयः, तव मते तत्प्रतियोगिकभेदस्य तस्मिन्नसम्भवात् । अन्यथा तस्मि न्नतद्बुद्धेः 
प्रमात्वप्रसंगात् । नापि द्वितीयः, अपारमार्थिकस्या निर्वचनीयस्य भेदस्य त्वयाऽनभ्युपगमात् । अत्यन्तासतश्च धर्मस्या प्यस्थापकत्वात् । अस्तु तर्हि संयोगो व्याप्यवृत्तिरिति चेन्न ; - तस्य स्वात्यन्ताभाव सदेशत्वामुभवात् । अत्यन्ताभाव प्रतियोगिनोश्च प्रदेशभेदनियमात् । अन्यथा विरोधो दत्तजलां जलिस्स्यात् । निमित्तसंयोगा न्यूनातिरिक्तदेशविभु विशेषगुणानां सर्वत्रोपलंभ प्रसंगाच्च । नच संयोगातिरिक्त स्सम्बन्ध आत्ममनसो स्सम्भवति । नचानुपलब्ध्या 
ज्ञानाभावग्रहः, प्रतियोगिग्राहकेन्द्रियेणाधिकरणग्रहण लक्षण सहकारि विरहात् । अन्यथा त्वक्संप्रयुक्त घटे अन्धस्याप्यनुपलब्ध्या रूपाभाव ग्रहप्रसंगात् । अतोनित्योनुभवो ज्ञानाभावसाक्ष्ये षितव्यः । श्रुतिरपि "नहिद्रष्टु र्दृष्टेर्विपरिलोपोविद्यत" इति वृत्तिमदन्तःकरणसाक्षिणं नित्यमनुभवं दर्शयति ।
	उच्यते - ज्ञानस्य स्वप्रकाशात्वात् ज्ञाने सत्यनुपलंभासंभवात् ज्ञानानुपलब्ध्या ज्ञानाभावस्सुग्रहएव । नच ज्ञानाभावो पलंभदशायां ज्ञानाभावस्या सम्भवान्न तत्प्रत्यक्षमितिवाच्यम् , पूर्ववर्त्तितया कारणत्वा त्प्रत्यक्षोपपत्तेः । ननु प्रत्यक्षं स्वसमानकालं विषयं विषयीकरोति, घटोस्ति जानामीति प्रत्यक्षयोः विषयस्यवर्तमानतावभासादितिचेन्न ; - सन्निकर्षोपलक्षितकाल सम्बन्धित्वस्य वर्त्तमानत्वस्य ग्रहात् । ननु प्रत्यक्षेविषयस्य तत्कालवर्तित्व नियमाभावे क्वचिदपिनिष्कम्पप्रवृत्ति र्नस्यादितिचेन्न ; - तत्कालवर्तित्वंहि नस्वरूपसदुपयोगि, अतिप्रसंगात् , किन्तु ज्ञातं, ततश्च किं प्रवृत्तिकाले वर्तमानत्वज्ञानं प्रवृत्तिहेतुः, उत ज्ञानकाले वर्तमानत्वज्ञानं ? नाद्यः, प्रवृत्तिकारणीभूत ज्ञानेन प्रवृत्तिकालग्रहणासम्भवात् । नद्वितीयः, ज्ञानकाले वर्तमानत्वे गृहीतेपि प्रवृत्तिकालेवर्तमानत्वाग्रहेण निष्कम्प प्रवृत्त्यनुपपत्तेः । किञ्च किमुत्पत्तिक्षणवर्त्तित्वं ग्राह्यं, उतस्थितिक्षणवर्त्तित्वं ? नाद्यः, स्थितिक्षणवर्तित्वस्या ग्रहे प्रवृत्त्यनुपपत्तेः । नद्वितीयः, उत्पत्तिक्षणदशायां स्थितिक्षणस्या सिद्ध्या तद्ग्रहणस्या सम्भवात् । विरम्यव्यापाराभावाच्च नक्षणद्वयस्य क्रमेण ग्रहण सम्भवः । किढ्च - सन्तन्यमान वीणादिशब्दे तत्तच्छब्दज्ञानं, ततस्सुखं चानुभूयते । तत्र प्राथमिकशब्द द्वितीयक्षणोत्पन्न द्वितीयशब्दस्य 
तत्क्षणोत्पन्नप्राथमिकशब्दज्ञानजनितसुख द्वितीयक्षणएव ग्रहो वक्तव्यः । तत्कालेच द्वितीयशब्दाभावा त्तद्ग्रहो नस्यात् । ननु - प्रत्यक्षस्य स्वकाले वर्तमानविषयत्व नियमाभावे सर्वस्य तत्कालावर्तिविषयकत्वशंकया क्वचिदपि निष्कंपप्रवृत्ति र्नस्यात् । इति चेन्न ; - शंकानुदयदशायां निष्कम्पप्रवृत्त्युपपत्तेः । शंकोदयेच तद्विधूननं विना माभून्निष्कम्पप्रवृत्तिः । अन्यथा शब्दाग्रहणमात्रे स्वस्थितिकालावर्तमानविषयकत्वदर्शना त्सर्वत्रापि तच्छंकया प्रवृत्ति र्नस्यात् । क्वचि द्रजतादिज्ञाने जाते प्रवृत्त्युत्पत्तिकाल एव विषयस्यापसरणे अन्यत्रापि तच्छंकया निष्कम्पप्रवृत्ति र्नस्यात् । ननु - प्रतियोगिज्ञानस्याभावज्ञाने कारणत्वा त्तस्मिन् सति ज्ञानाभावस्यैवासिद्धेः कथं ज्ञानाभावस्य प्रत्यक्षत्वमिति चेत् ? 
प्रतियोगिज्ञानजतितसंस्कारादेव प्रतियोग्यवच्छिन्नाभावप्रत्यक्षत्वोपपत्तेः प्रतियोगिज्ञानस्य हेतुत्वेपि स्मृतघटप्रत्यक्षाद्यभाव स्सुग्रह एव । यदुक्तं स्वप्रकाशवादिमते पीत्यादिना सम्बन्धिनोः सतोरपि सम्बन्धाभावोपपत्ते रित्यन्तेन ज्ञानसत्त्वेपि तस्यात्मनि सम्बन्धाभावा त्तदनुपलम्भसम्भव इति । तन्न, घटसत्वेपि घटसम्बन्धाभावा दनुपलम्भसम्भवेन घटाभावस्याप्यनुपलब्धि ग्राह्यत्वाभावप्रसंगात् । तत्र घटसत्वे घटसम्बन्धो प्यसत्येवेतिचेत् ? तर्हि प्रकृतेपि तत्र ज्ञानसत्वे तत्सम्बन्धो प्यस्तीति तुल्यम् । किंञ्चैव मन्यथासिद्धिशंका योग्यानुपलब्धे र्ज्ञायमानतया हेतुत्वे दोषस्स्यात् , नच तथानुपलब्धि र्हेतुः, किंतु स्वरूपेणैव । किंच - तत्र तत्सत्वेपि तत्सम्बन्धाभाव उच्यते, यत्र क्वचि त्तत्सत्वे तस्यम्बन्धाभावोवा ? अन्त्ये कस्या प्यभावस्या नुपलब्धिग्राह्यता नस्यात् । आद्ये श्यामादिदृष्टान्ता सामञ्जस्यम् । श्यामादिसम्बन्धाभाववति घटादौ श्यामादे रप्यभावात् । यदुक्तं - मनसा प्रतियोगिविशिष्ट ज्ञानाभावग्रहे स्वप्रकाशत्वभंगप्रसंगान्न मनसा ज्ञानाभावग्रहसम्भव इति । तन्न, ज्ञानान्तरविषयत्वेपि स्वप्रकाशत्वभंगाभावात् । ज्ञानं यथा घटनिरूपितप्रकाशः एवं स्वनिरूपितप्रकाशोपीतिहि स्वप्रकाश शब्दार्थः । ततश्च प्रयोजनाभावा दनुव्यवसायानंगीकारेपि परोक्ष ज्ञानविषयत्व मनिवार्यमेव । नचावेद्यत्वमेव स्वप्रकाशत्वं, तस्य जडत्वे प्युपपत्तेः । किंच - किमिद मवेद्यत्वं ? 
किम्प्रकाश्यत्वाभावः, किंचा ज्ञानान्तरप्रकाश्यत्वाभावः । नाद्यः, ज्ञानस्य प्रकाश्यत्वाभावे तद्व्यवहाराभावप्रसंगात् । द्वितीये - स्वस्य स्वनिरूपितप्रकाशत्व मिष्यते, नवा ? आद्ये तदेव स्वप्रकाशत्वं स्यात् । द्वितीये - स्वेन परेणाप्यप्रकाशा द्व्यवहाराभावप्रसंगः । यदुक्तं - मनसा सम्बन्धाभावान्न ज्ञानाभावग्रहसम्भव इति । तन्न, विशेषणविशेष्यभावांगीकारे बाधकाभावात् । नच निरवयवयो स्सम्बन्धानुपपत्तिः, मनस स्सावयवत्वात् । तावताप्यव्याप्यवृत्तित्वसिद्धेः । अस्तुवा - प्रतियोगिद्वये प्यव्याप्यवृत्तित्वनियमः, स्वरूपसम्बन्धांगाकारे किं बाधकम् । अस्तुवा संयोगो व्याप्यवृत्तिरपि, अप्रयोजकत्वेन संयोगस्य स्वाभावसामानाधिकरण्यनियमासिद्धेः । नच शब्दस्य सर्वंवोपलम्भाप्रसंगः, आकाशस्य सावयवत्वेन यदवयवे निमित्तसंयोग स्तत्रैव शब्दोत्पत्तेः । निरवयबत्वेपि नदोषः, परस्परप्रतिघातकानां विभुद्रव्यभेदकत्वकल्पने बाधकाभावात् । भेदकत्वंच भेदप्रयोज्यप्रयोजकत्वम् । ततश्च भेर्यादिक माकाशेन संयुज्य स्वसंयुक्ते 
आलोकान्धकारावयवविशेषादिसंयुक्ता द्भेदव्यवहारं जनयति, अनन्यथासिद्धभेद व्यवहारस्य बला देवं कल्पने बाधकाभावात् । यच्च - प्रतियोगिग्राहकेन्द्रियेण नाधिकरणग्रहणमिति । तन्न, प्रतियोगिग्राहकेण मनसा तद्ग्रहणात् । ज्ञानमात्रस्य मनोजन्यत्वात् । ज्ञानस्यच स्वप्रकाशत्वान्मनो ग्राह्यत्व मनिवार्यमेव । नचैव मुक्तप्रसंगान्न विमुक्तिरिति वाच्यम् , प्रतियोगिग्राहकेन्द्रियकरणकाधिकरणज्ञानस्या भावग्रहहेनुत्वात् । प्रतियोगिग्राहकत्वंच नतत्करणत्वं, गौरवात् । किन्तु हेतुत्वमात्रम् । नापि प्रतियोग्यतिरिक्त प्रतियोगिविषयज्ञानजनकेन्द्रियेणाधिकरणग्रहणनियमः, गौरवादेव । वायौ रूपाभावाग्रहप्रसंगाच्च - नप्रतियोगिग्राहकेन्द्रियेणाधिकरणज्ञान मभावधी हेतुः । विस्तरस्त्वन्यत्र द्रष्टव्यः । एवं वेद्य ज्ञानवादेपि नानुपपत्तिः । ज्ञानोपलम्भकसामग्र्यां सत्यां ज्ञानानुपलम्भस्याभावग्राहकत्वात् । तदुपलम्भकंच मनस्संयोगादिकमेव । नचैवं ज्ञानप्रवाहाविच्छेदप्रसंगः, यथोपलम्भं विषयान्तरसामग्र्या अन्यस्यवा कस्यचि त्प्रतिबन्धकत्वसम्भवात् । अन्यथा 
दीर्घशष्कुलीं भक्षयतो युगप दनेकेन्द्रियसन्निकर्षा त्क्रमिकज्ञानोत्पत्ति र्नस्यात् । अथवा - ज्ञानान्तरसामग्र्याऽसहकृत स्संयुक्तसमवाय स्सामग्नी । नचात्म ग्रहसामग्र्या स्सर्वत्र सम्भवा दसम्भव इति वाच्यम् , तस्यैव ज्ञानाभावज्ञानस्य घट न्नजानामी त्याकारकस्यात्मविशेष्यकतया ज्ञानान्तरत्वासिद्धेः । नच ज्ञानान्तर सामग्र्यभावस्य ज्ञानान्तराभावकल्प्यत्वा दनवस्थेति वाच्यम् , अज्ञाताया एवानुपलब्धेः कारणत्वात् । तज्ज्ञानस्य कारणत्वेति तत्तद्व्याप्येतरसमवधानस्यैव ज्ञेयतया तद्व्याप्यस्य संयुक्तसमवायस्य ज्ञातत्वात् ।
	यद्यपि प्रत्यक्षसामग्र्यनुप्रविष्टतया स्वतन्त्रया नुपलब्ध्योत्पन्नेन संविदन्तरेण नेदानीं घटं साक्षात्करोमी त्याद्याकारेण संविदन्तरस्याभावो गृहीतुं शक्यते, तथाप्यतीतकालीन प्रागभावस्य त्तत्कालीनानुपलब्ध्या कालान्तरे ग्रहोनोपद्यत इति शंकते ( अतिक्रान्तै वेति ) यद्यपि स्वकाले ग्रहणमात्रादपि ग्रहणानुपपत्तिनिबन्धनः प्रागभावनिरासः परिहृतएव, तथाच कालान्तरे प्रागभावस्य ग्रहणाभाबेपि नकाचित्क्षतिः, तथापि कालान्तरे  ग्रहणसम्भवा त्तुपपादयन्परिहरति ( नेति ) संवित्तत्कालीनतया नोपलब्धा, तत्कालीनतया अस्मर्यमाणत्वात् , इत्यनुपलब्धा वनुमिताया महं तदा संविदभाववान् , तदा तद्वत्तयानुपलब्धत्वादिति तल्लिंगकानुमानेन संविदभावसिद्धेरित्यर्थः ।
	ननु प्रातर्गजाभावादि विज्ञानस्थलेऽस्मदंगीकृतानुपलब्धिप्रमाणे नैवार्थसिद्धिः, अवतुत्वयानंगीकारा त्कथंसंविदभाव सिद्धिरित्यत्राह ( तद्वदत्रापीति ) तद्वत् - प्रातर्गजाभावादि विज्ञानस्थल इवेत्यर्थः । यथाप्रातर्गजाभावादि विज्ञानस्थले कार्यानुसारात्कारण आवश्यके तस्मिन् यथारुच्यनुपलब्ध्यादि संज्ञाप्रक्षिप्यते, एवमिहा प्यतावन्तं कालममुं नाज्ञासिष मित्याकारक ज्ञानलक्षणकार्यानुसारात् क्लृप्ते तत्करणे यथारुचिसंज्ञाप्रक्षिप्यतां, प्रमाणस्वरूपपन्तु दुरपह्नस्रमेवेत्यर्थः । यत्रानुभूतेपि संस्कारविनाशा दस्मरणं तत्र व्यभिचार इत्याशंक्य परिहरति ( नच संस्कारेति ) तत्र व्यभिचारइतिशेषः ( प्रबलेति ) अनुभवेसतीति शेषः । तदयोगात् - स्मृत्यभावा योगा दित्यर्थः । तथाच तादृशसंस्कार तिरस्कारकाभाव विशिष्टास्मरण मेव हेतुः सच नव्यभिचारीतिभावः 
। यद्वा - स्मृत्यभावमात्रस्य व्यभिचारात् संस्कारविलयाभावविशिष्ट स्मुत्यभाव एव हेतु र्वाच्यः, सचात्र सन्दिग्धः, संस्कारविलया दप्यत्र तत्सम्भवा दित्याशंक्याह ( नचेति ) (तदयोगादिति ) संस्कारविलयायोगा दित्यर्थः । संस्कारविलायकाभावस्य प्रत्यक्षसिद्धत्वा त्संस्कारविलयाभाव स्सुग्रह एवेति भावः । अथवा - ननु कार्याभावस्य यत्किंचित्कारणाभावप्रयोज्यत्वा दत्र स्मृतिरूपकार्याभावो नुभवे सत्यपि संस्काराभावा त्स्या दित्यप्रयोजकत्व माशंक्य निराकरोति ( नचेति ) ( प्रबलेति ) यथा कार्याभावः कारणाभावव्याप्त स्तथा प्रबलतरदुःखादिविरहकालीन स्मृत्यभावो नुभवरूपकारणविशेषाभावव्याप्तः, निरुपाधिक सहचारादिति भावः । तदिति स्मृत्यभावः परामृश्यते । अनुभवे सतीति शेषः । नन्वेवं - पूर्वदिनानुभवाभावानुमानं नस्यात् , अनुभवे सतीति शेषः । नन्वेवं - पूर्वदिनानुभवाभावानुमानं नस्यात् , सुषुप्त्या संस्कारविच्छेदेन संस्कारविलायकाभावविशिष्टा स्मरणस्याभावात् , इत्याशंक्य परिहरति (नचेति) ननु सुषुप्तौ ताव त्संविदनुभूयते, नच सा तत्कालीनतया पश्चा त्स्मर्यते, तच्चाह म्प्रत्ययविगमा द्विषयावच्छेदविरहाच्च संस्कारस्यानुत्पत्तेः, ततश्च तत्र व्यभिचार इत्याशंक्य परिहरति (नच विषयेति) (अर्थान्तरेति) यदि सुषुप्तौ संविदनुभूयते, तदा तद्विषयसंस्कारो प्युत्पद्यते, नच तत्राह म्प्रत्ययविगमस्य विषयावच्छेदविरहस्यच संस्कारानुत्पत्तिप्रयोजकत्वं, तथा सति घटाननुभवस्य पटाभावस्य वानुभूतकुड्यसंस्कारप्रतिबन्धकत्व प्रसंगात् , अत स्तत्र संविदो स्मरणादेव तदननुभवसाधना न्न व्यभिचार इति भावः । ननु नतत्र 
स्मृत्यभावेन संविदननुभव स्त्वया साधयितुं शक्यः, सौषुप्तिकसंविदनुभवस्य निर्विकल्पकव दविशदतया तत स्संस्कारानुत्पत्ते रेवा स्मरमोपपत्ते रित्याशंक्य परिहरति (नचाविशदेति) (नहीति) आपरोक्ष्यलक्षणवैशद्यस्य सुषुप्तावपि सत्वात् तदानी मविद्यमानं वैशद्यं संविदतिरिक्ताकारप्रकाशरूपत्वमेव वाच्यं, तत्तु त्वन्मते संविदो निर्धर्मकत्वा न्नसम्भवतीत्यर्थः । ननु विषयाश्रयविशिष्टतया संविदुल्लेखो वैशद्यं, तच्च सुषुप्तौ नास्त्येव, नचैवं सति सधर्मकत्व मपीत्याशंकते (विषयाश्रयेति) (अन्धकारादीति) अत्र विरळालोकवदन्धकारो विवक्षितः । 
आदिपदेन काचादिकं विवक्षितम् । "वस्तुमात्रादि" ष्वित्यत्रादिपदेन तादृशधर्ममात्रं गृह्यते । अस्तिहि मन्दालोके देवदत्तस्य तद्धर्मभूतदण्डादे रप्यविशदावभासः । वेद्यत्वानंगीकारे बाधक माह (अन्यथेति) तन्मते यद्यपि वाक्यजन्यवृत्तिविषयत्वं स्वप्रकाशत्वेपि वक्तुं शक्यम् , तथापि वृत्तिनिरसन मभिप्रेत्यैत दुक्त मित्यवगन्तव्यम् (अनुत्पन्न म्मत्वेति) अन्यथा उपदेशवेय्यर्थ्यात् , ज्ञानवतः प्रत्यप्युपदेशे तदुपदेशा विरत्यापातादिति भावः (नजानामीत्येवेति) पुन र्विविच्योपदेशेच जानामीति, अतः पूर्वं तत्प्रागभाव एव गृह्यत इति भावः (एवं मूर्खेति) तस्यैव शास्त्राध्ययने पण्डितत्त्वात् तत्र ज्ञानप्रागभाव एव मौर्ख्यमिति भावः (ज्ञानादीति) ज्ञानस्योत्पत्त्यभावे तस्यानादितया विधेयत्वासम्भवा त्तद्विषय माज्यावेक्षणादि शास्त्रं नजीवेदित्यर्थः । आदिशब्देन ज्ञानार्थश्रवणादिविधि र्ज्ञाननिषेधविधिश्च गृह्यते । अनुभूति र्निर्विकारा, अजत्वादिति शंकते (अनुभूतेरिति) किं स्वरूपानादित्वमात्रं हेतुः, उतावस्थाराहित्यं ? नाद्यः, इत्याह (स्वरूपानुत्पत्तीति) नद्वितीय इत्याह (अवस्थान्तरेति) किं मिथ्याभूतावस्थान्तरं निषिध्यते, उत परमार्थावस्थान्तरमिति साध्यमपि साध्यमपि विकल्प्य प्रथमं दूति (मिथ्याभूतेति) द्वितीयं दूषयति (सत्येति) एतेनान्वयव्याप्तिरपि निरस्ता, प्रतियोग्यप्रसिद्ध्या साध्या - प्रसिद्धेः । अत्रच परमार्थविकारासिद्धेः व्यतिरेकव्याप्तिं प्रत्येव साक्षाद्भञ्जकत्वा त्परस्य व्यतिरेक्यनुमानत्वाभिमानाच्च व्यतिरेकव्याप्तिरेव कण्ठतो निराकृता । स्वसमानसत्ताकविकारराहित्यसाधनेतु पूर्वोक्तएव व्यभिचार इति भावः । एतेनेतेयेत द्विवृमोति (प्रागुक्तप्रकारेण प्रत्यक्षादिबाधाच्चेति) प्रागुक्त प्रकारेणेत्येको दोषः, सच सर्वदा सर्वज्ञत्वप्रसंगादिः । प्रत्यक्षादिबाधा च्चेत्यपरं दूषणं । ज्ञानं नष्टमित्यादिकं प्रत्येकम् । विस्मृत ज्ञापनार्थ मुपदेशानुपपत्त्यादि सादिशब्दार्थः । यद्वा (एतेनेति) अविद्यायां 
व्यभिचारप्रदर्शनेनेत्यर्थः । विनाशनिषेधः-विनाशनिषेधानुमानं, अजत्वलिंगक मित्यर्थः । दूषणान्तर माह (प्रागुक्तेत्यादि) "अतः स्वतः परतोपि सिद्धः संविदः प्रागभाव" इत्यत्र प्रत्यक्षादिबाधस्य फलितत्वात् प्रागुक्तेत्युक्तम् । (विषयोल्लेखेति) विषयोल्लेखात्मकविलक्षणावस्था विशेषस्येत्यर्थः । विषयानुल्लेखावस्थाया इति 
यावत् । स्वरूपात्मनो विषयोल्लेखस्य नित्यत्वेन विषयानुल्लेखावस्थाया अयोगादिति भावः ।
	अत्र नवीनः - नित्योय मनुभवः अनादिभावत्वात् , आत्मवत् , व्यतिरेकेण घटवद्वा । परमतेनान्वयी दृष्टान्तः । स्वमतेन ब्यतिरेक दृष्टान्तः । नचाविद्यायां व्यभिचारः, भावविलक्षणायां तस्यां हेतोरभावात् । अनुभवविनाशहेत्वनिरूपणं चानुकूल स्तर्कः । वृत्तिविनाशावत् । स्फुरणनाशेपि कारणविनाशो नहेतुः, स्फुरणस्यानादित्वात् । नन्वविद्याविनाशव त्तद्विनाशो स्त्विति चेन्न ; - तद्वदत्रान्वयव्यतिरेक सिद्धस्य शास्त्रसिद्ध्स्यवा विनाशहेतो रदर्शनात् । नच विरोधिगुणान्तरा त्तन्नशः, तस्याह मर्थासमवेतस्य तत्समवेतगुणेना विरुद्धत्वादिति ।
	अत्रब्रूमः - अहमर्थ धर्मस्य पक्षत्वबाधः । तदतिरिक्तस्य पक्षत्वे जीवेश्वरयोस्सिद्धसाधनं । अहमर्थ धर्मातिरिक्तस्य घटादिविषयक ज्ञानस्यपक्षत्व आश्रयासिद्धिः, वादान्तरे तस्य निरासात् । अन्तः करणधर्मातिरिक्तस्य पक्षत्वे ईश्वरादिज्ञाने सिद्धसाधनं । तदतिरिक्तत्वेन विशेषणे किमीश्वसमवेतज्ञानं विवक्षितं, किंवा ईश्वररूपः, अथवा ईश्वरस्य व्यवहारहेतुभूतं ज्ञानं ? नाद्यः, त्वन्मते ईश्वरसमवेत ज्ञानस्याप्रसिद्ध्याश्रयासिद्धेः । न द्वितीयः त्वन्मते सर्वस्यापीश्वरज्ञानाभिन्नतया आश्रयासिद्धेः । औपाधिकभेदमादायाऽसिद्धिपरिहारे तस्यानित्यत्वाद्धाधः । अतएव न तृतीयः । अस्मदादिव्यवहारहेतुज्ञानस्य पक्षत्वेपीश्वरज्ञाने सिद्धसाधनं । असाधारणकारणत्वेन विशेषणेन तादृशस्यनित्यतयाबाधः । नित्यत्वञ्च यदि विनाशाप्रतियोगित्वं तदाबाधः । घटादिध्वंसस्व ब्रह्मण्यध्यस्तत्वेनाधिष्ठानात्मक ब्रह्मणो ध्यस्त तदभावात्मकतया ध्वंसस्य तत्प्रतियोगिकत्वात् । यदि सर्वकालसम्बन्धित्वं नित्यत्वं, तदा मोक्षान्वयित्वासिद्धिः । मोक्षेकाला भावात् । हेतु रप्यविद्यायां व्यभिचारी । अविद्यायाश्च भावत्वाभावे भावकार्यस्य तत्परिणामत्वासिद्धि प्रसंगः । एवमप्यविद्यासम्बद्धजीवादौ व्यभिचारश्च । भावपदेन सत्त्वविवक्षायामपि सत्त्वमात्रविवक्षायामुक्तदोषानतिक्रमएव । परमार्थत्व विवक्षाया मनादित्वविशेषणंव्यर्थं । अनादित्वस्य निरासात् स्वरूपासिद्धिः । 
अप्रयोजकश्चायंहेतुः । नचानुभव विनाशहेत्वनिरूपणं, विरोधिगुणस्य तन्निवर्तकत्वे बाधकाभावात् । नच वैय्यधिकरण्यं, जानामीच्छामिद्धेष्मि सुख्यामि दुःखामीति समानाधिकरणतयानुभूयमानत्वात् । यदि ज्ञानस्यात्माश्रयः, तदा इतरेषामपि सएवाश्रयः । यद्यन्यः, तदानीमपि सएवेतरेषामपीति - नक्वचिदपि पक्षे ज्ञानवैय्यधिकरण्यमिच्छादीनां । किञ्च स्फुरणाख्यकार्यनाशस्य प्रत्यक्षसिद्धत्वा त्तदनुमितेसति कारणविशेषे विरोधिसंसर्गा दन्यस्माद्वा विनाशस्सम्भवति ।
	(नच स्वरूपनित्यत्वइति) सिद्धान्तइतिशेषः (तथैवेति) उत्पत्तिवदेवावस्थामादाय निर्वहणीयत्वादित्यर्थः । किं सा संविदह मर्थविलक्षणा, उताहमर्थएव ? नाद्य इत्याह (अहमर्थेति) नन्वनन्तः करणात्मिका हमर्थातिरिक्ता  संविन्मुक्तौ निर्विषयेष्टव्या, तदा कृत्स्नप्रपंचस्य निवृत्तत्वात् , इत्यत्राह (मुक्ताविति) अन्तत्र-वादान्तरे । द्वितीयंदूषयति (अहमर्थस्यत्विति) तुशब्देन निर्विषयसंविदोनुपलम्भनिरस्ततानेति सूच्यते । "स्वरूपप्रकाशात्मकस्ये" ति वस्तुगत्यनुवादः । अपिशब्देन निर्विषयत्वागीकारस्सूच्यते । "घटादी" त्यादिना परेण संविद्विलक्षणत्वस्या नंगीकारेहेनुद्वयमाह । घटादिविषया वभासकत्वेन संवित्त्वेन संप्रतिपन्नापेक्षयादृश्यत्वेनविलक्षणत्वात् , तदाश्रयत्वेन प्रतिपन्नत्वाच्च संविद्विलक्षणत्वांगीकार इत्यर्थः । ननु त्वया हमर्थस्य निर्विषयसंवि द्रूपत्वांगीकारात्त्वन्मतानुसारेण तद्दृष्टान्तीकृत्य त्वया हमर्थधर्मत्वेना भ्युपगताया वस्तुतो निराश्रयाया स्संविदो निर्विषयत्वं प्रसाध्य तस्या उत्पत्तिः प्रतिक्षिप्यत इत्यत्राह (पक्षान्तरे त्विति) अह मर्थस्यान्तःकरणभिन्नत्वपक्ष इत्यर्थः । किं संविद स्सर्वदा निर्विषयत्वं साध्यते, उत सुषुप्तौ ? नाद्यः इत्याह (तद्वदेवेति) द्वितीयं दूषयति (सुषुप्ताविति) त्वत्मते संविद स्सर्वदा स्वप्रकाशत्वाभ्युपगमा त्सुषुप्तौ निर्वियसंवि दस्तिचेत्सा तदानीं प्रकाशेतेत्यर्थः । प्रकाशे चानुसन्धानप्रसंग इति भावः । एव मह मर्थस्य निर्विषयत्व मभ्युपगम्योक्तम् । इदानी मह मर्थस्य निर्विषयत्व मसिद्ध मित्याह (स्वमात्रेति) मात्रपदेन घटादिकं ब्यावर्त्यते । नन्वस्माभि र्यादृशी संविदिष्यते तादृशी त्वयापि सुषुप्ता वभ्युपगम्यत एवेन्यत्राह (यद्यपीति) सुषुप्तौ निर्विषयत्वांगीकारेपि नत्वदभिमतनिराश्रयनिर्विषय निर्धर्मका हमर्थधर्मविलक्षण संवित्सिद्धिः, येन तस्या अनादित्वं साध्येतेति भावः । ननु यदि 
सुषुप्तौ निर्विषया संविदिष्यते, तर्हि तस्या स्तदानीं प्रकाशमानत्वादुत्तरकालं तदनुसन्धानं स्यादित्यत्राह (विषयरहिताया स्त्विति) (केवलव्यतिरेकीति) अन्यत्र-बुद्धिसरे । ननु तत्र साध्याप्रसिद्ध्या व्यतिरेकी दूषितः, तत्प्रसिद्धिश्च कथंविद्ध्यतिरेकिवादिभिरूपपादितैवेति चेन्न ; - साध्यप्रसिद्धिसम्भवेपि तदभावव्यापकाभाव प्रतियोगित्वलिंगेना न्वयिनैव साध्यसिद्धिसम्भवे व्यतिरेकिकल्पना नुपपत्तेः । नच प्रकृतेपि तथा सम्भवः अप्रयोजकत्वेना नुत्पन्नत्वाभावानुभूतित्वाभावयो रेव व्याप्तिग्रह्यसिद्धेः । विषयोल्लेखराहित्यखसार्वकालिकत्वे आश्रयासिद्धिः, कादाचित्कत्वे धर्मभूतज्ञानस्य सुषुप्तौ तादृशस्य नित्यत्वा त्सिद्धसाधन मित्याह (घटादीति) आदिपदेन निश्चितसाध्यव दविद्यादिव्यावृत्ते रसाधारण्यं विवक्षितम् ।
इति श्रीवाधूलकुलतिलक श्रीनिवासाचार्य पादसेवासमधिगत
परावरतत्वयाथात्म्येन तदेकदेवतेन तच्चरणपरिचरण
परायणेन तत्प्रसाधलब्धमहाचार्यापरनामधेयेन
रामानुजदासेन विरचितायां शतदूषणी
व्याख्यायां चण्डमारुताख्यायां
संवि दनुत्पत्तिभंग
एकविंशः स्कन्धः ।। 21 ।।  
                                                    																																						 																											
		                                     
   
