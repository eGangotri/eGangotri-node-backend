4.1
पुरुषो हवा अयमादितो गर्भो भवति यदेतद्रेतः ।
तदेतत् सर्वेभ्योऽङ्गेभ्यस्तेजः संभूतमात्मन्येवात्मानं बिभर्ति ।
तद्यदा स्त्रियां सिंचति, अथैतज्जनयति । तदस्य प्रथमं जन्म ।। 1 ।।
4.2
तत् स्त्रिया आत्मभूयं गच्छति, यथा स्वमङ्गम्, तथा ।
तस्मादेनां न हिनस्ति । साऽस्यैतमात्मानं अत्र गतं भावयति ।। 2 ।।
4.3
सा भावयित्री भावयितव्या भवति तं स्त्री गर्भं बिभर्ति सोऽग्र
एव कुमारं जन्मनोऽग्रेऽधिभावयति । स यत्कुमारं जन्मनोऽग्रेऽधिभावयत्या-
त्मानमेव तद््भावयत्येषां लोकानां सन्तत्या एवं सन्तता हीमे लोकास्तदस्य द्वितीयं जन्म ।। 3 ।।
4.4
सोऽस्यायमात्मा पुण्येभ्यः कर्मभ्यः प्रतिधीयते अथास्यायमितर आत्मा
कृतकृत्यो  वयोगतः प्रैति  स  इतः प्रयन्नेव पुनर्जायते तदस्य तृतीयं जन्म ।। 4 ।।
4.5
गर्भे नु सन्नन्वेषामवेदमहं देवानां जनिमानि विश्वा ।
शतं मा पुर आयसीररक्षन्नथ श्येनो जवसा निरदीयम् इति ।
गर्भ एवैतच्छयानो वामदेव एवमुवाच ।। 5 ।।
4.6
स एवं विद्वानस्माच्छरीरभेदादूर्ध्वमुत्क्रम्यामुष्मिन् स्वर्गे
लोके सर्वोन् कामानाप्त्वाऽमृतः समभवत् । समभवत् ।। 6 ।।
