2.2.1
 पूर्वापराधरोत्तरम् एकदेशिना एकाधिकरणे . एकदेशः अस्य                                                                                                                                                    
 अस्ति इति एकदेशः अवयवी . तद्वाचिना सुबन्तेन सह पूर्व , अपर ,                                                                                                                                           
 अधर , उत्तर इति एते शब्दाः सामर्थ्यात् एकदेशवचनाः समस्यन्ते तत्पुरुषः                                                                                                                                  
 च समासः भवति . एकाधिकरणग्रहणम् एकदेशिनः विशेषणम् . एकम् चेत्                                                                                                                                           
 अधिकरणम् एकद्रव्यम् एकदेशि भवति . षष्ठीसमासापवादः अयम् योगः .                                                                                                                                          
 पूर्वम् कायस्य पूर्वकायः , अपरकायः , अधरकायः , उत्तरकायः . एकदेशिना                                                                                                                                    
 इति किम् . पूर्वम् नाभेः कायस्य . एकाधिकरणे इति किम् . पूर्वम्                                                                                                                                         
 छात्राणाम् आमन्त्रय . कथम् मध्याह्नः , सायाह्नः इति . सङ्ख्याविसायपूर्वस्य                                                                                                                             
 अह्नस्य अहन् अन्यतरस्याम् ङौ इति ज्ञापकात् सर्वेण एकदेशशब्देन                                                                                                                                          
 अह्नः समासः भवति .                                                                                                                                                                                     
2.2.2
 अर्धम् नपुँसकम् . एकदेशिना एकाधिकरणे इति वर्तते                                                                                                                                                        
 . समप्रविभागे अर्धशब्दः नपुँसकम् आविष्टलिङ्गः तस्य इदम् ग्रहणम्                                                                                                                                        
 . अर्धम् इति एतत् नपुँसकम् एकदेशिना एकाधिकरणेन समस्यते तत्पुरुषः                                                                                                                                       
 च समासः भवति . षष्ठीसमासापवादः अयम् योगः . अर्धम् पिप्पल्याः                                                                                                                                           
 अर्धपिप्पली , अर्धकोशातकी . नपुँसकम् इति किम् . ग्रामार्धः ,                                                                                                                                           
 नगरार्धः . एकदेशिना इति एव . अर्धम् पशोः देवदत्तस्य . देवदत्तेन                                                                                                                                        
 सह समासः न भवति . एकाधिकरणे इति एव . अर्धम् पिप्पलीनाम् .                                                                                                                                              
2.2.3
 द्वितीयतृतीयचतुर्थतुर्याणि अन्यतरस्याम् . एकदेशिना                                                                                                                                                     
 एकाधिकरणे इति वर्तते . षष्ठीसमासापवादः अयम् योगः . अन्यतरस्याङ्ग्रहणात्                                                                                                                                
 सः अपि षष्ठीसमासः भवति . पूरणगुण इति प्रतिषेधः च अतः एव अन्यतरस्याङ्ग्रहणसामर्थ्यात्                                                                                                                   
 न प्रवर्तते . द्वितीयादीनि शब्दरूपाणि एकदेशिना एकाधिकरणेन सह                                                                                                                                           
 अन्यतरस्याम् समस्यन्ते तत्पुरुषः च समासः भवति . द्वितीयम् भिक्षायाः                                                                                                                                    
 द्वितीयभिक्षा . षष्ठीसमासपक्षे भिक्षाद्वितीयम् वा . तृतीयम् भिक्षायाः                                                                                                                                  
 तृतीयभिक्षा भिक्षातृतीयम् वा . चतुर्थम् भिक्षायाः चतुर्थभिक्षा                                                                                                                                         
 भिक्षाचतुर्थम् वा . तुर्यम् भिक्षायाः तुर्यभिक्षा भिक्षातुर्यम्                                                                                                                                        
 वा . तुरीयशब्दस्य अपि इष्यते : तुरीयम् भिक्षायाः तुरीयभिक्षा                                                                                                                                           
 भिक्षातुरीयम् वा . एकदेशिना इति एव . द्वितीयम् भिक्षायाः भिक्षुकस्य                                                                                                                                    
 . एकाधिकरणे इति एव द्वितीयम् भिक्षाणाम् .                                                                                                                                                              
2.2.4
 प्राप्तापन्ने च द्वितीयया . एकदेशिना एकाधिकरणे इति                                                                                                                                                     
 निवृत्तम् . द्वितीयासमासे प्राप्ते वचनम् इदम् . समासविधानात्                                                                                                                                           
 सः अपि भवति . प्राप्त , आपन्न , इति एतौ द्वितीयान्तेन सह समस्येते                                                                                                                                      

 तत्पुरुषः च समासः भवति . प्राप्तः जीविकाम् प्राप्तजीविकः जीविकाप्राप्तः                                                                                                                                
 इति वा , आपन्नः जीविकाम् आपन्नजीविकः जीविकापन्नः इति वा .                                                                                                                                              
2.2.5
 कालाः परिमाणिना . परिमाणम् अस्य अस्ति इति                                                                                                                                                              
 परिमाणी तद्वाचिना सुबन्तेन सह सामर्थ्यात् परिमाणवचनाः कालशब्दाः                                                                                                                                        
 समस्यन्ते तत्पुरुषः च समासः भवति . षष्ठीसमासविषये योगारम्भः .                                                                                                                                          
 मासः जातस्य मासजातः , सँवत्सरजातः , द्व्यहजातः , त्र्यहजातः .                                                                                                                                          
2.2.6
 नञ् . नञ् समर्थेन सुबन्तेन समस्यते तत्पुरुषः च समासः                                                                                                                                                   
2.2.7
 ईषत् अकृता . ईषत् इति अयम् शब्दः अकृदन्तेन सुपा                                                                                                                                                        
 सह समस्यते तत्पुरुषः च समासः भवति . ईषद्गुणवचनेन इति वक्तव्यम्                                                                                                                                         
 . ईषत्कडारः , ईषत्पिङ्गलः , ईषद्विकटः , ईषदुन्नतः , ईषत्पीतम्                                                                                                                                          
 , ईषद्रक्तम् . गुणवचनेन इति किम् . इह न भवति . ईषत् गार्ग्यः                                                                                                                                           
2.2.8
 षष्ठी . षष्ठ्यन्तम् सुबन्तम् समर्थेन सुबर्थेन समस्यते                                                                                                                                                  
 तत्पुरुषः च समासः भवति . रज्ञः पुरुषः राजपुरुषः , ब्राह्मणकम्बलः                                                                                                                                       
 . कृद्योगा च षष्ठी समस्यते इति वक्तव्यम् . इध्मप्रव्रश्चनः ,                                                                                                                                           
 पलाशशातनः . किमर्थम् इदम् उच्यते . प्रतिपदविधाना च षष्ठी न समस्यते                                                                                                                                     
 इति वक्ष्यति तस्य अयम् पुरस्तात् अपकर्षः .                                                                                                                                                             
2.2.9
 याजकादिभिः च . पूर्वेण समासः सिद्धः एव तस्य कर्तरि                                                                                                                                                     
 च इति प्रतिषेधे वचनम् इदम् आरभ्यते प्रतिप्रसवार्थम् . याजकादिभिः                                                                                                                                       
 सह षष्ठी समस्यते तत्पुरुषः च समासः भवति . ब्राह्मणयाजकः , क्षत्रिययाजकः                                                                                                                                
 . याजक . पूजक . परिचारक . परिषेचक . स्नातक . अध्यापक . उत्सादक                                                                                                                                         
 . उद्वर्तक . होतृ . पोतृ . भर्तृ . रथगणक . पत्तिगणक . तत्स्थैः                                                                                                                                         
 च गुणैः षष्ठी समस्यते इति वक्तव्यम् . चन्दनगन्धः , कपित्थरसः                                                                                                                                           
 . गुणात् तरेण तरलोपः च इति वक्तव्यम् . सर्वेषाम् श्वेततरः सर्वश्वेतः                                                                                                                                   
 , सर्वेषाम् महत्तरः सर्वमहान् . न निर्धारणे इति प्रतिषेधे प्राप्ते                                                                                                                                     
 वचनम् इदम् . सर्वशुक्ला गौः . कर्तरि च 2.2.16/710; न निर्धारणे                                                                                                                                         
 2.2.10/704                                                                                                                                                                                              
2.2.10
 न निर्धारणे . पूर्वेण समासे प्राप्ते                                                                                                                                                                   
 प्रतिषेधः आरभ्यते . निर्धारणे या षष्ठी सा न समस्यते . जातिगुणक्रियाभिः                                                                                                                                 
 समुदायात् एकदेशस्य पृथक्करणम् निर्धारणम् . क्षत्रियः मनुष्याणाम्                                                                                                                                       
 शूरतमः , कृष्णा गवाम् सम्पन्नक्षीरतमा , धावन् अध्वगानाम् शीघ्रतमः                                                                                                                                      
 . प्रतिपदविधाना च षष्ठी न समस्यते इति वक्तव्यम् . सर्पिषः ज्ञानम्                                                                                                                                      
2.2.11
 पूरणगुणसुहितार्थसदव्ययतव्यसमानाधिकरणेन . पूरण ,                                                                                                                                                        
 गुण , सुहितार्थ , सत् , अव्यय , तव्य , समानाधिकरण , इति एतैः                                                                                                                                           
 सह षष्ठी न समस्यते . अर्थशब्दः प्रत्येकम् अभिसम्बध्यते तेन स्वरूपविधिः                                                                                                                                 
 न भवति. पूरणार्थे . छात्राणाम् पञ्चमः , छात्राणाम् दशमः . गुण                                                                                                                                          
 . बलाकायाः शौक्ल्यम् , काकस्य कार्ष्ण्यम् . सुहितार्थाः तृप्त्यर्थाः                                                                                                                                   
 . फलानाम् सुहितः , फलानाम् तृप्तः . सत् . ब्राह्मणस्य कुर्वन्                                                                                                                                          
 , ब्राह्मणस्य कुर्वाणः . अव्यय . ब्राह्मणस्य कृत्वा , ब्राह्मणस्य                                                                                                                                      
 हृत्वा . तव्य . ब्राह्मणस्य कर्तव्यम् . तव्यता सानुबन्धकेन समासः                                                                                                                                       
 भवति एव . ब्राह्मणकर्तव्यम् . समानाधिकरण . शुकस्य माराविदस्य                                                                                                                                           
 , राज्ञः पाटलिपुत्रकस्य , पाणिनेः सूत्रकारस्य . किम् च स्यात्                                                                                                                                          
 . पूर्वनिपातस्य अनियमः स्यात् . अनन्तरायाम् तु प्राप्तौ प्रतिषिद्धायाम्                                                                                                                                
 विशेषणम् विशेष्येण बहुलम् इति भवति एव समासः . पूर्वनिपातः च तदा                                                                                                                                        
 2.1.57/736                                                                                                                                                                                              
2.2.12
 क्तेन च पूजायाम् . मतिबुद्धिपूजार्थेभ्यः                                                                                                                                                               
 च इति वक्ष्यति तस्य इदम् ग्रहणम् . पूजाग्रहणम् उपलक्षणार्थम्                                                                                                                                           
 . क्तः यः पूजायाम् विहितः तेन षष्ठी न समस्यते . राज्ञाम् मतः                                                                                                                                           
 , राज्ञाम् बुद्धः , राज्ञाम् पूजितः . पूजायाम् इति किम् . छात्रस्य                                                                                                                                     
 3.2.188/3089                                                                                                                                                                                            
2.2.13
 अधिकरणवाचिना च . क्तः अधिकरणे च ध्रौव्यगतिप्रत्यवसानार्थेभ्यः                                                                                                                                          
 इति वक्ष्यति तस्य इदम् ग्रहणम् . अधिकरणवाचिना क्तेन षष्ठी न समस्यते                                                                                                                                    
 . इदम् एषाम् यातम् , इदम् एषाम् भुक्तम् . क्तोधिकरणे च ध्रौव्यगतिप्रत्यवसानार्थेभ्यः                                                                                                                  
 3.4.76/3087                                                                                                                                                                                             
2.2.14
 कर्मणि च . क्तेन इति निवृत्तम् . कर्मग्रहणम्                                                                                                                                                           
 षष्ठीविशेषणम् . कर्मणि च या षष्ठी सा न समस्यते . उभयप्राप्तौ                                                                                                                                           
 कर्मणि इति षष्ठ्याः इदम् ग्रहणम् . आश्चर्यः गवाम् दोहः अगोपालकेन                                                                                                                                       
 , रोचते ओदनस्य भोजनम् देवदत्तेन , साधु खलु पयसः पानम् देवदत्तेन                                                                                                                                        
 , विचित्रा सूत्रस्य कृतिः पाणिनिना .                                                                                                                                                                   
2.2.15
 तृजकाभ्याम् कर्तरि . कर्तृग्रहणम् षष्ठीविशेषणम्                                                                                                                                                        
 . कर्तरि या षष्ठी सा तृचा अकेन च सह न समस्यते . भवतः शायिका ,                                                                                                                                          
 भवतः आसिका , भवतः अग्रगामिका . तृच् कर्तरि एव विधीयते तत्प्रयोगे                                                                                                                                       
 कर्तरि षष्ठी न अस्ति . तस्मात् तृज्ग्रहणम् उत्तरार्थम् . कर्तरि                                                                                                                                        
2.2.16
 कर्तरि च . कर्तरि च यौ तृजकौ ताभ्याम् सह षष्ठी                                                                                                                                                         
 न समस्यते . सामर्थ्यात् अकस्य विशेषणार्थम् कर्तृग्रहणम् इतरत्र                                                                                                                                         
 व्यभिचाराभावात् . अपाम् स्रष्टा , # ा  पुराम् # ा  भेत्ता                                                                                                                                              
 , # उ  व्ज्रस्य # ा  भर्ता . ननु च भर्तृशब्दः हि अयम् याजकादिषु                                                                                                                                        
 पठ्यते . सम्बन्धिशब्दस्य पतिपर्यायस्य तत्र ग्रहणम् . अकः खलु                                                                                                                                           
 अपि . ओदनस्य भोजकः , सक्तूनाम् पायकः . # ा  पुराँ # ा  भेत्ता                                                                                                                                          
 1.4.28.1                                                                                                                                                                                                
2.2.17
 नित्यम् क्रीडाजीविकयोः . न इति निवृत्तम्                                                                                                                                                               
 न तृजकौ . नित्यम् समासः विधीयते . क्रीडायाम् जीविकायाम् च नित्यम्                                                                                                                                      
 षष्ठी समस्यते तत्पुरुषः च समासः भवति . तृच् क्रीडाजीविकयोः न                                                                                                                                           
 अस्ति इति अकः एव उदाह्रियते . उद्दालकपुष्पभञ्जिका , वारणपुष्पप्रचायिका                                                                                                                                 
 . जीविकायाम् दन्तलेखकः , नखलेखकः . क्रीडाजीविकयोः इति किम् .                                                                                                                                           
 ओदनस्य भोजकः .                                                                                                                                                                                         
2.2.18
 कुगतिप्रादयः . नित्यम् इति वर्तते . कुशब्दः                                                                                                                                                            
 अव्ययम् गृह्यते गत्यादिसाहचर्यात् न द्रव्यवचनः . कुगतिप्रादयः                                                                                                                                          
 समर्थेन शब्दान्तरेण सह नित्यम् समस्यन्ते तत्पुरुषः च समासः भवति                                                                                                                                        
 . कुः पापार्थे . कुपुरुषः . गति . उररीकृतम् , यत् ऊरीकरोति .                                                                                                                                           
 प्रादयः . दुः निन्दायाम् . दुष्पुरुषः . स्वती पूजायाम् . सुपुरुषः                                                                                                                                      
 , अतिपुरुषः . आङ् ईषदर्थे . आपिङ्गलः . प्रायिकम् च एतत् उपाधिवचनम्                                                                                                                                     
 . अन्यत्र अपि हि समासः दृश्यते . कोष्णम् , कदुष्णम् , कवोष्णम्                                                                                                                                         
 , दुष्कृतम् , अतिस्तुतम् , आबद्धम् इति . प्रादयः गताद्यर्थे प्रथमया                                                                                                                                    
 . प्रगतः आचार्यः प्राचार्यः , प्रान्तेवासी . अत्यादयः क्रान्ताद्यर्थे                                                                                                                                  
 द्वितीयया . अतिक्रान्तः खट्वाम् अतिखट्वः , अतिमालः . अवादयः क्रुष्टाद्यर्थे                                                                                                                            
 तृतीयया . अवक्रुष्टः कोकिलया अवकोकिलः . पर्यादयः ग्लानाद्यर्थे                                                                                                                                         
 चतुर्थ्या . परिग्लानः अध्ययनाय पर्यध्ययनः , अलम् कुमार्यै अलङ्कुमारिः                                                                                                                                  
 . निरादयः क्रान्ताद्यर्थे पञ्चम्या . निष्क्रान्तः कौशाम्ब्याः                                                                                                                                          
 निष्कौशाम्बिः , निर्वाराणसिः . इवेन सह समासः विभक्त्यलोपः पूर्वपदप्रकृतिस्वरत्वम्                                                                                                                      
 च वक्तव्यम् . वाससी इव वस्त्रे इव . प्रादिप्रसङ्गे कर्मप्रवचनीयानाम्                                                                                                                                   
 प्रतिषेधः वक्तव्यः . वृक्षम् प्रति विद्योतते विद्युत् , साधुः                                                                                                                                          
2.2.19
 उपपदम् अतिङ् . नित्यम् इति वर्तते . उपपदम् अतिङन्तम्                                                                                                                                                   
 समर्थेन शब्दान्तरेण सह समस्यते नित्यम् तत्पुरुषः च समासः भवति                                                                                                                                          
 . कुम्भकारः नगरकारः . अतिङ् इति किम् . एधान् आहारकः व्रजति .                                                                                                                                           
 ननु च सुप् सुपा इति वर्तते तत्र कुतः तिङन्तेन समासप्रसङ्गः .                                                                                                                                           
 एवम् तर्हि ज्ञापयति एतयोः योगयोः सुप् सुपा इति न सम्बध्यते इति                                                                                                                                         
 . तेन गतिकारकोपपदानाम् कृद्भिः सह समासवचनम् प्राक् सुबुत्पत्तेः                                                                                                                                        
 इति एतत् उपपन्नम् भवति . अश्वक्रीती , धनक्रीती .                                                                                                                                                       
2.2.20
 अमा एव अव्ययेन . पूर्वेण समासे सिद्धे नियमार्थम्                                                                                                                                                       
 वचनम् . अव्ययेन उपपदस्य यः समासः सः अमा एव भवति न अन्येन . स्वादुङ्कारम्                                                                                                                               
 भुङ्क्ते , सम्पन्नङ्कारम् भुङ्क्ते , लवणङ्कारम् भुङ्क्ते . अमा                                                                                                                                         
 एव इति किम् . कालसमयवेलायासु तुमुन् . कालः भोक्तुम् . एवकारकरणम्                                                                                                                                       
 उपपदविशेषणार्थम् . अमा एव यत् तुल्यविधानम् उपपदम् तस्य समासः                                                                                                                                           
 यथा स्यात् अमा च अन्येन च यत् तुल्यविधानम् तस्य मा भूत् . अग्रे                                                                                                                                        
 3.3.167/3179                                                                                                                                                                                            
2.2.21
 तृतीयाप्रभृतीनि अन्यतरस्याम् . अमा                                                                                                                                                                     
 एव इति अनुवर्तते . उपदँशः तृतीयायाम् इति अतः प्रभृति यानि उपपदानि                                                                                                                                      
 तानि अमा एव अव्ययेन सह अन्यतरस्याम् समस्यन्ते तत्पुरुषः च समासः                                                                                                                                        

 भवति . उभयत्रविभाषा इयम् . यत् अमा एव तुल्यविधानम् उपपदम् तस्य                                                                                                                                         
 प्राप्ते यथा उपदँशः तृतीयायाम् इति . यत् पुनः अमा च अन्येन च                                                                                                                                           
 तुल्यविधानम् तस्य अप्राप्ते यथा अव्यये अयथाभिप्रेताख्याने कृञः                                                                                                                                         
 क्त्वाणमुलौ इति . मूलकोपदँशम् भुङ्क्ते , मूलकेन उपदँशम् भुङ्क्ते                                                                                                                                       
 , उच्चैःकारम् आचष्टे , उच्चैः कारम् . अमा एव इति एव पर्याप्तिवचनेषु                                                                                                                                    
 अलमर्थेषु . पर्याप्तः भोक्तुम् , प्रभुः भोक्तुम् .                                                                                                                                                     
2.2.22
 क्त्वा च . अमा एव इति पूर्वयोगे अनुवृत्तम्                                                                                                                                                             
 . तेन अन्यत्र न प्राप्नोति इति वचनम् आरभ्यते . क्त्वाप्रत्ययेन                                                                                                                                         
 सह तृतीयाप्रभृतीनि उपपदानि अन्यतरस्याम् समस्यन्ते तत्पुरुषः च                                                                                                                                          
 समासः भवति . उच्चैःकृत्य , उच्चैः कृत्वा . अव्यये अयथाभिप्रेताख्याने                                                                                                                                   
 इति क्त्वाप्रत्ययः . समासपक्षे ल्यप् एव . तृतीयाप्रभृतीनि इति                                                                                                                                          
 3.4.59/3381                                                                                                                                                                                             
2.2.23
 शेषः बहुव्रीहिः . उपयुक्तात् अन्यः शेषः                                                                                                                                                                
 . शेषः समासः बहुव्रीहिसञ्ज्ञः भवति . कः च शेषः . यत्र अन्यः समासः                                                                                                                                      
 न उक्तः . वक्ष्यति अनेकम् अन्यपदार्थे . चित्रगुः , शबलगुः , कृष्णोत्तरासङ्गः                                                                                                                           
 . शेषः इति किम् . उन्मत्तगङ्गम् , लोहितगङ्गम् . बहुव्रीहिप्रदेशाः                                                                                                                                      
 न बहुव्रीहौ इति एवमादयः . अनेकम् अन्यपदार्थे 2.22.24/830; न बहुव्रीहौ                                                                                                                                  
 1.1.29/222                                                                                                                                                                                              
2.2.24
 अनेकम् अन्यपदार्थे . अनेकम् सुबन्तम्                                                                                                                                                                   
 अन्यपदार्थे वर्तमानम् सुपा सह समस्यते बहुव्रीहिः च समासः भवति                                                                                                                                          
 . प्रथमार्थम् एकम् वर्जयित्वा सर्वेषु विभक्त्यर्थेषु बहुव्रीहिः                                                                                                                                        
 भवति . प्राप्तम् उदकम् यम् ग्रामम् प्राप्तोदकः ग्रामः , ऊढरथः                                                                                                                                          
 अनड्वान् , उपहृतपशुः रुद्रः , उद्धृतौदना स्थाली , चित्रगुः देवदत्तः                                                                                                                                    
 , वीरपुरुषकः ग्रामः . प्रथमार्थे तु न भवति . वृष्टे देवे गतः                                                                                                                                           
 . अनेकग्रहणम् किम् . बहूनाम् अपि यथा स्यात् . सुसूक्ष्मजटकेशेन                                                                                                                                         
 सुगजाजिनवाससा , समन्तशितिरन्ध्रेण द्वयोः वृत्तौ न सिध्यति . बहुव्रीहिः                                                                                                                                 
 समानाधिकरणानाम् इति वक्तव्यम् . व्यधिकरणानाम् मा भूत् . पञ्चभिः                                                                                                                                        
 भुक्तम् अस्य . अव्ययानाम् च बहुव्रीहिः वक्तव्यः . उच्चैर्मुखः                                                                                                                                          
 , नीचैर्मुखः . सप्तम्युपमानपूर्वपदस्य उत्तरपदलोपः च वक्तव्यः                                                                                                                                           
 . कण्ठे स्थितः कालः अस्य कण्ठेकालः , उरसिलोमा , उष्ट्रस्य मुखम्                                                                                                                                        
 इव मुखम् यस्य सः उष्ट्रमुखः , खरमुखः . समुदायविकारषष्ठ्याः च                                                                                                                                           
 बहुव्रीहिः उत्तरपदलोपः च इति वक्तव्यम् . केशानाम् सङ्घातः केशसङ्घातः                                                                                                                                   
 केशसङ्घातः चूडा अस्य केशचूडः , सुवर्णस्य विकारः अलङ्कारः अस्य                                                                                                                                          
 सुवर्णालङ्कारः . प्रादिभ्यः धातुजस्य उत्तरपदस्य लोपः च वा बहुव्रीहिः                                                                                                                                   

 वक्तव्यः . प्रपतितम् पर्णम् अस्य प्रपर्णः , प्रपतितपर्णः , प्रपतितम्                                                                                                                                   
 पलाशम् अस्य प्रपलाशः , प्रपतितपलाशः . नञः अस्त्यर्थानाम् बहुव्रीहिः                                                                                                                                    
 वा च उत्तरपदलोपः च वक्तव्यः . अविद्यमानः पुत्रः यस्य अपुत्रः                                                                                                                                           
 , अविद्यमानपुत्रः , अभार्यः , अविद्यमानभार्यः . सुबधिकारे अस्तिक्षीरादीनाम्                                                                                                                            
 बहुव्रीहिः वक्तव्यः . अस्तिक्षीरा ब्राह्मणी . अस्त्यादयः निपाताः                                                                                                                                       
 . सुसूक्ष्मजटकेशेन सुगजाजिनवाससा | समन्तशितिरन्ध्रेण द्वयोर्                                                                                                                                           
 1.422                                                                                                                                                                                                   
2.2.25
 सङ्ख्यया अव्ययासन्नादूराधिकसङ्ख्या सङ्ख्येये                                                                                                                                                           

 . सङ्ख्येये या सङ्ख्या वर्तते तया सह अव्ययासन्नादूराधिकसङ्ख्याः                                                                                                                                        
 समस्यन्ते बहुव्रीहिः च समासः भवति . अव्यय . उपदशाः , उपविँशाः                                                                                                                                          
 , आसन्नविँशाः , आसन्नदशाः , अदूरदशाः , अदूरविँशाः , अधिकदशाः                                                                                                                                           
 , अधिकविँशाः . सङ्ख्या . द्वित्राः , त्रिचतुराः , द्विदशाः .                                                                                                                                           
 सङ्ख्यया इति किम् . पञ्च ब्राह्मणाः . अव्ययासन्नादूराधिकसङ्ख्याः                                                                                                                                       
 इति किम् . ब्राह्मणाः पञ्च . सङ्ख्येये इति किम् . अधिका विँशतिः                                                                                                                                        
2.2.26
 दिङ्नामानि अन्तराले . दिशाम् नामानि दिङ्नामानि                                                                                                                                                         
 . दिङ्नामानि सुबन्तानि अन्तराले वाच्ये समस्यन्ते बहुव्रीहिः च                                                                                                                                          
 समासः भवति . दक्षिणस्याः च पूर्वस्याः च दिशोः यत् अन्तरालम् दक्षिणपूर्वा                                                                                                                               
 दिक् , पूर्वोत्तरा , उत्तरपश्चिमा , पश्चिमदक्षिणा . सर्वनाम्नः                                                                                                                                         
 वृत्तिमात्रे पुँवद्भावः . नामग्रहणम् रूढ्यर्थम् . इह मा भूत्                                                                                                                                           
2.2.27
 तत्र तेन इदम् इति सरूपे . तत्र इति सप्तम्यन्तम्                                                                                                                                                        
 गृह्यते . तेन इति तृतीयान्तम् . सरूपग्रहणम् प्रत्येकम् अभिसम्बध्यते                                                                                                                                    
 . तत्र इति सप्तम्यन्ते सरूपे पदे तेन इति च तृतीयान्ते इदम् इति                                                                                                                                         
 एतस्मिन् अर्थे समस्येते बहुव्रीहिः च समासः भवति . इतिकरणः च इह                                                                                                                                         
 विवक्षार्थः लौकिकम् अर्थम् अनुसारयति . ततः ग्रहणम् प्रहरणम् कर्मव्यतीहारः                                                                                                                              
 युद्धम् च समासार्थः इति सर्वम् इतिकरणात् लभ्यते . यत् तत्र इति                                                                                                                                         
 निर्दिष्टम् ग्रहणम् चेत् तत् भवति यत् तेन इति निर्दिष्टम् प्रहरणम्                                                                                                                                     
 चेत् तत् भवति यत् इदम् इति निर्दिष्टम् युद्धम् चेत् तत् भवति                                                                                                                                           
 . केशेषु केशेषु च गृहीत्वा इदम् युद्धम् प्रवृत्तम् केशाकेशि ,                                                                                                                                          
 कचाकचि , दण्डैः च दण्डैः च प्रहृत्य इदम् युद्धम् प्रवृत्तम् दण्डादण्डि                                                                                                                                 
 , मुसलामुसलि . इच् कर्मव्यतीहारे इति इच् समासान्तः सः च अव्ययम्                                                                                                                                        
 . अन्येषाम् अपि दृश्यते इति पूर्वपदस्य दीर्घत्वम् . सरूपग्रहणम्                                                                                                                                        
 किम् . हलैः च मुसलैः च प्रहृत्य इदम् युद्धम् प्रवृत्तम् . इच्                                                                                                                                          

 5.4.127/866                                                                                                                                                                                             
2.2.28
 तेन सह इति तुल्ययोगे . सह इति एतत् शब्दरूपम्                                                                                                                                                           
 तुल्ययोगे वर्तमानम् तेन इति तृतीयान्तेन सह समस्यते बहुव्रीहिः                                                                                                                                          
 च समासः भवति . सह पुत्रेण आगतः सपुत्रः , सच्छात्रः , सकर्मकरः                                                                                                                                          
 . तुल्ययोगे इति किम् . सह एव दशभिः पुत्रैः भारम् वहति गर्दभी                                                                                                                                           
 . विद्यमानैः एव दशभिः पुत्रैः भारम् वहति इति अर्थः . कथम् सकर्मकः                                                                                                                                      
 सलोमकः सपक्षकः इति . न हि अत्र तुल्ययोगः गम्यते . किम् तर्हि                                                                                                                                           
 . विद्यमानता . प्रायिकम् तुल्ययोगे इति विशेषणम् . अन्यत्र अपि                                                                                                                                          
2.2.29
 चार्थे द्वन्द्वः . अनेकम् इति वर्तते . अनेकम् सुबन्तम्                                                                                                                                                 
 चार्थे वर्तमानम् समस्यते द्वन्द्वसञ्ज्ञः च समासः भवति . समुच्चयान्वाचयेतरेतरयोगसमाहाराः                                                                                                                
 चार्थाः . तत्र समुच्चयान्वाचययोः असामर्थ्यात् न अस्ति समासः .                                                                                                                                          
 इतरेतरयोगे समाहारे च समासः विधीयते . प्लक्षः च न्यग्रोधः च प्लक्षन्यग्रोधौ                                                                                                                             
 , धवः च खदिरः च पलाशः च धवखदिरपलाशाः , वाक् च त्वक् च वाक्त्वचम्                                                                                                                                       
 , वाग्दृषदम् . द्वन्द्वप्रदेशाः द्वन्द्वे च इति एवमादयः .                                                                                                                                              
2.2.30
 उपसर्जनम् पूर्वम् . समासे इति वर्तते                                                                                                                                                                   
 . उपसर्जनसञ्ज्ञकम् समासे पूर्वम् प्रयोक्तव्यम् . पूर्ववचनम् परप्रयोगनिवृत्त्यर्थम्                                                                                                                     

 . अनियमः हि स्यात् . द्वितीया . कष्टश्रितः . तृतीया . शङ्कुलाखण्डः                                                                                                                                     
 . चतुर्थी . यूपदारु . पञ्चमी . वृकभयम् . षष्ठी . राजपुरुषः .                                                                                                                                           
 सप्तमी . अक्षशौण्डः .                                                                                                                                                                                  
2.2.31
 राजदन्तादिषु परम् . पूर्वनिपाते प्राप्ते परप्रयोगार्थम्                                                                                                                                                
 वचनम् . राजदन्तादिषु उपसर्जनम् परम् प्रयोक्तव्यम् . न केवलम्                                                                                                                                           
 उपसर्जनस्य अन्यस्य अपि यथालक्षणम् विहितस्य पूर्वनिपातस्य अयम्                                                                                                                                          
 अपवादः परनिपातः विधीयते . दन्तानाम् राजा राजदन्तः वनस्य अग्रे                                                                                                                                          
 अग्रेवणम् . निपातनात् अलुक् . राजदन्तः . अग्रेवणम् . लिप्तवासितम्                                                                                                                                      
 . नग्नमुषितम् . सिक्तसम्मृष्टम् . मृष्टलुञ्चितम् . अवक्लिन्नपक्वम्                                                                                                                                     
 . अर्पितोप्तम् . उप्तगाढम् . पूर्वकालस्य परनिपातः . उलूखलमुसलम्                                                                                                                                        
 . तण्डुलकिण्वम् . दृषदुपलम् . आरग्वायनबन्धकी . चित्ररथबाह्लीकम्                                                                                                                                        
 . आवन्त्यश्मकम् . शूद्रार्यम् . स्नातकराजानौ विष्वक्सेनार्जुनौ                                                                                                                                         
 . अक्षिभ्रुवम् . दारगवम् . शब्दार्थौ . धर्मार्थौ . कामार्थौ .                                                                                                                                          
 अनियमः च अत्र इष्यते : अर्थशब्दौ , अर्थधर्मौ , अर्थकामौ . तत्                                                                                                                                          
 कथम् . वक्तव्यम् इदम् : धर्मादिषु उभयम् इति . वैकारिमतम् . गजवाजम्                                                                                                                                     
 . गोपालधानीपूलासम् . पूलासककरण्डम् . स्थूलपूलासम् . उशीरबीजम्                                                                                                                                          
 . सिञ्जास्थम् . चित्रास्वाती . भार्यापती . जायापती . जम्पती .                                                                                                                                          
 दम्पती . जायाशब्दस्य जम्भावः दम्भावः च निपात्यते . पुत्रपती .                                                                                                                                          
 पुत्रपशू . केशश्मश्रू . श्मश्रुकेशौ . शिरोबीजम् . सर्पिर्मधुनी                                                                                                                                         
 . मधुसर्पिषी . आद्यन्तौ . अन्तादी . गुणवृद्धी . वृद्धिगुणौ .                                                                                                                                           
                                                                                                                                                                                                        
2.2.32
 द्वन्द्वे घि . पूर्वम् इति वर्तते . द्वन्द्वे समासे                                                                                                                                                    
 घ्यन्तम् पूर्वम् प्रयोक्तव्यम् . पटुगुप्तौ , मृदुगुप्तौ . अनेकप्राप्तौ                                                                                                                                 
 एकस्य नियमः शेषे तु अनियमः . पटुमृदुशुक्लाः , पटुशुक्लमृदवः .                                                                                                                                          

 द्वन्द्वे इति किम् . विस्पष्टपटुः .                                                                                                                                                                    
2.2.33
 अजादि अदन्तम् . द्वन्द्वे इति वर्तते . अजादि अदन्तम्                                                                                                                                                   
 शब्दरूपम् द्वन्द्वे समासे पूर्वम् प्रयोक्तव्यम् . उष्ट्रखरम्                                                                                                                                           
 , उष्ट्रशशकम् . बहुषु अनियमः . अश्वरथेन्द्राः , इन्द्ररथाश्वाः                                                                                                                                         
 . द्वन्द्वे घि अजादि अदन्तम् विप्रतिषेधेन . इन्द्राग्नी , इन्द्रवायू                                                                                                                                   
 . तपरकरणम् किम् . अश्वावृषौ , वृषाश्वे इति वा .                                                                                                                                                        
2.2.34
 अल्पाच्तरम् . द्वन्द्वे इति वर्तते . अल्पाच्तरम्                                                                                                                                                       
 शब्दरूपम् द्वन्द्वे समासे पूर्वम् प्रयोक्तव्यम् . प्लक्षः च न्यग्रोधः                                                                                                                                  
 च प्लक्षन्यग्रोधौ , धवखदिरपलाशाः . बहुषु अनियमः . सङ्खदुन्दुभिवीणाः                                                                                                                                    
 , वीणाशङ्खदुन्दुभयः . ऋतुनक्षत्राणाम् आनुपूर्व्येण समानाक्षराणाम्                                                                                                                                      
 पूर्वनिपातः वक्तव्यः . हेमन्तशिशिरवसन्ताः , चित्रास्वाती , कृत्तिकारोहिण्यौ                                                                                                                            
 . समानाक्षराणाम् इति किम् . ग्रीष्मवसन्तौ . लघ्वक्षरम् पूर्वम्                                                                                                                                         
 निपतति इति वक्तव्यम् . कुशकाशम् , शरशादम् . अभ्यर्हितम् च पूर्वम्                                                                                                                                      
 निपतति इति वक्तव्यम् . मातापितरौ , श्रद्धामेधे , दीक्षातपसी .                                                                                                                                          
 वर्णानाम् आनुपूर्व्येण पूर्वनिपातः . ब्राह्मणक्षत्रियविट्शूद्राः                                                                                                                                       

 . समानाक्षराणाम् इति अत्र न अस्ति . भ्रातुः च ज्यायसः पूर्वनिपातः                                                                                                                                      
 वक्तव्यः . युधिष्ठिरार्जुनौ . सङ्ख्यायाः अल्पीयस्याः पूर्वनिपातः                                                                                                                                       
 वक्तव्यः . द्वित्राः , त्रिचतुराः , नवतिशतम् .                                                                                                                                                         
2.2.35
 सप्तमीविशेषणे बहुव्रीहौ . सर्वोपसर्जनत्वात् बहुव्रीहेः                                                                                                                                                 
 अनियमे प्राप्ते नियमार्थम् वचनम् . सप्तम्यन्तम् . विशेषणम् च                                                                                                                                           
 बहुव्रीहिसमासे पूर्वम् प्रयोक्तव्यम् . कण्ठेकालः , उरसिलोमा .                                                                                                                                          
 विशेषणम् . चित्रगुः , शबलगुः . सर्वनामसङ्ख्ययोः उपसङ्ख्यानम्                                                                                                                                           
 . सर्वश्वेतः , सर्वकृष्णः , द्विशुक्लः , द्विकृष्णः . अनयोः एव                                                                                                                                         
 मिथः सम्प्रधारणायाम् परत्वात् सण्ख्यायाः पूर्वनिपातः . द्व्यन्यः                                                                                                                                       
 , त्र्यन्यः .वा प्रियस्य पूर्वनिपातः . गुडप्रियः , प्रियगुडः                                                                                                                                           
 . सप्तम्याः पूर्वनिपाते प्राप्ते गड्वादिभ्यः सप्तम्यन्तम् परम्                                                                                                                                         
 . गडुकण्ठः , गडुशिराः . कथम् वहेगडुः . प्राप्तस्य च अबाधा व्याख्येया                                                                                                                                   
2.2.36
 निष्ठा . निष्ठान्तम् च बहुव्रीहिसमासे पूर्वम् प्रयोक्तव्यम्                                                                                                                                            
 . कृतकटः , भिक्षितभिक्षिः , अवमुक्तोपानत्कः , आहूतसुब्रह्मण्यः                                                                                                                                         
 . ननु च विशेषणम् एव अत्र निष्ठा . न एषः नियमः विशेषणविशेष्यभावस्य                                                                                                                                      
 विवक्षानिबन्धनत्वात् . कटे कृतम् अनेन इति वा विग्रहीतव्यम् .                                                                                                                                           
 निष्ठायाः पूर्वनिपाते जातिकालसुखादिभ्यः परवचनम् . शार्ङ्गजग्धी                                                                                                                                         
 , पलाण्डुभक्षिती , मासजातः , सँवत्सरजातः , सुखजातः , दुःखजातः                                                                                                                                          
 . कथम् कृतकटः , भुक्तौदनः . प्राप्तस्य च अबाधा व्याख्येया . प्रहरणार्थेभ्यः                                                                                                                            
 च परे निष्ठासप्तम्यौ भवतः इति वक्तव्यम् . अस्युद्यतः , दण्डपाणिः                                                                                                                                       
2.2.37
 वा आहिताग्न्यादिषु . निष्ठा इति पूर्वनिपाते प्राप्ते                                                                                                                                                   
 विकल्पः उच्यते . आहिताग्न्यादिषु निष्ठान्तम् पूर्वम् वा प्रयोक्तव्यम्                                                                                                                                  
 . अग्न्याहितः , आहिताग्निः , जातपुत्रः , पुत्रजातः , जातदन्तः                                                                                                                                          
 , जातश्मश्रुः , तैलपीतः , घृतपीतः , ऊढभार्यः , गतार्थः . आकृतिगणः                                                                                                                                      
2.2.38
 कडाराः कर्मधारये . गुणशब्दानाम् विशेषणत्वात् पूर्वनिपाते                                                                                                                                               
 प्राप्ते विकल्पः उच्यते कडारादयः कर्मधारये समासे वा पूर्वम् प्रयोक्तव्याः                                                                                                                              
 . कडारजैमिनिः , जैमिनिकडारः . कडार . गडुल . काण . खञ्ज . कुण्ठ                                                                                                                                         
 . खञ्जर . खलति . गौर . वृद्ध . भिक्षुक . पिङ्गल . तनु . वटर .                                                                                                                                          
