1.0.0
श्रीरस्तु । तैत्तिरीयब्राह्मणे काठके प्रथमप्रपाठक प्रारम्भः । हरिः ओम् ।
1.1.1
संज्ञानव्विँज्ञानं प्रज्ञानञ्जानदभिजानत् । सङ्कल्पमानं प्रकल्पमानमुपकल्पमानमुपकॢप्तङ्कॢप्तम् । श्रेयो वसीय आयथ्सम्भूतम्भूतम् । चित्र केतु प्रभानाभान्थ्सम्भान् । ज्योतिष्मास्तेजस्वानातप स्तपन्नभितपन्न् ।रोचनो रोचमानश्शोभनश्शोभमान कल्याणः । दऱ्शा दृष्टा दऱ्शता विश्वरूपा सुदऱ्शना । आप्यायमानाप्यायमानाप्याया सूनृतेरा । आपूर्यमाणा पूर्यमाणा पूरयन्ती पूर्णा पौर्णमासी । दाता प्रदाताऽऽनन्दो मोद प्रमोदः ।। 1 ।।
1.1.2
आवेशयन्निवेशयन्थ्सव्वेँशनस्सशान्तश्शान्तः । आभवन्प्रभवन्थ्सम्भवन्थ्सम्भूतो भूतः ।प्रस्तुतं विष्टुत सस्तुतङ्कल्याणव्विँश्वरूपम् । शुक्रममृतन्तेजस्वि तेजस्समिद्धम् ।अरुणम्भानुमन्मरीचिमदभितपत्तपस्वत् । सविता प्रसविता दीप्तो दीपयन्दीप्यमानः ।ज्वलञ्ज्वलिता तपन्वितपन्थ्सन्तपन्न् । रोचनो रोचमानश्शुम्भूश्शुम्भमानो वामः ।सुता सुन्वती प्रसुता सूयमानाऽभिषूयमाणा । पीती प्रपा संपा तृप्तिस्तर्पयन्ती ।। 2 ।।
1.1.3
कान्ता काम्या कामजाताऽऽयुष्मती कामदुघा । अभिशास्तानुमन्ताऽऽनन्दो मोद प्रमोदः ।आसादयन्निषादयन्थ्ससादनस्ससन्नस्सन्नः । आभूर्विभू प्रभूश्शम्भूर्भुवः । पवित्रं पवयिष्यन्पूतो मेध्यः । यशो यशस्वानायुरमृतः । जीवो जीविष्यन्थ्स्वर्गो लोकः । सहस्वान्थ्सहीयानोजस्वान्थ्सहमानः । जयन्नभिजयन्थ्सुद्रविणो द्रविणोदाः । आर्द्रपवित्रो हरिकेशो मोद प्रमोदः ।। 3 ।।
1.1.4
अरुणोऽरुणरजा पुण्डरीको विश्वजिदभिजित् । आर्द्र पिन्वमानोऽन्नवान्रसवानिरावान् ।सर्वौषधस्सम्भरो महस्वान् । एजत्का जोवत्काः । ख्षुल्लकाश्शिपिविष्टकाः । सरिस्ररास्सुशेरवः ।अजिरासो गमिष्णवः । इदानीन्तदानीमेतर््हि ख्षिप्रमजिरम् । आशुर्निमेष फणो द्रवन्नतिद्रवन्न् ।त्वरस्त्वरमाण आशुराशीयाञ्जवः । अग्निष्टोम उक्थ्योऽतिरात्रो द्विरात्रस्त्रिरात्रश्चतूरात्रः ।अग्निऱ्ऋतुस्सूर्य ऋतुश्चन्द्रमा ऋतुः । प्रजापतिस्सव्वँथ्सरो महान्कः ।। 4 ।।
1.1.0
प्रमोदस्तर्पयन्ती प्रमोदो जवस्त्रीणि च ।। 1 ।।
1.2.1
भूरग्निञ्च पृथिवीञ्च माञ्च । त्रीश्च लोकान्थ्सव्वँथ्सरञ्च । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद । भुवो वायुञ्चान्तरिख्षञ्च माञ्च । त्रीश्च लोकान्थ्सव्वँथ्सरञ्च । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद । स्वरादित्यञ्च दिवञ्च माञ्च । त्रीश्च लोकान्थ्सव्वँथ्सरञ्च । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद । भूर्भुवस्स्वश्चन्द्रमसञ्च दिशश्च माञ्च । त्रीश्च लोकान्थ्सव्वँथ्सरञ्च । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 5 ।।
1.2.0
सव्वँथ्सरञ्च षट्च ।। 2 ।।
1.3.1
त्वमेव त्वाव्वेँत्थ योऽसि सोऽसि । त्वमेव त्वामचैषीः । चितश्चासि सञ्चितश्चास्यग्ने । एतावाश्चासि भूयाश्चास्यग्ने । यत्ते अग्ने न्यूनय्यँदु तेऽतिरिक्तम् । आदित्यास्तदङ्गिरसश्चिन्वन्तु । विश्वे ते देवाश्चितिमापूरयन्तु । चितश्चासि सञ्चितश्चास्यग्ने । एतावाश्चासि भूयाश्चास्यग्ने । मा ते अग्ने च येन माऽति चयेनायुरावृख्षि । सर्वेषाञ्ज्योतिषाञ्ज्योतिर्यददावुदेति । तपसो जातमनिभृष्टमोजः । तत्ते ज्योतिरिष्टके । तेन मे तप । तेन मे ज्वल । तेन मे दीदिहि । यावद्देवाः । यावदसाति सूर्यः । यावदुतापि ब्रह्म ।। 6 ।।
1.3.0
वृख्षि नव च ।। 3 ।।
1.4.1
सव्वँथ्सरोऽसि परिवथ्सरोऽसि । इदावथ्सरोऽसीदुवथ्सरोऽसि । इद्वथ्सरोऽसि वथ्सरोऽसि ।तस्य ते वसन्तश्शिरः । ग्रीष्मो दख्षिण पख्षः । वर्षा पुच्छम् । शरदुत्तर पख्षः ।हेमन्तो मध्यम् । पूर्वपख्षाश्चितयः । अपरपख्षा पुरीषम् ।। 7 ।।
1.4.2
अहोरात्राणीष्टकाः । ऋषभोऽसि स्वर्गो लोकः । यस्यान्दिशि महीयसे । ततो नो मह आवह ।वायुर्भूत्वा सर्वा दिश आवाहि । सर्वा दिशोऽनु विवाहि । सर्वा दिशोऽनु सव्वाँहि ।चित्या चितिमापृण । अचित्या चितिमापृण । चिदसि समुद्रयोनिः ।। 8 ।।
1.4.3
इन्दुर्दख्षश्श्येन ऋतावा । हिरण्यपख्षश्शकुनो भुरण्युः । महान्थ्सधस्थे ध्रुव आनिषत्तः । नमस्ते अस्तु मा मा हिसीः । एति प्रेति वीति समित्युदिति । दिवम्मे यच्छ । अन्तरिख्षम्मे यच्छ । पृथिवीम्मे यच्छ । पृथिवीम्मे यच्छ । अन्तरिख्षम्मे यच्छ । दिवम्मे यच्छ । अह्ना प्रसारय । रात्र्या समच । रात्र्या प्रसारय । अह्ना समच । कामं प्रसारय । काम समच ।। 9 ।।
1.4.0
पुरीष समुद्रयोनि पृथिवीम्मे यच्छान्तरिख्षम्मे यच्छ सप्त च ।। 4 ।।
1.5.1
भूर्भुवस्स्वः । ओजो बलम् । ब्रह्म ख्षत्रम् । यशो महत् । सत्यन्तपो नाम । रूपममृतम् । चख्षुश्श्रोत्रम् । मन आयुः । विश्वय्यँशो महः । समन्तपो हरो भाः । जातवेदा यदि वा पावकोऽसि । वैश्वानरो यदि वा वैद्युतोऽसि । शं प्रजाभ्यो यजमानाय लोकम् । ऊर्जं पुष्टिन्दददभ्याववृथ्स्व ।। 10 ।।
1.5.0
भाश्चत्वारि च ।। 5 ।।
1.6.1
राज्ञी विराज्ञी । सम्राज्ञी स्वराज्ञी । अर्चिश्शोचिः । तपो हरो भाः । अग्निरिन्द्रो बृहस्पतिः ।विश्वे देवा भुवनस्य गोपाः । ते मा सर्वे यशसा ससृजन्तु ।। 11 ।।
1.6.0
राज्ञीन्द्रो मा सप्त ।। 6 ।।
1.7.1
असवे स्वाहा वसवे स्वाहा । विभुवे स्वाहा विवस्वते स्वाहा । अभिभुवे स्वाहाऽधिपतये स्वाहा । दिवां पतये स्वाहाऽहस्पत्याय स्वाहा । चाख्षुष्मत्याय स्वाहा ज्योतिष्मत्याय स्वाहा । राज्ञे स्वाहा विराज्ञे स्वाहा । सम्राज्ञे स्वाहा स्वराज्ञे स्वाहा । शूषाय स्वाहा सूर्याय स्वाहा । चन्द्रमसे स्वाहा ज्योतिषे स्वाहा । ससर्पाय स्वाहा कल्याणाय स्वाहा । अर्जुनाय स्वाहा ।। 12 ।।
1.7.0
कल्याणाय स्वाहैकञ्च ।। 7 ।।
1.8.1
विपश्चिते पवमानाय गायत । मही न धारात्यन्धो अऱ्षति । अहिऱ्ह जीर्णामतिसर्पति त्वचम् ।अत्यो न क्रीडन्नसरद्वृषा हरिः । उपयामगृहीतोऽसि मृत्यवे त्वा जुष्टङ्गृह्णामि । एष ते योनिर्मृत्यवे त्वा । अप मृत्युमप ख्षुधम् । अपेतश्शपथञ्जहि । अधा नो अग्न आ वह । रायस्पोष सहस्रिणम् ।। 13 ।।
1.8.2
ये ते सहस्रमयुतं पाशाः । मृत्यो मर्त्याय हन्तवे । तान् यज्ञस्य मायया । सर्वानव यजामहे ।भख्षोऽस्यमृतभख्षः । तस्य ते मृत्युपीतस्यामृतवतः । स्वगाकृतस्य मधुमतः । उपहूतस्योपहूतो भख्षयामि । मन्द्राऽभिभूतिः केतुर्यज्ञानाव्वाँक् । असावेहि ।। 14 ।।
1.8.3
अन्धो जागृविः प्राण । असावेहि । बधिर आक्रन्दयितरपान । असावेहि । अहस्तोस्त्वा चख्षुः । असावेहि । अपादाशो मनः । असावेहि । कवे विप्रचित्ते श्रोत्र । असावेहि ।। 15 ।।
1.8.4
सुहस्तस्सुवासाः । शूषो नामास्यमृतो मर्त्येषु । तन्त्वाऽहन्तथा वेद । असावेहि । अग्निर्मे वाचि श्रितः । वाग्घृदये । हृदयम्मयि । अहममृते । अमृतम्ब्रह्मणि । वायुर्मे प्राणे श्रितः ।। 16 ।।
1.8.5
प्राणो हृदये । हृदयम्मयि । अहममृते । अमृतम्ब्रह्मणि । सूर्यो मे चख्षुषि श्रितः ।चख्षुर् हृदये । हृदयम्मयि । अहममृते । अमृतम्ब्रह्मणि । चन्द्रमा मे मनसि श्रितः ।। 17 ।।
1.8.6
मनो हृदये । हृदयम्मयि । अहममृते । अमृतम्ब्रह्मणि । दिशो मे श्रोत्रे श्रिताः ।श्रोत्र हृदये । हृदयम्मयि । अहममृते । अमृतम्ब्रह्मणि । आपो मे रेतसि श्रिताः ।। 18 ।।
1.8.7
रेतो हृदये । हृदयम्मयि । अहममृते । अमृतम्ब्रह्मणि । पृथिवी मे शरीरे श्रिता । शरीर हृदये । हृदयम्मयि । अहममृते । अमृतम्ब्रह्मणि । ओषधिवनस्पतयो मे लोमसु श्रिताः ।। 19 ।।
1.8.8
लोमानि हृदये । हृदयम्मयि । अहममृते । अमृतम्ब्रह्मणि । इन्द्रो मे बले श्रितः ।बल हृदये । हृदयम्मयि । अहममृते । अमृतम्ब्रह्मणि । पर्जन्यो मे मूर्ध्नि श्रितः ।। 20 ।।
1.8.9
मूर्धा हृदये । हृदयम्मयि । अहममृते । अमृतम्ब्रह्मणि । ईशानो मे मन्यौ श्रितः ।मन्युर् हृदये । हृदयम्मयि । अहममृते । अमृतम्ब्रह्मणि । आत्मा म आत्मनि श्रितः ।। 21 ।।
1.8.10
आत्मा हृदये । हृदयम्मयि । अहममृते । अमृतम्ब्रह्मणि । पुनर्म आत्मा पुनरायुरागात् ।पुन प्राण पुनराकूतमागात् । वैश्वानरो रश्मिभिर्वावृधानः । अन्तस्तिष्ठत्वमृतस्य गोपाः ।। 22 ।।
1.8.0
सहस्रिणमिहि श्रोत्रासावेहि प्राणे श्रितो मनसि श्रितो रेतसि श्रिता लोमसु श्रिता मूर्ध्नि श्रित आत्मनि श्रितोऽष्टौ च ।। 8 ।। (अग्निर्वायुस्सूर्यश्चन्द्रमा दिश आपः पृथिव्योषधिवनस्पतय इन्द्रः पर्जन्य ईशान आत्मा पुनर्म आकूत रश्मिभिः । )
1.9.1
प्रजापतिर्देवानसृजत । ते पाप्मना सन्दिता अजायन्त । तान्व्यद्यत् । यद्व्यद्यत् । तस्माद्विद्युत् । तमवृश्चत् । यदवृश्चत् । तस्माद्वृष्टिः । तस्माद्यत्रैते देवते अभिप्राप्नुतः । वि च हैवास्य तत्र पाप्मानन्द्यतः ।। 23 ।।
1.9.2
वृश्चतश्च । सैषा मीमासाऽग्निहोत्र एव सम्पन्ना । अथो आहुः । सर्वेषु यज्ञक्रतुष्विति । होष्यन्नप उपस्पृशेत् । विद्युदसि विद्य मे पाप्मानमिति । अथ हुत्वोपस्पृशेत् । वृष्टिरसि वृश्च मे पाप्मानमिति । यख्ष्यमाणो वेष्ट्वा वा । वि च हैवास्यैते देवते पाप्मानन्द्यतः ।। 24 ।।
1.9.3
वृश्चतश्च । अत्यहो हारुणिः । ब्रह्मचारिणे प्रश्नान्प्रोच्य प्रजिघाय । परेहि । प्लख्षन्दैयाम्पातिम्पृच्छ । वेत्थ सावित्रा ३ न्न वेत्था ३ इति । तमागत्य पप्रच्छ । आचार्यो मा प्राहैषीत् । वेत्थ सावित्रा ३ न्न वेत्था ३ इति । स होवाच वेदेति ।। 25 ।।
1.9.4
स कस्मिन्प्रतिष्ठित इति । परोरजसीति । कस्तद्यत्परोरजा इति । एष वाव स परोरजा इति होवाच । य एष तपति । एषोऽर्वाग्रजा इति । स कस्मिन्त्वेष इति । सत्य इति । किन्तथ्सत्यमिति । तप इति ।। 26 ।।
1.9.5
कस्मिन्नु तप इति । बल इति । किन्तद्बलमिति । प्राण इति । मा स्म प्राणमति पृच्छ इति माऽऽचार्योऽब्रवीदिति होवाच ब्रह्मचारी । स होवाच प्लख्षो दैयाम्पातिः । यद्वै ब्रह्मचारिन्प्राणमत्यप्रख्ष्यः । मूर्धा ते व्यपतिष्यत् । अहमु त आचार्याच्छ्रेयान्भविष्यामि । यो मा सावित्रे समवादिष्टेति ।। 27 ।।
1.9.6
तस्माथ्सावित्रे न सव्वँदेत । स यो ह वै सावित्रव्विँदुषा सावित्रे सव्वँदते । सहास्मिञ्छ्रियन्दधाति ।अनु ह वा अस्मा असौ तपञ्छ्रियं मन्यते । अन्वस्मै श्रीस्तपो मन्यते । अन्वस्मै तपो बलं मन्यते ।अन्वस्मै बलं प्राणं मन्यते । स यदाह । संज्ञानव्विँज्ञानन्दर््शा दृष्टेति । एष एव तत् ।। 28 ।।
1.9.7
अथ यदाह । प्रस्तुतव्विँष्टुत सुता सुन्वतीति । एष एव तत् । एष ह्येव तान्यहानि । एष रात्रयः । अथ यदाह । चित्रः केतुर्दाता प्रदाता सविता प्रसविताऽभिशास्ताऽनुमन्तेति । एष एव तत् । एष ह्येव तेऽह्नो मुहूर्ताः । एष रात्रेः ।। 29 ।।
1.9.8
अथ यदाह । पवित्रम्पवयिष्यन्थ्सहस्वान्थ्सहीयानरुणोऽरुणरजा इति । एष एव तत् ।एष ह्येव तेऽर्धमासाः । एष मासाः । अथ यदाह । अग्निष्टोम उक्थ्योऽग्निऱ्ऋतुः प्रजापतिस्सव्वँथ्सर इति । एष एव तत् । एष ह्येव ते यज्ञक्रतवः । एष ऋतवः ।। 30 ।।
1.9.9
एष सव्वँथ्सरः । अथ यदाह । इदानीन्तदानीमिति । एष एव तत् । एष ह्येव ते मुहूर्तानाम्मुहूर्ताः । जनको ह वैदेहः । अहोरात्रैस्समाजगाम । त होचुः । यो वा अस्मान् वैद । विजहत्पाप्मानमेति ।। 31 ।।
1.9.10
सर्वमायुरेति । अभि स्वर्गल्लोँकञ्जयति । नास्यामुष्मिल्लोँकेऽन्नङ्ख्षीयत इति । विजहद्ध वै पाप्मानमेति । सर्वमायुरेति । अभि स्वर्गल्लोँकञ्जयति । नास्यामुष्मिल्लोँकेऽन्नङ्ख्षीयते  । य एवव्वेँद । अहीना हाश्वत्थ्यः । सावित्रव्विँदाञ्चकार ।। 32 ।।
1.9.11
स ह हसो हिरण्मयो भूत्वा । स्वर्गल्लोँकमियाय । आदित्यस्य सायुज्यम् । हऽसो ह वै हिरण्मयो भूत्वा । स्वर्गल्लोँकमेति । आदित्यस्य सायुज्यम् । य एवव्वेँद । देवभागो ह श्रौतर्षः । सावित्रव्विँदाञ्चकार । त ह वागदृश्यमानाऽभ्युवाच ।। 33 ।।
1.9.12
सर्वम्बत गौतमो वेद । यस्सावित्रव्वेँदेति । स होवाच । कैषा वागसीति । अयमह सावित्रः । देवानामुत्तमो लोकः । गुह्यं महो बिभ्रदिति । एतावति ह गौतमः । यज्ञोपवीतङ्कृत्वाऽधो निपपात । नमो नम इति ।। 34 ।।
1.9.13
स होवाच । मा भैषीर्गौतम । जितो वै ते लोक इति । तस्माद्ये के च सावित्रव्विँदुः । सर्वे ते जितलोकाः । स यो ह वै सावित्रस्याष्टाख्षरं पद श्रियाऽभिषिक्तव्वेँद । श्रिया हैवाभिषिच्यते । घृणिरिति द्वे अख्षरे । सूर्य इति त्रीणि । आदित्य इति त्रीणि ।। 35 ।।
1.9.14
एतद्वै सावित्रस्याष्टाख्षरं पद श्रियाऽभिषिक्तम् । य एवव्वेँद । श्रिया हैवाभिषिच्यते । तदेतदृचाऽभ्युक्तम् । ऋचो अख्षरे परमे व्योमन्न् । यस्मिन्देवा अधि विश्वे निषेदुः । यस्तन्न वेद किमृचा करिष्यति । य इत्तद्विदुस्त इमे समासत इति । न ह वा एतस्यर्चा न यजुषा न साम्नाऽर्थोऽस्ति । यस्सावित्रव्वेँद ।। 36 ।।
1.9.15
तदेतत्परियद्देवचक्रम् । आर्द्रं पिन्वमान स्वर्गे लोक एति । विजहद्विश्वा भूतानि संपश्यत् । आर्द्रो ह वै पिन्वमानस्स्वर्गे लोक एति । विजहन्विश्वा भूतानि संपश्यन्न् । य एवव्वेँद । शूषो ह वै वार्ष्णेयः । आदित्येन समाजगाम । त होवाच । एहि सावित्रव्विँद्धि । अयव्वैँ स्वर्ग्योऽग्निः पारयिष्णुरमृताथ्सम्भूत इति । एष वाव स सावित्रः । य एष तपति । एहि माव्विँद्धि । इति हैवैनन्तदुवाच ।। 37 ।।
1.9.0
द्यतो द्यतो वेदेति तप इति समवादिष्टेति तद्रात्रेर् ऋतव एति चकारोवाच नम इत्यादित्य इति त्रीणि सावित्रव्वेँद विद्धि पञ्च च ।। 9 ।।(प्रजापतिर्देवान्थ्संज्ञानं प्रस्तुतन्तान्यहान्येष रात्रयश्चित्र केतुस्तेऽह्नो मुहूर्ता रात्रेः पवित्रन्तेऽर्धमासा अग्निष्टोमो यज्ञक्रतव इदानीम्मुहूर्तानाञ्जनकोऽहीना देवभागः कैषा वाङ्मा शूषो ह वै ।।)
1.10.1
इयव्वाँव सरघा । तस्या अग्निरेव सारघम्मधु । या एताः पूर्वपख्षापरपख्षयो रात्रयः । ता मधुकृतः । यान्यहानि । ते मधुवृषाः । स यो ह वा एता मधुकृतश्च मधुवृषाश्च वेद । कुर्वन्ति हास्यैता अग्नौ मधु । नास्येष्टापूर्तन्धयन्ति । अथ यो न वेद ।। 38 ।।
1.10.2
न हास्यैता अग्नौ मधु कुर्वन्ति । धयन्त्यस्येष्टापूर्तम् । यो ह वा अहोरात्राणान्नामधेयानि वेद ।नाहोरात्रेष्वार्तिमार्च्छति । संज्ञानव्विँज्ञानन्दऱ्शा दृष्टेति । एतावनुवाकौ पूर्वपख्षस्याहोरात्राणान्नामधेयानि । प्रस्तुतव्विँष्टुत सुता सुन्वतीति । एतावनुवाकावपरपख्षस्याहोरात्राणान्नामधेयानि । नाहोरात्रेष्वार्तिमार्च्छति । य एवव्वेँद ।। 39 ।।
1.10.3
यो ह वै मुहूर्तानान्नामधेयानि वेद । न मुहूर्तेष्वार्तिमार्च्छति । चित्रः केतुर्दाता प्रदाता सविता प्रसविताऽभिशास्ताऽनुमन्तेति । एतेऽनुवाका मुहूर्तानान्नामधेयानि । न मुहूर्तेष्वार्तिमार्च्छति । य एवव्वेँद । यो ह वा अर्धमासानाञ्च मासानाञ्च नामधेयानि वेद । नार्धमासेषु न मासेष्वार्तिमार्च्छति । पवित्रं पवयिष्यन्थ्सहस्वान्थ्सहीयानरुणोऽरुणरजा इति । एतेऽनुवाका अर्धमासानाञ्च मासानाञ्च नामधेयानि ।। 40 ।।
1.10.4
नार्धमासेषु न मासेष्वार्तिमार्च्छति । य एवव्वेँद । यो ह वै यज्ञक्रतूनाञ्चर्तूनाञ्च सव्वँथ्सरस्य च नामधेयानि वेद । न यज्ञक्रतुषु नर्तुषु न सव्वँथ्सर आर्तिमार्च्छति । अग्निष्टोम उक्थ्योऽग्निर्ऋतुः प्रजापतिस्सव्वँथ्सर इति । एतेऽनुवाका यज्ञक्रतूनाञ्चर्तूनाञ्च सव्वँथ्सरस्य च नामधेयानि । न यज्ञक्रतुषु नर्तुषु न सव्वँथ्सर आर्तिमार्च्छति । य एवव्वेँद । यो ह वै मुहूर्तानाम्मुहूर्तान् वेद । न मुहूर्तानाम्मुहूर्तेष्वार्तिमार्च्छति ।। 41 ।।
1.10.5
इदानीन्तदानीमिति । एते वै मुहूर्तानाम्मुहूर्ताः । न मुहूर्तानाम्मुहूर्तेष्वार्तिमार्च्छति । य एवव्वेँद । अथो यथा ख्षेत्रज्ञो भूत्वाऽनु प्रविश्यान्नमत्ति । एवमेवैतान्ख्षेत्रज्ञो भूत्वाऽनु प्रविश्यान्नमत्ति । स एतेषामेव सलोकता सायुज्यमश्नुते । अप पुनर्मृत्युञ्जयति । य एवव्वेँद ।। 42 ।।
1.10.0
न वेदैवव्वेँदानुवाका अर्धमासानाञ्च मासानाञ्च नामधेयानि मुहूर्तेष्वार्तिमार्च्छति नव च ।। 10 ।।(सरघाहोरात्राणा संज्ञानं पूर्वपख्षस्य प्रस्तुतमपरपख्षस्य मुहूर्तानाञ्चित्रः केतुरर्धमासानां पवित्रय्यँज्ञक्रतूनामग्निष्टोमो यज्ञक्रतूनामिदानीम्मुहूर्तानाम्मुहूर्तान् वेदेदानीमथो यथा ।। )
1.11.1
कश्चिद्ध वा अस्माल्लोकात्प्रेत्य । आत्मानव्वेँद । अयमहमस्मीति । कश्चिथ्स्वल्लोँकन्न प्रति प्रजानाति । अग्निमुग्धो हैव धूमतान्तः । स्वल्लोँकन्न प्रति प्रजानाति । अथ यो हैवैतमग्नि सावित्रव्वेँद । स एवास्माल्लोकात्प्रेत्य । आत्मानव्वेँद । अयमहमस्मीति ।। 43 ।।
1.11.2
स स्वल्लोँकं प्रति प्रजानाति । एष उवेवैनन्तथ्सावित्रः । स्वर्गल्लोँकमभिवहति । अहोरात्रैर्वा इद सयुग्भिः क्रियते । इतिरात्रायादीख्षिषत । इतिरात्राय व्रतमुपागुरिति । तानिहानेवव्विँदुषः । अमुष्मिल्लोँके शेवधिन्न धयन्ति । अधीत हैव स शेवधिमनु परैति । अथ यो हैवैतमग्नि सावित्रव्वेँद ।। 44 ।।
1.11.3
तस्य हैवाहोरात्राणि । अमुष्मिल्लोँके शेवधिन्न धयन्ति । अधीत हैव न शेवधिमनु परैति ।भरद्वाजो ह त्रिभिरायुर्भिर्ब्रह्मचर्यमुवास । त ह जीर्णि स्थविर शयानम् । इन्द्र उपव्रज्योवाच । भरद्वाज । यत्ते चतुर्थमायुर्दद्याम् । किमेनेन कुर्या इति । ब्रह्मचर्यमेवैनेन चरेयमिति होवाच ।। 45 ।।
1.11.4
त ह त्रीन्गिरिरूपानविज्ञातानिव दऱ्शयाञ्चकार । तेषा हैकैकस्मान्मुष्टिनाऽऽददे । स होवाच । भरद्वाजेत्यामन्त्र्य । वेदा वा एते । अनन्ता वै वेदाः । एतद्वा एतैस्त्रिभिरायुर्भिरन्ववोचथाः ।अथ त इतरदननूक्तमेव । एहीमं विद्धि । अयव्वैँ सर्वविद्येति ।। 46 ।।
1.11.5
तस्मै हैतमग्नि सावित्रमुवाच । त स विदित्वा । अमृतो भूत्वा । स्वर्गल्लोँकमियाय । आदित्यस्य सायुज्यम् । अमृतो हैव भूत्वा । स्वर्गल्लोँकमेति । आदित्यस्य सायुज्यम् । य एवव्वेँद । एषो एव त्रयी विद्या ।। 47 ।।
1.11.6
यावन्त ह वै त्रय्या विद्यया लोकञ्जयति । तावन्तल्लोँकञ्जयति । य एवव्वेँद । अग्नेर्वा एतानि नामधेयानि । अग्नेरेव सायुज्य सलोकतामाप्नोति । य एवव्वेँद । वायोर्वा एतानि नामधेयानि । वायोरेव सायुज्य सलोकतामाप्नोति । य एवव्वेँद । इन्द्रस्य वा एतानि नामधेयानि ।। 48 ।।
1.11.7
इन्द्रस्यैव सायुज्य सलोकतामाप्नोति । य एवव्वेँद । बृहस्पतेर्वा एतानि नामधेयानि ।बृहस्पतेरेव सायुज्य सलोकतामाप्नोति । य एवव्वेँद । प्रजापतेर्वा एतानि नामधेयानि ।प्रजापतेरेव सायुज्य सलोकतामाप्नोति । य एवव्वेँद । ब्रह्मणो वा एतानि नामधेयानि ।ब्रह्मण एव सायुज्य सलोकतामाप्तोति । य एवव्वेँद । स वा एषोऽग्निरपख्षपुच्छो वायुरेव । तस्याग्निर्मुखम् । असावादित्यश्शिरः । स यदेते देवते अन्तरेण । तथ्सर्व सीव्यति । तस्माथ्सावित्रः ।। 49 ।।
1.11.0
अयमहमस्मीति वेद होवाच सर्वविद्येति विद्येन्द्रस्य वा एतानि नामधेयानि ब्रह्मण एव सायुज्य सलोकतामाप्नोति सप्त च ।। 11 ।।(अग्नेर्वायोरिन्द्रस्य बृहस्पतेः प्रजापतेर्ब्रह्मणस्स वै सप्त ।। )
1.0.0
संज्ञानं भूस्त्वमेव सँवथ्सरोऽसि भू राज्ञ्यसवे विपश्चिते प्रजापतिर्देवानियव्वाँव सरघा कश्चिद्धैकादश ।। 11 ।। संज्ञान राज्ञी मूर्धा हृदय एष सव्वँथ्सरो नार्धमासेषु नवचत्वारिशत् ।। 49 ।।संज्ञान सावित्रः ।। हरिः ओम् ।। श्रीकृष्णार्पणमस्तु । प्रथमप्रपाठकस्समाप्तः ।