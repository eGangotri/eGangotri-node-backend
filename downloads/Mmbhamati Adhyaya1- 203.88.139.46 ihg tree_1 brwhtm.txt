 भामती

अनिर्वाच्याविद्याद्वितयसचिवस्य प्रभवतो

विवर्ता यस्यैते वियदनिलतेजोऽबवनय ।

यतश्चाभूद्विश्वं चरमचरमुच्चावचमिदं

नमामस्तह्ब्रह्मापरिमितसुखज्ञानममृतम्‌ ।।१।।

निश्वसितमस्य वेदा वीक्षितमेतस्य पञ्च भूतानि ।

स्मितमेतस्य चराचरमस्य च सुप्तं महाप्रलय ।।२।।

षड्भिरङगैरुपेताय विविधैरव्ययैरपि ।

शाश्वताय नमस्कुर्मो वेदाय च भवाय च ।।३।।

मार्तण्डतिलकस्वामिमहागणपतीन्‌ वयम्‌ ।

विश्ववन्द्यान्नमस्याम सर्वसिद्धिविधायिन ।।४।।

ब्रह्मसूत्रकृते तस्मै व्यासायापरवेधसे ।

ज्ञानशक्त्यवताराय नमो भगवतो हरे ।।५।।

नत्वा विशुद्धविज्ञानं शङ्‌करं करुणानिधिम्‌ ।

भाष्यं प्रसन्नगम्भीरं तत्प्रणीतं विभज्यते ।।६।।

आचार्यकृतिनिवेशनमप्यवधूतं वचोऽस्मदादीनाम्‌ ।

रथ्योदकमिव गङ्‌गाप्रवाहपात पवित्रयति ।।७।।

अथ यदसंदिग्धमपिरयोजनं च न तत्प्रेक्षावत्प्रतिपित्सागोचर, यथा समनस्केन्द्रिय- संनिकृष्ट स्फीतालोकमध्यवर्ती घट, करटदन्ता वा ; तथा चेदं ब्रब्मेति व्यापकविरुद्धोपलब्धि। तथा हि-- बृहत्त्वाद्बृंहणत्वाद्वात्मैव ब्रह्मेति गीयते । स चायम्‌ आकीटपतङगेभ्य आ च देवर्षिभ्य प्राणभृन्मात्रस्येदंकारास्पदेभ्यो देहेन्द्रियमनोबुद्धिविषयेभ्यो विवेकेन ’अहम्‌’ इत्यसंदिग्धाविपर्यस्तापरोक्षानुभवसिद्ध इति न जिज्ञासारपदम्‌ । न हि जातु कश्चिदत्र संदिग्धे ’अहं वा नाहं वा’ इति । न च विपर्यस्यति ’नाहमेव’ इति । न च ’अहं कृश, स्थूल, गच्छामि’ इत्यादिदेहधर्मसामानाधिकरण्यदर्शनाद्देहालम्नोऽयमहंकार इति सांप्रतम्‌ । तदालम्बनत्वे हि ’योऽहं बाल्ये पितरावन्वभूवं स एव स्थाविरे प्रणप्तॄननुभवामि’ इति प्रतिसंधानं न भवेत्‌ । न हि बालस्थविरयो शरीरयोरस्ति मनागपि प्रत्यभिज्ञानगन्धो येनैकत्वं अध्यवसीयेत । तस्माद्येषु व्यावर्तमानेषु यदनुवर्तते तत्तेभ्यो भिन्नं यथा कुसुमेभ्य सूत्रम्‌ । तथा च बालादिशरीरेषु व्यावर्तमानेष्वपि परस्परमहंकारास्पदमनुवर्तमानं तेभ्यो भिद्यते । अपि च स्वप्नान्ते दिव्यं शरीरभेदमास्थाय तदुचितान्भोगान्भुञ्जान एव प्रतिबुद्धो मनुष्यशरीरमात्मानं पश्यन्‌ ’नाहं देवो मनुष्य एव’ इति देवषशरीरे बाध्यमानेऽप्यहमास्पदमबाध्यमानं शरीराद्भिन्नं प्रतिपद्यते । अपि च योगव्य्घ्राा शरीरभेदेऽप्यात्मानमभिन्नमनुभवतीति नाहंकारालम्बनं देह । अत एव नेन्द्रियाण्यप्यस्यालम्बनम्‌, इन्द्रियभेदेऽपि ’योऽहमद्राक्षं स एवैतर्हि स्पृशामि’ इत्यहमा-लम्बनस्य प्रत्यभिज्ञानात्‌ । विषयेभ्यस्त्वस्य विवेक स्थवीयानेव ।

बुद्धिमनसोश्च करणयो ’अहम्‌’ इति कर्तृप्रतिभासप्रख्यानालम्बनत्वायोग

। ’कृशोऽहम्‌’ ’अन्धोऽहम्‌’ इत्यादयस्तु प्रयोगा असत्यप्यभेदे कथंचित्‌ ’मञ्चा क्रोशन्ति’ इत्यादिवदौपचारिका

इति युक्तमुत्पश्याम । तस्मादिदंकारास्पदेभ्यो देहेन्द्रियमनोबुद्धिविषयेभ्यो

व्यावृत्त स्फुटतराहमनुभवगम्य आत्मा संशयाभावादजिज्ञास्य इति सिद्धम्‌ ।

अप्रयोजनत्वाच्च । तथा हि- संसारनिवृत्तिरपवर्ग इह प्रयोजनं विवक्षितम्‌ ।

संसारश्च आत्मयाथात्म्याननुभवनिमित्त आत्मयाथात्म्यज्ञानेन निवर्तनीय ।

स चेदयमनादिरनादिना आत्मयाथात्म्यज्ञानेन सहानुवर्तते, कुतोऽस्य निवृत्ति अविरोधात्‌ ? कुतश्चात्मयाथात्म्याननुभव ? न हि ’अहम्‌’ इत्यनुभवादन्यदात्मयाथात्म्यज्ञानमस्ति । न च ’अहम्‌’ इति सर्वजनीनस्फुटतरानुभवसमर्थित आत्मा देहेन्द्रियादिव्यतिरिक्त शक्य उपनिषदां सहस्रैरप्यन्यथयितुम्‌, अनुभवविरोधात्‌ ।न ह्यागमा सहस्रमपि घटं पटयितुमीशते । तस्मादनुभवविरोधादुपचरितार्था एवोपनिषद इति युक्तमुत्पश्याम इत्याशयवानाशङ्‌क्य परिहरति- युष्मदस्मत्प्रत्ययगोचरयो इति ।

अत्र च युष्मदस्मत्‌ इत्यादि मिथ्येति भवितुं युक्तं इत्यन्त शङ्‌काग्रन्थ । तथापि इत्यादि परिहारग्रन्थ । तथापि इत्यभिसंबन्धाच्छङ्‌कायां यद्यपीति पठितव्यम्‌ । इदमस्मत्प्रत्ययगोचरयोरिति वक्तव्ये युष्मद्ग्रहणमत्यन्तभेदोपलक्षणार्थम्‌ । यथा ह्यहंकारप्रतियोगी त्वंकारो नैवमिदंकार, ’एते वयम्‌, इमे वयम्‌, आस्महे’ इति बहुलं प्रयोगदर्शनादिति । चित्स्वभाव आत्मा विषयी, जडस्वभावा बुद्धीन्द्रियदेहविषया विषया । एते हि चिदात्मानं विसिन्वन्ति अवबध्नन्ति ; स्वेन रूपेण निरूपणीयं कुर्वन्तीति यावत्‌ । परस्परानध्यासहेतौ अत्यन्तवैलक्षण्ये दृष्टान्त - तम प्रकाशवत्‌ इति । न हि जातु कश्चित्समुदाचारद्वृत्तिनी प्रकाशतमसी परस्परात्मतया प्रतिपत्तुमर्हति । तदिदमुक्तम्‌ - इतरेतरभावानुपपत्तौ इति । इतरेतरभाव इतरेतरत्वम्‌, तादात्म्यमिति यावत्‌ ; तस्यानुपपत्ताविति ।

स्यादेतत्‌ । मा भूद्धर्मिणो परस्परभाव ; तद्धर्माणां तु जाड्यचैतन्यनित्यत्वानित्यत्वादीनां इतरेतराध्यासो भविष्यति । दृश्यते हि धर्मिणोर्विवेकग्रहणेऽपि तद्धर्माणामध्यास, यथा कुसुमाद्भेदेन गृह्यमाणेऽपि स्फटिकमणावतिस्वच्छतया जपाकुसुमप्रतिबिम्बोद्ग्राहिणि ’अरुण स्फटिक’ इत्यारुण्यविभ्रम इत्यत इदमुक्तम्‌ - तद्धर्माणामपि इति । इतरेतरत्र धर्मिणि धर्माणां भावो विनिमय, तस्यानुपपत्ति । अयमभिसंधि - रूपवद्धि द्रव्यमतिस्वच्छतया रूपवतो द्रव्यान्तरस्य तद्विवेकेन गृह्यमाणस्यापि च्छायां गृह्णीयात्‌, चिदात्मा तु नीरूपो विषयी न विषयच्छायामुद्ग्राहयितुमर्हति । यथाहु-

’शब्दगन्धरसादीनां कीदृशी प्रतिबिम्बता’ इति । तदिह पारिशेष्याद्विषयविषयिणोरन्योन्यात्मसंभेदेनैव तद्धर्माणामपि परस्परसंभेदेन विनिमयात्मना भवितव्यम्‌ , तौ चेद्धर्मिणौ अत्यन्तविवेकेन गृह्यमाणावसंभिन्नौ, असंभिन्ना सुतरां तयोर्धर्मा, स्वाश्रयाभ्यां व्यवधानेन दूरापेतत्वात्‌ । तदिदमुक्तम्‌ - सुतरां इति । तद्विपर्ययेण इति । विषयविपर्ययेणेत्यर्थ । मिथ्याशब्द अपह्नववचन । एतदुक्तं भवति - अध्यासो भेदाग्रहेण व्याप्त, तद्विरुद्धश्चेहास्ति भेदग्रह, स भेदाग्रहं निवर्तयंस्तद्व्याप्तमध्यासमपि निवर्तयतीति । मिथ्येति भवितुं युक्तं यद्यपि तथापीति योजना ।

इदमत्राकूचम्‌ - भवेदेतदेवं यदि ’अहम्‌’ इत्यनुभवे आत्मतत्वं प्रकाशेत । न त्वेतदस्ति । तथ्‌ हि समस्तोपाध्यनवच्छिन्नानन्तानन्दचैतन्यैकरसमुदासीनम्कमद्वितीयमात्मतत्त्वं श्रुतिस्मृतीतिहासपुराणेषु गीयते । न चैतान्युपक्रमपरामर्शोपसंहारै क्रियासमभिहारेणेदृगात्मतत्त्वमभिदधति तत्पराणि सन्ति शक्यानि शक्रेणाप्युपचरितार्थानि कर्तुम्‌ । अभ्यासे हि भूयस्त्वमर्थस्य भवति यथा ’अहो दर्शनीया अहो दर्शनीया’ इति, नाल्पत्वमपि प्रागेवोपचरितत्वमिति । अहमनुभवस्तु प्रादेशिकमनेकविधशोकदुखादिप्रपञ्चोपप्लुतमात्मानमादर्शयन्‌ कथमात्मतत्त्वगोचर कथं वानुपप्लव ? न च ज्येष्ठप्रमाणप्रत्यक्षविरोधादाम्नायस्यैव तदपेक्षस्याप्रामाण्यमुपचरितार्थत्वं वेति युक्तम्‌, तस्यापौरुषेयतया निरस्तसमस्तदोषाशङ्‌कस्य, बोधकतया च स्वतसिद्धप्रमाणभावस्य स्वकार्ये प्रमितावनपेक्षत्वात्‌ । प्रमितावनपेक्षत्वेऽप्युत्पतौ प्रत्यक्षापेक्षत्वात्तद्विरोधादनुत्पत्तिलक्षणमस्याप्रामाण्यमिति चेत्‌, न, उत्पादकाप्रतिद्वन्द्वित्वात्‌ । न ह्यागमज्ञानं

सांव्यवहारिकं प्रत्यक्षस्य प्रामाण्यमुपहन्ति येन कारणाभावान्न भवेत्‌ ; अपि तु तात्त्विकम्‌ । न च

तात्त्विकमस्योत्पादकम्‌, अतात्त्विकप्रमाणभावेभ्योऽपि सांव्यवहारिकप्रमाणेभ्यस्तत्त्वज्ञानोत्पत्तिदर्शनात्‌ । तथा च वर्णे ्ह्रस्वत्वदीर्घत्वादयोऽन्यधर्मा अपि समारोपिता तत्त्वप्रतिपत्तिहेतव । न हि लौकिका ’नाग’ इति वा 'नग' इति वा पदात्कुञ्चरं वा तरुं वा प्रतिपद्यमाना भवन्ति भ्रान्ता । न चानन्यपरं वाक्यं स्वार्थ उपचरितार्थं युक्तम्‌ । उक्तं हि - ’न विधौ पर शब्दार्थ’ इति । ज्येष्ठत्वं च अनपेक्षितस्य बाध्यत्वे हेतु न तु बाधकत्वे, रजतज्ञानस्य ज्यायस शुक्तिज्ञानेन

कनीयसा बाधदर्शनात्‌ । तदमपबाधने तदपबाधात्मन तस्योत्पत्तेरनुपपत्ते । दर्शितं च तात्त्विकप्रमाणभावस्यानपेक्षितत्वम्‌ । तथा च पारमर्षं सूत्रम्‌ - ’पौर्वापर्ये पूर्वदौर्बल्यं प्रकृतिवत्‌’ इति । तथा च -

पूर्वात्परबलीयस्त्वं

तत्र नाम प्रतीयताम्‌ ।

अन्योन्यनिरपेक्षाणां यत्र

जन्म धियां भवेत्‌ ।। - इति ।।

अपि च येऽप्यहंकारास्पदमात्मानमास्थिषत तैरप्यस्य न तात्त्विकत्वमभ्युपेतव्यम्‌, ’अहमिहैवास्मि सदने जानान’ इति सर्वव्यापिन प्रादेशिकत्वेन ग्रहणात्‌ उच्चतरगिरिशिखरवर्तिषु महातरुषु भूमिष्ठस्य दूर्वाप्रवालनिर्भासप्रत्ययवत्‌ । न चेदं देहस्य प्रादेशिकत्वमनुभूयते न त्वात्मन इति सांप्रतम्‌ । न हि तदैवं भवति ’अहम्‌’ इति, गौणत्वे वा न ’जानान’ इति । अपि च परशब्द परत्र लक्ष्यमाणगुणयोगेन वर्तत इति यत्र प्रयोक्तृप्रतिपत्त्रो संप्रतिपत्ति स गौण । स च भेदप्रत्ययपुरसर । तद्यथा, नैयमिकाग्निहोत्रवचनेऽग्निहोत्रशब्द प्रकरणान्तरावधृतभेदे कुण्डपायिनामयनगते कर्मणि ’मासमग्मिहोत्रं जुहोति’ इत्यत्र साध्यसादृश्येन गौण, माणवके चानुभवसिद्धभेदे सिंहात्सिंहशब्द । न त्वहंकारस्य मुख्योऽर्थो निर्लुठितगर्भतया देहादिभ्यो भिन्नोऽनुभूयते, येन परशब्द शरीरादौ गौणो भवेत्‌ । न चात्यन्तनिरूठतया गौणेऽपि न गौणत्वाभिमान सार्षपादिषु तैलशब्दवदिति वेदितव्यम्‌ । तत्रापि स्नेहात्तिलभवाद्भेदे सिद्ध एव सार्षपादीनां तैलशब्दवाच्यत्वाभिमान, न त्वर्थयोस्तैलसार्षपयोरभेदाध्यवसाय । तत्सिद्धं गौणत्वमुभयदर्शिनो गौणमुख्यविवेकविज्ञानेन व्याप्तम्‌, तदिह व्यापकं विवेकविज्ञानं निवर्तमानं गौणतामपि निवर्तयतीति ।

न च बालस्थविरशरीरभेदेऽपि ’सोऽहम्‌’ इत्येकस्यात्मन प्रतिसंधानदेहादिभ्यो भेदेनास्त्यात्मानुभव इति वाच्यम्‌ । परीक्षकाणां खल्वियं कथा, न लौकिकानाम्‌ । परीक्षका अपि हि व्यवहारसमये न लोकसामाम्यमतिवर्तन्ते । वक्ष्यत्यनन्तरमेव हि भगवान्भाष्यकार -’पश्वादिभिश्चाविशेषात्‌’ इति । बाह्या अप्याहु -’शास्त्रचिन्तका खल्वेवं विवेचयन्ति न प्रतिपत्तार’ इति । तत्पारिशेष्याच्चिदात्मगोचरमहंकारम्‌ ’अहमिहास्मि सदने’ इति प्रयुञ्जानो लौकिक शरीराद्यभेदग्रहादात्मन प्रादेशिकत्वमभिमन्यते नभस इव घटमणिकमल्लिकाद्युपाध्यवच्छेदादिति युक्तमुत्पश्याम ।

न चाहंकारप्रामाण्याय देहादिवदात्मापि प्रादेशिक इति युक्तम्‌ । तदा खल्वयमणुपरिमाणो वा स्याद्देहपरिमाणो वा । अणुपरिंमाणत्वे ’स्थूलोऽहम्‌, दीर्घ’ इति च न स्यात्‌ । देहपरिमाणत्वे तु सावयवतया देहवदनित्यत्वप्रसङ्‌ग । किंच अस्मिन्पक्षे अवयवसमुदायो वा चेतयेत्‌, प्रत्येकं वावयवा । प्रत्येकं चेतनत्वपक्षे बहूनां चेतनानां स्वतन्त्राणामेकवाक्यताभावादपर्यायं विरुद्धदिक्क्रियतया शरीरमुन्मथ्येत, अक्रियं वा प्रसज्येत । । समुदायस्य तु चैतन्ययोगे वृक्ण एकस्मिन्नवयवे चिदात्मनोऽप्यवयवो वृक्ण इति न चेतयेत्‌ । न च बहूनामवयवानां परस्पराविनाभावनियमो दृष्ट । य एवावयवो यदा विशीर्णस्तदा तदभावे न चेतयेत्‌ ।

विज्ञानालम्बनत्वेऽपि अहंप्रत्ययस्य भ्रान्तत्वं तदवस्थमेव, तस्य स्थिरवस्तुनिर्भासत्वादस्थिरत्वाच्च विज्ञानानाम्‌ । एतेन ’स्थूलोऽहम्‌ अन्धोऽहम्‌ गच्छामि’ इत्यादयोऽपि अध्यासतया व्याख्याता ।

तदेवमुक्तेन क्रमेण अहंप्रत्यये पूतिकूष्माण्डीकृते भगवती श्रुति अप्रत्यूहं कर्तृत्वभोक्तृत्वसुखदुखशोकाद्यात्मत्वमहमनुभवप्रसञ्जितमात्मनो निषेद्धुमर्हतीति । तदेवं सर्वप्रवादश्रुतिस्मृतीतिहासपुराणप्रथितमिथ्याभावस्याहंप्रत्ययस्य स्वरूपनिमित्तफलैरुपव्याख्यानम्‌ - अन्योन्यस्मिन्‌

इत्यादि । अन्योन्यस्मिन्धर्मिण्यात्मशरीरादौ अन्योन्यात्मकतामध्यस्य - अहमिदं शरीरादिति । ’इदम्‌’ इति च वस्तुत, न प्रतीतित । लोकव्यवहार लोकानां व्यवहार । स च ’अयमहम्‌’ इति व्यपदेश । इति

शब्दसूचितश्च शरीराद्यनुकूलं प्रतिकूलं च प्रमेयजातं प्रमाणेन प्रमाय तदुपादानपरिवर्जनादि ।

अन्योन्यधर्मांश्चाध्यस्य अन्योन्यस्मिन्धर्मिणि देहादिधर्मान्‌ जन्ममरणजराव्याध्यादीनात्मनि धर्मिणि अध्यस्तदेहादिभावे समारोप्य, तथा चैतन्यादीनात्मधर्मान्‌ देहादावध्यस्तात्मभावे समारोप्य ’ममेदं जरामरणपुत्रपशुस्वाम्यादि’ इति व्यवहारो व्यपदेश । इतिशब्दसूचितश्च तदनुरूप प्रवृत्त्यादि । अत्र च अध्यासव्यवहारक्रियाभ्यां य कर्ता उन्नीत स समान इति समानकर्तृकत्वेन ’अध्यस्य व्यवहार’ इत्युपपन्नम्‌ ।पूर्वकालत्वसूचितमध्यासस्य व्यवहारकारणत्वं स्फुटयति - मिथ्याज्ञाननिमित्त व्यवहार इति । मिथ्याज्ञानमध्यास, तन्निमित्त, तद्भावाभावानुविधानाद्व्यवहारभावाभावयोरित्यर्थ ।

तदेवमध्यासस्वरूपं फलं च व्यवहारमुक्त्वा तस्य निमित्तमाह - इतरेतराविवेकेन इति । विवेकग्रहणेनेत्यर्थ । अथ अविवेक एव कस्मान्न भवति, तथा च नाध्यास इत्यत आह - अत्यन्तविविक्तयोर्धर्मधर्मिणो । परमार्थतो धर्मिणोरतादात्म्यं विवेक धर्माणां चासंकीर्णता विवेक ।

स्यादेतत्‌ । विविक्तयोर्वस्तुसतोर्भेदाग्रहनिबन्धनस्तादात्म्यविभ्रमो युज्यते शुक्तेरिव रजताद्भेदाग्रहे रजततादात्म्यविभ्रम । इह तु परमार्थसत चिदात्मनोऽन्यन्न देहाद्यस्ति वस्तुसत्‌, तत्कुत चिदात्मनो भेदाग्रह कुतश्च तादात्म्यविभ्रम इत्यत आह - सत्यानृते मिथुनीकृत्य इति । विवेकाग्रहादध्यस्येति योजना । सत्यं चिदात्मा, अनृतं बुद्धीन्द्रियदेहादि ; ते द्वे धर्मिणी मिथुनीकृत्य युगलीकृत्येत्यर्थ । न च संवृतिपरमार्थसतो पारमार्थकं मिथुनमस्तीत्यभूततद्भावार्थस्य च्वे प्रयोग । एतदुक्तं भवति - अप्रतीतस्यारोपायोगादारोप्यस्य प्रतीतिरुपयुज्यते न वस्तुसत्तेति ।

स्यादेतत्‌ । आरोप्यस्य प्रतीतौ सत्यां पूर्वदृष्टस्य समारोप समारोपनिबन्धना च प्रतीतिरिति दुर्वारं परस्पराश्रयत्वमित्यत आह - नैसर्गिक इति । श्वाभाविक अनादिरयं व्यवहार । व्यवहारानादितया तत्कारणस्याध्यासस्य, अनादितोक्ता, ततश्च पूर्वपूर्वमिथ्याज्ञानोपदर्शितस्य बुद्धीन्द्रियशरीरादे उत्तरोत्तराध्यासोपयोग इत्यनादित्वात्‌ बीजाङ्‌कुरवन्न परस्पराश्रयत्वमित्यर्थ ।

स्यादेतत्‌ । अद्वा पूर्वप्रतीतिमात्रमुपयुज्यते आरोपे, न तु प्रतीयमानस्य परमार्थसत्ता । प्रतीतिरेव तु अत्यन्तासतो गगनकमलिनीकल्पस्य देहेन्द्रियादे नोपपद्यते । प्रकाशमानत्वमेव हि चिदात्मनोऽपि सत्त्वं न तु तदतिरिक्तं सत्तासामान्यसमवायोऽर्थक्रियाकारिता वा द्वैतापत्ते । सत्तायाश्चार्थक्रियाकारितायाश्च सत्तान्तरार्थक्रियाकारितान्तरकल्पने अनवस्थापातात्‌ प्रकाशमानतैव सत्ता अभ्युपेतव्या । तथा च देहादय प्रकाशमानत्वान्नासन्त चिदात्मवत्‌, असत्त्वे वा न प्रकाशमाना ; तत्कथं सत्यानृतयोर्मिथुनीभाव ?

तदभावे वा कस्य कुतो भेदाग्रह ? तदसंभवे कुतोऽध्यास ? इत्याशयवान्‌ आह आक्षेप्ता- कोऽयमध्यासो नाम इति । क इत्याक्षेपे । समाधाता लोकसिद्धमध्यासलक्षणमाचक्षाण एवाक्षेपं प्रतिक्षिपति- उच्यते- स्मृतिरूप परत्र पूर्वदृष्टावभास इति । अवसन्न अवमतो वा भास अवभास । प्रत्ययान्तरबाधश्चास्य अवसादोऽवमानो वा । एतावता मिथ्याज्ञानमित्युक्तं भवति ।

तस्येदमुपव्याख्यानम्‌ ’पूर्वदृष्ट-’ इत्यादि । पूर्वदृष्टस्यावभास पूर्वदृष्टावभास । मिथ्याप्रत्ययश्च आरोपविषयारोपणीयमिथुनमन्तरेण न भवतीति पूर्वदृष्टग्रहणेनानृतमारोपणीयमुपस्थापयति । तस्य च दृष्टत्वमात्रमुपयुज्यते न वस्तुसत्तेति दृष्टग्रहणम्‌ । तथापि वर्तमानं दृष्टं दर्शनं नारोपोपयोगीति पूर्व- इत्युक्तम्‌ । तच्च पूर्वदृष्टं स्वरूपेण सदप्यारोपणीयतया अनिर्वाच्यमित्यनृतम्‌ । आरोपविषयं सत्यमाह- परत्र इति । परत्र शुक्तिकादौ परमार्थसति । तदनेन सत्यानृतमिथुनमुक्तम्‌ ।

स्यादेतत्‌ । परत्र पूर्वदृष्टावभास इत्यलक्षणम्‌ , अतिव्यापकत्वात्‌ । अस्ति हि स्वस्तिमत्यां गवि पूर्वदृष्टस्य गोत्वस्य परत्र कालाक्ष्यामवभास । अस्ति च पाटलिपुत्रे पूर्वदृष्टस्य देवदत्तस्य परत्र माहिष्मत्यामवभास समीचीन । अवभासपदं च समीचीनेऽपि प्रत्यये प्रसिद्धम्‌, यथा नीलस्यावभास पीतस्यावभास इति । अत आह- स्मृतिरूप इति । स्मृते रूपमिव रूपमस्येति स्मृतिरूप । असंनिहितविषयत्वं

च स्मृतिरूपत्वम्‌ । संनिहितविषयं च प्रत्यभिज्ञानं समीचीनमिति नातिव्याप्ति ।

नाप्यव्याप्ति, स्वप्नज्ञानस्यापि स्नृतिविभ्रमरूपस्यैवंरूपत्वात्‌ । तत्रापि हि स्मर्यमाणे पित्रादौ

निद्रोपप्लववशादसंनिधानापरामर्शे, तत्र तत्र पूर्वदृष्टस्यैव संनिहितदेशकालत्वस्य समारोप । एवम्‌ ’पीत शङ्‌ख’ ’तिक्तो गुड’ इत्यत्राप्येतल्लक्षणं योजनीयम्‌ । तथा हि- बहिर्विनिर्गच्छजत्यच्छनयनरश्मिसंपृक्तपित्तद्रव्यवर्तिनीं पीततां पित्तरहितामनुभवन्‌, शङ्‌खं च दोषाच्छादितशुक्लिमानमनुभवन्‌, पीततायाश्च शङ्‌खासंबन्धमननुभवन्‌, असंबन्धाग्रहणसारूप्ये ’पीतं तपनीयपिण्डं’ ’पीतं बिल्वफलं’ इत्यादौ पूर्वदृष्टं सामानाधिकरण्यं पीतत्वशङ्‌खत्वयोरारोप्याह ’पीत शङ्‌ख’ इति । एतेन ’तिक्तो गुड’ इति प्रत्ययो व्याख्यात । एवं विज्ञातृपुरुषाभिमुखेष्वादर्शोदकादिषु स्वच्छेषु चाक्षुषं तेजो लग्नमपि बलीयसा सौरेण तेजसा प्रतिस्रोत प्रवर्तितं मुखसंयुक्तं मुखं ग्राहयेत्‌, दोषवशात्तद्देशतामनभिमुखतां च मुख्यस्याग्राहयत्‌, पूर्वदृष्टाभिमुखादर्शोदकदेशतामाभिमुख्यं च मुखस्यारोपयतीति प्रतिबिम्बविभ्रमोऽपि लक्षितो भवति । एतेन

द्विचन्द्रदिङ्‌मोहालातचक्रगन्धर्वनगरवंशोरगादिविभ्रमेष्वपि यथासंभवं लक्षणं योजनीयम्‌ ।

एतदुक्तं भवति- न प्रकाशमानतामात्रं सत्त्वम्‌, येन देहेन्द्रियादे प्रकाशमानतया सद्भावो भवेत्‌ । न हि सर्पातदभावेन रज्ज्वादयो वा स्फटिकादयो वा रक्तादिगुणयोगिनो न प्रतिभासन्ते, प्रतिभासमाना वा भवन्ति तदात्मानस्तद्धर्माणो वा । तथा सति मरुषु मरीचिकानिचयम्‌ ’उच्चावचमुच्चलत्तुङ्‌गतरङ्‌गभङ्‌गमालेयमभ्यर्णभवतीर्णा मन्दाकिनी’ इत्यभिसंधाय प्रवृत्त तत्तोयमापीय पिपासामुपशमयेत्‌ । तस्मादकामेनापि प्रकाशमानस्याप्यारोपितस्य न वस्तुसत्त्वमभ्युपगमनीयम्‌ ।

न च मरीचिरूपेण सलिलमवस्तुसत्‌ स्वरूपेण तु परमार्थसदेव देहेन्द्रियादयस्तु स्वरूपेणाप्यसन्त इत्यनुभवागोचरत्वात्कथमारोप्यन्त इति सांप्रतम्‌ ; यतो यद्यसन्तो नानुभवगोचरा कथं तर्हि मरीच्यादीनामसतां तोयाद्यात्मतयानुभवगोचरत्वम्‌ ? न च स्वरूपसत्त्वेन तोयाद्यात्मनापि सन्तो भवन्ति ।

यद्युच्येत- नाभावो नाम भावादन्य कश्चिदस्ति, अपि तु भाव एव भावान्तरात्मना अभाव स्वेन रूपेण तु भाव । यथाहु-

’भावान्तरमभावो हि कयाचित्तु व्यपेक्षया’ । इति । ततश्च भावात्मनोपाख्येयतया अस्य युज्येत अनुभवगोचरता । प्रपञ्चस्य पुनरत्यन्तासतो निरस्तसमस्तसामर्थ्यस्य निस्तत्त्वस्य कुतोऽनुभवविषयभाव, कुतो वा चिदात्मन्यारोप ? न च विषयस्य समस्तसामर्थ्यविरहेऽपि विज्ञानमेव तत्तादृशं स्वप्रत्ययसामर्थ्याददृष्टान्तसिद्धस्वभावभेदमुपजातमसत प्रकाशनम्‌, तस्मादसत्प्रकाशनशक्तिरेवास्याविद्येति सांप्रतम्‌ । यतो येयमसत्प्रकाशनशक्तिर्विज्ञानस्य किं पुनरस्या शक्यम्‌ ? असदिति चेत्‌, किमेतत्कार्यम्‌, आहोस्विदस्या ज्ञाप्यम्‌ ? न तावत्कार्यम्‌, असतस्तत्त्वानुपपत्ते । नापि ज्ञाप्यम्‌, ज्ञानान्तरानुपलब्धे, अनवस्थापाताच्च । विज्ञानस्वरूपमेव असत प्रकाश इति चेत्‌. क पुनरेष सदसतो संबन्ध ? असदधीननिरूपणत्वं सतो ज्ञानस्य असता संबन्ध इति चेत्‌, अहो बतायमतिनिर्वृत प्रत्ययतपस्वी यदस्य असत्यपि निरूपणमायतते । न च प्रत्ययस्तत्राधत्ते किंचित्‌, असत आधारत्वायोगात्‌ । असदन्तरेण प्रत्ययो न प्रथत इति प्रत्ययस्यैवैष स्वभाव न त्वसदधीनमस्य किंचिदिति चेत्‌, अहो बतास्य असत्पक्षपात यदयमतदुत्पत्ति अतदात्मा च तदविनाभावनियत प्रत्यय इति । तस्मादत्यन्तासन्त शरीरेन्द्रियादयो निस्तत्त्वा नानुभवविषया भवितुमर्हन्तीति ।

अत्र ब्रूम- निस्तत्त्वं चेन्नानुभवगोचर, तत्किमिदानीं मरीचयोऽपि तोयात्मना सतत्त्वा यदनुभवगोचरा स्यु । न सतत्त्वा, तदात्मना मरीचीनामसत्त्वात्‌ । द्विविधं च वस्तूनां तत्त्वम्‌- सत्त्वमसत्त्वं च तत्र पूर्वं स्वत, परं तु परत । यथाहु-

’स्वरूपपररूपाभ्यां नित्यं सदसदात्मके ।

वस्तुनि ज्ञायते किंचिद्रूपं कैश्चित्कदाचन ।।’

-इति । तत्किं मरीचिषु तोयनिर्भासप्रत्ययस्तत्त्वगोचर ? तथा च समीचीन इति न भ्रान्तो नापि बाध्येत । अद्धा

! न बाध्येत यदि मरीचीनयं अतोयात्मतत्त्वानतोयात्मना गृह्णीयात्‌ । तोयात्मना तु गृह्णन्‌ कथम

भ्रान्त, कथं वा अबाध्य ? हन्त ! तोयाभावात्मनां मरीचिनां तोयभावात्मत्वं तावन्न सत्‌, तेषां तोयाभावादभेदेन तोयभावात्मतानुपपत्ते । नाप्यसत्‌ ; वस्त्वन्तरमेव हि वस्त्वन्तरस्यासत्त्वमास्थीयते ।

’भावान्तरमभावोऽन्यो न कश्चिदनिरूपणात्‌’ इति वदद्भि । न चारोपितं रूपं वस्त्वन्तरम्‌ ; तद्धि मरीचयो वा भवेत्‌, गङ्‌गादिगतं तोयं वा । पूर्वस्मिन्कल्पे ’मरीचय’ इति प्रत्यय स्यात्‌, न ’तोयम्‌’ इति । उत्तरस्मिंस्तु ’गङ्‌गायां तोयम्‌’ इति स्यात्‌, न पुन ’इह’ इति । देशभेदास्मरणे ’तोयम्‌’ इति स्यात्‌, न पुल ’इह’ इति । न चेदमत्यन्तमसत्‌ निरस्तसमस्तस्वरूपमलीकमेवास्तु इति सांप्रतम्‌, तस्यानुभवगोचरत्वानुपपत्ते, इत्युक्तमधस्तात्‌ । तस्मान्न सत्‌, नासत्‌, नापि सदसत्‌ परस्परविरोधात्‌, इत्यनिर्वाच्यमेवारोपणीयं मरीचिषु तोयमास्थेयम्‌ ; तदनेन क्रमेणाध्यस्तं तोयं परमार्थतोयमिव, अत एव पूर्वदृष्टमिव ; तत्त्वतस्तु न तोयम्‌, न च पूर्वदृष्टम्‌ ; किं तु अनृतम्‌ अनिर्वाच्यम्‌ । एवं च देहेन्द्रियादिप्रपञ्चोऽपि अनिर्वाच्य ; अपूर्वोऽपि पूर्वमिथ्याप्रत्ययोपदर्शित इव परत्र चिदात्मन्यध्यस्यत इति उपपन्नम्‌, अध्यासलक्षणयोगात्‌ । देहेन्द्रियादिप्रपञ्चबाधनं च उपपादयिष्यते । चिदात्मा तु श्रुतिस्मृतीतिहासपुरामगोचर तन्मूलतदविरुद्धन्यायनिर्णीतशुद्धबुद्धमुक्तस्वभाव सत्त्वेनैव निर्वाच्य । अबाधिता स्वयंप्रकाशतैव अस्य सत्ता, सा च स्वरूपमेव चिदात्मन, न तु तदतिरिक्तं सत्तासामान्यसमवाय अर्थक्रियाकारिता वा इति सर्वमवदातम्‌ ।

स चायमेवंलक्षणकोऽध्यास अनिर्वचनीय सर्वेषामेव संमत परीक्षकाणाम्‌ ; तद्भेदे परं विप्रतिपत्तिरित्यनिर्वचनीयतां द्रढयितुमाह- तं केचित्‌ इति ।

अन्यधर्मस्य ज्ञानधर्मस्य रजतस्य ; ज्ञानाकारस्येति यावत्‌ । अध्यास अन्यत्र बाह्ये । सौत्रान्तिकनये तावद्बाह्यमस्ति वस्तुसत्‌ ; तत्र ज्ञानाकारस्यारोप । विज्ञानवादिनामपि, यद्यपि न बाह्यं वस्तुसत्‌ तथाप्यनाद्यविद्यावासनारोपितमलीकं बाह्यम्‌ ; तत्र ज्ञानाकारस्यारोप । उपपत्तिश्च- यद्यादृशमनुभवसिद्धं रूपं तत्तादृशमेव अभ्युपेतव्यमित्युत्सर्ग ; अन्यथात्वं पुनरस्य बलवद्बाधकप्रत्ययवशात्‌ ; ’नेदं रजतम्‌’ इति बाधकस्य

इदंतामात्रबाधेनाप्युपपत्तौ न रजतगोचरतोचिता । रजतस्य धर्मिणो भाधे हि रजतं च तस्य धर्म इदंता च बाधिते भवेताम्‌ ; तद्वरमिदंतैवास्य धर्मो बाध्यताम्‌, न पुना रजतमपि धर्मि ; तथा च रजतं बहिर्बाधितमर्थादान्तरे ज्ञाने व्यवतिष्ठत इति ज्ञानाकारस्य बहिरध्यास सिध्यति ।

केचित्तु- ज्ञानाकारख्यातावपरितुष्यन्तो वदन्ति- यत्र यदध्यास तद्विवेकाग्रहनिबन्धनो भ्रम इति । अपरितोषकारणं चाहु- विज्ञानकारता रजतादेरनुभवाद्वा व्यवस्थाप्येत, अनुमानाद्वा । तत्रानुमानमुपरिष्टान्निराकरिष्यते । अनुभवोऽपि रजतप्रत्ययो वा स्यात्‌, बाधकप्रत्ययो वा । न तावद्रजतानुभव ।

स हि इदंकारास्पदं रजतमावेदयति न त्वान्तरम्‌ । ’अहम्‌’ इति हि तदा स्यात्‌, प्रतिपत्तु प्रत्ययादव्यतिरेकात्‌ । भ्रान्तं विज्ञानं स्वाकारमेव बाह्यतयाध्यवस्यति, तथा च नाहंकारास्पदमस्य गोचर, ज्ञानाकारता पुनस्य बाधकप्रत्ययमालोचयत्वायुष्मान्‌ । स किं पुरोवर्ति द्रव्यं रजताद्विवेचयति आहो ज्ञानाकारतामप्यस्य दर्शयति ? तत्र ज्ञानाकारतोपदर्शनव्यापारं बाधकप्रत्ययस्य ब्रुवाण श्लाघनीयप्रज्ञो देवानां प्रिय । पुरोवर्तित्वप्रतिषेधादर्थादस्य ज्ञानाकारतेति चेत्‌, न । असंनिधानाग्रहनिषेधादसंनिहितो भवति । प्रतिपत्तुरत्यन्तसंनिधानं त्वस्य प्रतिपत्रात्मकं कुतस्त्यम्‌ ? न चैष रजतस्य निषेध, न च इदंताया, किं तु विवेकाग्रहप्रसञ्जितस्य रजतव्यवहारस्य । न च रजतमेव शुक्तिकायां प्रसञ्जितं रजतज्ञानेन । न हि रजतनिर्भासस्य शुक्तिकालम्बनं युक्तम्‌, अनुभवविरोधात्‌ । न खलु सत्तामात्रेणालम्बनम्‌, अतिप्रसङ्‌गात्‌ ।सर्वेषामर्थानां सत्त्वाविशेषादालम्बनत्वप्रसङ्‌गात्‌ । नापि कारणत्वेन, इन्द्रियादीनामपि कारणत्वात्‌ । तथा च भासमानतैवालम्बनार्थ । न च रजतज्ञाने शुक्तिका भासते, इति कथमालम्बनम्‌ ? भासमानताभ्युपगमे वा कथं नानुभवविरोध ? अपि चेन्द्रियादीनां समीचीनज्ञानोपजनने सामर्थ्यमुपलब्धमिति कथमेभ्यो मिथ्याज्ञानसंभव ? दोषसहितानां तेषां मिथ्याप्रत्ययेऽपि सामर्थ्यमिति चेत्‌, न, दोषाणां कार्योपजननसामर्थ्यविधातमात्रे हेतुत्वात्‌ ; अन्यथा प्लुष्टादपि कुटजबीजाद्वटाङ्‌कुरोत्पत्तिप्रसङ्‌गात्‌ । अपि च स्वगोचरव्यभिचारे विज्ञानानां सर्वत्रानाश्वासप्रसङ्‌ग । तस्मात्सर्वं ज्ञानं समीचीनमास्थेयम्‌ । तथा च ’रजतम्‌’,’इदम्‌’ इति च द्वे विज्ञाने

स्मृत्यनुभवरूपे । तत्र ’इदं’ इति पुरोवर्तिद्रव्यमात्रग्रहणम्‌, दोषवशात्तद्गतशुक्तित्वसामान्यविशेषस्याग्रहात्‌ तन्मात्रं च गृहीतं सदृशतया संस्कारोद्बोधक्रमेण रजते स्मृतिं जनयति। सा च गृहीतग्रहणस्वभावापि दोषवशाद्गृहीतत्वांशप्रमोषाच्‌ ग्रहणमात्रमवतिष्ठते। तथा च रजतसमृते पुरोवर्तिद्रव्यमात्रग्रहणस्य च मिथ स्वरूपतो विषयतश्च भेदाग्रहणात्‌, संनिहितरजतगोचरज्ञानसारूप्येण ’इदम्‌’,

टरजतम्‌’, इति द्वे एते अपि ग्रहणस्मरणे अभेदव्यवहारं सामानाधिकरण्यव्यपदेशं च प्रवर्तयत। क्वचित्पुनर्ग्रहणे ए मिथ अगृहीतभेदे, यथा ’पीत शङ्‌ख’ इति। अत्र हि विनिर्गच्छन्नयनरश्मिवर्तिन पित्तद्रव्यस्य काचस्येव स्वच्छस्य पीतत्वं गृह्यते पित्तं तु न गृह्यते। शङ्‌खोऽपि दोषवशाच्छुक्लगुणरहित स्वरूपमात्रेण गृह्यते । तदनयोर्गुणगुणिनोरसंसर्गाग्रहसारूप्यात्‌ पीततपनीयपिण्डप्रत्ययाविशेषेणाभेदव्यवहार सामानाधिकरण्यव्यपदेशश्च । भेदाग्रहप्रसञ्जिताभेदव्यवहारबाधनाच्च ’नेदम्‌’ इति विवेकप्रत्ययस्य बाधकत्वमप्युपपद्यते ; तदुपपत्तौ च प्राक्तनस्य प्रत्ययस्य भ्रान्तत्वमपि लोकसिद्धं सिद्धं भवति । तस्माद्यथार्था सर्वे विप्रतिपन्ना संदेहविभ्रमा, प्रत्ययत्वात्‌, घटादिप्रत्ययवत्‌ । तदिदमुक्तम्‌- यत्र यदध्यास इति । यस्मिन्‌ शुक्तिकादौ यस्य रजतादेरध्यास इति लोकप्रसिद्धि नासावन्यथाख्यातिनिबन्धना, किं तु गृहीतस्य रजतादेस्तत्स्मरणस्य च गृहीततांशप्रमोषेण गृहीतमात्रस्य य ’इदम्‌’ इति पुरोऽवस्थिताद्द्रव्यमात्रात्तत्प्रज्ञानाच्च विवेक, तदग्रहणनिबन्धनो भ्रम । भ्रान्तत्वं च ग्रहणस्मरणयोरितरेतरसामानाधिकरण्यव्यपदेशो रजतादिव्यवहारश्चेति ।

अन्ये तु- अत्राप्यपरितुष्यन्त- यत्र यदध्यासस्तस्यैव विपरीतधर्मकल्पनामाचक्षते । अत्रेदमाकूतम्‌- अस्ति तावद्रजतार्थिन ’रजतमिदम्‌’ इति प्रत्ययात्पुतोवर्तिनि द्रव्ये प्रवृत्ति सामानाधिकरण्यव्यपदेशश्चेति सर्वजनीनाम्‌ । तदेतन्न

तावद्ग्रहणस्मरणयोस्तद्गोचरयोश्च मिथो भेदाग्रहमात्राद्भवितुमर्हति । ग्रहणनिबन्धनौ हि चेतनस्य व्यवहारव्यपदेशौ कथमग्रहणमात्राद्भवेताम्‌ ? ननूक्तं नाग्रहणमात्रात्‌, किं तु ग्रहणस्मरणे एव मिथ स्वरूपतो विषयतश्चागृहीतभेदे, समीचीनपुरस्थितरजतविज्ञानसादृश्येनाभेदव्यवहारं सामानाधिकण्यव्यपदेशं च प्रवर्तयत ।अथ समीचीनज्ञानसारूप्यमनयोर्गृह्यमाणं वा व्यवहारप्रवृत्तिहेतु, अगृह्यमाणं वा सत्तामात्रेण । गृह्यमाणेऽपि ’समीचीनज्ञानसारूप्यमनयोरिदमिति रजतमिति च ज्ञानयो’ इति ग्रहणम्‌, अथ वा ’तयोरेव स्वरूपतो विषयतश्च मिथो भेदाग्रह’ इति ग्रहणम्‌ । तत्र न तावत्समीचीनज्ञानसदृशी इति ज्ञानं समीचीनज्ञानवद्व्यवहारप्रवर्तकम्‌ । न हि ’गोसदृशो गवय’ इति ज्ञानं गवार्थिनं गवये प्रवर्तयति । ’अनयोरेव भेदाग्रह’ इति तु ज्ञानं पराहतम्‌ ; न हि भेदाग्रहे अनयोरिति भवति, अनयोरिति ग्रहे भेदाग्रहणमिति न भवति । तस्मात्सत्तामात्रेण भेदाग्रह अगृहीत एव व्यवहारहेतुरिति वक्तव्यम्‌ । तत्र किमयमारोपोत्पादक्रमेण व्यवहारहेतु, आहो अनुत्पादितारोप एव स्वत इति ? वयं तु पश्याम- चेतनव्यवहारस्य अज्ञानपूर्वकत्वानुपपत्ते आरोपज्ञानोत्पादक्रमेणैव- इति । ननु सत्यं चेतनव्यवहारो नाज्ञानपूर्वक, किं तु अविदितविवेकग्रहणस्मरणपूर्वक इति । मैवम्‌ । न हि रजतप्रातिपदिकार्थमात्रस्मरणं प्रवृत्तावुपयुज्यते । इदंकारास्पदाभिमुखी खलु रजतार्थिनां प्रवृत्तिरित्यविवादम्‌ । कथं चायमिदंकारास्पदे प्रवर्तेत यदि तु न तदिच्छेत्‌ ? अन्यदिच्छत्यन्यत्करोतीति व्याहतम्‌ । न चेदिदंकारास्पदं रजतमिति जानीयात्‌ कथं रजतार्थी तदिच्छेत्‌ ? यदि अतथात्वेनाग्रहणात्‌ इति ब्रूयात्‌, स च प्रतिवक्तव्य, अथ तथात्वेनाग्रहणात्‌ कस्मान्नोपेक्षेतेति । सोऽयमुपादानोपेक्षाभ्यामुभयत आकृष्यमाणश्चेचन अव्यवस्थित इदंकारास्पदे रजतसमारोपेणोपादान एव व्यवस्थाप्यते, इति भेदाग्रह समारोपोत्पादक्रमेण चेतनप्रवृत्तिहेतु । तथा हि - भेदाग्रहादिदंकारास्पदे रजतत्वं समारोप्य, तज्जातीयस्योपकारहेतुभावमनुचिन्त्य, तज्जातीयतयेदंकारास्पदे रजते तमनुमाय, तदर्थी प्रवर्तते इत्यानुपूर्व्यं सिद्धम्‌ । न च तटस्थरजतस्मृति इदंकारास्पदस्योपकारहेतुभावमनुमापयितुमर्हति, रजतत्वस्य हेतोरपक्षधर्मत्वात्‌ । एकदेशदर्शनं खल्वनुमापकं न त्वनेकदेशदर्शनम्‌ । यदाहु- 'ज्ञातसंबन्धस्यैकदेशदरेशनात्‌' इति । समारोपे त्वेकदेशदर्शनमस्ति । तत्सिद्धम्‌- एतद्विवादाध्यासितं रजतादिज्ञानं पुरोवर्तिवस्तुविषयम्‌, रजताद्यर्थिनस्तत्र नियमेन प्रवर्तकत्वात्‌, यद्यदर्थिनं यत्र नियमेन प्रवर्तकत्वात्‌ ; यद्यदर्थिनं यत्र नियमेन प्रवर्तयति तज्ज्ञानं तद्विषयं यथोभयसिद्धसमीचीनरजतज्ञानम्‌ ; तथा चेदम्‌ ; तस्मात्तथा- इति । यच्चोक्तम्‌ अनवभासमानतया न शुक्तिरालम्बनमिति, तत्र भवान्‌ पृष्टो व्याचष्टाम्‌- किं शुक्तिकात्वस्य ’इदं रजतम्‌’ इति ज्ञानं प्रत्यनालम्बनत्वम्‌ आहोस्वित्‌ द्रव्यमात्रस्य पुरस्थितस्य

सितभास्वरस्य ? यदि शुक्तिकात्वस्य अनालम्बनत्वम्‌, अद्धा ! उत्तरस्यानालम्बनत्वं ब्रुवाणस्य तवैवानुभवविरोध । तथा हि-’रजतमिदम्‌’ इत्यनुभवन्ननुभविता पुरोवर्ति वस्तु अङ्‌गुल्यादिना निर्दिशति । दृष्टं च दुष्टानां कारणानामौत्सर्गिककार्यप्रतिबन्धेन कार्यान्तरोपजननसामर्थ्यम्‌, यथा दावाग्निदग्धानां वेत्रबीजानां कदलीकाण्डजनकत्वम्‌, भस्मकदुष्टस्य चौदर्यस्य तेजसो बह्वन्नपचनमिति । प्रत्यक्षबाधापहृतविषयं च विभ्रमाणां

यथार्थत्वानुमानमाभास, हुतवहानुष्णत्वानुमानवत्‌ । यच्चोक्तं मिथ्याप्रत्ययस्य व्यभिचारे सर्वप्रमाणेष्वनाश्वास इति, तत्‌ बोधकत्वेन स्वतप्रामाण्यं नाव्यभिचारेणेति व्युत्पादयद्भिरस्माभि परिहृतं न्यायकणिकायामिति नेह प्रतन्यते । दिङ्‌मात्रं चास्य स्मृतिप्रमोषभङ्‌गस्योक्तम्‌ ; विस्तरस्तु ब्रह्मतत्त्वसमीक्षायामवगन्तव्य इति । तदिदमुक्तम्‌- अन्ये तु यत्र यदध्यासस्तस्यैव विपरीतधर्मकल्पनामाचक्षते इति । यत्र शुक्तिकादौ यस्य रजतादेरध्यासस्तस्यैव शुक्तिकादेर्विपरीतधर्मकल्पनां रजतत्वधर्मकल्पनामिति योजना ।

ननु सन्तु नाम परीक्षकाणां विप्रतिपत्तय, प्रकृते तु किमायातमित्यत आह- सर्वथापि इति । अन्यस्यान्यधर्मकल्पना अनृतता, सा च अनिर्वचनीयतेत्यधस्तादुपपादयितुम्‌ । तेन सर्वेषामेव परीक्षकाणां मते अन्यस्यान्यधर्मकल्पनानिर्वचनीयावश्यंभाविनीत्यनिर्वचनीयता सर्वतन्त्रसिद्धान्त इत्यर्थ । अख्यातिवादिभिरकामैरपि सामानाधिकरण्यव्यपदेशप्रवृत्तिनियमस्नेहादिदमभ्युपेयमिति भाव ।

न केवलमियमनृतता परीक्षकाणां सिद्धा, अपि तु लौकिकानामपीत्याह- तथा च लोके अनुबव शुक्तिका हि रजतवदवभासत इति । न पुना रजतमिदमिति शेष ।

स्यादेतत्‌ । अन्यस्यान्यात्मताविभ्रमो लोकसिद्ध, एकस्य त्वभिन्नस्य भेदभ्रमो न दृष्ट इति कुत चिदात्मनोऽभिन्नानां जीवानां भेदविभ्रम इत्यत आह- एकश्चन्द्र सद्वितीयवत्‌ इति ।

पुनरपि चिदात्मन्यध्यासमाक्षिपति- कथं पुन इति । अयमर्थ- चिदात्मा प्रकाशते न वा ? न चेत्‌ प्रकाशते, कथमस्मिन्नध्यासो विषयतद्धर्माणाम्‌ ? न खल्वप्रतिभासमाने पुरोवर्तिनि द्रव्ये रजतस्य वा तद्धर्माणां वा समारोप संभवति । प्रतिभासमाने वा न तावदयमात्मा जडो घटादिवत्पराधीनप्रकाश इति युक्तम्‌ । न खलु स एव कर्ता च कर्म च भवति, विरोधात्‌ । परसमवेतक्रियाफलशालि हि कर्म, न च ज्ञानक्रिया परसमवायिनीति कथमस्या कर्म ? न च तदेव स्वं च परं च, विरोधात्‌ । आत्मान्तरसमवायाभ्युपगमे तु ज्ञेयस्यात्मन अनात्मत्वप्रसङ्‌ग । एवं तस्य तस्येत्यनवस्थाप्रसङ्‌ग ।

स्यादेतत्‌ । आत्मा जडोऽपि सर्वार्थज्ञानेषु भासमानोऽपि कर्तैव न कर्म, परसमवेतक्रियाफलशालित्वाभावात्‌, चैत्रवत्‌ । यथा हि चैत्रसमवेतक्रियया चैत्रनगरप्राप्तावुबयसमवेतायामपि क्रियमाणायां नगरस्यैव कर्मता, परसमवेतक्रियाफलशालित्वात्‌, न तु चैत्रस्य क्रियाफलशालिनोऽपि, चैत्रसमवायाद्गमनक्रीयाया इति ।

तन्न, श्रुतिविरोधात्‌ । श्रूयते हि ’सत्यं ज्ञानमनन्तं ब्रह्म’ इति ।

उपपद्यते च । तथा हि- योऽयमर्थप्रकाश फलं यस्मिन्नर्थश्च आत्मा च प्रथेते स किं जड स्वयंप्रकाशो वा ? जडश्चेत्‌ विषयात्मावपि जडाविति कस्मिन्‌ किं प्रकाशेत अविशेषात्‌, इति प्राप्तमान्ध्यमशेषस्य जगत । तथा चाभाणक -

’अन्धस्येवान्धलग्नस्य विनिपात पदे पदे’

इति । न च निलीनमेव विज्ञानमर्थात्मानौ ज्ञापयति चक्षुरादिवदिति वाच्यम्‌ । ज्ञापनं हि ज्ञानजननम्‌, जनितं च ज्ञानं जडं सन्नोक्तदूषणमतिवर्तेतेति । एवमुत्तरोत्तराण्यपि ज्ञानानि जडानीत्यनवस्था । तस्मादपराधीनप्रकाशा संविदुपेतव्या ।

तथापि किमायातं विषयात्मनो स्वभावजडयो ? एतदायातं यत्तयो संविदजडेति । तत्किं पुत्र पण्डित इति पितापि पण्डितोऽस्तु ? स्वभाव एष संविद स्वयंप्रकाशाया यदर्थात्मसंबन्धितेति चेत्‌, हन्त पुत्रस्यापि पण्डितस्य स्वभाव एष यत्पितृसंबन्धितेति समानम्‌ । सहार्थात्मप्रकाशेन संवित्प्रकाशो न त्वर्थात्मप्रकाशं विनेति तस्या स्वभाव इति चेत्‌, तत्किं संविदो भिन्नौ संविदर्थात्मप्रकाशौ । तथा च न स्वयंप्रकाशा संवित्‌, न च संवित्‌ अर्थात्मप्रकाश इति । अथ संविदर्थात्मप्रकाशो न संविदो भिद्येते, संविदेव तौ । एवं चेत्‌ यावदुक्तं भवति संवित्‌

आत्मार्थौ सहेति तावदुक्तं भवति संविदर्थात्मप्रकाशौ सहेति । तथा च न विवक्षितार्थसिद्धि ।

न चातीतानागतार्थगोचराया संविदोऽर्थसहभावोऽपि । तद्विषयहानोपादानोपेक्षाबुद्धिजननादर्थसहभाव इति चेत्‌, न, अर्थसंविद इव हानादिबुद्धीनामपि तद्विषयत्वानुपपत्ते । हानादिजननाद्धानादिबुद्धीनामर्थविषयत्वम्‌, अर्थविषयहानादिबुद्धिजननाच्च अर्थसंविदस्तद्विषयत्वमिति चेत्‌, तत्किं देहस्य प्रयत्नवदात्मसंयोगो देहप्रवृत्ति-

निवृत्तिहेतुरर्थ इत्यर्थप्रकाशोऽस्तु ? जाड्याद्देहात्मसंयोगो नार्थप्रकाश इति चेत्‌, नन्वयं स्वयंप्रकाशोऽपि स्वात्मन्येव खद्योतवत्प्रकाश, अर्थे तु जड इत्युपपादितम्‌ ।

न च प्रकाशस्यात्मानो विषया ; ते हि विच्छिन्नदीर्घस्थूलतयानुभूयन्ते ; प्रकाशश्चायं अन्तरोऽस्थूलोऽनणुर्ह्रस्वोऽदीर्धश्चेति प्रकाशते ; तस्माच्चन्द्रेऽनुभूयमाने इव द्वितीयश्चन्द्रमा स्वप्रकाशादन्योऽर्थ

अनिर्वचनीय एवेति युक्तमुत्पश्याम । न च अस्य प्रकाशस्याजानत स्वलक्षणभेदोऽनुभूयते । न च अनिर्वाच्यार्थभेद प्रकाशं निर्वाच्यं भेत्तुमर्हति, अतिप्रसङ्‌गात्‌ । न च अर्थानामपि परस्परं भेद समीचीनज्ञानपद्धतिमध्यास्ते इत्युपरिष्टादुपपादयिष्यते । तदयं प्रकाश एव स्वयंप्रकाश एक कूटस्थो नित्यो निरंश प्रत्यगात्मा अशक्यनिर्वचनीयेभ्यो देहेन्द्रियादिभ्य आत्मानं प्रतीपं निर्वचनीयमञ्चति जानातीति प्रत्यङ्‌, स चात्मेति प्रत्यगात्मा ।

स चापराधीनप्रकाशात्‌ अनंशत्वाच्च अविषय, तस्मिन्नध्यासो विषयधर्माणाम्‌, देहेन्द्रियादिधर्माणाम्‌, कथम्‌ ? किमाक्षेपे । अयुक्तोऽयमध्यास इत्याक्षेप । कस्मादयमयुक्त इत्यत आह - सर्वो हि पुरोऽवस्थिते विषये विषयान्तरमध्यस्यति । एतदुक्तं भवति- यत्पराधीनप्रकाशमंशवच्च तत्सामान्यांशग्रहे करणदोषवशाच्च विशेषाग्रहे अन्यथा प्रकाशते । प्रत्यगात्मा तु अपराधीनप्रकाशतया न स्वज्ञाने कारणान्यपेक्षते, येन तदाश्रयैर्दोषैर्दुष्येत्‌ । न चांशवान्‌, येन कश्चिदस्यांशो गृह्येत, कश्चिन्न गृह्येत । न हि तदेव तदानीमेव तेनैव गृहीतमगृहीतं च संभवतीति न स्वयंप्रकाशतापक्षे अध्यास । सदातनेऽप्यप्रकाशे पुरोऽवस्थितत्वस्य अपरोक्षत्वस्याभावान्नाध्यास । न हि शुक्तौ अपुरस्थितायां रजतमध्यस्यति ’इदं रजतम्‌’ इति । तस्मादत्यन्तग्रहे अत्यन्ताग्रहे च नाध्यास इति सिद्धम्‌ ।

स्यादेतत्‌ । अविषयत्वे हि चिदात्मनो नाध्यास, विषय एव तु चिदात्मा अस्मत्प्रत्ययस्य, तत्कथं नाध्यास इत्यत आह- युष्मत्प्रत्ययापेतस्य इति । विषयत्वे हि चिदात्मनोऽन्यो विषयी भवेत्‌ । तथा च यो विषयी

स एव चिदात्मा । विषयस्तु ततोऽन्यो युष्मत्प्रत्ययगोचरोऽभ्युपेय । तस्मादनात्मत्वप्रसङ्‌गादनवस्थापरिहाराय युष्मत्प्रत्ययापेतत्वम्‌ ; अत एव अविषयत्वमात्मनो वक्तव्यम्‌ ; तथा च नाध्यास इत्यर्थ ।

परिहरति- उच्यते- न तावदयमेकान्तेनाविषय । कुत ? अस्मत्प्रत्ययविषयत्वात्‌ । अयमर्थ- सत्ये प्रत्यगात्मा स्वयंप्रकाशत्वादविषयोऽनंशश्च ; तथापि अनिर्वचनीयानाद्यविद्यापरिकल्पितबुद्धिमन सूक्ष्मस्थूलशरीरेन्द्रियावच्छेदकभेदेन अनवच्छिन्नोऽपि वस्तुतोऽवच्छिन्न इव अभिन्नोऽपि भिन्न इव अकर्तापि कर्तेव अभोक्तापि भोक्तेव अविषयोऽप्यस्मत्प्रत्ययविषय इव जीवभावमापन्न अवभासते, नभ इव घटमणिकमल्लिकाद्युपाध्यवच्छेदभेदेन भिन्नमिवानेकविधधर्मकमिवेति । न हि चिदेकरसस्यात्मन चिदांशे गृहीते अगृहीतं किंचिदस्ति । न खलु आनन्दनित्यत्वविभुत्वादय अस्य चिद्रूपाद्वस्तुतो भिद्यन्ते, येन तद्ग्रहे न गृह्येरन्‌। गृहीता एव तु कल्पितेन भेदेन न विवेचिता इत्यगृहीता इवाभान्ति । न च आत्मनो बुद्ध्यादिभ्यो भेदस्तात्त्विक येन चिदात्मनि गृह्यमाणे सोऽपि गृहीत एव भवेत्‌, बुद्ध्यादीनामनिर्वाच्यत्वेन तद्भेदस्याप्यनिर्वचनीयत्वात्‌ । तस्माच्चिदात्मन स्वयंप्रकाशस्यैव अनवच्छिन्नस्य अवच्छिन्नेभ्यो बुद्ध्यादिभ्यो भेदाग्रहात्‌ तदध्यासेन जीवभाव इति । तस्य च अनिदमिदमात्मन अस्मत्प्रत्ययविषयत्वमुपपद्यते । तथा हि- कर्ता भोक्ता चिदात्मा अहंप्रत्यये प्रत्यवभासते । न च उदासीनस्य तस्य क्रियाशक्तिर्भोगशक्तिर्वा संभवति । यस्य

च बुद्ध्यादे कार्यकरणसंघातस्य क्रियाभोगशक्ती न तस्य चैतन्यम्‌ । तस्माच्चिदात्मैव कार्यकरणसंघातेन ग्रथितो लब्धक्रियाभोगशक्ति स्वयंप्रकाशोऽपि बुद्ध्यादिविषयविच्छुरणात्‌ कथंचिदस्मत्प्रत्ययविषय अहंकारास्पदं जीव इति च जन्तुरिति च क्षेत्रज्ञ इति च आख्यायते । न खलु जीवश्चिदात्मनो भिद्यते । तथा हि श्रुति- ’अनेन जीवेनात्मना’ इति । तस्माच्चिदात्मनोऽव्यतिरेकात्‌ जीव स्वयंप्रकाशोऽपि अहंप्रत्ययेन कर्तृभोक्तृतया

व्यवहारयोग्य क्रियत इत्यहंप्रत्ययालम्बनमुच्यते । न च अध्यासे सति विषयत्वं विषयत्वे च अध्यास इत्यन्योन्याश्रयत्वमिति सांप्रतम्‌,बीजाङ्‌कुरवदनादित्वात्‌, पूर्वपूर्वाध्यासतद्वासनाविषयीकृतस्य उत्तरोत्तराध्यासविषयत्वाविरोधादित्युक्तम्‌- 'नैसर्गिकोऽयं लोकव्यवहार' इति भाष्यग्रन्थेन । तस्मात्‌ सुष्ठूक्तम्‌- न तावदयमेकान्तेनाविषय इति । जीवो हि चिदात्मतया स्वयंप्रकाशतया अविषयोऽपि औपाधिकेन रूपेण विषय इति भाव ।

स्यादेतत्‌ । न वयमपराधीनप्रकाशतया अविषयत्वेनाध्यासमपाकुर्म, किं तु प्रत्यगात्मा न स्वतो नापि

परत प्रथत इत्यविषय इति ब्रूम । तथा च सर्वथाप्रथमाने प्रत्यगात्मनि कुतोऽध्यास इत्यत आह- अपरोक्षत्वाच्च

प्रत्यगात्मप्रसिद्धे इति । प्रतीच आत्मन प्रसिद्धि प्रथा, तस्या अपरोक्षत्वात्‌ । यद्यपि प्रत्यगात्मनि नान्या प्रथास्ति तथापि भेदोपचार, यथा ’पुरुषस्य चैतन्यम्‌’ इति । एतदुक्तं भवति- अवश्यं चिदात्मा अपरोक्षोऽभ्युपेतव्य तदप्रथायां सर्वस्याप्रथनेन जगदान्ध्यप्रसङ्‌गादित्युक्तम्‌ । श्रुतिश्चात्र भवति- ’तमेव भान्तमनु भाति सर्वं तस्य भासा सर्वमिदं विभाति’ इति ।

तदेवं परमार्थपरिहारमुक्त्वा अभ्युपेत्यापि चिदात्मन परोक्षतां प्रौढवादितया परिहारान्तरमाह- न चायमस्ति इति । पुरोऽवस्थित एव, अपरोक्ष एव । कस्मादयं न नियम इत्यत आह- अप्रत्यक्षेऽपि इति । हिर्यस्मादर्थे । नभो हि द्रव्यं सत्‌ रूपस्पर्शविरहान्न बाह्येन्द्रियप्रत्यक्षम्‌ । नापि मानसम्‌, मनसोऽसहायस्य बाह्ये अप्रवृत्ते ; तस्मादप्रत्यक्षम्‌ । अथ च तत्र बाला अविवेकिन परदर्शितदर्शिन कदाचित्पार्थिवच्छायां श्यामतामारोप्य, कदाचित्तैजसं शुक्लत्वमारोप्य, नीलोत्पलपलाशश्याममिति वा राजहंसमालाधवलमिति वा निर्वर्णयन्ति । तत्रापि पूर्वदृष्टस्य तैजसस्य वा तामसस्य वा रूपस्य परत्र नभसि स्मृतिरूपोऽवभास इति । एवं तदेव तलमध्यस्यन्ति अवाङ्‌मुखीभूतमहेन्द्रनीलमणिमयमहाकटाहकल्पमित्यर्थ । उपसंहरति- एवम्‌ उक्तेन प्रकारेण सर्वाक्षेपपरिहारात्‌, अविरुद्ध प्रत्यगात्मन्यप्यनात्मनाम्‌- बुद्ध्यादीनाम्‌- अध्यास ।

ननु सन्ति च सहस्रमध्यासा, तत्किमर्थमयमेवाध्यास आक्षेपसमाधानाभ्यां व्युत्पादित नाध्यासमात्रमित्यत आह- तमेतमेवंलक्षणमध्यासं पण्डिता अविद्येति मन्यन्ते । अविद्या हि सर्वानर्थबीजमिति श्रुतिस्मृतीतिहासपुराणादिषु सुप्रसिद्धम्‌, तदुच्छेदाय च वेदान्ता प्रवृत्ता इति वक्ष्यति । प्रत्यगात्मन्यनात्माध्यास एव सर्वानर्थहेतु न पुना रजतादिविभ्रमा इति स एवाविद्या, तत्स्वरूपं चाविज्ञातं न शक्यमुच्छेत्तुमिति तदेव व्युत्पाद्यं नाध्यासमात्रम्‌ । अत्र च 'एवंलक्षणम्‌'इति एवंरूपतया अनर्थहेतुतोक्ता । यस्मात्प्रत्यगात्मन्यशनायादिरहिते अशनायाद्युपेतान्तकरणाद्यहितारोपेण प्रत्यगात्मानमदुखं

दुखाकरोति, तस्मादनर्थहेतु । न चैवं पृथग्जना अपि मन्यन्ते अध्यासम्‌, येन न व्युत्पाद्येतेत्यत उक्तम्‌- 'पण्डिता मन्यन्ते' इति ।

ननु इयमनादिरतिनिरूढनिबिडवासनानुबद्धा अविद्या न शक्या निरोद्धुम्‌, उपायाभावात्‌, इति यो मन्यन्ते

तं प्रति तन्निरोधोपायमाह - तद्विवेकेन च वस्तुस्वरूपावधारणम्‌, निर्विचिकित्सं ज्ञानम्‌, विद्यामाहु पण्डिता । प्रत्यगात्मनि खलु अत्यन्तविविक्ते बुद्ध्यादिभ्य बुद्ध्यादिभेदाग्रहनिमित्तो बुद्ध्याद्यात्मत्वतद्धर्माध्यास । तत्र श्रवणमननादिभिर्यद्विवेकविज्ञानं तेन विवेकाग्रहे निवर्तिते, अध्यासापबाधात्मकं वस्तुस्वरूपावधारणं विद्या चिदात्मरूपं स्वरूपे व्यवतिष्ठत इत्यर्थ ।

स्यादेतत्‌ । अतिनिरूढनिबिढवासनानुविद्वा अविद्या विद्यया अपबाधितापि स्ववासनावशात्पुनरुद्भविष्यति

प्रवर्तयिष्यति च वासनादिकार्यं स्वोचितमित्यय आह - तत्रैवं सति, एवंभूतवस्तुतत्त्वावधारणे सति, यत्र यदध्यास

तत्कृतेन दोषेण गुणेन वा अणुमात्रेणापि स न संबध्यते, अन्तकरणादिदोषेणाशनायादिना चिदात्मा, चिदात्मनो गुणेन चैतन्यानन्दादिना अन्तकरणादि न संबध्यते । एतदुक्तं भवति - तत्त्वावधारणाभ्यासस्य हि स्वभाव एव स तादृश, यदनादिमपि निरूढनिबिडवासनमपि मिथ्याप्रत्ययमपनयति । तत्त्वपक्षपातो हि स्वभावो धियाम्‌, यथाहुर्बाह्या अपि--

निरुपद्रवभूतार्थस्वभावस्य विपर्ययै ।

न बाधोऽयत्नवत्त्वेऽपि बुद्धेस्तत्पक्षपातत ।।

इति । विशेषतस्तु चिदात्मस्वभावस्य तत्त्वज्ञानस्य अत्यन्तान्तरङ्‌गस्य कुतोऽनिर्वाच्यया अविद्यया बाध इति ।

यदुक्तम्‌ 'सत्यानृते मिथुनाकृत्य, विवेकाग्रहादध्यस्य, ’अहमिदम्‌’ ’ममेदम्‌’ इति लोकव्यवहार' इति तत्र व्यपदेशलक्षणो व्यवहार कण्ठोक्त । इतिशब्दसूचितं लोकव्यवहारमादर्शयति- तमेतमविद्याख्यम्‌ इति । निगदव्याख्यातम्‌ ।

आक्षिपति- कथं पुनरविद्यावद्विषयीणि प्रत्यक्षादीनि प्रमाणानि । तत्त्वपरिच्छेदो हि प्रमा विद्या ; तत्साधनानि प्रमाणानि कथमविद्यावद्विषयाणि ? नाविद्यावन्तं प्रमाणान्याश्रयन्ति, तत्कार्यस्य विद्याया अविद्याविरोधित्वात्‌ इति भाव । सन्तु वा प्रत्यक्षादीनि संवृत्यापि यथा तथा ; शास्त्राणि तु

पुरुषहितानुशासनपराणि अविद्याप्रतिपक्षतया नाविद्यावद्विषयाणि भवितुमर्हन्तीत्याह - शास्त्राणि च इति । समाधत्ते- उच्यते इति । देहेन्द्रियादिषु अहंममाभिमानहीनस्य, तादात्म्यतद्धर्माध्यासहीनस्य, प्रमातृत्वानुपपत्तौ सत्यां प्रमाणप्रवृत्त्यनुपपत्ते । अयमर्थ- प्रमातृत्वं हि प्रमां प्रति कर्तृत्वम्‌ । तच्च स्वातन्त््रयम्‌ । स्वातन्त््रयं च प्रमातुरितरकारकाप्रयोज्यस्य समस्तकारकप्रयोक्तृत्वम्‌ । तदनेन प्रमाकरणं प्रमाणं प्रयोजनीयम्‌ । न च स्वव्यापारमन्तरेण करणं प्रयोक्तुमर्हति । न च कूटस्थनित्यश्चिदात्मा अपरिणामी स्वतो व्यापारवान्‌ । तस्मात्‌ व्यापारवद्बुद्ध्यादितादात्म्याध्यासात्‌ व्यापारवत्तया प्रमाणमधिष्ठातुमर्हतीति भवत्यविद्यावत्पुरुषविषयत्वमविद्यावत्पुरुषाश्रयत्वं प्रमाणानामिति ।

अथ मा प्रवर्तिषत प्रमाणानि, किं नश्छिन्नमित्यत आह- न हीन्द्रियाण्यनुपादाय प्रत्यक्षादिव्यवहार संभवति । व्यव्ह्रयते अनेनेति व्यवहार फलम्‌, प्रत्यक्षादीनां प्रमाणानां फलमित्यर्थ । इन्द्रियाणि इति इन्द्रियलिङ्‌गादीनीति द्रष्टव्यम्‌, ’दण्डिनो गच्छन्ति’ इतिवत्‌ । एवं हि प्रत्यक्षादि इत्युपपद्यते । व्यवहारक्रियया च व्यवहार्याक्षेपात्समानकर्तृकता । अनुपादाय यो व्यवहार इति योजना ।

किमिति पुन प्रमाता उपादत्ते प्रमाणानि ? अथ स्वयमेव कस्मान्न प्रवर्तन्ते इत्यत आह- न चाधिष्ठानमन्तरेणेन्द्रियाणां व्यापार, प्रमाणानां व्यापार, संभवति । न जातु करणान्यनधिष्ठितानि कर्त्रा स्वकार्ये व्याप्रियन्ते, मा भूत्कुविन्दरहितेभ्यो वेमादिभ्‌य पटोत्पत्तिरिति । अथ देह एवाधिष्ठाता कस्मान्न भवति ? कृतमत्रात्माध्यासेनेत्यत आह- न चानध्यस्तात्मभावेन देहेन कश्चिद्व्याप्रियते ; सुषुप्तेऽपि व्यापारप्रसङ्‌गादिति भाव ।

स्यादेतत्‌ । यथानध्यस्तात्मभावं वेमादिकं कुविन्दो व्यापारयन्पटस्य कर्ता, एवमनध्यस्तात्मभावं देहेन्द्रियादि व्यापारयन्‌ भविष्यति तदभिज्ञ प्रमाता इत्यत आह- न चैतस्मिन्सर्वस्मिन्‌, इतरेतरात्माध्यासे इतरेतरात्माध्यासे इतरेतरधर्माध्यासे च, असति, आत्मनोऽसङ्‌गस्य, सर्वथा सर्वदा सर्वधर्मधर्मिवियुक्तस्य, प्रमातृत्वमुपपद्यते । व्यापारवन्तो हि कुविन्दादयो वेमादीनधिष्ठाय व्यापारयन्ति, अनध्यस्तात्मभावस्य तु देहादिष्वात्मनो न व्यापारयोगोऽसङ्‌गत्वादित्यर्थ । आतश्चाध्यासाश्रयाणि प्रमाणानीत्याह- न च प्रमातृत्वमन्तरेण प्रमाणप्रवृत्तिरस्ति । प्रमायां खलु फले स्वतन्त्र प्रमाता भवति । अन्तकरणपरिणामभेदश्च प्रमेयप्रवण कर्तृस्थश्चित्स्वभाव प्रमा । कथं च जडस्यान्तकरणस्य परिणामश्चिद्रूपो भवेत्‌,

यदि चिदात्मा तत्र नाध्यस्येत ? कथं चैष चिदात्मकर्तृको भवेत्‌, यद्यन्तकरणं व्यापारवत्‌ चिदात्मनि नाध्यस्येत्‌ ? तस्मादितरेतराध्यासाच्चिदात्मकर्तृस्थं प्रमाफलं सिध्यति, तत्सिद्धौ च प्रमातृत्वम्‌ । तामेव च प्रमामुररीकृत्य प्रमाणस्य प्रवृत्ति । प्रमातृत्वेन च प्रमा उपलक्ष्यते । प्रमाया फलस्याभावे प्रमाणं न प्रवर्तेत । तथा च प्रमाणमप्रमाणं स्यादित्यर्थ । उपसंहरति- तस्मादविद्यावद्विषयाण्येव प्रत्यक्षादीनि प्रमाणानि ।

स्यादेतत्‌ । भवतु पृथग्जनानामेवम्‌ ; आगमोपपत्तिप्रतिपन्नप्रत्यगात्मतत्त्वानां व्युत्पन्नानामपि पुंसां प्रमाणप्रमेयव्यवहारा दृश्यन्त इति कथमविद्यावद्विषयाण्येव प्रमाणानीत्यत आह- पश्वादिभिश्चाविशेषात्‌ इति । विदन्तु नाम आगमोपपत्तिभ्यां देहेन्द्रियादिभ्यो भिन्नं प्रत्यगात्मानम्‌ ; प्रमाणप्रमेयव्यवहारे तु प्राणभृन्मात्रधर्मत्वं नातिवर्तन्ते । यादृशो हि पशुशकुन्तादीनामविप्रतिपन्नमुग्धभावानां व्यवहारस्तादृशो व्युत्पन्नानामपि पुंसां दृश्यते । तेन तत्सामान्यात्तेषामपि व्यवहारसमये अविद्यावत्त्वमनुमेयम्‌ । चशब्द समुच्चये । उक्तशङ्‌कानिवर्तनसहिता पूर्वोक्तोपपत्ति अविद्यावत्पुरुषविषयत्वं प्रमाणानां साधयतीत्यर्थ । एतदेव विभजते- यथा हि पश्वादय इति ।

अत्र च शब्दादिभि श्रोत्रादीनां संबन्धे सति इति प्रत्यक्षं प्रमाणं दर्शितम्‌ । शब्दादिविज्ञाने इति तत्फलमुक्तम्‌ । प्रतिकूले इति च अनुमानफलम्‌ । तथा हि- शब्दादिस्वरूपमुपलभ्य तज्जातीयस्य प्रतिकूलतामनुस्मृत्य तज्जातीयतयोपलभ्यमानस्य प्रतिकूलतामनुमिमत इति । उदाहरति- यथा दण्ड इति । शेषमतिरोहितार्थम्‌ ।

स्यादेतत्‌ । भवन्तु प्रत्यक्षादीन्यविद्यावद्विषयाणि । शास्त्रं तु ’ज्योतिष्टोमेन स्वर्गकामो यजेत’ इत्यादि न देहात्माध्यासेन प्रवर्तितुमर्हति । अत्र हि आमुष्मिकफलोपभोगयोग्य अधिकारी प्रतीयते । तथा च पारमर्षं सूत्रम्‌- ’शास्त्रफलं प्रयोक्तरि तल्लक्षणत्वात्तस्मात्स्वयं प्रयोगे स्यात्‌’ इति । न च देहादि भस्मीभूतं पारलौकिकाय फलाय कल्पत इति देहाद्यतिरिक्तं कंचिदात्मानमधिकारिणमाक्षिपति शास्त्रम्‌ ; तदवगमश्च विद्या ; इति

कथमविद्यावद्विषयं शास्त्रमित्याशङ्‌क्याह- शास्त्रीयेतु इति । तु-शब्द प्रत्यक्षादिव्यवहाराद्भिनत्ति शास्त्रीयम्‌ । अधिकारशास्त्रं हि स्वर्गकामस्य पुंस परलोकसंबन्धं विना न निर्वहतीति तावन्मात्रमाक्षिपेत्‌, न त्वरयासंसारित्वमपि ; तस्याधिकारेऽनुपयोगात्‌ ; प्रत्युत औपनिषदस्य पुरुषस्य अकर्तुरभोक्तुरधिकारविरोधात्‌ । प्रयोक्ता हि कर्मण कर्मजनितफलभोगभागी कर्मण्यधिकारी स्वामी भवति । तत्र कथमकर्ता प्रयोक्ता ? कथं च अभोक्ता कर्मजनितफलभोगभागी ? तस्मादनाद्यविद्यालब्धकर्तृत्वभोक्तृत्वब्राह्मणत्वाद्यभिमानिनं नरमधिकृत्य विधिनिषेधशास्त्रं प्रवर्तते । एवं वेदान्ता अप्यविद्यावत्पुरुषविषया एव । न हि प्रमात्रादिविभागादृते तदर्थाधिगम । ते त्वविद्यावन्तमनुशासतो निर्मृष्टनिखिलाविद्यमनुशिष्टं स्वरूपो व्यवस्थापयन्तीत्येतावानेषां विशेष । तस्मादविद्यावत्पुरुषविषयाण्येव शास्त्राणीति सिद्धम्‌ ।

स्यादेतत्‌ । यद्यपि विरोधानुपयोगाभ्यामौपनिषद पुरुष अधिकारे नापेक्ष्यते तथाप्युपनिषद्भ्योऽवगम्यमान शक्नोत्यधिकारं निरोद्धुम्‌ । ततश्च परस्परपराहतार्थत्वेन कृत्स्न एव वेद प्रामाण्यमपजह्यादित्यत आह- प्राक्‌ च तथाभूतात्म- इति । सत्यमौपनिषदपुरुषाधिगम अधिकारविरोधी ; तस्मात्तु पुरस्तात्कर्मविधय स्वोचितं व्यवहारमभिनिर्वर्तयन्तो नानुपजातेन ब्रह्मज्ञानेन शक्या निरोद्धुम्‌ । न च परस्परपराहति, विद्याविद्यावत्पुरुषभेदेन व्यवस्थोपपत्ते । यथा-’न हिंस्यात्सर्वा भूतानि’ इति साध्यांशनिषेधेऽपि ’श्येनेनाभिचरन्‌ यजेत’ इति शास्त्रं प्रवर्तमानं ’न हिंस्यात्‌’ इत्यनेन न विरुध्यते ; तत्कस्य हेतो ? पुरुषभेदादिति । अवजितक्रोधारातय पुरुषा निषेधे अधिक्रियन्ते, क्रोधारातिवशीकृतास्तु श्येनादिशास्त्रे इति ।

अविद्यावत्पुरुषविषयत्वं नातिवर्तत इति यदुक्तं तदेव स्फुटयति- तथा हि इति । वर्णाध्यास ’राजा राजसूयेन यजेत’ इत्यादि । आश्रमाध्यास ’गृहस्थ सदृशीं भार्यां विन्देत’ इत्यादि । वयोऽध्यास ’कृष्णकेशोऽग्नीनादधीत’ इत्यादि । अवस्थाध्यास ’अप्रतिसमाधेयव्याधीनां जलादिप्रवेशेन प्राणत्याग’ इत्यादि । आदिग्रहणं पातकोपपातकसंकरीकरणापात्रीकरणमलिनीकरणाद्यध्यासोपसंग्रहार्थम्‌ ।

तदेवमात्मानात्मनो परस्पराध्यासमाक्षेपसमाधानाभ्यामुपपाद्य प्रमाणप्रमेयव्यवहारप्रवर्तनेन च दृढीकृत्य तस्यानहर्थहेतुत्वमुदाहरणप्रपञ्चेन प्रतिपादयन्‌ तत्स्वरुपमुक्तं स्मारयति- अध्यासो नाम अतस्मिंस्तद्बुद्धिरित्यवो-

चाम । ’स्मृतिरूप परत्र पूर्वदृष्टावभास’ इत्यस्य संक्षेपाभिधानमेतत्‌ । तत्र ’अहम्‌’ इति धर्मितादात्म्याध्यास-

मात्रम्‌ ’मम’ इत्यनुत्पादितधर्माध्यासं नानर्थहेतुरिति धर्माध्यासमेव ममकारं साक्षादशेषानर्थसंसारकारणमुदाहरण-

प्रपञ्चानाह- तद्यथा पुत्रभार्यादिषु इति । देहतादात्म्यमात्मन्यध्यस्य देहमर्थं पुत्रकलत्रादिस्वाभ्यं च कृशत्वादिवत्‌ आरोप्याह- अहमेव विकल, सकल इति । स्वस्य खलु साकल्येन स्वाभ्यसाकल्यात्‌ स्वामीश्वर सकल संपूर्णो भवति ; तथा स्वस्य वैकल्येन स्वाम्यवैकल्यात्‌ स्वामीश्वरो विसलोऽसंपूर्णो भवति । बाह्यधर्मा ये वैकल्यादय स्वाभ्यप्रणालिकया संचरिता शरीरे तानात्मन्यध्यस्यतीत्यर्थ । यदा च परोपाध्यपेक्षे देहधर्मे स्वाम्ये इयं गति, तदा कैव कथा अनौपाधिकेषु देहधर्मेषु कृशत्वादिषु इत्याशयवानाह- तथा देहधर्मान्‌ इति । देहादप्यन्तरङ्‌गाणामिन्द्रियाणामध्यस्तात्मभावानां धर्मान्‌ मूकत्वादीन्‌, ततोऽप्यन्तरङ्‌गस्यान्तकरणस्य अध्यस्तात्मभावस्य धर्मान्‌ कामसंकल्पादीन्‌ आत्मन्यध्यस्यतीति योजना ।

तदनेन प्रपञ्चेन धर्माध्यासमुक्त्वा तस्य मूलं धर्म्यध्यासमाह- एवमहंप्रत्ययिनम्‌ । अहंप्रत्ययो वृत्तिर्यस्मिन्‌ अन्तकरणादौ, सोऽयमहंप्रत्ययी ; तं स्वप्रचारणसाक्षिणि, अन्तकरणप्रचारसाक्षिणि, चैतन्योदासीनताभ्यां

प्रत्यगात्मन्यध्यस्य । तदनेन कर्तृत्वभोक्तृत्वे उपपादिते । चैतन्यमुपपादयति- तं च प्रत्यगात्मानं सर्वसाक्षिणं तद्विपर्ययेण, अन्तकरणादिविपर्ययेण- अन्तकरणाद्यचेतनम्‌, तस्य विपर्यय चैतन्यम्‌, तेन, इत्थंभूतलक्षणे तृतीया-अन्तकरणादिष्वध्यस्यति । तदनेन अन्तकरणाद्यवच्छिन्न प्रत्यगात्मा इदमनिदंरूपश्चेतन कर्ता भोक्ता कार्यकारणाविद्याद्वयाधारोऽहंकारास्पदं संसारी सर्वानर्थसंभारभाजनं जीवात्मा इतरेतराध्यासोपादान तदुपादान-

श्चाध्यास इत्यनादित्वात्‌ बीजाङ्‌कुरवन्नेतरेतराश्रयत्वमित्युक्तं भवति ।

प्रमाणप्रमेयव्यवहारदृढीकृतमेव शिष्यहिताय स्वरूपाभिधानपूर्वकं सर्वलोकप्रत्यक्षतया अध्यासं सुदृढीकरोति- एवमयमनादिरनन्त, तत्त्वज्ञानमन्तरेणाशक्यसमुच्छेद । अनाद्यनन्तत्वे हेतुरुक्त- नैसर्गिक इति । मिथ्याप्रत्ययरूप मिथ्याप्रत्ययानां रूपमनिर्वचनीयत्वम्‌ ; तद्यस्य स तथोक्त ; अनिर्वचनीय इत्यर्थ ।

प्रकृतमुपसंहरति- अस्यानर्थहेतो प्रहाणाय । विरोधिप्रत्ययं विना कुतोऽस्य प्रहाणमित्यय उक्तम्‌- आत्मैकत्वविद्याप्रतिपत्तये । प्रतिपत्ति प्राप्ति, तस्यै, न तु जपमात्राय, नापि कर्मसु प्रवृत्तये । आत्मैकत्वं विगलितनिखिलप्रपञ्चत्वम्‌ आनन्दरूपस्य सत । तत्प्रतिपत्तिं निर्विचिकित्सां भावयन्तो वेदान्ता समूलघातमध्यासमुपघ्नन्ति । एतदुक्तं भवति- अस्मत्प्रत्ययस्यात्मविषयस्य समीचीनत्वे सति ब्रह्मणो ज्ञातत्वात्‌ निष्प्रयोजनत्वाच्च न जिज्ञासा स्यात्‌ ; तदभावे च न ब्रह्मज्ञानाय वेदान्ता पठ्येरन्‌ ; अपि तु अविवक्षितार्था जपमात्रे उपयुज्येरन्‌ । न हि तदौपनिषदात्मप्रत्यय प्रमाणतामश्नुते । न चासावप्रमाणमभ्यस्तोऽपि वास्तवं कर्तृत्वभोक्तृत्वाद्यात्मनोऽपनेतुमर्हति । आरोपितं हि रूपं तत्त्वज्ञानेनापोद्यते, न तु वास्तवमतत्त्वज्ञानेन । न हि रज्ज्वा रज्जुत्वं सहस्रमपि सर्पधाराप्रत्यया अपवदितुमुत्सहन्ते । मिथ्याज्ञानप्रसञ्जितं तु रूपं शक्यं तत्त्वज्ञानेन अपवदितुम्‌, मिथ्याज्ञानसंस्कारश्च सुदृढोऽपि तत्त्वज्ञानसंस्कारेणादरनैरन्तर्यदीर्धकालासेविततत्त्वज्ञानाभ्यास-

जन्मनेति ।

स्यादेतत्‌ । प्राणाद्युपासना अपि वेदान्तेषु बहुलमुपलभ्यन्ते । तत्कथं सर्वेषां वेदान्तानामात्मैकत्वप्रतिपा-

दनमर्थ इत्यत आह- यथा चायमर्थ इत्यादि । शरीरमेव शरीरकम्‌ ; तत्र निवासी शारीरको जीवात्मा । तस्य त्वंपदाभिधेयस्य तत्पदाभिधेयपरमात्मरूपतया या मीमांसा सा तथोक्ता ।

एतावानत्रार्थसंक्षेप- यद्यपि स्वाध्यायाध्ययनविधिना स्वाध्यायपदवाच्यस्य वेदराशे फलवदर्थावबोधपरतां

आपादयता कर्मविधिनिषेधानामिव वेदान्तानामपि स्वाध्यायशब्दवाच्यानां फलवदर्थावबोधपरत्वमापादितम्‌, यद्यपि च ’अविशिष्टस्तु वाक्यार्थ’ इति न्यायात्‌ मन्त्राणामिव वेदान्तानामर्थपरत्वमौत्सर्गिकम्‌, यद्यपि च वेदान्तेभ्य चैतन्यानन्दघन कर्तृत्वभोक्तृत्वरहितो निष्प्रपञ्च एक प्रत्यगात्मा अवगम्यते, तथापि कर्तृत्वभोक्तृत्वदुखशोक-

मोहमयमात्मानमवगाहमानेनाहंप्रत्ययेन सेदेहबाधविरहिणा विरुध्यमाना वेदान्ता स्वार्थात्प्रच्युता उपचरितार्था वा जपमात्रोपयोगिनो वा इत्यविवक्षितस्वार्था । तथा च तदर्थविचारात्मिका चतुर्लक्षणी शारीरकमीमांसा नारब्धव्या ।

न च सर्वजनीनाहमनुभवसिद्ध आत्मा संदिग्धो वा सप्रयोजनो वा, येन जिज्ञास्य सन्‌ विचारं प्रयुञ्जीत- इति पूर्वपक्ष ।

सिद्धान्तस्तु- भवेदेतदेवं यद्यहंप्रत्यय प्रमाणम्‌ । तस्य तु उक्तेन क्रमेण श्रुत्यादिबाधकत्वानुपपत्ते, श्रुत्यादिभिश्च समस्ततीर्थकरैश्च प्रामाण्यानभ्युपगमादध्यासत्वम्‌ । एवं च वेदान्ता नाविवक्षितार्था, नापि उपचरितार्था, किं तु उक्तक्षणा । प्रत्यगात्मैव तेषां मुख्योऽर्थ । तस्य च वक्ष्यमाणेन क्रमेण संदिग्धत्वात्‌ प्रयोजनत्वाच्च युक्ता जिज्ञासा- इत्याशयवान्‌

सूत्रकार तज्जिज्ञासामसूत्रयत्‌, अथातो ब्रह्मजिज्ञासा इति ।

जिज्ञासया च संदेहप्रयोजने सूचयति । तत्र सक्षादिच्छाव्याप्यत्वाद्ब्रह्मज्ञानं कणठोक्तं प्रयोजनम्‌ । न च कर्मज्ञानात्पराचीनमनुष्ठानमिव ब्रह्मज्ञानात्पराचीनं किंचिदस्ति, येनैतदवान्तरप्रयोजनं भवेत्‌ । किं तु ब्रह्ममीमांसाख्यतर्केतिकर्तव्यतानुज्ञातविषयैर्वेदान्तैराहितं निर्विचिकित्सं ब्रह्मज्ञानमेव समस्तदुखोपशमरूपमानन्दै-

करसं परमं प्रयोजनम्‌ । तमर्थमधिकृत्य हि प्रेक्षावन्त प्रवर्तन्तेतराम्‌ । तच्च प्राप्तमप्यनाद्यविद्यावशादप्राप्तमिवेति प्रेप्सितं भवति ; यथा स्वग्रीवागतमपि ग्रैवेयकं कुतश्चिद्भ्रमान्नास्तीति मन्यमान परेण प्रतिपादितमप्राप्तमिव प्राप्नोति । जिज्ञासा तु संशयस्य कार्यमिति स्वकारणं संशयं सूचयति । संशयश्च मीमांसारम्भं प्रयोजयति । तथा च शास्त्रे प्रेक्षावत्प्रवृत्तिहेतुसंशयप्रयोजनसूचनात्‌ युक्तमस्य सूत्रस्य शास्त्रादित्वम्‌, इत्याह भगवान्भाष्यकार-

वेदान्तमीमांसाशास्त्रस्य व्याचिख्यासितस्य अस्माभि, इदमादिमं सूत्रम्‌ । पूजितविचारवचनो मीमांसाशब्द । परमपुरुषार्थहेतुभूतसूक्ष्मतमार्थनिर्णयफलतया च विचारस्य च पूजितता । तस्य मीमांसाया शास्त्रम्‌, सा ह्यनेन शिष्यते शिष्येभ्यो यथावत्प्रतिपाद्यत इति । सूत्रं च बह्वर्थसूचनात्‌ भवति । यथाहु-

लघूनि सूचितार्थानि स्वल्पाक्षरपदानि च ।

सर्वत सारभूतानि सूत्राण्याहुर्मनीषिण ।। इति ।

तदेवं सूत्रतात्पर्यं व्याख्याय तस्य प्रथमपदं अथ इति व्याचष्टे- तत्राथशब्द आनन्तर्यार्थ परिगृह्यते । तेषु सूत्रपदेषु मध्ये योऽयं अथशब्द स आनन्तर्यार्थ इति योजना ।

ननु अधिकारार्थोऽप्यथशब्दो दृश्यते, यथा ’अथैष ज्योति’ इति वेदे, यथा वा लोके ’अथ

शब्दानुशासनम्‌’ इति, ’अथ योगानुशासनम्‌’ इति च ; तत्किमत्राधिकारार्थो न गृह्यत इत्यत आह- नाधिकारार्थ । कुत ? ब्रह्मजिज्ञासाया अनधिकार्यत्वात्‌ । जिज्ञासा तावदिह सूत्रे ब्रह्मणश्च तज्ज्ञानाच्च शब्दत प्रधानं प्रतीयते । न च यथा ’दण्डी प्रैषानन्वाह’ इत्यत्र अप्रधानमपि दण्डशब्दार्थो विवक्ष्यते एवमिहापि ब्रह्मतज्ज्ञाने इति युक्तम्‌, ब्रह्ममीमांसाशास्त्रप्रवृत्त्यङ्‌गसंशयप्रयोजनसूचनार्थत्वेन जिज्ञासाया एव विवक्षितत्वात्‌ । तदविवक्षायां तदसूचनेन काकदन्तपरीक्षायामिव न ब्रह्ममीमांसायां प्रेक्षावन्त प्रवर्तेरन्‌ । न हि तदानीं ब्रह्म तज्ज्ञानं च अभिधेयप्रयोजने भवितुमर्हत, अनध्यस्ताहंप्रत्ययविरोधेन वेदान्तानामेवंविधेऽर्थे प्रामाण्यानुपपत्ते ; कर्मप्रवृत्त्युपयोगितया उपचरितार्थानां वा जपोपयोगिनां वा ’हुम्‌’ इत्येवमादीनामिवाविवक्षितार्थानामपि स्वाध्याया-

ध्ययनविध्यधीनग्रहणत्वस्य संभवात्‌ । तस्मात्संदेहप्रयोजनसूचनी जिज्ञासा इह पदतो वाक्यतश्च प्रधानं विवक्षितव्या । न च तस्या अधिकार्यत्वम्‌, अप्रस्तूयमानत्वात्‌, येन तत्समभिव्याहृतोऽथशब्दोऽधिकारार्थ स्यात्‌ । जिज्ञासाविशेषणं तु ब्रह्मज्ञानमधिकार्यं भवेत्‌ । न च तदप्यथशब्देन संबध्यते, प्राधान्याभावात्‌ । न च जिज्ञासा मीमांसा येन योगानुशासनवदधिक्रियेत ; नान्तत्वं निपात्य ’माङ्‌ माने’ इत्यस्माद्वा ’मानपूजायाम्‌’ इत्यस्माद्वा धातो ’मान्बन्ध-’ इत्यादिना अनिच्छार्थे सनि व्युत्पादितस्य मीमांसापदस्य पूजितविचारवचनत्वात्‌ ; ज्ञानेच्छा-

वाचकत्वाज्जिज्ञासापदस्य । प्रवर्तिका हि मीमांसायां जीज्ञासा स्यात्‌ । न च प्रवर्त्यप्रवर्तकयोरैक्यम्‌, एकत्वे तद्भावानुपपत्ते । न च स्वार्थपरत्वस्योपपत्तौ सत्यां अन्यार्थपरत्वकल्पना युक्ता, अतिप्रसङ्‌गात्‌ । तस्मात्सुष्ठूक्तम्‌ ’जिज्ञासाया अनधिकार्यत्वात्‌’ इति ।

अथ मङ्‌गलार्थोऽथशब्द कस्मान्न भवति ? तथा च मङ्‌गलहेतुत्वात्‌ प्रत्यहं ब्रह्मजिज्ञासा कर्तव्येति सूत्रार्थ संपद्यत इत्यत आह- मङ्‌गलस्य च वाक्यार्थे समन्वयाभावात्‌ । पदार्थ एव हि वाक्यार्थे समन्वीयते, स च वाच्यो लक्ष्यो वा । न चेह मङ्‌गलमथशब्दस्य वाच्यं वा लक्ष्यं वा, किं तु मृदङ्‌गशङ्‌खध्वनिवदथशब्दश्रवण-

मात्रकार्यम्‌ । न च कार्यज्ञाप्ययोर्वाक्यार्थे समन्वय शब्दव्यवहारे दृष्ट इत्यर्थ । तत्किमिदानीं मङ्‌गलार्थोऽशब्द तेषु तेषु न प्रयोक्तव्य ? तथा च

आेंकारश्चाथशब्दश्च द्वावेतौ ब्रह्मण पुरा ।

कण्ठं भित्त्वा विनिर्यातौ तस्मान्माङ्‌गलिकावुभौ ।।

इति स्मृतिव्याकोप इत्यत आह- अर्थान्तरप्रयुक्त एव ह्यथशब्द श्रुत्या मङ्‌गलप्रयोजनो भवति । अर्थान्तरेष्वान-

न्तर्यादिषु प्रयुक्त अथशब्द श्रुत्या श्रवणमात्रेण वेणुवीणाध्वनिवन्मङ्‌गलं कुर्वन्‌ मङ्‌गलप्रयोजनो भवति अन्यार्थ-

मानीयमानोदकुम्भदर्शनवत्‌ । तेन न स्मृतिव्याकोप । तेन च इह आनन्तर्यार्थस्य सत श्रवणमात्रेण मङ्‌गलार्थ-

तेत्यर्थ ।

स्यादेतत्‌ । पूर्वप्रकृतापेक्षोऽथशब्दो भविष्यति विनैवानन्तर्यार्थत्वम्‌ । तद्यथा- इयमेवाथशब्दं प्रकृत्य विमृश्यते ’किमयमथशब्द आनन्तर्ये अथाधिकारे’ इति । अत्र विमर्शकवाक्येऽथशब्द पूर्वप्रकृतमथशब्दमपेक्ष्य प्रथमपक्षोपन्यासपूर्वकं पक्षान्तरोपन्यासे । न चास्यानन्तर्यमर्थ, पूर्वप्रकृतस्य प्रथमपक्षोपन्यासेन व्यवायात्‌ । न च प्रकृतानपेक्षा, तदनपेक्षस्य तद्विषयत्वाभावेन असमानविषयतया विकल्पानुपपत्ते । न हि जातु भवति- किं नित्य आत्मा, अथ अनित्या बुद्धिरिति । तस्मादानन्तर्यं विना पूर्वप्रकृतापेक्ष इहाथशब्द कस्मान्न भवतीत्यत आह-

पूर्वप्रकृतापेक्षायाश्च फलत आनन्तर्याव्यतिरेकात्‌ । अस्यार्थ- न वयमानन्तर्यार्थतां व्यसनितया रोचयामहे, किं तु

ब्रह्मजिज्ञासाहेतुभूतपूर्वप्रकृतसिद्धये । सा च पूर्वप्रकृतार्थापेक्षत्वेऽप्यथशब्दस्य सिध्यतीति व्यर्थ आनन्तर्यार्थत्वाव-

धारणाग्रहोऽस्माकमिति । तदिदमुक्तम्‌ ’फलत’ इति । परमार्थतस्तु कल्पान्तरोपन्यासे पूर्वप्रकृतापेक्षा ; न चेह कल्पान्तरोपन्यास इति पारिशेष्यादानन्तर्यार्थ एवेति युक्तम्‌ ।

भवत्वानन्तर्यार्थ, किमेवं सतीत्यत आह- सति चानन्तर्यार्थत्व इति । न तावद्यस्य कस्यचिदत्रानन्तर्यम्‌ इति वक्तव्यम्‌, तस्याभिधानमन्तरेणापि प्राप्तत्वात्‌ । अवश्यं हि पुरुष किंचित्कृत्वा किंचित्करोति । न चानन्तर्यमात्रस्य दृष्टमदृष्टं वा प्रयोजनं पश्याम । तस्मात्तस्यात्रानन्तर्यं वक्तव्यं यद्विना ब्रह्मजिज्ञासा न भवति, यस्मिन्सति तु भवन्ती भवत्येव । तदिदमुक्तम्‌- यत्पूर्ववृत्तं नियमेनापेक्षत इति ।

स्यादेतत्‌ । धर्मजिज्ञासाया इव ब्रह्मजिज्ञासाया अपि योग्यत्वात्‌ स्वाध्यायाध्ययनानन्तर्यम्‌, धर्मवद्ब्रह्मणो-

ऽप्याम्नायैकप्रमाणगम्यत्वात्‌ । तस्य चागृहीतस्य स्वविषये विज्ञानाजननात्‌, ग्रहणस्य च ’स्वाध्यायोऽध्येतव्य’ इत्यध्ययनेनैव नियतत्वात्‌ । तस्माद्वेदाध्ययनानन्तर्यमेव ब्रह्मजिज्ञासाया अप्यथशब्दार्थ इत्यत आह- स्वाध्यायानन्तर्यं तु समानं धर्मब्रह्मजिज्ञासयो । अत्र च स्वाध्यायेन विषयेण तद्विषयमध्ययनं लक्षयति । तथा च ’अथातो धर्मजिज्ञासा’ इत्यनेनैव गतमिति नेदं सूत्रमारब्धव्यम्‌ ; धर्मशब्दस्य वेदार्थमात्रोपलक्षणतया धर्मवद्ब्रह्म-

णोऽपि वेदार्थत्वाविशेषेण वेदाध्ययनानन्तर्योपदेशसाम्यादित्यर्थ ।

चोदयति - नन्विह कर्मावबोधानन्तर्यं विशेष धर्मजिज्ञासातो ब्रह्मजिज्ञासाया । अस्यार्थ- ’विविदिषन्ति यज्ञेन’ इति तृतीयाश्रुत्या यज्ञादीनामङ्‌गत्वेन ब्रह्मज्ञाने विनियोगात्‌, ज्ञानस्यैव कर्मतया इच्छां प्रति प्राधान्यात्‌, प्रधानसंबन्धाच्चाप्रधानानां पदार्थान्तराणाम्‌ । तत्रापि च न वाक्यार्थज्ञानोत्पत्तावङ्‌गभावो यज्ञादीनाम्‌, वाक्यार्थज्ञानस्य वाक्यादेवोत्पत्ते । न च वाक्यं सहकारितया कर्माण्यपेक्षत इति युक्तम्‌ ; अकृतकर्मणामपि विदितपदपदार्थसंबन्धानां समधिगतशाब्दन्यायतत्त्वानां गुणप्रधानभूतपूर्वापरपदार्थाकाङ्‌क्षासंनिधियोग्यतानुसंधान-

वतामप्रत्यूहं वाक्यार्थप्रत्ययोत्पत्ते । अनुत्पत्तौ वा विधिनिषेधवाक्यार्थप्रत्ययाभावेन तदर्थानुष्ठानपरिवर्जनाभाव-

प्रसङ्‌ग । तद्बोधतस्तु तदर्थानुष्ठानपरिवर्जने परस्पराश्रय, तस्मिन्‌ सति तदर्थानुष्ठानपरिवर्जनं ततश्च तद्बोध इति । न च वेदान्तवाक्यानामेव स्वार्थप्रत्यायने कर्मापेक्षा न वाक्यान्तराणामिति सांप्रतम्‌, विशेषहेतो

अभावात्‌ ।

ननु ’तत्त्वमसि’ इति वाक्यात्‌ त्वंपदार्थस्य कर्तृभोक्तृरूपस्य जीवात्मनो नित्यशुद्धबुद्धोदासीनस्वभावेन तत्पदार्थेन परमात्मनैक्यमशक्यं द्रागित्येव प्रतिपत्तुं आपाततोऽशुद्धसत्त्वै, योग्यताविरहविनिश्चयात्‌ । यज्ञदानतपोऽनाशकतनूकृतान्तर्मलास्तु विशुद्धसत्त्वा श्रद्दधानायोग्यतावगमपुरसरं तादात्म्यमवगमिष्यन्तीति चेत्‌, तत्किमिदानीं प्रमाणकारणं योग्यतावधारणमप्रमाणात्कर्मणो वक्तुमध्यवसितोऽसि, प्रत्यक्षाद्यतिरिक्तं वा कर्मापि प्रमाणम्‌ । वेदान्ताविरुद्धतन्मूलन्यायबलेन तु योग्यतावधारणे कृतं कर्मभि । तस्मात्‌ ’तत्त्वमसि’ इत्यादे श्रुतमयेन ज्ञानेन जीवात्मन परमात्मभावं गृहीत्वा, तन्मूलया चोपपत्त्या व्यवस्थाप्य, तदुपासनायां भावनापराभि-

धानायां दीर्घकालनैरन्तर्यवत्यां ब्रह्मसाक्षात्कारफलायां यज्ञादीनामुपयोग । यथाहु- ’स तु दीर्धकालनैरन्तर्यसत्कारासेवितो दृढभूमि’ इति । ब्रह्मचर्यतपश्रद्धायज्ञादयश्च सत्कारा । अत एव श्रुति- ’तमेव धीरो विज्ञाय प्रज्ञां कुर्वीत ब्राह्मण’ । इति । विज्ञाय तर्कोपकरणेन शब्देन प्रज्ञां भावनां कुर्वीतेत्यर्थ । अत्र च यज्ञादीनां श्रेयपरिपन्थिकल्मषनिबर्हणद्वारेणोपयोग इति केचित्‌ । पुरुषसंस्कारद्वारेणेत्यन्ये । यज्ञादिसंस्कृतो हि पुरुष आदरनैरन्तर्यदीर्घकालैरासेवमानो

ब्रह्मभावनामनाद्यविद्यावासनां समूलकाषं कषति ; ततोऽस्य प्रत्यगात्मा सुप्रसन्न केवलो विशदीभवति । अत एव स्मृति- ’महायज्ञैश्च यज्ञैश्च ब्राह्मीयं क्रियते तनु’। इति, ’यस्यैतेऽष्टाचत्वारिंशत्संस्कारा’ इति च । अपरे तु ऋणत्रयापाकरणेन ब्रह्मज्ञानोपयोगं कर्मणामाहु । अस्ति हि स्मृति- ’ऋणानि त्रीण्यपाकृत्य मनो मोक्षे निवेशयेत्‌’। इति । अन्ये तु ’तमेतं वेदानुवचनेन ब्राह्मणा विविदिषन्ति यज्ञेन’ इत्यादिश्रुतिभ्य तत्तत्फलाय चोदितानामपि कर्मणां संयोगपृथक्त्वेन ब्रह्मभावनां प्रत्यङ्‌गभावमाचक्षते, क्रत्वर्थस्येव खादिरत्वस्य वीर्यार्थताम्‌, ’एकस्य तूभयार्थत्वे संयोगपृथक्त्वम्‌’ इति न्यायात्‌ । अत एव पारमर्षं सूत्रम्‌ ’सर्वापेक्षा च यज्ञादिश्रुतेरश्ववत्‌’ इति । यज्ञतपोदानादि सर्वम्‌, तदपेक्षा ब्रह्मभावनेत्यर्थ । तस्मात्‌ यदि श्रुत्यादय प्रमाणं यदि वा पारमर्षं सूत्रं सर्वथा यज्ञादिकर्मसमुच्चिता ब्रह्मोपासना

विशेषणत्रयवती अनाद्यविद्यातद्वासनासमुच्छेदक्रमेण ब्रह्मसाक्षात्काराय मोक्षापरनाम्ने कल्पत इति तदर्थं कर्माण्यनुष्ठेयानि । न चैतानि दृष्टादृष्टसामवायिकारादुपकारहेतुभूतौपदेशिकातिदेशिकक्रमपर्यन्ताङ्‌गग्रामसहित-

परस्परविभिन्नकर्मस्वरूपतदधिकारिभेदपरिज्ञानं विना शक्यान्यनुष्ठातुम्‌ । न च धर्ममीमांसापरिशीलनं विना तत्परिज्ञानम्‌ । तस्मात्साधूक्तम्‌ ’कर्मावबोधानन्तर्यं विशेष’ इति । कर्मावबोधेन हि कर्मानुष्ठानसाहित्यं भवति ब्रह्मोपासनाया इत्यर्थ ।

तदेतन्निराकरोति- न इति । कुत ? कर्मावबोधात्‌ प्रागप्यधीतवेदान्तस्य ब्रह्मजिज्ञासोपपत्ते ।

इदमत्राकूतम्‌- ब्रह्मोपासनया भावनापराभिधानया कर्माण्यपेक्ष्यन्त इत्युक्तम्‌ । तत्र ब्रूम- क्व पुनरस्या कर्मापेक्षा ? किं कार्ये यथाग्नेयादीनां परमापूर्वे चिरभाविफलानुकूले जनयितव्ये समिदाद्यपेक्षा ? स्वरूपे वा यथा

तेषामेव द्विरवत्तपुरोडाशादिद्रव्याग्निदेवताद्यपेक्षा ? न तावत्कार्ये, तस्य विकल्पासहत्वात्‌ । तथा हि- ब्रह्मोपासनाया ब्रह्मस्वरूपसाक्षात्कार कार्यमभ्युपेय । स चोत्पाद्यो वा स्यात्‌ यथा संयवनस्य पिण्ड, विकार्यो वा यथावघातस्य ्व्राीहय, संस्कार्यो वा यथा प्रोक्षणस्योलूखलादय, प्राप्यो वा यथा दोहनस्य पय । न तावदुत्पाद्य । न खलु घटादिसाक्षात्कार इव जडस्वभावेभ्यो घटादिभ्यो भिन्न इन्द्रियाद्याधेयो ब्रह्मसाक्षात्कारो भावनाधेय संभवति, ब्रह्मणोऽपराधीनप्रकाशतया तत्साक्षात्कारस्य तत्स्वभाव्येन नित्यतयोत्पाद्यत्वानुपपत्ते । ततो भिन्नस्य वा भावनाधेयस्य साक्षात्कारस्य प्रतिभाप्रत्ययवत्‌ संशयाक्रान्ततया प्रामाण्यायोगात्‌, तद्विधस्य तत्सामग्रीकस्यैव बहुलं व्यभिचारोपलब्धे । न खलु अनुमानावगतं सिद्धं वह्निं भावयत शीतार्तस्य शिशिरभरमन्थरतरकायकाण्डस्य स्फुरज्ज्वालाजटिलानलसाक्षात्कार प्रमाणान्तरेण संवाद्यते, विसंवादस्य बहुलमुपलम्भात्‌ । तस्मात्‌ प्रामाणिक-

साक्षात्कारलक्षणकार्याभावान्नोपासनाया उत्पाद्ये कर्मापेक्षा । न च कूटस्थनित्यस्य सर्वव्यापिनो ब्रह्मण उपासनातो विकारसंस्कारप्राप्तय संभवन्ति ।

स्यादेतत्‌ । मा भूद्ब्रह्मसाक्षात्कार उत्पाद्यादिरूप उपासनाया । संस्कार्यस्तु अनिर्वचनीयाविद्याद्वयपि-

धानापनयनेन भविष्यति, प्रतिसीरापिहिता नर्तकीव प्रतिसीरापनयद्वारा रङ्‌गव्यापृतेन । तत्र च कर्मणामुपयोग । एतावांस्तु विशेष- प्रतिसीरापनये पारिषदानां नर्तकीविषय साक्षात्कारो भवति । इह तु अविद्यापिधानापनयमात्र-

मेव नापरमुत्पाद्यमस्ति, ब्रह्मसाक्षात्कारस्य ब्रह्मस्वभावस्य नित्यत्वेन अनुत्पाद्यत्वात्‌ । अत्रोच्यते- का पुनरियं ब्रह्मोपासना ? किं शाब्दज्ञानमात्रसंतति, आहो निर्विचिकित्सशाब्दज्ञानसंतति ? यदि शाब्दज्ञानमात्रसंतति, न तर्हीयमभ्यास्यमानाप्यविद्यां समुच्छेत्तुमर्हति । तत्त्वविनिश्चयस्तदभ्यासो वा सवासनं विपर्यासमुन्मूलयेत्‌, न संशयाभ्यास, सामान्यमात्रदर्शनाभ्यासो वा । न हि स्थाणुर्वा पुरुषो वेति वा, आरोहपरिणाहवत्‌ द्रव्यमिति वा शतशोऽपि ज्ञानमभ्यस्यमानं पुरुष एवेति निश्चयाय पर्याप्तम्‌, ऋते विशेषदर्शनात्‌ ।

ननूक्तं श्रुतमयेन ज्ञानेन जीवात्मन परमात्मभावं गृहीत्वा युक्तिमयेन च व्यवस्थाप्यत इति । तस्मान्निर्वि-

चिकत्सशाब्दज्ञानसंततिरूपोपासना कर्मसहकारिण्यविद्याद्वयोच्छेदहेतु । न चासावनुत्पादितब्रह्मानुभवा तदुच्छेदाय पर्याप्ता । साक्षात्काररूपो हि विपर्यास साक्षात्काररूपेणैव तत्त्वज्ञानेनोच्छिद्यते, न तु परोक्षावभासेन, दिङ्‌मोहालातचक्रचलद्वृक्षमरुमरीचिसलिलादिविभ्रमेष्वपरोक्षावभासिषु अपरोक्षावभासिभिरेव दिगादितत्त्वप्रत्ययैर्निवृ-

त्तिदर्शनात्‌ । नो खल्वाप्तवचनलिङ्‌गादिनिश्चितदिगादितत्त्वानां दिङ्‌मोहादयो निवर्तन्ते । तस्मात्‌ त्वंपदार्थस्य

तत्पदार्थत्वेन साक्षात्कार एषितव्य । एतावता हि त्वंपदार्थस्य दुखिशोकित्वादिसाक्षात्कारनिवृत्ति, नान्यथा । न चैष साक्षात्कारो मीमांसासहितस्यापि शब्दप्रमाणस्य फलम्‌, अपि तु प्रत्यक्षस्य, तस्यैव तत्फलत्वनियमात्‌ ; अन्यथा कुटजबीजादपि वटाङ्‌कुरोत्पत्तिप्रसङ्‌गात्‌ । तस्मान्निर्विचिकित्सवाक्यार्थभावनापरिपाकसहितमन्तकरणं

त्वंपदार्थस्यापरोक्षस्य तत्तदुपाध्याकारनिषेधेन तत्पदार्थतामाविर्भावयतीति युक्तम्‌ । न चायमनुभवतो ब्रह्मस्वभावो येन न जन्येत, अपि तु अन्तकरणस्यैव वृत्तिभेदो ब्रह्मविषय । न चैतावता ब्रह्मणोऽपि पराधीनप्रकाशता । न हि शाब्दज्ञानप्रकाश्यं ब्रह्म स्वयं प्रकाशं न भवति । सर्वोपाधिविहीनं हि स्वयंज्योतिरिति गीयते, न तूपहितमपि । यथाह स्म भगवान्भाष्यकार- ’न तावदयमेकान्तेनाविषय’ इति । न चान्तकरणवृत्तावप्यस्य साक्षात्कारे सर्वोपाधिविनिर्मोक, तस्यैव तदुपाधेर्विनश्यदवस्थस्य स्वपरोपाधिविरोधिनो विद्यमानत्वात्‌ । अन्यथा चैतन्यच्छायापत्तिं विनान्तकरणवृत्ते स्वयमचेतनाया स्वप्रकाशत्वानुपपत्तौ साक्षात्कारत्वायोगात्‌ । न चानुमित-

भावितवह्निसाक्षात्कारवत्‌ प्रतिभात्वेनास्याप्रामाण्यम्‌, तत्र वह्निस्वलक्षणस्य परोक्षत्वात्‌ । इह तु ब्रह्मस्वरूपस्य

उपाधिकलुषितस्य जीवस्य प्रागप्यपरोक्षत्वात्‌ । न हि शुद्धबुद्धत्वादयो वस्तुतस्ततोऽतिरिच्यन्ते । जीव एव तु तत्तदुपाधिरहित शुद्धबुद्धत्वादिस्वभावो ब्रह्मेति गीयते । न च तत्तदुपाधिविरहोऽपि ततोऽतिरिच्यते ।तस्मात्‌ यथा गान्धर्वशास्त्रार्थज्ञानाभ्यासाहितसंस्कारसचिव श्रोत्रेन्द्रियेण षड्जादिस्वरग्राममूर्छनाभेदमध्यक्षमनुभवति, एवं वेदान्तार्थज्ञानाभ्यासाहितसंस्कारो जीव स्वस्य ब्रह्मभावमन्तकरणेनेति ।

अन्तकरणवृत्तौ ब्रह्मसाक्षात्कारे जनयितव्ये अस्ति तदुपासनाया कर्मापेक्षेति चेत्‌, न, तस्या कर्मानुष्ठानसहभावाभावेन तत्सहकारित्वानुपपत्ते । न खलु ’तत्त्वमसि’ इत्यादेर्वाक्यान्निर्विचिकित्सं शुद्धबुद्धोदा-

सीनस्वभावं अकर्तृत्वाद्युपेतं अपेतब्राह्मणत्वादिजातिं देहाद्यतिरिक्तं एकमात्मानं प्रतिपद्यमान कर्मस्वधिकारमव-

बोद्धुमर्हति । अनर्हश्च कथं कर्ता वाधिकृतो वा ।

यद्युच्येत निश्चितेऽपि तत्त्वे विपर्यासनिबन्धनो व्यवहारोऽनुवर्तमानो दृश्यते, यथा गुडस्य माधुर्यविनिश्चये

अपि पित्तोपहतेन्द्रियाणां तिक्ततावभासानुवृत्ति, आस्वाद्य थूत्कृत्य त्यागात्‌ । तस्मादविद्यासंस्कारानुवृत्त्या कर्मानुष्ठानम्‌, तेन च विद्यासहकारिणा तत्समुच्छेद उपपत्स्यते । न च- कर्माविद्यात्मकं कथमविद्यामुच्छिनत्ति, कर्मणो वा तदुच्छेदकस्य कुत उच्छेद इति वाच्यम्‌, सजातीयस्वपरविरोधिनां भावानां बहुलमुपलब्धे । यथा पय पयोऽन्तरं जरयति स्वयं च जीर्यति, यथा विषं विषान्तरं शमयति स्वयं च शाम्यति, यथा वा कतकरजो रजोऽन्तराविले पाथसि प्रक्षिप्तं रजोऽन्तराणि भिन्दत्‌ स्वयमपि भिद्यमानमनाविलं पाथ करोति, एवं कर्माविद्या-

त्मकमपि अविद्यान्तराण्यपगमयत्‌ स्वयमप्यपगच्छतीति ।

अत्रोच्यते- सत्यम्‌ ; ’सदेव सोम्येदमग्र आसीत्‌’ इत्युपक्रमात्‌ ’तत्त्वमसि’ इत्यन्ताच्छब्दाद्ब्रह्ममीमांसोप-

करणादसकृदभ्यस्तान्निर्विचिकित्सेऽनाद्यविद्योपादानदेहाद्यतिरिक्तप्रत्यगात्मतत्त्वावबोधे जातेऽपि अविद्यासंस्कारानु-

वृत्त्यानुवर्तन्ते सांसारिका प्रत्ययास्तद्व्यवहाराश्च, तथापि तानप्ययं व्यवहारप्रत्ययान्मिथ्येति मन्यमानो विद्वान्‌ च श्रद्धत्ते, पित्तोपहतेन्द्रिय इव गुडं थूत्कृत्य त्यजन्नपि तस्य तिक्तताम्‌ । तथा चायं क्रियाकर्तृकरणेतिकर्तव्यताफल-

प्रपञ्चमतात्त्विकं विनिश्चिन्वन्‌ कथमधिकृतो नाम ? विदुषो ह्यधिकार । अन्यथा पशुशूद्रादीनामपि अधिकारो दुर्वार स्यात्‌ । क्रियाकर्त्रादिस्वरूपविभागं च विद्वस्यमान इह विद्वानभिमत कर्मकाण्डे । अत एव भगवान्‌

अविद्वद्विषयत्वं शास्त्रस्य वर्णयांबभूव भाष्यकार । तस्माद्यथा राजजातीयाभिमानिकर्तृके राजसूये न विप्रवैश्य-

जातीयाभिमानिनोरधिकार, एवं द्विजातिकर्तृक्रियाकरणादिविभागाभिमानिकर्तृके कर्मणि न तदनभिमानिनोऽधिकार । न चानधिकृतेन समर्थेनापि कृते वैदिकं कर्म फलाय कल्पते, वैश्यस्तोम इव ब्राह्मण-

राजन्याभ्याम्‌ । तेन दृष्टार्थेषु कर्मसु शक्त प्रवर्तमान प्राप्नोतु फलम्‌, दृष्टत्वात्‌ । अदृष्टार्थेषु तु शास्त्रैकसमधिगम्यं फलमनधिकारिणि न युज्यत इति नोपासनाकार्ये कर्मापेक्षा ।

स्यादेतत्‌ । मनुष्याभिमानवदधिकारिके कर्मणि विहिते यथा तदभिमानरहितस्यानधिकार, एवं निषेधविधयोऽपि मनुष्याधिकारा इति तदभिमानरहितस्तेष्वपि नाधिक्रियेत पश्वादिवत्‌ ; तथा चायं निषिद्धमनु-

तिष्ठन्‌ न प्रत्यवेयात्‌ तिर्यगादिवदिति भिन्नकर्मतापात । मैवम्‌ । न खल्वयं सर्वथा मनुष्याभिमानरहित, किं त्वविद्यासंस्कारानुवृत्त्यास्य मात्रया तदभिमानोऽनुवर्तते । अनुवर्तमानं च मिथ्येति मन्यमानो न श्रद्धत्त इत्युक्तम्‌ । किमतो यद्येवम्‌ ? एतदतो भवति- विधिषु श्राद्धोऽधिकारी नाश्राद्ध । ततश्च मनुष्याद्यभिमाने नश्रद्धधानो न विधिशास्त्रेष्वधिक्रियते । तथा च स्मृति-

’अश्रद्धया हुतं दत्तम्‌’-

इत्यादिका । निषेधशास्त्रं तु न श्रद्धामपेक्षते । अपि तु निषिध्यमानक्रियोन्मुखो नर इत्येव प्रवर्तते । तथा च सांसारिक इव श्रद्धावगतब्रह्मतत्त्वोऽपि निषेधमतिक्रम्य प्रवर्तमान प्रत्यवैतीति न भिन्नकर्मदर्शनाभ्युपगम । तस्मान्नोपासनाया कार्ये कर्मापेक्षा ।

अत एव नोपासनोत्पत्तावपि ; निर्विचिकित्सशाब्दज्ञानोत्पत्त्युत्तरकालमनधिकार कर्मणीत्युक्तम्‌ । तथा च श्रुति-

’न कर्मणा न प्रजया धनेन त्यागेनैके अमृतत्वमानशु’ । इति ।

तत्किमिदानीमनुपयोग एव सर्वथेह कर्मणाम्‌ ? तथा च ’विविदिषन्ति यज्ञेन’ इत्याद्या श्रुतयो विरुध्येरन्‌ । न, आरादुपकारकत्वात्कर्मणां यज्ञादीनाम्‌ । तथा हि- तमेतमात्मानं वेदानुवचनेन नित्यस्वाध्यायेन, ब्राह्मणा विविदिषन्ति, वेदितुमिच्छन्ति, न तु विदन्ति । वस्तुत प्रधानस्यापि वेदनस्य प्रकृत्यर्थतया शब्दतो गुणत्वात्‌, इच्छायाश्च प्रत्ययार्थतया प्राधान्यात्‌, प्रधानेन च कार्यसंप्रत्ययात्‌ । न हि ’राजपुरुषमानय’ इत्युक्ते वस्तुत प्रधानोऽपि राजा पुरुषविशेषणतया शब्दत उपसर्जन आनीयते, अपि तु पुरुष एव, शब्दतस्तस्य प्राधान्यात्‌ । एवं वेदानुवचनस्येव यज्ञस्यापीच्छासाधनतया विधानम्‌ । एवं तपसोऽनाशकस्य । कामानशनमेव तप, हितमित-

मेध्याशिनो हि ब्रह्मणि विविदिषा भवति, न तु सर्वथा अनश्नत, मरणात्‌ । नापि चान्द्रायणादि तप, तच्छीलस्य धातुवैषम्यापत्ते ।

एतानि च नित्यानि उपात्तदुरितनिबर्हणेन पुरुषं संस्कुर्वन्ति । तथा च श्रुति- ’स ह वा आत्मायाजी यो वेद इदं मेऽनेनाङ्‌गं संस्क्रियत इदं मेऽनेनाङ्‌गमुपधीयते’ इति । अनेनेति प्रकृतं यज्ञादि परामृशति । स्मृतिश्च-

’यस्यैतेऽष्टाचत्वारिंशत्संस्कारा’ इति । नित्यनैमित्तिकानुष्ठानप्रक्षीणकल्मषस्य च विशुद्धसत्त्वस्याविदुष एव उत्पन्नविविदिषस्य ज्ञानोत्तपत्तिं दर्शयत्याथर्वणी श्रुति-

’.................. विशुद्धसत्त्व-

स्ततस्तु तं पश्यति निष्कलं ध्यायमान’ इति ।

स्मृतिश्च ’ज्ञानमुत्पद्यते पुंसां क्षयात्पापस्य कर्मण’ इत्यादिका । क्लृप्तेनैव च नित्यानां कर्मणां नित्येहितेनोपात्त-

दुरितनिबर्हणेन पुरुषसंस्कारेण ज्ञानोत्पत्तावङ्‌गभावोपपत्तौ न संयोगपृथक्त्वेन साक्षादङ्‌गभावो युक्त, कल्पना-

गौरवापत्ते । तथाहि- नित्यकर्मणामनुष्ठानाद्धर्मोत्पाद, तत पाप्मा निवर्तते ; स हि अनित्याशुचिदुखरूपे संसारे नित्यशुचिसुखख्यातिलक्षणेन विपर्यासेन चित्तसत्त्वं मलिनयति ; अत पापनिवृत्तौ प्रत्यक्षोपपत्तिद्वारापावरणे सति प्रत्यक्षोपपत्तिभ्यां संसारस्य अनित्याशुचिदुस्वरूपत्वमप्रत्यूहमवबुध्यते ; ततोऽस्य अस्मिन्ननभिरतिसंज्ञं वैराग्यमुपजायते ; ततस्तज्जिहासोपावर्तते ; ततो हानोपायं पर्येषते ; पर्येषमाणश्चात्मतत्त्वज्ञानमस्योपाय इत्युपश्रुत्य तज्जिज्ञासते ; तत श्रवणादिक्रमेण तज्जानातीत्यारादुपकारकत्वं तत्त्वज्ञानोत्पादं प्रति चित्तसत्त्वशुद्ध्या कर्मणां युक्तम्‌ । इयमेवार्थमनुवदति भगवद्गीता-

’आरुरुक्षोर्मुनेर्योगं कर्म कारणमुच्यते ।

योगारूढस्य तस्यैव शम कारणमुच्यते’।। इति ।

एवं च अननुष्ठितकर्मापि प्राग्भवीयकर्मवशात्‌ यो विशुद्धसत्त्व संसारासारतादर्शनेन निष्पन्नवैराग्य, कृतं तस्य कर्मानुष्ठानेन वैराग्योत्पादोपयोगिना, प्राग्भवीयकर्मानुष्ठानादेव तत्सिद्धे । इयमेव च पुरुषधौरेयभेदमधि-

कृत्य प्रववृते श्रुति- ’यदि वेतरथा ब्रह्मचर्यादेव प्र्व्राजेत्‌’ इति । तदिदमुक्तम्‌, कर्मावबोधात्‌, प्रागप्यधीतवेदान्तस्य ब्रह्मजिज्ञासोपपत्तेरिति । अत एव न ब्रह्मचारिण ऋणानि सन्ति येन तदपाकरणार्थं कर्मानुतिष्ठेत्‌ । एतदनुरोधाच्च ’जायमानो वै ब्राह्मणस्त्रिभिर्‌ऋणवा जायते’ इति गृहस्थ संपद्यमान इति व्याख्येयम्‌ । अन्यथा

’यदि वेतरथा ब्रह्मचर्यादेव’ इति श्रुतिर्विरुध्येत । गृहस्थस्यापि च ऋणापाकरणं सत्त्वशुद्ध्यर्थमेव । जरामर्यवादो भस्मान्ततावादोऽन्त्येष्टयश्च कर्मजडानविदुष प्रति, न त्वात्मतत्त्वविद पण्डितान्‌ । तस्मात्तस्यानन्तर्यमथ-

शब्दार्थ यद्विना ब्रह्मजिज्ञासा न भवति यस्मिंस्तु सति भवन्ती भवत्येव । न चेत्थं कर्मावबोध । तस्मान्न कर्माव-

बोधानन्तर्यमात्राथशब्दार्थ इति सर्वमवदातम्‌ ।

स्यादेतत्‌ । मा भूदग्निहोत्रयवागूपाकवदर्थ क्रम ; श्रौतस्तु भविष्यन्ति ; ’गृही भूत्वा वनी भवेत्‌ वनी भूत्वा प्र्व्राजेत्‌’ इति जाबालश्रुतिर्गार्हस्थ्येन हि यज्ञाद्यनुष्ठानं सूचयति । स्मरन्ति च -

’अधीत्य विधिवद्वेदान्पुत्रांश्चोत्पाद्य धर्मत ।

इष्ट्वा च शक्तितो यज्ञैर्मनो मोक्षे निवेशयेत्‌ ।।’ इति । निन्दन्ति च-

’अनधीत्य द्विजो वेदाननुत्पाद्य तथात्मजान्‌ ।

अनिष्ट्वा चैव यज्ञैश्च मोक्षमिच्छन््व्रजात्यध’ ।। इति ; आह- यथा च हृदयाद्यवदानानामानन्तर्यनियम । कुत ? ’हृदयस्याग्रेऽवद्यति अथ जिह्वाया अथ वक्षस’ इत्यथाग्रशब्दाभ्यां क्रमस्य विवक्षितत्वात्‌ । न तथेह

क्रमो विवक्षित, श्रुत्या तयैवानन्तरमनियमस्य दर्शितत्वात्‌, ’यदि वेतरथा ब्रह्मचर्यादेव प्र्व्राजेद्गृहाद्वा वनाद्वा’ इति। एतावता हि वैराग्यमुपलक्षयति । अत एव ’यदहरेव विरजेत्तदहरेव प्र्व्राजेत्‌’ इति श्रुति। निन्दावचनं च अविशुद्धसत्त्वपुरुषाभिप्रायम्‌ । अविशुद्धसत्त्वो हि मोक्षमिच्छन्नालस्यात्तदुपायेऽप्रवर्तमानो गृहस्थधर्ममपि नित्यनैमि-

त्तिकमनाचरन्प्रतिक्षणमुपचीयमानपाप्मा अधोगतिं गच्छतीत्यर्थ ।

स्यादेतत्‌ । मा भूच्छ्रौत आर्थो वा क्रम ; पाठस्थानमुख्यप्रवृत्तिप्रमाणकस्तु कस्मान्न भवतीत्यत आह- शेषशेषित्वे प्रमाणाभावात्‌ । शेषाणां समिदादीनां शेषिणां चाग्नेयादीनां एकफलवदुपकारोपनिबद्धानां एकफलाव-

च्छिन्नानाम्‌ एकप्रयोगवचनोपगृहीतानाम्‌ एकाधिकारिकर्तृकाणां एकपौर्णमास्यमावास्याकालसंबद्धानां युगपद् अनुष्ठानाशक्ते, सामर्थ्यात्क्रमप्राप्तौ तद्विशेषापेक्षायां पाठादयस्तद्भेदनियमाय प्रभवन्ति । यत्र तु न शेषशेषिभाव

नाप्येकाधिकारावच्छेद यथा सौर्यार्यम्णप्राजापत्यादीनाम्‌, तत्र क्रमभेदापेक्षाभावान्न पाठादि क्रमविशेषनियमे प्रमाणम्‌, अवर्जनीयतया तस्य तत्रावगतत्वात्‌ । न चेह धर्मब्रह्मजिज्ञासयो शेषशेषिभावे श्रुत्यादीनामन्यतमं प्रमाणमसतीति ।

ननु शेषशेषिभावाभावेऽपि क्रमनियमो दृष्ट यथा गोदोहनस्य पुरुषार्थस्य दार्शपौर्णमासिकैरङ्‌गै सह, यथा वा ’दर्शपूर्णमासाभ्यामिष्ट्वा सोमेन यजेत’ इति दर्शपूर्णमाससोमयोरशेषशेषिणोरित्यत आह- अधिकृताधि-

कारे वा प्रमाणाभावात्‌- इति योजना । स्वर्गकामस्य हि दर्शपूर्णमासाधिकृतस्य पशुकामस्य सतो दर्शपूर्णमास-

क्रत्वर्थाप्प्रणयनाश्रिते गोदोहने अधिकार । नो खलु गोदोहनद्रव्यमव्याप्रियमाणं साक्षात्पशून्‌ भावयितुमर्हति । न च व्यापारान्तराविष्टं श्रूयते यतस्तदङ्‌गक्रममतिपतेत्‌ ; अप्प्रणयनाश्रितं तु प्रतीयते, ’चमसेनाप प्रणयेद्गोदोहनेन

पशुकामास्य’ इति समभिव्याहारात्‌, योग्यत्वाच्चास्यापां प्रणयनं प्रति । तस्मात्क्रत्वर्थाप्प्रणयनाश्रितत्वाद्गोदोहनस्य तत्क्रमेण पुरुषार्थमपि गोदोहनं क्रमवदिति सिद्धम्‌ । श्रुतिनिराकरणेनैव इष्टिसोमक्रमवदपि क्रमोऽपास्तो वेदितव्य ।

शेषशेषित्वाधिकृताधिकाराभावेऽपि क्रमो विवक्ष्येत यद्येकफलावच्छेदो भवेत्‌, यथाग्नेयादीनां षण्णामेक-

स्वर्गफलावच्छिन्नानाम्‌ ; यदि वा जिज्ञास्यब्रह्मण अंशो धर्म स्यात्‌, यथा चतुर्लक्षणीव्युत्पाद्यं ब्रह्म केनचित्केनचित्‌

अंशेनैकेन लक्षणेन व्युत्पाद्यते, तत्र चतुर्णां लक्षणानां जिज्ञास्याभेदेन परस्परसंबन्धे सति क्रमो विवक्षित, तथेहाप्येकजिज्ञास्यतया धर्मब्रह्मजिज्ञासयो क्रमो विवक्ष्येत ; न चैतदुभयमप्यस्तीत्याह- फलजिज्ञास्यभेदाच्च । फलभेदं विभजते- अभ्युदयफलं धर्मज्ञानम्‌ इति । जिज्ञासाया वस्तुतो ज्ञानतन्त्रत्वात्‌ ज्ञानफलं जिज्ञासाफलमिति भाव । न केवलं स्वरूपत फलभेद, तदुत्पादनप्रकारभेदादपि तद्भेद इत्याह- तच्चानुष्ठानापेक्षम्‌ । ब्रह्मज्ञानं च नानुष्ठानान्तरापेक्षम्‌ । शाब्दज्ञानाभ्यासान्नानुष्ठानान्तरमपेक्षते, नित्यनैमित्तिककर्मानुष्ठानसहभावस्य अपास्तत्वात्‌- इति भाव ।

जिज्ञास्यभेदमात्यन्तिकमाह- भव्यश्च धर्म इति । भविता भव्य ; कर्तरि कृत्य । भविता च भावक-

व्यापारनिर्वर्त्यतया तत्तन्त्र इति तत प्राग्ज्ञानकाले नास्तीत्यर्थ । भूतम्‌, सत्यम्‌ ; सदेकान्तत, न कदाचिदसदि-

त्यर्थ । न केवलं स्वरूपतो जिज्ञास्ययोर्भेद, ज्ञापकप्रमाणप्रवृत्तिभेदादपि भेद इत्याह- चोदनाप्रवृत्तिभेदाच्च । चोदनेति वैदिकं शब्दमाह, विशेषेण सामान्यस्य लक्षणात्‌ । प्रवृत्तभेदं विभजते- या हि चोदना धर्मस्य इति । आज्ञादीनां पुरुषाभिप्रायभेदानामसंभवात्‌ अपौरुषेये वेदे चोदनोपदेश । अत एवोक्तम्‌- ’तस्य ज्ञानमुपदेश’ इति । सा च स्वसाध्ये पुरुषव्यापारे भावनायां तद्विषये च यागादौ ; स हि भावनाविषय, तदधीननिरूपणत्वात्‌ प्रयत्नस्य भावनाया, ’षिञ््‌ा बन्धने’ इत्यस्मात्‌ धातोर्विषयपदव्युत्पत्ते । भावनायास्तद्द्वारेण च यागादेरपेक्षितोपा-

यतामवगमयन्ती तत्रेच्छोपहारमुखेण पुरुषं नियुञ्जानैव यागादिधर्ममवबोधयति नान्यथा । ब्रह्मचोदना तु पुरुषम-

वबोधयत्येव केवलं न तु प्रवर्तयन्त्यवबोधयति । कुत ? अवबोधस्य प्रवृत्तिरहितस्य चोदनाजन्यत्वात्‌ ।

ननु ’आत्मा ज्ञातव्य’ इत्येतद्विधिपरैर्वेदान्तै तदेकवाक्यतयावबोधे प्रवर्तयद्भिरेव पुरुषो ब्रह्मावबोध्यत इति समानत्वं धर्मचोदनाभिर्ब्रह्मचोदनानामित्यत आह- न पुरुषोऽवबोधे नियुज्यते ।।

अयमभिसंधि- न तावद्ब्रह्मसाक्षात्कारे पुरुषो नियोक्तव्य, तस्य ब्रह्मस्वाभाव्येन नित्यत्वात्‌ अकार्यत्वात्‌ । नाप्युपासनायाम्‌, तस्या अपि ज्ञानप्रकर्षे हेतुभावस्यान्वयव्यतिरेकसिद्धतया प्राप्तत्वेनाविधेयत्वात्‌ । नापि

शाब्दबोधे, तस्याप्यधीतवेदस्य पुरुषस्य विदितपदतदर्थस्य समधिगतशाब्दन्यायतत्त्वस्याप्रत्यूहमुत्पत्ते । अत्रैव दृष्टान्तमाह- यथाक्षार्थ इति । दार्ष्टान्तिके योजयति- तद्वत्‌ इति । अपि चात्मज्ञानविधिपरेषु वेदान्तेषु नात्म-

तत्त्वविनिश्चय शाब्द स्यात्‌ । न हि तदा आत्मतत्त्वपरास्ते, किं तु तज्ज्ञानविधिपरा, यत्पराश्च ते त एव तेषां अर्था । न च बोधस्य बोध्यनिष्ठत्वादपेक्षितत्वात्‌, अन्यपरेभ्योऽपि बोध्यतत्त्वविनिश्चय, समारोपेणापि तदुपपत्ते । तस्मान्न बोधविधिपरा वेदान्ता इति सिद्धम्‌ ।

प्रकृतमुपसंहरति- तस्मात्किमपि वक्तव्यम्‌ इति । यस्मिन्नसति ब्रह्मजिज्ञासा न भवति सति तु भवन्ती भवत्येवेत्यर्थ । तदाह- उच्यते- नित्यानित्यवस्तुविवेक इत्यादि । नित्य प्रत्यगात्मा, अनित्या देहेन्द्रियविषया-

दय । तद्विषयश्चेद्विवेको निश्चय, कृतमस्य ब्रह्मजिज्ञासया, ज्ञातत्वाद्ब्रह्मण । अथ विवेको ज्ञानमात्रम्‌, न

निश्चय ; तथा सति एष विपर्यासादन्य संशय स्यात्‌ ; तथा च न वैराग्यं भावयेत्‌ ; अभावयन्कथं ब्रह्मजिज्ञासा-

हेतु ? तस्मादेवं व्याख्येयम्‌ । नित्यानित्ययोर्वसतीति नित्यानित्यवस्तु तद्धर्म ; नित्यानित्ययोर्धर्मिणोस्तद्धर्माणां च विवेको नित्यानित्यवस्तुविवेक । एतदुक्तं भवति- मा भूत्‌ इदं ऋतं नित्यम्‌, इदं तदनृतमनित्यमिति धर्मिविशेष-

योर्विवेक ; धर्मिमात्रयोर्नित्यानित्ययोस्तद्धर्मयोश्च विवेकं निश्चिनोत्येव । नित्यत्वं सत्यत्वं तद्यस्यास्ति तन्नित्यं सत्यम्‌ ; तथा चास्थागोचर । अनित्यत्वमसत्यत्वं तद्यस्यास्ति तदनित्यमनृतम्‌ ; तथा चानास्थागोचर । तदेते-

ष्वनुभूयमानेषु युष्मदस्मत्प्रत्ययगोचरेषु विषयविषयिषु यदृतं नित्यं सुखं व्यवस्थास्यते तदास्थागोचरो भविष्यति ; यत्त्वनित्यमनृतं भविष्यति तापत्रयपरीतं तत्त्यक्ष्यत इति सोऽयं नित्यानित्यवस्तुविवेक प्राग्भवीयादैहिकाद्वा कर्मणो

विशुद्धसत्त्वस्य भवत्यनुभवोपपत्तिभ्याम्‌ । न खलु सत्यं नाम न किंचिदस्तीति वाच्यम्‌ । तदभावे तदधिष्ठानस्या-

नृतस्याप्यनुपपत्ते, शून्यवादिनामपि शून्यताया एव सत्यत्वात्‌ । अथास्य पुरुषधौरेयस्यानुभवोपपत्तिभ्यामेवं सुनिपुणं निरूपयत आ च सत्यलोकात्‌ आ चावीचे जायस्व म्रियस्व इति विपरिवर्तमानं क्षणमुहूर्तयामाहोरात्रार्धमासमास-

र्त्वयनवत्सरयुगचतुर्युगमन्वन्तरप्रलयमहाप्रलयमहासर्गावान्तरसर्गसंसारसागरोर्मिभिरनिशमुह्यमानं तापत्रयपरीतमा-

त्मानं जीवलोकं चावलोक्य अस्मिन्संसारमण्डले अनित्याशुचिदुखात्मकं प्रसंख्यानमुपावर्तते ।

ततोऽस्येदृशान्नित्यानित्यवस्तुविवेकलक्षणात्प्रसंख्यानात्‌ इहमुत्रार्थभेगविराग भवति । अर्थ्यते प्रार्थ्यत इत्यर्थ, फलमिति यावत्‌ । तस्मिन्विरागो नामानाभोगात्मिकोपेक्षाबुद्धि । तत शमदमादिसाधनसंपत्‌ । रागादि-

कषायमदिरामत्तं हि मन तेषु तेषु विषयेषूच्चावचमिन्द्रियाणि प्रवर्तयत्‌ विविधाश्च प्रवृत्ती पुण्यापुण्यफला भावयत्‌ पुरुषमतिघोरे विविधदुखज्वालाजटाले संसारहुतभुजि जुहोति । प्रसंख्यानाभ्यासलब्धवैराग्यपरिपाकभग्नरागादि-

कषायमदिरामदं तु मन पुरुषेणावजीयते वशीक्रियते । सोऽयमस्य वैराग्यहेतुको मनोविजय शम इति वशीकरसंज्ञ इति चाख्यायते । विजितं च मनस्तत्त्वविषयविनियोगयोग्यतां नीयते ; सेयमस्य योग्यता दम, यथा दान्तोऽयं वृषभयुवा हलशकटादिवहनयोग्य कृत इति गम्यते । आदि-ग्रहणेन च विषयतितिक्षातदुपरमतत्त्वश्रद्धा संगृह्यन्ते । अत एव श्रुति- ’तस्माच्छान्तो दान्त उपरतस्तितिक्षु श्रद्धावित्तो भूत्वात्मन्येवात्मानं पश्येत्‌, सर्वमात्मनि पश्यति’ इति । तदेतस्य शमदमादिरूपस्य साधनस्य संपत्‌, प्रकर्ष, शमदमादिसाधनसंपत्‌ । ततोऽस्य संसारबन्धनान्मुमुक्षा भवतीत्याह- मुमुक्षुत्वं च इति । तस्य च नित्यशुद्धबुद्धमुक्तस्वभावब्रह्मज्ञानं मोक्षस्य कारणमित्युपश्रुत्य तज्जिज्ञासा भवति धर्मजिज्ञासाया प्रागूर्ध्वं च ; तस्मात्तेषामेवानन्तर्यं न धर्मजिज्ञासाया इत्याह- तेषु हि इति । न केवलं जिज्ञासामात्रम्‌, अपि तु ज्ञानमपीत्याह- ज्ञातुं च । उपसंहरति- तस्मात्‌ इति ।

क्रमप्राप्तमतशब्दं व्याचष्टे- अतशब्दो हेत्वर्थ । तमेवातशब्दस्य हेतुरूपमर्थमाह- यस्माद्वेद एव इति । अत्रैवं परिचोद्यते- सत्यं यथोक्तसाधनसंपत्त्यनन्तरं ब्रह्मजिज्ञासा भवति । सैव त्वनुपपन्ना, इहामुत्रफलभोगविराग-

स्यानुपपत्ते । अनुकूलवेदनीयं हि फलम्‌, इष्टलक्षणत्वात्फलस्य । न चानुरागहेतावस्य वैराग्यं भवितुमर्हति ।

दुखानुषङ्‌गदर्शनात्सुखेऽपि वैराग्यमिति चेत्‌, हन्त भो सुखानुषङ्‌गाद्दुखेऽप्यनुरागो न कस्माद्भवति ? तस्मात्‌ सुखे उपादीयमाने दुखपरिहारे प्रयतितव्यम्‌ ; अवर्जनीयतया दुखमागतमपि परिहृत्य सुखमात्रं भोक्ष्यते ।

तद्यथा- मत्स्यार्थी सशल्कान्सकण्टकान्मत्स्यानुपादत्ते, स यावदादेयं तावदादाय निवर्तते ; यथा वा धान्यार्थी सपलालानि

धान्यान्याहरति, स यावदादेयं तावदादाय निवर्तते । तस्माद्दुखभयान्नानुकूलवेदनीयमैहिकं वामुष्मिकं वा सुखं परित्यक्तुमुचितम्‌ । न हि मृगा सन्तीति शालयो नोप्यन्ते, भिक्षुका सन्तीति स्थाल्यो नाधिश्रीयन्ते । अपि च दृष्टं सुखं चन्दनवनितादिसङ्‌गजन्म क्षयितालक्षणेन दुखेन्घ्रााातत्वादतिभीरुणा त्यज्येतापि, न त्वामुष्मिकं स्वर्गादि, तस्याविनाशित्वात्‌ । श्रूयते हि- ’अपाम सोमममृता अभूम’ इति ; तथा च ’अक्षय्यं ह वै चातुर्मास्ययाजिन सुकृतं भवति’ इति । न च कृतकत्वहेतुकं विनाशित्वानुमानमत्र संभवति, नरशिरकपालशौचानुमानवदागमबाधितविषय-

त्वात्‌ । तस्माद्यथोक्तसाधनसंपत्त्यभावान्न ब्रह्मजिज्ञासेति प्राप्तम्‌ । एवं प्राप्ते आह भगवान्सूत्रकार ’अत’ इति ; तस्यार्थं व्याचष्टे भाष्यकार- यस्माद्वेद एव इति ।

अयमभिसंधि- सत्यं मृगभिक्षुकादय शक्या परिहर्तुं पाचककृषीवलादिभि ; दुखं त्वनेकविधानेककारण-

संपातजमशक्यपरिहारम्‌ ; अन्तत साधनापारतन्त््रयक्षयितलक्षणयोर्दुखयो समस्तकृतकसुखाविनाभावनियमात्‌ । न हि मधुविषसंपृक्तमन्नं विषं परित्यज्य मधुमिश्रं शक्यं शिल्पिवरेणापि भोक्तुम्‌ । क्षयितानुमानोपोद्वलितं च ’तद्यथेह

कर्मचित’ इत्यादिवचनं क्षयिताप्रतिपादकम्‌, ’अपाम सोमम्‌’ इत्यादिकं वचनं मुख्यासंभवे जघन्यवृत्तितामापादयति । यथाहु पौराणिका-

’आभूतसंप्लवं स्थानममृतत्वं हि भाष्यते’ इति ।

अत्र च ब्रह्मपदेन तत्प्रमाणं वेद उपस्थापित । स च योग्यत्वात्‌ ’तद्यथेह कर्मचित’ इत्यादि ’अत’ इति सर्वनाम्ना परामृश्य हेतुपञ्चम्या निर्दिश्यते ।

स्यादेतत्‌ । यथा स्वर्गादे कृतकस्य सुखस्य दुखानुषङ्‌ग तथा ब्रह्मणोऽपीत्यत आह- तथा ब्रह्मविज्ञाना-

दपि इति । तेनायमर्थ- अत स्वर्गादीनां क्षयिताप्रतिपादकात्‌ ब्रह्मज्ञानस्य च परमपुरुषार्थताप्रतिपादकात्‌ आगमात्‌ यथोक्तसाधनसंपत्‌ ; ततश्च जिज्ञासेति सिद्धम्‌ ।

ब्रह्मजिज्ञासापदव्याख्यानमाह- ब्रह्मण इति । षष्ठीसमासप्रदर्शनेन प्राचां वृत्तिकृतां ब्रह्मणे जिज्ञासा ब्रह्मजिज्ञासेति चतुर्थीसमास परास्तो वेदितव्य । ’तादर्थ्यसमासे प्रकृतिविकृतिग्रहणं कर्तव्यम्‌’ इति कात्यायनीय-

वचनेन यूपदार्वादिष्वेव प्रकृतिविकारभूतेषु चतुर्थीसमासनियमात्‌ अप्रकृतिविकारभूते इत्येवमादौ तन्निषेधात्‌, ’अश्वघासादय षष्ठीसमासा भविष्यन्ति’ इत्यश्वघासादिषु षष्ठीसमासप्रतिविधानात्‌ । षष्ठीसमासेऽपि च ब्रह्मणो वास्तवप्राधान्योपपत्तेरिति ।

स्यादेतत्‌ । ब्रह्मणो जिज्ञासेत्युक्ते तत्रानेकार्थत्वाद्ब्रह्मशब्दस्य संशय- कस्य ब्रह्मणो जिज्ञासा ?- इति । अस्ति ब्रह्मशब्दो विप्रत्वजातौ, यथा- ब्रह्महत्येति ; अस्ति च वेदे, यथा- ब्रह्मोज्झमिति ; अस्ति च परमात्मनि, यथा- ’ब्रह्म वेद ब्रह्मैव भवति’ इति । तमिमं संशयमपाकरोति- ब्रह्म च वक्ष्यमाणलक्षणम्‌ इति । यतो ब्रह्मजिज्ञासां प्रतिज्ञाय तज्ज्ञापनाय परमात्मलक्षणं प्रणयति ततोऽवगच्छाम परमात्मजिज्ञासैवेयं न विप्रत्वजात्यादिजिज्ञासा, इत्यर्थ ।

षष्ठीसमासपरिग्रहेऽपि नेयं कर्मषष्ठी, किं तु शेषलक्षणा ; संबन्धमात्रं च शेष इति ब्रह्मणो जिज्ञासेत्युक्ते ब्रह्मसंबन्धिनी जिज्ञासेत्युक्तं भवति । तथा च ब्रह्मस्वरूपप्रमाणयुक्तिसाधनप्रयोजनजिज्ञासा सर्वा ब्रह्मजिज्ञासार्था ब्रह्मजिज्ञासयावरुद्धा भवन्ति, साक्षात्‌ पारम्पर्येण वा ब्रह्मसंबन्धात्‌ । कर्मणि षष्ठ्यां तु ब्रह्मशब्दार्थ कर्म ; स च स्वरूपमेवेति तत्प्रमाणादयो नावरुध्येरन्‌ ; तथा चाप्रतिज्ञातार्थचिन्ता प्रमाणादिषु भवेत्‌- इति ये मन्यन्ते तान्प्रत्याह-

ब्रह्मण इति कर्मणि इति । अत्र हेतुमाह- जिज्ञास्य इति । इच्छाया प्रतिपत्त्यनुबन्धो ज्ञानम्‌, ज्ञानस्य च ज्ञेयं ब्रह्म । नो खलु ज्ञानं ज्ञेयं विना निरूप्यते, न च जिज्ञासा ज्ञानं विना, इति प्रतिपत्त्यनुबन्धत्वात्‌ प्रथमं जिज्ञासा

कर्मैवापेक्षते, न तु संबन्धिमात्रम्‌, तदन्तरेणापि सति कर्मणि तन्निरूपणात्‌ । न हि चन्द्रमसमादित्यं वोपलभ्य कस्यायमिति संबन्ध्यन्वेषणा भवति । भवति तु ज्ञानमित्युक्ते विषयान्वेषणा किंविषयमिति । तस्मात्प्रथममपेक्षित-

त्वात्‌ कर्मतयैव ब्रह्म संबध्यते, न तु संबन्धितामात्रेण, तस्य जघन्यत्वात्‌ । तथा च कर्मणि षष्ठी, इत्यर्थ ।

ननु सत्यं न जिज्ञास्यमन्तरेण जिज्ञासा निरूप्यते ; जिज्ञास्यान्तरं त्वस्या भविष्यति ; ब्रह्म तु शेषतया संभन्त्स्यत इत्यत आह- जिज्ञास्यान्तर इति ।

निगूढाभिप्रायश्चोदयति- ननु शेषषष्ठीपरिग्रहेऽपि इति । सामान्यसंबन्धस्य विशेषसंबन्धाविरोधेन कर्मताया अविघातेन जिज्ञासानिरूपणोपपत्तेरित्यर्थ । निगूढाभिप्राय एव दूषयति- एवमपि प्रत्यक्षं ब्रह्मण इति । वाच्यस्य कर्मत्वस्य जिज्ञासया प्रथममपेक्षितस्य प्रथमसंबन्धार्हस्य चान्वयपरित्यागेन पश्चात्कथंचिदपेक्षितस्य संबन्धिमात्रस्य संबन्धो, जघन्य

प्रथम प्रथमश्च जघन्य, इति सुव्याहृतं न्यायतत्त्वम्‌ । प्रत्यक्षपरोक्षताभिधानं च प्राथम्याप्राथम्य-

स्फुटत्वास्फुटत्वाभिप्रायम्‌ ।

चेदक स्वाभिप्रायमुद्घाटयति- न व्यर्थ ब्रह्माश्रिताशेष इति । व्याख्यातमेतदधस्तात्‌ । समाधाता स्वाभि-

संधिमुद्घाटयति- न, प्रधानपरिग्रह इति । वास्तवं प्राधान्यं ब्रह्मण । शेषं सनिदर्शनमतिरोहितार्थम्‌ । श्रुत्यनुगम-

श्चातिरोहित ।

तदेवमभिमतं समासं व्यवस्थाप्य जिज्ञासापदार्थमाह- ज्ञातुम्‌ इति । स्यादेतत्‌ । न ज्ञानमिच्छाविषय । सुखदुखावाप्तिपरिहारौ वा तदुपायो वा तद्द्वारेणेच्छागोचर । न चैवं ब्रह्मज्ञानम्‌ । न खल्वेतदनुकूलमिति वा प्रतिकूलनिवृत्तिरिति वानुभूयते । नापि तयोरुपाय ; तस्मिन्सत्यपि सुखभेदस्यादर्शनात्‌, अनुवर्तमानस्य च दुख-

स्यानिवृत्ते । तस्मान्न सूत्रकारवचनमात्रादिषिकर्मता ज्ञानस्येत्यत आह- अवगतिपर्यन्तम्‌ इति । न केवलं ज्ञानमि-

ष्यते किं त्ववगतिं साक्षात्कारं कुर्वदवगतिपर्यन्तं सन्वाच्याया इच्छाया कर्म । कस्मात्‌ ? फलविषयत्वादिच्छाया तदुपायं फलपर्यन्तं गोचरयतीच्छेति शेष ।

ननु भवत्ववगतिपर्यन्तं ज्ञानम्‌ ; किमेतावतापीष्टं भवति ? न ह्यनपेक्षणीयविषयमवगतिपर्यन्तमपि ज्ञानमिष्यत इत्यत आह- ज्ञानेन हि प्रमाणेनावगन्तुमिष्टं ब्रह्म । भवतु ब्रह्मविषयावगति, एवमपि कथमिष्टेत्यत आह- ब्रह्मावगतिर्हि पुरुषार्थ । किमभ्युदय ? न, किं तु निश्रेयसं विगलितनिखिलदुखानुषङ्‌गपरमानन्दघन-

ब्रह्मावगतिर्ब्रह्मण स्वभाव इति सैव निश्रेयसं पुरुषार्थ इति ।

स्यादेतत्‌ । न ब्रह्मावगति पुरुषार्थ । पुरुषव्यापारव्याप्यो हि पुरुषार्थ । न चास्या ब्रह्मस्वभावभूताया उत्पत्तिविकारसंस्कारप्राप्तय संभवन्ति, तथा सत्यनित्यत्वेन तत्स्वाभाव्यानुपपत्ते । न चोत्पत्त्याद्यभावे व्यापार-

व्याप्यता । तस्मान्न ब्रह्मावगति पुरुषार्थ इत्यत आह-निशेषसंसारबीजाविद्याद्यनर्थनिबर्हणात्‌ । सत्यम्‌, ब्रह्मावगतौ

ब्रह्मस्वभावे नोत्पत्त्यादय संभवन्ति ; तथाप्यनिर्वचनीयानाद्यविद्यावशाद्ब्रह्मस्वभावोऽपराधीनप्रकाशोऽपि प्रतिभानपि न प्रतिभातीव पराधीनप्रकाश इव देहेन्द्रियादिभ्यो भिन्नोऽप्यभिन्न इव भासत इति संसारबीजाविद्याद्यनर्थनिबर्हणा-

त्प्रागप्राप्त इव तस्मिन्सति प्राप्त इव भवतीति पुरुषेणार्थ्यमानत्वात्पुरुषार्थ इति युक्तम्‌ ।

अविद्यादीत्यादिग्रहणेन तत्संस्कारोऽवरुध्यते । अविद्यादिनिवृत्तिस्तूपासनाकार्यादन्त करणवृत्तिभेदात्‌ साक्षात्कारादिति द्रष्टव्यम्‌ । उपसंहरति- तस्माद्ब्रह्म जिज्ञासितव्यम्‌ उक्तलक्षणेन मुमुक्षुणा । न खलु तज्ज्ञानं

विना सवासनविविधदुखनिदानमविद्योच्छिद्यते । न च तदुच्छेदमन्तरेण विगलितनिखिलदुखानुषङ्‌गानन्दघन-

ब्रह्मात्मतासाक्षात्काराविर्भावो जीवस्य । तस्मादानन्दघनब्रह्मात्मतामिच्छता तदुपायो ज्ञानमेषितव्यम्‌ । तच्च न केवलेभ्यो वेदान्तेभ्य अपि तु ब्रह्ममीमांसोपकरणेभ्य इति इच्छामुखेन ब्रह्ममीमांसायां प्रवर्त्यते, न तु वेदान्तेषु तदर्थविवक्षायां वा ; तत्र फलवदर्थावबोधपरतां स्वाध्यायाध्ययनविधे सूत्रयता ’अथातो धर्मजिज्ञासा’ इत्यनेनैव

प्रवर्तितत्वात्‌, धर्मग्रहणस्य च वेदार्थोपलक्षणत्वेनाधर्मवद्ब्रह्मणोऽप्युपलक्षणत्वात्‌ । यद्यपि च धर्ममीमांसावत्‌ वेदार्थमीमांसया ब्रह्ममीमांसाप्याक्षेप्तुं शक्यते, तथापि प्राच्या मीमांसया न तद्व्युत्पाद्यते, नापि ब्रह्ममीमांसाया अध्ययनमात्रानन्तर्यमिति ब्रह्ममीमांसारम्भाय नित्यानित्यविवेकाद्यानन्तर्यप्रदर्शनाय चेदं सूत्रमारम्भणीयमित्य-

पौनरुक्त्यम्‌ ।

स्यादेतत्‌ । एतेन सूत्रेण ब्रह्मज्ञानं प्रत्युपायता मीमांसाया प्रतिपाद्यत इत्युक्तम्‌ ; तदयुक्तम्‌, विकल्पासह-

त्वात्‌, इति चोदयति- तत्पुनर्ब्रह्म इति । वेदान्तेभ्योऽपौरुषेयतया स्वतसिद्धप्रामाण्येभ्य प्रसिद्धमप्रसिद्धं वा स्यात्‌ । यदि प्रसिद्धम्‌, वेदान्तवाक्यसमुत्थेन निश्चयज्ञानेन विषयीकृतम्‌ ; ततो न जिज्ञासितव्यम्‌, निष्पादितक्रिये कर्मणि अविशेषाधायिन साधनस्य साधनन्यायातिपातात्‌ । अथाप्रसिद्धं वेदान्तेभ्य, तर्हि न तद्वेदान्ता प्रतिपादय-

न्तीति सर्वथाप्रसिद्धं नैव शक्यं जिज्ञासितुम्‌ । अनुभूते हि प्रिये भवतीच्छा न तु सर्वथाननुभूतापूर्वे । न चेष्यमाणमपि शक्यं ज्ञातुम्‌, प्रमाणाभावात्‌ । शब्दो हि तस्य प्रमाणं वक्तव्यम्‌ । यथा वक्ष्यति ’शास्त्रयोनित्वात्‌’ इति । स चेत्तन्नावबोधयति, कुतस्तस्य तत्र प्रामाण्यम्‌ ? न च प्रमाणानन्तरं ब्रह्मणि प्रक्रमते । तस्मात्प्रसिद्धस्य ज्ञातुं शक्यस्याप्यजिज्ञासनात्‌ अप्रसिद्धस्येच्छाया अविषयत्वात्‌ अशक्यज्ञानत्वाच्च न ब्रह्म जिज्ञास्यमित्याक्षेप । परिहरति- उच्यते- अस्ति तावद्ब्रह्म नित्यशुद्धबुद्धमुक्तस्वभावम्‌ । अयमर्थ- प्रागपि ब्रह्ममीमांसाया अधीतवेदस्य

निगमनिरुक्तव्याकरणादिपरिशीलनविदितपदतदर्थसंबन्धस्य ’सदेव सोम्येदमग्र आसीत्‌’ इत्युपक्रमात्‌ ’तत्त्वमसि’ इत्यन्तात्संदर्भात्‌ नित्यत्वाद्युपेतब्रह्मस्वरूपावगमस्तावदापाततो विचाराद्विनाप्यस्ति । अत्र च ब्रह्मेत्यादिनावगम्येन तद्विषयमवगमं लक्षयति, तदस्तित्वस्य सति विमर्शे विचारात्प्रागनिर्णयात्‌ । नित्येति क्षयितालक्षणं दुखमुपक्षिपति । शुद्धेति देहाद्युपाधिकमपि दुखमपाकरोति । बुद्धेत्यपराधीनप्रकाशमानन्दात्मानं दर्शयति, आनन्दप्रकाशयो-

रभेदात्‌ ।

स्यादेतत्‌ । मुक्तौ सत्यामस्यैते शुद्धत्वादय प्रथन्ते, ततस्तु प्राक्‌ देहाद्यभेदेन तद्धर्मजन्मजरामरणादि-

दुखयोगादित्यत उक्तम्‌- मुक्त इति । सदैव मुक्त सदैव केवलोऽनाद्यविद्यावशात्तु भ्रान्त्या तथावभासत इत्यर्थ ।

तदेवमनौपाधिकं ब्रह्मणो रूपं दर्शयित्वा अविद्योपाधिकं रूपमाह- सर्वज्ञं सर्वशक्तिसमन्वितम्‌ । तदनेन जगत्कार-

णत्वमस्य दर्शितम्‌, शक्तिज्ञानभावाभावानुविधानात्कारणत्वभावाभावयो । कुत पुनरेवंभूतब्रह्मस्वरूपावगति इत्यत आह- ब्रह्मशब्दस्य हि इति । न केवलम्‌ ’सदेव सोम्येदम्‌’ इत्यादीनां वाक्यानां पौर्वापर्यपर्यालोचनया इत्थंभूत-

ब्रह्मावगति । अपि तु ब्रह्मपदमपि निर्वचनसामर्थ्यादिममेवार्थं स्वहस्तयति । निर्वचनमाह- बृहतेर्धातोरर्थानुगमात्‌ ।

वृद्धिकर्मा हि बृहतिरतिशायने वर्तते । तच्चेदमतिशायनमनवच्छिन्नं पदान्तरावगमितं नित्यशुद्धबुद्धत्वाद्यस्याभ्यनु-

जानातीत्यर्थ ।

तदेवं तत्पदार्थस्य शुद्धत्वादे प्रसिद्धिमभिधाय त्वंपदार्थस्याप्याह- सर्वस्यात्मत्वाच्च ब्रह्मास्तित्वप्रसिद्धि ।

सर्वस्य पांसुलपादकस्य हालिकस्यापि ब्रह्मास्तित्वप्रसिद्धि ; कुत ? आत्मत्वात्‌ । एतदेव स्फुटयति- सर्वो हि इति । प्रतीतिमेव अप्रतीतिनिराकरणेन द्रढयति- न न इति । न न प्रत्येति ’अहमस्मि’ इति, किं तु प्रत्येत्येवेति योजना । ननु ’अहमस्मि’ इति च ज्ञास्यति मा च ज्ञासीदात्मानमित्यत आह- यदि इति । अहमस्मीति न प्रतीयात्‌ । अहंकारास्पदं हि जीवात्मानं चेन्न प्रतीयात्‌ ’अहम्‌’ इति न प्रतीयादित्यर्थ । ननु प्रत्येतु सर्वो जन आत्मानमहंका-

रास्पदम्‌, ब्रह्मणि तु किमायातम्‌ इत्यत आह- आत्मा च ब्रह्म ; तद त्वमासामानाधिकरण्यात्‌ । तस्मात्तत्पदार्थस्य शुद्धबुद्धत्वादे शब्दत त्वंपदार्थस्य च जीवात्मन प्रत्यक्षत प्रसिद्धे, पदार्थज्ञानपूर्वकत्वाच्च वाक्यार्थज्ञानस्य, त्वंपदार्थस्य ब्रह्मभावावगम ’तत्त्वमसि’ इति वाक्यादुपपद्यत इति भाव ।

आक्षेप्ता प्रथमकल्पाश्रयं दोषमाह- यदि तर्हि लोक इति । अध्यापकाध्येतृपरम्परा लोक । तत्र ’तत्त्वमसि’ इति वाक्याद्यदि ब्रह्म आत्मत्वेन प्रसिद्धमस्ति । ’आत्मा ब्रह्मत्वेन’ इति वक्तव्ये ’ब्रह्म आत्मत्वेन’ इति अभेदविवक्षया गमयितव्यम्‌ । परिहरति- न ; कुत ? तद्विशेषं प्रति विप्रतिपत्ते । तदनेन विप्रतिपत्ति साधक-

बाधकप्रमाणाभावे सति संशयबीजमुक्तम्‌ । ततश्च संशयाज्जिज्ञासोपपद्यत इति भाव । विवादाधिकरणं धर्मी सर्वतन्त्रसिद्धान्तसिद्धोऽभ्युपेय ; अन्यथा अनाश्रया भिन्नाश्रया वा विप्रतिपत्तयो न स्यु । विरुद्धा हि प्रतिपत्तयो विप्रतिपत्तय ; न चानाश्रया प्रतिपत्तयो भवन्ति, अनालम्बनत्वापत्ते ; न च भिन्नाश्रया विरुद्धा । न हि ’अनित्या बुद्धि’ ’नित्य आत्मा’ इति प्रतिपत्तिविप्रतिपत्ती । तस्मात्तत्पदार्थस्य शुद्धत्वादेर्वेदान्तेभ्य प्रतीति, त्वंपदार्थस्य च जीवात्मनो लोकत सिद्धि सर्वतन्त्रसिद्धान्त । तदाभासत्वानाभासत्वतत्तद्विशेषेषु परमत्र विप्रतिपत्तय । तस्मात्‌

सामान्यत प्रसिद्धे धर्मिणि विशेषतो विप्रतिपत्तौ युक्तस्तद्विशेषेषु संशय ।

तत्र त्वंपदार्थे तावद्विप्रतिपत्तीर्दर्शयति- देहमात्रम्‌ इत्यादिना भोक्तैव केवलं न कर्त्ता इत्यन्तेन ।अत्र देहेन्द्रियमनक्षणिकविज्ञानचैतन्यपक्षे न तत्पदार्थनित्यत्वादय त्वंपदार्थेन संबध्यन्ते, योग्यताविरहात्‌ । शून्यपक्षेऽपि सर्वोपाख्यारहितमपदार्थ कथं तत्त्वमोर्गोचर ? कर्तृभोक्तृस्वभावस्यापि परिणामितया तत्पदार्थनित्यत्वाद्यसंगतिरेव । अकर्तृत्वेऽपि भोक्तृत्वपक्षे परिणामितया नित्यत्वाद्यसंगति । अभोक्तृत्वेऽपि नानात्म-

त्वपक्षे नानात्वेनावच्छिन्नत्वादनित्यत्वादिप्रसक्तावद्वैतहानाच्च तत्पदार्थासंगतिस्तदवस्थैव । त्वंपदार्थविप्रतिपत्त्या च तत्पदार्थेऽपि विप्रतिपत्तिर्दर्शिता- वेदाप्रामाण्यवादिनो हि लौकायतिकादयस्तत्पदार्थप्रत्ययं मिथ्येति मन्यन्ते, वेद-

प्रामाण्यवादिनोऽप्यौपचारिकं तत्पदार्थमविवक्षितं वा मन्यन्त इति । तदेवं त्वंपदार्थविप्रतिपत्तिद्वारा तत्पदार्थे विप्रतिपत्तिं सूचयित्वा साक्षात्तत्पदार्थेऽपि विप्रतिपत्तिमाह- अस्ति तद्व्यतिरिक्त ईश्वर सर्वज्ञ सर्वशक्तिरिति केचित्‌ । तत्‌ इति जीवात्मन परामृशति । न केवलं शरीरादिभ्य जीवात्मभ्योऽपि व्यतिरिक्त । स च सर्वस्यैव जगत ईष्टे । ऐश्वर्यसिद्ध्यर्थं स्वाभाविकमस्य रूपद्वयमुक्तम्‌ ’सर्वज्ञ सर्वशक्ति’ इति । तस्यापि जीवात्मभ्योऽपि व्यतिरेकात्‌ न त्वंपदार्थेन

सामानाधिकरण्यमिति स्वमतमाह- अत्मा स भोक्तुरित्यपरे । भोक्तुर्जीवात्मनोऽविद्योपा-

धिकस्य स ईश्वर तत्पदार्थ आत्मा ; तत ईश्वरादभिन्नो जीवात्मा, परमाकाशादिव घटाकाशादय इत्यर्थ ।

विप्रतिपत्तीरुपसंहरन्‌ विप्रतिपत्तिबीजमाह- एवं बहव इति । युक्तियुक्त्याभासवाक्यवाक्याभाससमाश्रया सन्त इति योजना । ननु सन्तु विप्रतिपत्तय तन्निमित्तश्च संशय ; तथापि किमर्थं ब्रह्ममीमांसा आरभ्यते इत्यत आह- तत्राविचार्य इति । तत्त्वज्ञानाच्च निश्रेयसाधिगम, नातत्त्वज्ञानाद्भवितुमर्हति । अपि च अतत्त्वज्ञानान्नास्ति-

क्ये सति अनर्थप्राप्तिरपीत्याह- अनर्थं च इति । सूत्रतात्पर्यमुपसंहरति- तस्मात्‌ इति । वेदान्तमीमांसा तावत्तर्क एव, तदविरोधिनश्च येऽन्येऽपि तर्का अध्वरमीमांसायां न्याये च वेदप्रत्यक्षादिप्रामाण्यपरिशोधनादिषूक्ता त्‌ उपकरणं यस्या सा तथोक्ता । तस्मात्परमनिश्रेयससाधनब्रह्मज्ञानप्रयोजना ब्रह्ममीमांसा आरब्धव्येति सिद्धम्‌ ।

ब्रह्म जिज्ञासितव्यमित्युक्तम्‌ । किंलक्षणं पुनस्तद्ब्रह्म इत्यत आह भगवान्सूत्रकार -

जन्माद्यस्य यत ।।२।।

तदेवं प्रथमसूत्रेण मीमांसारम्भमुपपाद्य ब्रह्ममीमांसामारभते- जन्माद्यस्य यत । एतस्य सूत्रस्य पातनिकामाह भाष्यकार - ब्रह्म जिज्ञासितव्यमित्युक्तम्‌ ; किंलक्षणं पुनस्तद्ब्रह्म । अत्र यद्यपि ब्रह्मस्वरूपज्ञानस्य प्रधानस्य प्रतिज्ञया तदङ्‌गान्यपि प्रमाणादीनि प्रतिज्ञातानि, तथापि स्वरूपस्य प्राधान्यात्तदेवाक्षिप्य प्रथमं समर्थ्यते । तत्र यद्यावदनुभूयते तत्सर्वं परिमितमविशुदधमबुद्धं विध्वंसि च ; न तेनोपलब्धेन तद्विरुद्धस्य नित्यशुद्धबुद्धस्वभावस्य ब्रह्मण स्वरूपं शक्यं लक्षयितुम्‌ । न हि जातु कश्चित्कृतकत्वेन नित्यं लक्षयति । न च तद्धर्मेण नित्यत्वादिना तल्लक्ष्यते, तस्यानुपलब्धचरत्वात्‌ । प्रसिद्धं हि लक्षणं भवति, नात्यन्ताप्रसिद्धम्‌ । एवं च न शब्दोऽप्यत्र प्रक्रमते, अत्यन्ताप्रसिद्धतया

ब्रह्मणोऽपदार्थस्यावाक्यार्थत्वात्‌ । तस्मात्‌ लक्षणाभावात्‌ न ब्रह्म जिज्ञासितव्यमित्यात्याक्षेपाभिप्राय ।

तमिममाक्षेपं भगवान्‌ सूत्रकार परिहरति- ’जन्माद्यस्य यत’ इति । मा भूदनुभूयमानं जगत्तद्धर्मतया तादात्म्येन वा ब्रह्मणो लक्षणम्‌ ; तदुत्पत्त्या तु भविष्यति देशान्तरप्राप्तिरिव सविर्त्व्रुाज्याया इति तात्पर्यार्थ ।

सूत्रावयवान्‌ विभजते- जन्मोत्पत्तिरादिरस्य इति । लाघवाय सूत्रकृता जन्मादीति नपुंसकप्रयोग कृत ;

तदुपपादनाय समाहारमाह- जन्मस्थितिभङ्‌गम्‌ इति । जन्मनश्च इत्यादि कारणनिर्देश इत्यन्त संदर्भो निगदव्याख्यात ।

स्यादेतत्‌ । प्रधानकालग्रहलोकपालक्रियायदृच्छास्वभावाभावेषूपप्लवमानेषु सत्सु सर्वज्ञं सर्वशक्तिस्वभावं ब्रह्म जगज्जन्मादिकारणमिति कुत संभावनेत्यत आह- अस्य जगत इति । अत्र नामरूपाभ्यां व्याकृतस्य इति चेतनभावकर्तृकत्वसंभावनया प्रधानाद्यचेतनकर्तृकत्वं निरुपाख्यकर्तृकत्वं च व्यासेधति । यत्खलु नाम्ना रूपेण च व्याक्रियते तच्चेतनकर्तृकं दृष्टम्‌, यथा घटादि । विवादाध्यासितं च जगन्नाम्ना रूपेण च व्याकृतम्‌ ; तस्माच्चेतनकर्तृकं संभाव्यते । चेतनो हि बुद्धावालिख्य नामरूपे घट इति नाम्ना रूपेण च कम्बुग्रीवादिना बाह्यं घटं निष्पादयति । अत एव घटस्य निर्वर्त्यस्याप्यन्त संकल्पात्मना सिद्धस्य कर्मकारकभाव ’घटं करोति’ इति । यथाहु-’बुद्धिसिद्धं तु न तदसत्‌’ इति । तथा चाचेतनो बुद्धावनालिखितं करोतीति न शक्यं संभावयितुमिति

भाव ।

स्यादेतत्‌ । चेतना ग्रहा लोकपाला वा नामरूपे बुद्धावालिख्य जगज्जनयिष्यन्ति, कृतम्‌ उक्तस्वभावेन ब्रह्मणेत्यत आह- अनेककर्तृभोक्तृसंयुक्तस्य इति । केचित्कर्तारो भवन्ति, यथा सूदर्त्विगादय, न भोक्तार । केचित्तु भोक्तार, यथा श्राद्धवैश्वानरेष्ट्यादिषु पितापुत्रादय, न कर्तार । तस्मादुभयग्रहणम्‌ । देशकालनिमित्त-

क्रियाफलानि इतीतरेतरद्वन्द्व । देशादीनि च तानि प्रतिनियताति चेति विग्रह । तदाश्रयो जगत्‌ ; तस्य । केचित्खलु प्रतिनियतदेशोत्पादा, यथा कृष्णमृगादय । केचित्प्रतिनियतकालोत्पादा, यथा कोकिलारवादय । केचित्प्रतिनियतनिमित्ता, यथा नवाम्बुदध्वानादिनिमित्ता बलाकागर्भादय । केचित्प्रतिनियतक्रिया, यथा ब्राह्मणानां याजनादय, नेतरेषाम्‌ । एवं केचित्प्रतिनियतफला, यथा केचित्सुखिन केचिद्दुखिन, एवं य एव सुखिनस्त एव कदाचिद्दुखिन । सर्वमेतदाकस्मिकापरनाम्नि यादृच्छिकत्वे च स्वाभाविकत्वे चासर्वज्ञासर्वशक्तिकर्तृकत्वे च न घटते, परिमितज्ञानशक्तिभिर्ग्रहलोकपालादिभिर्ज्ञातुं कर्तुं चाशक्यत्वात्‌ । तदिदमुक्तम्‌- मनसाप्यचिन्त्यरचनारूपस्य

इति । एकस्या अपि हि शरीररचनाया रूपं मनसा न शक्यं चिन्तयितुं कदाचित्‌, प्रागेव जगद्रचनाया ; किमङ्‌ग पुन

कर्तुमित्यर्थ । सूत्रवाक्यं पूरयति- तद्ब्रह्मेति वाक्यशेष ।

स्यादेतत्‌ । कस्मात्पुनर्जन्मस्थितिभङ्‌गमात्रमिहादिग्रहणेन गृह्यते न तु वृद्धिपरिणामापक्षया अपीत्यत आह- अन्येषामपि भावविकाराणां वृद्ध्यादीनां त्रिष्वेवान्तर्भाव इति । वृद्धिस्तावदवयवोपचय । तेनाल्पावयवा-

दवयविनो द्वितन्तुकादेरन्य एव महान्पटो जायत इति जन्मैव वृद्धि । परिणामोऽपि त्रिविध धर्मलक्षणावस्थालक्षण उत्पत्तिरेव । धर्मिणो हि हाटकादेर्धर्मलक्षण परिणाम कटकमुकुटादि तस्योत्पत्ति । एवं कटकादेरपि प्रत्युत्पन्न-

त्वादिलक्षण लक्षणपरिणाम उत्पत्ति । एवमवस्थापरिणामो नवपुराणत्वादिरुत्पत्ति । अपक्षयस्तु अवयव्ह्रासो नाश एव । तस्माज्जन्मादिषु यथास्वमन्तर्भावाद्वृद्ध्यादय पृथङ्‌नोक्ता इत्यर्थ । अथैते वृद्ध्यादयो न जन्मादिष्व-

न्तर्भवन्ति, तथाप्युत्पत्तिस्थितिभङ्‌गमेवोपादातव्यम्‌ । तथा सति हि तत्प्रतिपादके ’यतो वा इमानि भूतानि’ इति वेदवाक्ये बुद्धिस्थीकृते जगन्मूलकारणं ब्रह्म लक्षितं भवति । अन्यथा तु जायते अस्ति वर्धते इत्यादीनां ग्रहणे तत्प्रतिपादकं नैरुक्तवाक्यं बुद्धौ भवेत्‌ ; तच्च न मूलकारणप्रतिपादनपरम्‌, महासर्गादूर्ध्वं स्थितिकालेऽपि तद्वाक्यो-

दितानां जन्मादीनां भावविकाराणामुपपत्ते,- इति शङ्‌कानिराकरणार्थं वेदोक्तोत्पत्तिस्थितिभङ्‌गग्रहणमित्याह- यास्क-

परिपठितानां तु इति ।

नन्वेवमपि उत्पत्तिमात्रं सूच्यताम्‌ ; तन्नान्तरीयकतया तु स्थितिभङ्‌गं गम्यत इत्यत आह- योत्पत्तिर्ब्रह्मण कारणात्‌ इति । त्रिभिरस्योपादानत्वं सूच्यते ; उत्पत्तिमात्रं तु निमित्तकारणसाधारणमिति नोपादानत्वं सूचयेत्‌ ; तदिदमुक्तम्‌- तत्रैव इति ।

पूर्वोक्तानां कार्यकारणविशेषणानां प्रयोजनमाह- न यथोक्त इति । तदनेन प्रबन्धेन प्रतिज्ञाविषयस्य ब्रह्मस्वरूपस्य लक्षणद्वारेण संभावनोक्ता । तत्र प्रमाणं वक्तव्यम्‌ । यथाहुर्नैयायिका-

’संभावित प्रतिज्ञायां पक्ष साध्येत हेतुना ।

न तस्य हेतुभिस्त्राणमुत्पतन्नेव यो हत ।।

यथा च वन्ध्या जननी’ इत्यादिरिति ।

इत्थं नाम जन्मादि संभावनाहेतु । यदन्ये वैशेषिककादय इत एवानुमानादीश्वरविनिश्चयमिच्छन्ति, इति संभावनाहेतुतां द्रढयितुमाह- एतदेव इति ।

चोदयति- नन्विहापि इति । एतावतैवाधिकरणार्थे समाप्ते वक्ष्यमाणाधिकरणार्थमनुवदन्सुहृद्भावेन परिहरति- न, वेदान्त इति । वेदान्तवाक्यकुसुमग्रथनार्थत्वमेव दर्शयति- वेदान्त इति । विचारस्याध्यवसानं सवासनाविद्याद्वयोच्छेद । ततो हि ब्रह्मावगतेर्निवृत्तिराविर्भाव । तत्किं ब्रह्मणि शब्दादृते न मानान्तरमनुसरणीयम्‌ ? तथा च कुतो मननम्‌ ? कुतश्च तदनुभव साक्षात्कार ? इत्यत आह- सत्सु तु वेदान्तवाक्येषु इति । अनुमानं वेदान्ताविरोधि तदुपजीवि चेत्यपि द्रष्टव्यम्‌ । शब्दाविरोधिन्या तदुपजीविन्या च युक्त्या विवेचनं मननम्‌ । युक्तिश्च अर्थापत्तिरनुमानं वा ।

स्यादेतत्‌ । यथा धर्मो न पुरुषबुद्धिसाहाय्यम्‌, एवं ब्रह्मण्यपि कस्मान्न भवतीत्यत आह- न धर्मजिज्ञासायामिव इति । श्रुत्यादय इति ; श्रुतीतिहासपुराणास्मृतय प्रमाणम्‌ । अनुभव अन्तकरणवृत्तिभेदो ब्रह्मसाक्षात्कार ; तस्याविद्यानिवृत्तिद्वारेण ब्रह्मस्वरूपाविर्भाव प्रमाणफलम्‌ । तच्च फलमिव फलमिति गमयितव्यम्‌ । यद्यपि धर्मजिज्ञासायामपि सामग्र्यां प्रत्यक्षादीनां व्यापार तथापि साक्षान्नास्ति । ब्रह्मजिज्ञासायां तु साक्षादनुभवादीनां संभवोऽनुभवार्था च ब्रह्मजिज्ञासेत्याह- अनुभवावसानत्वात्‌ । ब्रह्मानुभवो ब्रह्मसाक्षात्कार परमपुरुषार्थ, निर्मृष्टनिखिलदुखपरमानन्दरूपत्वादिति ।

ननु भवतु ब्रह्मानुभवार्था जिज्ञासा ; तदनुभव एव त्वशक्य, ब्रह्मणस्तद्विषयत्वायोग्यत्वात्‌ इत्यत आह- भूतवस्तुविषयत्वाच्च ब्रह्मज्ञानस्य इति । व्यतिरेकसाक्षात्कारस्य विकल्परूपो विषयविषयिभाव । न त्वेवं धर्मज्ञानमनुभवावसानम्‌, तदनुभवस्य स्वयमपुरुषार्थत्वात्‌, तदनुष्ठानसाध्यत्वात्पुरुषार्थस्य, अनुष्ठानस्य च विनाप्यनुभवं शाब्दज्ञानमात्रादेव सिद्धे इत्याह- कर्तव्ये हि इत्यादिना । न चायं साक्षात्कारविषयतायोग्योऽपि, अवर्तमानश्चानवस्थितत्वादित्याह- पुरुषाधीन इति । पुरुषाधीनत्वमेव लौकिकवैदिककार्याणामाह- कर्तुमकर्तुं इति । लौकिकं कार्यमनवस्थितमुदाहरति- यथाश्वेन इति । लौकिकेनोदाहरणेन सह वैदिकमुदाहरणं समुच्चिनोति- तथातिरात्र इति । कर्तुमकर्तुमित्यस्येदमुदाहरणमुक्तम्‌ । कर्तुमन्यथा वा कर्तुमित्यस्योदाहरणमाह - उदित इति ।

स्यादेतत्‌ । पुरुषस्वातन्त््रयात्‌ कर्तव्ये विधिप्रतिषेधानामानर्थक्यम्‌, अतदधीनत्वात्‌ पुरुषप्रवृत्तिनिवृत्त्यो इत्यत आह- विधिप्रतिषेधाश्चात्रार्थवन्त स्यु । गृह्णातीति विधि ; न गृह्णातीति प्रतिषेध । उदितानुदित-

होमयोर्विधि । एवं नारास्थितस्पर्शननिषेधो ब्रह्मघ्नश्च तद्वारणविधि- इत्येवंजातीयका विधिप्रतिषेधा अर्थवन्त । कुत इत्यत आह- विकल्पोत्सर्गापवादाश्च । चो हेतौ । यस्माद्ग्रहणाग्रहणयोरुदितानुदितहोमयोश्च विरोधात्‌ समुच्चयासंभवे तुल्यबलतया च बाध्यबाधकभावाभावे सति अगत्या विकल्प । नारास्थिस्पर्शननिषेधतद्वारणायोश्च

विरुद्धयोरतुल्यबलतया न विकल्प ; किं तु सामान्यशास्त्रस्य स्पर्शननिषेधस्य धारणविधिविषयेण विशेषशास्त्रेण बाध । एतदुक्तं भवति- विधिप्रतिषेधैरेव स तादृशो विषयोऽनागतोत्पाद्यरूप उपनीत येन पुरुषस्य

विधिनिषेधाधीनप्रवृत्तिनिवृत्त्योरपि स्वातन्त््रयं भवतीति । भूते वस्तुनि तु नेयमस्ति विधा, इत्याह- न तु वस्त्वेवं नैवम्‌ इति । तदनेन प्रकारविकल्पो निरस्त । प्रकारिविकल्पं निषेधति - अस्ति नास्ति इति ।

स्यादेतत्‌ । भूतेऽपि वस्तुनि विकल्पो दृष्ट, यथा ’स्थाणुर्वा पुरुषो वा’ इति । तत्कथं न वस्तु विकल्प्यते, इत्यत आह- विकल्पनास्तु इति । पुरुषबुद्धि अन्तकरणं ; तदपेक्षा विकल्पना संशयविपर्यासा । सवासनमनोमात्रयोनयो वा यथा स्वप्ने ; सवासनेन्द्रियमनोयोनयो वा यथा ’स्थाणुर्वा पुरुषो वा’ इति स्थाणौ संशय, ’पुरुष एव’ इति च विपर्यास ; अन्य शब्देन वस्तुत स्थाणोरन्यस्य पुरुषस्याभिधानात्‌ । न तु पुरुषतत्त्वं वा स्थाणुतत्त्वं वापेक्षन्ते, समानधर्मधर्मिदर्शनमात्राधीनजन्मत्वात्‌ । तस्मादयथावस्ततो विकल्पना न वस्तु विकल्पयन्ति वा अन्यथयन्ति वेत्यर्थ । तत्त्वज्ञानं तु न बुद्धितन्त्रम्‌, किं तु वस्तुतन्त्रम्‌ ; अतस्ततो वस्तुविनिश्चयो युक्त, न तु विकल्पनाभ्य इत्याह- न वस्तुयाथात्म्य इति ।

एवमुक्तेन प्रकारेण भूतवस्तुविषयाणां ज्ञानानां प्रामाण्यस्य वस्तुतन्त्रतां प्रसाध्य ब्रह्मज्ञानस्य वस्तुतन्त्रतामाह- तत्रैवं सति इति । अत्र चोदयति- ननु भूत इति । यत्किल भूतार्थं वाक्यं तत्प्रमाणान्तर-

गोचरार्थतयानुवादकं दृष्टम्‌, यथा- नद्यास्तीरे फलानि सन्तीति । तथा च वेदान्ता । तस्मात्‌ भूतार्थतया प्रमाणा-

न्तरदृष्टमेवार्थमनुवदेयु । उक्तं च ब्रह्मणि जगज्जन्मादिहेतुकमनुमानं प्रमाणान्तरम्‌ । एवं च मौलिकं तदेव परीक्षणीयम्‌, न तु वेदान्तवाक्यानि तदधीनसत्यत्वानीति कथं वेदान्तवाक्यग्रथनार्थता सूत्राणामित्यर्थ । परिहरति-

न, इन्द्रियाविषयत्वेन इति । कस्मात्पुनर्नेन्द्रियविषयत्वं प्रतीच इत्यत आह- स्वभावत इति । अत एव श्रुति-

’पराञ्चि खानि व्यतृणत्स्वयंभूस्तस्मात्पराङ्‌ पश्यति नान्तरात्मन्‌’ इति । सति हीन्द्रिय इति प्रत्यगात्मनस्त्वविष-

यत्वमुपपादितम्‌ । यथा च सामान्यतो दृष्टमप्यनुमानं ब्रह्मणि न प्रवर्तते तथोपरिष्टान्निपुणतरमुपपादयिष्याम । उपपादितं चैतदस्माभिर्विस्तरेण न्यायकणिकायाम्‌ । न च भूतार्थतामात्रेणानुवादतेत्युपरिष्टादुपपादयिष्याम । तस्मात्सर्वमवदातम्‌ । श्रुतिश्च ’यतो वा’ इति जन्म दर्शयति, ’येन जातानि जीवन्ति’ इति जीवनं स्तितिम्‌, ’यत्प्रयन्ति-’ इति तत्रैव लयम्‌ । तस्य च निर्णयवाक्यम्‌ । अत्र च प्रधानादिविषयत्वसंशये निर्णयवाक्यम्‌- आनन्दाद्ह्येव इति । एतदुक्तं भवति-यथा रज्ज्वज्ञानसहितरज्जूपादाना धारा रज्ज्वां सत्यामस्ति रज्ज्वामेव च लीयते, एवमविद्यासहितब्रह्मोपादानं जगत्‌ ब्रह्मण्येवास्ति तत्रैव च लीयत इति सिद्धम्‌ ।

जगत्कारणत्वप्रदर्शनेन सर्वज्ञं ब्रह्मेत्युपक्षिप्तम्‌ ; तदेव द्रढयन्नाह-

शास्त्रयोनित्वात्‌ ।।३।।

सूत्रान्तरमवतारयितुं पुर्वसूत्रसंगतिमाह- जगत्कारणत्वप्रदर्शनेन इति । न केवलं जगद्योनित्वादस्य भगवत सर्वज्ञता, शास्त्रयोनित्वादपि बोद्धव्या । शास्त्रयोनित्वस्य सर्वज्ञतासाधनत्वं समर्थगते- महत ऋग्वेदादे शास्त्रस्य इति । चातुर्वर्ण्यस्य चातुराश्रम्यस्य च यथायथं निषेकादिश्मशानान्तासु ब्रह्ममुहूर्तोपक्रमप्रदोषपरिसमाप-

नीयासु नित्यनैमित्तिककाम्यकर्मपद्धतिषु च ब्रह्मतत्त्वे च शिष्याणां शासनात्‌ शास्त्रमृग्वेदादि ; अत एव महाविषयत्वात्‌ महत्‌ । न केवलं महाविषयत्वेनास्य महत्त्वम्‌, अपि त्वनेकाङ्‌गोपाङ्‌गोपकरणतयापीत्याह- अनेकविद्यास्थानोपबृंहितस्य । पुराणन्यायमीमांसादयो दश विद्यास्थानानि ; तै तया तया द्वारोपकृतस्य । तदनेन समस्तशिष्टजनपरिग्रहेणाप्रामाण्यशङ्‌काप्यपाकृता । पुराणादिप्रणेतारो हि महर्षय शिष्टा ; तै तया तया द्वारा वेदान्‌ व्याचक्षाणैस्तदर्थं चादरेणानुतिष्ठद्भि परिगृहीतो वेद इति । न चायमनवबोधको नाप्यरपष्टबोधको येनाप्रमाणं स्यादित्याह-

प्रदीपवत्सर्वार्थावद्योतिन । सर्वमर्थजातं सर्वथावबोधयन्‌ नानवबोधको नाप्यस्पष्टबोधक इत्यर्थ । अत एव सर्वज्ञकल्पस्य सर्वज्ञसदृशस्य । सर्वज्ञस्य हि ज्ञानं सर्वविषयं शास्त्रस्याप्यभिधानं सर्वविषयमिति सादृश्यम्‌ । तदेवमन्वयमुक्त्वा व्यतिरेकमाह- न हीदृशस्य इति । सर्वज्ञस्य

गुण सर्वविषयता ; तदन्वितं शासत्रम्‌, अस्यापि सर्वविषयत्वात्‌ । उक्तमर्थं प्रमाणयति- यद्यद्विस्तरार्थं शास्त्रं यस्मात्पुरुषविशेषात्‌

संभवति स पुरुषविशेष ततोऽपि शास्त्रात्‌ अधिकतरविज्ञान इति योजना । अद्यत्वेऽप्यस्मदादिभिर्यत्समीची-

नार्थविषयं शास्त्रं विरच्यते तत्रास्माकं वक्तृणां वाक्याज्ज्ञानमधिकविषयम्‌ । न हि ते ते असाधारणधर्मा अनुभूयमाना अपि शक्या वक्तुम्‌ । न खल्विक्षुक्षीरगुडादीनां मधुररसभेदा शक्या सरस्वत्याप्याख्यातुम्‌ । विस्तरार्थमपि वाक्यं न वक्तृज्ञानेन तुल्यविषयमिति कथयितुं विस्तर ग्रहणम्‌ । सोपनयं निगमनमाह- किमु वक्तव्यम्‌ इति । वेदस्य यस्मात्‌ महतो भूतात्‌ योने संभव, तस्य महतो भूतस्य ब्रह्मणो निरतिशयं सर्वज्ञत्वं सर्वशक्तित्वं च किमु वक्तव्यमिति योजना । अनेकशाखा इति । अत्र च अनेकशाखाभेदभिन्नस्य इत्यादि संभव

इत्यन्त उपनय । तस्य इत्यादि सर्वशक्तित्वं च इत्यन्तं निगमनम्‌ । अप्रयत्नेनैव इति । ईषत्प्रयत्नेन, यथा

’अलवणा यवागू’ इति । देवर्षयो हि महापरिश्रमेणापि यत्राशक्ता तदयमीषत्प्रयत्नेन लीलयैव करोतीति निरतिशयमस्य सर्वज्ञत्वं सर्वशक्तित्वं चोक्तं भवति । अप्रयत्नेनास्य वेदकर्तृत्वे श्रुतिरुक्ता ’अस्य महतो भूतस्य’ इति । येऽपि तावत्‌ वर्णानां नित्यत्वमास्थिषत तैरपि पदवाक्यादीनामनित्यत्वमभ्युपायम्‌ । आनुपूर्वीभेदवन्तो हि वर्णा पदम्‌ । पदानि चानुपूर्वीभेदवन्ति वाक्यम्‌ । व्यक्तिधर्मश्चानुपूर्वी न वर्णधर्म, वर्णानां नित्यानां विभूनां च कालतो देशतो वा पौर्वापर्यायोगात्‌ । व्यक्तिश्चानित्येति कथं तदुपगृहीतानां वर्णानां नित्यानामपि पदता नित्या ?

पदानित्यतया च वाक्यादीनामप्यनित्यता व्याख्याता । तस्मान्नृत्तानुकरणवत्‌ पदाद्यनुकरणमपि । यथा हि यादृशं गात्रचलनादि नर्तक करोति तादृशमेव शिक्ष्यमाणानुकरोति नर्तकी, न तु तदेव व्यनक्ति, एवं यादृशीमानुपूर्वीं वैदिकानां वर्णपदादीनां करोत्यध्यापयिता तादृशीमेवानुकरोति माणवक, न तु तामेवोच्चारयति, आचार्यव्यक्तिभ्यो

माणवकव्यक्तीनामन्यत्वात्‌ । तस्मान्नित्यानित्यवर्णवादिनां न लौकिकवैदिकपदवाक्यादिपौरुषेयत्वे विवाद ; केवलं

वेदवाक्येषु पुरुषस्वातन्त््रयास्वातन्त््रये विप्रतिपत्ति । यथाहु- ’यत्नत प्रतिषेध्या न पुरुषाणां स्वतन्त्रता’ इति । तत्र

सृष्टिप्रलयमनिच्छन्तो जैमिनीया वेदाध्ययनं प्रत्यस्मादृशगुरुशिष्यपरम्परामविच्छिन्नामनादिमाचक्षते । वैयासिकं तु

मतमनुवर्तमाना श्रुतिस्मृतीतिहासादिसिद्धसृष्टिप्रलयानुसारेण अनाद्यविद्योपधानलब्धसर्वशक्तिसर्वज्ञानस्यापि परमात्मनो नित्यस्य वेदानां योनेरपि न तेषु स्वातन्त््रयम्‌, पूर्वपूर्वसर्गानुसारेण तादृशानुपूर्वीविरचनात्‌ ; यथा हि यागादिब्रह्महत्यादयोऽर्थानर्थहेतवो ब्रह्मविवर्ता अपि न सर्गान्तरे विपरियन्ति । न हि जातु क्वचित्सर्गे ब्रह्महत्यार्थ-

हेतुरनर्थहेतुश्चाश्वमेधो भवति, अग्निर्वा क्लेदयति, आपो वा दहन्ति, तद्वत्‌ । यथात्र सर्गे नियतानुपूर्व्यं वेदाध्ययनमभ्युदयनिश्रेयसहेतु, अन्यथा तदेव वाग्वज्रतयानर्थहेतु, एवं सर्गान्तरेष्वपीति तदनुरोधात्‌ सर्वज्ञोऽपि सर्वशक्तिरपि पूर्वपूर्वसर्गानुसारेण वेदान्विरचयन्न स्वतन्त्र । पुरुषास्वातन्त््रयमात्रं चापौरुषेयत्वं रोचयन्ते जैमिनीया अपि । तच्चास्माकमपि समानम्‌, अन्यत्राभिनिवेशात्‌ ।

न चैकस्य प्रतिभाने अनाश्वास इति युक्तम्‌ । न हि बहूनामप्यज्ञानां विज्ञानां वा आशयदोषवतां प्रतिभाने युक्त आश्वास ; तत्त्वज्ञानवतस्त्वपास्तसमस्तदोषस्यैकस्यापि प्रतिभाने युक्त एवाश्वास । सर्गादिभुवां च प्रजापति-

देवर्षीणां धर्मज्ञानवैराग्यैश्वर्यसंपन्नानामुपपद्यते तत्स्वरूपावधारणम्‌ ; तत्प्रत्ययेन चार्वाचीनानामपि तत्र संप्रत्यय इत्युपपन्नं ब्रह्मण शास्त्रयोनित्वम्‌, शास्त्रस्य चापौरुषेयत्वम्‌, प्रामाण्यं चेति । इति प्रथमवर्णकम्‌ ।

वर्णकान्तरमारभते- अथ वा इति । पूर्वेणाधिकरणेन ब्रह्मस्वरूपलक्षणासंभवाशङ्‌कां व्युदस्य लक्षणसंभव

उक्त । तस्यैव तु लक्षणस्यानेन अनुमानत्वाशङ्‌कामपाकृत्य आगमोपदर्शनेन ब्रह्मणि शास्त्रं प्रमाणमुक्तम्‌ । अक्षरार्थस्तु अतिरोहित ।

शास्त्रप्रमाणकत्वमुक्तं ब्रह्मण प्रतिज्ञामात्रेण ; तदनेन सूत्रेण प्रतिपादनीयम्‌ ; इत्युत्सूत्रं पूर्वपक्षमारचयति

भाष्यकार- कथं पुन इति । किम्‌ आक्षेपे- शुद्धबुद्धोदासीनस्वभावतया उपेक्षणीयं ब्रह्म भूतमभिदधतां वेदान्तानामपुरुषार्थोपदेशिनामप्रयोजनत्वापत्ते ; भूतार्थत्वेन च प्रत्यक्षादिभि समानविषयतया लौकिकवाक्यवत्तदर्था-

नुवादकत्वेनाप्रामाण्यप्रसङ्‌गात्‌ । न खलु लौकिकानि वाक्यानि प्रमाणान्तरविषयमर्थमवबोधयन्ति स्वत प्रमाणम्‌ ;

एवं वेदान्ता अपीत्यनपेक्षत्वलक्षणं प्रामाण्यमेषां व्याहन्येत । न च तैरप्रमाणैर्भवितुं युक्तम्‌ । न चाप्रयोजनै, स्वाध्यायाध्ययनविध्यापादितप्रयोजनवत्त्वनियमात्‌ । तस्मात्तत्तद्विहितकर्मापेक्षितकर्तृदेवतादिप्रतिपादनपरत्वेनैव क्रियार्थत्वम्‌ । यदि त्वसंनिधानात्तत्परत्वं न रोचयन्ते, तत संनिहितोपासनादिक्रियापरत्वं वा वेदान्तानाम्‌ । एवं हि प्रत्यक्षाद्यनधिगतगोचरत्वेनानपेक्षतया प्रामाण्यं च प्रयोजनवत्त्वं च सिध्यतीति तात्पर्यार्थ । पारमर्षसूत्रोपन्यास

तु पूर्वपक्षदार्ढ्याय ।

आनर्थक्यं च अप्रयोजनवत्त्वम्‌, सापेक्षतया प्रमानुत्पादकत्वं चानुवादकत्वादिति । अत इत्यादि वा न्तं ग्रहणकवाक्यम्‌ । अस्य विभागभाष्यं न हि इत्यादि उपपन्ना वा इत्यन्तम्‌ ।

स्यादेतत्‌ । अक्रियार्थत्वेऽपि ब्रह्मस्वरूपविधिपरा वेदान्ता भविष्यन्ति ; तथा च ’विधिना त्वेकवाक्यत्वात्‌-’

इति राद्धान्तसूत्रमनुग्रहीष्यते । न खल्वप्रवृत्तप्रवर्तनमेव विधि ; उत्पत्तिविधेरज्ञातज्ञापनार्थत्वात्‌ ; वेदान्तानां चाज्ञातं ब्रह्म ज्ञापयतां तथाभावात्‌ , इत्यत आह- न च परिनिष्ठित इति । अनागतोत्पाद्यभावविषय एव हि सर्वो विधिरुपेय, अधिकारविनियोगप्रयोगोत्पत्तिरूपाणां परस्परमविनाभावात्‌, सिद्धे च तेषामसंभवात्‌ । तद्वाक्यानां त्वैदंपर्यं भिद्यते । यथा ’अग्निहोत्रं जुहुयात्स्वर्गकाम’ इत्यादिभ्योऽधिकारविनियोगप्रयोगाणां प्रतिलम्भात्‌, ’अग्निहोत्रं जुहोति’ इत्युत्पत्तिमात्रपरं वाक्यम्‌ । न त्वत्र विनियोगादयो न सन्ति ; सन्तोऽप्यन्यतो लब्धत्वात्केवल-

मविवक्षिता । तस्मात्‌ भावनाविषयो विधिर्न सिद्धे वस्तुनि भवितुमर्हतीति । उपसंहरति- तस्मात्‌ इति ।

अत्रारुचिकारणमुक्त्वा पक्षान्तरमुपसंक्रमते- अथ इति । एवं च सति उक्तरूपे ब्रह्मणि शब्दस्यातात्पर्यात्‌ प्रमाणान्तरेण यादृशमस्य रूपं व्यवस्थाप्यते न तच्छब्देन विरुध्यते ; तस्योपासनापरत्वात्‌, समारोपेण चोपासनाया

उपपत्तेरिति । प्रकृतमुपसंहरति- तस्मान्न इति ।

सूत्रेण सिद्धान्तयति- उच्यत इति ।

तदेतद्व्याचष्टे- तुशब्द इति । तदित्युत्तरपक्षप्रतिज्ञां विभजते- तद्ब्रह्म इति । पूर्वपक्षी कर्कशाशय पृच्छति- कथम्‌ इति । कुत प्रकारादित्यर्थ । सिद्धान्ती स्वपक्षे हेतुं प्रकारभेदमाह- समन्वयात्‌ । सम्यगन्वय समन्वय ; तस्मात्‌ । एतदेव विभज्यते- सर्वेषु हि वेदान्तेषु इति । वेदान्तानामैकान्तिकीं ब्रह्मपरतामाचिख्यसुर्ब-

हूनि वाक्यान्युदाहरति- सदेव इति । ’यतो वा इमानि भूतानि’ इति तु वाक्यं पूर्वमुदाहृतं जगदुत्पत्तिस्थितिनाश-

कारणमिति चेह स्मारितमिति न पठितम्‌ । येन हि वाक्यमुपक्रम्यते येन चोपसं्ह्रयते स एव वाक्यार्थ इति शाब्दा । यथोपांशुयाजवाक्येऽनूचो पुरोडाशयोर्जामितादोषसंकीर्तनपूर्वकोपांशुयाजविधानेन तत्प्रतिसमाधानोपसंहारेण चापूर्वोपांशुयाजकर्मविधिपरता एकवाक्यताबलादाश्रिता, एवमत्रापि ’सदेव सोम्येदम्‌’ इति ब्रह्मोपक्रमात्‌ ’तत्त्वमसि’

इति च जीवस्य ब्रह्मात्मनोपसंहारात्‌ तत्परतैव वाक्यस्य । एवं वाक्यान्तराणामपि पौर्वापर्यालोचनया ब्रह्मपरत्वमव-

गन्तव्यम्‌ । न च तत्परत्वस्य दृष्टस्य सति संभवेऽन्यपरता अदृष्टा युक्ता कल्पयितुम्‌, अतिप्रसङ्‌गात्‌ । न केवलं कर्तृपरता तेषामदृष्टा, अनुपपन्ना चेत्याह- न च तेषाम्‌ इति ।

सापेक्षत्वेनाप्रामाण्यं पूर्वपक्षबीजं स्मारयित्वा दूषयति- न च परिनिष्ठितवस्तुस्वरूपत्वेऽपि इति । अयमभिसंधि- पुंवाक्यनिदर्शनेन हि भूतार्थतया वेदान्तानां सापेक्षत्वमाशङ्‌क्यते । तत्रैवं भवान्‌ पृष्टो व्याचष्टाम्‌,

किं पुंवाक्यानां सापेक्षता भूतार्थत्वेन, आहो पौरुषेयत्वेन ? यदि भूतार्थत्वेन तत प्रत्यक्षादीनामपि परस्परापेक्षत्वेना-

प्रामाण्यप्रसङ्‌ग ; तान्यपि हि भूतार्थान्येव । अथ पुरुषबुद्धिपुर्वकतया पुंवाक्यं सापेक्षम्‌, एवं तर्हि अतत्पूर्वकाणां वेदान्तानां भूतार्थानामपि नाप्रामाण्यं प्रत्यक्षादीनामिव नियतेन्द्रियलिङ्‌गादिजन्मनाम्‌ ।

यद्युच्येत- सिद्धे किलापौरुषेयत्वे वेदान्तानामनपेक्षतया प्रामाण्यं सिध्येत्‌ ; तदेव तु भूतार्थत्वेन न सिध्यति ; भूतार्थस्य शब्दानपेक्षेण पुरुषेण मानान्तरत शक्यज्ञानत्वाद्बुद्धिपूर्वं विरचनोपपत्ते ; वाक्यत्वादिलिङ्‌गकस्य वेदपौरुषेयत्वानुमानस्याप्रत्यूहमुत्पत्ते । तस्मात्पौरुषेयत्वेन सापेक्षत्वं दुर्वारम्‌, न तु भूतार्थत्वेन । कार्यार्थत्वे तु कार्यस्यापूर्वस्य मानान्तरागोचरतया अत्यन्ताननुभूतपूर्वस्य तत्त्वेन समारोपेण वा पुरुषबुद्धावसमारोहात्‌ तदर्थानां वेदान्तानामशक्यरचनतया पौरुषेयत्वाभावादनपेक्षं प्रमाणत्वं सिध्यतीति प्रामाण्याय वेदान्तानामपि कार्यपरत्वमातिष्ठामहे ।

अत्र ब्रूम- किं पुनरिदं कार्यमभिमतमायुष्मत यदशक्यं पुरुषेण ज्ञातुम्‌ ? अपूर्वमिति चेत्‌, हन्त कुतस्त्यमस्य

लिङाद्यर्थत्वम्‌ ? तेनालौकिकेन संगतिसंवेदनविरहात्‌ ; लोकानुसारत क्रियाया एव लौकिक्या कार्यतया लिङादेरवगमात्‌ ।

’स्वर्गकामो यजेत’ इति साध्यस्वर्गविशिष्टो नियोज्योऽवगम्यते ; स च तदेव कार्यमवगच्छति यत्स्वर्गानुकूलम्‌ । न च क्रिया क्षणभङ्‌गुरा आमुष्मिकाय स्वर्गाय कल्पत इति पारिशेष्याद्वेदत एवापूर्वे कार्ये लिङादीनां संबन्धग्रह इति

चेत्‌, हन्त चैत्यवन्दनादिवाक्येष्वपि स्वर्गकामादिपदसंबन्धादपूर्वकार्यत्वप्रसङ्‌ग ; तथा च तेषामप्यशक्यरचनत्वेना-

पौरुषेयत्वापात । स्पष्टदृष्टेन पौरुषेयत्वेन वा तेषामपूर्वार्थत्वप्रतिषेधे वाक्यत्वादिना लिङ्‌गेन वेदान्तानामपि पौरुषेयत्वमनुमितमित्यपूर्वार्थता न स्यात्‌ । अन्यतस्तु वाक्यत्वादीनामनुमानाभामत्वोपपादने कृतमपूर्वार्थत्वेनात्र तदुपपादकेन । उपपादितं चापौरुषेयत्वमस्माभिर्न्यायकणिकायाम्‌ ; इह तु विस्तरभयान्नोक्तम्‌ ।

तेनापौरुषेयत्वे सिद्धे भूतार्थानामपि वेदान्तानां न सापेक्षतया प्रामाण्यविघात । न चानधिगतगन्तृता नास्ति येन प्रामाण्यं न स्यात्‌, जीवस्य ब्रह्मताया अन्यतोऽनधिगमात्‌ । तदिदमुक्तम्‌ - न च परिनिष्ठितवस्तुस्वरूपत्वऽपि इति ।

द्वितीयं पूर्वपक्षबीजं स्मारयित्वा दूषयति- यत्तु हेयोपादेयरहितत्वात्‌ इति । विध्यर्थावगमात्‌ खलु पारम्पर्येण पुरुषार्थप्रतिलम्भ । इह तु ’तत्त्वमसि’ इत्यवगतिपर्यन्ताद्वाक्यार्थज्ञानात्‌ बाह्यानुष्ठानायासानपेक्षात्साक्षादेव पुरुषार्थप्रतिलम्भ, ’नायं सर्पो रज्जुरियम्‌’ इति ज्ञानादिवेति । सोऽयमस्य विध्यर्थज्ञानात्‌ प्रकर्ष ।

एतदुक्तं भवति- द्विविधं हीप्सितं पुरुषस्य ; किंचिदप्राप्तम्‌, यथा ग्रामादि ; किंचित्पुन प्राप्तमपि भ्रमवशादप्राप्तमित्यवगतम्‌, यथा स्वग्रीवावनद्धं ग्रैवेयकम्‌ । एवं जिहासितमपि द्विविधम्‌ ; किंचिदहीनं जीहासति, यथा वलयितचरणं फणिनम्‌ ; किंचित्पुनर्हीनमेव जिहासति, यथा चरणाभरणे नूपुरे फणिनमारोपितम्‌ । तत्राप्राप्तप्राप्तौ चात्यक्तत्यागे च बाह्योपायानुष्ठानसाध्यत्वात्‌ तदुपायतत्त्वज्ञानादस्ति पराचीनानुष्ठानापेक्षा । न जातु ज्ञानमात्रं नस्त्वपनयति । न हि सहस्रमपि रज्जुप्रत्यया वस्तुसन्तं फणिनमन्यथयितुमीशते । समारोपिते तु प्रेप्सितजिहासिते तत्त्वसाक्षात्कारमात्रेण बाह्यानुष्ठानानपेक्षेणैव शक्येते प्राप्तुमिव हातुमिव । समारोपमात्रजीविते हि ते ; समारोपितं च तत्त्वसक्षात्कार समूलघातमुपहन्तीति । तथेहाप्यविद्यासमारोपितजीवभावे ब्रह्मण्यानन्दे वस्तुत शोकदुखादिरहिते समारोपितनिबन्धनस्तद्भाव ’तत्त्वमसि’ इति वाक्यार्थतत्त्वज्ञानादवगतिपर्यन्तान्निवर्तते । तन्निवृत्तौ प्राप्तमप्यानन्दरूपमप्राप्तमिव प्राप्तं भवति ; त्यक्तमपि शोकदुखाद्यत्यक्तमिव त्यक्तं भवति । तदिदमुक्तम्‌ - ब्रह्मात्मावगमादेव जीवस्य सर्वक्लेशस्य सवासनस्य विपर्यासस्य- स हि क्लिश्नाति जन्तूनत क्लेश- तस्य प्रकर्षेण हानात्‌ पुरुषार्थस्य, दुखनिवृत्तिसुखाप्तिलक्षणस्य सिद्धे इति ।

यत्तु ’आत्मेत्येवोपासीत’, ’आत्मानमेव लोकमुपासीत’

इत्युपासनावाक्यगतदेवतादिप्रतिपादनेनोपासनापरत्वं वेदान्तानामुक्तं तद्दूषयति- देवतादिप्रतिपादनस्य तु

आत्मेत्येतावन्मात्रस्य स्ववाक्यगतोपासनार्थत्वेऽपि न कश्चिद्विरोध । यदि न विरोध, सन्तु तर्हि वेदान्ता देवताप्रतिपादनद्वारेणोपासनाविधिपरा एवेत्यत आह- न तु तथा ब्रह्मण इति । उपास्योपासकोपासनादिभेदसिद्ध्यधीनोपासना न निरस्तसमस्तभेदप्रपञ्चे वेदान्तवेद्ये ब्रह्मणि संभवतीति नोपासनाविधिशेषत्वं वेदान्तानां तद्विरोधित्वात्‌ इत्यर्थ ।

स्यादेतत्‌ । यदि विधिविरहेऽपि वेदान्तानां प्रामाण्यम्‌, हन्त तर्हि ’सोऽरोदीत्‌’ इत्यादीनामप्यस्तु स्वतन्त्राणामेवोपेक्षणीयार्थानां प्रामाण्यम्‌ ; न हि हानोपादानबुद्धी एव प्रामणस्य फले, उपेक्षाबुद्धेरपि तत्फलत्वेन प्रामाणिकैरभ्युपेतत्वात्‌ ; इति कृतम्‌ ’बर्हिषि रजतं न देयम्‌’ इत्यादिनिषेधविधिपरत्वेनैतेषामित्यत आह- यद्यपि इति । स्वाध्यायविध्यधीनग्रहणतया हि सर्वो वेदराशि पुरुषार्थतन्त्र इत्यवगतम्‌ । तत्रैकेनापि वर्णेन नापुरुषार्थेन भवितुं युक्तम्‌ ; किं पुनरियता ’सोऽरोदीत्‌’ इत्यादिना पदप्रबन्धेन । न च वेदान्तेभ्य इव तदर्थावगममात्रादेव कश्चित्पुरुषार्थ उपलभ्यते । तेनैष पदसंदर्भ साकाङ्‌क्ष एवास्ते पुरुषार्थमुदीक्षमाण । ’बर्हिषि रजतं न देयम्‌’ इत्ययमपि निषेधविधि स्वनिषेध्यस्य निन्दामपेक्षते ; न ह्यन्यथा ततश्चेतन शक्यो निवर्तयितुम्‌ । तद्यदि दूरतोऽपि न निन्दामवाप्स्यत्ततो निषेधविधिरेव रजतनिषेधे च निन्दायां च दर्विहेनतस्वस्य सामर्थ्यद्वयमकल्पयिष्यत्‌ । तदेवमुत्तप्तयो ’सोऽरोदीत्‌’ इति च ’बर्हिषि रजतं न देयम्‌’ इति च पदसंदर्भयोर्लक्ष्यमाणनिन्दाद्वारेण नष्टाश्वदग्धरथवत्‌ परस्परं समन्वय । न त्वेवं वेदान्तेषु पुरुषार्थापेक्षा, तदर्थावगमादेवानपाक्षात्परमपुरुषार्थलाभादित्युक्तम्‌ ।

ननु विध्यसंस्पर्शिनो वेदस्यान्यस्य न प्रामाण्यं दृष्टमिति कथं वेदान्तानां तदस्पृशां तद्भविष्यतीत्यत

आह- न चानुमानगम्यं इति । अबाधितानधिगतासंदिग्धबोधजनकत्वं हि प्रमाणत्वं प्रमाणानाम्‌ ; तच्च स्वत इत्युपपादितम्‌ । यद्यपि चैषामीदृग्बोधजनकत्वं कार्यार्थापत्तिसमधिगम्यम्‌, तथापि तद्बोधोपजनने मानान्तरं नापेक्षन्ते नापीमामेवार्थापत्तिम्‌, परस्पराश्रयप्रसङ्‌गादिति स्वत इत्युक्तम्‌ । ईदृग्बोधजनकत्वं च कार्ये इव विधीनाम्‌, वेदान्तानामपि ब्रह्मण्यस्तीति दृष्टान्तानपेक्षं तेषां ब्रह्मणि प्रामाण्यं सिद्धं भवति । अन्यथा नेन्द्रियान्तराणां रूपप्रकाशनं दृष्टमिति चक्षुरपि न रूपं प्रकाशयेदिति । प्रकृतमुपसंहरति- तस्मात्‌ इति ।

आचार्यैकदेशीयानां मतमुत्थापयति- अत्रापरे प्रत्यवतिष्ठन्ते इति। तथा हि-

अज्ञातसंगतित्वेन शास्त्रत्वेनार्थवत्तया ।

मननादिप्रतीत्या च कार्यार्थद्ब्रह्मनिश्चय ।।

न खलु वेदान्ता सिद्धब्रह्मरूपपरा भवितुमर्हन्ति, तत्राविदितसंगतित्वात्‌ । यत्र हि शब्दा लोकेन न प्रयुज्यन्ते न तत्र तेषां संगतिग्रह । न चाहेयमनुपादेयं रूपमात्रं कश्चिद्विवक्षति प्रेक्षावान्‌, तस्याबुभुत्सितत्वात्‌ । अबुभुत्सितावबोधने च प्रेक्षावत्ताविधात स्यात्‌ । तस्मात्‌ प्रतिपित्सितं प्रतिपिपादयिषन्नयं लोक प्रवृत्तिनिवृत्तिहेतुभूतमेवार्थं प्रतिपादयेत्‌, कार्यं चावगते तद्धेतुरिति तदेव बोधयेत्‌ । एवं च वृद्धप्रयोगात्‌ पदानां कार्यपरतामवगच्छति । तत्र किंचित्साक्षात्‌ कार्याभिधायकम्‌, किंचित्तु कार्यार्थस्वार्थाभिधायकम्‌, न तु भूतार्थपरता पदानाम्‌ । अपि च नरान्तरस्य व्युत्पन्नस्यार्थप्रत्ययमनुमाय तस्य च पदशब्दभावाभावानुविधानमवगम्यय शब्दस्य तद्विषयबोधकत्वं निश्चेतव्यम्‌ । न च भूतार्थरूपमात्रप्रत्यये परनरवर्तिनि किंचिल्लिङ्‌गमस्ति । कार्यप्रत्यये तु नरान्तरवर्तिनि प्रवृत्तिनिवृत्ती स्तो हेतू इत्यज्ञातसंगतित्वान्न ब्रह्मरूपपरा वेदान्ता ।

अपि च वेदान्तानां वेदत्वाच्छास्त्रत्वप्रसिद्धिरस्ति। प्रवृत्तिनिवृत्तिपराणां च पदसंदर्भाणां शास्त्रत्वम्‌ । यथाहु-

प्रवृत्तिर्वा निवृत्तिर्वा नित्येन कृतकेन वा ।

पुंसां येनोपदिश्येत तच्छास्त्रमभिधीयते ।।

इति । तस्माच्छास्त्रत्वप्रसिद्ध्या व्याहतमेषां स्वरूपपरत्वम्‌ ।

अपि च न ब्रह्मरूपप्रतिपादनपराणामेषामर्थवत्त्वं पश्याम । न च ’रज्जुरियं न भुजङ्‌ग’ इति यथाकथंचिल्लक्षणया वाक्यार्थतत्त्वनिश्चयाद्यथा भयकम्पादिनिवृत्ति, एवम्‌ ’तत्त्वमसि’ इति

वाक्यार्थावगमान्निवृत्तिर्भवति सांसारिकाणां धर्माणाम्‌. श्रुतवाक्यार्थस्यापि पुंसस्तेषां तादवस्थ्यात्‌ ।

अपि च यदि श्रुतब्रह्मणो भवति सांसारिकधर्मनिवृत्ति कस्मात्‌ पुन श्रवणस्योपरि मननादय श्रूयन्ते ? तस्मात्तेषां वैयर्थ्यप्रसङ्‌गादपि न ब्रह्मस्वरूपपरा वेदान्ता, किं त्वात्मप्रतिपत्तिविषयकार्यपरा । तच्च कार्यं स्वात्मनि नियोज्यं नियुञ्जानं नियोग इति च मानान्तरापूर्वतयापूर्वमिति चाख्यायते । न च विषयानुष्ठानं विना तत्सिद्धिरिति स्वसिद्ध्यर्थं तदेव कार्यं स्वविषयस्य करणस्यात्मज्ञानस्यानुष्ठानमाक्षिपति । यथा च कार्यं स्वविषयाधीननिरूपणमिति ज्ञानेन विषेयेण निरूप्यते, एवं ज्ञानमपि स्वविषयमात्मानमन्तरेणाशक्यनिरूपणमिति तन्निरूपणाय तादृशमात्मानमाक्षिपति तदेव कार्यम्‌ । यथाहु- ’यत्तु तत्सिद्ध्यर्थमुपादीयते आक्षिप्यते तदपि विधेयमिति तन्त्रे व्यवहार’ इति । विधेयता च नियोगविषयस्य ज्ञानस्य भावार्थतयानुष्ठेयता ; तद्विषयस्य त्वात्मन स्वरूपसत्ताविनिश्चिति ।

आरोपिततद्भावस्य त्वन्यस्य निरूपकत्वे तेन तन्निरूपितं न स्यात्‌ । तस्मात्तादृगात्मप्रतिपत्तिविधिपरेभ्यो वेदान्तेभ्य तादृगात्मविनिश्चय । तदेतत्सर्वमाह- यद्यपि इति । विधिपरेभ्योऽपि वस्तुतत्त्वविनिश्चय इत्यत्र विदर्शनमुक्तम्‌- यथा यूप इति । ’यूपे पशुं बध्नाति’ इति बन्धनाय विनियुक्ते यूपे, तस्यालौकिकत्वात्कोऽसौ यूप इत्यपेक्षिते ’खादिरो यूपो भवति’, ’यूपं तक्षति’, ’यूपमष्टाश्रीकरोति’ इत्यादिभिर्वाक्यैस्तक्षणादिविधिपपैरपि संस्काराविष्टं विशिष्टसंस्थानं दारु यूप इति गम्यते । एवमाहवनीयादयोऽप्यवगन्तव्या । प्रवृत्तिनिवृत्तिपरस्य शास्त्रत्वं न स्वरूपपरस्य, कार्य एव च संबन्धो न स्वरूपो, इति हेतुद्वयं भाष्यवाक्येनोपपादितम्‌- प्रवृत्तिनिवृत्तिप्रयोजनत्वात्‌ इत्यादिना तत्सामान्याद्वेदान्तानामपि तथैवार्थवत्त्वं स्यात्‌ इत्यन्तेन । न च स्वतन्त्रं कार्यं नियोज्यमधिकारिणमनुष्ठातारमन्तरेणेति नियोज्यभेदमाह- सति च विधिपरत्वे

इति । ’ब्रह्म वेद ब्रह्मैव भवति’ इति सिद्धवदर्थवादादवगतस्यापि ब्रह्मभवनस्य नियोज्यविशेषाकाङ्‌क्षायां ब्रह्म बुभूषोर्नियोज्यविशेषस्य रात्रिसत्रन्यायेन प्रतिलम्भ । पिण्डपुतृयज्ञान्यायेन तु स्वर्गकामस्य नियोज्यस्य

कल्पनायामर्थवादस्यासमवेतार्थतयात्यन्तपरोक्षा वृत्ति स्यादिति । ब्रह्मभावश्चामृतत्वमिति अमृतत्वकामस्य इत्युक्तम्‌ । अमृतत्वं च अमृतत्वादेव न कृतकत्वेन शक्यमनित्यमनुमातुम्‌, आगमविरोधादिति भाव ।

उक्तेन धर्मब्रह्मजिज्ञासयोर्वैलक्षण्येनन विध्यविषयत्वं चोदयति- ननु इति । परिहरति- नार्हत्येवम्‌ इति । अत्र चात्मदर्शनं न विधेयम्‌ । तद्धि दृशेरुपलब्धिवचनत्वात्‌ श्रावणं वा स्यात्‌ प्रत्यक्षं वा । प्रत्यक्षमपि लौकिकमहंप्रत्ययो वा, भावनाप्रकर्षपर्यन्तजं वा । तत्र श्रावणं न विधेयम्‌, स्वाध्यायविधिनैवास्य प्रापितत्वात्‌, कर्मश्रावणवत्‌ । नापि लौकिकं प्रत्यक्षम्‌, तस्य नैसर्गिकत्वात्‌ । न चौपनिषदात्मविषयं भावनाधेयवैशद्यं विधेयम्‌, तस्योपासनाविधानादेव वाजिनवदनुनिष्पादितत्वात्‌ । तस्मादौपनिषदात्मोपासना अमृतत्वकामं नियोज्यं प्रति विधीयते । ’द्रष्टव्य’ इत्यादयस्तु विधिसरूपा न विधय इति । तदिदमुक्तम्‌- तदुपासनाच्च इति ।

अर्थवत्त्या मननादिप्रतीत्या चेत्यस्य शेष प्रपञ्चो विदजव्याख्यात ।

तदेकदेशिमतं दूषयति- अत्राभिधीयते-न एकदेशिमतम्‌ । कुत? कर्मब्रह्मविद्याफलयोर्वैलक्षण्यात्‌ । पुण्यापुण्यकर्मणो फले सुखदुखे । तत्र मनुष्यलोकमारभ्य आ ब्रह्मलोकात्सुखस्य तारतम्यमधिकाधिकोत्कर्ष । एवं मनुष्यलोकमारभ्य दुखतारतम्यया चावीचिलोकात्‌ । तच्च सर्वं कार्यं च विनाशि च । आत्यन्तिकं त्वशरीरत्वमनतिशयं स्वभावसिद्धतया नित्यमकार्यमात्मज्ञानस्य फलम्‌ । तद्धि फलमिव फलम्‌, अविद्यापनयनमात्रेणाविर्भावात्‌ । एतदुक्तं भवति- त्वयाप्युपासनाविधिपरत्वं वेदान्तानामभ्युपगच्छता नित्यशुद्धबुद्धत्वादिरूपब्रह्मात्मता जीवस्य स्वाभाविकी वेदान्तगम्यास्थीयते । सा चोपासनाविषयस्य विधेर्न फलम्‌, नित्यत्वादकार्यत्वात्‌ । नाप्यनाद्यविद्यापिधानापनय, तस्य स्वविरोधिविद्योदयादेव भावात्‌ । नापि विद्योदय, तस्यापि श्रवणमननपूर्वकोपासनाजनितसंस्कारसचिवादेव चेतसो भावात्‌ । उपासनासंस्कारवदुपासनापूर्वमपि चेतसहकारि ; दृष्टं च खलु नैयोगिकं फलमैहिकमपि, यथा चित्राकारीर्यादिनियोगानामनियतनियतफलानामैहिकफलेति चेत्‌, न ; गान्धर्वशास्त्रार्थेपासनावासनाया इवापूर्वानपेक्षाया षट्जादिसाक्षात्कारे वेदान्तार्थोपासनावासनाया जीवस्य ब्रह्मभावसाक्षात्कारेऽनपेक्षाया एव सामर्थ्यात्‌ । तथा चामृतीभावं प्रत्यहेतुत्वादुपासनापूर्वस्य नामृतत्वकामस्तत्कार्यमवबोद्धुमर्हति ।

अन्यदिच्छत्यन्यत्करोतीति हि विप्रतिषिद्धम्‌ । न च तत्काम क्रियामेव कार्यमवगमिष्यति नापूर्वमिति सांप्रतम्‌ ; तस्या मानान्तरादेव तत्साधनत्वप्रतीतेर्विधेर्वैयर्थ्यात्‌ । न चावघातादिविधितुल्यता, तत्रापि नियमापूर्वस्यान्यतोऽनवगते । न च ब्रह्मभूयादन्यदमृतत्वमार्थवादिकं किंचिदस्ति, येन तत्काम उपासनायामधिक्रियेत । विश्वजिन्न्यायेन तु स्वर्गकल्पनायां तस्य सातिशयत्वं क्षयिष्णुत्वं चेति न नित्यफलत्वमुपासनाया । तस्माद्ब्रह्मभूयस्याविद्यापिधानापनयमात्रेणाविर्भावात्‌, अविद्यापनयस्य च वेदान्तार्थविज्ञानादवगतिपर्यन्तादेव संभवात्‌, उपासनाया संस्कारहेतुभावस्य संस्कारस्य च साक्षात्कारोपजनने मनसाचिव्यस्य च मानान्तरसिद्धत्वात्‌. ’आत्मेत्येवोपासीत’ इति न विधि ; अपि तु विधिसरूपोऽयम्‌ ; यथोपांशुयाजवाक्ये ’विष्णुरुपांशु यष्टव्य’ इत्यादयो विधिसरूपा न विधय-इति तात्पर्यार्थ । श्रुतिस्मृतिन्यायप्रसिद्धम्‌ इत्युक्तम्‌ । तत्र श्रुतिं दर्शयति- तथा च श्रुति इति । न्यायमाह- अत एव इति । यत्किल स्वाभाविकं तन्नित्यम्‌, यथा चैतन्यम्‌ ; स्वाभाविकं चेदम्‌ ; तस्मान्नित्यम्‌ ।

परे हि द्वयीं नित्यतामाहु-कूटस्थनित्यता परिणामिनित्यतां च । तत्र नित्यमित्युक्ते मा भूदस्य परिणामिनित्यतेत्याह- तत्र किंचित्‌ इति । परिणामिनित्यता हि न पारमार्थिकी । तथा हि-तत्सर्वात्मना वा परिणमते एकदेशेन वा ? सर्वात्मना परिणामे कथं न तत्त्वव्याहृति ? एकदेशपरिणामे वा स एकदेशस्ततो भिन्नो वा अभिन्नो वा ? भिन्नश्चेत्‌ कथं तस्य परिणाम ? न ह्यन्यस्मिन्‌ परिणममानेऽन्य परिणमति, अतिप्रसङ्‌गात्‌ । अभेदे वा कथं न सर्वात्मना परिणाम ?

भिन्नाभिन्नं तदिति चेत्‌ ; तथा हि-तदेव कारणात्मनाभिन्नम्‌, भिन्नं च कार्यात्मना, कटकादय इवाभिन्ना हाटकात्मना भिन्नाश्च कटकाद्यात्मना । न च भेदाभेदयोर्विरोधान्नैकत्र समवाय इति युक्तम्‌ । विरुद्धमिति न क्व

संप्रत्यय ? यत्प्रमाणविपर्ययेण वर्तते । यत्तु यथा प्रमाणेनावगम्यते तस्य तथाभाव एव । ’कुण्डलमिदं सुवर्णम्‌’ इति सामानाधिकरण्यप्रत्यये व्यक्तं भेदाभेदौ चकास्त ; तथा हि-आत्यन्तिकेऽभेदेऽन्यतरस्य द्विरवभासप्रसङ्‌ग ; भेदे चात्यन्तिके न सामानाधिकरण्यं गवाश्ववत्‌ ; आधाराधेयभावे एकाश्रयत्वे वा न सामानाधिकरण्यम्‌ ; न हि भवति कुण्डं बदरमिति ; नाप्येकासनस्थयोश्चैत्रमैत्रयोश्चैत्रो मैत्र इति ; सोऽयमबाधितोऽसंदिग्ध सर्वजनीन सामानाधिकरण्यप्रत्यय एव

कार्यकारणयोर्भेदाभेदौ व्यवस्थापयति ; तथा च कार्याणां कारणात्मत्वात्‌ कारणस्य च सद्रूपस्य सर्वत्रानुगमात्‌, सद्रूपेणाभेद कार्यस्य जगत ; भेद कार्यरूपेण गोघटादिनेति ; यथाहु-

कार्यरूपेण नानात्वमभेद कारणात्मना ।

हेमात्मना यथाभेद कुण्डलाद्यात्मना भिदा ।। इति ।

अत्रोच्यते-क पुनरयं भेदो नाम, य सहाभेदेनैकत्र भवेत्‌ ? परस्पराभाव इति चेत्‌, किमयं कार्यकारणयो कटकहाटकयोरस्ति न वा ? न चेत्‌, एकत्वमेवास्ति, न च भेद । अस्ति चेत्‌ भेद एव, नाभेद । न च भावाभावयोरविरोध, सहावस्थानासंभवात्‌ । संभवे वा कटकवर्धमानयोरपि तत्त्वेनाभेदप्रसङ्‌ग, भेदस्याभेदाविरोधात्‌ । अपि च कटकस्य हाटकादभेदे यथा हाटकात्मना कटकमुकुटकुण्डलादयो न भिद्यन्ते एवं कटकात्मनापि न भिद्येरन्‌, कटकस्य हाटकादभेदात्‌ । तथा च हाटकमेव वस्तुसत्‌ न कटकादय, भेदस्याप्रतिभासनात्‌ ।

अथ हाटकत्वेनैवाभेदो न कटकत्वेन ; तेन तु भेद एव कुण्डलादे ।

यदि हाटकादभिन्न कटक कथमयं कुण्डलादिषु नानुवर्तते ? नानुवर्तते चेत्‌ कथं हाटकादभिन्न कटक ? ये हि यस्मिन्ननुवर्तमाने व्यावर्तन्ते ते ततो भिन्ना एव, यथा सूत्रात्कुसुमभेदा । नानुवर्तन्ते चानुवर्तमानेऽपि हाटकत्वे कुण्डलादय ; तस्मात्तेऽपि हाटकाद्भिन्ना एवेति । सत्तानुवृत्त्या च सर्ववस्त्वनुगमे ’इदमिह नेदम्‌, इदमेवं नेदम्‌’ इति विभागो न स्यात्‌, कस्यचित्‌ क्वचित्‌ कदाचित्‌ कथंचिद्विवेकहेतोरभावात्‌ । अपि च दूरात्कनकमित्यवगते न तस्य कुण्डलादयो विशेषा जिज्ञास्येरन्‌, कनकादभेदात्तेषाम्‌, तस्य च ज्ञातत्वात्‌ ।

अथ भेदोऽप्यस्ति कनकात्‌ कुण्डलादीनामिति कनकावगमेऽप्यज्ञातास्ते ।

नन्वभेदोऽप्यस्तीति किं न ज्ञाता ? प्रत्युत ज्ञानमेव तेषां युक्तम्‌ ; कारणाभावे हि कार्यभाव औत्सर्गिक ; स च कारणसत्तया अपोद्यते । अस्ति चाभेदे कारणसत्तेति कनके ज्ञाते ज्ञाता एव कुण्डलादय इति तज्जिज्ञासाज्ञानानि चानर्थकानि स्यु । तेन यस्मिन्‌ गृह्यमाणे यन्न गृह्यते तत्ततो भिद्यते ; यथा करभे गृह्यमाणेऽगृह्यमाणे रासभ करभात्‌ । गृह्यमाणे च दूरतो हेम्नि न गृह्यन्ते तस्य भेदा कुण्डलादय ; तस्मात्ते हेम्नो भिद्यन्ते ।

कथं तर्हि हेम कुण्डलमिति सामानाधिकरण्यम्‌ इति चेत्‌, न ह्याधाराधेयभावे समानाश्रयत्वे वा वा सामानाधिकरण्यमित्युक्तम्‌ । अथानुवृत्तिव्यावृत्तिव्यवस्था च हेम्नि ज्ञाते कुण्डलादिजिज्ञासा च कथम्‌ ? न खल्वभेदे ऐकान्तिकेऽनैकान्तिके चैतदुभयमुपपद्यते इत्युक्तम्‌ । तस्माद्भेदाभेदयोरन्यतरस्मिन्नवहेयेऽभेदो पादानैव भेदकल्पना, न भेदोपादानाभेदकल्पनेति युक्तम्‌ । भिद्यमानतन्त्रत्वाद्भेदस्य, भिद्यमानानां च प्रत्येकमेकत्वात्‌, एकाभावे चानाश्रयस्य भेदस्यायोगात्‌, एकत्वस्य च भेदानधीनत्वात्‌, नायमयं इति च भेदग्रहस्य प्रतियोगिग्रहसापेक्षत्वात्‌, एकत्वग्रहस्य चान्यानपेक्षत्वात्‌, अभेदोपादानैवानिर्वचनीयभेदकल्पनेति सांप्रतम्‌ । तथा च श्रुति ’मृत्तिकेत्येव सत्यम्‌’ इति । तस्मात्‌ कूटस्थनित्यतैव पारमार्थिकी. न परिणामिनित्यतेति सिद्धम्‌ ।

व्योमवत्‌ इति च दृष्टान्त परसिद्ध, अस्मन्मते तस्यापि कार्यत्वेनानित्यत्वात्‌ । अत्र च कूटस्थनित्यम्‌ इति निर्वर्त्यकर्मतामपाकरोति । सर्वव्यापि इति प्राप्यकर्मताम्‌ । सर्वविक्रियारहितम्‌ इति विकार्यकर्मताम्‌ । निरवयवम्‌ इति संस्कार्यकर्मताम्‌ । ्व्राीहीणां खलु प्रोक्षणेन संस्काराख्योंऽशो यथा जन्यते, नैवं ब्रह्मणि कश्चिदंश क्रियाधेयोऽस्ति, अनवयवत्वात्‌ ; अनंशत्वादित्यर्थ । पुरुषार्थतामाह- नित्यतृप्तम्‌ इति । तृप्त्या दुखरहितं सुखमुपलक्षयति । क्षुद्दुखनिवृत्तिसहितं हि सुखं तृप्ति । सुखं चाप्रतीयमानं न पुरुषार्थ इत्यत आह-

स्वयंज्योति इति ।

तदेवं स्वमतेन मोक्षाख्यं फलं नित्यं श्रुत्यादिभिरुपपाद्य क्रियानिष्पाद्यस्य तु मोक्षस्यानित्यत्वं प्रसञ्जयति-

तद्यदि इति । न चागमबाध, आगमस्योक्तेन प्रकारेणोपपत्ते । अपि च ज्ञानजन्यापूर्वजनितो मोक्षो नैयोगिक इत्यस्यार्थस्य सन्ति भूयस्य श्रुतयो निवारिका इत्याह- अपि च ब्रह्म वेद इति । अविद्याद्वयप्रतिबन्धापनयमात्रेण च विद्याया मोक्षसाधनत्वम्‌, न स्वतोऽपूर्वोत्पादेन वा इत्यत्रापि श्रुतिरुदाहरति- त्वं हि न पिता इति । न केवलमस्मिन्नर्थे श्रुत्यादय, अपि त्वक्षपादाचार्यसूत्रमपि न्यायमूलमस्तीत्याह- तथा चाचार्यप्रणीतम्‌ इति । आचार्यश्चोक्तलक्षण पुराणे-

आचिनोति च शास्त्रार्थमाचारे स्थापयत्यपि ।

स्वयमाचरते यस्मादाचार्यस्तेन चोच्यते ।। इति । तेन हि प्रणीतं

सूत्रम्‌-’दुखजन्मप्रवृत्तिदोषमिथ्याज्ञानानामुत्तरोत्तरापाये तदनन्तरापायादपवर्ग’ इति । पाठापेक्षया कारणमुत्तरम्‌, कार्यं च पूर्वम्‌ ; कारणापाये कार्यापाय, कफापाये इव कफोद्भवस्य ज्वरस्यापाय । जन्मापाये दखापाय ; प्रवृत्त्यपाये जन्मापाय ; दोषापाये प्रवृत्त्यपाय ; मिथ्याज्ञानापाये दोषापाय । मिथ्याज्ञानं चाविद्या रागाद्युपजननक्रमेण दृष्टेनैव संसारस्य परमं निदानम्‌ । सा च तत्त्वज्ञानेन ब्रह्मात्मैकत्वविज्ञानेनैवावगतिपर्यन्तेन विरोधिना निवर्त्यते । ततोऽविद्यानिवृत्त्या ब्रह्मस्वरूपाविर्भावो मोक्ष ; न तु विद्याकार्यस्तज्जनितापूर्वकार्यो वा- इति सूत्रार्थ । तत्त्वज्ञानान्मिथ्याज्ञानापाय इत्येतावन्मात्रेण सूत्रोपन्यास ; न त्वक्षपादसंमतं तत्त्वज्ञानमिह संमतम्‌ । तदनेनाचार्यान्तरसंवादेनायमर्थो दृढीकृत ।

स्यादेतत्‌ । नैकत्वविज्ञानं यथावस्थितवस्तुविषयम्‌, येन मिथ्याज्ञानं भेदावभासं निवर्तयन्न विधिविषयो भवेत्‌ ; अपि तु संपदादिरूपम्‌ । तथा च विधे प्रागप्राप्तं पुरुषेच्छया कर्तव्यं सत्‌ विधिगोचरो भविष्यति; यथा वृत्त्यन्तरत्वेन मनसो विश्वेदेवसाम्याद्विश्वान्देवान्मनसि संपाद्य मन आलम्बनमविद्यमानसमं कृत्वा प्राधान्येन संपाद्यानां विश्वेषामेव देवानामनुचिन्तनम्‌, तेन चानन्तलोकप्राप्ति ; एवं चिद्रूपसाम्याज्जीवे ब्रह्मस्वरूपं संपाद्य जीवमालम्बनमविद्यमानसमं कृत्वा प्राधान्येन ब्रह्मानुचिन्तनम्‌, तेन चामृतत्वफलप्राप्ति । अध्यासे त्वालम्बनस्यैव प्राधान्येनारोपिततद्भावस्यानुचिन्तनम्‌ ; यथा ’मनो ब्रह्मेत्युपासीत’, ’आदित्यो ब्रह्मेत्यादेश’ ; एवं जीवमब्रह्म ’ब्रह्मेत्युपासीत’ इति ।

क्रियाविशेषयोगाद्वा, यथा ’वायुर्वाव संवर्ग’, ’प्राणो वाव संवर्ग’ ; बाह्या खलु वायुदेवता संवर्ग ; बाह्या खलु वायुदेवता संवर्ग ; स हि वह्न्यादीन्‌ संवृङ्‌क्ते ; महाप्रलयसमये हि वायुर्वह्न्यादीन्संवृत्य संहृत्यात्मनि स्थापयति । यथाह द्रविडाचार्य- ’संहरणाद्वा संवरणाद्वा स्वात्मीभावाद्वायु संवर्ग’ इति । अध्यात्मं च प्राण संवर्ग इति ; स हि सर्वाणि वागादीनि संवृङ्‌क्ते ; प्रायणकाले हि स एव सर्वाणीन्द्रियाणि संगृह्योत्क्रामतीति । सेयं संवर्गदृष्टिर्वायौ प्राणे च दशाशागतं जगद्दर्शयति यथा, एवं जीवात्मनि बृंहणक्रियया ब्रह्मदृष्टिस्मृतत्वाय फलाय कल्पत इति । तदेतेषु त्रिष्वपि पक्षेष्वात्मदर्शनोपासनादय प्रधानकर्माणि, अपूर्वविषयत्वात्‌, स्तुतशस्त्रवत्‌

; आत्मा तु द्रव्यं कर्मणि गुण इति । संस्कारो वात्मनो दर्शनं विधीयते । यथा दर्शपूर्णमासप्रकरणे ’पत्न्यवेक्षितमाज्यं भवति’ इति समाम्नातम्‌, प्रकरणिना च गृहीतमुपांशुयागाङ्‌गभूताज्यद्रव्यसंस्कारतया, अवेक्षणं गुणकर्म विधीयते, एवं कर्तृत्वेन क्रत्वङ्‌गभूते आत्मनि ’आत्मा वा अरे द्रष्टव्य’ इति दर्शनं गुणकर्म विधीयते, ’यैस्तु द्रव्यं चिकीर्ष्यते गुणस्तत्र प्रतीयेत’ इति न्यायात्‌ । अत आह- न चेदं ब्रह्मात्मैकत्वविज्ञानम्‌ इति । कुत ? संपदादिरूपे हि ब्रह्मात्मैकत्वविज्ञाने इति । दर्शपूर्णमासप्रकरणे हि समाम्नातमाज्यावेक्षणं तदङ्‌गभूताज्यसंस्कार इति युज्यते । न च ’आत्मा वा अरे द्रष्टव्य’ इत्यादि कस्यचित्प्रकरणे समाम्नातम्‌ । न चानारभ्याधीतमपि ’यस्य पर्णमयी जुहूर्भवति’ इत्यव्यभिचरितक्रतुसंबन्धजुहूद्वारेण जुहूपदं क्रतुं स्मारयद्वाक्येन यथा पर्णताया क्रतुशेषभावमापादयति, नैवमात्माप्यव्यभिचारितक्रतुसंबन्ध, येन तद्दर्शनं क्रत्वङ्‌गं सदात्मानं क्रत्वर्थं संस्कुर्यात्‌ । तेन यद्यप्ययं विधि, तथापि ’सुवर्णं हिरण्यं भार्यम्‌’ इतिवत्‌ विनियोगभङ्‌गेन प्रधानकर्मैव, अपूर्वविषयत्वात्‌, न गुणकर्मेति स्थवीयस्तयैतद्दूषणमनभिधाय सर्वपक्षसाधारणं दूषणमुक्तम्‌ । तदतिरोहितार्थतया न व्याख्यातम्‌ ।

किं च ज्ञानक्रियाविषयत्वविधानमस्य बहुश्रुतिविरुद्धमित्याह- न च विदिक्रिय इति । शङ्‌कते- अविषयत्वे इति । ततश्च शान्तिकर्मणि वेतालोदय इति भाव । निराकरोति- न । कुत? अविद्याकल्पितभेदनिवृत्तिपरत्वात्‌ इति । सर्वमेव हि वाक्यं नेदंतया वस्तुभेदं बोधयितुमर्हति । न हीक्षुक्षीरगुडादीनां मधुररसभेद शक्य आख्यातुम्‌

। एवमन्यत्रापि सर्वत्र द्रष्टव्यम्‌ । तेन प्रमाणान्तरसिद्धे लौकिके एवार्थे यदा गतिरिदृशी शब्दस्य, तदा कैव कथा प्रत्यगात्मन्यलौकिके । अदूरविप्रकर्षेण तु कथंचित्प्रतिपादनमिहापि समानम्‌ । त्वंपदार्थो हि प्रमाता प्रमाणाधीनया प्रमित्या प्रमेयं घटादि व्याप्नोतीत्यविद्याविलसितम्‌ । तदस्य अविषयीभूतोदासीनतत्पदार्थप्रत्यगात्मसामानाधिकरण्येन प्रमातृत्वाभावात्‌ तन्निवृत्तौ प्रमाणादयस्तिस्रो विधा निवर्तन्ते । न हि पक्तुरवस्तुत्वे पाक्यपाकपचनानि वस्तुसन्ति भवितुमर्हन्तीति । तथा हि-

विगलितपराग्वृत्त्यर्थत्वं पदस्य तदस्तदा

त्वमिति हि पदनैकार्थत्वे त्वमित्यपि यत्पदम्‌ ।

तदपि च तदा गत्वैकार्थ्यं विशुद्धचिदात्मतां

त्यजति सकलान्कर्तृत्वादीन्पदार्थमलान्निजान्‌ ।।

इत्यान्तरश्लोक । अत्रैवार्थे श्रुतीरुदाहरति,- तथा च शास्त्रम्‌-यस्यामतम्‌ इति । प्रकृतमुपसंहरति- अतोऽविद्याकल्पित

इति ।

परपक्षे मोक्षस्यानित्यतामापादयति- यस्य तु इति । कार्यमपूर्वं यागादिव्यापारजन्यम्‌ ; तदपेक्षते मोक्ष स्वोत्पत्ताविति । तयो पक्षयो इति ; निर्वर्त्यविकार्ययो । क्षणिकं विज्ञानमात्मेति बौद्धा । तथा च विशुद्धविज्ञानोत्पादो मोक्ष इति निर्वर्त्यो मोक्ष । अन्येषां तु संस्काररूपावस्थामपहाय या कैवल्यावस्थावाप्तिरात्मन स मोक्ष इति विकार्यो मोक्ष ; यथा पयस पूर्वावस्थापहानेनावस्थान्तरप्राप्तिर्विकारो दधीति । तदेतयो पक्षयोर्न नित्यता मोक्षस्य, कार्यत्वात्‌, दधिघटादिवत्‌ ।

’अथ यदत परो दिवो ज्योतिर्दीप्यते’ इति श्रुतेर्ब्रह्मणो विकृताविकृतदेशभेदावगमादविकृतदेशब्रह्मप्राप्ति-

स्वरूपासनादिविधिकार्या भविष्यति ; तथा च प्राप्यकर्मता ब्रह्मण इत्यत आह- न चाप्यत्वेनापि इति । अन्यदन्येन विकृतदेशपरिहाण्याविकृतदेशं प्राप्यते । तद्यथोपवेलं जलधिरतिबहलचपलकल्लोलमालापरस्परा-

स्फालनसमुल्लसत्फेनपुञ्जस्तबकतया विकृत, मध्ये तु प्रशान्तसकलकल्लोलोपसर्ग स्वच्छ स्थिरतयाविकृत, तस्य मध्यमविकृतं पौतिक पोतेन प्राप्नोति । जीवस्तु ब्रह्मैवेति किं केन प्राप्यताम्‌? भेदाश्रयात्वात्प्राप्तेरित्यर्थ ।

अथ जीवो ब्रह्मणो भिन्नस्तथापि न तेन ब्रह्माप्यते, ब्रह्मणो विभुत्वेन नित्यप्राप्तत्वादित्याह

- स्वरूपव्यतिरिक्तत्वेऽपि इति ।

संस्कारकर्मतामपाकरोति- नापि संस्कार्य इति । द्वयी हि संस्कार्यता, गुणाधानेन वा, यथा बीजपूरकुसुमस्य लाक्षारसावसेक ; तेन हि तत्कुसुमं संस्कृतं लाक्षारससवर्णं फलं प्रसूते ; दोषापनयेन वा ; यथा

मलिनमादर्शतलं निघृष्टमिष्टकाचूर्णेनोद्भासितभास्वरत्वं संस्कृतं भवति । तत्र न तावद्ब्रह्मणि गुणाधानं संभवति । गुणो हि ब्रह्मण स्वभावो वा भिन्नो वा ? स्वभावश्चेत्‌ कथमाधेय, तस्य नित्यवात्‌ । भिन्नत्वे तु कार्यत्वेन मोक्षस्यानित्यत्वप्रसङ्‌ग । न च भेदे धर्मधर्मिभाव, गवाश्ववत्‌ । भेदाभेदश्च व्युदस्त, विरोधात्‌ । तदनेनाभिसंधिनोक्तम्‌- अनाधेयातिशयब्रह्मस्वरूपत्वान्मोक्षस्य इति । द्वितीयं पक्षं प्रतिक्षिपति- नापि दोषापनयनेन इति । अशुद्धि सती दर्पणे निवर्तते ; न तु ब्रह्मणि असती निवर्तनीया, नित्यनिवृत्तत्वादित्यर्थ ।

शङ्‌कते- स्वात्मधर्म एव इति । ब्रह्मस्वभाव एव मोक्षोऽनाद्यविद्यामलावृत उपासनादिक्रिययात्मनि संस्क्रियमाणेऽभिव्यज्यते, न तु क्रियते । एतदुक्तं भवति- नित्यशुद्धत्वमात्मनोऽसिद्धम्‌, संसारावस्थायामविद्यामलिनत्वादिति । शङ्‌कां निराकरोति- न । कुत ? क्रियाश्रयत्वानुपपत्ते । नाविद्या ब्रह्माश्रया, किं तु जीवे ; सा त्वनिर्वचनीयेत्युक्तम्‌ ; तेन नित्यशुद्धमेव ब्रह्म । अभ्युपेत्य त्वशुद्धिं क्रियासंस्कार्यत्वं दूष्यते । क्रिया हि ब्रह्मसमवेता वा ब्रह्म संस्कुर्यात्‌, यथा निघर्षणमिष्टकाचूर्णसंयोगविभागप्रचयो निरन्तर आदर्शतलसमवेत ; अन्यसमवेता वा । न तावद्ब्रह्मधर्म क्रिया, तस्या स्वाश्रयविकारहेतुत्वेन ब्रह्मणो नित्यत्वव्याघातात्‌ । अन्याश्रया तु कथमन्यस्योपकरोति, अतिप्रसङ्‌गात्‌ । न हि दर्पणे निघृष्यमाणे मणिर्विशुद्धो दृष्ट । तच्चानिष्टम्‌ इति । तदा बाधनं परामृशति ।

अत्र व्यभिचारं चोदयति- ननु देहाश्रयया इति ।

परिहरति- न देहसंहतस्य इति । अनाद्यनिर्वाच्याविद्योपधानमेव ब्रह्मणो जीव इति च क्षेत्रज्ञ इति चाचक्षते

। स च स्थूलसूक्ष्मशरीरेन्द्रियादिसंहतस्तत्संघातमध्यपतितस्तदभेदेनाहमितिप्रत्ययविषयीभूत ; अत शरीरादिसंस्कार शरीरादिधर्मोऽप्यात्मनो भवति, तदभेदाध्यवसायात्‌ ; यथा अङ्‌गरागधर्म सुगन्धिता कामिनीनां व्यपदिश्यते । तेनात्रापि यदाश्रिता क्रिया सांव्यवहारिकप्रमाणविषयीकृता तस्यैव संस्कारो नान्यस्येति न व्यभिचार । तत्त्वतस्तु न क्रिया न संस्कार इति । सनिदर्शनं तु शेषमध्यासभाष्ये एव कृतव्याख्यानमिति नेह व्याख्यातम्‌ । तयोरन्य पिप्पलम्‌ इति । अन्यो जीवात्मा । पिप्पलं कर्मफलम्‌ । अनश्नन्नन्य इति । परमात्मा । संहतस्यैव भोक्तृत्वमाह मन्त्रवर्ण- आत्मेन्द्रिय इति । अनुपहितशुद्धस्वभावब्रह्मप्रदर्शनपरौ मन्त्रौ पठति- एको देव इति । शुक्रं दीप्तिमत्‌ ; अ्व्राणं दुखरहितम्‌ ; अस्राविरं अविगलितम्‌, अविनाशीति यावत्‌ । उपसंहरति- तस्मात्‌ इति ।

ननु मा भून्निर्वर्त्यादिकर्मताचतुष्टयी ; पञ्चमी तु काचित्‌ विधा भविष्यति, यया मोक्षस्य कर्मता घटिष्यत इत्यत आह- अतोऽन्यत्‌ इति । एभ्य प्रकारेभ्यो न प्रकारान्तरमन्यदस्ति, यतो मोक्षस्य क्रियानुप्रवेशो भविष्यति । एतदुक्तं भवति- चतसृणां विधानां मध्येऽन्यतमतया क्रियाफलत्वं व्याप्तम्‌ ; सा च मोक्षाद्व्यावर्तमाना व्यापकानुपलब्ध्या मोक्षस्य क्रियाफलत्वं व्यावर्तयतीति । तत्किं मोक्षे क्रियैव नास्ति ? तथा च तदर्थानि शास्त्राणि तदर्थाश्च प्रवृत्तयोऽनर्थकानीत्यत उपसंहारव्याजेनाह- तस्माज्ज्ञानमेकम्‌ इति ।

अथ ज्ञानं क्रिया मानसी कस्मान्न विधिगोचर ? कस्माच्च तस्या फलं निर्वर्त्यादिष्वन्यतमं न मोक्ष ? इति चोदयति- ननु ज्ञानम्‌ इति । परिहरति- न । कुत ? वैलक्षण्यात्‌ । अयमर्थ-सत्यम्‌, ज्ञानं मानसी क्रिया ; त्वियं ब्रह्मणि फलं जनयितुमर्हति, तस्य स्वयंप्रकाशतया विदिक्रियाकर्मभावानुपपत्तेरित्युक्तम्‌ । तदेतस्मिन्वैलक्षण्ये स्थिते एव वैलक्षण्यान्तरमाह- क्रिया हि नाम सा इति । यत्र विषये वस्तुस्वरूपनिरपेक्षैव चोद्यते - यथा देवतासंप्रदानकहविर्ग्रहणे देवतावस्तुस्वरूपानपेक्षा देवताध्यानक्रिया ; यथा वा योषिति

अग्निवस्त्वनपेक्षाग्निबुद्धि- या सा क्रिया हि नाम इति योजना । न हि ’यस्यै देवतायै हविर्गृहीतं स्यात्तां ध्यायेद्वषट्करिष्यन्‌’ इत्यस्माद्विधे प्राग्देवताध्यानं प्राप्तम्‌ । प्राप्तं त्वधीतवेदान्तस्य विदितपदतदर्थसंबन्धस्याधिगतशब्दन्यायतत्त्वस्य ’सदेव सोम्येदम्‌’ इत्यादे ’तत्त्वमसि’ इत्यन्तात्संदर्भात्‌ ब्रह्मात्मभावज्ञानम्‌, शब्दप्रमाणसामर्थ्यात्‌, इन्द्रियार्थसंनिकर्षसामर्थ्यादिव प्रणिहितमनस स्फीतालोकमध्यवर्तिकुम्भानुभव । न ह्यसौ स्वसामग्रीबललब्धजन्मा मनुजेच्छयान्यथाकर्तुमकर्तुं वा शक्य, देवताध्यानवत्‌, येनार्थवानत्र विधि स्यात्‌ । न चोपासना वानुभवपर्यन्तता वास्य विधेर्गोचर, तयोरन्वयव्यतिरेकावधृतसामर्थ्ययो साक्षात्कारे वा अनाद्यविद्यापनये वा विधिमन्तरेण प्राप्तत्वेन

पुरुषेच्छयान्यथाकर्तुमकर्तुं वा अशक्यत्वात्‌ । तस्माद्ब्रह्मज्ञानं मानसी क्रियापि न विधिगोचर । पुरुषचित्तव्यापाराधीनायास्तु क्रियाया वस्तुस्वरूपनिरपेक्षिता क्वचिदविरोधिनी, यथा देवताध्यानक्रियाया ; न ह्यत्र वस्तुस्वरूपेण कश्चिद्विरोध ; क्वचिद्वस्तुस्वरूपविरोधिनी, यथा योषित्पुरुषयोरग्निबुद्धि-इत्येतावता भेदेन निदर्शनामिथुनद्वयोपन्यास । क्रियैव इत्येवकारेण वस्तुतन्त्रत्वमपाकरोति ।

ननु ’आत्मेत्येवोपासीत’ इत्यादयो विधय श्रूयन्ते । न च ते प्रमत्तगीता ; तुल्यं हि सांप्रदायिकम्‌ ; तस्माद्विधेयेनात्र भवितव्यमित्यत आह- तद्विषये लिङ्‌गादय इति । सत्यं श्रूयन्ते लिङ्‌गादय ; न त्वमी विधिविषया, तद्विषयत्वेऽप्रामाण्यप्रसङ्‌गात्‌ । हेयोपादेयविषयो हि विधि । स एव च हेय उपादेयो वा, यं पुरुष कर्तुमकर्तुमन्यथा वा कर्तुं शक्नोति । तत्रैव च समर्थ कर्ताधिकृतो नियोज्यो भवति। न चैवंभूतान्यात्मश्रवणमननोपासनदर्शनानीति विषयतदनुष्ठात्रोर्विधिव्यापकयोरभावाद्विधेरभाव इति प्रयुक्ता अपि लिङादय प्रवर्तनायामसमर्था उपल इव क्षुरतैक्ष्ण्यं कुण्ठमप्रमाणीभवन्तीति । अनियोज्यविषयत्वात्‌ इति ; समर्थो हि कर्ताधिकारी नियोज्य ; असामर्थ्ये तु न कर्तृता ; ततो नाधिकृत, अतो न नियोज्य इत्यर्थ ।

यदि विरोधाभान्न विधिवचनानि, किमर्थानि तर्हि वचनान्येतानि विधिच्छायानीति पृच्छति- किमर्थानि इति । न चानर्थकानि युक्तानि, स्वाध्यायविध्यधीनग्रहणत्वानुपपत्तेरिति भाव । उत्तरम्‌- स्वाभाविक इति । अन्यत प्राप्ता एव हि श्रवणादयो विधिसरूपैर्वाक्यैरनूद्यन्ते । न चानुवादोऽप्यप्रयोजन, प्रवृत्तिविशेषकरत्वात्‌ । तथाहि- तत्तदिष्टानिष्टविषयेप्साजिहासापहृतहृदयतया बहिर्मुखो न प्रत्यगात्मनि मन समाधातुमर्हति । आत्मश्रवणादिविधिसरूपैस्तु वचनैर्मनसो विषयस्रोत खिलीकृत्य प्रत्यगात्मस्रोत उद्घाट्यत इति

प्रवृत्तिविशेषकरता अनुवादानामस्तीति सप्रयोजनतया स्वाध्यायविध्यधीनग्रहणत्वमुपपद्यत इति ।

यच्च चोदितमात्मज्ञानमनुष्ठानानङ्‌गत्वादपुरुषार्थ इति तदयुक्तम्‌ ; स्वतोऽस्य पुरुषार्थत्वे सिद्धे यदनुष्ठानानङ्‌गत्वं तद्भूषणं न दूषणमित्याह- यदपि इति । अनुसंज्वरेत्‌ शरीरं तप्यमानमनुतप्येत । सुगममन्यत्‌ । प्रकृतमुपसंहरति- तस्मान्न प्रतिपत्ति इति ।

प्रकृतिसिद्ध्यर्थमेकदेशिमतं दूषयितुमनुभाषते- यदपि केचिदाहु इति । दूषयति- तन्न इति । इदमत्राकूतम्‌-

कार्यबोधे यथा चेष्टा लिङ्‌गं हर्षादयस्तथा ।

सिद्धबोधेऽर्थवत्तैवं शास्त्रत्वं हितशासनात्‌ ।।

यदि हि पदानां कार्याभिधाने तदर्थस्वार्थाभिधाने वा नियमेन वृद्धव्यवहारे सामर्थ्यमबधृतं भवेत्‌, न भवेदहेयानुपादेयभूतब्रह्मात्मतापरत्वमुपनिषदाम्‌ ; तत्राविदितसामर्थ्यत्वात्पदानां लोके, तत्पूर्वकत्वाच्च वैदिकार्थप्रतीते । अथ तु भूतेऽप्यर्थे पदानां लोके शक्य संगतिग्रह, तत उपनिषदां तत्परत्वं पौर्वापर्यपर्यालोचनयावगम्यमानमपह्नुत्य न कार्यपरत्वं शक्यं कल्पयितुम्‌, श्रुतहान्यश्रुतकल्पनाप्रसङ्‌गात्‌ । तत्र तावदेवमकार्येऽर्थे न संगतिग्रह, यदि तत्पर प्रयोगो न लोके दृश्येत, तत्प्रत्ययो वा व्युत्पन्नस्योन्नेतुं न शक्येते । न तावत्तत्पर प्रयोगो न दृश्यते लोके,

