।। अथ तृतीयाध्याये  गुणोपसंहाराख्यः तृतीयः पादः ।।
।। सर्ववेदान्तप्रत्ययाधिकरणम् ।। (3-3-1) 

मुमुक्षुभिरुपास्यत्वप्राप्यतासिद्धये हरेः ।
निरस्ताखिलदोषत्वकल्याणाश्रयतादिकम् ।। 290 ।।
पूर्वपादे प्रोक्तमस्मिन् पादे निगममौलिषु।  
श्रुतानां ब्रह्मविद्यानां भेदाभेदविचिन्तनम् ।। 291 ।।
गुणोपसंहारतदभावनिर्णयसिद्धये ।
क्रियतेऽधिकृतावत्र नानाशाखासु संश्रुता ।।
वैश्वानरादिविद्यैका भिन्ना वा तत्र तत्र  च ।
इत्थमाशंक्य सर्वत्र श्रुता सैकेति कथ्यते ।। 293 ।।
पू-वैश्वानरादिका विद्याऽनेकशखासु  संश्रुता ।
अविशेषपुनःश्रुत्या तथा प्रकरणान्तरात् ।। 194 ।।
नानैव स्यात्  तदुभयं भेदकं ह्यत एव च ।
अथर्वशाखिनामेव शिरोव्रतवतां श्रुतः ।। 195 ।।
विद्योपदेशनियमः तेषामेवेति हि स्थले ।
युज्यतेऽत्र तु विद्यैक्ये विद्याङ्गैतद्ब्रतस्य  हि ।।  296 ।।
प्राप्तेः शाख्यन्तराणां च नियमो नोपपद्यते ।
सि-मैवं सर्वश्रुतुशिरोज्ञायमानमुपासनम् ।। 297।। 
वैश्वानराद्यभिन्नं स्यात् चोदनाद्यविशेषतः ।
फलसंयोगरूपाख्या गृह्यनेतेऽत्रादिशब्दतः ।। 298 ।।
चोदना विधिवाक्यं स्यात् रूपं वेद्याकृतिर्भवेत् । 
ब्रह्मप्राप्तिः फलं चाख्या संज्ञैषामविशेषतः ।। 299 ।। 
शाखान्तरे प्रत्यभिज्ञ सेयं विद्येति जायते ।
छान्दोग्येऽग्निरहस्ये च श्रुत एतदुपासने ।। 300 ।।
ऐक्यात्तचोचदनादीनां प्रत्यभिज्ञानसंभवात् ।
स्थलद्वये च विदेयाक्यं न तु तद्भेद इष्यते ।। 301 ।।
 सि.सू-भेदान्नेति चेदेकस्यामपि ।। (3-3-2)
 अविशेषपुनःश्रुत्या भिन्नप्रकरणेन च ।
विद्याभेदप्रतीतेर्न विद्यैक्यमिति चेन्न तत् ।। 302 ।।
एकत्वेऽपि तु विद्यायाः प्रतिपत्तृविभेदतः ।
पुनःश्रुत्यादि युक्तं स्यादेकस्मन् प्रतिपत्तरि ।। 303 ।।
तद्द्वयं यत्र तत्रैतदन्यथानुपपत्तितः ।
विधेयभोदो, न त्वत्तर प्रतिपत्तुभिदास्थले ।। 304।।
तत्तत्प्रतीत्यर्थतया पुनःश्रुत्यादियोगतः ।
तस्माद्विधेयान्तरस्य न कदाप्यत्र संभवः ।। 305 ।।
सु.सू-स्वाध्यायस्य तथात्वे हि समाचारेऽधिकाराच्च सववच्च तन्नियमः ।। (3-3-3)
अथर्वशाखिनामेव शिरोव्रतवतामिह ।
विद्योपदेशनियमदर्शनात्तद्भिदेति यत् ।। 306 ।।
तन्न यस्मान्न विद्याङ्गं शिरोव्रतमिदं श्रुतम् ।
स्वाध्यायस्य हि तज्जन्यसंस्कारप्राप्तिसिद्धये ।। 307 ।।
व्रतोपदेशनियमः नैतदित्यादिवाक्यतः ।
अस्य व्रतस्याध्ययनसंयोगो ज्ञायते खलु ।। 308 ।।
"इदं वेदव्रतेने" ति वेदाङ्गत्वस्य वेदनात् ।
समाचाराभिधे ग्रन्थेऽप्यधीत्यङ्गमिदं व्रतम् ।। 309 ।।
वेदार्थको ब्रह्मशब्दो "ब्रह्मविद्या"मिति श्रुतौ ।
सवहोमा यथैकाग्नौ तद्वेदे स्यात्तथा व्रतम्।। 390 ।।
सि.सू-दर्शयति च ।। (3-3-4) 
उपास्तेस्सर्ववेदान्तप्रत्ययत्वं श्रुतिः स्फुटम् ।
दर्शयत्येव यत्साम्नि दहोपास्तौ गुणाष्टकम् ।। 311 ।।
"तस्मिन् यदन्तस्तदि"ति प्रोक्तं तत तैत्तिरीयके ।
उपजीव्यैव तत्रापि तह्रमित्यादिनेशितुः ।। 312 ।।
 तद्युकुतस्योपास्तिमात्रं विहितं  तत्स्थलद्वये ।
गुणोपसंहृतेरेव विदेयाक्येन हि युज्यते ।। 313 ।।
अव-शाखान्तराधिकरणन्यायसिद्धं पुरेरितम् ।
विद्यैकत्वं स्थिरीकृत्य तत्प्रयोजनमुच्यते ।। 324 ।।
सि.सू. - उपसंहारोऽर्थाभेदाद्विधिशेषवत्समाने च ।। (3-3-5) 
दह्राद्युपासने सर्ववेदान्तेषु समे सति ।
एकत्रोक्तगुणस्येष्टा तदन्यत्रोपसंहृतिः ।। 315 ।।
विधिशेषतयैकत्रन विहितस्य गुणस्य च ।
तद्विद्याङ्गतया तत्र सम्बन्धो यद्वदिष्यते ।। 326 ।।
शाखान्तरे श्रुतस्यापि विधिशेषतया तथा ।
अत्र युक्तो हि सम्बन्ध उपकाराविशेषतः ।। 317 ।।
अतो गुणोसंहारफलं विद्यैक्यमुच्यते ।
वैश्वानराद्युपास्तिस्सा सर्वत्रैकेत्यतः स्थितम् ।।
।। इति सर्ववेदान्तप्रत्ययाधिकरणम् ।। 
।। अन्यथात्वाधिकरणम् ।। (3-3-2)
पू.सू.-अन्यथात्वं शब्दादिति चेन्नाविशेषात् ।। (3-3-6) 
अव-वाजिश्रुतौ सामनेदेऽप्युद्गीथोपासने श्रुते ।
अविशिष्टं चोदनादि स्थलयोरुभयोरपि ।। 319 ।।
वाजिशखोक्तविद्यायां कृतमुद्गानकर्तरि ।
प्राणदृष्टिविधानं, तत्फलं शत्रुजयः श्रुतम् ।।320 ।।
छान्दोग्ये त्वत्र विद्यायां कृतमुद्गानकर्मणि ।
उद्गीथे तद्विधानं तफत्लं पूर्ववदीरितम् ।। 321 ।।
उपास्त्यभेदवाद्यत्र सिद्धान्त्यर्थमनृद्य तम् ।
क्षिपन्नाह स्वभिमतं सूत्रे  पूर्वोत्तरांशतः ।। 322 ।।
 सि.- अध्यस्तप्राणभावस्योद्गीथस्यैव स्थलद्वये ।
 उपास्यत्वाश्रवणतः चोदनाद्यविशेषतः ।। 323 ।।
विद्यैक्यं पूर्वपक्षीष्टं  न युक्तं रूपभेदतः ।
रूपान्यथात्वं ह्यत्रत्यशब्दभेदात्प्रतीयते ।। 324 ।।
"तेभ्य एष प्राण उदागाय" दित्यादिशब्दतः ।
उद्गानकर्तरि प्राणदृष्टिर्वाजिश्रुतौ श्रुता ।। 325 ।।
 साम्नि "प्रणस्तमुद्गीथमुपासाञ्चक्रिरे" श्रुतेः।
उद्गानकर्मणि प्राणदृष्टिरेवं प्रतीयते ।। 326 ।।
तस्माद्रूरूपान्यथात्वेन  विधेयस्य भिदा ततः ।
पू-चोदनादौ स्थितेऽप्यत्रन भवेद्विद्याभिदेति चेत् ।। 327 ।।
तन्नाविशेषादुर्गीथेनोद्गीथमिति चोभयोः ।
श्रुत्योरुपक्रमे स्पष्टमुद्गीथस्याविशेषतः ।। 328 ।।
 उपास्यत्वं ज्ञायतेऽतः प्रक्रमाबाधसिद्धये ।
"तेभ्य एष प्राण उदगाय" दित्यन्तिमश्रुतौ ।। 329 ।।
अध्यस्तप्रामभावेऽत्रोद्गीथ उद्गानकर्मणि ।
सौकर्यातिशयेनैव कर्तृत्वमुपचर्यते ।। 330 ।।
उपक्रमविरोधस्स्यादन्यथात्रार्थवर्णने ।
 अतो विद्यैक्यमेवेति प्राप्ते सिद्धान्त उच्यते ।। 331 ।।
सि.सू.- न वा प्रकरणभेदात्परोवरीयस्त्वादिवत् ।। (3-3-7)
 न विद्यैक्यं प्रकरणभेदादोमिति सामनि ।
प्रस्तुत्योद्गीथाङ्गभबतपास्यं प्रणवं ततः ।। 332 ।।
"अद्गीथमाजहु"रिति श्रुतेरुद्घीथशब्दितः ।
 तादृक्प्रणव एव स्यादुपास्य इति  गम्यते ।। 333 ।।
"उद्गीथेनात्ययामे"ति प्रक्रमात्त्वविशेषतः ।
कृत्स्नोद्गीथो वाजिवेद उपास्यः प्रकृतस्तथा ।। 334 ।।
उद्गीतरि प्राणदृष्ट्योपासनं वाजिनां मतम् ।
सामन्युद्गीथाङ्गभते प्रणवे तदुपासनम् ।। 335 ।।
प्राणदृष्ट्यविशेषेऽपि स्थलयो रूपभेदतः । 
विद्या भिद्यत एवात्र यथैकस्यामपि श्रुतौ ।। 336 ।।
परात्मदृष्टिसाम्येऽपि तदङ्गे प्रणवाक्षरे ।
परोवरीयस्त्वगुणविशिष्टब्रह्मवेदनात् ।। 337 ।।
हिरण्मयत्वगुणकब्रह्मोपास्तिर्विभिद्यते ।
तथा द्वेधाप्यत्र रूपभेदाद्विद्याभिदोच्यते ।। 338 ।।
सि.सू.-संज्ञातश्चेत्तदुक्तमस्ति तु तदपि ।। (3-3-8)
द्वयोरुद्गीथविद्येति संज्ञैक्याद्विद्यायोस्तयोः ।
उक्तं चेदैक्यमेतच्च भेदेऽप्यस्ति विधेययोः ।। 339 ।।
यथा नित्याग्निहोत्रे च कुण्डपाय्ययनस्थले ।
विहितेऽप्यग्निहोत्रेतिसंज्ञैक्यं साममूर्धनि ।। 340 ।।
बह्वीषूद्गीथविद्येति संज्ञैक्यं तद्वदत्न च ।
सि.सू. -व्याप्तेश्च समञअजसम् ।। (3-3-9)
आद्यप्रपाठके सामन्युत्तरोपासनेष्वपि ।। 341 ।।
प्रथमप्रस्तुतोद्गीथावयवप्रणवस्य च ।
व्याप्तेर्वेद्यतया तत्रोद्गीथशब्दस्य चान्तरा ।। 342 ।।
स्थितस्य तादृक्प्रणवविषयत्वं समञ्जसम् ।
पटैकदेशे दग्धेऽपि पटो दग्ध इतीव वाक् ।। 343 ।।
अतश्चोद्गीथाङ्गभूतः प्रणवस्तत्पदेरितः ।
स एव साम्न्युपास्यस्स्यात् प्रामदृष्ट्योत्तरश्रुतौ ।।  344 ।।
कृत्स्नोद्गीथोद्गानकर्तोपास्यः प्राणदृशस ततः ।
विद्याभेदः सिद्ध एव श्रुत्योः पूर्वोक्तयोः स्फुटम् ।।  345 ।।
।। इत्यन्यथात्वाधिकरणम् ।।
 सर्वाभेदाधिकरणम् ।। (3-3-3)
सि-सू-सर्वाभेदादन्यत्रेमे ।। (3-3-10)
मुख्यः प्राणः पुरा  दृष्टिविशेषणतया श्रुतः ।
अत्र तत्प्राणवियस्वतन्त्रोपास्तिरुच्यते ।। 346 ।।
 च्छान्दोग्यवाजिश्रुत्योश्च तथा कौषीतकीश्रुतौ ।
 आम्नायते प्राणविद्या पूरवयोस्तत्र, "यो ह वै।। 347 ।
 ज्येष्ठं च श्रेष्ठ" मित्याद्यैः ज्यैष्ठ्यश्रैष्ठ्यगुणान्वितं।
उपास्यं प्राणमुक्त्वा वाक्चक्षुःश्रोत्रेषु च क्रमात् ।। 348 ।।
वसिष्ठत्वप्रतिष्ठात्वसम्पत्त्याख्यगुणांस्तथा ।
मनस्यायतनत्वाख्यमुक्त्वा वागादिकस्य च ।। 349 ।।
प्राणायत्तस्थितिं तेन विना नाशं प्रदर्श्य च ।
प्राणायत्तस्थितित्वेन तादृक्कार्यत्वतोऽपि च ।। 350 ।।
प्राणस्य ज्यैष्ठ्यमुक्त्वाथ  वसिष्ठत्वादिकान् गुणान् ।
वागादिस्थान् प्राणयोगितया वक्ति श्रुतिद्वयम् ।। 351 ।।
विनैव तान् गुणान् प्राणो ध्येयोऽन्यत्र गुणा यतः ।
वसिष्ठत्वादयः प्राणसम्बन्धित्वेन नेरिताः ।। 352 ।।
कौषीतकीश्रुतौ तस्माद्विद्याभेदादिसंशयः ।
पू-सर्वत्र यद्यपि ध्येयः प्राणौ ज्यैष्ठ्यादिसंयुतः ।। 353 ।।
 तथापि च स एकत्र  वसिष्ठत्वादिसंयुतः ।
ध्येयस्तद्रहितोऽन्यत्र रूपभेदात्ततश्च सा ।। 354 ।।
सि. विद्या भिद्यत एवेति पूर्वपक्षिवचो न सत् ।
नात्र विद्याभेद इमे वसियष्ठत्वादयो गुणाः ।। 355 ।।   
कौषीतक्युक्तविद्यायामप्युपास्यतया स्थिताः ।
प्राणज्यैष्ठ्यश्रैष्ठ्यवचःप्रकारस्याखिलस्य च ।। 356 ।।
तस्यां च कौषीतक्युक्तविद्यायामप्यभेदतः ।
 वागादिस्थवसिष्ठत्वमुखा वागादयश्च ते ।। 357 ।।
 देहश्च प्राण आयत्ता इति तज्ज्जयैष्ठ्यमीरितम् ।
 वागादिभिर्वसिष्ठत्वगुणानां स्वस्ववर्तिनाम् ।। 358 ।।
 प्राणाधीनत्वानुवादमात्रमत्क तु नो कृतम् ।
 नैतावता रूपभेदः वसिष्ठत्वादिसंयुजाम् ।। 359 ।।
 वागादीनां प्राणमात्राधइनकार्यत्ववाक्यतः ।
 प्राणस्य वागादिगतवसिष्ठत्वादि हेतुता ।।  360 ।।
सिद्धा  सैव वसिष्ठत्वाद्यंशयोगित्वमस्य  भिदा द्वयोः ।। 
।। इति सर्वाभेदाधिकरणम् ।।। 
।। आनन्दाद्यधिकरणम् ।। 3-3-4)   
सि.सू.- आनन्दादयः प्रधानस्य ।। (3-3-11)
अव-वसिष्ठत्वादिगुणवत्त्वानुसन्धानमन्तरा ।
ज्यैष्ठ्यश्रैष्ठ्यानुसन्धानं प्राणस्य न भवेदिति ।। 361 ।।
पूर्वे कौषीतकीप्राणविद्यायामपि भाषिता ।
वसिष्ठत्वादिसंप्राप्तिः, तद्वत् यैश्च गुणैर्विना ।। 363 ।।
ब्रह्मस्वरूपावगतिः न भवेत् ते गुणा इह ।
 सर्वास्वप्यनुसन्धेया ब्र्हमविद्यास्वितीर्यते ।। 364 ।।
पू.-भिन्नप्रकरणाधीतगुणानामुपसंहृतौ ।
मानाभावात्तद्गुणानामनन्तत्वेन सर्वथा ।। 365 ।।
सर्वेषामुपसंहर्तुमशक्यत्वाच्च ये गुणाः ।
  सि-तत्र प्रोक्तास्त एवोपसंहार्या इति चेन्न तत् ।। 366 ।।
 आनन्दसत्यज्ञानत्वानन्तत्वामलतात्मकाः ।
 गुणास्सर्वपरोपास्तौ तत्स्वरूपानुबन्धिनः ।। 367 ।।
नियमेनानुसन्धेया गुणिनः परमात्मनः ।
 अखिलेषु परब्र्हमोपासनेषअवप्यभेदतः ।। 368 ।।
  अव- एवं गुण्यपृथग्भावादेवानन्दादिवत्स्फुटम् ।
 परमात्मगुणत्वेन, "तस्य प्रिय"मिति श्रुतौ ।। 369 ।।
 श्रुताः प्रियशिरस्त्वाद्याः सर्वत्र स्युरुपासने ।
 इति चेन्नैव सर्वत्र ते स्युरित्युपपाद्यते ।। 370 ।।
 सि.सू.- प्रियशिरस्त्वाद्यप्राप्तिरुपचयापचयौ हि भेदे ।। (3-3-12)
तेषां गुणानामप्राप्तिरपरात्मगुणत्वतः ।
नो चेत्पक्षाद्यवयवभेदे सति परात्मनः ।।  371 ।।
वृद्धिह्रासौ निभोः स्यातां विरिध्येत ततश्च सा ।
 "सत्यं ज्ञानमथानन्दोऽस्थूल" मित्यादिका श्रुतिः ।। 672 ।।
अव-तर्ह्यश्रुतानामप्यत्र ग्रहणे सर्ववेदने ।
 सर्वे स्युरुपसंहाराशक्तिश्चेत्यत्र कथ्यते ।। 373 ।।
सु.सु-इतरे त्वर्थसामान्यात् ।। (3-3-13)
 आनन्दादय एवानुवर्तन्ते सर्ववेदने ।
 ब्रह्मस्वरूपसामान्यात् ये तद्रूपनिरूपकाः ।। 374 ।।
 ते तत्स्वरूपवत्सर्वत्रानुवर्तन्त एव हि ।
ये निरूपितरूपस्य ब्रह्मणः करुणादयः ।। 375 ।।
तेषां गुण्यपृथक्सिद्धत्वेऽपि यत्र तु ये श्रुताः ।
प्रतीत्यननुबन्धित्वात् ग्राह्यस्तत्रैव   ते गुणाः ।। 376।।
अव-न चेत्प्रियशिरस्त्वाद्याः तत्स्वरूपगुणाः श्रुतौ ।
तेषामुक्तिः किमर्थेति शङ्काऽथ विनिवार्यते ।। 377 ।। 
 सि.सू.-आध्यानाय प्रयोजनाभावात् ।। (3-3-14)
प्रयोजनान्तराभावत् अनुध्यानाय वै कृता ।
 रूपणोक्तिर्वेदितव्यतयाऽऽनन्दमयं परम् ।। 378।।
ब्रह्मोक्तं प्रियमोदादिरूपेणात्र विभज्य च ।
 रूपयित्वा शिरःपक्षपुच्छादित्वेन सुस्फुटम् ।।  379 ।।
बुद्धावारोप्यते तस्मान्न परात्मगुणा इमे ।
सि.सू-आत्मशब्दाच्च ।। (3-3-15)
 "आत्माऽऽनन्दमय" श्रुत्युक्तात्मशब्दादपि स्फुरेत् ।। 380 ।।
 सि.सू.-आत्मशब्दाच्च ।। (3-3-15)
"आत्माऽऽन्दमय" श्रुत्युक्तात्मशब्दादपि श्फुरेत् ।।
परात्मनः प्रियशिरस्त्वादयो न गुणा इति ।
 शिरःपक्षादयस्ते च नात्मघर्मा हि सर्वथा ।। 381 ।।
अव-पूर्वं प्राणमयादावप्यनात्मन्यात्मशब्दत- ।
कथं निश्चीयतेऽत्रस्थतच्छब्दात्परमः पुमान् ।। 382 ।।
सि.सू.- आत्मगृहीतिरितरवदुत्तरात् ।। (3-3-16)
अत्रानन्दमयश्लोक आत्मशब्दात्परात्मनः ।
ग्रहो भवेत् यथा "त्मा वा इदमेक" इति स्थले ।।  383 ।।
आत्मशब्दात्परस्यैव ग्रहणं तद्वदत्र च ।
 अयमर्थस्तदकार्थात् उत्तरश्लोकवर्तिनः ।। 384 ।।
वाक्याद्धि"सोकामयते" त्वेरूपात्प्रतीयते । 
सि.सू-अन्वयादिति चेत् स्यादवधारणात् ।। (3-3-17)
अनात्मस्वात्मशब्दस्य पूर्वं प्राणमयादिषु ।। 385 ।।
अन्वयादुत्तराद्वाक्यात् न निर्णय इहेति चेत् ।
"तस्मादात्मन आकाश" इति प्राक्यप्रकृतेशितुः ।। 386 ।।
क्रमात्प्राणमयाद्येषु तथाऽऽनन्दमये़ऽत्र च ।
 आत्मशब्देनावधृतेस्स्यादेवात्र विनिर्णयः ।। 387 ।।
अवतीर्णाऽऽननन्दमये परात्मधिषणा ततः ।
अन्तराभावतस्तत्रैवोत्तराद्वाक्यतः स्थिता।। 388 ।।
अतोऽपरे परधियैवात्मशब्दान्वयः पुरा ।
तस्मादान्दादिगुणाः स्वीकारयास्स्र्ववेदने ।। 389 ।।
।। इत्यानन्दाद्यधिकरणम् ।। 
।। कार्याख्यानाधिकरणम् ।। (3-3-5)
 सि.सू.-कार्याख्यानादपूर्वम् ।। 3-3-18 ।।
अव- सर्वाभेदाधिकरणे प्राणविद्योपपादके ।
अनुक्तांशविचाराय  प्रवृत्तेयमधिक्रिया ।। 390 ।।
साम्नि वाजसनेये च ज्यैष्ठ्यश्रैष्ठ्यगुणान्वितम् ।
 उपास्यं प्राणमुक्त्वास्य वासस्तवेनाप ईरिताः ।। 391 ।।
"स होवाचेत्याप इति होचुरि"त्यादि सामनि ।
"किं मे वास" इति प्राणेनाथा "पो वास" इत्यथ ।। 392 ।।
तथा "ऽऽचामेदशित्वा चे"त्यादि वाजिश्रुतावपि ।
 किमाचमनमत्रापां प्राणवास्त्वधीरुत ।।  393 ।।
पू.-  विधीयत इति प्राप्ते संशये श्रुतिवाक्यतः ।
 "आचामे"दित्याचमने विधिप्रत्ययदर्शनात् ।।  394 ।।
 "एतमेव" तदित्यत्र वेदने तदभावतः ।
 अनग्नताकीर्तनस्य स्तुत्यर्थत्वन सङ्गतेः ।। 395 ।।
स्मृत्याचारप्राप्ततया भुक्त्याङ्गाचमनस्य च । 
लिङ्गप्रत्ययबलात्प्राणविद्याङ्गाचमनान्तरम् ।। 396 ।।
सि.-विधीयतेऽत्रेति पूरवपक्षस्य च न सङ्गतः ।
अत्रापां प्राणवासस्त्वानुसन्धानं विधीयते ।। 397 ।।
अप्राप्तमप्राप्ताख्यानात् तादृशाख्यान एव हि ।
शब्दस्य स्यादर्थवत्ता वाक्यस्यात्र स्थले ततः ।। 398।।
प्राणवासोदृष्टिपरत्वप्रतीतेरपां स्फुटम्।
आचामस्य प्राप्ततया तमनूद्य तदप्सु च ।। 399 ।।
 प्रामवासस्त्वेन दृष्टिर्विधीयत इति स्थितम् ।
अतोऽद्भिः परिधानं वै प्रोक्तं नाचमनं त्विह ।।  400 ।।
।। इति कार्याख्यानाधिकरणम् ।।
।। समानाधिकरणम् ।। (3-3-6)
 सि.सू-समान एवञ्चभेदात् ।। (3-3-6)
सि.सू.- समान एवञ्चाभेदात् ।। (3-3-19)
ब्रह्मस्वरूपज्ञानानुबन्धित्वेनोपसंहृतिः ।
 सत्यत्वादिगुणानां प्राक् यथा प्रोक्ता तथाऽत्र च ।।  401।।
वशित्वादेश्च सत्येत्छत्वान्तर्गतगुणत्वतः ।
शाण्डिल्यब्रह्मविद्यायामुपसंहार उच्यते ।। 402 ।।
वाजिस्थेऽग्रिरहस्ये च बृहदारण्यकेऽपि च ।
 शाण्डिल्यविद्याऽऽम्नाता द्विः तत्र त्वग्रिरहस्यके ।। 403 ।।
"स आत्मनमुपासीत मनोमय"मनोपरि ।
"सत्यसङ्कल्प"मित्यादि बृहदारण्यकश्रुतौ ।। 404 ।। 
 "मनोमयोऽयं सर्वस्य वशी"त्यादि च पठ्यते ।
पू.- संयोगचोदनाख्यानामैक्येऽपि स्थलयोर्द्वयोः ।। 405 ।।
वशित्वाद्योपास्यगुणभेदाद्रूपभिदा ततः ।
सि.- विद्या भिद्यत एवात्रेत्युक्तिर्नैवोपपद्यते ।। 406 ।।
मनोमयत्वभारूपसत्यसङ्खल्पतादिकाः ।
उभयत्र समाने सत्यधिका ये श्रुता गुणाः ।।  407 ।।
 ।। इति समानाधिकरणम् ।। 
 ।। संबन्धाधिकरणम् ।। (3-3-7)
 पू.सू.- सम्बन्धादेवमन्यत्रापि ।। (3-3-20)
अव.-  उपास्यत्वन सम्बन्धादुबयत्रेशितुः पुरा ।
मनोमयस्यैव चोक्तः विद्यैक्यात् गुणसंग्रहः ।।  409 ।।
तथा व्याहृत्यङ्गकस्य सत्यस्यैकस्य चेशितुः ।
उभयत्रापि सम्बन्धात् विद्यैक्यान्नामधेययोः ।। 410 ।।
 उभयत्रोपसंहारः इत्यर्थऽत्र निरस्यते ।
 मण्डले पुरुषो यश्चदक्षिणेऽक्षिन्नितीव च ।। 411 ।।
प्रक्रम्य बृहदारण्ये सत्यस्य ब्रह्मणोऽक्ष्णि च ।
रवौ च ध्येयतामुक्त्वा व्याहृत्यङ्गयुतत्वतः ।। 412 ।।
अहरित्यहमित्यत्रोपदिष्टे नामनी उभे ।
इमे व्यवस्थिते स्थानद्वयेऽथानिये इति ।। 413 ।।
प्रसक्तेसंशये प्राह पूर्वपक्ष्यर्थमीदृशम् ।
यथा मनोमयत्वादिगुणकस्य परात्मनः ।। 414 ।।
पू. -उपास्यस्यैक्यतो रूपस्यैक्याद्विद्यैक्यतः कृता ।
 गुमोपसंहृतिस्तद्वत् अन्यत्रापि स्थलद्वये ।। 415 ।।
सम्बन्धिनस्सत्यनाम्नः परस्यैकत्वतस्तथा ।
 विदेयाक्यादुभयोर्माम्नोः उभयत्रोपसंहृतिः ।। 416 ।।
 सि.सू.-न वाविसेषात् ।। (3-3-21)
विद्यैक्यादुभयत्रोपसंहार इति तन्न सत् ।
ध्येयरूपविशेषेण रूपं ह्यत्र विशिष्यते ।। 417 ।।
आदित्यस्थानसंबन्धिब्रह्मैकत्रेतरत्र च ।
अक्षिसंबन्धीति रूपभेदाद्विद्यात्र भिद्यते ।। 418 ।।
 शाण्डिल्यविद्यायाः ध्येयस्थानं विभिद्यते ।
तत्र तत्स्थानमेकं हि ततो नाम्नू व्यवस्थिते ।। 419 ।।
सि.सू. दर्शयति च ।। (3-3-22)
अक्ष्यादित्याधारयोश्च तद्गुणानुपसंहृतिम् ।
तद्रूपं यदमुष्येति श्रुती रूपातिदेशतः ।। 420 ।।
विशदं दर्शयत्येव प्राप्त्यपेक्षाऽतिदेशतः ।
 स्वतोऽप्राप्तौ ह्यतो विद्याभेदान्नाम्नी व्यवस्थिते ।। 421 ।।
 ।। इति सम्बन्धाधिकरणम् ।। 
।। संभृत्धिकरणम्।। (3-3-8)
सि.सू.-संभृतिद्युव्याप्त्यापि चातः ।। (3-3-23)
अव.- स्थानभेदात्पूरवमुक्ता ध्येयनाम्नोर्व्यवस्थितिः ।
 कयोश्चिद्गुणयोस्सैव तस्मादेवात्र कथ्यते ।।  422 ।।
ब्रह्मज्येष्ठेत्यादिवाक्यं  तैत्तिरयादिकेश्रुतम् ।
उत्कृष्टवीर्यपूर्णत्वं द्युव्याप्तिश्चेति तच्छ्रूतौ ।। 423 ।।
 कास्चिद्विद्यामनारभ्य ब्र्हमण्युक्तं गुणद्वयम् ।
तयोश्च गुणयोस्सर्वविद्यास्वप्युपसंहृतिः ।। 424 ।।
क्विचिद्वान्वये तत्र मानाभावत इत्यसत् ।
सि.-संभृत्याद्ये तदुबयं स्थानभेदात्  व्यवस्थितम् ।।425 ।।
 अनारब्याधीतमिपि स्वल्पायतनवेदने ।
द्युव्याप्तिरुपसंहर्तुं न शक्या हि तथेतरत् ।। 426 ।।
 पूर्णत्वं  तन्सहोक्तत्वात् तद्युक्तस्थलमात्रगम् ।
 अतोऽल्पस्थानविद्यासु न संग्राह्यमिदं द्वयम् ।। 427।।
शाण्डिल्यदहराद्यल्पस्थानविद्यासु यत् श्रुतम् ।
  "ज्यायान् पृथिव्या" इत्यादि तत्तु भूमोपपादकम् ।। 428 ।।  
।। इति संभृत्यधिकरणम् ।।
 पुरुषवद्याधिकरणम् ।। (3-3-9) 
 सि.सू. पुरुषविद्यायामपि चेतरेषामनाम्नानात् ।। (3-3-24)
संभृत्याख्यागुणस्य प्राक् द्युलोकव्याप्तिसन्निधौ ।
 श्रुतस्योक्तं तत्समानदेशत्वं तद्वदत्र च ।।429।। 
  ब्रह्मविद्यासन्निधाने श्रुतं  पुरुषवेदनम् ।
तत्सनिन्निधिश्रुतत्वेन तच्छेषमिति कथ्यते ।।430।।
"तस्यैव "मित्युपक्रम्य  पुरुषोपास्तिरुच्यते ।
तैत्तीरीये, साम्नि च सा श्रुता "पुरुष" इत्यपि ।।431।।
विद्याभेदो न वेत्यत्र प्रोच्यतेपूरवपक्षिणा ।
पू. - पुरुषाङ्गेषु यज्ञाङ्घकल्पनासाम्यतस्तथा ।। 432 ।।
 द्वयोः पुरुषविद्येते  नामैक्यात्तैत्तिरीयके ।
फलाश्रवणतस्साम्नि "प्र ह षोडश" मित्यतः ।।433 ।।
श्रुतस्यैवैतत्पुरुषविद्यफलतयोभयोः।
सि- फलसंयोगस्य  चैक्यात् विद्यैक्यमिति, नैव तत् ।।  434 ।।
श्रुतयोरुभयत्रैतन्नामैक्येऽपि तयोर्द्वयोः ।
 इतरेषामश्रवणात् विद्याभेदोऽत्र संमतः ।।435 ।।
  एकत्र   ये गुणा उक्ताः   ते  तदन्यत्र न श्रुताः ।
तैत्तिरये च "यत्सायं प्रात"रित्यादयः श्रुताः ।। 436 ।।
साम्नि ते सवनत्वेन नाम्नाताः किञ्च सामनि ।
दीक्षादिताकल्पनं यत् तैत्तिरीये न तत्कृतम् ।। 437 ।।
पत्न्यादिकल्पनं चापि द्वयोरप्यन्यथा ततः । 
भिद्यते रूपमुभयोः फलयोगोऽपि भिद्यते ।। 438 ।।
तैत्तरीये हि पूर्वत्र "ब्रह्मणे त्वे"ति वाक्यतः ।
प्रतिपाद्य ब्रह्मविद्यां  तत्फलत्वेन चोपरि ।।439 ।।
"ब्रह्मणो महिमानं चे" तियुक्त्वा "तस्यैव"मित्यतः ।
उक्ता पुरुषविद्यैषा तस्यैव ब्रह्मवेदिनः ।। 440।।
यज्ञत्वकल्पनमिति गम्यतेऽतोऽत्र तत्फलम् ।
ब्रह्मविद्याङ्गत्वतस्तत्प्राप्तिरेव हि, साम्नि तु ।।41 ।।  
आयुःप्राप्तिफलैषाऽतो रूपसंयोगयोर्भिदा ।
 अतश्च नोपसंहार्याः गुणा अत्र स्थलद्वये ।।452 ।। 
।। इति पुरुषविद्याधिकरणम्।।
।। वेधाद्यधिकरणम् ।। (3-3-10)
सि.सू. वेधाद्यर्थभेदात् ।। (3-3-25)
पुरा पुरुषविद्याया ब्रह्मविद्याङ्गतेरिता ।
पाठात्तत्सन्निधावेवं तत एव तदङ्गता ।। 443 ।।
केषाञ्चिदपि मन्त्राणामस्त्वित्येतन्निवार्यते ।
ते ते च शाखिनः "शुक्रं, शन्नो मित्रः श" मादिकान् ।।
मन्त्रानधीयते तत्तद्वेदान्तोपक्रमे बहून् ।
मन्त्रास्ते ब्रह्मविद्याङ्गमुत नेत्यत्र संशये ।। 445 ।।
पू. विद्यान्तिके समाम्नानात् विद्यङ्गत्वप्रतीतितः ।
विद्याङ्गमेव मन्त्रास्ते बलबन्मन्त्रलिङ्गतः ।। 446 ।। 
"शुक्र" मित्यादिमन्त्राणां तत्तत्कर्मसु यद्यपि ।
विनियोगो मतोऽथापि "शन्न" इत्यादिकस्य तु  ।। 447 ।।
अन्यत्राविनियोगेन विद्याधिकृतितोऽपि च ।
विद्याङ्गत्वं सिद्धमतः स्वीकार्यास्त उपास्तिषु ।। 448 ।।
सि. "शुक्रं प्रविध्य हृदयं" तथा "तेजस्वि ना" विति ।
मन्त्राणामभिचारे चाध्ययने विनियोगतः ।। 449 ।।
ब्रह्मविद्याङ्गता तेषां मन्त्राणां नोपपद्यते ।
"शुक्रं प्रविध्ये" त्यादीनामभिचारादिशेषता ।। 450 ।। 
हृद्भेदनाद्यर्थमन्त्रसामर्थ्यात् ज्ञायते यथा । 
तथैव "र्तं वदिष्यामी "  त्यादिमन्त्रार्थलिङ्गतः ।। 451 ।।
स्वाध्यायशेषता "शं नो मित्र" इत्यादिकस्य च ।
अतो न तेषां मन्त्राणां विद्याङ्गत्वमिति स्थितम् ।। 452 ।।
।। इति वेधाद्यधिकरणम् ।।
।। हान्यधिकरणम् ।। (3-3-11)
सि.सू. हानौ तूपायनशब्दशेषत्वात् कुशाच्छन्दस्तुत्युपगानवत्तदुक्तम् ।। (3-3-26)
विद्यान्तिके श्रुतानां प्राक् मन्त्राणामतदङ्गता ।
केषाञ्चिदुक्ता तद्वच्च ब्रह्मोपासनसन्निधौ ।।  453 ।।
पठितस्य च हानादेर्विचारोऽत्र प्रवर्तते ।
परब्रह्म प्राप्नुवतः विदुषः पुण्यपापयोःक ।। 454
हानिर्द्वयोश्शाखयोश्च पठिता तद्द्वयोरपि ।
अन्यत्र सङक्रमश्चैकशाखोक्तस्तद्द्वयं तथा ।। 455 ।।
"तदा विद्वानश्व इवे" त्युक्तं केवलमोचनम् ।
"तस्य पुत्रा दाय"मिति प्रवेशः केवलः तः ।। 456 ।।
तच्चोभयं  "तत्सुकृतदुष्कृते" इति कथ्यते ।
किं केवला हानिचिन्ता तथोपायनचिन्तनम् ।। 457 ।।
तथोभयोश्चिन्तनं तद्विद्यास्वप्यखिलासु च ।
अनुष्ठेयं विकल्पेन किं समुच्चयतोऽत्र च ।। 458 ।।
इति प्राप्ते विकल्पेनानुष्ठितिर्युज्यते श्रुतौ ।
पृथगाम्नानसामर्थ्यात् विकल्पोऽस्य फलं खलु ।। 459 ।।
हानिमात्रे श्रूयमाणे केवले सङ्क्रमेपि वा ।
तयोरवश्यंभाव्येव परस्परमुच्चयः ।। 460 ।।
अस्योपायनशब्दस्य हानिवाक्याङ्गभावतः ।
विद्वत्कृतोपासनाख्यनिष्कृतिप्रीत ईश्वरः ।। 461 ।।
नास्मै कर्मफलं दास्य इति सङ्कल्पयत्ययम् ।
त्यागस्स एवोच्यतेऽत्र पुण्यपापाख्यकर्मणोः ।। 462।।
विदुषि प्रीयमाणेषु तत्रैवाशुभधीष्वपि ।
प्रीतिद्वेषफलत्वेन तद्विद्वत्पुण्यपापयोः ।। 463 ।।
फलमेभ्यः प्रदास्यामीत्येवं सङ्कल्पयत्यसौ ।
अयमेव सुहृच्छत्र्वोः पुण्यपापाभिसङ्क्रमः ।। 464 ।।
शाखान्तरोक्तसङ्कान्तिवाक्यस्यान्यश्रुतीरितम् ।
हानिवाक्यं प्रति प्राह शेषत्वे द्वियुगोपमाः ।। 465 ।।
सथलान्तरस्थवाक्यस्य "वानस्पत्याः कुशा" इति ।
वाक्य "मौदुम्बर्य" इति स्थलान्तरगतं यथा ।। 466 ।।
देवासुराणां छन्दोभिः  इत्यस्यान्यस्थलस्थितम्
"देवच्छन्दांसी" वाक्यं क्रमबोदि यथैव च ।। 467 ।।
यथा "हिरण्येने" त्यस्य वाक्यस्यान्यस्थलस्थितम् ।
कालावबोधि "समयाविषिते  सूर्य" इत्यपि ।। 468 ।। 
यथा  "चर्त्विज"  इत्यादिवाक्यस्यान्यस्थलस्थितम् ।
"नाध्वर्यु"रिति वाक्यं तत् पर्युदासात्मकं तथा ।। 469 ।।
अत्रापि शेषभूतं तद्वाक्यमन्यत्रवर्तिनः ।
इत्युपायनवाक्यस्य हानिशेषतया गतौ ।। 470 ।। 
संभवन्त्यां विकल्पोऽत्र दोषदुष्टो न युज्यते ।
"अपि " त्वित्यादिसूत्रेण पूर्वकाण्डे तदीरितम् ।। 471 ।।
तस्मात् सर्वब्रह्मविद्भः हान्युपायनचिन्तने ।
विद्याङ्गभूते ते नित्यं कर्तव्ये इति सुस्थितम् ।। 472 ।।
।। इति हान्यधिकरणम् ।।
।। साम्परायाधिकरणम् ।। (3-3-12)
सि.सू. साम्पराये तर्तव्याभावात्तथा ह्यन्ये ।। (3-3-17)
विदुषा त्यक्तयोः पुण्यपापयोर्हानिचिन्तनम् ।
कर्तव्यमन्यसङक्रान्तिचिन्तनं चेति भाषितम् ।। 473।।
हानिकालविशेषोऽत्र न्याये निर्धार्यते तयोः ।
देहादुत्क्रान्तिकाले चोत्क्रान्तस्याध्वनि चापि किम् ।। 474 ।।
तयोर्हानिर्भवेद्देहवियोगक्षण एव किम् ।
तयोर्निश्शेषहानिः स्थादित्येवं संशये सति ।। 475 ।।
पू. कौषीतक्यां " स आगच्छती "त्यादिश्रवणात्पथि ।
साम्नि शाट्यायने चाश्व इव रोमाणिवाक्यतः ।। 476 ।।
"तस्य पुत्रा दाय" मिति वाक्याच्चोत्क्रमणक्षणे ।
तद्धानं ज्ञायते तस्मादुभयत्रेति चेन्न सत् ।। 477 ।।
उत्क्रान्तिकाल एवैतद्धीयते कर्मणोर्द्वयम् ।
तर्तव्याभावतो ब्रह्मविदो देहवियोगतः ।। 478 ।।
पश्चान्न ताभ्यां प्राप्तव्यफलं किञ्चद्धि विद्यते ।
तथैवाधीयते पश्रात् ब्रह्माप्त्यन्यत्सुखादिकम् ।। 479 ।।
नेत्येके शाखिनस्तस्य तावदेवेति च स्फुटम् ।
सि. सू - छन्दत उभयाविरोधात् ।। (3.3.28)
अर्थस्वाभाव्यतश्चैवं हानिकाले विनिश्चते ।। 480 ।।
श्रुतेश्चर्थस्वभावस्य चाविरोधात् यथेप्सितम् ।
पदानामन्वयो वर्ण्यः यश्चात्र चरमश्रुतः ।। 481 ।।
वाक्यखण्डस्तत्सुकृतेत्यादिः कौषीतकिश्रुतौ ।
पूर्वश्रुताद्देवयानं पन्थानमिति वाक्यतः ।। 482।।
प्राङ्नेयोऽतो विरोधो न भवेत्पूर्वोक्तयोस्तयोः ।
पू.सू-गतेरर्थवत्त्वमुभयधाऽन्यथा हि विरोधः ।। (3-3-29)
पुण्यदुष्कृतयोरेकदेशस्योत्क्रमणक्षणे ।।
हानिः शेषस्य पश्चादित्येवं चोभयधा सति ।
कर्मक्षये भवेदर्थवत्ता मार्गगतिश्रुतेः ।। 484 ।।
अन्यथा हि विरोधस्स्यात्पूर्वं सर्वक्षये सति ।
सूक्ष्मदेहस्यापि नाशः तथा चेत्केवलात्मनः।। 485
गतिर्न युज्यते तस्मात् न पूर्वं सर्वसंक्षयः ।
सि.सू. उपपन्नस्तल्लक्षणार्थोपलब्धेर्लोकवत् ।। (3-3-30)
उपपन्नस्सर्वकर्मनाश उत्क्रमणक्षणे ।। 486 ।।  
विदुषोऽस्य ध्वस्तसर्वकर्मणोऽपि तदुत्तरम् ।
आविर्भूतस्वरूपस्य देहाप्तेरुपलब्धितः ।। 487 ।।
"स एकधे "त्यस्य मोक्षे देहयोगो हि कथ्यते ।
कर्मक्षये देहवत्त्वं नेत्यतो नियमो नहि ।। 488 ।।
निःशेषं कर्मनाशेऽपि विद्यैव स्वफलात्मिकाम् ।
ब्रह्मप्राप्तिं प्रदातुं वै तदध्वगमनक्षमम् ।। 489 ।।
सूक्ष्मदेहं स्थापयेद्वै लोकेप्यस्तीद्दशक्रमः ।
सस्याद्यर्थतटाकादेस्तत्फलावाप्त्यनन्तरम् ।। 490 ।। 
स्थापनं द्दश्यते लोके स्नानपानादिसिद्धये ।
अव-शरीरपातसमये विदुषः सर्वकर्मणाम् ।। 491 ।।
क्षयात्तदूध्वं कर्मानुभवो नेतीति यन्न तत् ।
वसिष्ठादिज्ञानिनोऽपि देहान्तरपरिग्रहः ।। 492 ।।
सुखदुःखाद्यनुभवश्चेत्यत्रोत्तरमुच्यते ।
सि.सू. यावदधिकारमवस्थितिराधिकारिकाणाम् ।। (3-3-31)
तेषां देहक्षयादूध्वं गतिः प्राप्ताऽर्चिरादिका ।। 493 ।।
तेषामेव तदा सर्वकर्मक्षय उदीरितः ।
वसिष्ठाद्यधिकारस्थज्ञानिनां देहसंक्षये ।। 494 ।।
अर्चिरादिर्नास्ति चावदधिकारसमाप्ति तत् ।
अधिकारारंभकर्म न नश्यत्यत एव हि ।। 495 ।।
देहपातादूर्ध्वमेव येषां प्राप्तिस्तदध्वनः ।
विदुषां स्यात्सर्वकर्मक्षयो देहक्षतिक्षणे ।। 496 ।।
इति साम्परायाधिकरणम् ।।
।। अनियमाधिकरणम् ।। ( 3-3-13 )
(सि-सू) अनियस्सर्वेषामविरोधश्शब्दानुप्रानाभ्याम् ।। (3-3-32)
अर्चिरादिगतेः पूर्वाधिकृतौ प्रस्तुतत्वतः । 
तस्यास्सर्वब्रह्मविद्यासाधारण्यमिहोच्यते ।। 497 ।।
अर्चिरादिगतिर्येषूपासनेष्वभिधीयते । 
तन्निष्ठानामेव किं तद्गत्या ब्रह्मसमागमः ।। 498 ।।
उत सर्वब्रह्मविद्यानिष्ठानामिति संशये ।
(पू) प्रमाणाभावतोऽन्येषां तया ब्रह्मसमागमे ।। 499 ।।
तन्निष्ठानामेव तया तत्प्राप्तिरिति निश्चयः ।
(सि) अन्यथा तत्र पठनमनर्थमिति चेन्न तत् ।। 500।।
सर्वोपासननिष्ठानां गन्तव्यत्वात्तयैव च।
तदुपासननिष्ठानामेवेति नियमोऽत्र न ।। 501 ।।
तथा सत्येवाविरोधः श्रुत्या स्मृत्या च संभवेत् । 
ये चेमेऽरण्य इत्यादिश्रुतिः पञ्चाग्निवेदने ।। 502 ।।
स्मृति श्चाग्निर्ज्योतिरहः शुक्ल इत्येवमादिका ।
उदाहृतश्रुतिगततपस्सत्यपदेरितम् ।। 503 ।।
ब्रह्मैव , कायक्लेशो न , नापि सत्यवचस्तथा ।
तथात्वे ब्रह्मविद्यात्वाभावान्नोक्तफलं भवेत् ।। 504 ।।
उपकोसलविद्यादौ सर्वसाधारणी गतिः ।
प्राप्तैवानूद्यते तस्मात् कथितार्थः सुसङ्गतः ।। 505 ।।
।। इत्यनियमाधिकरणम् ।। 
।। अक्षरध्यधिकरणम् ।। (3-3-14 )
(सि-सू) अक्षरधियां त्ववरोधः सामान्यतद्भावाभ्यामौपसदवत्तदुक्तम् ।।
।। 3-3-33 ।।
पूर्वं सर्वब्रह्मविदां कथितार्चिर्मुखा गतिः ।
तद्वत्सर्वब्रह्मविद्यास्वस्थूलत्वादयो गुणाः ।। 506 ।।
विद्वद्भिरनुसन्धेया इति न्यायेऽत्र कथ्यते ।
आथर्वणे च बृहदारण्यकेऽपि श्रुता गुणाः ।। 507 ।।
यत्तदद्रेश्यमग्राह्यमथास्थूलमनण्विति । 
अक्षरब्रह्मसम्बन्धितयैवास्थूलतामुखाः ।। 508 ।।
किमिमे सर्वविद्यासु ग्राह्या यत्र श्रुता उत ।
तत्रैव ब्रह्मविद्यायामिति प्राप्तेऽत्र संशये ।। 509 ।।
(पू) अन्यविद्यारूपभूतगुणानामन्यवेदने ।
मानाभावाद्रूपतायां यत्रोक्तास्तत्र तत्स्थितिः ।। 510 ।।
प्रितषेधात्मका एत आनन्दादिगुणा इव ।
स्वरूपावगमोपायभूता नहि परात्मनः ।। 511 ।।
आननन्दादिगुणैर्ज्ञातस्वरूपे स्थूलतादयः । 
(सि) जगद्धर्मा निषिध्यन्त इति चेदत्र चोत्तरम् ।। 512 ।।
अक्षरीयास्थूलतादिधियां सर्वत्र संग्रहः ।
ब्रह्मणस्सर्वविद्यासु सामान्यादुक्ततद्धियाम् ।। 513 ।।
तत्स्वरूपप्रतीत्यन्तर्भावाच्च न हि केवलम् ।
आनन्दाद्यैर्ब्रह्मरूपं व्यावृत्तं प्रत्यगात्मनः ।। 514 ।।
जीवेऽपि विद्यमानत्वात् तस्यानन्दादिकस्य च ।
किन्त्वस्थूलत्वादियुक्तमानन्दाद्येव सर्वदा ।। 515 ।।
तदसाधारणं रूपं हेयप्रतिभटं भवेत् ।
व्यावृत्तं हेयसम्बन्धयोग्याच्च प्रत्यगात्मनः ।। 516 ।। 
अतोऽसाधारणाकारमीदृशं सर्ववेदने । 
विद्वद्भिरनुसन्धेयं तस्मादस्थूलतादयः ।। 417 ।।
गुणाः प्रधानब्रह्मानुवर्तित्वासत्सर्ववेदने ।
ग्राह्य गुणानां तादृक्त्वे दृष्टान्तोऽत्र प्रदर्श्यते ।। 518 ।।
उपसद््गुणभूतोऽयमग्निर्वै होत्रमादिकः ।
मन्त्रस्साम्नि श्रुतस्तस्मात्प्राप्त उच्चैस्स्वरोऽस्य च ।। 519 ।।
प्रधानौपसदां याडुर्वैदिकत्वेन तत्र च ।
प्राप्ताङ्गत्वस्य मन्त्रस्यास्योपांशुस्वरसंभवः ।। 520 ।।
विरुद्धस्वरयोः प्राप्तौ मन्त्र एष गुणात्मकः ।
प्रधानानुगतत्वेनोपांशुत्वेन प्रयुज्यते ।। 521 ।।
तथात्रास्थूलताद्याश्च प्रधानेशानुवर्तिनः ।
तदुक्तं प्रथमे काण्डे गुणमुख्येति सूत्रतः ।। 522 ।।
(अव)नन्वेवं सर्वविद्यासु गुणित्वात्परमात्मनः ।
गुणानां च प्रधानानुवर्तित्वादिखिलस्य च ।। 523 ।।
सर्वगन्धकरसादेश्च क्लृप्तस्य प्रतिवेदनम् ।
अव्यवस्था भवेदेवेत्यत्रोत्तरमुदीर्यते ।। 524 ।।
(सि-सू) इयदामननात् ।। (3-3-34)
यदस्थूलत्वादियुक्तमानान्दादिकमुच्यते ।
इयदेव ध्येयतया भाव्यं मननहेतुतः ।। 525 ।।
गुणजातं यद्विनेशस्वरूपस्य चिदादितः ।
व्यावृत्तस्यानुसन्धानं न भवेदेतदेव हि ।। 526 ।।
सर्वत्र ध्येयमन्यत्तु तत्र तत्र व्यवस्थितम् ।
ध्येयत्वेन प्रधानानुवर्त्यपीति सुसङ्गतम् ।। 527 ।।
।। इति अक्षरध्यधिकरणम् ।। 
।। अन्तरत्वाधिकरणम् ।। (3-3-15)
(सि.सू) अन्तरा भूतग्रामवत्स्वात्मनोऽन्यथा भेदानुपपत्तिरिति चेन्नोपदेशवत् ।। (3-3-35 )
श्रूयते बृहदारण्ये यत्साक्षादे वमादिकः ।
उषस्तप्रश्न एतस्य याज्ञवल्क्यस्य चोत्तरम् ।। 528 ।।
यः प्राणेने त्यादि ततः कहोलप्रश्नवागपि ।
यदेव साक्षा दित्यादिः अशनाये ति चोत्तरम् ।। 529 ।।
विद्यभेदः किमनयोः अभेदो वेति संशये ।
(पू) रूपभेदेनोभयत्र विद्याभेदः प्रदृश्यते ।। 530 ।।
प्रश्नस्यात्रैकरूर्प्यऽपि प्रत्युक्तौ दृश्यते भिदा ।
पूर्वत्र प्राणिता जीवः सर्वान्तरतयोच्यते ।। 531 ।।
परत्र त्वशनायादिरहितः पर उच्यते ।
अतो रूपं भिद्यतेऽत्राऽचित्समूहान्तरात्मनः ।। 532 ।।
सर्वान्तरत्वं जीवस्य युक्तं प्रश्नेऽत्र चेशितुः ।
स्वीकारे तु प्रतिवचोभेदो नैवोपपद्यते ।। 533 ।।
पूर्वत्र तद्वचो जीवविषयं परमात्मनः ।
प्राणितृत्वासंभवात्तत्परात्मपरमुत्तरम् ।। 534 ।।
अशनायाद्यतीतत्वात् रूपभेदादतो भिदा ।
(सि) विद्याया इति पक्षञ्चानूद्य क्षिपति सूत्रकृत् ।। 535 ।।
अत्र विद्याभिदा नास्ति यत्साक्षादेवमादिकः ।
परात्मविषयः प्रश्नः साक्षादिति विशेषणात् ।। 536 ।।
जीवः क्वचित् ब्रह्मशब्दवाच्योऽत्र विनिवार्यते ।
अत्रापरोक्षता सर्वान्तरत्वं च परस्य वै ।। 537 ।।
तथैवोत्तरवाक्यं च परात्मविषयं स्फुटम् ।
परस्यैव प्राणनादिकर्तृत्वं निरुपाधिकम् ।। 538 ।।
जीवात्मनः सुषुप्तौ तत्कर्तृत्वं नहि संभवेत ।
न दृष्टेरिति वाक्याच्च प्रत्यगात्मा निषिध्यते ।। 539 ।।
अतः प्रश्नोत्तरे पूर्वे परात्मविषये तथा ।
उत्तरे चोभयत्रैवमेकरूपोपसंहृतिः ।। 540 ।।
प्रश्नोत्तरानुवृत्तिस्तु कृत्स्नप्राणितुरीशितुः ।
अशनायाद्यतीतत्वप्रदर्शनफला भवेत् ।। 541 ।।
सद्विद्यायां यथैकस्यां प्रश्नाद्यावृत्तिरीशितुः ।
माहात्म्यबोधनार्था स्यात् तथेहापि भवेदतः ।। 542 ।।
सर्वान्तरस्य चैकस्य गुणयुग्वोपदेशतः ।
रूपैक्यादत्र विद्यैक्यमिति सर्वे सुसङ्गतम् ।। 543 ।।
नन्वेवमप्यत्र विद्याभेदोऽस्त्याकारभेदतः ।
सर्वप्राणयितृत्वं प्राक्् वेद्याकारः परत्र च ।। 544 ।।
अशनायाद्यतीतत्वमथातो रूपभेदतः ।
प्रष्टृभेदाच्चात्र विद्याभेद इत्यस्य चोत्तरम् ।। 545 ।।
(सि-सू) व्यतिहारो विशिंषन्ति हीतरवत् ।। (3-3-36)
प्रष्ट्रोः प्रश्नस्यैकरूपतयैकार्थ्ये विनिश्चिते ।
ध्येये सर्वान्तरात्मत्वविशिष्टे तद््द्वयोरपि ।। 546 ।।
मिथो धीव्यतिहारोऽत्र कार्यः प्रष्ट्रादिमेन च । 
अशनायाद्यतीतत्वबुद्धिः कार्याऽन्तिमेन च ।। 547 ।।
सर्वप्राणनहेतुत्वहबुद्धिः वाक्यमृषेरिदम् ।
सर्वान्तरं ध्येयमेकं बोधयत्युभयत्र हि ।। 548 ।।
सद्विद्यायां यथा सर्वप्रश्नोत्तरवचांसि च । 
कारणीभूतसद््ब्रह्मविषयाणि तथाऽत्र  च ।। 549 ।।
प्रश्नप्रत्युत्तरावृत्तौ ध्येयैक्यं ज्ञायते कथम् ।
सद्विद्यायामपीत्येषा शङ्कात्र विनिवार्यते ।। 550 ।।
(सि.सू)सैव हि सत्यादयः ।। (3-3-37 )
सच्छब्दाभिहिता सैव प्रकृता सेयमादिना ।
देवतैका परा सर्वप्रश्नेष्वप्यनुवर्तते ।। 551 ।।
प्रत्युत्तरेषु तत्सत्यमात्मा तत्त्वमसीति च ।
सत्यादयस्त एवोपसंह्नियन्ते पुनः पुनः ।। 552 ।।
अनेकधर्मकथनं तन्माहात्म्यावबोधकम् ।
तस्माद्विद्याभिदा नैव बृहदारण्यकश्रुतौ ।। 553 ।।
।। इत्यन्तरत्वाधिकरणम् ।। 
।। कामाद्यधिकरणम् ।। (3-3-16 )
(सि.सू) कामादीतरत्र तत्र चायतनादिभ्यः ।। (3-3-38 )
धर्भ्यभेदात्पुरा प्रोक्तं विद्यैक्यमिह विद्ययोः ।
भेदः स्याद्धर्मिभेदादित्येषा शङ्का निवार्यते ।। 554 ।।
दहारोऽस्मि न्नेवमादिवाक्यं सामनि पठ्यते ।
वाजिश्रुतौ य एषोऽन्तरि त्यादि श्रीयतेऽत्र च ।। 544 ।।
विद्याभेदः किमनयोः अथवा नेति संशये ।
(पू) गुणाष्टकवदाकाशः ध्येयः साम्नि प्रतीयते ।। 556 ।। 
वाजिश्रुतौ च गगने शयानो वशितादिमान ।
रूपभेदादतो विद्या भिद्यतेऽत्रेति तन्न सत् ।। 557 ।।
(सि) रूपाभेदान्नात्र विद्याभिदा च्छान्दोग्यवाजिनोः ।
कामाद्येव हि रूपं स्यात् इतरत्र च तत्र च ।। 558 ।।
हृदयायतनादिभ्यः प्रत्यभिज्ञोभयत्र तैः ।
जायते सैव विद्येति वाजिस्था वशितादयः ।। 559 ।।
साम्नि श्रुतस्यैव सत्यसङ्कल्पत्वगुणस्य हि ।
विशेषा एवेति तस्य गुणानां सहचारिणाम् ।। 560 ।।
सत्यकामत्वमुख्यानां सद्भावं बोधयन्ति हि ।
अतो न रूपभेदोऽतश्चोदनाद्यविशेषतः ।। 561 ।।
स्थलद्वयोक्तदहरविद्ययोर्न भिदा तयोः ।
(अव) नेह नाने ति पूर्वत्र श्रुतत्वान्नेति नेति च ।। 562 ।।
वक्ष्यमाणत्वतोऽत्रस्थवशित्वादेः परात्मनः ।
स्वरूपत्वासंभवेन मोक्षार्थोपासनेऽस्य च ।। 563 ।।
सत्यकामत्वादिकस्य लोप इत्यत्र कथ्यते ।
(सि-सू) आदरादलोपः ।। (3-3-39 )
मानान्तरेणाज्ञातस्य ज्ञेयस्य श्रुतिमात्रतः ।। 564 ।।
वशित्वादेरलोपः स्यादादरेणोपपादनात् ।
अवश्याश्रयणीयाऽतः परात्मगुणताऽस्य हि ।। 565 ।।
स एष नेतीति शब्दात्परामृश्याखिलं जगत् ।
तथाविधं ब्रह्म नेति ब्रह्मणस्सकलात्मनः ।। 566 ।।
विश्ववैलक्षण्यमुक्तं नेह नाने ति वाक्यतः ।
सर्वस्य ब्रह्मकार्यत्वादब्रह्मात्मकभावतः ।। 567 ।।
नानात्वदर्शनं पूर्वसिद्धमत्र निषिध्यते ।
सगुणोपासनफलं स यदी त्यादिवाक्यतः ।। 568 ।।
सांसारिकफलत्वेन मोक्षो नेत्यत्र कथ्यते । 
(सि-सू) उरपस्थितेऽतस्यद्वचनात् ।। (3-3-40)
जीवे ब्रह्मोपसंपन्ने सम्पत्तेरेव हेतुतः ।। 469 ।।
पितृलोकाद्याप्तिगिरा नैतत्सांसारिकं फलम् ।
साक्षान्मुक्तस्यैव फलं कामचतारादि कथ्यते ।। 570 ।।
तस्मात्क्रीडादिकस्यास्य मुक्तभोग्यफलत्वतः ।
मुमुक्षोस्सत्यकामत्वमुखा ग्राह्मा उपास्तिषु ।। 571 ।।
।। इति कामाद्यधिकरणम् ।।
।। तन्निर्धारणानियमाधिकरणम् ।। (3-3-17 )
(सि.सू) तन्निर्धारणानियमस्तद््दृष्टेः पृथग्ध्यप्रतिबन्धः फलम् ।। (3-3-41)
प्रागुक्ता सत्यकामत्वप्रभृतेरूपसंहृतिः ।
तत्प्रसङ्गान्नियमतः क्रतुषूद्गीथवेदनम् ।। 572 ।।
उपसंहार्यमित्येषा शङ्काऽत्र विनिवार्यते ।
श्रूयते साम्नि कर्माङ्गाश्रयमुद्गीथवेदनम् ।। 573 ।।
ओमित्यक्षरमुद्गीथ मिति तद्वेदनं क्रतौ ।
किं पर्णतावन्नियमात् यद्वा गोदोहनादिवत् ।। 574 ।।
नैयत्यमन्तरैवोपसंहार्यमिति संशये ।
पर्णता विहिता जुह्णाः यस्य पर्णमयीश्रुतौ ।। 575 ।।
सा क्रत्वङ्गजुहूद्वारा यथाङ्गं स्यात्क्रतोस्तथा ।
तद्वेदनं च क्रत्वङ्गं क्रत्वङ्गोद्गीथमार्गतः ।। 576 ।।
यस्य पर्णमयीत्यर्थवादोक्तापापसंश्रुतेः ।
पर्णताफलताभावात् क्रत्वर्थत्वात् यथा क्रतौ ।। 577 ।।
जुहुद्वारा पर्णतायाः नियमेनोपसंहृतिः ।
तद्वदत्र स्थले चापि वीर्यवत्तरताफलम् ।। 578 ।।
यदेव विद्यया विर्यवत्तरं भवतीति हि ।
अर्थवादप्रोक्तमेव नहि विध्यन्वयोऽस्त्यतः ।। 579 ।।
उद्गीथोपास्तिफलताविषये मानवर्जनात् ।
क्रत्वर्थस्यैतदुद्गीथोपासनस्य क्रतुष्विह ।। 580 ।।
नियमेनोद्गीथमुखात् उपसंहार इत्यसत् ।
ग्रांह्यतानियमो नास्त्युद्गीथोपास्तेः क्रतौ यतः ।। 581 ।।
पृथक् फलं क्रतुफलात् श्रुतं ह्यप्रतिबन्धनम् ।
तेनोभौ कुरुतो यश्चेच्युपासितृतदन्ययोः ।। 582 ।।
क्रत्वनुष्ठानवागस्य क्रत्वङ्गत्वे न युज्यते ।
अतश्च सिद्धेऽनङ्गत्वे तस्य क्रतुफलेन च ।। 583 ।।
फलवत्त्वासंभवेन वीर्यवत्तरताफले ।
तात्पर्थं तद्विधेर्ग्राह्यं रात्रिसत्राख्यकर्मणः ।। 584 ।।
रात्रीरुपेया दित्यत्र विहितस्य फलं प्रति ।
आकांक्षायां प्रतिष्ठाख्ये चार्थवादश्रुतु फले ।। 585 ।।
विधिवाक्यस्य तात्पर्यं यथा तद्वदिहापि च ।
तस्मात्क्रतुफलाद्भिन्नफलसाधनभावतः ।। 586 ।।
पुमर्थत्वात्क्रतुष्वस्य नियमेन न संग्रहः ।
यथा गोगोहनस्यान्यफलसाधनता श्रुतेः ।। 587 ।।
पुरुषार्थत्वावगमात् क्रतुष्वनियमो भवेत् ।
वीर्यवत्तरता नाम स्वफलस्य बलीयसा ।। 588 ।।
कर्मणा प्रतिबन्धस्याभावो नैतन्क्रतोः फलम् ।
तदपेक्षाकाल एव क्रतुषूद्गीथवेदनम् ।। 589 ।।
।। इति तन्निर्धारणानियमाधिकरणम् ।। 
।। प्रदानाधिकरणम् ।। (3-3-18)
(सि.सू) प्रदानवदेव तदुक्तम् ।। (3-3-42)
कामाद्यधिकृतौ दह्नविद्या पूर्वं विचिन्तिता ।
तदुत्तराधिकरणं प्रासङ्गिकमथाऽत्र च ।। 590 ।।
कश्चिदर्थविचारोषऽस्मिन् क्रियते दह्नवेदने ।
साम्नि तद्य इहात्मानमनुविद्येति वाक्यतः ।। 
दह्नाकाशेश्वरस्योक्त्वा वेदनं तदनन्तरम् ।
एतांश्च सत्या नित्येवं गुणानां वेदनं पृथक् ।। 592 ।।
विहितं हतपाप्मत्वादीनां तच्चिन्तनेऽपि किम् ।
तत्तद््गुणयुतत्वेन दह्नाकाशपरात्मनः ।। 593 ।।
चिन्तन चावर्तनीयमुत नेत्यत्र संशये ।
दह्नाकाशस्यैव हतपाप्मत्वादिगुणित्वतः ।। 594 ।।
सकृदेवानुसन्धातुं शक्यात्वात्तस्य चिन्तनम् ।
गुणार्थं नावर्तनीयं पृथगित्यत्र कथ्यते ।। 595 ।।
(सि) आवर्तनीयमेवैतत्प्रदानवदिहापि च ।
स्वरूपैक्येऽपि गुणिनः विशिष्टाकारभेदतः ।। 596 ।।
अवश्यमावर्तनीयं गुणियुक््चिन्तनं यथा ।
इन्द्राय राज्ञ इत्यत्र राजत्वादियुतस्य च ।। 597 ।।
इन्द्रस्यैकत्वेऽपि तत्तद्विशिष्टाकारभेदतः ।
हविःप्रदानावृत्तिर्हि क्रियते तद्वदत्र च ।। 598 ।।
संकर्शषकाण्डे प्रोक्तं तत्त् नाना वा देवते ति च ।
तस्मात् प्रितिगुणं कार्या गुण्यावृत्तिरिति स्थितम् ।। 599 ।।
।। इति प्रदानाधिकरणम् ।। 
।। सिङ्गभूयस्तत्वाधिकरणम् ।। (3-3-19)
(सि.सू) लिङ्गभूयस्त्वात्तद्धि बलीपः तदपि ।। (3-3-43 )
दह्नविद्या चिन्तिता प्राक् पठितस्यात्र तत्स्थले ।
नारायणानुवाकस्य तच्छेषत्वं निवार्यते ।। 600 ।।
दह्रविद्यानन्तरं च पठ्यते तैत्तिरीपके ।
सहस्रशीर्ष मित्यादि स्वराडि त्यन्तं अत्र च ।। 601 ।।
क्रियतेऽनेन किं दह्वविद्योपास्यविनिर्णयः । 
उत निर्धारणं सर्वविद्यासूपास्यवस्तुनः ।। 602 ।।
(पू) इति प्राप्ते दह्नवेद्यनिश्चयः क्रियतेऽमुना ।
एकप्रकरणात् पूर्वानुवाके प्रकृता हि सा ।। 603 ।।
दह्नं विपाप्ममित्येवं दह्नविद्या तथेह च।
पद्मकोशे त्यादिना हृत्पुण्डरीकाभिधानतः ।। 604 ।।
नारायणानुवाकस्य दह्नोपासनशेषता ।
(सि) मैवस्मिन् चिह्नभूतवाक्यानां बहुलत्वतः ।।  605 ।।
समस्तपरविद्यासूपास्यनिर्धारणार्थता ।
नारायणानुवाकस्य युक्ता यत् बलवत्तरम् ।। 606 ।।
वाक्यं प्रकरणात् तच्च श्रुतिलिङ्गेतिसूत्रतः ।
पूर्वकाण्डे बलीयस्त्व प्रोक्तं तस्मात् विधीयते ।। 607 ।।
नारायणत्वं सर्वत्र परविद्यासु वेदितम् ।
शिवशंभ्वादिशब्दैस्तद्गतैर्ध्येयमनूद्य तत् ।। 608 ।।
न वचः पद्मकोशेति दह्नशेषत्वबोधकम् । 
बलीयसा प्रमाणेन पूर्वोक्तार्थं विनिश्तिते ।। 609 ।।
तस्य नारायणस्यैव दहरोपासनेऽपि च । 
ध्येयत्वेन वचः पद्मकोशेति ह्युपपद्यते ।। 610 ।।
अतस्सर्वपरब्रह्मविद्यासूपास्यवस्तु तत् ।
नारायणाख्यं ब्रह्मैवेत्यनुवाकेन दर्शितम् ।। 611 ।।
।। इति लिङ्गभूयस्त्वाधिकरणम् ।। 
।। पूर्वविकल्पाधिकरणम् ।। (3-3-20)
(पू.सू) पूर्वविकल्पः प्रकरणात् स्यात् क्रिया मानसवत् ।। (3-3-44)
नारायणानुवाकस्य दह्नोपासनशेषता ।
बलीयसा प्रकरणात् वाक्येन प्राक् निराकृता ।। 612 ।।
मनश्चित्प्रमुखाग्नीनां हेतोः प्रकरणात्मकात् ।
क्रियामयक्रतोः शेषत्वाशङ्काऽत्र  निवार्थते ।। 613 ।।
मनोवागादीन्द्रियाणां कार्येष्वग्नित्दृष्टितः ।
मनश्चिदाद्या निष्पन्नाः श्रुता वाजसनेयके ।। 614।।
क्रियामयक्रतोः शेषः उत विद्यामयक्रतोः ।
एवं प्राप्ते पूर्वपक्षः सूत्रयुग्मेन कथ्यते ।। 615 ।।
क्रियाक्रतुप्रकरणात् मनश्चित्प्रमुखाग्नयः ।
क्रियामयक्रतोः शेषाः पूर्वेष्टकचिताग्निना ।। 616 ।।
विकल्पस्स्यात् क्रियात्वं च मानसग्रहवद्भवेत् ।
क्रतुप्रवेशाकाङ्क्षाणां  तदग्नीनां निजस्थले ।। 617 ।।
अदर्शनात् क्रतुविधेः असद्वा इद मित्यतः ।
प्रागिष्टकचितस्याग्नेः प्रकृतत्वेन तस्य च ।। 618 ।।
क्रियामयक्रतुसहचारित्वात् तस्थ च क्रतोः ।
उपस्थितत्वात्तत्रोक्ता मनश्चित्प्रसुखाग्नयः ।। 619 ।।
विकल्प्यमाना एते च तेनेष्टकचिताग्निना ।
क्रियारूपा भवेयुर्वै द्वादशाहक्रतौ यथा ।। 620 ।।
मनोमयग्रयाहीनां तेषां विद्यात्मनामपि ।
क्रियामयक्रतोरङ्गतया तद््रूपता भवेत् ।। 621 ।।
(पू,सू) अतिदेशाच्च ।। (3-3-45 )
तस्येषटकचितस्याग्ने- तेषामेकैक इत्यतः । 
वीर्यं मनश्चित्प्रसुखेष्वग्निष्वेष्वतिदिश्यते ।। 622 ।।
तुल्पकार्यत्वतस्तेन विकल्पस्स च तेन हि ।
तच्छेषिभूतक्रत्वङ्गभावेनैवोपपद्यते ।। 623 ।।
तस्माचत्तदङ्गभूता इत्यत्र सिद्धान्त उच्यते ।
(सि.सू) विद्यैव तु निर्धारणाद््दर्शनाच्च ।। (3-3-46 )
मनश्चिदादयो विद्यामयक्रतुनिवेशिनः ।। 624 ।।
निर्धारणाद्दर्शनाच्च हेतोः निर्धारणं च तत् ।
ते विद्याचित एवाथ विद्ययैवैत इत्यपि ।। 625 ।।
सिद्धे विद्यात्मत्व एषां मनस्संपादितत्वतः ।
अत्रावधारणं चैषां विद्याक्रात्वन्वयेन च ।। 626 ।।
विद्यात्मत्वज्ञापनार्थमिति निश्चीयते तथा । 
दृश्येतेऽत्रैव शेष्येषां  क्रतुर्विद्यात्मकोऽपि च ।। 627 ।।
मनसैव मनश्चित्सु मनोमयमिति श्रुतौ ।
(अव) विद्यामयक्रतावत्र विधिशब्दाश्रुतेस्तथा ।। 618 ।।
फलयोगाप्रतीतेश्च क्रियाप्रकरणस्थिते ।
विद्याक्रत्वन्वयश्चैषां बाध्येतेत्यत्र कथ्यते ।। 629 ।।
(सि.सू) श्रुत्यादिबलीयस्त्वाच्च न बाधः ।। (3-3-47)
श्रउत्यादीनां प्रकरणात् बलीयस्त्वेन तैरिह ।
ज्ञातस्य विद्याक्रत्वङ्गभावस्यैषां न दुर्बलात् ।। 630 ।।
बाधः प्रकारणादत्र श्रुतिस्ते हैत इत्यथ । 
विद्यया हैवेत एव मिति चात्र प्रदृश्यते ।। 631 ।।
तृतीययैषां विद्याक्रत्वङ्गता ज्ञायतेऽत्र हि । 
तान् हेतानेवभित्यादि लिङ्गमत्र स्फुटं भवेत् ।। 632 ।।
वाक्यं चैवंविदे चिन्वन्तीत्यत्र प्रकृतार्थकम् ।
तस्मान्मनश्चिदादीनां विद्याक्रत्वन्वयेन हि ।। 633 ।।
बाधः प्राकरणान्नात्र दुर्बलादिति सुस्थितम् ।
(अव) विधिशब्दाश्रवणतः फलयोदाप्रतीतितः ।। 634 ।।
क्रियामयात्क्रतोरन्यः नास्ति विद्यामयः क्रतुः .
इति पूर्वं यत्कथितं तत्रोत्तरमुदीर्यते ।। 635 ।।
(सि.सू) अनुबन्धादिभ्यः प्रज्ञान्तरुृथकत्ववत् दृष्टश्च तदुक्तम् ।।
(3-3-48 ) 
क्रियामयात् क्रतोस्तस्मात् विद्यारूपस्य च क्रतो- ।
पृथक्त्वमनुबन्धादिहेतुभ्योऽत्रावसीयते ।। 636 ।।
अत्रादिशब्दात्पूर्वर्वोक्तश्रउत्यादीनां च संग्रहः।
ग्रहस्तोत्रादयो।ञत्रानुबन्धा यज्ञानुबन्धिनः ।। 637 ।।
मनसैषावित्यादिनोक्ताः , क्रतुर्विद्यामयस्ततः।
श्रुतादिभिस्मानुबन्धेः ज्ञायते पृथगेव हि ।। 638 ।।
यथा दहरविद्यादि श्रत्याद्यैर्ज्ञायते पृतक् ।
क्रियामयात् क्रतोस्तद्वत् बोध्यतेऽयमपि क्रतुः ।। 639 ।।
ज्ञाते पृयक्तया तस्मिन् तद्विधः परिकल्प्यते ।
तदिष्टकचितस्याग्नेः निजक्रतुमुखेन यत् ।। 340 ।।
फलं  तदतिदेशात्स्यात् मनश्चित्प्रभृतेरपि ।
विद्यामयस्वाङ्गिभूतकतोर्द्वारेण बोध्यते ।। 641 ।।
(अव) यदुक्तमतिदेशेन तुल्यकारयत्वबोधनात् ।
क्रियामयप्रवेशोऽत्र ज्ञात इत्यत्र कथ्यते ।। 342 ।।
(सि.सू) न सामान्यादप्युरसब्धेर्मृन्युवन्न हि लोकापत्तिः ।। (3-3-49 )
नातिदेशेनात्र सर्वक्रियातौल्यं विवक्षितम् ।
सामान्यमात्रात्कस्माच्चित् अतिदेशोपलब्धितः ।। 643 ।।
स ए मन्यु रित्यत्र संहर्तत्वादिनैव हि ।
सामान्येनातिदेशोऽस्ति न मण्डलगतस्य तु ।। 644 ।।
पुंसस्तल्लोकसंप्राप्तिः भवेदेवमिहापि च ।
एषां मनश्चिदादीनामिष्टकागन्यतिदेशतः ।। 345 ।।
इष्टकाग्निस्थानरूपक्रियाक्रत्वन्वयेन न ।
भवितव्यं किन्तु फले तौल्यमात्रं विवक्षितम् ।। 646 ।।
(सि.सू) परेण च शब्दस्य ताद्विध्यं भृयस्त्वात्त्वनुबन्धः ।। (3-3-50)
परेण ब्राह्मणेनास्य मनश्चिदभिधायिनः ।
शब्दस्य ज्ञायते विद्यामयवावकता स्फटम् ।। 647 ।।
अयं वावे त्यादिनाऽत्र विद्यैव हि विधीयते ।
अतश्चाग्निरहस्यस्य क्रियैकषरता न हि ।। 648 ।।
सम्पादनीयागन्यङ्गनां मनश्चित्प्रमुखाग्निषु ।
भूयस्त्वादनुघन्धोऽत्र क्रियाप्रकरणे कृतः ।। 349 ।।
अतः क्रियाङ्गभूता न मनश्चित्परमुखाग्र्नयः । 
विद्यामयक्रतोरङ्गभूता एवेति सुस्थितम् ।। 650 ।।
।। इति पूर्वविकल्पाधिकरणम् ।।
।। शरीरेमावाधिकरणम् ।। (3-3-21 )
(पू,सू ) एक आत्मनश्शरीरे भावात् ।। (3-3-51)
लिङ्गभूयस्त्वाधिकृतौ निखिलोपासनेष्वपि ।
नारायणस्यैव पूर्वमुपास्यत्वं समर्थितम् ।। 651 ।।
प्रासङ्गिकाधिक्रियाथ वृत्ताथाधिकृताविह ।
यथा सर्वोपासनेषु ध्येयः परमपूरुषः ।। 652 ।।
तथैव प्रत्यगात्माषि सर्वत्र ध्येय उच्यते ।
सर्वासु परविद्यासुपास्योपासनरूपवत् ।। 653 ।।
उपासकस्वरूपत्याप्युक्ता ज्ञातव्यता पुरा ।
शरीरस्थोऽयमत्त्माकिं ध्येयो ज्ञातृत्वमुख्यवात् ।। 654 ।।
हतयाप्मत्वादिगुणैरन्वितो वेति संशये ।
(पू) उपासकस्य जीवस्य शरीरेऽवस्थितत्वतः ।। 655 ।।
ज्ञातृत्वादियुतो ध्येयः इत्येके प्राहुरत्र च ।
ज्ञातृत्वाद्यतिरेकेण यद्रूपं फलकालिकम् ।। 656 ।।
उपायकाले तच्चानुसन्धातव्यं न कामिनाम् ।
तावतैवोपायफलसिद्धेस्तद्वदिहापि च ।। 657 ।।
यथाक्रतुश्रुतिरपि परत्मैकपरा भवेत् ।
तं यथे त्यादिनैकार्थ्यात् इति प्राप्तेऽत्र कथ्यते ।। 658 ।।
(सि.सू) व्यतिरेकस्तद्भावभावित्वान्न तूपलब्धिवत् ।। (3-3-52)
ज्ञातृत्वादियुताकार उपास्य इति यन्न तत् ।
व्यतिरेकोऽस्य संसारदशाया मुक्तिकालिकः ।। 659 ।।
जीवात्मनो यस्म वेद्यो हतपाप्मत्वमुख्यकः ।
तद्ध्यानबावभावित्वात् तद्रूपाप्तेर्यथाक्रतुः ।। 660 ।।
तं यथेति यथाध्यानमेव प्राप्तिर्हि कथ्यते ।
न परत्मस्वरूपैकविषयेयं श्रुतिर्मवेत् ।। 661 ।।
जीवस्यापि ध्येयभूतपरमात्माङ्गभावतः ।
ध्येयकोटौ प्रविष्टत्वात् चतस्मादुक्तप्रमाणतः ।। 662 ।।
हतपाप्मत्वयुग्जीवदेहेशोपासनस्य हि ।
प्राप्यं तथाविधं रूपं भवत्येवोपलब्धिवत् ।। 663 ।।
स्वाभाविकब्रह्मरूपपरा ब्रह्ममतिर्यथा ।
जीवोपलब्दिरप्येवं स्वभावाकारगोचरा ।। 664 ।।
यष्टुर्जिंवस्य देहातिरिक्तत्वज्ञानमन्तरा ।
प्रवृत्त्यसंभवात् यागे ज्ञातृत्वादिस्वरूपधीः ।। 665 ।।
कालान्तरीयस्वर्गादिफलसाधनकर्मणि ।
अधिकारार्थेति तत्र तावन्मात्रमपेक्षितम् ।। 666 ।।
न चापहतरपाप्मत्वमुखतद्रूपधीरपि ।
तस्मात्प्राप्याकार एव जीवो ध्येय इति स्थितम् ।। 667 ।।
।। इति शरीरेभावाधिकरणम् ।। 
अङ्गावबद्धाधिकरणम् ।। (3-3-22)
(सि.सू) अङ्गावबद्धास्तु न शाखासु हि प्रतिवेदम् ।। (3-3-53 ।।
यत्र यत्र परोपास्तिः तत्र शुद्धात्मवेदनम् ।
पूर्वमुक्तं तद्वदत्र शाखायां यत्र यत्र च ।। 668 ।।
उद्गीथस्यास्ति संबन्धः तत्र तद्ध्यानमुच्यते ।
कर्माङ्गोद्गीथिद्याया ओमित्येतदिति श्रुताः ।। 669 ।।
ता विद्या यत्र पठ्यन्ते तत्रैव नियताः किमु ।
उत सर्वासु शाखासु सम्बद्धा इति संशये ।। 670 ।।
(पू) स्वरभेदात्तत्र तत्रोद्गीथव्यक्तिप्रभेदतः ।
श्रीयन्ते यत्र तत्रैव तद्व्यक्तेः सन्निधानतः ।। 671 ।।
तयान्विताश्च तत्रैव नियता इति चेन्न तत् ।
(सि) कर्मङ्गोद्गीथविद्या न तत्र तत्र व्यवस्थिताः ।। 672 ।।
किन्तु सर्वत्र सम्बद्धाः यतस्सन्निहिता इमे ।
सर्वशाखासु चोद्गीथाः यद्यपि स्वरभेदतः।। 673 ।।
भेदोस्त्यथापि सामान्येनोद्गीथश्रुतिमात्रतः ।
सर्वोद्गीथव्यक्तयस्सन्निहिता इति न क्वचित् ।। 674 ।।
व्यवस्थायां मानमस्ति ततस्सर्वत्र सङ्गताः ।
(सि.सू) मन्त्रागिवद्वाऽविरोधः ।। (3-3-54)
यथा क्रत्वङ्गभूतानां श्रुतानां तत्र तत्र च ।। 675 ।।
मन्त्रादीनां क्रतोस्सर्वशाखास्वेकत्वतोऽन्वयः ।
विरूध्यते न सर्वत्राविरोधस्तद्वदत्र च ।। 676 ।।
।। इतिङ्गावबद्धाधिकरणम् ।। 
।। भूमज्यायस्त्वाधिकरणम् ।। (3-3-23)
(सि-सू) भूम्नः क्रतुवज्ज्यायस्त्वं तताहि दर्शयति ।। (3-3-55)
प्रागुद्गीथध्यानमुक्तं तस्योद्गीथस्य संमतम् ।
ध्यानं व्यस्तस्य पूर्णस्याप्येवं वैश्वानरेशितुः ।। 677 ।।
व्यस्तस्य चाखिलस्यापि तत्कार्यमिति वार्यते ।
वैश्वानराख्यविद्यायां ध्येयो वैशअवानरः श्रुतः ।। 678 ।।
स्वरादिपृथ्वीपर्यन्तावयवः परमः पुमानु ।
त्रैलोक्याङ्गस्यास्य कार्यं व्यस्तस्योपासनं किमु ।। 679 ।।
किं व्यस्तपूर्णयोश्चाथ पूर्वस्यैवेति संशये । 
(पू) एकैकावयवोपास्ते तत्र तत्र फलस्य च ।। 680 ।।
उक्तत्वाद्वेदनं कार्यं व्यस्तस्याथ द्वयोरपि ।
(सि) समस्तोपासनस्यापि फलोक्तेरिति चेन्न तत् ।। 681 ।।
समस्तोपासनस्यैवाऽत्रैकवाक्यत्वबोधनात् ।
प्रामाणिकत्वं तच्चैकवाक्यत्वाद्बोध्यते स्फुटम् ।। 682 ।।
प्राचीनशाल इत्यत्रोपक्रम्याश्वपतेर्मुखात् ।
स्वर्लोकादिपृथिव्यन्तदेहं वैश्वानरात्मकम् ।। 683 ।।
ऋषयः परमात्मानमुपास्यमवगम्य च ।
तत्फलं च ज्ञातवन्तः ब्रह्मप्राप्त्यात्मकं महता ।। 684 ।।
उक्त्वैवमुपसंहारात्  वाक्यैकत्वं हि होध्यते ।
अङ्गेषूपास्तिवचनं फलनिर्देशनं तथा ।। 685 ।।
समस्तोपास्त्येकदेशानुवाद इति निश्चयः ।
वैश्वानरं द्वादशेति विहितेष्टिगता यथा ।। 686 ।।
एकदेशा अनूद्यन्ते यदष्टेत्यादिवाक्यतः ।
तथा पूर्णध्यानमेव न्याय्यं , न व्यस्तवेदनम् ।। 687 ।।
एवं मूर्धा त इत्यादिरनर्थं ब्रुवती श्रुतिः ।
विशदं दर्शयत्येव तस्मादुक्तार्थसङ्गतिः ।। 688 ।।
।। इति भूमज्यायस्त्वाधिकरणम् ।। 
।। शब्दादिभेदाधिकरणम् ।। (3-3-24)
(सि-सू) नाना शब्दादिभेदात् ।। (3-3-56 )
वैशअवानरीयाङ्गोपास्तिनानात्वं प्राङ््निराकृतम् ।
ब्रह्मोपासननानात्वं स्थाप्यतेऽधिकृताविह ।। 689 ।।
सद्विद्याद्यास्सर्वपरविद्या  मुक्तिफला इमाः ।
किमेमविद्या नाना किं इति प्राप्तेऽत्र संशये ।। 690 ।।
(पू) विद्यैक्यमीशितुर्वेद्यस्यैकत्वात् वेद्यमेव हि ।
विद्याया रूपमित्थं च रूपैक्यात् वेदनैकता ।। 691 ।।
(सि.मैवं) सदादिविद्यास्ताः नाना , शब्दादिभेदतः ।
आदिनात्राभ्याससंख्यागुणादीनां च संग्रहः ।। 692 ।।
एकत्वेऽपि ब्रह्मणोऽस्य गुणानां तत्र तत्र च ।
विहितानां भिन्नतया तद्युक्तध्यानवाचिनाम् ।। 693 ।।
ध्यायीते त्यादिशब्दानामर्थभेदात् भिदाऽस्ति हि । 
ततश्च चोदनाभेदात् विद्याः भिन्नाः परस्परम् ।। 694 ।।
रूपभेद्रयुक्तत्वात् शब्दभेदस्य सर्वथा ।
भवेत्पर्यवसानं तत् रूपभेदेऽत एव च  695 ।।
सूत्रेऽत्र शब्दभेदोक्तिः व्यर्था भवति यद्यपि ।
तथापि न्यासविद्याया- ब्रह्मविद्यात्मकत्वतः ।। 696 ।।
वक्तव्यत्वादन्यविद्याभेदस्यास्या इहैव च ।
तद्विधायकशब्दस्य न्यासरूपार्तवत्त्वतः ।। 697 ।।
मख्यं शब्दान्तरत्वं स्यादिति शब्दभिदाग्रहः ।
विद्यास्थलेऽत्र धात्वर्थभेदोऽस्ति स्वत एव हि ।। 698 ।।
अस्मिन्नर्थे पूर्वकाण्डात् सिद्धेपि - कथनं पुनः ।
अविधेयज्ञानवादनिरासार्थमिति स्थितम् ।। 699 ।।
।। इति शब्दादिभेदाधिकरणम् ।। 
।। विकल्पाधिकरणम् ।। (3-3-25)
(सि.सू) विकल्पोऽविशिष्टफलत्वात् ।। (3-3-25)
सर्वासां ब्रह्मविद्यानां प्राक् भेदः स्थापितो मिथः ।
तासां समुच्चयाशङ्का भेदाधीनात्र वार्यते ।। 700 ।।
समुच्चयोऽपि विद्यानामेकपुंसि भवेत् किमु । 
उत प्रयोजनाभावात् विकल्प इति संशये ।। 701 ।।
(पू) यथैकस्मिन् स्वर्गफलज्योतिष्टोमादिकर्मणाम् ।
फलस्य तस्य भूयस्त्वापेक्षया स्यात् समुच्चयः ।। 702 ।।
तथा ब्रह्मानुभूतेश्च भूयस्त्वापेक्षया भवेत् .
(सि) समुच्चयोऽप्येकपुंसीत्येष वादोऽसमञ्चसः ।। 703 ।।
विकल्प एव विद्यानामविशिष्टफलत्वतः । 
निर्गतावधिकानन्दब्रह्मानुभव एव हि ।। 704 ।।
अविशिष्टं फलं सर्वविद्यानां श्रीयते स्फुटम् ।
तदेकयैवाप्यते चेत् किं फलं विद्ययाऽन्यया ।। 705 ।।
देशकालस्वरूपैश्च स्वर्गादिफलमल्पकम् ।
देशाद्यपेक्षया तत्र भूयस्त्वस्य च संभवाता ।। 706 ।।
,मुच्चयस्संभवेत्तर्थिनोऽत्र तु नैव हि ।
(सि.सू) काभ्यास्तु यथाकामं समुच्चीयेरन् न वा पूर्वहेत्वभावात् ।। (3-3-58) ।।
ब्रह्माप्त्यन्यफला विद्याः काभ्यास्तासां यथेप्सितम् ।। 707 ।।
समुच्चयो विकल्पो वा भवेदेकत्र पूरुषे ।
तत्फलस्यापरिच्छिन्नत्वाभावादिति सुस्थितम् ।। 708 ।।
।। इति विकल्पाधिकरणम् ।।
।। यथाश्रयभावाधिकरणम् ।। (3-3-26)
(पू,सू)अङ्गेषु यथाश्रयभावः ।। (3-3-59)
प्राक् काभ्यफलविद्यानां विकल्पोऽथ समुच्चयः।
इत्युक्तोऽनियमस्तद्वत् उद्गीथोपासनस्य च ।। 709 ।।
स्थापितः प्रागनियमः कैश्चिद्धेतुमिरत्र च ।
आक्षिप्य स्थाप्यते भूयः स्थीणानिखननक्रमात् ।। 710 ।।
ओमित्येत दिति प्रोक्तोद्गीतविद्याः किमु क्रतौ ।
नियमेनोद्गीथवत् संग्राह्या , उत यथेप्सितम् ।। 711 ।।
गोदोहनादिवत् तास्स्युः पुमर्था इति संशये ।
क्रत्वङ्गेपूद्गीथमुखेष्वाश्रीता या उपासनाः ।। 712 ।।
तासां तदुद्गीथवच्च क्रत्वन्तर्भाव इष्यते ।
उपासीतेति तद्विद्याविधिवाक्ये फलाश्रुतेः ।। 713 ।।
वीर्यवत्तरताख्यान्यवाक्यश्रुतफलस्य च ।
अर्थवादत्वतश्चैतद्वेदनस्य क्रतोः फलात् ।। 714 ।।
पृथक््फलोल्पादकत्वाभावादुद्गीथमूलतः ।
क्रत्वर्थतैव युक्तेति सिद्धोऽस्य नियमः क्रतौ ।। 715 ।।
(पू,सू) शिष्टेश्च ।। (3-3-60)
किञ्चोद्गीथमुरासीतेत्युद्गीथआङ्गतयाऽस्य वै ।
वेदनस्य विधआनाच्चोपादाननियमो भवेत् ।। 716 ।।
वर्तमानोक्त्यवगतात् फलसम्बन्धतः पुरा ।
ज्ञात एवोद्गीथयोगः इत्यङ्गत्वं न बाध्यते ।। 717 ।।
(पू.सू) समाहारात् ।। (3-3-61 )
उद्गाततकर्तृकोद्गीथवेदनाभावजस्य च ।
वेगुण्यस्य समाधानं हीतृकर्तकवेदनात् ।। 718 ।।
ब्रुवती होतृषदनाद्धैवापीत्यादिका श्रुतिः ।
दर्शयत्यत्र नियमेनोपादानममुष्य च ।। 719 ।।
(पू.सू) गुणस्ाधारण्यश्रुतेश्च ।। (3-3-62)
उपासनाश्रयस्यैव सर्वत्र प्रणवस्य च ।
ओमित्याश्रावयत्यादौ साधारण्यश्रुतेरपि ।। 720 ।।
उपासनसमाहारः तिद्धस्तेनेति तत्पदात् ।
प्रकृतः प्रणवस्सोपासनोऽन्वेत्यखिलेषु हि ।। 721 ।।
उपासनस्य प्रणवसहत्वनियमादतः ।
क्रतुषूद्गीथवत्तस्व नियमेनैव सङ््ग्रहः ।। 722 ।।
(सि-सू) न वा तत्सहभावाश्रुतेः ।। (3-3-63)
क्रत्वङ्गभावाश्रवणात् नियमो नोपपद्यते ।
अङ्गभावे हि नियतसहभावः  प्रदृश्यते ।। 723 ।।
यदेवे त्युक्तविवायाः वीर्यवत्तरतां प्रति ।
साधनत्वं प्रोच्यतेऽतः विद्यैपाऽन्वफलं प्रति ।। 724 ।।
साधनत्वेनावगता कार्यत्वेन विधीयते ।
अत्रोद्गीथमुपासीतेत्यतद्वेदनस्य हि ।। 725 ।।
क्रत्वङ्गोद्गीथाङ्गतया विनियोगो न युज्यते ।
तत्सन्निहित उद्गीथः तद्विद्याश्रय एव हि ।। 726 ।।
अतश्चोद्गीथविद्याया नान्वयो नियमात् क्रतौ ।
(सि.सू)दर्शनाच्च ।। (3-3-64 )
अत्रैवंविद्ध वै ब्रह्म यज्ञ मित्यादिका श्रुतिः ।। 727 ।।
ब्रह्माख्यर्त्विग्वेदनाद्वै वक्त्री यज्ञादिरक्षणम् ।
उद्गात्रादेर्वेदनस्यानङ्गतां दर्शयत्यपि ।। 728 ।।
रक्षणं च क्रतुफलाप्रतिबनाधात्मकं भवेत् ।
विनोद्गातुर्वेदनं तद्रक्षासिद्विप्रभाषणात् ।। 729 ।।
दर्शितं भवति श्रुत्याऽनियतत्वममुष्य च 
लिङ्गेनानेन हेतूनां प्रायिकत्वं च बोध्यते ।। 730 ।।
अतो न तद्विरोधोऽतः सिद्ध्यन्यनियमः क्रतौ ।
अनीप्सितफलब्रह्मविद्याङ्गक्रतुसन्ततेः ।। 731 ।।
वीर्यवत्तरतोत्पादद्वारोद्गीथाद्युपासनाः ।
परब्रह्मोपासनोपकारिका इति चिन्तिताः ।। 732 ।।
।। इति यथाश्रयभावाधिकरणम् ।।
।। इति तृतीयाध्याये तृतीयः पादः ।।
