2.6.0.0
।। हरिः ओम् ।। ।। तैत्तिरीयसंहिता द्वितीयकाण्डे षष्ठः प्रश्नः ।।
2.6.1.1
समिधो यजति वसन्तमेवर्तूनामव रुन्द्धे तनूनपातं यजति ग्रीष्ममेवाव रुन्द्ध इडो यजति वऱ्षा एवाव रुन्द्धेबऱ्हिर्यजति शरदमेवाव रुन्द्धे स्वाहाकारं यजति हेमन्तमेवाव रुन्द्धे तस्माथ्स्वाहाकृता हेमन्पशवोऽव सीदन्तिसमिधो यजत्युषस एव देवतानामव रुन्द्धे तनूनपातं यजति यज्ञमेवाव रुन्द्धे [1]
2.6.1.2
इडो यजति पशूनेवाव रुन्द्धे बऱ्हिर्यजति प्रजामेवाव रुन्द्धे समानयत उपभृतस्तेजो वा आज्यम्प्रजा बऱ्हिःप्रजास्वेव तेजो दधाति स्वाहाकारं यजति वाचमेवाव रुन्द्धे दश सम्पद्यन्ते दशाख्षरा विराड्विराजैवान्नाद्यमव रुन्द्धे समिधो यजत्यस्मिन्नेव लोके प्रति तिष्ठति तनूनपातं यजति [2]
2.6.1.3
यज्ञ एवान्तरिख्षे प्रति तिष्ठतीडो यजति पशुष्वेव प्रति तिष्ठति बऱ्हिर्यजति य एव देवयानाः पन्थानस्तेष्वेव प्रति तिष्ठति स्वाहाकारं यजति सुवर्ग एव लोके प्रति तिष्ठत्येतावन्तो वै देवलोकास्तेष्वेव यथापूर्वम्प्रति तिष्ठतिदेवासुरा एषु लोकेष्वस्पर्धन्त ते देवाः प्रयाजैरेभ्यो लोकेभ्योऽसुरान्प्राणुदन्त तत्प्रयाजानाम् [3]
2.6.1.4
प्रयाजत्वय्यँस्यैवं विदुषः प्रयाजा इज्यन्ते प्रैभ्यो लोकेभ्यो भ्रातृव्यान्नुदतेऽभिक्रामं जुहोत्यभिजित्यैयो वै प्रयाजानाम्मिथुनं वेद प्र प्रजया पशुभिर्मिथुनैर्जायते समिधो बह्वीरिव यजति तनूनपातमेकमिवमिथुनं तदिडो बह्वीरिव यजति बऱ्हिरेकमिव मिथुनं तदेतद्वै प्रयाजानाम्मिथुनम् य एवं वेद प्र [4]
2.6.1.5
प्रजया पशुभिर्मिथुनैर्जायते देवानां वा अनिष्टा देवता आसन्नथासुरा यज्ञमजिघासन्ते देवा गायत्रीं व्यौहन्पञ्चाख्षराणि प्राचीनानि त्रीणि प्रतीचीनानि ततो वर्म यज्ञायाभवद्वर्म यजमानाय यत्प्रयाजानूयाजा इज्यन्ते वर्मैव तद्यज्ञाय क्रियते वर्म यजमानाय भ्रातृव्याभिभूत्यै तस्माद्वरूथम्पुरस्ताद्वऱ्षीयः पश्चाद्ध्रसीयो देवा वै पुरा रख्षोभ्यः [5]
2.6.1.6
इति स्वाहाकारेण प्रयाजेषु यज्ञ सस्थाप्यमपश्यन्त स्वाहाकारेण प्रयाजेषु समस्थापयन्वि वा एतद्यज्ञं छिन्दन्ति यथ्स्वाहाकारेण प्रयाजेषु सस्थापयन्ति प्रयाजानिष्ट्वा हवीष्यभि घारयति यज्ञस्य सन्तत्या अथो हविरेवाकरथो यथापूर्वमुपैति पिता वै प्रयाजाः प्रजानूयाजा यत्प्रयाजानिष्ट्वा हवीष्यभिघारयति पितैव तत्पुत्रेण साधारणम् [6]
2.6.1.7
कुरुते तस्मादाहुर्यश्चैवं वेद यश्च न कथा पुत्रस्य केवलं कथा साधारणम्पितुरित्यस्कन्नमेव तद्यत्प्रयाजेष्विष्टेषु स्कन्दति गायत्र्येव तेन गर्भं धत्ते सा प्रजाम्पशून्‌यजमानाय प्र जनयति ।। [7]
2.6.1.0
यजति यज्ञमेवावरुन्धे तनूनपातय्यँजति प्रयाजानामेवव्वेँद प्र रख्षोभ्यः साधारणम्पञ्चत्रिशच्च ।।1।।
2.6.2.1
चख्षुषी वा एते यज्ञस्य यदाज्यभागौ यदाज्यभागौ यजति चख्षुषी एव तद्यज्ञस्य प्रति दधाति पूर्वार्धे जुहोतितस्मात्पूर्वार्धे चख्षुषी प्रबाहुग्जुहोति तस्मात्प्रबाहुक्चख्षुषी देवलोकं वा अग्निना यजमानोऽनु पश्यति पितृलोक सोमेनोत्तरार्धेऽग्नये जुहोति दख्षिणार्धे सोमायैवमिव हीमौ लोकावनयोर्लोकयोरनुख्यात्यै राजानौ वा एतौ देवतानाम् [8]
2.6.2.2
यदग्नीषोमावन्तरा देवता इज्येते देवतानां विधृत्यै तस्माद्राज्ञा मनुष्या विधृता ब्रह्मवादिनो वदन्ति किं तद्यज्ञे यजमानः कुरुते येनान्यतोदतश्च पशून्दाधारोभयतोदतश्चेत्यृचमनूच्याज्यभागस्य जुषाणेन यजति तेनान्यतोदतो दाधारर्चमनूच्य हविष ऋचा यजति तेनोभयतोदतो दाधार मूर्धन्वती पुरोनुवाक्या भवति मूर्धानमेवैन समानानां करोति [9]
2.6.2.3
नियुत्वत्या यजति भ्रातृव्यस्यैव पशून्नि युवते केशिन ह दार्भ्यं केशी सात्यकामिरुवाच सप्तपदां ते शक्वरी श्वो यज्ञे प्रयोक्तासे यस्यै वीर्येण प्र जातान्भ्रातृव्यान्नुदते प्रति जनिष्यमाणान्‌यस्यै वीर्येणोभयोर्लोकयोर्ज्योतिर्धत्ते यस्यै वीर्येण पूर्वार्धेनानड्वान्भुनक्ति जघनार्धेन धेनुरिति पुरस्ताल्लख्ष्मा पुरोनुवाक्या भवति जातानेव भ्रातृव्यान्प्र णुदत उपरिष्टाल्लख्ष्मा [10]
2.6.2.4
याज्या जनिष्यमाणानेव प्रति नुदते पुरस्ताल्लख्ष्मा पुरोनुवाक्या भवत्यस्मिन्नेव लोके ज्योतिर्धत्त उपरिष्टाल्लख्ष्मा याज्यामुष्मिन्नेव लोके ज्योतिर्धत्ते ज्योतिष्मन्तावस्मा इमौ लोकौ भवतो य एवं वेद पुरस्ताल्लख्ष्मा पुरोनुवाक्या भवति तस्मात्पूर्वर्धेनानड्वान्भुनक्त्युपरिष्टाल्लख्ष्मा याज्या तस्माज्जघनार्धेन धेनुर्य एवं वेद भुङ्क्त एनमेतौ वज्र आज्यं वज्र आज्यभागौ [11]
2.6.2.5
वज्रो वषट्कारस्त्रिवृतमेव वज्र सम्भृत्य भ्रातृव्याय प्र हरत्यछम्बट्कारमपगूर्य वषट्करोति स्तृत्यै गायत्री पुरोनुवाक्या भवति त्रिष्टुग्याज्या ब्रह्मन्नेव ख्षत्रमन्वारम्भयति तस्माद्ब्राह्मणो मुख्यो मुख्यो भवति य एवं वेद प्रैवैनम्पुरोनुवाक्ययाह प्र णयति याज्यया गमयति वषट्कारेणैवैनम्पुरोनुवाक्यया दत्ते प्र यच्छति याज्यया प्रति [12]
2.6.2.6
वषट्कारेण स्थापयति त्रिपदा पुरोनुवाक्या भवति त्रय इमे लोका एष्वेव लोकेषु प्रति तिष्ठति चतुष्पदा याज्याचतुष्पद एव पशूनव रुन्द्धे द्व्यख्षरो वषट्कारो द्विपाद्यजमानः पशुष्वेवोपरिष्टात्प्रति तिष्ठति गायत्री पुरोनुवाक्या भवति त्रिष्टुग्याज्यैषा वै सप्तपदा शक्वरी यद्वा एतया देवा अशिख्षन्तदशक्नुवन्‌य एवं वेद शक्नोत्येव यच्छिख्षति ।। [13]
2.6.2.0
देवतानाङ्करोत्युपरिष्टाल्लख्ष्माऽऽज्यभागौ प्रति शक्नोत्येव द्वे च ।।2।।
2.6.3.1
प्रजापतिर्देवेभ्यो यज्ञान्व्यादिशथ्स आत्मन्नाज्यमधत्त तं देवा अब्रुवन्नेष वाव यज्ञो यदाज्यमप्येव नोत्रास्त्विति सोऽब्रवीद्यजान् व आज्यभागावुप स्तृणानभि घारयानिति तस्माद्यजन्त्याज्यभागावुप स्तृणन्त्यभि घारयन्तिब्रह्मवादिनो वदन्ति कस्माथ्सत्याद्यातयामान्यन्यानि हवीष्ययातयाममाज्यमिति प्राजापत्यम् [14]
2.6.3.2
इति ब्रूयादयातयामा हि देवानाम्प्रजापतिरिति छन्दासि देवेभ्योऽपाक्रामन्न वोऽभागानि हव्यं वख्ष्याम इति तेभ्य एतच्चतुरवत्तमधारयन्पुरोनुवाक्यायै याज्यायै देवतायै वषट्काराय यच्चतुरवत्तं जुहोति छन्दास्येव तत्प्रीणाति तान्यस्य प्रीतानि देवेभ्यो हव्यं वहन्त्यङ्गिरसो वा इत उत्तमाः सुवर्गं लोकमायन्तदृषयो यज्ञवास्त्वभ्यवायन्ते [15]
2.6.3.3
अपश्यन्पुरोडाशं कूर्मम्भूत सर्पन्तं तमब्रुवन्निन्द्राय ध्रियस्व बृहस्पतये ध्रियस्व विश्वेभ्यो देवेभ्यो ध्रियस्वेति स नाध्रियत तमब्रुवन्नग्नये ध्रियस्वेति सोऽग्नयेऽध्रियत यदाग्नेयोऽष्टाकपालोऽमावास्यायां च पौर्णमास्यां चाच्युतो भवति सुवर्गस्य लोकस्याभिजित्यै तमब्रुवन्कथाहास्था इत्यनुपाक्तोऽभूवमित्यब्रवीद्यथाख्षोऽनुपाक्तः [16]
2.6.3.4
अवार्च्छत्येवमवारमित्युपरिष्टादभ्यज्याधस्तादुपानक्ति सुवर्गस्य लोकस्य समष्ट्यै सर्वाणि कपालान्यभि प्रथयति तावतः पुरोडाशानमुष्मिल्लोँकेऽभि जयति यो विदग्धः स नैर्‌ऋतो योऽशृतः स रौद्रो यः शृतः स सदेवस्तस्मादविदहता शृतंकृत्यः सदेवत्वाय भस्मनाभि वासयति तस्मान्मासेनास्थि छन्नं वेदेनाभि वासयति तस्मात् [17]
2.6.3.5
केशैः शिरश्छन्नं प्रच्युतं वा एतदस्माल्लोकादगतं देवलोकं यच्छृत हविरनभिघारितमभिघार्योद्वासयति देवत्रैवैनद्गमयति यद्येकं कपालं नश्येदेको मासः संवथ्सरस्यानवेतः स्यादथ यजमानः प्र मीयेत यद्द्वे नश्येतां द्वौ मासौ संवथ्सरस्यानवेतौ स्यातामथ यजमानः प्र मीयेत संख्यायोद्वासयति यजमानस्य [18]
2.6.3.6
गोपीथाय यदि नश्येदाश्विनं द्विकपालं निर्वपेद्द्यावापृथिव्यमेककपालमश्विनौ वै देवानाम्भिषजौ ताभ्यामेवास्मै भेषजं करोति द्यावापृथिव्य एककपालो भवत्यनयोर्वा एतन्नश्यति यन्नश्यत्यनयोरेवैनद्विन्दति प्रतिष्ठित्यै ।। [19]
2.6.3.0
प्राजापत्यन्तेऽख्षोऽनुपाक्तो वेदेनाभि वासयति तस्माद्यजमानस्य द्वात्रिशच्च ।।3।।
2.6.4.1
देवस्य त्वा सवितुः प्रसव इति स्फ्यमा दत्ते प्रसूत्या अश्विनोर्बाहुभ्यामित्याहाश्विनौ हि देवानामध्वर्यू आस्ताम्पूष्णो हस्ताभ्यामित्याह यत्यै शतभृष्टिरसि वानस्पत्यो द्विषतो वध इत्याह वज्रमेव तथ्स श्यति भ्रातृव्याय प्रहरिष्यन्थ्स्तम्बयजुऱ्हरत्येतावती वै पृथिवी यावती वेदिस्तस्या एतावत एव भ्रातृव्यं निर्भजति [20]
2.6.4.2
तस्मान्नाभागं निर्भजन्ति त्रिऱ्हरति त्रय इमे लोका एभ्य एवैनं लोकेभ्यो निर्भजति तूष्णीं चतुर्थ हरत्यपरिमितादेवैनं निर्भजत्युद्धन्ति यदेवास्या अमेध्यं तदप हन्त्युद्धन्ति तस्मादोषधयः परा भवन्तिमूलं छिनत्ति भ्रातृव्यस्यैव मूलं छिनत्ति पितृदेवत्यातिखातेयतीं खनति प्रजापतिना [21]
2.6.4.3
यज्ञमुखेन सम्मितामा प्रतिष्ठायै खनति यजमानमेव प्रतिष्ठां गमयति दख्षिणतो वऱ्षीयसीं करोति देवयजनस्यैव रूपमकः पुरीषवतीं करोति प्रजा वै पशवः पुरीषम्प्रजयैवैनम्पशुभिः पुरीषवन्तं करोत्युत्तरम्परिग्राहम्परि गृह्णात्येतावती वै पृथिवी यावती वेदिस्तस्या एतावत एव भ्रातृव्यं निर्भज्यात्मन उत्तरम्परिग्राहम्परि गृह्णातिक्रूरमिव वै [22]
2.6.4.4
एतत्करोति यद्वेदिं करोति धा असि स्वधा असीति योयुप्यते शान्त्यै प्रोख्षणीरा सादयत्यापो वै रख्षोघ्नी रख्षसामपहत्यै स्फ्यस्य वर्त्मन्थ्सादयति यज्ञस्य संतत्यै यं द्विष्यात्तं ध्यायेच्छुचैवैनमर्पयति ।। [23]
2.6.4.0
भजति प्रजापतिनेव वै त्रयस्त्रिशच्च ।।4।।
2.6.5.1
ब्रह्मवादिनो वदन्त्यद्भिऱ्हवीषि प्रौख्षीः केनाप इति ब्रह्मणेति ब्रूयादद्भिऱ्ह्येव हवीषि प्रोख्षति ब्रह्मणाप इध्माबऱ्हिः प्रोख्षति मेध्यमेवैनत्करोति वेदिम्प्रोख्षत्यृख्षा वा एषाऽलोमकाऽमेध्या यद्वेदिर्मेध्यामेवैनां करोति दिवे त्वान्तरिख्षाय त्वा पृथिव्यै त्वेति बऱ्हिरासाद्य प्र [24]
2.6.5.2
उख्षत्येभ्य एवैनल्लोकेभ्यः प्रोख्षति क्रूरमिव वा एतत्करोति यत्खनत्यपो नि नयति शान्त्यै पुरस्तात्प्रस्तरं गृह्णाति मुख्यमेवैनं करोतीयन्तं गृह्णाति प्रजापतिना यज्ञमुखेन सम्मितम्बऱ्हिः स्तृणाति प्रजा वै बऱ्हिः पृथिवी वेदिः प्रजा एव पृथिव्याम्प्रति ष्ठापयत्यनतिदृश्न स्तृणाति प्रजयैवैनम्पशुभिरनतिदृश्ञं करोति [25]
2.6.5.3
उत्तरम्बऱ्हिषः प्रस्तर सादयति प्रजा वै बऱ्हिर्यजमानः प्रस्तरो यजमानमेवायजमानादुत्तरं करोतितस्माद्यजमानोऽयजमानादुत्तरोऽन्तर्दधाति व्यावृत्त्या अनक्ति हविष्कृतमेवैन सुवर्गं लोकं गमयति त्रेधानक्ति त्रय इमे लोका एभ्य एवैनं लोकेभ्योऽनक्ति न प्रति शृणाति यत्प्रतिशृणीयादनूर्ध्वम्भावुकं यजमानस्य स्यादुपरीव प्र हरति [26]
2.6.5.4
उपरीव हि सुवर्गो लोको नि यच्छति वृष्टिमेवास्मै नि यच्छति नात्यग्रम्प्र हरेद्यदत्यग्रम्प्रहरेदत्यासारिण्यध्वर्यो-र्नाशुका स्यान्न पुरस्तात्प्रत्यस्येद्यत्पुरस्तात्प्रत्यस्येथ्सुवर्गाल्लोकाद्यजमानम्प्रति नुदेत्प्राञ्चम्प्र हरति यजमानमेव सुवर्गं लोकं गमयति न विष्वञ्चं वि युयाद्यद्विष्वञ्चं वियुयात् [27]
2.6.5.5
स्त्र्यस्य जायेतोर्ध्वमुद्यौत्यूर्ध्वमिव हि पुसः पुमानेवास्य जायते यथ्स्फ्येन वोपवेषेण वा योयुप्येत स्तृतिरेवास्य सा हस्तेन योयुप्यते यजमानस्य गोपीथाय ब्रह्मवादिनो वदन्ति किं यज्ञस्य यजमान इति प्रस्तर इति तस्य क्व सुवर्गो लोक इत्याहवनीय इति ब्रूयाद्यत्प्रस्तरमाहवनीये प्रहरति यजमानमेव [28]
2.6.5.6
सुवर्गं लोकं गमयति वि वा एतद्यजमानो लिशते यत्प्रस्तरं योयुप्यन्ते बऱ्हिरनु प्रहरति शान्त्या अनारम्भण इव वा एतऱ्ह्यध्वर्युः स ईश्वरो वेपनो भवितोर्ध्रुवासीतीमामभि मृशतीयं वै ध्रुवाऽस्यामेव प्रति तिष्ठति न वेपनो भवत्यगा(३)नग्नीदित्याह यद्ब्रूयादगन्नग्निरित्यग्नावग्निं गमयेन्निर्यजमान सुवर्गाल्लोकाद्भजेदगन्नित्येव ब्रूयाद्यजमानमेव सुवर्गं लोकं गमयति ।। [29]
2.6.5.0
आसाद्य प्रानतिदृश्ञं करोति हरति वियुयाद्यजमानमेवाग्निरिति सप्तदश च ।।5।।
2.6.6.1
अग्नेस्त्रयो ज्यायासो भ्रातर आसन्ते देवेभ्यो हव्यं वहन्तः प्रामीयन्त सोऽग्निरबिभेदित्थं वाव स्य आर्तिमारिष्यतीति स निलायत सोऽपः प्राविशत्तं देवताः प्रैषमैच्छन्तम्मथ्स्यः प्राब्रवीत्तमशपद्धियाधिया त्वा वध्यासुर्यो मा प्रावोच इति तस्मान्मथ्स्यं धियाधिया घ्नन्ति शप्तः [30]
2.6.6.2
हि तमन्वविन्दन्तमब्रुवन्नुप न आ वर्तस्व हव्यं नो वहेति सोऽब्रवीद्वरं वृणै यदेव गृहीतस्याहुतस्य बहिःपरिधि स्कन्दात्तन्मे भ्रातृणाम्भागधेयमसदिति तस्माद्यद्गृहीतस्याहुतस्य बहिःपरिधि स्कन्दति तेषां तद्भागधेयं तानेव तेन प्रीणाति परिधीन्परि दधाति रख्षसामपहत्यै स स्पर्शयति [31]
2.6.6.3
रख्षसामनन्ववचाराय न पुरस्तात्परि दधात्यादित्यो ह्येवोद्यन्पुरस्ताद्रख्षास्यपहन्त्यूर्ध्वे समिधावा दधात्युपरिष्टादेव रख्षास्यप हन्ति यजुषान्यां तूष्णीमन्याम्मिथुनत्वाय द्वे आ दधाति द्विपाद्यजमानः प्रतिष्ठित्यैब्रह्मवादिनो वदन्ति स त्वै यजेत यो यज्ञस्यार्त्या वसीयान्थ्स्यादिति भूपतये स्वाहा भुवनपतये स्वाहा भूतानाम् [32]
2.6.6.4
पतये स्वाहेति स्कन्नमनु मन्त्रयेत यज्ञस्यैव तदार्त्या यजमानो वसीयान्भवति भूयसीऱ्हि देवताः प्रीणाति जामि वा एतद्यज्ञस्य क्रियते यदन्वञ्चौ पुरोडाशावुपाशुयाजमन्तरा यजत्यजामित्वायाथो मिथुनत्वायाग्निरमुष्मिल्लोँक आसीद्यमोऽस्मिन्ते देवा अब्रुवन्नेतेमौ वि पर्यूहामेत्यन्नाद्येन देवा अग्निम् [33]
2.6.6.5
उपामन्त्रयन्त राज्येन पितरो यमं तस्मादग्निर्देवानामन्नादो यमः पितृणा राजा य एवं वेद प्र राज्यमन्नाद्यमाप्नोतितस्मा एतद्भागधेयम्प्रायच्छन्‌यदग्नये स्विष्टकृतेऽवद्यन्ति यदग्नये स्विष्टकृतेऽवद्यति भागधेयेनैव तद्रुद्र समर्धयतिसकृथ्सकृदव द्यति सकृदिव हि रुद्र उत्तरार्धादव द्यत्येषा वै रुद्रस्य [34]
2.6.6.6
दिक्स्वायामेव दिशि रुद्रं निरवदयते द्विरभि घारयति चतुरवत्तस्याप्त्यै पशवो वै पूर्वा आहुतय एष रुद्रो यदग्निर्यत्पूर्वा आहुतीरभि जुहुयाद्रुद्राय पशूनपि दध्यादपशुर्यजमानः स्यादतिहाय पूर्वा आहुतीर्जुहोति पशूनां गोपीथाय ।। [35]
2.6.6.0
शप्तस्स्पर्शयति भूतानामग्नि रुद्रस्य सप्तत्रिशच्च ।।6।।
2.6.7.1
मनुः पृथिव्या यज्ञियमैच्छथ्स घृतं निषिक्तमविन्दथ्सोऽब्रवीत्कोऽस्येश्वरो यज्ञेऽपि कर्तोरिति तावब्रूताम्मित्रावरुणौगोरेवावमीश्वरौ कर्तोः स्व इति तौ ततो गा समैरयता सा यत्रयत्र न्यक्रामत्ततो घृतमपीड्यत तस्माद्घृतपद्युच्यते तदस्यै जन्मोपहूत रथन्तर सह पृथिव्येत्याह [36]
2.6.7.2
इयं वै रथन्तरमिमामेव सहान्नाद्येनोप ह्वयत उपहूतं वामदेव्य सहान्तरिख्षेणेत्याह पशवो वै वामदेव्यम्पशूनेव सहान्तरिख्षेणोप ह्वयत उपहूतम्बृहथ्सह दिवेत्याहैरं वै बृहदिरामेव सह दिवोप ह्वयत उपहूतास्सप्त होत्रा इत्याह होत्रा एवोप ह्वयत उपहूता धेनुः [37]
2.6.7.3
सहऱ्षभेत्याह मिथुनमेवोप ह्वयत उपहूतो भख्षः सखेत्याह सोमपीथमेवोप ह्वयत उपहूताँ (4) हो इत्याहात्मानमेवोप ह्वयत आत्मा ह्युपहूतानां वसिष्ठ इडामुप ह्वयते पशवो वा इडा पशूनेवोप ह्वयते चतुरुप ह्वयते चतुष्पादो हि पशवो मानवीत्याह मनुऱ्ह्येताम् [38]
2.6.7.4
अग्रेऽपश्यद्घृतपदीत्याह यदेवास्यै पदाद्घृतमपीड्यत तस्मादेवमाह मैत्रावरुणीत्याह मित्रावरुणौ ह्येना समैरयताम्ब्रह्म देवकृतमुपहूतमित्याह ब्रह्मैवोप ह्वयते दैव्या अध्वर्यव उपहूता उपहूता मनुष्या इत्याहदेवमनुष्यानेवोप ह्वयते य इमं यज्ञमवान्‌ये यज्ञपतिं वर्धानित्याह [39]
2.6.7.5
यज्ञाय चैव यजमानाय चाशिषमा शास्त उपहूते द्यावापृथिवी इत्याह द्यावापृथिवी एवोप ह्वयते पूर्वजे ऋतावरी इत्याह पूर्वजे ह्येते ऋतावरी देवी देवपुत्रे इत्याह देवी ह्येते देवपुत्रे उपहूतोऽयं यजमान इत्याह यजमानमेवोप ह्वयत उत्तरस्यां देवयज्यायामुपहूतो भूयसि हविष्करण उपहूतो दिव्ये धामन्नुपहूतः [40]
2.6.7.6
इत्याह प्रजा वा उत्तरा देवयज्या पशवो भूयो हविष्करण सुवर्गो लोको दिव्यं धामेदमसीदमसीत्येव यज्ञस्य प्रियं धामोप ह्वयते विश्वमस्य प्रियमुपहूतमित्याहाछम्बट्कारमेवोप ह्वयते ।। [41]
2.6.7.0
आह धेनुरेताव्वँर्धानित्याह धामन्नुपहूतश्चतुस्त्रिशच्च ।।7।।
2.6.8.1
पशवो वा इडा स्वयमा दत्ते काममेवात्मना पशूनामा दत्ते न ह्यन्यः कामम्पशूनाम्प्रयच्छतिवाचस्पतये त्वा हुतम्प्राश्नामीत्याह वाचमेव भागधेयेन प्रीणाति सदसस्पतये त्वा हुतम्प्राश्नामीत्याह स्वगाकृत्यैचतुरवत्तम्भवति हविर्वै चतुरवत्तम्पशवश्चतुरवत्तय्यँद्धोता प्राश्नीयाद्धोता [42]
2.6.8.2
आर्तिमार्च्छेद्यदग्नौ जुहुयाद्रुद्राय पशूनपि दध्यादपशुर्यजमानः स्याद्वाचस्पतये त्वा हुतम्प्राश्नामीत्याह परोख्षमेवैनज्जुहोति सदसस्पतये त्वा हुतम्प्राश्नामीत्याह स्वगाकृत्यै प्राश्नन्ति तीर्थ एव प्राश्नन्ति दख्षिणां ददाति तीर्थ एव दख्षिणां ददाति वि वा एतद्यज्ञम् [43]
2.6.8.3
छिन्दन्ति यन्मध्यतः प्राश्नन्त्यद्भिर्मार्जयन्त आपो वै सर्वा देवता देवताभिरेव यज्ञ सं तन्वन्ति देवा वै यज्ञाद्रुद्रमन्तरायन्थ्स यज्ञमविध्यत्तं देवा अभि समगच्छन्त कल्पतां न इदमिति तेऽब्रुवन्थ्स्विष्टं वै न इदम्भविष्यति यदिम राधयिष्याम इति तथ्स्विष्टकृतः स्विष्टकृत्त्वन्तस्याविद्धं निः [44]
2.6.8.4
अकृन्तन्‌यवेन सम्मितं तस्माद्यवमात्रमव द्येद्यज्ज्यायोऽवद्येद्रोपयेत्तद्यज्ञस्य यदुप च स्तृणीयादभि च घारयेदुभयतःसश्वायि कुर्यादवदायाभि घारयति द्विः सम्पद्यते द्विपाद्यजमानः प्रतिष्ठित्यैयत्तिरश्चीनमतिहरेदनभिविद्धं यज्ञस्याभि विध्येदग्रेण परि हरति तीर्थेनैव परि हरति तत्पूष्णे पर्यहरन्तत् [45]
2.6.8.5
पूषा प्राश्य दतोऽरुणत्तस्मात्पूषा प्रपिष्टभागोऽदन्तको हि तं देवा अब्रुवन्वि वा अयमार्ध्यप्राशित्रियो वा अयमभूदिति तद्बृहस्पतये पर्यहरन्थ्सोऽबिभेद्बृहस्पतिरित्थं वाव स्य आर्तिमारिष्यतीतिस एतम्मन्त्रमपश्यथ्सूर्यस्य त्वा चख्षुषा प्रति पश्यामीत्यब्रवीन्न हि सूर्यस्य चख्षुः [46]
2.6.8.6
किं चन हिनस्ति सोऽबिभेत्प्रतिगृह्णन्तम्मा हिसिष्यतीति देवस्य त्वा सवितुः प्रसवेऽश्विनोर्बाहुभ्याम्पूष्णो हस्ताभ्याम्प्रति गृह्णामीत्यब्रवीथ्सवितृप्रसूत एवैनद्ब्रह्मणा देवताभिः प्रत्यगृह्णात्सोऽबिभेत्प्राश्नन्तम्मा हिसिष्यतीत्यग्नेस्त्वास्येन प्राश्नामीत्यब्रवीन्न ह्यग्नेरास्यं किं चन हिनस्ति सोऽबिभेत् [47]
2.6.8.7
प्राशितम्मा हिसिष्यतीति ब्राह्मणस्योदरेणेत्यब्रवीन्न हि ब्राह्मणस्योदरं किं चन हिनस्ति बृहस्पतेर्ब्रह्मणेति स हि ब्रह्मिष्ठोऽप वा एतस्मात्प्राणाः क्रामन्ति यः प्राशित्रम्प्राश्नात्यद्भिर्मार्जयित्वा प्राणान्थ्सम्मृशतेऽमृतं वै प्राणा अमृतमापः प्राणानेव यथास्थानमुप ह्वयते ।। [48]
2.6.8.0
प्राश्ञीयाद्धोता यज्ञन्निरहरन्तच्चख्षुरास्यङ्किञ्चन हिनस्ति सोऽबिभेच्चतुश्चत्वारिशच्च ।।8।।
2.6.9.1
अग्नीध आ दधात्यग्निमुखानेवर्तून्प्रीणाति समिधमा दधात्युत्तरासामाहुतीनाम्प्रतिष्ठित्या अथो समिद्वत्येव जुहोतिपरिधीन्थ्सम्मार्ष्टि पुनात्येवैनान्थ्सकृथ्सकृथ्सम्मार्ष्टि पराङिव ह्येतऱ्हि यज्ञश्चतुः सम्पद्यते चतुष्पादः पशवः पशूनेवाव रुन्द्धे ब्रह्मन्प्र स्थास्याम इत्याहात्र वा एतऱ्हि यज्ञः श्रितः [49]
2.6.9.2
यत्र ब्रह्मा यत्रैव यज्ञः श्रितस्तत एवैनमा रभते यद्धस्तेन प्रमीवेद्वेपनः स्याद्यच्छीर्ष्णाशीऱ्षक्तिमान्थ्स्याद्यत्तूष्णीमासीतासम्प्रत्तो यज्ञः स्यात्प्र तिष्ठेत्येव ब्रूयाद्वाचि वै यज्ञः श्रितो यत्रैव यज्ञः श्रितस्तत एवैन सम्प्र यच्छति देव सवितरेतत्ते प्र [50]
2.6.9.3
आहेत्याह प्रसूत्यै बृहस्पतिर्ब्रह्मेत्याह स हि ब्रह्मिष्ठः स यज्ञम्पाहि स यज्ञपतिम्पाहि स माम्पाहीत्याह यज्ञाय यजमानायात्मने तेभ्य एवाशिषमा शास्तेऽनार्त्या आश्राव्याह देवान्‌यजेति ब्रह्मवादिनो वदन्तीष्टा देवता अथ कतम एते देवा इति छन्दासीति ब्रूयाद्गायत्रीं त्रिष्टुभम् [51]
2.6.9.4
जगतीमित्यथो खल्वाहुर्ब्राह्मणा वै छन्दासीति तानेव तद्यजति देवानां वा इष्टा देवता आसन्नथाग्निर्नोदज्वलत्तं देवा आहुतीभिरनूयाजेष्वन्वविन्दन्‌यदनूयाजान्‌यजत्यग्निमेव तथ्समिन्द्ध एतदुर्वै नामासुर आसीत्स एतऱ्हि यज्ञस्याशिषमवृङ्क्त यद्ब्रूयादेतत् [52]
2.6.9.5
उ द्यावापृथिवी भद्रमभूदित्येतदुमेवासुरं यज्ञस्याशिषं गमयेदिदं द्यावापृथिवी भद्रमभूदित्येव ब्रूयाद्यजमानमेव यज्ञस्याशिषम्गमयत्यार्ध्म सूक्तवाकमुत नमोवाकमित्याहेदमराथ्स्मेति वावैतदाहोपश्रितो दिवः पृथिव्योरित्याह द्यावापृथिव्योऱ्हि यज्ञ उपश्रित ओमन्वती तेऽस्मिन्‌यज्ञे यजमान द्यावापृथिवी [53]
2.6.9.6
स्तामित्याहाशिषमेवैतामा शास्ते यद्ब्रूयाथ्सूपावसाना च स्वध्यवसाना चेति प्रमायुको यजमानः स्याद्यदा हि प्रमीयतेऽथेमामुपावस्यति सूपचरणा च स्वधिचरणा चेत्येव ब्रूयाद्वरीयसीमेवास्मै गव्यूतिमा शास्ते न प्रमायुको भवति तयोराविद्यग्निरिद हविरजुषतेत्याह या अयाख्ष्म [54]
2.6.9.7
देवतास्ता अरीरधामेति वावैतदाह यन्न निर्दिशेत्प्रतिवेशं यज्ञस्याशीर्गच्छेदा शास्तेऽयं यजमानोऽसावित्याह निर्दिश्यैवैन सुवर्गं लोकं गमयत्यायुरा शास्ते सुप्रजास्त्वमा शास्त इत्याहाशिषमेवैतामा शास्ते सजातवनस्यामा शास्त इत्याह प्राणा वै सजाताः प्राणानेव [55]
2.6.9.8
नान्तरेति तदग्निर्देवो देवेभ्यो वनते वयमग्नेर्मानुषा इत्याहाग्निर्देवेभ्यो वनुते वयम्मनुष्येभ्य इति वावैतदाहेह गतिर्वामस्येदं च नमो देवेभ्य इत्याह याश्चैव देवता यजति याश्च न ताभ्य एवोभयीभ्यो नमस्करोत्यात्मनोऽनार्त्यै ।। [56]
2.6.9.0
श्रितस्ते प्र त्रिष्टुभमेतद्द्यावापृथिवी या अयाख्ष्म प्राणानेव षट्चत्वारिशच्च ।।9।।
2.6.10.1
देवा वै यज्ञस्य स्वगाकर्तारं नाविन्दन्ते शय्युँम्बाऱ्हस्पत्यमब्रुवन्निमं नो यज्ञ स्वगा कुर्विति सोऽब्रवीद्वरं वृणै यदेवाब्राह्मणोक्तोऽश्रद्दधानो यजातै सा मे यज्ञस्याशीरसदिति तस्माद्यदब्राह्मणोक्तोऽश्रद्दधानो यजते शय्युँमेव तस्य बाऱ्हस्पत्यं यज्ञस्याशीर्गच्छत्येतन्ममेत्यब्रवीत्किम्मे प्रजायाः [57]
2.6.10.2
इति योऽपगुरातै शतेन यातयाद्यो निहनथ्सहस्रेण यातयाद्यो लोहितं करवद्यावतः प्रस्कद्य पासून्थ्संगृह्णात्तावतः संवथ्सरान्पितृलोकं न प्र जानादिति तस्माद्ब्राह्मणाय नाप गुरेत न नि हन्यान्न लोहितं कुर्यादेतावता हैनसा भवति तच्छय्योँरा वृणीमह इत्याह यज्ञमेव तथ्स्वगा करोति तत् [58]
2.6.10.3
शय्योँरा वृणीमह इत्याह शय्युँमेव बाऱ्हस्पत्यम्भागधेयेन समर्धयति गातुं यज्ञाय गातुं यज्ञपतय इत्याहाशिषमेवैतामा शास्ते सोमं यजति रेत एव तद्दधाति त्वष्टारं यजति रेत एव हितं त्वष्टा रूपाणि वि करोति देवानाम्पत्नीर्यजति मिथुनत्वायाग्निं गृहपतिं यजति प्रतिष्ठित्यै जामि वा एतद्यज्ञस्य क्रियते [59]
2.6.10.4
यदाज्येन प्रयाजा इज्यन्त आज्येन पत्नीसंयाजा ऋचमनूच्य पत्नीसंयाजानामृचा यजत्यजामित्वायाथो मिथुनत्वायपङ्क्तिप्रायणो वै यज्ञः पङ्क्त्युदयनः पञ्च प्रयाजा इज्यन्ते चत्वारः पत्नीसंयाजाः समिष्टयजुः पञ्चमम्पङ्क्तिमेवानु प्र यन्ति पङ्क्तिमनूद्यन्ति ।।  [60]
2.6.10.0
प्रजायाः करोति तत्क्रियते त्रयस्त्रिशच्च ।।10।।
2.6.11.1
युख्ष्वा हि देवहूतमा अश्वा अग्ने रथीरिव । नि होता पूर्व्यः सदः । उत नो देव देवा अच्छा वोचो विदुष्टरः । श्रद्विश्वा वार्या कृधि । त्व ह यद्यविष्ठ्य सहसः सूनवाहुत । ऋतावा यज्ञियो भुवः । अयमग्निः सहस्रिणो वाजस्य शतिनस्पतिः । मूर्धा कवी रयीणाम् । तं नेमिमृभवो यथा नमस्व सहूतिभिः । नेदीयो यज्ञम् [61]
2.6.11.2
अङ्गिरः । तस्मै नूनमभिद्यवे वाचा विरूप नित्यया । वृष्णे चोदस्व सुष्टुतिम् । कमु ष्विदस्य सेनयाग्नेरपाकचख्षसः । पणिं गोषु स्तरामहे । मा नो देवानां विशः प्रस्नातीरिवोस्राः । कृशं न हासुरघ्नियाः ।मा नः समस्य दूढ्यः परिद्वेषसो अहतिः । ऊर्मिर्न नावमा वधीत् । नमस्ते अग्न ओजसे गृणन्ति देव कृष्टयः । अमैः [62]
2.6.11.3
अमित्रमर्दय । कुविथ्सु नो गविष्टयेऽग्ने संवेषिषो रयिम् । उरुकृदुरु णस्कृधि । मा नो अस्मिन्महाधने परा वर्ग्भारभृद्यथा । संवर्ग स रयिञ्जय । अन्यमस्मद्भिया इयमग्ने सिषक्तु दुच्छुना । वर्धा नो अमवच्छवः ।यस्याजुषन्नमस्विनः शमीमदुर्मखस्य वा । तं घेदग्निर्वृधावति । परस्या अधि [63]
2.6.11.4
संवतोऽवरा अभ्या तर । यत्राहमस्मि ता अव । विद्मा हि ते पुरा वयमग्ने पितुर्यथावसः । अधा ते सुम्नमीमहे । य उग्र इव शर्यहा तिग्मशृङ्गो न वसगः । अग्ने पुरो रुरोजिथ । सखायः सं वः सम्यञ्चमिष स्तोमं चाग्नये । वऱ्षिष्ठाय ख्षितीनामूर्जो नप्त्रे सहस्वते । ससमिद्युवसे वृषन्नग्ने विश्वान्यर्य आ । इडस्पदे समिध्यसे स नो वसून्या भर । प्रजापते स वेद सोमापूषणेमौ देवौ ।। [64]
2.6.11.0
यज्ञममैरधि वृषन्नेकान्नविशतिश्च ।।11।।
2.6.12.1
उशन्तस्त्वा हवामह उशन्तः समिधीमहि । उशन्नुशत आ वह पितॄन्‌हविषे अत्तवे । त्व सोम प्रचिकितो मनीषा त्व रजिष्ठमनु नेषि पन्थाम् । तव प्रणीती पितरो न इन्दो देवेषु रत्नमभजन्त धीराः । त्वया हि नः पितरः सोम पूर्वे कर्माणि चक्रुः पवमान धीराः । वन्वन्नवातः परिधी रपोर्णु वीरेभिरश्वैर्मघवा भव [65]
2.6.12.2
नः । त्व सोम पितृभिः संविदानोऽनु द्यावापृथिवी आ ततन्थ । तस्मै त इन्दो हविषा विधेम वय स्याम पतयो रयीणाम् । अग्निष्वात्ताः पितर एह गच्छत सदःसदः सदत सुप्रणीतयः । अत्ता हवीषि प्रयतानि बऱ्हिष्यथा रयि सर्ववीरं दधातन । बऱ्हिषदः पितर ऊत्यर्वागिमा वो हव्या चकृमा जुषध्वम् । त आ गतावसा शन्तमेनाथास्मभ्यम् [66]
2.6.12.3
शय्योँररपो दधात । आहं पित़ॄन्थ्सुविदत्रा अविथ्सि नपातञ्च विक्रमणञ्च विष्णोः । बर्‌हिषदो ये स्वधया सुतस्य भजन्त पित्वस्त इहागमिष्ठाः । उपहूताः पितरो बर्‌हिष्येषु निधिषु प्रियेषु । त आगमन्तु त इह श्रुवन्त्वधि ब्रुवन्तु ते अवन्त्वस्मान् । उदीरतामवर उत्परास उन्मध्यमाः पितरः सोम्यासः । असुम् [67]
2.6.12.4
य ईयुरवृका ऋतज्ञास्ते नोऽवन्तु पितरो हवेषु । इदम्पितृभ्यो नमो अस्त्वद्य ये पूर्वासो य उपरास ईयुः । ये पार्थिवे रजस्या निषत्ता ये वा नून सुवृजनासु विख्षु । अधा यथा नः पितरः परासः प्रत्नासो अग्न ऋतमाशुषाणाः । शुचीदयन्दीधितिमुक्थशासः ख्षामा भिन्दन्तो अरुणीरप व्रन्न् । यदग्ने [68]
2.6.12.5
कव्यवाहन पितॄन्‌यख्ष्यृतावृधः । प्र च हव्यानि वख्ष्यसि देवेभ्यश्च पितृभ्य आ । त्वमग्न ईडितो जातवेदोऽवाड्ढव्यानि सुरभीणि कृत्वा । प्रादाः पितृभ्यः स्वधया ते अख्षन्नद्धि त्वं देव प्रयता हवीषि ।मातली कव्यैर्यमो अङ्गिरोभिर्बृहस्पतिर्‌ऋक्वभिर्वावृधानः । याश्च देवा वावृधुर्ये च देवान्थ्स्वाहान्ये स्वधयान्ये मदन्ति । [69]
2.6.12.6
इमं यम प्रस्तरमा हि सीदाङ्गिरोभिः पितृभिः संविदानः । आ त्वा मन्त्राः कविशस्ता वहन्त्वेना राजन्‌हविषा मादयस्व । अङ्गिरोभिरा गहि यज्ञियेभिर्यम वैरूपैरिह मादयस्व । विवस्वन्त हुवे यः पिता तेऽस्मिन्‌यज्ञे बऱ्हिष्या निषद्य । अङ्गिरसो नः पितरो नवग्वा अथर्वाणो भृगवः सोम्यासः । तेषां वय सुमतौयज्ञियानामपि भद्रे सौमनसे स्याम ।। [70]
2.6.12.0
भवास्मभ्यमसुय्यँदग्ने मदन्ति सौमनस एकञ्च ।।12।।
2.6.0.0
समिधश्चख्षुषी प्रजापतिराज्यन्देवस्य स्फ्यम्ब्रह्मवादिनोऽद्भिरग्नेस्त्रयो मनुः पृथिव्याः पशवोऽग्नीधे देवा वै यज्ञस्ययुख्ष्वोशन्तस्त्वा द्वादश ।।12।।समिधो याज्या तस्मान्नाभाग हि तमन्वित्याह प्रजा वा आहेत्याह युख्ष्वा हि सप्ततिः ।।70।।समिधस्सौमनसे स्याम ।। हरिः ओम् ।। श्रीकृष्णार्पणमस्तु ।।