4.0   
अथ स्वादयःषुञ्स्यादभिषवे स्नानं स्नपनं पीडनं तथा।इहाभिषवशब्दोक्तं सुरसन्धानमेव च।।1।।तत्र स्नानेऽकर्मकोऽयं षिञ्तु बन्धन ईरितः।तालव्यादि श्शिञ् निशाने डुमिञ्प्रक्षेपणे स्मृतः।।2।।चयने चिञ् कथ्यते स्तृञ् प्रोक्त आच्छादनेऽथ कृञ्।हिंसायामनिटस्सप्त सुनोत्याद्याः प्रकीर्तताः।।3।।वरणे वृञ् कम्पने धुञ् दीर्घान्तो धूञपीष्यते।ह्रस्वान्तोऽयमनिट्कः स्यात्परस्मैपदिनस्ततः।।4।।भवन्ति नव तत्राद्य उपतापे टुदु स्स्मृतः।हिस्स्याद््गतौ च वृद्धौ च पृ प्रातौ परिकीर्तितः।।5।।प्रीतिपालनयो स्स्पृस्स्यात्प्रीतौ च चलनेऽपि च।इत्यन्ये चलनं स्वामी प्राह जीवनमित्यपि।।6।।स्म्रित्येकेऽन्ये स्पृणोक्यादींस्त्रीनाहुश्छान्दसा इति।आप्लृ-व्याप्तौ शक्लृ शक््तौ राधसाधौ मताविह।।7।।संसिद्धौ च दुनोत्याद्या नवापीहानिटो मताः।अथ द्वावनुदात्तेतावशूर्व्याप्तावथ ष्टिघः।आस्कन्दनेऽथागणान्तात्परस्मैपदिनो मताः।।8।।तिक स्तिगो गतौ च स्याच्चात्स्यादास्कन्दने षघः।हिंसायां ञि धृषा तु स्यात्प्रागल्भ्ये परिकीर्तितः।।9।।दम्भुर्दम्भन आख्यातो दम्भनं दम्भ उच्यते।ऋधु र्वृद्धौ प्रीँणनेऽत्र तृप इत्येक ऊचिरे।।10।।
4.1   
छन्दसीत्यत्रागदणान्तादधिकार स्समीरितः।अङो व्याप्तौ दघस्तु स्याद् घातने पालनेऽपि च।।11।।
4.2   
चमुस्स्याद्भक्षणेऽथ स्युर्हिंसायां रिक्षिरेव च।चिरिर्जिरिर्दाशृदृच त्रयोरिक्षिर्दृचानिटः।।12।।
4.3   
क्षिर्भाषायामपीत्येक एक एव क्षिरित्यपि।अजादिर्धातुरित्यन्ये वृत्स्वादेरिह पूर्तये।।13।।
4.0   
इति स्वादयः14
