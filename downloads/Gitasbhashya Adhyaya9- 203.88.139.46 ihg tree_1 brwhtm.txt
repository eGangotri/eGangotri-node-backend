280 अष्टमे नाडीद्वारेण धारणायोगः सगुण उक्तः। तस्य च फलमग्यर्चिरादिक्रमेण कालान्तरे ब्रह्मप्राप्ति लक्षणमेवानावृत्तिरूपं निर्दिष्टम्। तत्रानेनैव प्रकारेण मोक्षप्राप्तिफलमधिगम्यतेनान्यथेति तदाशङ्काव्याविवृत्सया भगवानुवाच-इदमिति। इदं ब्रह्मज्ञानं वक्ष्यमाणमुक्तं च पूर्वेष्वध्यायेषु तद्बुद्धौ संनिधीकृत्येदमित्याह। तुशब्दोविशेषनिर्धारणार्थः। इदमेव सम्यग्ज्ञानं साक्षान्मोक्षप्राप्तिसाधनं 'वासुदेवः सर्वमिति', 'आत्मैवेदं सर्वम्' 'एकमेवाद्वितीयम्' इत्यादिश्रुतिस्मृतिभ्यः। नान्यत्।'अथ येऽन्यथातो विदुरन्यराजानस्ते क्षय्यलोका भवन्ति' इत्यादिश्रुतिभ्यश्च। ते तुभ्यं गुह्यतमं गोप्यतमं प्रवक्ष्यामि कथयिष्याम्यनसूयवेऽसूयारहिताय। किं तत्।ज्ञानम्। किंविशिष्टम्। विज्ञानसहितमनुभवयुक्तम्। यज्ज्ञानं ज्ञात्वा प्राप्य मोक्ष्यसेऽशुभात्संसारबन्धनात्।।1।।  
281 तच्च स्तौति-राजविद्येति। राजविद्या विद्यानां राजा दीप्त्यतिशयत्वात्। दीप्यते हीयमतिशयेन ब्रह्मविद्या सर्वविद्यानाम्। तथा राजगुह्यं गुह्यानां राजा। पवित्रंतपावनमिदमुत्तमं सर्वेषां पावनानां शुद्धिकारणमिदं ब्रह्मज्ञानमुत्कृष्टतमम्। अनेकजन्मसहस्रसंचितमपि धर्माधर्मादि समूलं कर्म क्षणमात्राद्भस्मीकरोति यतोऽतःतकिं तस्य पावनत्वं वक्तव्यम्। किंच प्रत्यक्षावगमं प्रत्यक्षेण सुखादेरिवावगमो यस्य तत्प्रत्यक्षावगमम्। अनेकगुणवतोऽपि धर्मविरुद्धत्वं दृष्टं (श्येनयाग इव)न तथात्मज्ञानं धर्मविरोधि किंतु धर्म्यं धर्मादनपेतम्। एवमपि स्याद् दुःसमपाद्यमित्यत आह। सुसुखं कर्तुं यथा रत्नविवेकविज्ञानम्। तत्राल्पायासानां कर्मणांवसुखसंपाद्यानामल्पफलत्वं दुष्कराणां च महाफलत्वं दृष्टमितीदं तु सुखसंपाद्यत्वात्फलक्षयाह्येतीति प्राप्तमत आह। अव्ययं नास्य फलतः कर्मवह्ययोऽस्तीत्यव्ययमतःरश्रद्धेयमात्मज्ञानम्।।2।।  
282 अश्रद्दधाना इति। ये पुनरश्रद्दधानाः श्रद्धाविरहिता आत्मज्ञानस्य धर्मस्यास्य स्वरूपे तत्फले च नास्तिकाः पापकारिणोऽसुराणामुपनिषदं देहमात्रात्मदर्शनमेव प्रतिपन्नाअसुतृपः पुरुषाः परंतप, अप्राप्य मां परमेश्वरं मत्प्राप्तौ नैवाशङ्केति मत्प्राप्तिमार्गसाधनभेदभक्तिमात्रमप्यप्राप्येत्यर्थः। निवर्तन्ते निश्चयेनावर्तन्ते।क्क। मृत्युसंसारस्तस्य वर्त्म नरकतिर्यगादिप्राप्तिमार्गस्तस्मिन्नेव वर्तन्त इत्यर्थः।।3।।  
283 ज्ञानस्तुत्यार्जुनमभिमुखीकृत्याह-मयेति। मया मम यः परो भावस्तेन ततं भावस्तेन ततं व्याप्तं सर्वमिदं जगदव्यक्तमूर्तिना न व्यक्ता मूर्तिः स्वरूपं यस्य मम सोऽहमव्यक्तमूर्तिस्तेनमयाऽव्यक्तमूर्तिना। कारणागोचरस्वरूपेणेत्यर्थः। तस्मिन्मय्यव्यक्तमूर्तौ स्थितानि मत्स्थानि सर्वभूतानि ब्रह्मादीनि स्तम्बपर्यन्तानि। नहि निरात्मकं किंचिद्भूतं्व्यवहारायावकल्पतेऽतो मत्स्थानि मयात्मनात्मवत्त्वेन स्थितान्यतो मयि स्थितानीत्युच्यन्ते तेषां भूतानामहमेवात्मेत्यतस्तेषु स्थित इति मूढबुद्धीनामवभासतेऽतोब्रवीमि न चाहं तेषु भुतेष्ववस्थितो मूर्तवत्संश्लेषाभावेनाकाशस्याप्यन्तरतमो ह्यहम्।नह्यसंसर्गि वस्तु क्कचिदाधेयभावेनावस्थितं भवति।।4।।  
284 अतएवासंसर्गित्वान्मम-नच मत्स्थानि भूतानि ब्रह्मादीनि, पश्य मे योगं युक्तिं घटनं मे ममैश्वमीश्वरस्येदमैश्वरं योगमात्मनो याथात्म्यमित्यर्थः। तथाच श्रुतिरसंसर्गित्वादसङ्गतांतदर्शयति "असङ्गो नहि सज्जते" इति। इदं चाश्चर्यमन्यत्पश्य। भूतभृदसङ्गोऽपि सन्भूतानि बिभर्ति नच भूतस्थो यथोक्तेन न्यायेन दर्शितत्वाद् भूतस्थत्वानुपपत्तेः।कथं पुनरुच्यते असौ ममात्मेति, विभज्य देहादिसंघातं तस्मिन्नहंकारमध्यारोप्य लोकबुद्धिमनुसरन्व्यपदिशति ममात्मेति, न पुनरात्मन आत्मान्य इति लेकवदजानन्। तथाभूतानि भावयत्युत्पादयति वर्धयति वा भूतभावनः।।5।।  
285 यथोक्तेन श्लेकद्वयेनोक्तमर्थं द्दष्टान्तेनोपपादयन्नाह-यथेति। यथा लोके आकाशस्थित आकाशो स्थितो नित्यं सदा वायुः सर्वत्र गच्छतीति सर्वत्रगो महान्परिमाणतस्तथाकाशवत्सर्वगतेमय्यसंश्लेषेणैव स्थितानीत्येवमुपधारय जानीहि।।6।।  
286 एवं वायुराकाश इव मयि स्थितानि सर्वभूतानि स्थितिकाले तानि-सर्वभूतानि कौन्तेय, प्रकृतिं त्रिगुणात्मिकामपरां निकृष्टां यान्ति मामिक मदीयां कल्पक्षये प्रलयकाले।पुनर्भूयस्तानि भूतान्युत्पत्तिकाले कल्पादौ विसृजाम्युत्पादयाम्यहं पूर्ववत्।।7।।  
287 एवमविद्यालक्षणां प्रकृतिं स्वां स्वीयामवष्टभ्य वशीकृत्य विसृजामि पुनः पुनः प्रकृतितो जातं भूतग्रामं भूतसमुदायमिमं वर्तमानं समग्रमवशमस्वतन्त्रमविद्यादिदोषैः।परवशीकृतं प्रकृतेर्वशात्स्वभाववशात्।।8।।  
288 तर्हि तस्य ते परमेश्वरस्य भूतग्रामं विषमं विदधतस्तन्निमित्ताभ्यां धर्माधर्माभ्यां संबन्धः स्यादितीदमाह भगवान्-नच मामिति। नच मामीशं तानि भूतग्रामस्य विशमविसर्गनिमित्तानिकर्माणि निबन्धन्ति धनंजय। तत्र कर्मणामसंबद्धत्वे कारणमाह-उदासीनवदासीनं यथोदासीन उपेक्षकः कश्चित्तद्वदासीनमात्मनोऽव्क्रियत्वादसक्तं फलसङ्गरहितमभिमानवर्जितमहं्करोमिति तेषु कर्मसु। अतोऽन्यस्यापि कर्तृत्वाभिमानाभावः फलसङ्गाभावश्चाबन्धकारणमन्यथा कर्मभिर्बध्यते मूढः कोशकारवदित्यभिप्रायः।।9।।  
289 तत्र भूतग्राममिमं विसृजाम्युदासीनवदासीनमिति च विरुद्धमुच्यत इति तत्परिहारार्थमाह-मयेति। मया सर्वतो दृशिमात्रस्वरूपेणाविक्रियात्मनाध्यक्षेण मम माया त्रिगुणात्मिकाऽविद्यालक्षणाप्रकृतिः सूयत उत्पादयति सचराचरं जगत्। तथाच मन्त्रवर्णः 'एको देवः सर्वभूतेषु गूढः सर्वव्यापी सर्वभूतान्तरात्मा। कर्माध्यक्षः सर्वभूताधिवासः साक्षी चेताकेवलो निर्गुणश्च' इति। हेतुना निमित्तेनानेनाध्यक्षत्वेन कौन्तेय, जगत्सचराचरं व्यक्ताव्यक्तात्मकं विपरिवर्तते सर्वावस्थासु। दृशिकर्मत्वापत्तिनिमित्ता हिजगतः सर्वा प्रवृत्तिरहंमिदं भोक्ष्ये पश्यामिदं शृणोमीदं सुखमनुभवामि दुःखमनुभवामितदर्थमिदं करिष्याम्येतदर्थमिदं करिष्य इदं ज्ञास्यामीत्याद्यावगतिनिष्ठाऽवगत्यवसानैव। 'यो अस्याध्यक्षः परमेव्योमन्' इत्यादयश्च मन्त्रा एतमर्थं दर्शयन्ति।ततश्चैकस्य देवस्य सर्वाध्यक्षभूतचैतन्यमात्रस्य परमार्थतः सर्वभोगामभिसंबन्धिनोऽन्यस्य चेतानान्तरस्याभावे भोक्तुरन्यस्याभावात्किनिमित्तेयं सृष्टिरित्यत्रप्रश्नप्रतिवचनेअनुपपन्ने। 'को अद्धा वेद क इह प्रवोचत्कुत आ जाता कुत इयं विसृष्टिः' इत्यादिमन्त्रवर्णेभ्यः। दर्शितं च भगवता 'अज्ञानेनावृतं ज्ञानं तेन मुह्यन्तिजन्तवः' इति।।10।।  
290 एवं मां नित्यशुद्धबुद्धमुक्तस्वभावं सर्वजन्तूनामात्मानमपि सन्तं-अवजानन्त्यवज्ञां परिभवं कुर्वन्ति मां मूढा अविवेकिनो मानुषीं मनुष्यसंबन्धिनीं तनुं देहमाश्रितंंमनुष्यदेहेन व्यवहरन्तमित्येतत्। परं प्रकृष्टं भावं परमात्मतत्त्वमाकाशकल्पमाकाशादप्यन्तरतममजानन्तो मम भूतमहेश्वरं सर्वभूतानां महान्तमीश्वरं स्वमात्मानम्।ततशच तस्य ममावज्ञानभावनेनाहता वराकास्ते।।11।।  
291 कथं-मोघाशा इति। मोघाशा वृथाशा आशिषो येषां ते मोघाशाः। तथा मोघकर्माणो यानि चाग्निहोत्रादीनि तैरनुष्ठीयमानानि कर्माणि तानि च तेषां भगवत्परिभवात् स्वात्मभूतस्यावज्ञानान्मोघान्येवनिष्फलानि कर्माणि भवन्तीति मोघकर्माणः। तथा मोघज्ञाना मोघं निष्फलं ज्ञानं येषां ते मोघज्ञानाः ज्ञानमपि तेषां निष्फलमेव स्यात्। विचेतसो विगतविवेकाश्च तेभवन्तीत्यभिप्रायः। किंच ते भवन्ति राक्षसीं रक्षसां प्रकृतिं स्वभावम् आसुरीमसुराणां च प्रकृतिं मोहिनीं मोहकारीं देहात्मवादिनीं श्रिता आश्रिताश्छिन्धि भिन्धिपिब खाद परस्वमपहरेत्येवंवदनशीलाः क्रूरकर्मणो भवन्तीत्यर्थः। 'असुर्या नाम ते लोकाः' इति श्रुतेः।।12।।  
292 महेति ये पुनः श्रद्दधाना भगवद्भक्तिलक्षणे मोक्षमार्गे प्रवृत्ताः-महात्मानस्त्वक्षुद्रचित्ता मामीस्वरं पार्थ, दैवीं देवानां प्रकृतिं शमदमदयाश्रद्धादिलक्षणामाश्रितः  
293 कथं-सततमिति। सततं सर्वदा भगवन्तं ब्रह्मस्वरूपं मां कीर्तयन्तो यजन्तश्चेन्द्रियोपसंहारशमदमदयाऽहिंसादिलक्षणैर्धर्मैः प्रयतन्तश्च दृढव्रता दृढं स्थिरमचाञ्चल्यंंव्रतं येषां ते दृढव्रता मनस्यन्तश्च मां हृदयेशयमात्मानं भत्तया नित्ययुक्ताः सन्त उपासते सेवन्ते।।14।।  
294 ते केन केन प्रकारणोपासत इत्युच्यते-ज्ञानेति। ज्ञानयज्ञेन ज्ञानमेव भगवद्विषयं यज्ञस्तेन ज्ञानयज्ञेन यजन्तः  
295 यदि बहुभिः प्रकारैरुपासते कथं त्वामेवोपासत इत्यत आह-अहमिति। अहं क्रतुः श्रौतकर्मभेदोऽहमेवाहं यज्ञः स्मार्तः। किं च स्वधान्नमहं पितृभ्यो यद्दीयते अहमौषधंलसर्वप्राणिभिर्यदद्यते तदौषधशब्दवाच्यम्। अथवा स्वधेति सर्वप्राणिसाधारणमन्नमौषधमिति व्याध्युपशमार्थं भेषजं। मन्त्रोऽहं येन पितृभ्यो देवताभ्यश्च हविर्दीयते।अहमेवाज्यं हविश्चाहमग्निर्यस्मिन् हूयते सोऽग्निरहमेवाहं हुतं हवनकर्म च।।16।।  
296 किंच पितेति। पिता जनयिताहमस्य जगतो माता जनयित्री धाता कर्मफलस्य प्राणिभ्यो विधाता पितामहः पितुः पिता वेद्यं वेदितव्यं पवित्रं पावनमोङ्कारश्च ऋक्सास यजुरेवच।।17।।  
297 किंच गतिरिति। गतिः कर्मफलं, भर्ता पोष्टा, प्रभुः स्वामी साक्षी प्राणिनां कृताकृतस्य, निवासो यस्मिन् प्राणिनो निवसन्ति, शरणमार्तानांमत्प्रपन्नानामार्तिहरः,सुहृत् प्रत्युपकारानपेक्षः सन् उपकारी, प्रभव उत्पत्तिर्जगतः, प्रलयः प्रलीयते यस्मिन्निति। तथा स्थानं सिष्ठत्यस्मिन्निति। निधानं निक्षेपः कालान्तरोपभोग्यं,प्राणीनां, बीजं प्ररोहकारणं प्ररोहधर्मिणाम्। अव्ययं यावत्संसारभावित्वादव्ययम्। नह्यबीजं किंचित्प्ररोहति। नित्यं च प्ररोहदर्शनाद्बीजसंततिर्न व्येतीति गम्यते।।18।।  
298 किंच-तपामीति। तपाम्यहमादित्यो भूत्वा कैश्चिद्रश्मिभिरुल्बणैपहं वर्षं कैश्चिद्रश्मिभिरुत्सृजाम्युत्सृज्य पुनर्निगृह्णामि कैश्चिद्रश्मिभिरष्टभिर्मासैः पुनरुत्सृजामिप्रावृषि। अमृतं चैव देवानां मृत्युश्च मर्त्यानां। सद् यस्य संबन्धितया विद्यमानं तद्विपरीतमसच्चैवाहमर्जुन। न पुनरत्यन्तमेवासद्भगवान् स्वयं कार्यकारणे वासदसती। ये पूर्वोक्तैरनुवृत्तिप्रकारैकत्वपृथक्त्वादिविज्ञानैर्यज्ञैर्मां पूजयन्त उपासते ज्ञानविदस्ते यथाविज्ञानं मामेव प्राप्नुवन्ति।।19।।  
299 ये पुनरज्ञाः कामकामास्रैविद्या ऋग्यजुःसामबिदो मां वस्वादिदेवरूपिणं सोमपाः सोमं पिबन्तीति सोमपास्तेनैव सोमपानेन पूतपापाः शुद्धकिल्बिषा यज्ञैरग्निष्टोमादिभिरिष्ट्वापूजयित्वा स्वर्गतिं स्वर्गतिस्तां प्रार्थयन्ते। ते च पुण्यं पुण्यफलमासाद्य संप्राप्य सुरेन्द्रलोकं शतक्रतोः स्थानमश्नन्ति भुञ्जते दिव्यान्दिवि भवानप्राकृतान्देवभोगान्देवानांेभोगस्तान्।।20।।  
300 ते तमिति। ते तं भुक्त्वा स्वर्गलोकं विशालं विस्तीर्णं क्षीणे पुण्ये मर्त्यलोकमिमं विशन्त्याविशन्ति। एवं हि यथेक्तेन प्रकारेण त्रैधर्म्यं केवलं वैदिकं कर्मानुप्रपन्नागतागतं गतं चागतं च गतागतं गमनागमनं कामकामाः कामान्कामयन्त इति कामकामा लभन्ते गतागतमेव नतु स्वातन्त्र्यं क्कचिल्लभन्ते इत्यर्थः।।21।।  
301 ये पुनर्निष्कामाः सम्यग्दर्शिनः अनन्या अपृथग्भूताः परं देवं नारायणमात्मत्वेन गताः सन्तश्चिन्तयन्तो मां ये जनाः संन्यासिनः पर्युपासते तेषां परमार्थदर्शिनां  
302 नन्वन्या अपि देवतास्त्वमेव चेत्तद्भक्ताश्च त्वामेव यजन्ते। सत्यमेवम्-येऽप्यन्यदेवताभक्ता अन्यासु देवतासु भक्ता अन्यदेनताभक्ताः सन्तो यजन्ते पूजयन्ति श्रद्धयास्तिक्यबुद्धयान्विताअनुगतास्तेऽपि मामेव कौन्तेय यजन्त्यविधिपूर्वकमविधिरज्ञानं तत्पूर्वकमज्ञानपूर्वकं यजन्त इत्यर्थः।।23।।  
303 कस्मात्तेऽविधिपूर्वकं यजन्त इत्युच्यते यस्माद्-अहमिति। अहं हि सर्वयज्ञानां श्रौतानां स्मार्तानां च सर्वेषां यज्ञानां देवतात्मत्वेन भोक्ता च प्रभुरेव च।मत्स्वामिको हि यज्ञोऽधियज्ञोऽहमेवात्रेति ह्युक्तम्। तथा नतु मामभिजानन्ति तत्त्वेन यथावत्। अतश्चविधिपूर्वकमिष्ट्वा यागफलाच्चयवन्ति प्रच्यवन्ते ते।।24।।  
304 यतन्तीति। येऽप्यन्यदेवताभक्तिमत्त्वेनाविधिपूर्वकं यजन्ते तेषामपि यागफलमवश्यंभावि, कथम्-यान्ति गच्छन्ति देवव्रता देवेषु व्रतं नियमो भक्तिश्च येषां ते देवव्रतादेवान्यान्ति। पितृनग्निष्वात्तादीन्यान्ति पितृव्रताः श्राद्धादिक्रियापराः पितृभक्ताः। भूतानि विनायकमातृगणचतुर्भगिन्यादीनि यान्ति भूतेज्या भूतानां पूजकाः।यान्ति मद्यजिनो मद्यजनशीला वैष्णवा मामेव। समानेऽप्यायासे मामेव न भजन्तेऽज्ञानात्तेन तेऽल्पफलभाजो भवन्तीत्यर्थः।।25।।  
305 न केवलं मद्भक्तानामनावृत्तिलक्षणमनन्तफलं सुखाराधनश्चाहं, कथम्-पत्रं पुष्पं फलं तोयमुदकं यो मे मह्यं भक्तया प्रयच्छति तदहं पत्रादि भक्तयोपहृतं भक्तिपूर्वकंप्रापितं भक्तयुपहृतमश्नामि गृह्णामि प्रयतात्मनः शुद्धबुद्धेः।।26।।  
306 यत एवमतः-यत्करोषि स्वतः प्राप्तं यदश्नासि यच्च जुहोषि हवनं निर्वर्तयसि श्रौतं नैतावता तेषु द्वेषो मम।।27।।  
307 शृणु मद्भक्तेर्माहात्म्यम्-अपिचेदिति। अपि चेद्यद्यपि सुष्ठुदुराचारः सुदुराचारोऽतीव कुत्सिताचारोऽपि भजते मामनन्यभागनन्यभक्तिः सन्साधुरेव सम्यग्वृत्त एवस मन्तव्यो ज्ञातव्यः। सम्यग्यथावद् व्यवसितो हि यस्मात्साधुनिश्चयः सः।।30।।  
308 क्षिप्रमिति। उत्सृज्य च बाह्यां दुराचारतामन्तःसम्यग्व्यवसायसामर्थ्यात्-क्षिप्रं शीघ्रं भवति धर्मात्मा धर्मचित्त एव शश्वन्नित्यं शान्तिं चोपशमं निगच्छतिप्राप्नोति। शृणु परमार्थं कौन्तेय, प्रतिजानीहि निश्चितां प्रतिज्ञां कुरु न मे मम भक्तो मयि समर्पितान्तरात्मा मद्भक्तो न प्रणश्यतीति।।31।।  
309 किंच-मां होति। मां हि यस्मात्पार्थ, व्यपाश्रित्य मामाश्रयत्वेन गृहीत्वा येऽपि स्युर्भवेयुः पापयोनयः पापा योनिर्येषां ते पापयोनयः पापजन्मानः। के त इत्याह-स्रियोवैश्यास्तथा शूद्रास्तेऽपि यान्ति गच्छन्ति परां गतिं प्रकृष्टां गतिम्।।32।।  
310 किं पुनरिति। किं पुनर्ब्रह्मणाः पुण्याः पुण्ययोनयो भक्ता राजर्षयस्तथा राजानश्च त ऋषयश्चेति राजर्षयः। यत एवमेतोऽनित्यं क्षणभङ्गुरमसुखं च सुखवर्जितमिमंयलोकं मनुष्यलोकं प्राप्य पुरुषार्थसाधनं दुर्लभं मनुष्यत्वं लब्ध्वा भजस्व सेवस्व माम्।।33।।  
311 कथम्-मन्मना इति। मयि मनो यस्य तव स त्वं मन्मना भव। तथा मद्भक्तो भव। मद्याजी मद्यजनशीलो भव। मामेव च मनस्कुरु मामेवेश्वरमेष्यस्यागमिष्यसि। युक्त्वा समाधायचित्तम्। एवमात्मानमहं हि सर्वेषां भूतानामात्मा परा च गतिः परमयनं तं मामेवंभूतमेष्यसीत्यतीतेन पदेन संबन्धः। मत्परायणः सन्नित्यर्थः।।34।।इति श्रीमत्परमहंसपरिव्राजकाचार्यश्रीशंकरभगवत्पूज्यपादकृतौ श्रीमद्भगवद्गीतीभीष्ये राजविद्याराजगुह्ययोगो नाम नवमोऽध्यायः।।9।।  
