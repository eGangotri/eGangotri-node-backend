  अथ चतुर्थोऽध्याय(भामती)

नाभ्यर्थ्या इह सन्त स्वयं प्रवृत्ता न चेतरे शक्या । मत्सरपित्तनिबन्धनमचिकित्स्यमरोचकं येषाम्‌।।१।।

शङ्‌के संप्रति निर्विशङ्‌कमधुना स्वराज्यसौख्यं वहन्नेन्द्र सान्द्रतपस्थितेषु कथमप्युद्वेगमभ्येष्यति ।

यद्वाचस्पतिमिश्रनिर्मितमितव्याख्यानमात्रस्फुटद्वेदान्तार्थविवेकवञ्चितभवा स्वर्गेऽप्यमी निस्पृहा।।२।।

आवृत्तिरसकृदुपदेशात्‌। साधनानुष्ठानपूर्वकत्वात्फलसिद्धेर्विषयक्रमेण विषयिणोरपि तद्विचारयो क्रममाह-- तृतीयेऽध्याय इति। मुक्तिलक्षणस्य फलस्यात्यन्तपरोक्षत्वात्तदर्थानि दर्शनश्रवणमनननिदिध्यासनानि चोद्यमानान्यदृष्टार्थानीति यावद्विधानमनुष्ठेयानि न तु ततोऽधिकमावर्तनीयानि प्रमाणाभावात्‌। यत्र पुन सकृदुपदेश उपासीतेत्यादिषु तत्र सकृदेव प्रयोग प्रयाजादिवदिति प्राप्त उच्यते। यद्यपि मुक्तिरदृष्टचरी तथापि सवासनाविद्योच्छेदेनात्मन स्वरूपावस्थानलक्षणायास्तस्या श्रुतिसिद्धत्वादविद्यायाश्च विद्योत्पादविरोधितया विद्योत्पादेन समुच्छेदस्याहिविभ्रमस्येव रज्जुतत्वसाक्षात्कारेण समुच्छेदस्योपपत्तिसिद्धत्वादन्वयव्यतिरेकाभ्यां च श्रवणमनननिदिध्यासनाभ्यासस्यैव स्वगोचरसाक्षात्कारफलत्वेन लोकसिद्धत्वासकलदुखविनिर्मुक्तैकचैतन्यात्मकोऽहमित्यपरोक्षरूपानुभवस्यापि श्रवणाद्यभ्याससाधनत्वेनानुमानात्तदर्थानि श्रवणादीनि दृष्टार्थानि भवन्ति। न च दृष्टार्थत्वे सत्यदृष्टार्थत्वं युक्तम्‌।

न चैतान्यनावृत्तानि सत्कारदीर्घकालनैरन्तर्येण साक्षात्कारवते तादृशानुभवाय कल्पन्ते। न चात्रासाक्षात्कारवद्विज्ञानं साक्षात्कारवतीमविद्यामुच्छेत्तुमर्हति। न खलु पित्तोपहृतेन्द्रियस्य गुडे तिक्ततासाक्षात्कारोऽन्तरेणमाधुर्यसाक्षात्कारं सहस्रेणाप्युपपत्तिभिर्निवर्तितुमर्हति। अतद्वतो नरान्तरवचांसिवोपपत्तिसहस्राणि वा परामृशतोऽपि थूत्कृत्य गुडत्यागात्‌। तदेवं दृष्टार्थत्वद्ध्यानोपासनयोश्चान्तनीर्तावृत्तिकत्वेन लोकत प्रतीतेरावृत्तिरेवेति सिद्धम्‌।।१।। अधिकरणार्थमुक्त्वा निरुपाधिब्रह्मविषयत्वमस्याक्षिपति-- अत्राह भवतु नामेति। साध्ये ह्यनुभवे प्रत्ययावृत्तिरर्थवती नासाध्ये। नहि ब्रह्मानुभवो ब्रह्मसाक्षात्कारो नित्यशुद्धस्वभावाद्ब्रह्मणोऽतिरिच्यते। तथाच नित्यस्य ब्रह्मण स्वभावो नित्य एवेति कृतमत्र प्रत्ययावृत्या। तदिदमुक्तम्‌--- आत्मभूतमिति। आक्षेप्तारं प्रतिशङ्‌कते ---सकृच्छ्रुताविति। अयमभिसंधि--

न च ब्रह्मात्मभूतस्तत्साक्षातकारोऽविद्यामुच्छिनन्ति तया सहानुवृत्तेरविरोधाते। विरोधे वा तस्य नित्यत्वान्नाविद्योदीयेत कुत एव तु तेन सहानुवर्तेत। तस्मात्तन्निवृत्तये आगन्तुकस्तत्साक्षात्कार एषितव्य। तथाच प्रत्ययानुवृत्तिरर्थवती। आक्षेप्ता सर्वपूर्वोक्ताक्षेपेण प्रत्यवतिष्ठते ---न आवृत्तावपीति। न खलु ज्योतिष्टोमवाक्यार्थप्रत्यय शतशोऽप्यावर्तमान साक्षात्कारप्रमाणं स्वविषये जनयति। उत्पन्नस्यापि तादृशो दृष्टव्य

भिचारत्वेन प्रातिभत्वात्‌। ब्रह्मात्मत्वप्रतीतिं ब्रह्मत्मसाक्षात्कारम्‌। पुन शङ्‌कते-- न केवलं वाक्यमिति। आक्षेप्ता

दूषयति ---तथाप्यावृत्यानर्थक्यमिति। वाक्यं चेद्युक्त्यपेक्षं साक्षात्काराय प्रभवतितथा सति कृतमावृत्या। सकृत्प्रवृत्तस्यैव तस्य सोपपत्तिकस्य यावत्कर्तव्यकरणादिति। पुन शङ्‌कते ---अथापि स्यादिति। न युक्तिवाक्ये

साक्षात्कारफले प्रत्यक्षस्यैव प्रमाणस्य तत्फलत्वात्‌। ते तु परोक्षार्थावगाहिनी सामान्यमात्रमभिनिविशते नतु विशेषं साक्षात्कुरुत इति तद्विशेषसाक्षात्कारायावृत्तिरुपास्यते। सा हि सत्कारदीर्घकालनैरन्तर्यसेविता सती दृढभूमिर्विशेष

साक्षात्काराय प्रभवति कामिनीभावनेव स्त्रैणस्य पुंस इति । आक्षेप्ताह --न। असकृदपीति। स खल्वयं साक्षात्कार शास्त्र युक्तियोनिर्वा स्याद्भावनामात्रयोनिर्वा । न तावत्परोक्षाभासविज्ञानफले शास्त्रयुक्ती साक्षात्कारलक्षणं प्रत्यक्षप्रमाणफलं प्रसोतुमर्हत। न खलु कुटजबीजाद्वटाङ्‌कुरो जायते। नच भावनाप्रकर्षपर्यन्तजमपरोक्षावभासमपि ज्ञानं प्रमाणं व्यभिचारादित्युक्तम्‌। आक्षेप्ता स्वपक्षमुपसंहरति-- तस्माद्यदीति। आक्षेप्ताक्षेपान्तरमाह ---नच सकृत्प्रवृत्ते इति। कश्चित्खलु शुद्धसत्वोगर्भस्थ इव वामदेव श्रुत्वा च मत्वा च क्षणमवधाय जीवात्मनो ब्रह्मात्मतमनुभवति। ततोऽप्यावृत्तिरनर्थिकेति। अतश्चावृरनर्थिका यन्निरंशस्य ग्रहणमद्रहणं वा न तु व्यक्ताव्यक्तत्वे सामान्यवशेषवत्पद्मरागादिवदित्यत आह --अपि चानेकांशेति। समाधत्ते -- अत्रोच्यते--भवेदावृत्यानर्थक्यमिति। अयमभिसन्धि---सत्यं न ब्रह्मसाक्षात्कार साक्षादागमयुक्त्तिफलमपि तु युक्त्यागमार्थज्ञानाहितसंस्कारसचिवं चितमेव ब्रह्मणि साक्षात्कारवर्तीं

बुद्धिवृत्तिं समाधत्ते। सा च नानुमानितवह्मिसाक्षात्कारवत्प्रातिभत्वेनाप्रमाणं तदानीं वह्निस्वलक्षणस्यपरोक्षत्वात्सदातनं तु ब्रह्मस्वरूपस्योपाधिरूषितस्य जीवस्यापरोक्षत्वम्‌। नहि शुद्धबुद्धत्वादयो वस्तुतस्ततोऽतिरिच्यते। तस्माद्यथा

गान्धर्वशास्त्रार्थज्ञानाभ्यासाहितसंस्कार सचिवेन श्रोत्रेण षड्जादिस्वरग्राभमूर्च्छनाभेदमध्यक्षेणेक्षते एवं वेदान्तार्थज्ञानाहितसंस्कारो जीवस्य ब्रह्मस्वभावमन्तकरणेनेति। यस्तत्वमसीति सकृदुक्तमेवेति। श्रुत्वा मत्वा क्षणमवधाय प्राग्भवीयाभ्यासजातसंस्कारादित्यर्थ। यस्तु न शक्नोतीति। प्राग्भवीयब्रह्माभ्यासरहित इत्यर्थ। नहि दृष्टेऽनुपपन्नं नामेति। यत्र परोक्षप्रतिभासिनि वाक्यार्थेऽपि व्यक्ताव्यक्तत्वतारतम्यं तत्र मननोत्तरकालमाध्यासनाभ्यासनिकर्षप्रकर्षक्रमजन्मनि प्रत्ययप्रवाहे साक्षात्कारावधौ व्यक्तितारतम्यं प्रति कैव कथेति भाव। तदेवं वाक्यमात्रस्यार्थेऽपि न द्रागित्येव प्रत्यय इत्युक्तम्‌। तत्वमसीति तु वाक्यमत्यन्तदुर्ग्रहपदार्थं न पदार्थज्ञानपूर्वके स्वार्थे ज्ञाने द्रागित्येव प्रवर्तते। किंतु बिलम्बिततमपदार्थज्ञानमतिविलम्बेनेत्याह ---अपिच तत्वमसीत्येतद्वाक्यं त्वंपदार्थस्येति। स्यादेतत्‌ पदार्थसंसर्गात्मा वाक्यार्थ पदार्थज्ञानक्रमेण तदधीननिरूपणीयतया क्रमवत्प्रतीतिर्युज्यते। ब्रह्म तु निरंशत्वेनाससृष्टनानात्वपदर्थकमिति कस्यानुक्रमेम क्रमवती प्रतीतिरिति सकृदेव तद्गृह्येत न वा गृह्यतेत्युक्तमित्यत आह ---यद्यपि च प्रतिपत्तव्य आत्मा निरंश इति । निरंशोऽप्यहमपरोक्षोऽप्यात्मा तत्तद्देहाद्यारोपव्युदासाभ्यामंशवानिवात्यन्तपरोक्ष इव । ततश्च वाक्यार्थतया क्रमवत्प्रत्यय उपपद्यते। तत्किंमियमेव वाक्यजनिता प्रतीतिरात्मनि तथाच न साक्षात्प्रतीतिरात्मन्यनागतफलत्वादस्य इत्यत आह ---तत्तु पूर्वरूपमेवात्मप्रतिपत्ते साक्षात्कारवत्या। एतदुक्तं भवति ---वाक्यार्थश्रवणमननोत्तरकाला विशेषणत्रयवती भावना ब्रह्म साक्षात्काराय कल्पते इति वाक्यार्थप्रतीति साक्षात्कारस्य पूर्वरूपमिति। शङ्‌कते --सत्यमेवमिति। समारोपो हि तत्वप्रत्ययेनापोद्यते न तत्वप्रत्यय। दुखित्वादिप्रत्ययश्चात्मनि सर्वेषां सर्वदोत्पद्यत इत्यबाधितत्वात्समीचिन इति बलवान्न शक्योऽपनेतुमित्यर्थ। निराकरोति ---न। देहाद्यभिमानवदिति। नहि सर्वेषां सर्वदोत्पद्यत इत्येतावता तात्विकत्वम्‌। देहात्माभिमानस्यापि सत्यत्वप्रसङ्‌गात्सोऽपि सर्वेषां सर्वदोत्पद्यते। उक्तं चास्य तत्र तत्रोपपत्या बाधनमेवं दुखित्वाद्यभिमानोऽपि तथा।

नहि नित्यशुद्धबुद्धस्वभावस्यात्मना उपजनापायधर्मणो दुखशोकादय आत्मनो भवितुमर्हन्ति। नापि धर्मा तेषां ततोऽत्यन्तभिन्नानां तद्धर्मत्वानुपपत्ते, नहि गौरश्वस्य धर्म संबन्धस्यापि व्यतिरेकाव्यतिरेकाभ्यां संबन्धासंबन्धाभ्यां च विचारासहत्वात्‌। भेदाभेदयोश्च परस्परविरोदेनैकत्रासंभवत्वात्‌। इति सर्वमेतदुपहितं द्वितीयाध्याये। तदिदमुक्तं ---देहादिवदेव चैतन्याद्बहिरुपलभ्यमानत्वादिति। इतश्च दुखित्वादीनां न तादात्म्यमित्याह ----सुषुप्तादिषु चेति। स्यादेतत्‌। कस्मादनुभवार्थ एवावृत्यभ्युपगमो यावता द्रष्टव्य श्रोतव्य इत्यादिभिस्तत्वमसिवाक्यविषयादन्यविषयैवावृत्तिर्विधास्यत इत्यत आह ---तत्रापि न तत्वमसिवाक्यार्थादिति।. आत्मा वा अरे द्रष्टव्य इत्याद्यात्मविषयं दर्शनं विधीयते। न च तत्त्वमसीवाक्यविषयादन्यदात्मदर्शनमाम्नातं येनोपक्रम्यते येन चोपसं्ह्रयते स वाक्यार्थ। सदेव सोम्येदमिति चोपक्रम्य तत्त्वमसीत्युपसंहृत इति स एव वाक्यार्थ। तदित प्राच्याव्यावृत्तिमन्यत्र विदधान प्रधानमङ्‌गेन विहन्ति । वरो हि कर्मणाभिप्रायमाणत्वात्संप्रदानं प्रधानम्‌। तमुद्वाहेन कर्मणाङ्‌गेन न विघ्नन्तीति। ननु विधिप्रधानत्वाद्वाक्यस्य न भूतार्थप्रधानत्वं भूतस्त्वर्थस्तदङ्‌गतया प्रत्याय्यते। यथाहु ’चोदना हि भूतं भवन्तम्‌’ इत्यादि शाबरं वाक्यं व्याचक्षाणा--’कार्यमर्थमवगमयन्तू चोदना तच्छेषतया भूतादिकमवगमयति’ इत्याशङ्‌क्याह--- नियुक्तस्य चास्मिन्नधिकृतोऽहमिति। यथा तावद्भूतार्थपर्यवसिता वेदान्ता न कार्यविधिनिष्टास्तथोपपादितं ’तत्तु समन्वयात्‌’

इत्यत्र। प्रत्युत विधिनिष्ठत्वे मुक्तिविरुद्धप्रत्योत्पादान्मुक्तिविहन्तृत्वमेवास्येत्यभ्युच्चयमात्रमत्रोक्तमिति।।२।। आत्मेति तूपगच्छन्ति ग्राहयन्ति च। यद्यपि तत्वमसूत्याद्या श्रुतय संसारिण परमात्मभावं प्रतिपादयन्ति तथापि तयोरपहतपाप्मत्वानपहतपाप्मत्वादिलक्षणविरुद्धधर्मसंसर्गेण नानत्वस्य विनिश्चयाच्छ्रुतेश्च तत्वमसीत्यद्याया ’मनो ब्रह्म , ’आदित्यो ब्रह्म,’ इत्यादिवत्प्रतीकोपदेशपरतयाप्युपपत्ते प्रतीकोपदेश एवायम्‌। नच यथा समारोपितं सर्पत्वमनूद्य रज्जुत्वं पुरोवर्तिनो द्रव्यस्य.विधीयत एवं प्रकाशात्मनो जीवभावमनूद्य परमात्मत्वं विधीयत इति

युक्तम्‌। युक्तं हि पुरोवर्तिनि द्रव्ये द्राघीयसि सामान्यरूपेणालोचिते विशेषरूपेणागृहीते विशेषान्तरसमारोपणम्‌। इह तु प्रकाशात्मनो निर्विशेषसामान्यस्यापराधीनप्रकाशस्य नागृहीतमस्ति किंचिद्रुपमिति कस्य विशेषस्याग्रहे किं विशेषान्तरं समारोप्यताम्‌। तस्माद्ब्रह्मणो जीवभावारोपासंभवाज्जीवो जीवो ब्रह्म च ्ह्रह्मेति तत्वमसीति प्रतीकोपदेश एवेति प्राप्तम्‌। एवं प्राप्तेऽभिधीयते---श्वेतकेतोरात्मैव परमेश्वरप्रतिपत्तव्यो न तु श्वेतकेतोर्व्यतिरिक्त परमेश्वर ।भेदे हि गौणत्वापत्तिर्न च मुख्यसंभवे गौणत्वं युक्तम्‌। अपिच प्रतीकोपदेशे सकृद्वचनं तु प्रतीयते भेददर्शननिन्दा च(?)। अभ्यासे हि

भूयस्त्वमर्थस्य भवति,नाल्पत्वमतिदवीय एवोपचरितत्वम्‌। तस्मात्पौर्रवापर्यलोचनया श्रुतेस्तावज्जीवस्य परमात्मता वास्तवीत्येतत्परता लक्ष्यते। मानान्तरवीरोधादत्राप्रामाण्यं श्रुते। नच मानान्तरविरोध इत्यादि तु सर्वमुपादितं प्रथमाऽध्याये। निरंशस्यापि चानाद्यनिर्वाच्याविद्यातततद्वासनासमारोपितविविधप्रपञ्चात्मन सांशस्येव कस्यचिदंशस्याग्रहणाद्विभ्रम इव परमार्थस्तु न विभ्रमो नाम कश्चिन्न च संसारो नाम। किंतु सर्वमेतत्सर्वानुपपत्तिभाजनत्वेनानिर्वचनीयमिति युक्तमुत्पश्याम। तदनेनाभिसंधिनोक्तम्‌---- यद्येवं प्रतिबद्धोऽसि नास्ति कस्यचिदप्रतिबोध इति। अन्येऽप्याहु---’यद्यद्वैते तोषोऽस्ति मुक्त एवासि सर्वदा ’ इति । अतिरेहितार्थमन्यदिति।।३।। न प्रतीके नहि स। यथा हि शास्त्रोक्तं शुद्धमुक्चतस्वभावं ब्रह्मात्मत्वेनैव जीवेनोपास्यतेऽहं ब्रह्मास्मि तत्वमसि श्वेतकेतो इत्यादिषु त्कस्य हेतोर्जीवात्मनो ब्रह्मरूपेण तात्विकत्वादद्वितीयमिति श्रुतेश्च। जीवात्मनश्चाविद्यादर्पणा यथा ब्रह्मप्रतिबिम्बकास्तथा यत्र यत्र मनो ब्रह्मादित्यो ब्रह्मेत्यादिषु ब्रह्मदृष्टेरुपदेशस्तत्र सर्वत्राहं मन इत्यादि द्रष्टव्यं ब्रह्मणो मुख्यमात्मत्वमिति। उपपन्नं च मनप्रभृतीनां ब्रह्मविकारत्वेन तादात्म्यम्‌। घटशरावोदञ्चनादीनामिव मृद्विकाराणां मृदात्मकत्वम्‌। तथाच तादृशानां प्रतीकोपदेशानां क्वचित्‌ कस्यचिद्विकारस्य प्रविलयावगमाद्भेदप्रपञ्चप्रविलयपरत्वमेवेति प्राप्त उच्यते---न तावदहं ब्रह्मेत्यादिभिर्यथाहङ्‌कारास्पदस्य ब्रह्मात्मत्वमुपदिश्यते एवं मनो ब्रह्मेत्यादिभिरहङ्‌कारास्पदत्वं मनप्रभृतीनां, किंत्वेषां ब्रह्मत्वेनोपास्यत्वम्‌। अहङ्‌कारास्पदस्य ब्रह्मतया ब्रह्मत्वेनोपासनीयेषु मनप्रभृतिष्वप्यहङ्‌कारास्पदत्वेनोपासनमिति चेत्‌। न। एवमादिष्वहमित्यश्रवणात्‌। ब्रह्मात्मतया त्वहङ्‌कारास्पदकल्पने तत्प्रतिबिम्बस्येव तद्विकारान्तरस्याप्याकाशादेर्मनप्रभृतिषूपासनप्रसङ्‌ग। तस्माद्यस्य यन्मात्रात्मतयोपासनं विहितं तस्य तन्मात्रात्मतयैव प्रतिपत्तव्यं ’यावद्वचनं वाचनिकम्‌ ’इति न्यायात्‌। नाधिकमध्याहर्तव्यमतिप्रसङ्‌गात्‌। नच सर्वस्य वाक्यजातस्य प्रपञ्चस्य विलय प्रयोजनम्‌। तदर्थत्वे हि मन इति प्रतीकग्रहणमनर्थकं विश्वमिति वाच्यं यथा सर्वं खल्विदं ब्रह्मेति। नच सर्वोपलक्षणार्थं मनोग्रहणं युक्तम्‌। मपुख्यार्थसंभवे लक्षणया अयोगात्‌। आदित्यो ब्रह्मेत्यादीनां चानर्थक्यापत्ते। नह्युपासक प्रतीकानीति। अनुभवद्वा प्रतीकानां मनप्रभृतीनामात्मत्वेनाकलन्‌ श्रुतेर्वा, न त्वेतदुभयमस्तीत्यर्थ। प्रतीकाभावप्रसङ्‌गादिति। ननु यथावच्छिन्नस्याहङ्‌करास्पदस्यानवच्छिन्नब्रह्मात्मतया भवत्याभाव एवं प्रतीकानामपि भविष्यतीत्यत आह--- स्वरूपोपमर्दे च नामादीनामिति। इह हि प्रतीकान्यहङ्‌कारास्पदत्वेनोपास्यतया प्रधानत्वेन विधित्सितानि। नतु तत्वमसीत्यादावहङ्‌कारास्पदमुपास्यमवगम्यते। किंतु सर्पत्वानुवादेन रज्जुतत्वश्ज्ञापन इवाहङ्‌कारास्पदस्यावच्छिन्नस्य प्रविलयोऽवगम्यते। किमतो यद्येवम्‌। एतदतो.भवति---प्रधानीभूतानां न प्रतीकानामुच्छेदो युक्तो नच तदुच्छेदे विधेयस्याप्युपपत्तिरिति। अपिच नच ब्रह्मण आत्मत्वादिति। नह्युपासनविधानानि जीवात्मनो ब्रह्मस्वभावप्रतिपादनपरैस्तत्वमस्यादिसंदर्भैरेकवाक्यभावमापद्यन्ते येन तदेकवाक्यतया ब्रह्मदृष्ट्युपदेशेष्वात्मदृष्टि कल्पेत भिन्नप्रकरणत्वात्‌. तथाच तत्र यथालोकप्रतीतिव्यवस्थितो जीव कर्ता भोक्ता च संसारी न ब्रह्मेति कथं तस्य ब्रह्मात्मतयाब्रह्मदृष्ट्युपदेशेष्वात्मदृष्टिरुपदिश्यतेत्यर्थ। अतश्चोपासकस्य प्रतीकै समत्वादिति। यद्यप्युपासको जीवात्मा न ब्रह्मविकार, प्रतीकानि तु मनप्रभृतीनिब्रह्मविकारस्तथाप्यवच्छिन्नतया जीवात्मन प्रतीकै साम्यं दृष्टव्यम्‌।।४।। ब्रह्मदृष्टिरुत्कर्षात्‌। यद्यपि सामानाधिकरण्मुभयथापि घटते तथापि ब्रह्मण सर्वाध्यक्षतया फलप्रसवसामर्थ्येन फलवत्वात्प्राधान्येन तदेवादित्यादिदृष्टिभि संस्कर्तव्यमित्यादित्यादिदृष्टयो ब्रह्मण्येव कर्तव्या न तु ब्रह्मदृष्टिरादित्यादिषु। न चैवंविधेऽवधृते शास्त्रार्थे निकृष्टदृष्टिनोर्कृष्ट इति लौकिको न्यायोऽपवादाय प्रभवत्यागमविरोधेन

तस्यैवापोदितत्वादिति पूर्वपक्षसंक्षेप। सत्यं सर्वाध्यक्षतया फलादातृत्वेन ब्रह्मण एव सर्वत्र वास्तवं प्राधान्यं तथापि शब्दगत्यनुरोधेन क्वचित्कर्मण एव प्राधान्यमवसूयते। यथा ’दर्शपूर्णमासाभ्यां यजेत स्वर्गकाम’, ’चित्रया यजेत पशुकाम’ इत्यादौ। अत्र हि सर्वत्र यागाद्याराधिता देवतैव फलं प्रयच्छतीति स्थापितं तथापि शब्दत कर्मण करणत्वावगमने फलवत्वप्रतूते- प्राधान्यम्‌। क्वचिद्रव्यस्य यथा ्व्राीहीन्प्रोक्षतीत्यादौ। तदुक्तं ----’यैस्तु द्रव्यं संचिकीर्ष्यते गुणस्तत्र प्रतीयते’ इति। तदिह यद्यपि सर्वाध्यक्षतया वस्तुतो ब्रह्मैव फलं प्रयच्छति तथापि शास्त्रं ब्रह्मबुद्ध्याऽऽदित्यादौ प्रतिक उपास्यमाने ब्रह्म फलाय कल्पते इत्यभिवदति किंवादित्यादिबुद्ध्या ब्रह्मैव विषयीकृतं पलायेत्युभयथापि ब्रह्मण सर्वाध्यक्षस्य फलदानोपपत्ते शास्त्रार्थसंदेहे लोकानुसारतो निश्चीयते। तदिदमुक्तम्‌-- निर्धारिते शास्त्रार्थ एतदेवं स्यादिति। न केवलं लौकिको न्यायो निश्चये हेतुरपि तु आदित्यादिशब्दानां प्राथम्येन मुख्यार्थत्वमपीत्याह ---प्राथम्याच्चेति। इति परत्वमपि ब्रह्मशब्दस्यामुमेव न्यायमवगमयति। तथाहि ----स्वरवृत्या आदित्यादिशब्दा यथा स्वार्थे वर्तन्ते तथा ब्रह्मशब्दोऽपि स्वार्थे

वर्त्स्यति यदि स्वार्थोऽस्य वपवक्षितस्यात्‌। तथाचेतिपरत्वमनर्थकं तस्मादितिना स्वार्थात्प्रच्याव्य ब्रह्मपदं ज्ञानपरं स्वरूपपरं वा कर्तव्यम्‌। नच ब्रह्मपदमादित्यादिपदार्थ इति ,प्रतूतिपर एवायमितिपरशब्दो यथा गौरिति मे गवयोऽभवदिति।

तथाच आदित्यादयो ब्रह्मेति प्रतिपत्तव्या इत्यर्थो भवतीत्याह--- इतिपरत्वादपि ब्रह्मशब्दस्येति। शेषमतिरोहितार्थम्‌।।५।। आदित्यादिमतयश्चाङ्‌ग उपपत्ते। अथवा नियमेनोद्गीथादिमतय आदित्यादिष्वध्यस्येरन्निति। सत्स्वपि आदित्यादिषु फलानुत्पादादुत्पत्तिमत कर्मण एव फलदर्शनात्कर्मैव फलवत्‌। तथा चादित्यादिमतिभिर्यद्युद्गीथादिकर्माणि विषयीक्रियेरंस्तत आदित्यादिदृष्टिभि कर्मरूपाण्यभिभूयेरन्‌।। एवंच कर्मरूपेष्वसत्कल्पेषु कुत फलमुत्पद्येत। आदित्यदिषु पुनरुद्गीथादिदृष्टावुद्गीथादिबुद्योपास्यमाना आदित्यादय कर्मात्मकसन्त फलाय कल्पिष्यन्त इति।अत एव च पृथ्व्यग्न्योर्‌ऋक्सामशब्दप्रयोग उपपन्नो यत पृथ्व्यामृग्दृष्टिरध्यस्ताग्नौ च सामदृष्टि। साम्नि पुनरग्निदृष्टौ ऋचि च पृथ्वीदृष्टौ विपरीतं भवेत्‌। तस्मादप्येतदेव युक्तमित्याह--- तथाचायमेवेति। उपपत्त्यन्तरमाह--- अपिच लोकेष्विति। एवं खल्वधिकरणनिर्देशो विषयत्वप्रतिपादनपर उपपद्यते यदि लोकेषु सामदृष्टिरध्यस्येत नाल्यथेति। पूर्वाधिकरणराद्धन्तोपपत्तिमत्रैवार्थे ब्रूते--- प्रथमनिर्दिष्टेषु चेति। सिद्धान्तमत्र प्रक्रमते--- आदित्यादिमतय एवेति। यद्युद्गीथादिमतय आदित्यादिषुक्षिप्येरंस्तत आदित्यादीनांस्वयमकार्यत्वादुद्गीथादिमतेस्तत्र वैयर्थ्यं प्रसज्येत। नह्यादित्यादिभि किंचित्क्रियते यद्विद्यया विर्यवत्तरं भवतीत्यादित्यमतीनामुपपद्यते उद्गीथादिषु संस्कारकत्वेनोपयोग। चोदयति--- भवतु कर्मसमृद्धिफलेष्वेवमिति। यत्र हि कर्मण- फलं तत्रैवं भवतु यत्र तु गुणातफलं तत्र गुणस्य सिद्धत्वेनाकार्यत्वात्करोतीत्येव नास्तीत्यत्र विद्याया क्व उपयोग इत्यर्थ। परिहरति--- तेष्वपीति। न तावद्गुण

सिद्धस्वभाव कार्याय फलाय पर्याप्त, मा भूत्प्रकृतकर्मानिवेशिनो यत्किंचित्फलोत्पाद, तस्मात्प्रकृतापूर्‌वसंनिवेशिन फलोत्पाद इति तस्य क्रियमाणत्वेन विद्यया वीर्यवत्तरत्वोपपत्तिरिति। फलात्मकत्वाच्चादित्यादीनामिति। यद्यपि ब्रह्मविकारत्वेनादित्योद्गीथयोरविशेषस्तथापि फलात्मकत्वेनादित्यादीनामस्त्युद्गीथा दिभ्यो विशेष इत्यर्थ। द्वितीयनिर्देशादप्युद्गीथादीनां प्राधान्यमित्याह--- अपि चोमितीति। स्वयमेवोपासनस्य कर्मत्वात्फलवत्वोपपत्ते।ननूक्तं सिद्धरूपैरादित्यादिभिरध्यस्तै साध्यबूतत्वमभिभूतंकर्मणामित्यत आह--- आदित्यादिभावेनापि च दृश्यमानानामिति। भवेदेतवं यद्यद्यासेन क्रमरूपमभिभूयेत। अपि तु माणवक इवाग्निदृष्टि केनचित्त्व्रीात्वादिना गुणेन गौण्यनभिभूतमाणवकत्वात्तथेहापि। नहीयं शुक्तिकायां रजतधीरिव वह्निधीर्येन माणवकत्त्वमभिभवेत्‌। किंतु गौणी। तथेयमप्युद्गीथादावादित्यदृष्टिर्गौणीति भाव। तदेतस्यामृच्यध्यूढंसामेति त्विति। अन्यथापि लक्षणोपपत्तौ न ऋक्सामेत्यध्यासकल्पना पृथ्व्यग्नयोरित्यर्थ। अक्षरन्यासालोचनया तु वनिपरीतमेवेत्याह--- इयमेवर्गिति। ’लोकेषुपञ्चविधं सामोपासीत’ इति द्वितीयानिर्देशात्साम्नामुपस्यत्वमवगम्यते। तत्र यदि सामधीरध्यस्येत ततो न सामान्युपास्येरन्‌ अपि तु लोका पृथिव्यादय। तथा च द्वितीयार्थं परित्यज्य तृतीयार्थ परिकल्पयेत साम्नेति। लोकेष्विति सप्तमी द्वितीयार्थें कथंचिन्नीयते। अकारे गावो वास्यन्तां प्रावारे

कुसुमानीतिवत्‌ तेनोक्तन्यानुरोधेन सप्तम्याश्चोभयथाप्यवश्यं कल्पनीयार्थत्वाद्वरं यथाश्रुतद्वितीयार्थानुरोधाय तृतीयार्थे सप्तमी व्याख्यातव्या। लोकपृथ्व्यादिबुद्ध्या पञ्चविधं हिङरप्रस्तावोंकारोद्गीथप्रतिहारोपद्रवनिधनप्रकारं सामोपासीतेति निर्णीयते। ननु यत्रोभयत्रापि द्वितीयानिर्देशो यथा खल्वमुमेवादित्यं सप्तविधं हिङ्‌कारप्रस्तावोंकारोद्गीथप्रतीहारोपद्रवनिधनप्रकारं सामोपासीतेति, तत्र को विनिगमनायां हेतुरित्यत आह ---तत्रापीति। तत्रापि समस्तस्य सप्तविधस्य साम्न उपासनमिति साम्न उपास्यत्वश्रुते साध्विति पञ्चविधस्य। साधुत्वं चास्य धर्मत्वम्‌। तथाच श्रुति --’साधुकारी साधुर्भवति ’इति। हिङ्‌कारानुवादेन पृथिवीदृष्टिविधाने हिङ्‌कार पृथिवीति प्राप्ते विपरीतनिर्देश पृथिवी हिङ्‌कार ।।६।। आसीन संभवात्‌। कर्माङ्‌गसंमन्धिषु यत्र हि तिष्ठत कर्म चोदित तत्र तत्संबद्धोपासानानि तिष्ठतैव क्रतव्या। यत्र त्वासीनस्य तत्रपासनाप्यासीनेनैवेति। नापि सम्यग्दर्शने वस्तुतन्त्रत्वात्प्रमाणतन्त्रत्वाञ्च। प्रमाणतन्त्रा च वस्तुव्यवस्था प्रमाणं च .....नापेक्षत इति तत्राप्यनियम(?) । यन्महता प्रयत्नेन विनोपासितुमशक्यं यथा प्रतीकादि , यथा वा सम्यग्दर्शनमपि तत्वमस्यादि,तत्रैषा चिन्ता। तत्र चोदकशास्त्राभावादनियमे प्राप्ते यथा शकायत इत्युपभन्धादासीनस्यैव सिद्धम्‌। ननु यस्यामवस्थायां ध्यायतिरुपचरियते प्रयुज्यते किमसौ तदा तिष्ठतो न भवति न भवतीत्याह। आसीनश्चाविद्यमानायासो भवतीति। अतिरोहितार्थमितरत्‌।।७।।८।।९।।१०।। यत्रैकाग्रतातत्राविशेषात्‌। समे शुचौ शर्करावह्निवालुकाविवर्जित इत्यादिवचनान्नियमे सिद्धे दिग्देशादिनियममवाचनिकमपि प्राचीनप्रवणे वैश्वदेवेन

यजेतेतिवद्वैदिकारम्भसामान्यात्क्वचित्कश्चितदाशङ्‌कते। तमनुग्रहीतुमाचार्य सुहृद्भावेनैव तदाह स्म। यत्रैकाग्रता मनस्तत्रैव भावनं प्रयोजयत्‌। ओविशेषात्‌। नह्यत्रास्ति वैश्वदेवादिवद्वचनं विशेषेकं तस्मादिति।।११।। आ प्रायणात्तत्रापि हि दृष्टम्‌। अधिकरणविषयं विवेचयति -- तत्र यानि तावदिति। अविद्यमाननियोज्या या ब्रह्मात्मप्रतिपत्तिस्तस्या।शास्त्रं हि नियोज्यस्य कार्यरूपनियेगसंबन्धमवबोधयति तस्यैव कर्मण्यैश्वर्यलक्षणमधिकारं तच्चैतदुभयमतीन्द्रियत्वाद्भवति शास्त्रलक्षणं प्रमाणान्तराप्राप्ये शास्त्रस्यार्थवत्त्वाद्ब्रह्मत्वप्रतीतेस्तु जीवन्मुक्तेन दृष्टत्वान्नास्तीह तिरोहितमिव किंचनेति किमत्र शास्त्रं करिष्यति। नन्वेवमप्यभ्युदयफलान्युपासनानि तत्र नियोगनियोज्यलक्षणस्य च क्रमणि स्वामितालक्षणस्य च संबन्धस्यातीन्द्रित्वात्तत्र सकृत्कारणादेव शास्त्रार्थसमाप्तौप्राप्तायामुपासनपदवेदनीयावृत्तिमात्रमेव कृतवत उपरंम प्राप्तस्तावतैव कृतशास्त्रार्थत्वादिति प्राप्तेऽभिधीयते--सविज्ञानो भवतीत्यादिश्रुतेर्यत्र स्वर्गादिफलानामपि कर्मणां प्रायणकाले स्वर्गादिविज्ञानापेक्षकत्वं तत्र कैव कथातीन्द्रियफलानामुपासनानाम्‌। तानि खलु आप्रायणं तत्तदुपास्यगोचरबुद्धिप्रवाहवाहितया दृष्टेनैव रूपेण प्रायणसमये तद्बुद्दिं भावयिष्यन्ति। किमत्र फलवत्प्रायणसमये बुद्ध्याक्षेपेण नहि दृष्टे संभवत्यदृष्टकल्पना युक्ता। तस्मादाप्रायणं प्रवृत्ता वृत्तिरिति। तदिदमुक्तम्‌-- प्रत्ययास्त्वेत इति। तथा च श्रुति सर्वादीन्द्रियविषय--’स यथाक्रतुरस्माल्लोकात्‌ प्रैति तावत्क्रतुर्हामुं लोकं प्रेत्यभिसंभवति’ इति। क्रतु संकल्पविशेष।स्मृतयश्चोदाहृता इति।।१२।। तदधिगम उत्तरपूर्वार्धयोरश्लेषविनाशौ तद्व्यपदेशात्‌। गतस्तृतीयशेष साधनगोचरो विचार। इदानीमेतदध्यायगतफलविषया चिन्ता प्रतन्यते। तत्र तावत्प्रथममिदं विचार्यते किं ब्रह्माधिगमे ब्रह्मज्ञाने सति ब्रह्मज्ञानफलान्मोक्षाद्विपरीतफलं दुरितं बन्धनफलं क्षीयते न क्षीयत इति संशय। किं तावत्प्राप्तं , शास्त्रेण हि फलाय यद्विहितं प्रतिषिद्धं चानर्थपरिहारायाश्वमेधादि ब्रह्महत्यादि चापूर्वावान्तरव्यापारं किं तदपूर्वमुपरतेऽपि कर्मण्यत्र सुखदुखोपभोगात्प्राङ्‌गाविरन्तुमर्हति। स हि तस्य विनाशहेतुस्दभावे कथं विनश्येदिति। त्याकस्मिकत्वप्रसङ्‌गात्‌ शास्त्रव्याकोपाच्चेति। अदत्तफलं चेत्कर्मापूर्वं विनश्यति कर्मण एव फलप्रसवसामर्थ्यबोधकशास्त्रमप्रमाणं भवेत्‌। नच प्रायश्चित्तमिव ब्रह्मज्ञानमदत्तफलान्यपि कर्मपूर्वाणि क्षिणोतीति साम्प्रतम्‌। प्रायश्चित्तानामपि तदप्रक्षयहेतुत्वात्‌ तद्विधानस्य चैनस्विनराधिकारिप्राप्तिमात्रेणोपपत्तावुपात्तदुरितनिबर्हणफलाक्षेपकत्वायोगात्‌। अत एव स्मरन्ति नाभुक्तं क्षीयते कर्मेति। यदि पुनरपेक्षितोपायतात्मा प्रायश्चित्तविधिर्न नियोज्यविशेषप्रतिलम्भमात्रेण निर्वृणोतीत्यपेक्षितकाङ्‌क्षायां दोषसंयोगेन श्रवणात्तन्निबर्हणफल कल्पेत। तथापि ब्रह्मज्ञानस्य तत्संयोगेनाश्रवणन्नदुपरितनिबर्हणसामर्थ्ये प्रमाणमस्ति मोक्षवात्‌। तस्यापि स्वर्गादिफलवद्देशकालनिमित्तापेक्षयोपपत्ते। शास्त्रप्रामाण्यात्संभविष्यत्यसाववस्था

यस्यामुपभोगेन समस्तकर्मक्षये ब्रह्मज्ञानं मोक्षं प्रसोष्यति। योगाध्द्यैर्व वा दिवि भुव्यन्तरीक्षे बहूनि शरीरेन्द्रियाणि निर्माय फलानयुपभुज्यर्द्धेन योगसामर्थ्येन योगी कर्माणि क्षपयित्वा मोक्षी संपत्स्यते। स्थिते चैतस्मिन्नर्थे न्यायबलाद्यथा पुष्करपलाश इत्यादिव्यपदेशो ब्रह्मविद्यास्तुतिमात्रपरतया व्याख्येय इति प्राप्त उच्यते--व्याख्यायेतैवं व्यपदेशो यदि कर्मविरोध स्यान्न त्वयमस्ति। शास्त्रं हि फलोत्पादनसामर्थ्यमात्रं कर्मणामवगमयति न तु कुतश्चिदागन्तुकान्निमित्तत प्रायश्चित्तादेस्तदप्रतिबन्धमपि। तस्य तत्रौदासीन्यात्‌। यदि शास्त्रबोधितफलप्रसवसामर्थ्यमप्रतिबद्धमागन्तुकेन केनचित्‌ कर्मणा ततस्तत्फलं प्रसूत एवाति न शास्त्रव्याघात। नाभुक्तं कर्म क्षीयतइति च स्मरणप्रतिबद्धसामर्थ्यकर्माभिप्रायं। दोषक्षयोद्धेशेन चापरविद्यानामस्ति प्रायश्चित्तवद्विधानमैश्वर्यभलानामप्युभयसंयोगाविशेषात्‌। यत्रापि निर्गुणायां परविद्यायां दोषोद्धेशो नास्ति तत्रापि तत्स्वभावालोचनादेव तत्प्रक्षयप्रसवसामर्थ्यमवसीयते। नहि तत्वमसिवाक्यार्थपरिभावनाभुवा प्रसंख्यानेन निर्मृष्टनिखिलकर्तृभोक्क्तृत्वादिविभ्रमो जीव फलोपभोगोन युज्यते। नहि रज्जवां भुजङ्‌कसमारोपनिबन्धना भयकम्पादय सति रज्जुतत्वसाक्षात्कारे प्रभवन्ति, किंतु संस्कारशेषात्किंचित्कालमनुवृत्ता अपि निवर्तन्त एव। अमुमेवार्थमनुवदन्तो यथा पुष्करपलाश इत्यादयो व्यपदेशा समवेतार्था सन्तो न स्तुतिमात्रतया कथंचिद्व्याख्यानमर्हन्ति। ननूक्तं संभविष्यन्ति सावस्था जीवात्मनो यस्यां पर्यायेणोपभोगाद्वा योगर्द्धे प्रभावतो युगपन्नैकविधकायनिर्माणेनापर्यायेणोपभोगाद्वा जन्तु कर्माणि क्षपयित्वा मोक्षी संपत्स्यत इत्यत आह--- एवमेव च मोक्ष उपपद्यत इति। अनादिकालप्रवृत्ता हि कर्माशया अनियतकालविपाका क्रमवता तावद्भोगेन क्षेतुमशक्या। भुञ्जान खल्वयमपरानपि संचिनोति कर्माशयानिति। नाप्यपर्यायमुपभोगेनासक्त कर्मान्तराण्यसंचिन्वान क्षेष्यतीति साम्प्रतम्‌। कल्पशतानि क्रमकालभोग्यानां सम्प्रति भोक्तुसामर्थ्यात्‌। दीर्घकालफलानि च कर्माणि कथमेकपदे क्षेष्यन्ति। तसस्मान्नान्यथा मोक्षसंभव।ननु सत्स्वपि कर्माशयान्तरेषुसुखदुखफलेषु मोक्षफलात्‌ कर्मण समुदाचरतो ब्रह्मभावमनुभूयाथ

लब्धविपाकानां कर्मान्तराणां फलानि भोक्ष्यन्त इत्याह-- नच देशकालनिमित्तापेक्षा इति। नहि कार्य सन्मोक्षो मोक्षो भवितुमर्हति ब्रह्मभावो हि स। नच ब्रह्म क्रियते नियत्वादित्यर्थ। परोक्षत्वानुपत्तेश्च ज्ञानफलस्य। ज्ञानफलं खलु मोक्षोऽभ्युपेयते। ज्ञानस्य चानन्तरभाविनीज्ञेयाभिव्यक्ति फलं, सैवाविद्योच्छेदमादधती ब्रह्मस्वभावस्वरूपावस्थानलक्षणाय मोक्षाय कल्पते। एवं हि दृष्टार्थता ज्ञानस्य स्यात्‌। अपूर्वाधानपरम्परया ज्ञानस्य मोक्षफले कल्प्यमाने ज्ञानस्य परोक्षफलत्वमदृष्टार्थत्वं भवेत्‌। नच दृष्टे संभवत्यदृष्टकल्पना युक्तेत्यर्थ। तस्माद्ब्रह्माधिगमे ब्रह्मज्ञानेसत्यद्वैतसिद्धौ दुरितक्षय इति सिद्धम्‌।।१३।। इतरस्याप्येवमसंश्लेष पाते तु। अधर्मस्य स्वाभाविकत्वेन रागादिनिबन्धनत्वेन शास्त्रीयेण ब्रह्मज्ञानेन प्रतिबन्धो युक्त। धर्मज्ञानयोस्तु शास्त्रीयत्वेन, ज्योतिष्टोमदर्शपौर्णमासविरोधान्नोच्छेद्योच्छेत्तृभावो युज्यते। पाप्नमनश्च विशेषतो ब्रह्मज्ञानोच्छेद्यत्वश्रुतेर्धर्मस्यन तदुच्छेद्यत्वम्‌। विशेषविधानस्य शेषप्रतिषेधनान्तरीयकत्वेन लोकत सिद्धे। यथा देवदत्तो दक्षिणेनाक्ष्णा पश्यतीत्युक्ते न वामेन पश्यतीति गम्यते। उभे ह्येवैष एते तरतीति च यथासंभवं, ब्रह्मज्ञानेन दुष्कृतं भोगेन सुकृतमिति। ’क्षीयन्ते चास्य कर्मणि’ इति च सामान्यवचनं ’सर्वे पाप्मान’ इति विशेषश्रवणात्पापकर्माणीति विशेषे उपसंहरणीयम्‌। तस्माद्ब्रह्मज्ञानाद्दुष्कृतस्यैव क्षयो न सुकृतस्येति प्राप्ते पूर्वाधिकरणराद्धान्तोऽतिदिश्यते। नो खलु ब्रह्मविद्या केनचिददृष्टेन द्वारेण दुष्कृतमपनयत्यपि तु दृष्टेनैव भोक्तृभोक्तव्यभोगादिप्रविलयद्वारेण तच्चैतत्तुल्यं सुकृतेपीति कथमेतदपि नोच्छिन्द्यात्‌। एवं च सतिन शास्त्रीयत्वसाम्यमात्रमविरोधहेतुरनहि प्रत्यक्षत्वसामान्यमात्रादविरोधो जलानलादीनां। नच सुकृतशास्त्रमनर्थकमब्रह्मविदं प्रति तद्विधेरर्थवत्वात्‌। एवमवस्थिते च पाप्मश्रुत्या पुण्यमपि ग्रहीतव्यम्‌। ब्रह्मज्ञानमपेक्ष्य पुण्यस्य निकृष्टफलत्वात्तत्फलं हि क्षयातिशयात्‌। नह्येवं मोक्षो निरतिशयत्वान्नित्यत्वाच्च। दृष्टप्रयोगश्चायं पाप्मशब्दो वेदे पुण्यपापयो। तद्यथा पुण्यपापे अनुक्रम्य सर्वे पाप्मानोऽतो निवर्तनेत इत्यत्र।तस्मादविशेषेण पुण्यपापयोरश्लेषविनाशाविति सिद्धम्‌।।१४।। अनारब्धकार्य एव तु पूर्वे तदवधे। यद्यद्वैतज्ञानस्वभावालोचनयोत्तरपूर्वसुकृतदुष्कृतयोरश्लेषविनाशौ हन्त आरब्धानारब्धकार्ययोश्चाविशेषेणैव विनाश स्यात्‌। कर्तृकर्मादिप्रविलयस्योभयत्राविशेषात्‌। तन्निबन्धनत्वाच्च विनाशस्य। नच

संस्कारशेषात्कुलालचक्रभ्रमणवदनुवृत्ति। वस्तुन खल्वनुवृत्ति। मायौवादिनश्च पुण्यपापयोश्चमायामात्रविनिर्मितत्वेन मायानिवृत्तौ न पुण्यापुण्ये न ततसंस्कारो वस्तुसन्तीति कस्यानुवृत्ति ।नच रज्जौ सर्पादिविब्रमजनिता भयकमपादयो निवृत्तेऽपि विभ्रमे यथानुवर्तन्ते तथेहापीति युक्तम्‌। तत्रापि सर्पासत्वेऽपि तज्जानस्य सत्वे तज्जनितभयकम्पादीनां तत्सस्काराणां च वस्तुसत्त्वेन निवृत्तेऽपि विभ्रमेऽनिवृत्ते। अत्र तु माया न तज्ज संस्कारो न तद्गोचर इति तुच्छत्वात्किमनुवर्तेत। न संस्कारशेषो न कर्मेत्यविशेषेणारब्धकार्याणामनारब्धकार्याणां च निवृत्ति। नच तस्य तावदेव चिरं यावन्न विमोक्ष्येऽथ संमपत्य इति श्रुतेर्देहाप्रतीक्षारब्धकार्याणां युक्ता. नह्येषा श्रुतिरवधिभेदविधायिन्यपि तु क्षिप्रतापरा। यथा लोक एतावन्मे चिरं यत्सनातो भुञ्जानश्चेति। नहि तत्र स्नानभोजने अवधित्वेन विधीयते कितु क्षपीयस्ता प्रतिपाद्यते. उभयविधाने हि वाक्यं भिद्येतावधिभेद चिरताचेति प्राप्तेऽभिधीयते--यद्यप्यद्वैतब्रह्मतत्वसाक्षात्कारोऽनाद्यविद्यपदर्शितप्रुञ्चमात्रविरोधितया तन्मध्यपतितसकलकर्मविरेधी। तथाप्यनारब्धविपाकं कर्मजातं द्रागित्येव समुच्छिनत्ति न त्वारब्धविपाकं संपादितजात्यायुर्विततपूर्वापरीभीतसुखदुखोपभोगप्रवाहं कर्मजातम्‌। तद्धि समुदाचरद्वृत्तितयेतरेभ्यप्रसुप्तवृत्तिभ्यो बलवत्‌। अन्यथा देवर्षीणां हिरण्यगर्भमनूद्दालकप्रभृतीनांविगलितनिखिलक्लेशजालावरमतया परित प्रद्योतमानबुद्धिसत्वानां न ज्योग्जीविता भवेत्‌। श्रूयते चैषां श्रुतिस्मृतीतिहासपुराणेषु तत्वज्ञता च महाकल्पकल्पमन्वन्तरादिजीविता च। न चैते महधियो न तदीयसमस्तफलोपभोगप्रतीक्षा सत्यपि तत्वसाक्षात्कारे। तावदेव चिरमिति न चिरता विधीयते. अपि तु श्रुत्यन्तरसिद्धां चिरतामनूद्य देहपातावधिमात्रविधानं तदेतदभिसंधायौचित्यमात्रतयाह भगवान्‌ भाष्याकार--- न तावदनाश्रित्यारब्धकार्यं कर्माशयमिति। न चेदं न जातु दृष्टं यद्विरेधिसमवाये विरोद्ध्यन्तरमनुवर्तत इत्याह--- अकर्त्रात्मबोधोऽपीति। यदा लोकेऽपि विरोधिनो किंचित्कालं सहानुवृत्तिरुपलब्धा तदेहगमबलाद्दीर्घकालमपि भवतीति न शक्या निवारयितुम्‌। प्रमाणसिद्धस्य नियोगपर्यनुयोगानुपपत्ते। तदेवं मध्यस्थनप्रतिपाद्य ये भाष्यकारमाप्तं मन्यते तान्‌ प्रत्याह--- अपिच नैवात्र विवदितव्यमिति। स्थितप्रज्ञश्च न साधकस्तस्योत्तरोत्तरध्यानोत्कर्षेण पूर्वप्रत्ययानवस्थितत्वात्‌। निरतिशयस्तु स्थितप्रज्ञ। स च सिद्ध एव। नच ज्ञानकार्या भयकम्पादय,ज्ञानमात्रादनुत्पादात्‌।

सर्पावच्छेदोहि तस्य भयकम्पादिहेतु। स चासन्न निर्वचनीय इति कुतो वस्तुसत कर्योत्पाद। नच कार्यममपि भयकम्पादि वस्तुसत्‌। तस्यापि विचारासहत्वेनानिर्वाच्यत्वात्‌।अनिर्वाच्याच्चानिर्वाच्योत्पत्तौ नानुपपत्ति। यादृशो हि यक्षस्तादृशो बलिरिति सर्वमवदातम्‌।।१५।। अग्निहोत्रादि तु तत्कार्यायैव तद्दर्शनात्‌। यदि पुण्यस्याप्यश्लेषविनाशौ हन्त नित्यमप्यग्निहोत्रादि न कर्तव्यं योगमारूरुक्षुणा। तस्यापीतरपुण्यवद्विद्यया विनाशात्‌। ’प्रक्षालनाद्धि पङ्‌कस्य दूरादस्पर्शनं वर’मिति न्यायात्‌। नच विविदिषन्ति यज्ञेन दानेनेति मोक्षलक्षणैककार्यतया विद्याकर्मणोरविरोध। सहासंभवेनैककार्यत्वासंभवात्‌। नह्येतमात्मानं विदुषो विगलिताखिलकर्तृत्वादिप्रपञ्चविभ्रमस्य पूर्वोत्तरे नित्ये क्रियाजन्ये पुण्ये संभवत। तस्माद्विविदिषन्ति यज्ञेनेति वर्तमानापदेशो ब्रह्मज्ञानस्य यज्ञादीनां वा स्तुतिमात्रं न तु मोक्षमाणस्य मुक्तिसाधनं यज्ञादिविधिरिति प्राप्त उच्यते।--सत्यं न विद्ययैककार्यत्वं कर्मणां परस्परविरोधेन सहासंभवात्‌। विद्योत्पादकतया तु कर्मणामारादुपकारकाणामस्तु मोक्षोपयोग। नच कर्मणां विद्यया विरुध्यमानानां न विद्याकारणत्वं, स्वकारणविरोधिनां कार्याणां बहुलमुपलब्धे। तथाच विद्यालक्षणकार्योपायतया कार्यविनाश्यानामपि कर्मणामुपादानमर्थवत्‌। तदभावे तत्कार्यस्यानुत्पादेन मोक्षस्यासंभवात्‌। एवंच विविदिषन्ति यज्ञेनेति यज्ञसाधनत्वं विद्याय अपूर्वमर्थं प्रापयत पञ्चमलकारस्य नात्यन्तपरोक्षवृत्तितया ज्ञानस्तुत्यर्थतया कथंचिद्व्याख्यानं भविष्यति। तदनेनाभिसमधिनोक्तं -- ज्ञानस्येव हि प्रापकं सत्करम प्रणड्या मोक्षकारणमित्युपचर्यते। यत एव न विद्योदयसमये कर्मास्ति नापि परस्तादपि तु प्रागेव विद्याया, अत एव चातिक्रान्तविषयमेतत्कार्यैकत्वाभिधानम्‌। एतदेव स्फोरयति-- नहि ब्रह्मविद इति ।।१६।। सूत्रान्तरमवतारयितुं पृच्छति-- किंविषयं पुनरिदमिति । अस्योत्तरं सूत्रम्‌ ---अतोऽन्यापि ह्येकेषामुभयो । काम्यकर्मविषयमश्ले,विनाशवचनं शाखान्तरीयवचनं च तस्य पुत्रा दायमुपयन्तीति।।१७।। यदेव विद्ययेति हि।

अस्ति विद्यासंयुक्तं यज्ञादि य एवं विद्वान्यजेतेत्यादिकम्‌। अस्ति च केवलम्‌। तत्र यथा ब्राह्मणाय हिरण्यं दद्यादियुक्ते विदुषे ब्राह्मणाय दद्यात्र ब्राह्मणब्रुवाय मूखायेति विशेषप्रतिलम्भ तत्कस्य हेतोस्तस्यातिशयवत्वात्‌। एवं विद्यारहिताद्यज्ञादेर्विद्यासहितमतिशयवदिति तस्यैव परविद्यासाधनत्वमुपात्तदुरितक्षयद्वारा नेतस्य। तस्माद्विविदिषन्ति यज्ञेनेत्यविशेषश्रुतमपि विद्यासहिते यज्ञादावुपसंहर्तव्यमिति प्राप्तेऽभिधीयते--यदेव विद्यया कराति तदेवास्य वीर्यवत्तरमिति तरबर्थश्रुतेर्विद्यारहितस्य वीर्यवत्तामात्रमवगम्यते। नच सर्वथाऽकिंचित्करस्य तदुपपद्यते। तस्मादस्त्यस्यापि कयापि मात्रया परविद्योत्पादोपयोग इति विद्यारहितमपि यज्ञादि परविद्यार्थिनाऽनुष्ठेयमिति सिद्धम्‌।।१८।। भोगेन त्वितरे क्षपयित्वा संपद्यते। अनारब्धकार्य इत्यस्य नञ्ा फलं भोगेन निवृत्तिं दर्शयत्यनेन सूत्रेण। अस्य तूपपादनं पुरस्तादपकृष्य कृतमिति नेह क्रियते पुनरुक्तिभयात्‌।।१९।। इति श्रीवाचस्पतिमिश्रविरचिते शारीरकभगवत्पादभाष्यविभागे भामत्यां चतुर्थस्याध्यायस्य प्रथम पाद समाप्त।।

चतुर्थेऽध्याये द्वितीय पाद।

वाङ्‌मनसि दर्शनाच्छब्दाच्च। अथास्मिन्‌ फलविचारलक्षणे वाङ्‌मनसि संपद्यत इत्यादिविचारोऽसंगत इत्यत आह-- अथापरासु विद्यासु फलप्राप्तय इति। अपरविद्याफलप्राप्त्यर्थदेवयानमार्गार्थत्वादुत्क्रान्तेस्तद्गतो विचार पारम्पर्येण भवति फलविचार इति नासंगत इत्यर्थ। नन्वयमुत्क्रान्तिक्रमो विदुषो नोपपद्यते ’न तस्य प्राणा उत्क्रामन्त्यत्रैव समवनीयन्ते’ इति श्रवणात्तत्कथमस्य विद्याधिकार इत्यत आह-- समाना हि विद्वदविदुषोरिति। विषयमाह-- अस्तीति। विमृशति-- किमिहेति। विशय संशय। पूर्वपक्षमाह-- तत्र वागेवेति। श्रतिलक्षणाविशये संशये। सिद्धान्तसूत्रं पूरयित्वा पठति-- वाग्वृत्तिर्मनसि संपद्यते इति। वृत्त्यध्याहारप्रयोजनं प्रश्नपूर्वकमाह कथमिति। उत्तराधिकरणपर्यालोचनेनैवं पूरितमित्यर्थ। तत्त्वस्य धर्मिणो वाच प्रलयविवक्षायां त्विह सर्वत्रैव परत्रेह चाविभागसाम्यात्किं परत्रैव विंशिष्यादविभाग इति न त्वत्रापि। तस्मादिहाविभागेनाविंशिषतोऽत्र वृत्त्युपसंहारमात्रविवक्षा सूत्रकारस्येति गम्यते। सिद्धान्तहेतुं प्रश्नपूर्वकमाह-- कस्मादिति। सत्यामेव मनोवृत्तौ वाग्वृत्तेरुपसंहारदर्शनात्‌। वाचस्तूपसंहारमदृष्टं नागमोऽपि गमयितुमर्हति। आगमप्रभवयुक्तिविरोधाश्च। आगमो हि दृष्टानुसारत प्रकृतौ विकाराणां लयमाह। न च वाच प्रकृतिर्मनो येनास्मिन्नियं लीयते। तस्मात्वृत्तिवृत्तिमतोरभेदविवक्षया वाक्पदं तद्वृत्तौ व्याख्येयम्‌। संभवति च वाग्वृत्तेर्वागप्रकृतावपि मनसि लय। तथा तत्र तत्र दर्शनादित्याह-- वृत्त्युद्भवाभिभवाविति।।१।।अत एव च सर्वाण्यनु। यत एव प्रकृतिविकारभावाभावन्मनसि न

स्वरूपलयो वाचोऽपि तु वृत्तिलय, अत एव च सर्वेषां चक्षुरादीनामिद्रियाणां सत्येव सवृत्तिके मनसि वृत्तेरनुगतिर्लयो न स्वरूपलय। वाचस्तु पृथक्‌ ग्रहणं पूर्वसूत्रे उदाहरणापेक्षं न तु तदेवेह विवक्षितमित्यर्थ।।२।। तन्मन प्राण उत्तरात्‌। यदि स्वप्रकृतौ विकारस्य लयस्ततो मन प्राणे संपद्यते इत्यत्र मनस्वरूपस्यैव प्राणे संपत्त्या भवितव्यम्‌। तथा हि मन इति नोपचारतो व्याख्यानं भविष्यति। संभवति हि प्रकृतिविकारभाव प्राणमनसो। अन्नमयं हि सोम्य मन इत्यन्नात्मतामाह मनस श्रुतिरापोमय प्राण इति च प्राणस्याबात्मताम्‌। प्रकृतिविकारयोस्तादात्म्यात्‌। तथा च प्राणो मनस प्रकृतिरिति मनसो वृत्तिमत प्राणे लय इति प्राप्तेऽभिधीयते-- सत्यम्‌, आपोऽन्नमसृजन्त इति श्रुतेरबन्नयो प्रकृतिविकारभावोऽवगम्यते। न तु तद्विकारयो प्राणमनसो। खयोनिप्राणाडिकया तु मिथो विकारयो प्रकृतिविकारभावाभ्युपगमे संकरादतिप्रसङ्‌ग स्यात्‌। तस्माद्यो यस्य साक्षाद्विकारस्तस्य तत्र लय इत्यन्नस्याप्सु लयो न त्वब्विकारे प्राणेऽन्नविकारस्य मनस। तथा चात्रापि मनोवृत्तेर्वृत्तिमति प्राणे लयो न तु वृत्तिमतो मनस इति सिद्धम्‌।।३।। सोऽध्यक्षे तदुपगमादिभ्य। प्राणस्तेजसीति तेजशब्दस्य भूतविशेषवचनत्वाद्विज्ञानात्मनि चाप्रसिद्धे प्राणस्य जीवात्मन्युपगमानुगमावस्थानश्रुतीनां च तेजोद्धारेणाप्युपपत्ते। तेजसि समापन्नवृत्ति खलु प्राण। तेजस्तु जीवात्मनि समापन्नवृत्ति। तद्वारा जीवात्मसमापन्नवृत्ति प्राण इत्युपपद्यते। तस्मात्तेजस्येव प्राणवृत्तिप्रविलय इति प्राप्तेऽभिधीयते--- स प्रकृतप्राणोऽध्यक्षे विज्ञानात्मन्यवतिष्ठते तत्तन्त्रवृत्तिर्भवति। कुत-- उपगमानुगमावस्थानेभ्यो हेतुभ्य। तत्रोपगमश्रुतिमाह-- एवमेवेममात्मानमिति।

अनुगमनश्रुतिमाह-- तमुत्क्रामन्तमिति। अवस्थानश्रुतिमाह- सविज्ञानो भवतीति चेति। विज्ञायतेऽनेनेति विज्ञानं पञ्चवृत्तिप्राणसहित इन्द्रियग्रामस्तेन सहावतिष्ठत इति सविज्ञान। चोदयति-- ननु प्रामस्तेजसीति श्रूयत इति। अधिकावापोऽशब्दार्थव्याख्यानम्‌। परिहरति-- नैष दोष इति। यद्यपि प्राणस्तेजसीत्यतस्तेजसि प्राणवृत्तिलय प्रतीयते, तथापि सर्वशाखाप्रत्ययत्वेन विद्यानां श्रुत्यन्तरालोचनया विज्ञानात्मनि लयोऽवगम्यते। न च तेजसस्तत्रापि लय इति साम्प्रतम्‌। तस्यानिलाकाशक्रमेण परमात्मनि तत्वलयावगमात्‌। तस्मात्तेजोग्रहणेनोपलक्ष्यते तेज सहचरितदेहबीजभूतपञ्चभूतसूक्ष्मपरिचाराध्यक्षो जीवात्मा तस्मिन्‌ प्राणवृत्तिरप्येतीति। चोदयति-- ननु चेयं श्रुतिरिति। तेजसहचरितानि भूतान्युपलक्ष्यन्तां तेजशब्देनाध्यक्षे तु किमायातं तस्य तदसाहचर्यादित्यर्थ। परिहरति-- सोऽध्यक्ष इत्यध्यक्षस्यापीति। यदा ह्ययं प्राणोऽन्तरालेऽध्यक्षं प्राप्याध्यसंपर्कवशादेव तेजप्रभृतीनि

भूतसूक्ष्माणि प्राप्नोति तदोपपद्यते प्राणस्तेसीति। अत्रैव दृष्टान्तमाह--- योऽपि स्रुघ्नादिति।।४।। सूत्रान्तरमवतारयितुं पृच्छति-- कथं तेजसहचरितेष्विति। नैकस्मिन्दर्शयतो हि। अत्र भाष्यकारोऽनुमानदर्शनमाह-- कार्यस्य शरीरस्येति। स्थूलशरीरानुरूपमनुमेयं सूक्ष्ममपि शरीरं

पञ्चात्मकमित्यर्थ। दर्शयत इति सूत्रावयवं व्याचष्टे-- दर्शयतश्चैतमर्थमिति। प्रश्नप्रतिवचनाभिप्रायं द्विवचनं श्रुतिस्मृत्यभिप्रायं वा। अण्व्यो मात्रा सूक्ष्मा दशार्धानां पञ्चभूतानामिति। श्रुत्यन्तरविरोधं चोदयति-- ननु चोपसंहृतेषु वागादिष्विति। कर्माश्रयतेति प्रतीयते न भूताश्रयतेत्यर्थ। परिहरति-- अत्रोच्यत इति। ग्रहा इन्द्रियाणि अतिग्रहास्तद्विषया। कर्मणां प्रयोजकत्वेनाश्रयत्वं भूतानां तूपादानत्वेनेत्यविरोध। प्रशंसाशब्दोऽपि कर्मणां प्रयोजकतया प्रकृष्टमाश्रयत्वं ब्रूते सति निकृष्ट आश्रयान्तरे तदुपपत्तेरित्याह-- प्रशंसाशब्दादपि तत्रेति।।६।। समाना चासृत्युपक्रमादमृतत्वं चानुपोष्य। अत्राभृतत्वप्राप्तिश्रुते परविद्यावन्तं प्रत्येतदिति मन्वानस्य पूर्व पक्ष। विशयानानां संदिहानानां पुंसाम्‌। चोदयति-- ननु विद्याप्रकरण इति। परिहरति-- न स्वापादिवदिति। परविद्ययैवामृतत्वप्राप्त्यवस्थामाख्यातुं

तत्सधर्माश्च तद्विधर्माश्चान्या अप्यवस्थास्तदनुगुणतयाख्यायन्ते।साधर्म्यवैधर्म्याभ्यां हि स्फुटतर प्रतिपिपादयिषिते वस्तुनि प्रत्ययो भवतीति। न तु विदुष सकाशाद्विशेषवन्तोऽविद्वांसो विधीयन्ते येन विद्याप्रकरणव्याख्यातो भवेदपि तु विद्यां प्रतिपादयितुं लोकसिद्धानां तदनुगुणतया तेषामनुवाद इति। एवं प्राप्तेऽभिधीयते--- समाना चैषोत्क्रान्तिर्वाङ्‌मनसीत्याद्या विद्वदविदुषो। कुत-- आसृत्युपकृमात्‌। सृति सरणं देवयानेन पथा कार्यब्रह्मलोकप्राप्तिरासृतेराकार्यब्रह्मलोकप्राप्ते। अयं विद्योपक्रम आरम्भ प्रयत्न इति यावत्‌। तस्मादेतदुक्तं भवति-- नेयं परा विद्या यतो नाडीद्वारमाश्रयते। अपि त्वपरविद्येयम्‌। न चास्यामात्यन्तिक क्लेशप्रदाहो यतो न तत्रोत्क्रान्तिर्भवेत्‌। तस्मादपरविद्यासामर्थ्यादापेक्षिकभाभूतसंप्लवस्थानममृतत्वं प्रेप्सते पुरुषार्थाय संभवत्येष उत्क्रान्तिभेदवान्‌ सृत्युपक्रमोपदेश। उपपूर्वादुष दाह इत्यस्मादुपोष्येति प्रयोग।।७।। तदाऽपीते संसारव्यपदेशात्‌। सिद्धां कृत्वा बीजभावावशेषं परमात्मसंपत्तिं विद्वदविदुषोरुत्क्रान्ति समर्थिता। सैव संप्रति चिन्त्यते। किमात्मनि तेजप्रभृतीनां भूतसूक्ष्माणां तत्वप्रविलय एव संपत्तिराहोस्विद्बीजभावावशेषेति। यदि पूर्व पक्ष,

नोत्क्रान्ति। अथोत्तर तत सेति। तत्राप्रकृतौ न विकारतत्वप्रविलयो यथा मनसि न वागादीनाम्‌। सर्वस्य च जनिमत प्रकृति परा देवतेति तत्त्वप्रलय एवात्यन्तिक स्यात्तेजप्रभृतीनामिति प्राप्तेऽभिधीयते-- ’योनिमन्ये प्रपद्यन्ते शरीरत्वाय देहिन। स्थाणुमन्येऽनुसंयन्ति यथाकर्म यथाश्रुतम्‌।।’ इत्यविद्यावत संसारमुपदिशति श्रुति सेयमात्यन्तिके तत्त्वलये नोपपद्यते। न च प्रायणस्यैवैष महिमा विद्वासमविद्वांसं वा प्रतीति सांप्रतमित्याह-- अन्यथा हि सर्व प्रायणसमय एवेति। विधिशास्त्रं ज्योतिष्टोमादिविषयमनर्थकं प्रायणादेवात्यन्तिकप्रलये पुनर्भवाभावात्‌। मोक्षशास्त्रं चाप्रयत्नलभ्यात्प्रायणादेव जन्तुमात्रस्य मेक्षप्राप्ते। न केवलं शास्त्रानर्थक्यमयुक्तश्च प्रायणमात्रान्मोक्ष इत्याह-- मिथ्याज्ञानेति। नासति निदानप्रशमे प्रशमस्तद्वतो युज्यत इत्यर्थ।।८।। अथेतरभूतसहितं तेजो जीवस्याश्रयभूतमुत्क्रान्तमद्देहाद्देहान्तरं वा संचरत्कस्मादस्माभिर्न निरीक्ष्यते। तद्धि महत्त्वाद्वानेकद्रव्यत्वाद्वा रूपवदुपलब्दव्यम्‌। कस्मान्न मूर्तान्तरै प्रतिबध्यत इति शङ्‌कामपाकर्तुमिदं सूत्रम्‌-- सूक्ष्मं प्रमाणतश्च तथोपलब्धे। चकारे भिन्नक्रम। न केवलमापीतेस्तदवतिष्ठते। तच्च सूक्ष्मं स्वरूपत

परिमाणतश्च स्वरूपमेव हि तस्य तादृशमदृश्यम्‌। यथा चाक्षुषस्य तेजसो महतोऽपि अदृष्टवशादनुद्भूतरूपस्पर्शं हि तत्‌। परिमाणत सौक्ष्म्यं यतो नोपलभ्यते यथा त्रसरेणवो जालसूर्यमरीचिभ्योऽन्यत्र प्रमाणतस्तथोपलब्धिरिति व्याचष्टे-- तथाहि नाडीनिष्क्रमण इति। आदिग्रहणेन चक्षुष्टो वा मूर्धो वा अन्येभ्यो वा शरीरदेशेभ्य इति संगृहीतम्‌। अप्रतिघाते हेतुमाह-- स्वच्छत्वाच्चेति। एतदपि हि सूक्ष्मत्वेनैव संगृहीतम्‌। यथा हि काचाभ्रपटलं स्वच्छस्वभावस्य न तेजस प्रतिधातम्‌। एवं सर्वमेव वस्तुजातमस्येति।।९।। नोपमर्देनात। अत एव च स्वच्छतालक्षणात्सौक्ष्म्यादसक्तत्वापरनाम्न।।१०।। अस्यैव चोपपत्तेरेष ऊष्मा। उपपत्ति प्राप्ति। एतदुक्तं भवति-- दृष्टश्रुताभ्यामूष्मणोऽन्वयव्यतिरेकाभ्यामस्ति स्थूलाद्देहादतिरिक्तं किंचिच्चदामात्सूक्ष्मं शरीरमिति।।११।। प्रतिषेधादिति चेन्न शारीरात्‌। अधिकरणतात्पर्यमाह-- अमृतत्वं चीनुपोष्येत्यतो विशेषणादिति। विषयमाह-- अथाकामयमान इति। सिद्धान्तिमतमाशङ्‌क्य तन्निराकरणेन पूर्वपक्षी स्वमतमवस्थापयति-- अत परविद्याविषयात्प्रतिषेधादिति। यदि हि प्राणोपलक्षितस्य सूक्ष्मशरीरस्य जीवात्मन स्थूलशरीरादुत्क्रान्तिं प्रतिषेधेच्छ्रुति तत एतदुपपद्यते। न त्वेतदस्ति। न तस्मात्प्राण उत्क्रामन्तीति हि तदा सर्वनाम्ना प्रधानावमर्शिनाभ्युदयनि श्रेयसाधिकृतो देहि प्रधानं परामृश्यते। तथा च

तस्माद्देहिनो न प्राण सूक्ष्मं शरीरमुत्क्रामन्त्यपि तु तत्सहित क्षेत्रज्ञ एवोत्क्रामतीति गम्यते। स पुनरतिक्रम्य ब्रह्मनाड्य संसारमण्डलं हिरण्यगर्भपर्यन्तं सलिङ्‌गो जीव परस्मिन्ब्रह्मणि लीयते तस्मात्परामपि देवतां विदुष उत्क्रान्तिरत एव मार्गश्रुतय, स्मृतिश्च मुमुक्षो शुकस्यादित्यमण्डलप्रस्थानं दर्शयतीति प्राप्तम्‌।।१२।। एवं प्राप्ते प्रत्युच्यते-- स्पष्टो ह्येकेषाम्‌। नायं देह्यपादानस्य प्रतिषेध। अपि तु देहापादानस्य। तथा हि -- आर्तभागप्रश्नोत्तरे ह्येकस्मिन्पक्षे संसारिण एव जीवात्मनोऽनुत्क्रान्तिं परिगृह्य न तर्ह्येष भृत प्राणानामनुत्क्रान्तेरिति स्वयमाशङ्‌क्य प्राणानां प्रविलयं प्रतिज्ञाय तत्सिद्ध्यर्थमुत्क्रान्त्यवधेरुच्छ्‌वयनाध्माने ब्रुवन्यस्योच्छ्‌वयनाध्माने तस्य तदवधित्वमाह। शरीरस्य च ते इतिशरीरमेव तदपादानं गम्यते। नन्वेवमप्यस्त्वविदुष संसारिणो विदुषस्तु किमायातमित्यत आह-- तत्सामान्यादिति। ननु तदा सर्वनाम्ना प्रधानतया देहि परामृष्ट तत्कथमत्र देहावगतिरित्यत आह-- तत्सामान्यदिति। ननु तदा सर्वनाम्ना प्रधानतया देही परामृष्ट तत्कथमत्र देहावगतिरित्यत आह-- अभेदोपचारेण। देहदेहिनोर्देहिपरामर्शिना सर्वनाम्ना देह एव परामृष्ट इति पञ्चमीपाठे व्याख्येयम्‌। षष्ठीपाठे तु नोपचार इत्याह-- येषां तु षष्ठीति। अपि च प्राप्तिपूर्व प्रतिषेधो भवति नाप्राप्ते। अविदुषो हि देहादुत्क्रामणं दृष्टमिति विदुषोऽपि तत्सामान्याद्देहादुत्क्रमणे प्राप्ते प्रतिषेध उपपद्यते न तु प्राणानां जीवावधिकं क्वचिदुत्क्रमणं दृष्टं येन तन्निषिध्यते। अपिचाद्वैतपरिभावनाभुवा प्रसंख्यानेन निर्मृष्टनिखिलप्रपञ्चावभासजातस्य गन्तव्याभावादेव नास्ति गतिरित्याह-- नच ब्रह्मविद इति। अपदस्य हि ब्रह्मविदो मार्गे पदैषिणोऽपि देवा इति योजना। चोदयति-- ननु गतिरपीति। परिहरति-- सशरीरस्यैवायं योगबलेन। अपरविद्याबलेनेति।।१३।। तानि परे तथाह्याह। प्रतिष्ठाविलयनश्रुत्योर्विप्रतिपत्तेर्विमर्शस्तमपनेतुमयमारम्भ। तानि पुन प्राणशब्दोदितानीन्द्रियाण्येकादश सूक्ष्माणि च भूतानि पञ्च। ब्रह्मविदस्तस्मिन्नेव परस्मिन्नात्मनीति। आरम्भबीजं विमर्शमाह-- ननु गताकला इति। ्घ्रााणमनसोरेकप्रकृतित्वं विवक्षित्वा पञ्चदशत्वमुक्तम्‌.। अत्र श्रुत्योर्विषयव्यवस्थया विप्रतिपत्त्यभावमाह--- सा खल्विति। व्यवहारो लौकिक. सांव्यवहारिकप्रमाणापेक्षेयं श्रुति। न तात्त्विकप्रमाणापेक्षा। इतरा तु एवमेवास्य परिदृष्टु इत्यादिका विद्वत्प्रतिपत्त्यपेक्षा तात्त्विकप्रमाणापेक्षा। तस्माद्विषयभेदादविप्रतिपत्ति श्रुत्योरिति ।।१५।। अविभागो वचनात्‌। निमित्तापाये नैमित्तिकस्यात्यन्तिकापाय। अविद्यानिमित्तश्च विभागो नाविद्यायां विद्यया समूलघातमपहतायां सावशेषो भवितुमर्हति।

तथापि प्रविलयसामान्यात्‌ सावशेषताशङ्‌कामतिमन्दामपनेतुमिदं सूत्रम्‌।।१६।। तदोकोग्रज्वलवं तत्प्रकाशितद्वारो विद्यासामर्थ्यात्तच्छेषगत्यनुस्मृतियोगाच्च हार्दानुगृहीत शताधिकया। अपरविद्याविदोऽविदुषश्चोत्क्रान्तिरुक्ता। तत्र किं विद्वानविद्वांश्चाविशेषेण मूर्धादिभ्य उत्क्रामत्याहो विद्वान्मूर्धस्थानादेव, अपरे तु स्थानान्तरेभ्य इति। अत्र विद्यासामर्थ्यमपश्यत पूर्वपक्ष। तस्योपसंहृतवागादिकलापस्योच्चिक्तमिषतो विज्ञानात्मना ओक आयतनं हृदयं तस्याग्रं तस्य ज्वलनं

यत्तत्प्रकाशितद्वारो विनिष्क्रमद्वारो विद्वान्मूर्धस्थानादेव निष्क्रामति नान्येभ्यश्चक्षुरादिस्थानेभ्य। कुत-- विद्यासामर्थात्‌ हार्दविद्यासामर्थ्यात्‌। उत्कृष्टस्थानप्रतिलम्भाय हि हार्दविद्योपदेश। मूर्धस्थानादनिष्क्रमणे च नोत्कृष्टदेशप्राप्ति। अथ स्थानान्तरेभ्योऽप्युत्क्राममन्कस्माल्लोकमुत्कृष्टं न प्राप्नोतीत्यत आह-- तच्छेषगत्यनुस्मृतियोगाच्च। हार्दविद्याशेषभूता हि मूर्धन्या नाडी गत्यै उपदिष्टा। तदनुशीलनेन खल्वयं जीवो हार्देन सूपासितेन ब्रह्मणानुगृहीतस्तस्यानुस्मरंस्तद्भावमापन्नो मूर्धन्ययैव शताधिकया नाड्य निष्क्रामति। हृदयादुद्गता हि ब्रह्मनाडी भास्वरा तालुमूलं भित्त्वा मूर्धानमेत्य रश्मिभिरेकीभूता आदित्यमण्डलमनुप्रविष्टा तामनुशीलयतस्तयैवान्तकाले निर्गमनं भवतीति।।१७।। रश्म्यनुसारी। रात्रावहनि चाविशेषेण रश्म्यनुसारी सन्नादित्यमण्डलं प्राप्नोतीति सिद्धान्तपक्षप्रतिज्ञा।।१८।। पूर्वपक्षमाशङ्‌कते सूत्रावयवेन-- निशि नेति चेत्‌। सूत्रावयवान्तरेण निराकरोति--- न संबन्धस्य यावद्देहभावित्वाद्दर्शयति प्रमाणान्तरात्प्रतीयते। दर्शयति चैतमर्थं श्रुतिरप्यशेषेण। अमुष्मादादित्यात्प्रतायन्ते रश्मयन्त आसु नाडीषु सृप्ता भवन्ति य आभ्यो नाडीभ्य प्रतायन्ते अ विस्तार्यन्ते ते रश्मयोऽमुष्मिन्नादित्ये सृप्ता। प्रतापादिकार्यदर्शनादिति। आदिग्रहणेन चन्द्राप संगृह्यन्ते। चन्द्रमसा खल्वम्मयेन संबध्यमानानां सूरीणां भासां चन्द्रिकात्वम्‌। तस्मादप्यस्ति निशि सौर्यरश्मिप्रचार इति। ये त्याहु-- स यावत्क्षिप्येन्मनस्तावदादित्यं गच्छेदिति निरपेक्षश्रवणाद्रात्रौ प्रेते नास्ति रश्म्यपेक्षेति। तान्प्रत्याह--

यदि च रात्रौ प्रेत इति। नह्येतद्विशिष्याधीयतेऽ ध्येतार। ये तु मन्यन्ते विद्वानपि रात्रिप्रायणापराधेन नोर्ध्वमाक्रमत इति तान्प्रत्याह-- अथ तु विद्वानपीति। नित्यवत्फलसंबन्धेन विहिता विद्या न पाक्षिकफला युक्तेति। ये तु रात्रौ प्रेतस्य विदुषोऽहरपेक्षां सूर्यमण्डलप्राप्तिराचक्षते तन्मतमाशङ्‌क्याह--- अथापि रात्राविति। यावत्तावदुपबन्धेनानपेक्षा गति श्रुता। न चापेक्षा शक्यावगमा उपबन्धविरोधादिति।।१९।। अतश्चायनेऽपि दक्षिणे। अतएवेत्युक्तहेतुपरामर्श इत्याह-- अत एव चोदीक्षानुपपत्तेरिति। पूर्वपक्षबीजमाह-- उत्तरायणमरणप्राशस्त्य इति। अपनोदमाह-- प्राशस्त्यप्रसिद्धिरिति। अतपदपरामृष्टहेतुबलादविदुषो मरणं प्रशस्तमुत्तरायणे विदुषस्तूभयत्राप्यविशेषो विद्यासामर्थ्यादिति। विदुषोऽपि च भीष्मस्योत्तरायणप्रतीक्षणमविदुष आचारं ग्राह- यति ’यद्यदाचरति श्रेष्ठस्तत्तदेवेतरो जन’ इति न्यायात्‌। आपूर्यमाणपक्षादित्याद्या च श्रुतिर्न कालविशेषप्रतिपत्त्यर्था, अपि त्वातिवाहिकीर्देवता प्रतिपादयतीति वक्ष्यति। तस्मादविरोध।।२०।। सूत्रान्तरावतरणाय चोदयति-- ननु च यत्र काले त्विति। काल एवात्र प्राधान्येनोच्यते न त्वातिवाहिकी देवतेत्यर्थ। योगिन प्रति च स्मर्यते स्मार्ते चैते। स्मार्तीमुपासनां प्रत्ययं स्मार्त कालभेदविनियोग प्रत्यासत्ते न तु श्रौतीं प्रतीत्यर्थ। अत्र यदि स्मृतौ कालभेदविधि श्रौतौ चाग्निज्योतिरादिविधिस्तत्राग्न्यादीनामातिवाहिकतया विषयव्यवस्थया विरोधाभाव उक्त। अथ प्रत्यभिज्ञानं तथापि यत्र काल इत्यत्रापि कालाभिधानद्वारेणातिवाहिक्य एव देवता उक्ता इत्यविरोध एवेति।।२१।।इति श्रीवाचस्पतिमिश्रविरचिते शारीरकभाष्यविभागे भामत्यां चतुर्थस्याध्यायस्य द्वितीय पाद।।२।।

चतुर्थेऽध्याये तृतीय पाठ

अर्चिरादिना तत्प्रथिते । भिन्नप्रकरणस्थत्वाद्भिन्नोपासनयोगत । अनपेक्षा मिथो मार्गस्त्वरातोऽवधृतेरपि ।। गन्तव्यमेकं नगरं प्रति वक्रेणाध्वना गतिमपेक्ष्य ऋजुनाध्वना गतिस्त्वरावती कल्प्यते । एकमार्गत्वे तु कमपरमपेक्ष्य त्वरा स्यात्‌ । अथ तैरेव रश्मिभिरित्यवधारणं नोपपद्यते पथ्यन्तरस्य निवर्तनीयस्याभावात्तस्मात्परानपेक्षा एवैते पन्थान एकब्रह्मलोकप्राप्त्युपाया ्व्राीहियवाविव विकल्पेरन्निति प्राप्ते प्रत्युच्यते- एकत्वेऽपि पथोऽनेकपर्ववसंभवात्‌ । गौरवान्नैव नानात्वं प्रत्यभिज्ञानलिङ्‌गत ।। सपर्वा हि पन्था नगरादिकमेकं गन्तव्यं प्रापयति नाभाग । तत्र किमेते रश्म्यहर्वायुसूर्यादयोऽध्वन पर्वाण सन्तोऽध्वनैकेन युज्यन्ते, आहो यथायथमध्वानमपि भिन्दन्तीति संदेहेऽभेदेऽप्यध्वनो भागभेदोपपत्तेर्न भागिभेदकल्पनोचिता, गौरवप्रसङ्‌गात्‌ । एकदेशप्रत्यभिज्ञानाच्च विशेषणविशेष्यभावोपपत्तेर्नानेकाध्वकल्पना

। अथैतैरेव

रश्मिभिरित्यवधारणं न तावदर्थान्तरनिवृत्त्यर्थं तत्प्रापकैरेव वाक्यान्तरैर्विरोधात्‌, तस्मादन्यानपेक्षामस्यावधारयतीति वक्तव्यम्‌ । न चैकं वाक्यमप्राप्तमध्वानं प्रापयति तस्य चानपेक्षतां प्रतिपादयतीत्यर्थद्वयाय पर्याप्तं, तस्माद्विधिसामर्थ्यप्राप्तमयोगव्यवच्छेदमेवकारोऽनुवदतीति युक्तम्‌ । त्वरावचनं चेति । न खल्वेकस्मिन्नेव गन्तव्ये पथिभेदमपेक्ष्य त्वराऽवकल्प्यते किंतु गन्तव्यभेदादपि तदुपपत्ति । यथा कश्मीरेभ्यो मथुरां क्षिप्रं याति चैत्र इति तथेहाप्यन्यत कुतश्चिद्गन्तव्यादनेनोपायेन ब्रह्मलोकं क्षिप्रं प्रयातीति । भूयांस्यर्चिरादिश्रुतौ मार्गपर्वाणीति । अयमर्थ-एकत्वात्प्राप्तव्यस्य ब्रह्मलोकस्याल्पपर्वणा मार्गेण तत्प्राप्तौ संभवन्त्यां बहुमार्गोपदेशो व्यर्थ प्रसज्यते । तत्र चेतनस्याप्रवृत्ते । तस्माद्भूयसां पर्वणामविरोधेनाल्पानां तदनुप्रवेश एव युक्त इति ।।१।। वायुमब्दादविशेषविशेषाभ्याम्‌ । ’श्रुत्याद्यभावे पाठस्य क्रमं प्रति नियन्तृता । ऊर्ध्वाक्रमणमात्रे च श्रुता वायोर्निमित्तता।।’ ’स वायुमागच्छति तस्मै स तत्र विजिहीते यथा रथचक्रस्य खं तेन स ऊर्ध्वमाक्रमते’ इति हि वायुनिमित्तमूर्ध्वाक्रमणं श्रुतं न तु वायुनिमित्तमादित्यगमनं ’स आदित्यं गच्छति’ इत्यादित्यगमनमात्रप्रतीते । नच तेनेत्यनन्तरश्रुतोर्ध्वीक्रमणक्रियासंबन्धि निराकाङ्‌क्षमादित्यगमनक्रिययापि संबन्द्धुमर्हति । न चादित्यागमनस्य तेनेति विना काचिदनुपपत्तिर्येनान्यसंबद्धमप्यनुषज्यते । तत्राग्निलोकमागच्छति स वायुलोकमित्यादिसंदर्भगतस्य पाठस्य क्वचिन्नियामकत्वेन क्लृप्तसामर्थ्यादग्निवायुवरुणक्रमनियामकश्रुत्याद्यभावादिति प्राप्ते प्रत्युच्यते- ऊर्ध्वशब्दो न लोकस्य कस्यचित्प्रतिपादक । तद्भेदापेक्षया युक्तमादित्येन विशेषणम्‌ ।। भवेदेतदेवं यद्यूर्ध्वशब्दात्कश्चिल्लोकभेद प्रतीयेत स तूपरिदेशमात्रवाची लोकभेदाद्विनाऽपर्यवस्यँल्लोकभेदवाचिनादित्ये व्यवस्थाप्यते । तथा चादित्यलोकगमनमेव वायुनिमित्तमिति श्रौतक्रमनियमे, पाठ पदार्थमात्रप्रदर्शनार्थो न तु क्रमाय प्रभवति श्रुतिविरोधादिति सिद्धम्‌ । वाजसनेयिनां संवत्सरलोको न पठ्यते छान्दोग्यानां देवलोको न पठ्यते तत्रोभयानुरोधादुभयपाठे माससंबन्धात्संवत्सर पूर्व पश्चिमो देवलोक । नहि मासो देवलोकेन संबध्यते किंतु संवत्सरेण । तस्मात्तयो परस्परसंबन्धान्मासारभ्यत्वाच्च संवत्सरस्य मासानन्तर्ये स्थिते देवलोक संवत्सरस्य परस्ताद्भवति। तत्रादित्यानन्तर्याय वायो संवत्सरादित्यस्य स्थाने देवलोकाद्वायुमिति पठितव्यम्‌ । वायपमब्दादिति तु सूत्रमत्रापि वाचकमेव । तथापि संवत्सरात्पराञ्चमादित्यादर्वाञ्चं वायुमभिसंभवन्तीति छान्दोग्यपाठमात्रापेक्षयेक्तं, तदिदमाह- वायुमब्दादिति त्विति । ।।२।। तडितोऽधि वरुण संबन्धात्‌ । तडिदन्तेऽर्चिराद्येऽध्वन्यप्पतिस्तडित पर । तत्संबन्धात्तथेन्द्रादिरप्पते पर ईष्यते।। आगन्तूनां निवेशोऽन्ते स्थानाभावात्प्रसाधित । तथा चेन्द्रादिरागन्तु पठ्यते चाप्पते पर ।।३।। अतिवाहिकास्तल्लिङ्‌गात्‌ । मार्गचिह्नसरूपत्वाच्चिह्नान्येवार्चिरादय । भर्तृभोगभुवो वा स्युर्लोकत्वान्नातिवाहिका ।। अर्चिरादिशब्दा हि ज्वलनादावचेतनेषु निरूढवृत्तयो लोके । न चैषां त्वावधिकानामिव नियमवती संवहनस्वरूपा स्वतनन्त्रक्रिया बुद्धिपूर्वा संभवत्यचेतनानाम्‌ । तस्माल्लोकशब्दवाच्यत्वाद्भर्तुर्जीवात्मनो भोगभूमय एवेति मन्यामहे । अपि चार्चिष इत्यस्मादपादानां प्रतीयते । न हेतुर्नागुणे हेतौ पञ्चमी दृश्यते क्वचित्‌ ।। जाड्याद्बद्ध इत्यादिषु गुणवचनेषु जाड्यादिषु हेतुपञ्चमी दृष्टा । न चार्चिरादिशब्दा गुणवाचिनो येन पञ्चम्या तेषां वहनं प्रति हेतुत्वमुच्यते । अपादानत्वं चाचेतनेष्वप्यस्तीति नातिवाहिका । न चामानवस्य पुरुषस्य विद्युदादिषु

वोढृत्वदर्शनादर्चिरादीनामपि वोढृत्वान्नामानव पुरुषो वोढा श्रूयते । यत श्रूयते ततोऽवगच्छामो विद्युदादिवन्नार्चिरादीनां वोढृत्वमिति । तस्माद्भोगभूमय एवार्चिरादयो नातिवाहिका इति प्राप्ते प्रत्युच्यते -संपिण्डकरणानां हि सूक्ष्मदेहवतां गतौ। न स्वातन्त््रयं न चाग्न्याद्या नेतारोऽचेतनास्तु ते ।। ईदृशी हि नियमवती गति स्वयं वा प्रेक्षावतोऽप्रेक्षावतो वा प्रेक्षावत्प्रयुक्तस्य । न तावद्विगलितस्थूलकलेवरा सूक्ष्मदेहवन्त संपिण्डितकरणग्रामा उत्क्रान्तिमन्तो जीवात्मानो मत्तमूर्च्छिचवत्स्वयं प्रेक्षावन्तो यदेवं स्वातन्त््रयेण गच्छेयुस्तद्यद्यर्चिरादयोऽपि मार्गचिह्नानि वा शमीकारस्करादिवद्भोगभूमयो वा सुमेरुशैललावृत्तादिवदुभयथाप्यचेतनतया न नयनं प्रत्येषामस्ति स्वातन्त््रयम्‌ । न चैतेभ्योऽन्यस्य चेतनस्य नेतु कल्पना सति श्रुतानां चैतन्यसंभवे । नच परमेश्वर एवास्तु नेतेति युक्तम्‌ । तस्यात्यन्तसाधारणतया लोकपालग्रहादीनामकिंचित्करत्वात्‌ । तस्माद्व्यवस्थित एव परमेश्वरस्य सर्वाध्यक्षत्वे यथा यथात्वं

लोकपालादीनां स्वातन्त््रयमेवमिहाप्यर्चिरादीनामातिवाहिकत्वमेव दर्शनानुसाराच्छब्दार्थ इति युक्तम्‌ ।

इममेवार्थममानवपुरुषातिवाहनलक्षणं लिङ्‌गमुपोद्वलयतीत्युक्तम्‌ । अनवस्थितत्वादर्चिरादीनामिति । अवस्थितं हि मार्गचिह्नं भवत्यव्यभिचारान्नानवस्थितं व्यभिचारादिति । अर्चिष इति च हेतौ पञ्चमी नापादाने । गुणत्वं चाश्रिततया । नच वैशेषिकपरिभाषया नियम आस्थेयो लोकविरोधात्‌ । अपिच तेऽर्चिरभिसंभवन्तीति संबन्धमात्रमुक्तमिति । सामान्यवचने शब्दे विशेषाकाङ्‌िक्षणि स्फुटम्‌ । यद्विशेषपदं तेन तत्सामान्यं नियम्यते ।। यथा ब्राह्मणमानय भोजयितव्य इति तद्विशेषापेक्षायां यदा तत्संनिधावुपनिपतति पदं कण्ठादि(?) तदा तेनैतन्नियम्यते एवमिहापीति ।।४।।५।। वैद्युतेनैव ततस्तच्छ्रुते । विद्युल्लोकमागतोऽमानव पुरुषो वैद्युतस्तेनैव न तु वरुणादिना स्वयमुह्यते । तच्छ्रुतेस्तस्यैव स्वयं वोढृत्वश्रुते । वरुणादयस्तु तत्साहायके वर्तमाना वोढारो भवन्तीति च वैषम्यं न वोढृत्वे इति सर्वमवदातम्‌ ।।६।। पाठक्रमादर्थक्रमो बलवानिति यथार्थक्रमं पठ्यन्ते सूत्राणि- परं जैमिनिर्मुख्यत्वात्‌ । स एतान्‌ ब्रह्म गमयतीति विचिकित्स्यते । किं परं ब्रह्म गमयत्याहोस्विदपरं कार्यं ब्रह्मेति । मुख्यत्वादमृतप्राप्ते परप्रकरणादपि । गन्तव्यं जैमिनिर्मेने परमेवार्चिरादिना ।। ब्रह्म गमयतीत्यत्र हि नपुंसकं ब्रह्मपदं परस्मिन्नेव ब्रह्मणि निरूढत्वादनपेक्षतया मुख्यमिति सति संभवे न कार्ये ब्रह्मणि गुणकल्पनया व्याख्यातुमुचितम्‌ । अपि चामृतत्वफलावर्तिर्न कार्यब्रह्मप्राप्तौ युज्यते । तस्य कार्यत्वेन मरणधर्मवत्त्वात्‌ । किंच तत्र तत्र परमेव ब्रह्म प्रकृत्य प्रजापतिसद्मप्रतिपत्त्यादय उच्यमाना नापरब्रह्मविषया भवितुमर्हन्ति प्रकरणविरोधात्‌ । न च परस्मिन्त्सर्वगते गतिर्नोपपद्यते प्राप्तत्वादिति युक्तम्‌ । प्राप्तेपि हि प्राप्तिफला गतिर्दृश्यते । यथैकस्मिन्न्यग्रोधपादपे मूलादग्रमग्राच्च मूलं गच्छत शाखामृगस्यैकेनैव न्यग्रोधपादपेन निरन्तरं संयोगविभागा भवन्ति । न चैते तदवयवविषयी न तु न्यग्रोधविषया इति साम्प्रतं तथा सति न शाखामृगो न्यग्रोधेन युज्यते । न्यग्रोधावयवस्य तदवयवयोगात्‌ । एवं दृश्यमानानामपि तदवयवानां न योगस्तदवयवयोगात्तदन्तेन क्रमेण तदवयवेषु परमाणुषु व्यवतिष्ठते । ते चातीन्द्रिया इति कस्मिन्नु नामायमनुभवपद्धतिमध्यास्तां संयोगतपस्वी । तस्मादकामेनाप्यनुभवानुरोधेन प्राप्त एव प्राप्तिफलत्वावगतिरेषितव्या । तद्ब्रह्म प्राप्तमपि प्राप्तिफलायावगतेगोचरो भविष्यति । ब्रह्मलोकेष्विति च बहुवचनमेकस्मिन्नपि प्रयोगसाधुतामात्रेण गमयितव्यम्‌ । लोकशब्दश्चालोकने प्रकाशे वर्तयितव्यो न तु सन्निवेशवति देशविशेषे । तस्मात्‌ परब्रह्मप्राप्त्यर्थं गत्युपदेशसामर्थ्यादयमर्थो भवति । यथा विद्याकर्मवशादर्चिरादिना गतस्य सत्यलोकमतिक्रम्य परं जगत्कारणं ब्रह्म लोकमालोकं स्वयं प्रकाशकमिति यावत्‌ । प्राप्तस्य तत्रैव लिङ्‌गं प्रलीयते न तु गतिमेवंभूतां विना लिङ्‌गप्रविलय इति । अत एव श्रुति- पुरुषमाणा पुरुषं प्राप्यास्तं गच्छन्ति । तदनेनाभिसन्धिना परं ब्रह्म गमयत्यमानव इति मेने जैमिनिराचार्य । कार्यं बादरिरस्य गत्युपपत्ते । तत्त्वदर्शीं बादरिर्ददर्श- कार्यमप्राप्तपूर्वत्वादप्राप्तप्रापणी गति । प्रापयेद्ब्रह्म न परं प्राप्तत्वाज्जगदात्मकम्‌ ।। तत्त्वमसिवाक्यार्थसाक्षात्कारात्प्राक्किल जीवात्माऽविद्याकर्मवासनाद्युपाध्यवच्छेदाद्वस्तुतोऽनवच्छिन्नोऽवच्छिन्नमिवाभिन्नोऽपि लोकेभ्यो भिन्नमिवात्मानमभिमन्यमान स्वरूपादन्यानप्राप्तानर्चिरादींल्लोकान्गत्याप्नोतीति युज्यते । अद्वैतब्रह्मतत्त्वसाक्षात्कारवतस्तु विगलितनिखिलप्रपञ्चावभासविभ्रमस्य न गन्तव्यं न गतिर्न गमयितार इति किं केन संगतम्‌ । तस्मादनिदर्शनं न्यग्रोधसंयोगविभागा न्ययग्रोधवानरतद्गतितत्संयोगविभागानां मिथो भेदात्‌ । नच

तत्रापि प्राप्तप्राप्ति कर्मजेन हि विभागेन निरुद्धायां पूर्वप्राप्तावप्राप्तस्यैवोत्तरप्राप्तेरुत्पत्ते । एतदपि वस्तुतो विचारसहतया सर्वमनिर्वचनीयं विजृम्भितमविद्याया समुत्पन्नाद्वैततत्त्वसाक्षात्कारो न विद्वानभिमन्यते । विदुषोऽपि देहपातात्पूर्वं स्थितप्रज्ञस्य यथाभासमात्रेण सांसारिकधर्मानुवृत्तिरभ्युपेयते एवमालिङ्‌गशरीरपाताद्विदुषस्तद्धर्मानुवृत्ति । तथाचाप्राप्तप्राप्तेर्गत्युपपत्तिस्तद्देशप्राप्तौ च लिङ्‌गदेहनिवृत्तेर्मुक्ति श्रुतिप्रामाण्यादिति चेत्‌ । न । परविद्यावत उत्क्रान्तिप्रतिषेधात्‌ ’ब्रह्मैव सन्ब्रह्माप्येति न तस्मात्प्राणा उत्क्रामन्ति अत्रैव समवनीयन्ते’ इति । यथा विद्याब्रह्मप्राप्त्यो समानकालता श्रूयते- ’ब्रह्म वेद ब्रह्मैव भवति’ ’आनन्दं ब्रह्मणो विद्वान्न बिभेति’ ’तदात्मानमेव वेदाहं ब्रह्मास्मीति तत्सर्वमभवत्‌’ ’तत्र को मोह क शोक एकत्वमनुपश्यत’ इति पौर्वापर्याश्रवणात्‌ परविद्यावतो मुक्तिं प्रति नोपायान्तरापेक्षेति लक्ष्यतेऽभिसंधि श्रुते।

उपपन्नं चैतत्‌ । न खलु ब्रह्मैवेदं विश्वमहं ब्रह्मास्मीति परिभावनाभुवा जीवात्मनो ब्रह्मभावसाक्षात्कारेणोन्मूलितायामनवयवेनाविद्यायामस्ति गन्तव्यगन्तृविभागो विदुषस्तदभावे कथमयमर्चिरादिमार्गे प्रवर्तेत । नच छायामात्रेणापि सांसारिकधर्मानुवृत्तिस्तत्र प्रवृत्त्यङ्‌गं यादृच्छिकप्रवृत्ते । श्रद्धाविहीनस्य दृष्टार्थानि कर्माणि फलन्ति न फलन्ति च । अदृष्टार्थानां तु फले का कथेत्युक्तं प्रथमसूत्रे । न चार्चिरादिमार्गभावनाया परब्रह्मप्राप्त्यर्थमविदुष

प्रत्युपदेशस्तथा च कर्मान्तरेष्विव नित्यादिषु तत्रापि स्यात्तस्य प्रवृत्तिरपि साम्प्रतम्‌ । विकल्पासहत्वात्‌ । किमियं परविद्यानपेक्षा परब्रह्मप्राप्तिसाधनं तदपेक्षा वा । न तावदनपेक्षा ’तमेव विदित्वातिमृत्युमेति नान्य पन्था विद्यतेऽयनाय’ इति परब्रह्मविज्ञानादन्यस्याध्वन साक्षात्प्रतिषेधात्‌ । परविद्यापेक्षत्वे तु मार्गभावनाया किमियं विद्याकार्ये मार्गभावना साहायकमाचरत्यथ विद्योत्पादे । न तावद्विद्याकार्ये तया सह तस्या द्वैताद्वैतगोचरतया मिथो विरोधेन सहासंभवात्‌ । नापि यज्ञादिवद्विद्योत्पादे साक्षात्ब्रह्मप्राप्त्युपायत्वश्रवणादेतान्ब्रह्म गमयतीति । यज्ञादेस्तु विविदिषासंयोगेन श्रवणाद्विद्योत्पादाङ्‌गत्वम्‌ । तस्मादुपन्यस्तबहुश्रुत्यनुरोधादुपपत्तेश्च ब्रह्मशब्दोऽसंभवन्मुख्यवृत्तिर्ब्रह्मसामीप्यादपरब्रह्मणि लक्षणया नेतव्य । तथाच लोकेष्विति बहुवचनोपपत्ते कार्यब्रह्मलोकस्य । परस्य त्वनवयवतया तद्द्वारेणाप्यनुपपत्ते । लोकत्वं चेलावृत्तादिवत्सन्निवेशविशेषवति भोगभूमौ निरूढं न कथंचिद्योगेन प्रकाशे व्याख्यातं भवति । तस्मात्साधुदर्शी स भगवान्बादरिरसाधुदर्शी जैमिनिरिति सिद्धम्‌ । अप्रामाणिकानां बहुप्रलापा सर्वगतस्य द्रव्यस्य गुणा सर्वगता एव चैतन्यानन्दादयश्च गुणिन परमात्मनो भेदाभेदवन्तो गुणा इत्यादयो दूषणायानुभाष्यमाणा अप्यप्रामाणिकत्वमावहन्त्यस्माकमित्युपेक्षिता । ग्रन्थयोजना तु प्रत्यगात्मत्वाच्च गन्तॄणां प्रतिप्रति अञ्चति गच्छतीति प्रत्यक्‌ प्रतिभाववृत्ति ब्रह्म तदात्मत्वाद्गन्तॄणां जीवात्मनामिति । गौणी त्वन्यत्रेति । यौगिक्यपि हि योगगुणापेक्षया गौण्येव । विशुद्धोपाधिसंबन्धमिति । मनोमयत्वादय कल्पना कार्या । कार्यत्वादविशुद्धा अपि श्रेयोहेतुत्वाद्विशुद्धा । प्रतिसंचरो महाप्रलय प्रतिपत्त्यभिसंधि प्रतिपत्तिर्गति पदेर्गत्यर्थत्वात्‌ । अभिसंधिस्तात्पर्यम्‌ । यस्य ब्रह्मणो नामाभिधानं यश इति । पूर्ववाक्यविच्छेदेनेति । श्रुतिवाक्ये बलीयसी प्रकरणात्‌ । सगुणेऽपि च ब्रह्मणीति । प्रशंसार्थमित्यर्थ । चोदयति- ननु गतस्यापि पारमार्थिकी गन्तव्यता देशान्तरविशिष्टस्येति । न्यग्रोधवानरदृष्टान्त उपपादित । परिहरति- न। प्रतिषिद्धसर्वविशेषत्वाद्ब्रह्मण इति । अयमभिसंधि-यथातथा न्यग्रोधावयवी परिणामवानुपजनापायधर्मभि कर्मजै संयोगविभागै संयुज्यतामयं पुन परमात्मा निरस्तनिखिलभेदप्रपञ्च कूटस्थनित्यो न न्यग्रोधवत्संयोगविभागभाग्‌ भवितुमर्हति । काल्पनिकसंयोगविभागस्तु काल्पनिकस्यैव कार्यब्रह्मलोकस्योपपद्यते न परस्य । शङ्‌कते- जगदुत्पत्तिस्थितिप्रलयहेतुत्वश्रुतेरिति । नह्युत्पत्त्यादिहेतुभावोऽपरिणामिन संभवति तस्मात्परिणामीति । तथा च भाविकमस्योपपद्यते गन्तव्यत्वमित्यर्थ । निराकरोति- न । विशेषनिराकरणश्रुतिनामिति । विशेषनिराकरणं समस्तशोकादिदुखशमनतया पुरुषार्थफलवत्‌ । अफलं तूत्पत्त्यादिविधानम्‌ । तस्मात्फलवत संनिधावाम्नायमानं तदर्थमेवोच्यत इत्युपपत्ति । तद्विजिज्ञासस्वेति च श्रुति । तस्माच्छ्रुत्युपपत्तिभ्यां निरस्तसमस्तविशेषब्रह्मप्रतिपादनपरोऽयमाम्नायो न तूत्पत्त्यादिप्रतिपादनपर । तस्मान्न गतिस्तात्त्विकी । अपि चेयं गतिर्न विचारं सहत इत्याह- गतिकल्पनायां चेति । अन्यानन्यत्वीश्रयाववयवविकारपक्षौ । अन्यो वा त्यन्तम्‌ । अथ कस्मादात्यन्तिकमनन्यत्वं न कल्प्यत इत्यत आह- अत्यन्ततादात्म्य इति । मृदात्मतया हि स्वभावेन घटादयो भावास्तद्विकारा व्याप्ता, तदभावे न भवन्ति

शिंशपेव वृक्षत्वाभाव इति । विकारावयवपक्षयोश्च तद्वत सह विकारावयवै स्थिरत्वा दचलत्वाद्ब्रह्मण संसारलक्षणं गमनं विकारावयवयेरनुपपन्नम्‌ । नहि स्थिरात्मकमस्थिरं भवति । अन्यानन्यत्वे अपि चैकस्य विरोधादसंभवन्ती इति भाव । अथान्य एव जीवो ब्रह्मण । तथाच ब्रह्मण्यसंसरत्यपि जीवस्य संसार कल्प्यत इति । एतद्विकल्प्य दूषयति- सोऽणुरिति । मध्यमपरिमाणत्व इति । मध्यमपरिमाणानां घटादीनामनित्यत्वदर्शनात्‌ । न। मुख्यैकत्वेति । भेदाभेदयोर्विरोधिनोरेकत्रासंभवाद्बुद्धिव्यपदेशभेदादर्थभेद । अयुतसिद्धतयोपचारेणाभिन्नमुच्यत इत्यमुख्यमस्यैकत्वमित्यर्थ । अपिच जीवानां ब्रह्मावयवत्वपरिणामात्यन्तभेदपक्षेषु तात्त्विकी संसारितेति मुक्तौ स्वभावहानाज्जीवानां विनाशप्रसङ्‌ग ।

ब्रह्मविवर्तत्वे तु ब्रह्मैवैषां स्वभाव प्रतिबिम्बानामिव बिम्बं तच्चाविनाशीति न जीवविनाश इत्याह- सर्वेष्वेतेष्विति । मतान्तरमुपन्यस्यति दूषयितुम्‌- यत्तु कैश्चिज्जल्प्यते विनैव ब्रह्मज्ञानं नित्यनैमित्तिकानीति । यथा हि कफनिमित्तो ज्वर उपात्तस्य कफस्य विशेषणादिभि प्रक्षये कफान्तरोत्पत्तिनिमित्तदध्यादिवर्जने प्रशान्तोऽपि न पुनर्भवति । एवं कर्मनिमित्तो बन्ध उपात्तानां कर्मणामुपभोगात्प्रक्षये प्रशाम्यति । कर्मान्तरामणां च बन्धहेतूनामननुष्ठानात्कारणाभावे कार्यानुपपत्तेर्बन्धाभावात्स्वभावसिद्धो मोक्ष आरोग्यमिव । उपात्तदुरितनिबर्हणाय च नित्यनैमित्तिककर्मानुष्ठानाद्दुरितनिमित्तप्रत्यवायो न भवति । प्रत्यवायानुत्पत्तौ च स्वस्थस्वान्तो न निषिद्धान्याचरेदिति । तदेतद्दूषयति- तदसत्‌ । प्रमाणाभावादिति । शास्त्रं खल्वस्मिन्प्रमाणं तच्च मोक्षमाणस्यात्मज्ञानमेवोपदिशति नतूक्तमाचारम्‌

। न चात्रोपपत्ति प्रभवति संसारस्यानादितया कर्माशयस्याप्यसंख्येयस्यानियतविपाककालस्य भोगेनोच्छेत्तुमशक्यत्वादित्याह- न चैतत्तर्कयितुमपीति । चोदयति- स्यादेतदिति । नित्येति । परिहरति- तन्न विरोधाभावादिति । यदि हि नित्यनैमित्तिकानि कर्माणि सुकृतमपि दुष्कृतमिव निर्वहेयुस्तत काम्यकर्मोपदेशा दत्तजलाञ्जलय प्रसज्येरन्‌ । नह्यस्ति कश्चिच्चातुर्वर्ण्ये चातुराश्रम्ये वा यो न नित्यनैमित्तिकानि कर्माणि करोति । तस्मान्नैषां सुकृतविरोधितेति । अभ्युच्चयमात्रमाह- नच नित्यनैमित्तिकानुष्ठानादिति । न चासति सम्यग्दर्शने इति । सम्यग्दर्शी हि विरक्त काम्यनिषिद्धे वर्जयन्नपि प्रमादादुपनिपतिते तेनैव सम्यग्दर्शनेन क्षपयति । ज्ञानपरिपाके च न करोत्येव अज्ञस्तु निपुणोऽपि प्रमादात्करोति । कृते च न क्षपयितुं क्षमत इति विशेष । न चानभ्युपगम्यमाने ज्ञानगम्ये ब्रह्मात्मत्व इति । कर्तृत्वभोक्तृत्वे समाक्षिप्तक्रियाभोगे ते चेदात्मन स्वभावावधारिते न त्वारोपिते ततो न शक्यावपनेतुम्‌ । नहि स्वभावाद्भावोऽवरोपयितुं शक्यो भावस्य विनाशप्रसङ्‌गात्‌ । न च भोगोऽपि सत्स्वभाव शक्योऽसत्कर्तुं, नो खलु नीलमनीलं शक्यं शक्रेणापि कर्तुं तदिदमुक्तं- स्वभावस्यापरिहार्यत्वादिति । समारोपितस्य त्वनिर्वचनीयस्य तत्स्वभावस्य शक्यस्तत्त्वज्ञानेनावरोप कर्तुं सर्पस्येव रज्जुतत्त्वज्ञानेनेति भाव । भावमिममविद्वान्परिचोदयति- स्यादेतत्‌ । कर्तृत्वभोक्तृत्वकार्यमिति । अप्रकाशितभावो यथोक्तमेव समाधत्ते- तच्च नेति । कर्तृत्वभोक्तृत्वयोर्निमित्तसंबन्धस्य च शक्तिद्वारेण नित्यत्वाद्भविष्यति कदाचिदेषां समुदाचारो यत सुखदुखे भोज्येते इति संभावनात कुत कैवल्यनिश्चय इत्यर्थ । भूयोनिरस्तमपि मतिद्रढिम्ने पुनरुपन्यस्य दूषयति- परस्मादनन्यत्वेऽपीति । शेषमतिरोहितार्थम्‌ ।।७।।८।।९।।१०।।११।।१२।।१३।।१४।। अप्रतीकालम्बनान्नयतीति बादरायण उभयथा दोषात्तत्क्रतुश्च । अब्रह्मक्रतवो यान्ति यथा पञ्चाग्निविद्यया । ब्रह्मलोकं प्रयास्यन्ति प्रतीकोपासकास्तथा ।। सन्ति हि मनो ब्रह्मेत्युपासीतेत्याद्या प्रतीकविषया विद्या । तद्वन्तोऽप्यर्चिरादिमार्गेण कार्यब्रह्मोपासका इव गन्तुमर्हन्ति ’अनियम सर्वासाम्‌’ इत्यविशेषेण विद्यान्तरेष्वपि गतेरवधारणात्‌ । न चैषां परब्रह्मविदामिव गत्यसंभव इति । नच ब्रह्मक्रतव एव ब्रह्मलोकभाजो नातत्क्रतव इत्यप्येकान्त । अतत्क्रतूनामपि पञ्चाग्निविदां तत्प्राप्ते । न चैते न ब्रह्मक्रतवो मनो ब्रह्मेत्युपासीतेत्यादौ सर्वत्र ब्रह्मानुगमेन तत्क्रतुत्वस्यापि संभवात्‌ । फलविशेषस्य ब्रह्मलोकप्राप्तावप्युपपत्ते, तस्य सावयवतयोत्कर्षनिकर्षसंभवादिति प्राप्ते प्रत्युच्यते- उत्तरोत्तरभूयस्त्वादब्रह्मक्रतुभावत । प्रतीकोपासकान्‌ ब्रह्मलोकं नामानवो नयेत्‌ ।। भवतु पञ्चाग्निविद्यायामब्रह्मक्रतूनामपि ब्रह्मलोकनयनं, वचनात्‌ । किमिव हि वचनं न कुर्यात्‌ नास्ति वचनस्यातिभार इह तु तदभावात्‌ । ’तं यथायथोपासते तदेव भवति’ इति श्रुतेरौत्सर्गिक्यान्नासति विशेषवचनेऽपवादो युज्यते । नच प्रतीकोपासको ब्रह्मोपास्ते सत्यपि ब्रह्मेत्यनुगमे । किंतु नामादिविशेषं

ब्रह्मरूपतया । तथा खल्वयं नामादितन्त्रो न ब्रह्मतन्त्र । आश्रयान्तरप्रत्ययस्याश्रयान्तरे प्रक्षेप प्रतीक इति हि वृद्धा । ब्रह्माश्रयश्च प्रत्ययो नामादिषु प्रक्षिप्त इति नामतन्त्र । तस्मान्न तदुपासको ब्रह्मक्रतु किंतु नामादिक्रतु । न च ब्रह्मक्रतुत्वे नामाद्युपासकानामविशेषादुत्तरोत्तरोत्कर्ष संभवी । नच ब्रह्मक्रतुस्तदवयवक्रतुर्येन तदवयवापेक्षयोत्कर्षो वर्ण्येत । तस्मात्प्रतीकालम्बनान्विदुषो वर्जयित्वा सर्वानन्यान्विकारालम्बनान्नयत्यमानवो ब्रह्मलोकम्‌ । न ह्येवमुभयथाभाव उभयथार्थत्वे कांश्चित्प्रतीकालम्बनान्न नयति विकारलम्बनान्विदुषस्तु नयतीत्यभ्युपगमे कश्चिद्दोषोऽस्ति ’अनियम सर्वासाम्‌’ इत्यस्य न्यायस्येति सर्वमवदातम्‌ ।।१५।। इति

श्रीवाचस्पतिमिश्रविरचिते भगवत्पादभाष्यविभागे भामत्यां चतुर्थस्याध्यायस्य तृतीय पाद ।।३।।

चतुर्थेऽध्याये चतुर्थ पाद ।

संपद्याविर्भाव स्वेनशब्दात्‌ । प्रागभूतस्य निष्पत्तौ कर्तृत्वं न सतो यत । फलत्वेन प्रसिद्धेश्च मुक्ते रूपान्तरोद्भव । अभूतस्य घटादेर्भवनं निष्पत्तिर्न पुनरत्यन्तसतोऽसतो वा । न जातु गगनतत्कुसुमे निष्पद्येते । स्वरूपावस्थानं चेदात्मनो मुक्तिर्न सा निष्पद्येत, तस्य गगनवदत्यन्तसत प्रागसत्त्वाभावात्‌ । न चास्य बन्धाभावो निष्पद्यते, तस्य तुच्छस्वभावस्य कार्यत्वेनातुच्छत्वप्रसङ्‌गात्‌ । फलत्वप्रसिद्धेश्च मोक्षस्याकार्यस्य फलत्वानवकल्पनादागन्तुना रूपेण केनचिदुत्पत्तौ स्वेनेति प्राप्तमनूद्यत इति प्राप्तेऽभिधीयते-संभवत्यर्थवत्त्वे हि

नानर्थक्यमुपेयते । बन्धस्य सदसत्त्वाभ्यां रूपमेकं विशिष्यते ।। अनधिगतावबोधनं हि प्रमाणं शाब्दमगत्या

कथंचिदनुवादतया वर्ण्यते । सकलसांसारिकधर्मापेतं तु प्रसन्नमात्मरूपमप्रसन्नात्तस्मादेव रूपाद्व्यावृत्तमनधिगतमवबोधयन्नानुवादो युज्यते । न चास्य निष्पत्त्यसंभव, सत इव घटादे सांव्यवहारिकेण प्रमाणेन बन्धविगमस्यापि निष्पत्तेर्लोकसिद्धत्वात्‌ । विचारासहतया त्वसिद्धिरुभयत्रापि तुल्या । न ह्यसदुत्पत्तुमर्हतीत्यसकृदावेदितम्‌ । अन्धो भवतीति स्वप्नावस्था दर्शिता बाह्येन्द्रियव्यापाराभावात्‌ । रोदितीव जाग्रदवस्था दुखशोकाद्यात्मकत्वात्‌ । विनाशमेवापीत इति सुषुप्ति । एवकारश्चेवार्थेऽनवधारणे ।।१।।२।। आत्मा प्रकरणात्‌ । ननु ज्योतिरुपसंपद्य स्वेन रूपेणाभिनिष्पद्यत इति पौर्वापर्यश्रवणात्‌ स्वरूपनिष्पत्तेरन्या ज्योतिरुपसंपत्ति तथाच भौतिकत्वेऽपि न मोक्षव्याघात । भवेदेतदेवं यदि ज्योतिरुपसंपद्य तत्‌ परित्यजेदिति श्रूयेत । तदध्याहारेऽपि तत्प्रतिपादनवैयर्थ्यं तदपरित्यागे च ज्योतिषैव स्वेन रूपेणेति गम्यते । तस्य च भूतत्वे विकारत्वान्मरणधर्मकत्वप्रसिद्धेरमुक्तित्वमिति प्राप्ते प्रत्युच्यते-ज्योतिष्पदस्य मुख्यत्वं भौतिके यद्यपि स्थितम्‌ । तथापि प्रक्रमाद्वाक्यादात्मन्येवात्र युज्यते ।। परं ज्योतिरिति हि परपदसमभिव्याहारात्परत्वस्य चानपेक्षस्य ब्रह्मण्येव प्रवृत्तेज्योतिषि चापरे किंचिदपेक्ष्य परत्वात्परं ज्योतिरिति वाक्यादात्मैवात्र गम्यते । प्रकरणं चोक्तम्‌ । यत्‌ संपद्य निष्पद्यत इति तन्मुखं व्यादाय स्वपितीतिवत्‌ । तस्माज्ज्योतिरुपसंपन्नो मुक्त इति सूक्तम्‌ ।।३।। अविभागेन दृष्टत्वात्‌ । यद्यपि जीवात्मा ब्रह्मणो न भिन्न इति तत्र तत्रोपपादितं तथापि स तत्र पर्येतीत्याधाराधेयभावव्यपदेशस्य संपत्तृसंपत्तव्यभावव्यपदेशस्य च समाधानार्थमाह ।।४।। ब्राह्मेण जैमिनिरुपन्यासादिभ्य । उपन्यास उद्देशो ज्ञातस्य यथा य आत्माऽपहतपाप्मेत्यादि । तथाऽज्ञातज्ञापनं विधि । यथा स तत्र पर्येति जक्षद्रममाण इति, तस्य सर्वेषु लोकेषु कामचारो भवतीत्येतदज्ञातज्ञापनं विधि । सर्वज्ञ सर्वेश्वर इति व्यपदेश । नायमुद्देशो विधेयान्तराभावात्‌ । नापि विधिरप्रतिपाद्यत्वात्‌ । सिद्धवद्व्यपदेशात्‌ । तन्निर्वचनसामर्थ्यादयमर्थ प्रतीयते-त एते उपन्यासादय । एतेभ्यो हेतुभ्य । भावाभावात्मकै रूपैर्भाविकै परमेश्वर । मुक्त संपद्यते स्वैरित्याह स्म किल जैमिनि ।। न च चित्स्वभावस्यात्मनोऽभावात्मानोऽपहतपाप्मत्वादयो भावात्मनश्च सर्वज्ञत्वादयो धर्मा अद्वैतं घ्नन्ति । नो खलु धर्मिणो धर्मा भिद्यन्ते, मा भूद्गवाश्ववद्धर्मिधर्मभावाभाव इति जैमिनिराचार्य उवाच ।।५।। चितितन्मात्रेण तदात्मकत्वादित्यौडुलोमि । अनेकाकारतैकस्य नैकत्वान्नैकता भवेत्‌ । परस्परविरोधेन न भेदाभेदसंभव ।। न ह्येकस्यात्मन पारमार्थिकानेकधर्मसंभव । ते चेदात्मनो भिद्यन्ते द्वैतापत्तेरद्वैतश्रुतयो व्यावर्तेरम्‌ । अथ न

भिद्यन्ते तत एकस्मादात्मनोऽभेदान्मिथोऽपि न भिद्येरन्‌ । आत्मरूपवत्‌ । आत्मरूपं वा भिद्येत । भिन्नेभ्योऽनन्यत्वान्नीलपीतरूपवत्‌ । नच धर्मिण आत्मनो न भिद्यन्ते मिथस्तु भिद्यन्त इति साम्प्रतम्‌ । धर्म्यभेदेन तदनन्यत्वेन तेषामप्यभेदप्रसङ्‌गात्‌ । भेदे वा धर्मिणोऽपि भेदप्रसङ्‌गादित्युक्तम्‌ । भेदाभेदौ च परस्परविरोधादेकत्राभावान्न संभवत इत्युपपादितं प्रथमे सूत्रे । अभावरूपाणामद्वैताविहन्तृत्वेऽपि तस्य पाप्मादे काल्पनिकतया तदधीननिरूपणतया तेषामपि काल्पनिकत्वमिति न तात्त्विकी तद्धर्मता श्लिष्यते । एतेन सत्यकामसर्वज्ञसर्वेश्वरत्वादयोऽप्यौपाधिका व्याख्याता । तस्मान्निरस्ताशेषप्रपञ्चेनाव्यपदेश्येन

चैतन्यमात्रात्मनाभिनिष्पद्यमानस्य मुक्तावात्मनोऽर्थशून्यैरेवापहतपाप्मसत्यकामादिशब्दैर्व्यपदेश इत्यौडुलोमिर्मेने । तदिदमुक्तं- शब्दविकल्पजा एवैते अपहतपाप्मत्वादयो न तु सांव्यवहारिका अपीति ।।६।। एवमप्युपन्यासात्‌ पूर्वभावादविरोधं बादरायण । तदेतदतिशौण्डीर्यमौडुलोमेर्न मृष्यते । बादरायण आचार्यो मृष्यन्नपि हि तन्मतम्‌ ।। एवमपीत्यौडुलोमिमतमनुजानाति । शौण्डीर्यं तु न सहत इत्याह- व्यवहारापेक्षयेति । एतदुक्तं भवति-सत्यं तात्त्विकानन्दचैतन्यमात्र एवात्मा, अपहतपाप्मसत्यकामत्वादयस्त्वौपाधिकतयाऽतात्त्विका अपि व्यावहारिकप्रमाणोपनीततया लोकसिद्धा नात्यन्तासन्तो येन तच्छब्दा राहो शिर इतिवदवास्तवा इत्यर्थ ।।७।। संकल्पादेव तु तच्छ्रुते । यत्नानपेक्ष संकल्पो लोके वस्तुप्रसाधन । न दृष्ट सोऽत्र यत्नस्य लाघवादवधारित ।। लोके हि कंचिदर्थं चिकीर्षु प्रयतते प्रयतमान समीहते समीहानस्तमर्थमाप्नोतीति क्रमो दृष्ट । न त्विच्छानन्तरमेवास्येष्यमाणमुपतिष्ठते । तेन श्रुत्यापि लोकवृत्तमनुरुध्यमानया विदुषस्तादृश एव क्रमोऽनुमन्तव्य । अवधारणं तु संकल्पादेवेति लौकिकं यत्नगौरवमपेक्ष्य विद्याप्रभावतो विदुषो यत्नलाघवात्‌ । यल्लघु तदसत्कल्पमिति । स्यादेतत्‌ । यथा मनोरथमात्रोपस्थापिता स्त्री स्त्रैणानां चरमधातुविसर्गहेतुरेवं पित्रादयोऽप्यस्य संकल्पोपस्थापिता कल्पिष्यन्ते स्वकार्यायेत्यत आह- नच संकल्पमात्रसमुत्थापना इति । सन्ति हि खलु कानिचिद्वस्तुस्वरूपसाध्यानि कार्याणि यथा स्त्रीवस्तुसाध्यानि दन्तक्षतमणिमालादीनि । कानिचित्तु ज्ञानसाध्यानि यथोक्तचरमधातुविसर्गरोमहर्षादीनि । तत्र मनोरथमात्रोपनीते पित्रादौ भवन्तु तज्ज्ञानमात्रसाध्यानि कार्याणि नतु

तत्साध्यानि भवितुमर्हन्ति । नहि स्त्रैणस्य रोमहर्षादिवद्भवन्ति स्त्रीवस्तुसाध्या मणिमालादयस्तदिदमुक्तं पुष्कलं भोग मिति प्राप्तेऽभिधीयते- पित्रादीनां समुत्थानं संकल्पादेव तच्छ्रुते । न चानुमानबाधोऽत्र श्रुत्या तस्यैव बाधनात्‌ ।। प्रमाणान्तरानपेक्षा हि श्रुति स्वार्थं गोचरयन्ती न प्रमाणान्तरेण शक्या बाधितुम्‌ । अनुमानमेव तु स्वोत्पादाय पक्षधर्मत्वादिवन्मानान्तराबाधितविषयत्वं स्वसामग्रीमध्यपातेनापेक्षमाणं सामग्रीखण्डनेन तद्विरुद्धया श्रुत्या बाध्यते । अत एव नरशिरकपालादिशौचानुमानमागमबाधितविषयतया नोपपद्यते । तस्माद्विद्याप्रभावाद्विदुषां संकल्पमात्रादेव पित्राद्युपस्थानमिति सांप्रतम्‌ । तथाहुरागमिन-को हि योगप्रभावादृतेऽगस्त्य इव समुद्रं पिबति स इव दण्डकारण्यं सृजति । तस्मात्सर्वमवदातम्‌ ।।८।।९।। अभावं बादरिराह ह्येवम्‌ । अन्ययोगव्यच्छित्त्या मनसेति विशेषणात्‌ । देहेन्द्रियवियोग स्याद्विदुषो बादरेर्मतम्‌ ।। अनेकधाभावश्चर्द्धिप्रभावभुवो मनोभेदाद्वा स्तुतिमात्रं वा कथंचिद्भूमविद्यायां निर्गुणायां तदसंभवादसतापि हि गुणेन स्तुतिर्भवत्येवेति ।।१०।। भावं जैमिनिर्विकल्पामननात्‌ । शरीरेन्द्रियभेदे हि नानाभाव समञ्जस । न चार्थसंभवे युक्तं स्तुतिमात्रमनर्थकम्‌ ।। नहि मनोमात्रभेदे स्फुटतरोऽनेकधाभावो यथा शरीरेन्द्रियभेदे । अत एव सौभरेरभिविनिर्मितविविधदेहस्यापर्यायेण मान्धातृकन्याभि पञ्चाशता विहार पैराणिकै स्मर्यते । न चार्थसंभवे स्तुतिमात्रमनर्थकमवकल्पते । संभवति चास्यार्थवत्त्वम्‌ । यद्यपि निर्गुणायमिदं भौमविद्यायां पठ्यते तथापि तस्या पुरस्तादनेन सगुणावस्थागतेनैश्वर्येण निर्गुणैव विद्या स्तूयते । न चान्ययोगव्यवच्छेदेनैव विशेषणम्‌ । यथा चैत्रो धनुर्धर । तस्मान्मन शरीरेन्द्रिययोग ऐश्वर्यशालिनां नियमेनेति मेने जैमिनि ।।११।। द्वादशाहवदुभयविधं बादरायणोऽत । मनसेति केवलमनोविषयां च स एकधा भवति त्रिधा भवतीति शरीरेन्द्रियभेदविषयां च श्रुतिमुपलभ्यानियमवादी खलु बादरायणो नियमवादौ पूर्वयोर्न सहते । द्विविधश्रुत्यनुरोधात्‌। न चायोगव्यवच्छेदेनैवंविधेषु विशेषणमवकल्प्यते । कामेषु हि रमणं समनस्केन्द्रियेण शरीरेण पुरुषाणां सिद्धमेवेति नास्ति शङ्‌का मनोयोगस्येति तद्व्यवच्छेदो व्यर्थ । सिद्धस्य तु मनोयोगस्य तदन्यपरिसंख्यानेनार्थवत्त्वमवकल्पते । तस्माद्वामेनाक्ष्णा पश्यतीतिवदत्रान्ययोगव्यवच्छेद इति सांप्रतम्‌ ।

द्वादशाहवदिति । द्वादशाहस्य सत्रत्वमासनोपायिचोदने । अहीनत्वं च यजतिचोदने सति गम्यते ।। द्वादशाहमृद्धिकामा उपेयुरित्युपायिचोदनेन य एवं विद्वांस सत्रमुपयन्तीति च द्वादशाहस्य सत्रत्वं बहुकर्तृकस्य गम्यते । एवं तस्यैव द्वादशाहेन प्रजाकामं याजयेदिति यजतिचोदनेन नियतकर्तृपरिमाणत्वेन द्विरात्रेण यजतेत्यादिवदहीनत्वमपि गम्यत इति । संप्रति शरीरेन्द्रियाभावेन मनोमात्रेण विदुष स्वप्नवत्सूक्ष्मो भोगो भवति । कुत-उपपत्ते । मनसैतानिति श्रुते । यदि पुन सुषुप्तवदभोगो भवेत्‌ नैषा श्रुतिरुपपद्येत । नच

सशरीरवदुपभोग शरीराद्युपादानवैयर्थ्यात्‌ । सशरीरस्य तु पुष्कलो भोग । इहाप्युपपत्तेरित्यनुषञ्जनीयम्‌ । तदिदमुक्तं सूत्राभ्याम्‌ तन्वभावे संध्यवदुपपत्ते । भावे जाग्रद्वत्‌ । इति ।।१२।।१३।।१४।। प्रदीपवदावेशस्तथा हि दर्शयति । वस्तुत परमात्मनोऽभिन्नोऽप्ययं विज्ञानात्माऽनाद्यविद्याकल्पितप्रादेशिकान्तकरणावच्छेदेनानादिजीवभावमापन्न प्रादेशिक सन्न देहान्तराणि स्वभावनिर्मितान्यपि नानाप्रदेशवर्तीनि सान्तकरणो युगपदावेष्टुमर्हति । न वात्मान्तरं स्रष्टुमपि । सृज्यमानस्य स्रष्ट्रतिरेकेऽनात्मत्वादात्मत्वे वा कर्तृकर्मभावाभावाद्भेदाश्रयत्वादयस्य । नाप्यन्तकरणान्तरं तत्र सृजति सृज्यमानस्य तदुपाधित्वाभावात्‌ । अनादिना खल्वन्तकरणेनौत्पत्तिकेनायमवरुद्धो नेदानीन्तनेनान्तकरणेनोपाधितया संबद्धुमर्हति । तस्माद्यथा दारुयन्त्रं तत्प्रयोक्त्रा चेतनेनाधिष्ठितं सत्तदिच्छामनुरुध्यते । एवं निर्माणशरीराण्यपि सेन्द्रियाणीति प्राप्ते प्रत्यभिधीयते-शरीरत्वं न जातु स्याद्भोगाधिष्ठानतां विना । स त्रिधेति शरीरत्वमुक्तं युक्तं च तद्विभौ ।। स त्रिधा भवति पञ्चधा सप्तधा नवधेत्यादिका श्रुतिर्विदुषो नानाभावमाचक्षाणा भिन्नशरीरेन्द्रियोपाधिसंबन्धेऽवकल्पते नादेहहेतु(भूत)भेदे । नहि यन्त्राणि भिन्नानि निर्माय वाहयन्यन्त्रवाहो नानात्वेनापदिश्यते । भोगाधिष्ठानत्वं च शरीरत्वं नाभोगाधिष्ठानेषु यन्त्रेष्विव युज्यते । तस्माद्देहान्तराणि सृजति । न वानेनाधिष्ठितानि देहपक्षे वर्तन्ते । नच सर्वगतस्य वस्तुतो विगलितप्रायाविद्यस्य विदुष पृथग्जनस्येवौत्पत्तिकान्तकरणवश्यता येन तदौत्पत्तिकमन्तकरणमागन्तुकान्तकरणान्तरसंबन्धमस्य वारयेत्‌ । तस्माद्विद्वान्‌ सर्वस्य वशी सर्वेश्वर सत्यसंकल्प सेन्द्रियमनांसि शरीराणि निर्माय तानि चैकपदे प्रविश्य तत्तदिन्द्रियमन्तकरणैस्तेषु लोकेषु मुक्तो विहरतीति सांप्रतम्‌ । प्रदीपवदिति तु निदर्शनं प्रदीपैक्यं प्रदीपव्यक्तिषूपचर्यते भिन्नवर्तिवर्तिनीनां भिन्नव्यक्तीनां भेदात्‌ । एवं विद्वाञ्जीवात्मा देहभेदेऽप्येक इति परामर्शार्थ । एकमनोनुवर्तीनि त्येकाभिप्रायवर्तीनीत्यर्थ ।।१५।। संपन्न केवलो मुक्त इत्युच्यते । न चैतस्येत्थंभावसंभव श्रुतिविरोधादित्युक्तमर्थजातमाक्षिपति- कथं पुनर्मुक्तस्येति । सलिल इति । सलिलमिव सलिल

सलिलप्रातिपदिकात्सर्वप्रातिपदिकेभ्य इत्युपमानादाचारे क्विपि कृते पचाद्यचि च कृते रूपम्‌ । एतदुक्तं भवति-यथा सलिलमम्भोनिधौ प्रक्षिप्तं तदेकीभावमुपयाति । एवं द्रष्टापि ब्रह्मणेति । अत्रोत्तरं सूत्रम्‌- स्वाप्ययसंपत्त्योरन्यतरापेक्षमाविष्कृतं हि । आसु काश्चिच्छ्रुतय सुषुप्तिमपेक्ष्य काश्चित्तु संपत्तिं तदधिकारात्‌ । ऐश्वर्यश्रुतयस्तु सगुणविद्याविपाकावस्थापेक्षा मुक्त्यभिसंधानं तु तदवस्थासत्तेर्यथाऽरुणदर्शने संध्यायां दिवसाभिधानम्‌ ।।१६।। जगद्व्यापारवर्जं प्रकरणादसंनिहितत्वाच्च । स्वाराज्यकामचारादिश्रुतिभ्य स्यान्निरङ्‌कुश । स्वकार्य ईश्वराधीनसिद्धिरप्यत्र साधक ।। ’आप्नोति स्वाराज्यं’ ’सर्वेऽस्मै देवा बलिमावहन्ति’ ’सर्वेषु लोकेषु कामचारो भवति’ इत्यादिश्रुतिभ्यो विदुष परब्रह्मण इवान्यानधीनत्वमैश्वर्यमवगम्यते । नन्वस्य ब्रह्मोपासनालब्धमैश्वर्यं कथं ब्रह्माधीनं न तु स्वभाव । नहि कारणाधीनजन्मानो भावा स्वकार्ये स्वकारणमपेक्षन्ते । किं त्वत्र ते स्वतन्त्रा एव । यथाहु-मृत्पिण्डदण्डचक्रादि घटो जन्मन्यपेक्षते । उदकाहरणे त्वस्य तदपेक्षा न विद्यते ।। न च विदुषां परमेश्वराधीनैश्वर्यसिद्धित्वात्तद्गतमैश्वर्यं येन लौकिका इव राजानो महाराजाधीन स्वव्यापारे विद्वांस परमेश्वराधीना भवेयु । न खलु यदधीनोत्पादं यस्य रूपं तत्तद्रूपादूनं भवतीति कश्चिन्नियम । तत्समानां तदधिकानां च दर्शनात्तथा ह्यन्तेवासी गुर्वधीनविध तत्समस्तदधिको वा दृश्यते । दुष्टसामन्ताश्च पार्थिवाधीनैश्वर्या पार्थिवान्स्पर्धमानास्तान्विजयमाना वा दृश्यन्ते। तदिह निरतिशयैश्वर्यत्वात्‌ परमेश्वरस्य मा नाम भूवन्विद्वांसस्ततोऽधिकास्तत्समास्तु भविष्यन्ति । तथाच न तदधीना । नहि समप्रधानभावानामस्ति मिथोऽपेक्षा । तदेते स्वतन्त्रा सन्तस्तद्व्यापारे जगत्सर्जनेऽपि प्रवर्तेरन्निति प्राप्ते प्रत्यभिधीयते-नित्यत्वादनपेक्षत्वात्‌

श्रुतेस्तत्प्रक्रमादपि । एक्यमत्याच्च विदुषां परमेश्वरतन्त्रता ।। जगत्सर्गलक्षणं हि कार्यं कारणैकस्वभावस्यैव हि भवतु आहो कार्यकारणस्वभावस्य । तत्रोभयस्वभावस्य स्वोत्पत्तौ मूलकारणापेक्षस्य पूर्वसिद्ध परमेश्वर एव कारणमभ्युपेतव्य इति स एवैकोऽस्तु जगत्कारणम्‌ । तस्यैव नित्यत्वेन स्वकारणानपेक्षस्य क्लृप्तसामर्थ्यात्‌ । कल्प्यसामर्थ्यास्तु जगत्सर्जनं प्रति विद्वांस। न च जगत्स्रष्टृत्वमेषां श्रूयते । श्रूयते त्वत्रभवत परमेश्वरस्यैव । तमेव प्रकृत्य सर्वासां तच्छ्रुतीनां प्रवृत्ते । अपिच समप्रधानानां हि न नियमवदैकमत्यं दृष्टमिति यदैक

सिसृक्षति तदैवेतर संजिहीर्षतीत्यपर्यायेण सृष्टिसंहारौ स्याताम्‌ । न चोभयोरपीश्वरत्वं व्याघातम्‌ । एकस्य तु तदाधिपत्ये तदभिप्रायानुरोधिनां सर्वेषामैकमत्योपपत्तेरदोष । तत्रागन्तुकानां कारणाधीनजन्मैश्वर्याणां गृह्यमाणविशेषतयाऽसमत्वान्नित्यैश्वर्यशालिन स एव तेषामधीश इति तत्तन्त्रा विद्वांस इति परमेश्वरव्यापारस्य सर्गसंहारस्य नेशते ।।१७।। पूर्वपक्षिणोऽनुशयबीजमाशङ्‌क्य निराकरोति- प्रत्यक्षोपदेशादिति चेन्नाधिकारिकमण्डलस्थोक्ते । यत परमेश्वराधीनमैश्वर्यं तस्मात्ततो न्यूनमणिमादिमात्रं स्वाराज्यं न तु जदत्स्रष्टृत्वम्‌ । उक्तान्न्यायात्‌ ।।१८।। विकारवर्ति च तथाहि स्थितिमाह । एतावानस्य महिमेति विकारवर्ति रूपमुक्तम्‌ । ततो ज्यायांश्चेति निर्विकारं रूपम्‌ । तथा पादोऽस्य विश्वा भूतानीति विकारवर्ति रूपं त्रिपादस्यामृतं दिवीति निर्विकारमाह रूपम्‌ ।।१९।। दर्शयतश्चापरे श्रुतिस्मृती निर्विकारमेव रूपं भगवतस्ते च पठिते । एतदुक्तं भवति-यदि ब्रूषे सगुणे ब्रह्मण्युपास्यमाने यथा तद्गुणस्य निरवग्रहत्वमपि वस्तुतोऽस्तीति निरवग्रहत्वे विदुषा प्राप्तव्यमिति तदनेन व्यभिचारयते । यथा सविकारे ब्रह्मण्युपास्यमाने वस्तुत स्थितमपि निर्विकाररूपं न प्राप्यते तत्कस्य हेतो, अतत्क्रतुत्वादुपासकस्य । तथा तद्गुणोपासनया वस्तुत स्थितमपि निरवग्रहत्वं नाप्यते । तत्त्वोपासनासु पुरुषक्रतुत्वात्‌ । उपासकस्य तदक्रतुत्वं च निरवग्रहत्वस्योपासनविध्यगोचरत्वाद्विध्यधीनत्वाच्चोपासनासु पुरुषस्वातन्त््रयाभावात्स्वातन्त््रये वा प्रातिभत्वप्रसङ्‌गादिति ।।२०।। भोगमात्रसाम्यलिङ्‌गाच्च । न केवलं स्वाराज्यस्येश्वराधीनतयाऽजगत्सर्जनम्‌, साक्षाद्भोगमात्रेण तेन परमेश्वरेण साम्याभिधानादपि व्यपदेशलिङ्‌गादिति । भूतान्यवन्ति प्रीणयन्तीति भोजयन्तीति यावत्‌ । सूत्रान्तरावतारणाय शङ्‌कते- नन्वेवं सति सातिशयत्वादिति । सह परमेश्वरस्यातिशयेन वर्तत इति विदुष ऐश्वर्यं सातिशयम्‌ । यच्च कार्यं सातिशयं तच्च यथा लौकिकमैश्वर्यम्‌ । तदनेन कार्यत्वमुक्तम्‌ । तथाच कार्यत्वादन्तवत्प्राप्तमिति तच्च न युक्तमानन्त्येन तद्विदुषां तत्र प्रवृत्तेरिति ।।२१।। अत उत्तरं पठति- अनावृत्ति शब्दादनावृत्ति शब्दात्‌ । किमर्चिरादिमार्गेण ब्रह्मलोकप्राप्तानामैश्वर्यस्यान्तवत्त्वं त्वया साध्यते । आहोस्विच्चन्द्रलोकादिव ब्रह्मलोकादेतल्लोकप्राप्तिर्मुक्तेरन्तवत्त्वम्‌ । तत्र पूर्वस्मिन्‌ कल्पे सिद्धसाधनम्‌ । उत्तरत्र तु श्रुतिस्मृतिविरोध । तद्विधानां च क्रममुक्तिप्रतिपादनादिति । तत्त्वमसिवाक्यार्थैकोपासनापरान्‌ प्रत्याह- सम्यग्दर्शनविध्वस्ततमसामिति । द्विधाऽविद्या तम ।

निरुपाधिब्रह्मसाक्षात्कारस्तत्त्वदर्शनम्‌ । न चैतन्निर्वाणं स्वरूपावस्थानलक्षणं कार्यं येनानित्यं स्यादित्याह- नित्यसिद्धेति ।।२२।।

भङ्‌क्त्वा वाद्यसुरेन्द्रवृन्दमखिलाविद्योपधानातिगं येनाम्नायपयोनिधेर्नयपथा ब्रह्मामृतं प्राप्यते ।

सोऽयं शाङ्‌करभाष्यजातविषयो वाचस्पते सादरं संदर्भ परिभाव्यतां सुमतय स्वार्थेषु को मत्सर ।।१।।

अज्ञानसागरं तीर्त्वा ब्रह्मतत्त्वमभीप्सताम्‌ । नीतिनौकर्णधारेण मयाऽपूरि मनोरथ ।।२।।

यन्न्यायकणिकातत्त्वसमीक्षातत्त्वबिन्दुभि । यन्न्यायसांख्ययोगानां वेदान्तानां निबन्धनै ।।३।।

समचैषं महत्पुण्यं तत्फलं पुष्कलं मया । समर्पितमथैतेन प्रीयतां परमेश्वर।।४।।

नृपान्तराणां मनसाप्यगम्यां भ्रूक्षेपमात्रेण चकार कीर्तिम्‌।कार्तस्वरासारसुपूरितार्थसार्थ स्वयं शास्त्रविचक्षणश्च।।५।।

नरेश्वरा यच्चरितानुकारमिच्छन्ति कर्तुं नच पारयन्ति । तस्मिन्महीपे महनीयकीर्तौ श्रीमन्नृगेऽकारि मया निबन्ध।।६।।

इति श्रीवाचस्पतिमिश्रविरचिते शंकरभगवत्पादभाष्यविभागे भामत्यां चतुर्थस्याध्यायस्य चतुर्थ पाद समाप्त ।

