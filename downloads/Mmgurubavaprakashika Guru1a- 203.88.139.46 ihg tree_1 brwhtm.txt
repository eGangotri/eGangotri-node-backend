ओं श्री. शुद्धसत्वगुरुणाकलितान्यदमुताकृतिं ।
वेंकटेश कुलधवं श्री भूगुरुयुतं (धनं) भजे ।। 1 ।।
श्रीमान् रामानुजाचार्ये जगत् जीवातुः एधतां ।
श्री यादवाद्रि माहात्मै साक्षात् शेषाः इथि श्रृतः ।। 2 ।।
तस्य मातृश्वसुः पुत्रो विख्यात निजवासभूः ।
तदाज्ञा कुलिताचार्य सिंहासन धुरं धरः ।। 3 ।।
ज्ञानभक्ति विरक्त्युक्ति वृत्ति शुद्धमनश्चणः ।
अस्मदाचार्य पर्यन्तैः अष्टादशभिरदभुतैः ।। 4 ।।
औरसैरेव तनयैः एधमान निजान्वयः ।
मूलं जीयात् तौशिकानां बालधन्वि गुरुत्तमः ।। 5 ।।
तदादि गुरुरत्नानां उत्तमो वेंकटाहवयः ।
श्री सौम्यवरयोगीन्द्र प्रसादात् अन्य दुर्लभात् ।। 6 ।।
श्री मद्राविड वेदान्तदेशिकत्वात् विरातः (भाक्) ।
रजस्तमौ विहीनात्मा गुणज्ञगुरुगुम्फितां ।। 7 ।।
शुद्धसत्वाभिधां भव्यां भजान्विजयते गुरुः ।
तद् वंश्यो वेंकटेशाख्यो जयति श्री महागुरुः ।। 8 ।।
निजाभिजन विध्याद्वैः प्रसिद्धगुणनामकः ।
स्ववंश्मानां आदधानः सर्वोत्कृष्टो उपमानतां ।। 9 ।।
श्रीमद्वचनभूषाख्या दिव्यशास्त्रप्रवर्तने ।
विशिष्यासात्विकैः वन्दयो धर्मज्ञ समयाकरः ।। 10 ।।
रामानुजाचार्य नामातस्य नप्ताभि वर्धतां ।
आर्त प्रप्त्या स्वच्छन्द मोक्षो सः परमोगुरुः ।। 11 ।।
पूर्वाचार्य प्रबन्धौ वेदान्तद्वयगोचरे ।
विज्ञातृत्व प्रवक्तृत्व परीक्षाभिः प्रसिद्धिमान् ।। 12 ।।
शुद्ध सत्वाचार्य नामा तत् पुत्रो मे महागुरुः ।
अयत्न सिद्ध सदवृता ख्यातो विजयते तरां ।। 13 ।।
श्री वैष्णवं पुरस्कुर्वन् पूजां प्राप्नोति यः सदा ।
सः तिरस्कुरुते ववापि प्रमादादपि वैष्णवं ।। 14 ।।
वेदान्तद्वय सारार्थान् विशदीकुरुते च यः ।
स्वाचार्य पादाब्जयुगं ध्यायन् प्रति पदं मुदा ।। 15 ।।
महर्षिः कीर्तिनात् तस्य इति उक्त्यायन्नाम्नि कीर्तते ।
नमः कुर्वन्ति सत्व स्वाभिमत स्वाश्च विन्दते ।। 16 ।।
तस्य श्रीपाद योन्यस्य स्वस्य बुद्धिं तदात्मजः ।
कुरुते लक्षणो हृदयां गुरुभावप्रकाशिकां ।। 17 ।।
चम्प कैशार्य कलितां गुरुतत्व प्रकाशिकां ।
संकलप्य करोमि एनां गुरुभाव प्रकाशिकां ।। 18 ।।
सद्भिः आज्ञा पितः शश्वत् समारब्धा बुधैः र्मुहुः ।
श्रृतप्रकाशिका व्याख्या तत् प्रसादात् समाप्यतां ।। 19 ।।
यत्रास्ते तूलिका सूक्तिः व्याकुर्वे तत्र तन्मुखात् ।
तदभाव स्वयं कुर्वे व्याख्यां व्यासार्य सद्गिरां ।। 20 ।।
व्यासाचार्य वचो विमर्श रसिकाः ।
पूर्वेस्मदार्याः परान् दोषैकप्रवर्णा विवाद निपुणान् स्वीयांश भाग्योसितान् ।। 21 ।।
एकं मालिखितेति लब्ध भवुकाः प्रत्यार्हरत्यास्तिकाः ।
तत्तादुक्ष वचस्मदीय ददयया देदीप्यतां मे हृदि ।। 22 ।।
श्रीमन्नाथार्ययोगि प्रवरसमुदितं यामुनार्याभिवृद्धं ।
श्रीमत् रामानुजाचार्य हवययति पतिना पालितं व्यासनाम्ना पूर्वाचायेण गुप्तं श्रृति शिखर गुरुज्जीवितं  श्री महादवैरार्यैः च अन्यैः तन्निरूडं जयति चिद चिदालिङ्गित अद्वैत तत्त्वं ।।
	श्रीमदवाधूल श्रीनिवास महागुरुभिः तूलिकाया मादाविष्टा देवतोपासनात्मक मङ्गलं आचरितम् । वन्देहं वेंकटाधीशं वासल्यादि गुणाकरं वारिजासनयासार्थं वञ्चितार्थप्रदं नृणां ।। इति ।
	अत्र ''वेंकटेश शब्देन सर्वपापानि वें प्राहुः कटस्तद्ववाह उच्यते'' इत्यादि उक्तरीत्या समस्ता अनिष्टानिवर्तकत्वं उक्तं किं च.....तवाचि । ईकारो लक्ष्यधिष्टित ऐश्वर्य वाची । तदुभयं कटति वर्षातीति व्युत्पत्या भुक्ति मुक्ति प्रदत्वं उक्तं । वात्सल्यादि गुणाकरं 
इति आश्रयण सौकर्या पापकाश्रृत कार्योपादक गुणजातमुक्तं । उत्तरार्धेन तादृश गुणजातोद्भोदक 
पुरुषाकारान्वय उक्तः । तत्र सार्धं इत्यनेन लक्ष्या स हृषीकेश इत्यादि उक्तरीत्या सर्वत्र भगवत् तत्र तेषु इष्ट प्रापण अनिष्ट निवर्तनयोः घटकतयैव लक्ष्या अन्वयः इति सिद्धान्त रहस्यं सूच्यते । सह युक्ते अप्रधाने सहार्थेन युक्ते अप्रधाने तृतीया स्यात् । पुत्रेण सह योगतः पिता एवं साकं सार्धं समं योगे अपि इति हि शाब्दिकैः उक्तः ।
	''अथाचायाद्धेव विध्यविदितासाधिष्टं प्राप'' इत्यादि वचनसिद्ध संप्रदायान्वय दर्शनपूर्वकं गुरूपासनं कुर्वन् स्वग्रन्थस्य विषय प्रयोजने दर्शयति द्वितीयश्लोकेनः -
	श्रृत प्राकाशिकां श्रृत्वा गुरोः समर पुङ्गवात् । 
	वा धूल श्रीनिवासेन क्रियते तूलिकामयेति ।।
	''गुरोः स्वगुरोः श्रीभाष्यगुरोः इति पार्थः'' । 
	यथोक्तं ः- जीवातुः एषा जगतां इति निश्चिकायेति । वाधूलपदेन विध्या विमुक्त जननी विनयाधिकत्वं आचार संपत् अतिवेल विकासिशीलं । श्री लक्ष्मणार्य करुणापरिभृह्मितानां चित्रं स दाशरथिवंश समुद्भवानां । त्वदीयान् अफराधौन्वत् सम्बन्धी कृतान् अपि - ''क्षमाम्यहं दाशरथेस्सम्बन्धान् माव्यधां कृधाः । इतरसुलभातिमेषा भाषा वाधूल दाशरथिरेकः । न परित्यक्तस्त्यजताबन्धूनिति सदसिलक्षणार्यकृता । इत्यादि प्रसिद्ध श्रीमद्दाशरथि मिश्रवंशत्व प्रयुक्त श्रीरामानुजयोगि विशेष कटाक्षपूर्ण पात्रत्वं व्यज्यते'' । श्रीनिवासपदेन पूर्वश्लोकोक्त इष्टदेवता नामकरणप्रयुक्तं तद्विशेषकटाक्षपात्रत्वं व्यज्यते । तूलिकाशब्देन नानाविधचित्रलेखन साधनप्रकृतिद्रव्य परिपूर्णपात्र विशेषात् किंचित् किंचित्प्रकृतिद्रव्योपादन पूर्वकं विवक्षितव्यक्ति विशेषस्य चित्रलेखनेन दर्शनार्थकलेखन साधनशलाकावदति । विततगम्भीरप्रकाशिकार्थानाममन्दमतिसाकर्याय सङ्ग्रहेण तत्रोद्धरणपूर्वकं प्रदर्शनं स्वग्रन्थस्य फलितं तादृशार्थ एव श्रृतप्रकाशिकाद्वारा स्वग्रन्थस्य विषय इति सूचितं । अथ व्याख्यानभूततूलिकासूक्तिर्व्याख्यायते । अत्र तवद्वरदमित्यादि प्रथमश्लोकावतारिका महागुरुभिरित्थं अनुग्रहीता । वाग्विजयसूनुस्सुदर्शनापरनामा भट्टार्यवंश्वर्यः श्रीमच्छारीरकभाष्यां व्याचिख्यासुः प्रारिप्सितस्याविघ्न परिसमाप्ति प्रचयगमानार्थं इष्टदेवता उपासनात्मकं मङ्गलमाचरतीति । वाग्विजयसूनुरित्यनेन सर्वोवाचव्यासः पाराशर्य इतिवत्  जन्मोत्कर्षास्सूच्यते । प्रमाणतर्काभ्यां परानाश्रणातीति 
पराशर इति व्युत्पत्या पराशर शब्देनेव वाग्विजयशब्देन श्रीसुदर्शन भट्टार्य पितृचरणानां प्रिभातिशयस्सूच्यते । सुदर्शनापरनामेत्यनेन श्रीनृसिंहन्यायेनाश्रितानां सुखेनदर्शनीयत्वं 
अनभिभवत्वंच सूच्यते । अपरशब्देन श्रीरङ्गेशाङ्ग्यालब्ध्वरः व्याससंज्ञं सुदर्शनमित्यादिवक्ष्यमाणरीत्या गुणकृतनामधेयभूत श्रीवेदव्यासभट्टाचार्य नामधेयापेक्षया स्वाभाविकनामधेयभूत श्रीसुदर्शनभट्टाचार्य नामधेयस्यान्यत्वं विवक्षितं । भट्टार्यवर्य इत्यनेन श्रीपराशरभट्टार्य इत्युक्तेः कुलक्रमागतो भट्टाचार्य पदाभिषेक सूच्यते । श्रीमच्छारीरकमित्यत्र श्रीमच्छब्देन शंकरादिभाष्यं व्यवर्तते । श्रीमत्वंच ''प्रसादयति यत्सूक्ति स्वाधीनपतिकां श्रुति''मित्यादिषु बहुषु श्लोकेषु । वेदान्ताचार्यनुगृहीतरीत्या बहुप्रकार श्रीभाष्यकारसूक्ति वैभवं सूच्यते ।
	अत एव परवादिभिरपि श्रीभाष्यमतमित्येवास्मन्मतमनू प्रपयगमतार्थमिति प्रचयः कोशाध्येत्रध्यापकाभिवृद्धिः । इष्टदेवतापासनरूपंमिति उपासनं प्रीणनव्यापारः । उत्कृष्टविषयसेवारूपासकृदावृत्तव्यापार वाचिनोपि उपासनशब्दस्य देवमिवाचार्यमुपासीत । भृत्यो राजानमुपास्ते इत्यादाविवासकृदाकृतेप्य प्रीणनव्यापारे क्वाप्युपासनशब्दप्रयोगाभावेन प्रीणनत्वस्याप्युपासन शब्दप्रर्वृत्तिनिमित्त घटिकत्वावश्यं भावात् । स च व्यापारः प्रकृते वरदमित्यादि श्लोक एव विवक्षितः । तथा च वरदमित्यादि श्लोकरूपमिष्टदेवतोपासनमाचरतीत्यन्वयः । वरदमिति श्लोकेन मङ्गलमाचरतीत्युक्तेनन्वयात् । श्लोकेन मङ्गलं निबध्नातीव्युक्तलक्षणं प्रसङ्गात् । एवं च गुणानुसंधानस्यैव श्लोकप्रयोगहेतुभूतस्य मङ्गलरूपत्वात् श्लोकवैयर्थ्यं । शरणंयामीव्युक्त शरणागतिरेव मङ्गलरूपत्वात् तत्प्रतिपादनं व्यर्थमितिशंकायाप्यनवकाश इति आचार्याणामभिप्रायः । ''कृष्णेतिमङ्गलं नाम भवशरणमितिरयन्तिरेवै'' इत्याध्यनुसारेण गुणकीर्तनस्य शरणागतिशब्दोच्चारणस्य च मङ्गलरूपत्वात् इत्थं मङ्गलरूपस्य श्लोकस्य करिष्यमाण ग्रन्थैकवाख्यतया करणादेतत्ग्रन्थाध्ये त्रृणां छात्राणां नियमेन मङ्गलसिद्धिरप्यस्य श्लोकस्य प्रयोजनामित्यनुसन्धेयं । श्लोकरूपमङ्गलमाचरतीत्यनेन मानसिक वाचकरूप मङ्गलद्वय लाभेन मङ्गलभूयस्त्वसिद्धिरप्यनुसन्धेयं । यत्तु वरदमिति श्लोक व्याख्यानावसरे महागुरुभिस्तूलिकायामाक्षिप्य समाहितं ।
	यद्वपि श्रीनिवासिन स्वस्य श्रीरङ्गनाथ समाश्रयणमेव उचितं तथापि करिगिरि पतेरर्थितार्थपरिदानदीक्षिततया स्वाभिलषिता विघ्न परिसमाप्य 
प्रचयगमनरूपार्थसिद्धिस्तत्समाश्रयणे अमोघेति मनीषयास्वस्य भाष्यार्थ प्रदापयिबृत्वेन 
उपकारकतया च करिगिरिपतिसमाश्रयेणमेवोचितमिति मन्तव्यं इत्यनेन - तत्र शंकासूक्ता श्रीरङ्गनिवासेन इत्यनेन आद्य भट्टार्यस्य पितृसन्निधावेव पुत्रावस्थानवत् श्रीरङ्गनिवासस्य श्रीरङ्गनाथपुत्राभिमानलब्धतया स्वस्यापि तन्निवासस्य पितृ पितामह प्राप्ततया च श्रीरङ्गनाथस्य स्वकुलदैवतत्वेन स्वस्मिन् विशेषाभिमानवत्वात् स्ववासस्थाने सन्निहितत्वेन उपस्थितत्वाच्छेति प्रथमं कतृं योग्यमित्यर्थः । 
	अथापित्यादि परिहारसूवा अर्थितार्थपरिदानदीक्षिततया इत्यनेनाहमाविर्भविष्यामि वरदस्सर्वदेहिनां इत्यादि श्रीरङ्गमाहात्म्य वचनमूलकार्थितार्थ परिदानदीक्षितामिति श्रीवत्सांकमिश्रसूक्तिर्व्यज्यते । अमोघेति मनीषयेति विग्रहान्तरावच्छिन्न भगवत्स्वरूपस्य इष्टानिष्टाप्रापण निवारणप्रख्यापक समाख्याकत्वाभावादितिभावः ।
	''स्वस्य भाष्यार्थ प्रदापयितृत्वेनेति'' श्रीमानीषा सुदर्शनः किलपुराद्रङ्गे श्वरस्यागतः काञ्चीवित्तवत्सयात्र वरदं व्याख्यां तमं लक्ष्यत् । भाष्यं तत्श्रवणार्हतामपि निजावक्त्युस्तथा लभ्यतामालोच्यार्थंत्वषां विहाय नियतश्शुश्राव भाष्यामाहुः । इति पूर्वव्याख्यानानुगृहीतरीत्या कुलपरम्परया करिगिरि पति मङ्गलाशासनार्थं श्रीकाञ्चीपुरीनिवासिनः स्वाचार्यभूत वरदाचार्यस्यालम्भनमुखेन तत्सन्निधौ दशवारं श्रीभाष्यश्रवणस्य निर्विघ्नलम्भनमुखेन भाष्यार्थ प्रदायितृत्वं विवक्षितं अपि च ।
	को धर्मस्सर्वधर्माणां ऐषामे सर्वधर्माणां इत्यादि प्रसिद्धमाचार्यभिमतस्य पुरस्करणीयत्वमपि नियामकत्वेन विवक्षितं ।
	स्वस्य भाष्यार्थ प्रदापनघटकतया करिगिरिपतेर्मङ्गलाशासनार्थं आचार्याभिमत दैवतत्व लाभात् । अन्यच्च अहमेव परं तत्वं तर्शनं भेद एव च । इत्युक्तरीत्या श्रीकाञ्चीपूर्ण सूरिमुखेन करिगिरि पतेः श्रीभाष्यप्रर्वतकत्वेन तत्प्रयुक्तं स्वस्य भाष्यार्थ प्रदापयितृत्वमपि विनिगमकां इतरच्चमणिकर्णिकायां मारणार्थं परैर्विन्ध्याटवीं नीतस्य रामानुजस्य तत्क्षणएव परमुखभङ्गेन पुण्यकोटि विमानसेवा प्रदानेन सत्ताहेतुत्वं लब्धसत्ताकस्य शालाकूपतीर्थप्रदानलक्षणकैंकर्य -
लम्भकत्वं शअरीकाञ्चीपूर्णमुखेन महापूर्ण समाश्रयणोपदेशेन आचार्यसमाश्रयण रुचिजनकत्वं रुचिजननेन श्रीरङ्गयात्रां चिकीर्षतो रामानुजस्वसन्निधावेव द्वयाभिवृद्धिस्थले श्रीमधुरान्तकेस्वयमेवागत महापूर्ण समाश्रयण घटनं यतीश्वरेणोषितमब्दषष्ठीरित्युक्त 
श्रीभाष्यप्रवर्तनार्थंकन्यकाप्रदानन्यायेन विज्ञाप्ति कराचार्य मुखेन श्रीरङ्गराजाय रामानुजप्रदानं यस्यप्रसाद कलया इत्युक्तरीत्या स्वविषये श्रीयामुनाचार्यानुषित शरणागतेः सकलदिग्विजयपूर्वकं सरस्वतीदेवीमुखेन श्रीभाष्यकार नामधेयप्रदानेन सार्थकीकरणेन सिद्धान्तविजृम्भणहेतुत्वं च स्वस्य श्रीभाष्यार्थ प्रदानमूल व्यापारतया करिगिरिपतेः प्रथमसमाश्रयण हेतुत्वेन विवक्षितं । करिगिरिपति समाश्रयणमेवेत्यत्र प्रथममित्यादिना पूरणीयं । अनन्तरं वरदमित्यादि शअलोकस्वपदार्थ व्याख्यानावसरे वरदशब्देनेष्ववापिनानिष्टनिवृत्तेरपि सङ्ग्रहात् प्रणतार्तिहर पदपौनरुक्तिपरिहाराय वरदशब्दोनिष्टानिवृत्ति व्यतिरिक्त इष्टापर इति शंकां परिहर्तुं वरदशब्देन सर्वापेक्षित प्रदत्वमुक्तमित्यनुगृहीतं । वक्ष्यमाणरीत्या प्रणतार्ति पदे पुनरुक्ति परिहार सम्भवेन उपसंहारस्वप्रणतार्ति हरपदानुरोधेन उपक्रमस्ववर दशब्दस्य गोबत्वर्दन्यायेन संकोचोन युक्तः इति भावः ।
	''अत्र भावादीनां वकारोयं मङ्गलार्थः प्रयुज्यते'' इतिन्यायेनामृतबीजाक्षर भूतवकारस्यादौ प्रयोगात् मङ्गलसिद्धिरित्यपि अभिप्रेतं । वरंद्धतीति व्युत्पत्या विरुद्धमतिकत्दोषो न शंकनीयः । वरदशब्दप्रसिद्धिविरोधेन शंकाया अनवकाश पराहतत्वात् । द्विरदाद्रीशमित्यनेन समाश्रयणीयतोपयोगि सौलभ्यादि गुणजातं सूचितमित्यनेन द्विरदाद्रीशमिति प्रयोजनं अनुगृहीतं । तस्यायमभिप्रायः  द्विरदाद्रेरीशस्वामीति द्विरदाद्रिस्थानकत्वोक्त्या सन्निहितदेशवृत्तित्व लक्षणं सौलभ्यं कण्ठोक्तं । अत्रागत्यदोषावद्भिरस्माभिः सहावस्थान प्रतीतेस्सौशील्यं वात्सल्यं च अर्थात्  सिध्यति  ।  एकद्वेकदेशस्वामित्वोक्त्या सर्वस्वामित्वोपलक्षणाद्वाश्रयणो -
पयोगितयैक गुणोक्तौ अन्यस्यावश्यवक्तव्यत्वेन साहचर्यात्वा सर्वस्वामित्वसिद्धिः । यद्यपि दिङ्गागैरर्चित स्वस्मिन् पुरा विष्णुस्सनातनः ततो हस्तिगिरिर्नाम ख्यातिरासीन्महागिरेः इति पुराणवचनानुसारेण तिरश्चामप्यर्चनीयत्वेन द्विरदाद्रीशशब्देन सौलभ्य सिद्धिरित्यपि वक्तुं शक्यं । तथापि देवांशभूततया दिव्यज्ञानशक्ति विशेषोपपन्न दिग्गजापेक्षयाप्यतिनीचभूतास्मदादि सन्निहित देशवृत्तित्वरूप सौलभ्यमुखेन सौशील्यातिशयसिद्धिरेव उचितेत्यभिप्रायेण सौलभ्यादि गुणजातं सूचितमित्युक्तं स सौलभ्यादीत्यतद्गुण संविज्ञानो बहुव्रीहिः । सौलभ्यस्य कण्ठोतकत्वेन सूचितत्वासंभ्रवात् । 
तर्हि सौलभ्यमुखेन गुणान्तरदर्शनं किमर्थमिति शंकायां आश्रयणोपयोगि गुणेषु सौलभ्यस्य 
प्रधानत्वादितिसूचयितुं सौलभ्यादित्वेन गुणान्तर निर्देशः कृतः शुभाश्रयानुसन्धानंविना वेद्यदेवतानुसन्धाना संभवात् शुभाश्रयस्य पुरोवर्तित्वेन चाक्षुषत्वे वेद्धदेवतानुसन्धानमत्यन्त सुकरमिति समाश्रयनीयतोपयोगि गुणेषु सौलभ्यस्य प्राधान्यमनुसन्धेयं । श्रीनिधिमित्यनेन पुरुषाकारान्वय उक्त इति । निधीयतेस्मिन्नितिव्युत्पत्या श्रीयोवासस्थानमित्यर्थः । संसारतन्त्रवाहितया अनादिकर्मवश्यतया चा पुरुषाप्रायतामापन्नयोरीशजीवयोर्व्युत्पत्ति षटानुगृहीत श्रीशशब्देन श्रीयुतौश्रयते श्रृणोति श्रावयतीति व्यापार चतुष्टयद्वारा श्रृणाति श्रृणातीति अनिष्टानिवर्तकत्वेष्वप्रापकत्वयोः श्रवणात् घटोन मुखेन जीवेश्वकापुरुषात्वेन करोतीति श्रीनिधिमित्यनेन पुरुषाकारान्वयः कण्ठोक्त इत्यर्थः ।
	यद्वपि यस्याः कटाक्षवीक्षाक्षणलक्ष्यं लक्षितामहेषास्युरित्युक्तरीत्या स्वकटाक्षलेशमात्रेण सर्वाभीष्टासमृद्धि निदानभूतया श्रीमहालक्ष्म्या अपि निरतिशय भोग्यतया समाश्रयणीयस्य वस्तुनः सर्वाभीष्टप्रधान सामर्थ्यमप्रमेयं हि तत्तेजोयस्यसाजनकात्मजेत्यादयनुसारेण सर्व विरोधि निरसन सामर्थ्यं च श्रीनिधिमित्यनेन सिध्यति इति वक्तुं शक्यं ।
	तथापि कण्ठोक्तार्थ सिध्येव साफल्य सम्भवे आर्थिकार्थमादाय साफल्यकथनमयुक्तं । किं च मन्त्ररत्ने श्रीमच्छब्द नारायणशब्दयोः क्रमानुसारेणाश्रयण तत्तार्यापादक गुणजातोद्भोधकतयैव श्रीसबन्धस्योक्ततया अत्राप्युक्त वक्ष्यमाण गुणोद्भोदकतयैव श्रीसम्बन्ध उक्त इति युक्तं । करुणानिधिं प्रणतार्ति हरमिति पदाभ्यां आश्रितकार्यापादक कृपाज्ञान शक्त्यादिकं सूचितमिति । करुणानिधिमित्यनेन कार्यापादकगुणेषु प्रधानभूतत्वोक्त्या तत्सहचरित (मातृकायामेक पत्रं नष्टं) हरिपदेन विरोधिनिवृत्युक्तावपि न पौनरुक्त्यं । वरद प्रणतार्तिहरहरिशब्दैः अन्यार्थं प्रयुक्त्यैः विरोधिनिवर्तकत्व गुणकीर्तनस्य मङ्गलभूयस्यमुखेन बहुतर विघ्ननिवृत्तिसिद्धिहेतुत्वात् किं च सामान्यधर्मावच्छिन्नं विशेष्यां विशेषाधर्मो विशेषाणं तथा च घटरूपाप्यधीवीत्यादाविव द्विरदादिपदं विशेषाणपरं हरिपदं सामान्यधर्मावच्छिन्नपदं । तथाहि, करिगिरिपतेः दिव्यमङ्गलविग्रहप्राप्तिमस्ति तत्रवरदशब्देनोत्सवबेरस्यद्विरदाद्रीश पदेनान्त सरसि जलाधिवासेनावस्थितस्य हस्तिगिरिनाथ इत्युक्तप्राचीनमूल बेरस्य श्रीनिधिपदेन संपन्नत्व 
वरकुमारत्वनिमित्तमुखेन द्रमिडभाषाया लोकव्यवहारसिद्धयोः बलबेरशयनबेरयोः करुणानिधिपदेन द्रविडभाषाया लोकव्यवहार प्रसिद्ध सार्वजनीन मूलभेरस्य 
प्रणतार्थिहरपदेन स्नपनभेरस्य च लाभेन दिव्यमङ्गलविग्रहप्राप्तिकीर्तनेन मङ्गलभूयस्तसिध्या वरदादि पञ्चकस्य विग्रहविशेषावच्छिन्न भगवत्परत्वेपि नवैय्यर्थ्यं शंकावकाशः । अत एवहि ''श्रीकाञ्चीपूर्णसूरिभिः वरदराजाष्वके नमस्तेशैलेश श्रीमन्नम्बुजलोचन । शरणं त्वां प्रपन्नोस्मि प्रणतार्ति हराच्युत'' इति । प्रथमश्लोकेन विग्रहचतुष्टाय विशिष्टां करिगिरिपतिमनुसन्धाय समस्तप्राणेत्यादि द्वितीयश्लोकेन करुणाप्रार्थनमुखेन द्रविडभाषाया प्रसिद्धं सार्वजनीनमूलबेरमनुसन्धाय श्रृतीयश्लोके पाहिमां वरदप्रभो इति उत्सववेरमनुसन्धाय पुनरादरातिशयेन देवराजदयासिन्धो इत्यादि सार्धश्लोकेन उत्सवभेरप्रसिद्धमूल बेरयोरनुसन्धानं कृतं अत एव न्यासतिलके वेदान्ताचार्यैरपि न्यास्वाम्यकिञ्चन श्रीमन्निन्यनेन भीष्टा वरदेत्यनेन वरदस्वीकुरूस्वयमित्यनेन त्वमेव करुणाकरेत्यनेन प्रणतार्थि हरप्रभो इत्यनेन च विग्रहषष्टी विशिष्टा करिगिरिपतिविषये शरणागतिरनुन्मिषितेत्यनुसन्धेयं । न चैवमपि हरिपदवैय्यर्थं नारायणात्मक देवता विशेषारूप विशेष्यालाभस्य देवतान्तरव्यावर्तकतया प्रसिद्धहरिपदेनेव पुराणादि प्रसिद्धैर्वरदादि पदैर्झटित्य लाभेन शंखचक्रादि चिह्नित विग्रहसामान्यकीर्तनेनापि मङ्गलभूयस्त्वलाभेन च हरिपदसाफल्यस्य च वज्रलेपायितत्वात् । एतत्सर्वं हरिपदेन विशेष्याभिधायिना इत्यादि सूक्त्यभिप्रेतत्वेनानुसन्धेयं । अत्र विघ्ननिर्वृत्तिस्सिध्यतीति सूचितमित्यनेन शरणं यामीत्यस्य निर्विघ्नसमाप्त्युपायत्वे साध्यवस्त्यां इत्यर्थमिति सूचितं । बहिरित्यादि द्वितीयश्लोकावतारिका च महागुरुभिस्तूलिकायामित्यर्थमुक्ता । भगवत स्वतोनिष्टनिवर्तने प्रधानं परिकरंतं स्वाश्रितानिष्ट सुदर्शन नमस्यतीत्यनेन वरदप्रणतार्ति हरहरिशब्दैरनिष्टानिवर्तकत्व गुणानुसन्धानात् तत्र प्रधानपरिकरत्वेन सुदर्शनोपस्थितौ तन्नमस्कारः क्रियत इति संकतिरभिप्रेता । प्रधानपरिकरभूतेत्यनेन विष्वक्सेनाध्यननुसन्धाने नियामकमुक्तम् । प्रधान परिकरत्वं च येनाव्याहतसंकल्पमित्याचार्य सूक्तावेव स्पष्टमिति हृदयं यद्वा इष्टा प्रापणे प्राधान्यंविना अनिष्टानिवारणे प्राधान्यं विवक्षितम् । अत एव तमच्छेदीति अव्याहतेतीचानिष्टनिवर्तनप्राधान्य माचार्यैरेवानुगृहीतं सुदर्शनं नमस्यतीत्यनेनतं नामकरणं चैवदास्यमेतत्चतुर्विधं इत्युक्तरीत्या आचार्यविषये सुदर्शनस्य विशेषकटाक्षसद्भावादपि 
तन्नमस्कारः क्रियत इति सूचितम् । अयमत्र श्लोकार्थो अभिप्रेतः ।
	''बहिश्चाचश्च बहिरंतः बहिरंतश्यते तमसीच बहिरन्तस्तमसी 
बहिरन्तस्तमसोच्छान्दनं शीलमस्येति महिरन्तमच्छेदि ज्योतिर्यस्य तदित्यर्थः'' सुदर्शन शब्दस्य देवताविषये नपुंसकत्वात् तमच्छेदि ज्योतिषामित्यनुक्तिः । तमश्शब्देन श्लेषवृत्या अन्धकारस्तमोगुणश्शोच्यते ।
	अत्र, न तत्र सूर्यो भाति न चन्द्रतारकमित्यादि प्रसिद्धस्य सुदर्शनस्य तस्यभासीति भगवत्तेजोरूपतयोक्तस्य बाह्यतमोनिरासकत्वोक्तिः दृष्टान्तार्धौ यथा बाह्यतमोनिरसनं तद्धतेषिकातूलमित्यादयुक्तरीत्या सुदर्शनतेजसोतिसुकरतद्वदान्तर तमोनिरसनमपीति अनेन शुद्धसत्वविरोधि रजस्तमोनिबर्हण द्वारेण ज्ञानप्रसरणद्वारभूत मनोधिष्टात्र देवतात्वात् सुदर्शन नमस्कारः क्रियते इत्यनुसन्धेयं । सुदर्शनस्य विशिष्यावन्दने नियामकान्तरं उत्तरार्धेनोच्यते । येनेत्यादियेनेति तृतीयातस्याव्याहतौ कर्तृत्वेन करणत्वेनान्वयः । एकस्मिन्नेव स्वातन्त्र्य विवक्षायाः साधक तमत्वविवक्षायास्च सम्भवात् कर्तृत्वे साधकतमत्वे च मूलंसंकल्पाधिष्टत्वमेव संकल्पादिशात्रत्वं भगवता संकल्पमात्रकृते तत्फलोपाधायकव्यापार कलपन्यासाधरण्येन संपादनपूर्वकं संकल्पस्य फलोपहित करणमेव ।
	अस्मिन् पक्षे येनेत्यस्याव्याहतपदेन समासैकदेशेनान्वयः । अथवा इत्थंभूत लक्षणे तृतीयमाश्रित्य यत्स्वरूपज्ञाप्याव्याहत संकल्पवन्तं भगवन्तं विदरित्यर्थः । भगवानव्याहत संकल्पवान्सुदर्शनरूप परिकरवत्वात् इति ज्ञाप्यज्ञापकभावोपानुसन्धेयः । लक्ष्मीधरं वास्त्वित्यस्यकश्रीश्रिय इत्यादयनुगृहीतरीत्या सर्वचेतनानां सर्वातिशयाधायिन्या लक्ष्या अपि अतिशयाधायकं वस्तु सर्वप्रकारेणापि यत्तयाज्ञातुमशक्यत्वेनाप्रमेयमित्यर्थः । अतस्सर्वकार्यनिर्वर्तन समर्थोऽपि भगवानित्याश्रृत सुदर्शनानुजिझृक्षया निरंकुश स्वातन्त्र्येण तन्मुखेनैव संकल्प फलोपधानं कारितवानिति भावः । विदुरिति श्रृतिस्मृति इतिहासपुराणपञ्चरात्र परिशीलन शालिननो विदुरित्यर्थः । श्रृतिस्मृत्यादिकञ्च विस्तरभयास्नेहलिख्यते । इत्थं सुदर्शनस्य मनोधिष्ठात्रदेवतात्वात् । आचार्यस्य तं नामकरणात् भगवत्संकल्पाधिष्ठान देवतात्वाच्च विशिष्यासुदर्शन नमस्कारः कृतइत्यनुसन्धेयम् । सम्यगित्यादि तृतीयश्लोकावतारिकापि तूलिकायामित्थमुक्त्वा । अथ गुरूपासनं कुर्वन् परमगुरुं व्यासं तत्कथोपकारख्यापनमुखेनस्तुवन् नमस्यति सम्यगित्यंतेन 
। अथाभीष्टादेवतोपासनान्तरमित्यर्थः । अत्र गुरूपासनस्य देवतोपासनानन्तर्यं युक्तमिति आचार्यैस्समर्थयिष्यमाणमभिप्रेतम् । गुरूशब्देन व्यासरामानुजाचार्य वरदार्याविवक्षिताः । अनेन पूर्वश्लोकद्वयस्य वक्ष्यमाण श्लोकत्रयेण सङ्गतिरुक्ता वरदसुदर्शनयोः व्यासादयपेक्षया 
देवतात्वेपि पूर्वोक्तरीत्या आचार्यकोटिनिवेशस्यापि आचार्याभिमतत्वात् तदुभयनमस्कारानन्तरं व्यासाद्याचार्य नमस्कार एव कृतः । न तु श्रीरङ्गतिविशेषेण उत्तरत्रप्राप्त इति वक्ष्यते । परमगुरूव्यासमिति रामानुजार्याद्यपेक्षया प्रथमनमस्कारेहेतुरुक्तः । तत्वतोपकारख्यापनेनेत्यनेन सम्यगित्यादि विशेषणप्रयोजनमभिप्रेतं । सम्यक्त्वं न्यायविशेषणम् । वेदशास्त्राविरोधित्वं सम्यक्तं न्यायकलापशब्देन पूर्वोत्तरमीमांसान्याया विवक्षिताः । उपबृह्मितवेदायेति वेदसामान्योपबृह्मिणस्य वक्ष्यमाणत्वात् । कलापशब्दस्त्प्रतिपादक सूत्रपदः । भारतेन चेत्यनेना वैरुपपात् यद्वान्यायमुखेन सत्रे उपबृहमणम् । न्यायं विना उपदेशमुखेन भारतमिति वैरूप्यमभिप्तेतं महतीत्यनेन यदिहास्तितदन्यत्रयस्नेहास्ति सतत्वचित् इति तार्किकवैदिकसकलार्थनिर्णयाधिकृतत्वेन शब्दविस्तररूपं भारतः पञ्चमो वेदः इत्युक्तं वेदसाम्यरूपं स्वरूपाधिवयं च विवक्षितं । महत्वात् भावत्वाच्च महाभारतमुच्यते इत्यादि कमप्यत्राभिप्रेतं । स्तुवन्नमस्यतीति गुणकीर्तनं नमसोक्तिश्च मङ्गलमिति भावः । नमस्यतीत्यनेन मूले व्यासाय नमस्करोमीत्यर्थः  सूचितः । एवमनितरसाधारण जगदुपकारे हेतुरुक्तो मूले । विष्णव इति विष्णोरावेशावतार भूतायेत्यर्थः ।
	यद्वपि ब्रह्मरुद्रार्जुनव्याससहस्रकरभार्गवाः अनुपास्याः मुमुक्षूणां यथेन्द्राद्याहिदेवताः  इत्युक्ततया मुमुक्षुभिर्व्यासादिकारस्वोनुपास्यः तथापि ब्रह्मसूत्रकर्तुः भारतकर्तुश्च व्यासस्यसात्विकाग्रेसरतया अहिर्ब्रुध्य संहितादि प्रवर्तकरुद्रस्येव श्रीविष्णुपुराणकर्तुः पराशरस्येव च मुमुक्षुभिः नमस्कार्यत्वं युक्तमित्यभिप्रेतं । अत्र अपब्रह्मित वेदायेत्यत्र भगवान्वेदव्यासः स्वशिष्यभूत जैमिनिमुखेन पूर्वभागव्याख्यानं कारितवान् आचार्यस्तुते गतिं वक्तेति न्यायेन स्वयमेव हि उत्तरभआग व्याख्यानं कृतवानिति संप्रदायोभिप्रेतः । तस्मा इति तुरीयश्लोकावतारिका । तूलिकायामित्थंमुक्ता गुरुपरम्पराहारनायक मणिभूतं भाष्यकारमपिस्तुवं नमस्यति । तस्मा इतीति अथसूत्रकार नमस्कारानन्तरमित्यर्थः । स्वव्याख्येय भाष्यमूलभूत सूत्रकृन्नमस्कारानन्तरं स्वव्याख्येय भाष्याकृति 
नमस्कारोग्रन्थक्रमात् वक्त्रृ क्रमात् स्वप्रतिपत्तिक्रमाच्च युक्तमिति भावः । भाष्यकारापेक्षयापूर्वापर भूतानां ग्रन्थकरणेनोपकारकाणां नमस्कारे हेतुमाह । गुरुपरम्पराहारनायकमणिभूतमिति नायकमणेः हाराविनाभूतत्वात् तत्सेवया हारासेव्यवत् । गुरुपरम्परासेव्यार्थसिद्धेति भावः । स्तुवं नमस्यतीति पूर्ववत् नमस्यतीत्यनेन 
रामानुजाचार्याय नमस्करोमीत्यर्थस्सूचितः बहिर्ज्वरोप्रामाख्यं पौरूषे यत्वमूलका प्रामाख्यप्रतिपादनत्समुद्भूतस्सर्वधाभोदकत्वा भाव इति यावत्बहिर्ज्वरस्याष धादिनेव सर्वधाभोधकत्वा भावस्य पौरूषेय व्युत्पादकन्यायैस्सुगमैस्सुनिरासत्वात् ।
	अन्तर्ज्वरशंकरादिभिः विपरीतार्थ प्रतिपादन समुद्भूताप्रमाणो प्रवृत्तिस्वास्स्यानुगुणार्थ प्रतिपादकत्वा भावः । शंकराधिकृत परीतार्थ प्रतिपादन मूलभूतन्यायानां दुर्गहतया तन्निरासकन्यानां ततोपि दुर्गहतया अस्थिगतज्वरवत् र्यथावदर्थभोदकत्वा भावस्य सुनिरासत्वा भावात्  तत्र वेदप्रमाण्ये पूर्वमीमांसान्यायोपजीवनेन भाष्यादि प्रवृत्याबहिर्ज्वरशमननस्यानपेक्षिततया शंकरादिकुद्रृष्टि निरसनेतज्ज्वर शमनस्यापेक्षिततया च श्रीभाष्यकारश्रृतिस्मृति सूत्राणामन्तरज्वरशमयदित्यभिः विपरीतार्थ प्रतिपादनेन समुद्भूत व्याकुलत्वमित्यर्थ इति । तत्र श्रृतिमात्रस्यान्तर्ज्वरं श्रीमति वेदार्थ संग्रहे स्मृतिमात्रस्यान्तर्ज्वरं गीताभाष्येसूत्रमात्रस्यान्तर्ज्वरं सारदीपयोः श्रृतिस्मृतिसूत्राणां सर्वेषामन्तर्ज्वरो श्रीभाष्येच शमयतिस्मेति मूलार्थोनुसन्धेयः । परमयोगि न इति पद प्रयोजनं चेत्तमुक्तं तूलिकायां परमयोगि न इत्यनेन यथायोगीर्स्पशः वैभव अत्रायमभिप्रायः योगसन्नज्वर निवर्तयः एवमयमपि सशक्ति वैभवेन श्रृत्यादिना मन्तर्ज्वरं मशीशमदिति......सूचितमिति.........हनोपाय ध्यानसङ्गतियुक्तिष्वतिकोशपाठात् अष्टाङ्गयोगिविषये योगशब्दोध्यानपरः भाष्यकारविषये अर्थं बुध्वा शब्दश्चनेति न्यायेन भाष्यारम्भमूलभूतं प्रणिधानं योगशब्दार्थः । तत्राष्टाङ्गयोगीमणिमन्त्रौषदादिरूप स्वशक्ति वैभवेन परेषां शारीरं ज्वरन्निवर्तयति भाष्यकारस्तु अविस्तृतत्व सुगम्भीरत्व दृढतरप्रमाणोपपत्ति अनुसन्धानमूलकत्वादि बहुतरकल्याण गुणविशिष्टातिविचित्र वाक्यरचना सामर्थ्यरूपस्वशक्ति वैभवेन कुदृष्टि निरसनपूर्वक तत्वज्ञानोतो पादनद्वारा सर्वेषामात्मनां स्वरूपगतं यथा वदर्था प्रतिपत्तिरूपंज्वरं निवर्तयति । परमयोगिन इत्यत्र 
प्रणिधानरूपयोगस्य परमत्वं क्रद्रुष्टि निरसनेन तत्वज्ञानोत्पादनद्वारा सर्वचेतनोज्जीवन हेतुत्वं अशीशमदितिशमेर्व्यन्तादिलुङ्त्यभिप्रेतम् । अथ साक्षात्स्वाचार्यं वरदाचार्यं नमस्यति वन्देहमितीति पञ्चमश्लोकावतारिका तूलिकायामुक्ता स्वव्याख्येय भाष्यकतृ नमस्कारानन्तरं तद्भाष्योपदेष्टे नमस्कारो युक्त इति साक्षादित्यस्यभिप्रायः श्लोकेवत्साभिजनभूषणमित्यनेन सचार्यवंशोज्ञेयः इत्यर्थः सूचितः । भाष्यामृतशब्देन भक्तामृतवत् विश्वजनानुमोदनत्व 
सर्वार्थदत्वसाम्यं सूचितम् । संजीवयतीत्यनेन व्यपगतप्राणात्मसंजीविनीमित्यर्थस्सूचितः मामपीत्यपिशब्देन भौमत्वामृतलाभयोर्विरोधोदयोच्यते । अहमस्म्यपराधानामालयः इत्याद्युक्तप्रकारेण संजीवनस्यात्यन्तायोग्यमपि मां वात्सल्यादि गुणातिशयेन संजीवयतीति वार्थः । षष्ठी श्लोकावतारिका तूलिकायामित्थमुक्ता भाष्यस्य प्रस्तुतत्वात् तत्वार्थज्ञापकतयाचार्य तुल्यत्वाच्च भाष्यं प्रणमति प्रपदय इतीति । मृतसंजीवत्वेनाचार्योपदिष्टतया भाष्यस्य प्रस्तुतत्वात् आचार्यनमस्कारानन्तरं भाष्यनमस्कारो युक्त इति तत्वार्थोपदेष्टुरिव तत्वज्ञानकरणस्यापि तत्वज्ञानप्रयोजकत्वेनाचार्य तुल्यत्वात् श्रीभाष्यनमस्कारस्याचार्य नमस्कारेष्वन्तर्भावश्चयुक्त इत्यर्थः । आचार्यतुल्यत्वादित्यनेन श्रीभाष्यस्य चेतनरूपशब्दात्मकत्वेन चेतनाधिष्ठानं विनानिर्विघ्नसमाप्त्युपायत्वानुसन्धानरूप प्रपदन विषयत्वा संभवेपि सर्वत्राभिमानि देवताभूतस्य भगवत एव श्रीभाष्याभिमानिदेवतात्वेनाबिमान्यभिमतयोरभेदाद्यवसायेन श्रीभाष्यात्मना आचार्यतुल्यो भगवानेव निरुक्तप्रपदन विषयत्वेन विवक्षित इति सूचितम् । अयमत्र प्रणवाकारमितिसूक्तेरभिप्रायः । प्रणवाकारं भाष्यं अपरं रङ्गमिव प्रपद्य इति पूर्वार्धान्वयः । रङ्गमिव प्रपद्य इत्यनेन विमा संप्रणवाकारमित्यादौ श्रीरङ्गविमानस्येवाभिमानि देवता प्रसादार्थः श्रीभाष्यास्याप्यनुसन्धानं युक्तमितिध्वन्यते । अपरमिति प्रसिद्धनृत्तस्थलव्यावृत्तिः । मुक्तिबीजमनुत्तममितिवत् यस्मात् परंनास्ति तदपरमित्यर्थः । श्रीमहालक्ष्मया आश्रृतरक्षणंजनितहर्ष प्रकर्षेण नृत्यस्थानतया श्रीरङ्गविमानं सर्वोत्तममित्यर्थः । अपरं रङ्गमित्यनेन पर्याय श्रीरङ्ग विमानत्वविवक्षायामिव शब्दानन्वयः । भाष्येनुसन्धेयं श्रीरङ्गविमानसादृश्यमुपपादयति प्रणवाकारमिति । विमानं प्रणवाकारमित्यादौ आकारशब्दस्य संस्थानरूपाकृतिवाचित्वात् श्रीरङ्गविमानस्य प्रणवरेखाकृतिसदृशाकृतिमत्ववत् श्रीभाष्याद्यादिमध्यावसानेषु अकारोकारमकारवत्वमद्रृष्टार्थमनुसन्धेयमितिभावः । प्रणवाकारं भाष्यमिति उद्देश्य विशेषणत्वेन निर्देशमहिम्नाप्ययमेवार्थ इति संप्रदायः । एतेन प्रणवसदृशं रङ्गमिव च स्थितमित्यर्थ इति स्थितपदाध्याहारेण पूर्वार्धमुपमानद्वयपरमिति दूरोत्सारितं प्रणवकारमित्यस्य रङ्गसादृश्योपपादक मत्रापरत्वे उत्तरार्धानवतारप्रसङ्गेन उत्तरार्धोक्त धर्मस्यत्रितय साधारणत्वेन च प्रणवाकारमित्यस्य प्रणवसदृशंमित्यप्यप्यर्थमभिप्रेत्यं उत्तरार्धमवतारितं तूलिकायाम् । प्रणवरङ्गयोर्भाष्यस्य च उपमानोपमेयभावे हेतुमाह 
परस्येतीति सद्ब्रह्मात्मादि सामान्य शब्दानामिति पूर्वाचार्यव्यवहारानुसारेण ब्रह्मेति सामान्यशब्द इत्यवादस्यापि सद्भावात् परस्य ब्रह्मण इति परशब्दविशेषित ब्रह्मशब्देन नारायणस्येत्यर्थो लभ्यते । शेषित्वं स्वामित्वं प्रणवे अकारेण विष्णुवाचिना लुप्तचतुर्यन्तेन नारायणस्य शेषित्व प्रतिपादनादकारवाच्यस्यैव नारायण शब्देन मन्त्रशेषनिर्देषाश्च प्रणवे नारायणस्य सर्वस्वामित्वं स्फुटमीक्ष्यते । श्रीरङ्गविमाने च तारामन्डोदर्यादीनां भगवद्विग्रहसेवामात्रेण सर्वस्वामित्व निर्णयोजात इति श्रीरामायण संप्रदायानुसारात् । एष इश इति निर्णयं त्रयीभागधेय रहितेषुनोदिशेत् । हस्तिधामनिननर्णयेतकः । देवराजमयमीश्वरस्त्वितीति । श्रीवत्सांकमिश्र सूक्त्यनुसाराच्च श्रीरङ्गविमाने भगवत्स्सवर्वस्वामित्वं प्रत्यक्षणेक्ष्यते । श्रीभाष्यशैवकुद्रृष्टिनिरसनेन श्रीमन्नारायणस्य बहुप्रमाणोपपत्तिभिस्सर्व स्वामित्व समर्थनात् । भगवतस्सर्वस्वामित्वं स्फुटमीक्ष्यते । किंच श्रीरङ्गविमाने शेषशायित्वस्य प्रत्यक्षसिद्धतया सकलकलं पुरमेतत्ज्जातं संप्रति सुधांशुबिम्बमिवेत्यत्र सकलकलशब्दवत्व समस्त कलावत्वयोरेकशब्दोपादानेन साधारण धर्मलाभवत् प्रकृतेपि स्वामित्व स्वामित्व शेषशायित्वयोरेक शब्दोपादानेन तल्लाभसंभवात् श्लेषव्यृत्या भगवतश्शेषित्वं स्फुटमीक्ष्यते । तत्र स्वामित्व प्रकाशकत्व रूपार्थएवानुसन्धेयगुणः अतस्तद्गुणानुसन्धानमेव प्रकृते मङ्गलरूपम् । श्लेषवृत्या अर्थान्तर प्रतिपादनेन रसस्फूर्तिस्तु काव्येष्विवानुषङ्गीकं प्रयोजनमिति तात्पर्यम् । तदेतत्सर्वमभिसन्धायानुग्रृहीतं तूलिकायां अनेन श्रवणमननध्यानदर्शन क्रमप्रतिपादनेनेत्यर्थः । मोक्षोपयोगि ज्ञानं तत्वमसीदिवाक्यजन्यशब्दज्ञानुमेव नतु श्रवणमननध्यानदर्शनानि तेषां भेदवासनानिरासापयिकत्वादिति स्वामित्व शेषशायित्वयोरेक शब्दोपादानेन तल्लाभसंभवात् श्लेषव्यृत्या भगवतश्शेषित्वं स्फुटमीक्ष्यते । तत्र स्वामित्व प्रकाशकत्व रूपार्थएवानुसन्धेयगुणः अतस्तद्गुणानुसन्धानमेव प्रकृते मङ्गलरूपं । श्लेषवृत्या अर्थान्तर प्रतिपादनेन रसस्फूर्तिस्तु काव्येष्विवानुषङ्गीकं प्रयोजनमिति तात्पर्यम् । तदेतत्सर्वमभिसन्धायानुग्रृहीतं तूलिकायां अनेन श्रवणमननध्यानदर्शन क्रमप्रतिपादनेनेत्यर्थः । मोक्षोपयोगि ज्ञानं तत्वमसीदिवाक्यजन्यशब्दज्ञानुमेव नतु श्रवणमननध्यानदर्शनानि तेषां भेदवासनानिरासापयिकत्वादिति परसिद्दान्तः । श्रवणमननध्यानदर्शनानि साक्षात्परंपरया वा अदृष्टद्वारकपरमपुरुषार्थ लक्षण मोक्षसाधनानिति स्वसिद्धान्तः ।
	स च वाक्यार्थ ज्ञानसाध्यध्यानादयुक्त्यास्वतन्त्रवाक्यार्थ ज्ञानाद्यनुक्त्या च सूचितः 
इत्यर्थः । अत्र दृष्ट्वां श्रीरङ्गधामनीत्यनेन द्रृष्ट्वाव्योध्यातव्य इत्याद्युक्तं । यद्दर्शनसमानाकारज्ञानं तत्फलीभूतयोगिप्रत्यक्षं तत्फलीभूतं सदा पश्यन्तीत्याद्युक्तं साक्षद्दर्शनं च व्यज्यते । तेनास्मदाचार्याणां  श्रीरङ्गनाथशुभाश्रयदर्शनेन मुक्तिकालीन ब्रह्ममानुऊभवपर्यन्त फलसिद्धिरिति पूर्वाचार्य विषये श्रीरङ्गनाथस्सर्वफलहेतुरिति गुणानुसन्धानमपि ज्ञानसर्वभेददर्शनं प्रयोजनमित्यनुसन्धेयं । ज्ञानपर्यभेदाश्चेति चकारेणस्वयं प्रयोजन ज्ञानपर्वभेदास्समुच्चीयन्ते । न च श्रवणादेर्दर्शन समानाकार ज्ञानहेतुत्वेपि प्रकृतेद्रृष्टमिति पदोक्तमुख्य चाक्षुषज्ञानहेतुत्वं न सम्भवतीति वाच्यं निरतिशयभक्तिरूपतापन्नदर्शनस्यैव मोक्षसाधनतया स्तम्भादिदर्शन तुल्यं स्मदादि चाक्षुषज्ञानव्यावृत्तपूर्वाचार्यगत श्रीरङ्गनाथ शुभाश्रयविषयक मुख्यचाक्षुषज्ञानस्य परमभक्ति रूपतया च तत्द्गत श्रवणमननध्यानानां तादृशदर्शन हेतुत्व संभवादित्यनुसन्धेयम् । अष्टमश्लोकावतारिका तूलिकायामित्थमनुगृहीता । एवमिष्टदेवता गुरूपासनरूपमङ्गलं कृत्वा आशीर्वादरूपमङ्गलमाचरति प्रमाणं चेतीति । स्वाचार्याभिमतदेवतया नामधारणेन स्वाभिमतदेवतायास्त्वव्याख्येय भाष्याभिमानि देवतायास्त्वकुलदेवतायाश्च प्रथद्वितीयष्टष्ठसप्तमश्लोकैः स्वव्याख्येय मूलभूतसूत्रकर्तुस्स्वव्याख्येय भाष्यकृतः स्वस्य भाष्योपदेष्टुश्च तृतीयचतुर्थपञ्चमैश्च प्रीणन व्यापारात्मक मङ्गलाचरणानन्तरं अष्टमनवमश्लोकाभ्यां प्रकृतापेक्षितप्रार्थनारूपं मङ्गलंचाचरतीत्यर्थः श्लोकेसात्विका इति पदं विभक्ति विपरिणामेन सात्विकप्रमाणं सात्विकं प्रमेयं चेत्याकृष्यत इत्यभिप्रेत्य मुमुक्षोद्धेशेन प्रवृत्तंशास्त्रं सात्विकं प्रमाणं सात्विक सात्विकस्सतुविज्ञेयस्सर्वे मोक्षार्थचिन्तक इत्युक्तेः त्रिवर्गप्रतिपादकशास्त्रंतु त्रैगुण्यविषयवेदा इत्युक्तरीत्यामिश्रसत्ववत्रिवर्गाद्युद्देशेन प्रवृत्तत्वान्नसात्विकं महान्प्रभुर्वैपुरुषसत्वस्यैषप्रवर्तकः 
। परमसत्व समास्रायक इत्यादि प्रसिद्धः पुरुषोत्तम एव सात्विकं प्रमेयमित्यभिप्रायेणार्थोनुगृहीतः प्रमाणं वेदः प्रमेयं परं ब्रह्मा सात्विकाः प्रमातारोममुक्षवः इति प्रमाणप्रमेय शब्दयोः स्वरसतः प्रमाणप्रमेयश्रेष्ठ परत्वादिति भावः ।
	अत एव प्रमाणं वेद इत्यत्र वेदशब्दो वेदान्तपरः उत्तरार्धस्यायमभिप्रायः प्रमाणस्यजयोनाम प्रमाणश्रेष्ठ्यहेतूनां प्रकाशः प्रमाणस्यारिष्वञ्चा प्रामाण्य निरासकहेतूनामपार्थ प्रतिपादन निरसन हेतूनां चा प्रकाशः प्रमेयस्यजयोनाम स्वरूपरूपगुणविभूतिभिरपरिच्छिन्नत्व सर्वोत्तमदेवतात्व हेतूनां  च प्रकाशः । प्रमेयस्यारिष्वंच शैवमायावादनिरासक हेतूनामप्रकाशः । प्रमातॄणां जयोनाम वादजल्परूप 
कथायां सर्वपरवादिदत्तजयपत्रिका लाभः तेषामरिष्टंच स्वैः परवादिभ्यो जयपत्रिकादानप्रसक्तेः सदा सर्वत्रेत्यनेन निरुत्कजयारिष्टनिवृत्योर्देशकालासंकोच उक्तः प्रमाणादिजयारिष्टनिवृत्योप्रकारा संकोचोनाम सिद्धान्तस्थापकेषु सर्वेष्वापि पुरुषेषु ज्ञातृक्त्ववक्तृत्व कल्पकश्च सामर्थ्या संकोचः अत्र प्रमेयजये प्रमाणजयोहेतुः प्रमाणजये प्रमात्रृजयोहेतुरित्यनुसन्धेयं । प्रथमसप्तमश्लोकयोराचार्याभिमतदेवता कुलदेवतारूप प्रमेयद्वयस्यं बहुगुण वैशिष्ट्यानुसन्धानात् तृतीयश्लोकेसूत्र भारतवेदानां चतुर्थेश्रृतिस्मृति सूत्राणां षष्टे श्रृत्यन्तेष्विति वेदान्तानां च गुणविशिष्ट वेषेणानुसन्धानात् द्वितीयश्लोके प्रमात्रग्रेसरस्य सुदर्शनस्य अनन्तरं वेदव्यासवरदाचार्य रामानुजाचार्यानां च साधारणगुणविशिष्ट वेषेणानुसन्धानाच्च तेषु भक्तिभूमोदयो न परसमृद्धिरूप मङ्गमेव सप्तमश्लोके प्राधान्येनानुमतं मङ्गलाचरणं वस्तुस्वभावात्सिध्यतीति प्रकृतसङ्गतिरित्यपि वर्णयन्ति नवमश्लोकावतारिका तूलिकायामित्थमनुगृहीता । भाष्यवचसांस्वार्थ प्रकाशनप्रार्थनयाप्याशीर्वादं करोति अविस्त्रृता इति । 
	अत्र पूर्वोक्तप्रमाणादिजयस्य भाष्यार्थज्ञानाधीनत्वात्तटज्ञानं प्रार्थयत इति सङ्गतिरभिप्रेतौ । अयमत्र श्लोकार्थः अविस्त्रृता इति अनपेक्षितार्धांशेविस्ताराभावः, अपेक्षितांशे च शब्दविस्तराभावश्च विवक्षितः । अपेक्षितांशे शब्दविस्तराभावे उपपादकानुक्त्या प्रतिज्ञामात्रत्वं स्यादित्यत्राह गम्भीरा इति । शब्दविस्तराभावेपि बहूपपादक परशब्द संदर्भविशेषात्तन्तात्पर्य ज्ञात्रॄणामुपपादकलाभःसम्भवतीति भावः । गम्भीरत्वंहि जलस्य तलापरिज्ञानरूपमगाधत्वं । अत्रापि तत्तत्पदसूचितोपपादकार्थानामियत्तयाज्ञातुमशक्यत्वं गम्भीर्यं ; तहर्यभोदकत्वं स्यादित्यत्राह । गुगम्भीरा इति गूडार्थस्यापि वावयस्य श्रोत्रबुद्धियोग्यतानुसारेण सुखेन भोदकत्वं सौष्टवं विवक्षितं ।
	अतएवहि गजस्यचालयितुमशक्या श्रीभाष्यकारसूक्तिरिति प्रवाद उपपद्यते । रामानुजमुनेर्गिरइत्यमेन सारदीपसंग्रहश्रीभाष्यगीताभाष्याणि विवक्षितानि । प्रसादः प्रसन्नता निर्मलतेति यावत् । प्रकृतेलक्षणानुषङ्गाध्याहार विपरिणाम व्यवधारणादि रूपममलमभिमतम् । तथाचाक्षरपदवाक्यसंदर्भस्वारस्योपलक्षेतसूक्तीनां बोदकत्वं प्रसादेन प्रदर्शनमिति गम्भीरत्वादत्यन्ताभिमतत्वाच्च । अखिलं स्वंभाव दर्शयन्ति इत्युक्तं दृदं पुनः पुनः परिशीलनेपि अप्रामाण्यशंकालेशानर्हत्वं दार्ढ्यं अत्र दर्शयन्त्वीति सूक्त्यभिमानि 
देवताभिप्रायेण प्रार्थनाकृतेत्यनुसन्धेयम् । दशमश्लोकावतारिका तूलिकायामित्थमनुगृहीत । स्वप्रकृतेर्भाष्यभपक्तिमूलत्वकथनेन स्वग्रन्थस्य प्रेक्षावदुवादेयत्वं दर्शयति । श्रीरङ्गेशीतिति । यस्य देवे पराभक्तिर्यतादेवे तथागुरौ । तस्यैते कथिताह्यर्थाः प्रकाशन्ते महात्मनः इति श्वेताश्वतरसुबालोपनिषच्चरममन्त्रानुसारेण गुरूभक्तेः यथावदर्थज्ञानहेतुत्वं अभिप्रेत्यानुगृहीतम् । स्वप्रवृत्तेरित्यादि । श्रीरङ्गेशाङ्गयालब्धव्याससज्ञामि इत्यनेन व्यास्थं नैकतया स्थितमित्यादि प्रसिद्ध प्रवृत्ति निमित्तक व्याससंज्ञाया आचार्यविषये दशवारं गुरुकुलवासेन श्रीभाष्यश्रवण पूर्वकं गुर्वनुमत्यैव श्रृतप्रकाशिकाया आचर्यैर्निमाणात्तादृशगुणनिबन्धनतया श्रीरङ्गराजेन प्रदानं कृतमिति सूच्यते । श्रृतप्रकाशिका प्रवर्तकत्व निबन्धनवेदान्ताचार्यसंज्ञा प्रदातुस्तन्मात्र विषये गुणकृतनामधेयं हि कैमुत्यसिद्धम् । अनेन स्वग्रन्थस्योपादेयत्वे प्रथमो हेतुदर्शितः । सुदर्शनमित्यनेन मनस्तत्व भगवत्संकल्पादिष्टानदेवताकटाक्षपूर्णपात्रत्वरूपोग्रन्थो  पादेयत्वेद्वितीयोहेतुदर्शितः वाचा विजयिनः पुत्रमित्यनेन सहेवाचव्यासः पाराशर्य इति तत् स्वाचार्य गर्भवासः स्वस्ययथावत्सकलतत्वार्थज्ञानसूचनद्वारा स्वग्रन्थस्योपादेयत्वे तृतीयहेतुः दर्शितः । इति सूचितम् । भाष्यभक्तिरित्यनेन चतुर्थपञ्चमषष्ठसप्तमनवमेषु भाष्यगुणगुणानुसन्धानात् तन्मूलक भक्तेप्रकर्षरूपः स्वग्रन्थस्योपादेयत्वे हेतुश्चतुर्थोदर्शितः अचूचुददिति च्चुद प्रेरणे इत्यस्माद्धातोः णिजन्ताल्लुङि रूपं । अतिशयेन प्रेरयतिस्येत्यर्थः । अशीरामदितिवत् । अनेनसम्यक्भाष्यतात्पर्याणाम् धारणसमर्थाधुनिकजनपरिज्ञानार्थ चिरकालस्थायि निबन्धनिर्मांणं विनाआत्मधारणालाभात् । स्वग्रन्थस्य भाष्यभक्तिपरिवाहत्वं व्यज्यते । एतत्सर्वमभिसन्धाय उपादेयतमत्वं दर्शयतीत्यनुगृहीतं । स्वग्रन्थस्य सांप्रदायिकत्वमाह । गुरुपरंपरोपदेश लब्धत्वमेतत्ग्रन्थप्रवर्तनौपयिक भगवत्प्रसादातिशयार्थमावश्यकमिति भावः । श्लोकस्यचायमर्थः गुरुभ्यश्रृतस्तत्प्रयुक्तेश्च शब्दैर्योजितः अर्थः बभूत्सूनां सौकर्याय संकलय्य प्रकाश्यत इत्यन्वयः । अर्थ इत्यतः भाष्यस्येत्यादिः । गुरूभ्य इत्यनेन गुरूपरम्परा विवक्षिताः । अनेनस्वग्रन्थे प्रमाण न्यायबलेन स्वबुद्धिकल्पितोर्थः क्वापिनास्तीतिदर्शितम् । तत्प्रयुक्तै श्चश्शब्दैः गुरुपरम्परालब्धैरेव शब्दैरित्यर्थः । गुरुप्रयुक्तशब्दैर्विनार्थानां शब्दान्तरेण योजनायां बहूपपादक परगुरू प्रयुक्तशब्द संदर्भालाभेन अत्यन्तपरीक्षकाणामनेकोपादकालाभ प्रसङ्गः । बुभुक्षूनां सौकर्यायेति । प्रतिपत्तिधारणव्यवहाराणां सौकर्यायेत्यर्थः । संकलय्यपूर्वग्रन्थ सन्दर्भमश्चय्येत्यर्थः । अनेनोपदिष्टार्थएव बुभुत्सून् प्रत्युपदिष्यन्तां 
किमपूर्वगन्थनिर्माण तत्प्रवर्तनप्रयत्नगौरवेणेतिशङ्कायां  तदभावे मन्दमातीनामाधुनिकानां गूढार्थप्रतिपत्ति तद्धारण तद्व्यवहार सौकर्यं न स्यादिति परिहारस्सूचितः। द्वदशश्लोकोकावतारिका नूलिकायामित्थमनुगृहीता । स्वव्याख्यानोक्तार्थमात्र  परत्वे भाष्यस्यापि गाम्भीर्यं भज्यतेत्याशंक्य स्वग्रन्थस्यकृत्स्नार्थ प्रतिपादकत्वाभावं दर्शयति कः कृत्स्नमितीति । पूर्वश्लोके गुरुपरम्पाप्राप्तै रेवशब्दैः भाष्यार्थाः प्रकाश्यं तइत्युक्तौ स्वग्रन्थस्य कृत्स्नभाष्यार्थ प्रकाशकत्वं स्वरसतः प्रतीयते । स्वग्रन्थोवतार्थाश्च एतावन्त इति सर्वै र्ज्ञायन्ते । तथा च अविस्रृतास्तु गम्भूरा इति पूर्वोक्तं  श्रीभाष्याकार श्रीसूक्तेरत्यन्तगाम्भीर्यं भज्येतीति शङ्का परिहारोध्यास्मिन् श्लोके क्रियत इत्यर्थः । भाष्यार्थानां कात्स्नेन शृतानां बहुलतया तन्निबन्दनमति विस्तृतं स्यादिति शङ्कापरिहार्थमयं श्लोकः इत्यव्यवहितश्लोकेन सङ्गतिरित्यपि वर्णयन्ति कः कृत्सनं वेत्ति भाष्यार्थमित्यस्यास्मद्वया नं कृत्स्नभाष्यार्थ ज्ञानमूलकं न भवति । अतोनात्यन्तगम्भीर्य भङ्गः । नापि  व्याख्यानस्यतिविस्मृतत्वदोषइत्यङ्गीकृत्य तर्हिकृत्स्नभाष्यार्थ प्रकाशकत्वाभावात्  भवद्वयाख्यानं  व्यर्थमिति शङ्का परिहारः । श्रृतांशस्थितये कृतये क्रृतिरत्यनेन क्रियत इति   तात्पर्यमप्यङ्गीकृत्य श्रृतांशस्थितयेकृतिरित व्याख्यामित्यमवतारितं तूलिकायां । तर्हि भवद्वयाख्याव्यर्थेत्यत्राह । श्रुतांस स्थितयेकृतिरितीति । स्वैनपरैश्च स्वस्वगुरूसकाशाच्छ्रृतानामर्थानां प्रबन्धस्थ तयाकरणे तत्प्रबन्दपरिशीलनेन अविस्मरणेन धारणसंभवान्तदर्थमयं प्रबन्ध इति मूलार्थ इति भावः ।   उत्तरार्धमित्थमिव मवतारितं तूलिकायां । तर्हि भाष्यवित्तमैरियंकृतिरनादरणीयास्यादित्यत्राह । आद्यैरितीति । स केषञ्जिन्मन्दधियां धारणार्थतया एतत्प्रबन्धसाफल्यं ।
	 अपि तु कृन्स्नार्थ विदामपि भाष्यार्थेषुयोग्यताबुध्यतिशयेन स्वज्ञातानामपि केषाञ्चिदर्थानां सन्दर्भविशेषेण पुनर्ज्ञानार्थमयं प्रबन्ध इति सर्वान्प्रति साफल्य मस्तीति वक्तुं उत्तरार्ध प्रवृत्तिरिति भावः ।  अत एवहीष्टं हि विदुषां लोके समासव्यास धारणमित्युक्तं । आद्यैरित्यादेश्यमर्थः । धनाद्यैर्धनसङ्ग्रहेणचोत्कण्ठयेना निकषोपललग्न सुवर्णस्योद्ग्रहणायोग्यस्यापि द्रव्य विशेषणसङ्ग्रहणपूर्वकं धनसंपादन दर्शनात् कृत्सनभाष्यार्थ विदामपि संदर्भविशेषेणापि भाष्यार्थ ज्ञानेच्छोत्कण्ठयेन स्तद्ग्रन्थपरिग्रह...सम्भवतीति न तेषामस्मात्कृतीतिरूपे क्षणीयोति ।  त्रोदशश्लोकाव तारिकायामित्थमनुगृहीता । कृत्स्नार्थस्यज्ञानार्थं भाष्यकारएव किमिति न व्याकृत  
वानित्यत्राह भाष्यं चेदितीति । मन्द बुध्यनुगृहार्थ कृत्स्नभाष्यार्थ निबन्धनाम्भवेपि कः कृत्सनं वेत्ति भाष्यार्थ मिति ग्रन्थाकारस्य कृत्स्न भाष्यार्थ ज्ञानं सम्भवतीति वक्तुमयुक्तं । सर्वज्ञभाष्यकरेणैव स्वग्रन्थव्याख्याने तत्संभवादिति शङ्कापरिहारार्थमुत्तरश्लोकेइति पूर्वश्लोकेन सङ्गतिरित्यभिप्रेता । (अत्र गालितो भागः) प्रष्टव्य इत्यादेरवतारिका तूलिकायामित्थं  अनुगृहीता । भाष्यार्थस्य कृत्सनस्या न्यैर्ज्ञानैर्ज्ञातुमशक्येत्वेपि स्वतस्सर्वज्ञं भगवन्तं पृष्टवाकृत्सनोपि ननु आस्मिन्श्लके भाष्यञ्चेन्विवृणुयादिति लिङाभवितव्यम् । "हेतुहेतुमतोर्लिङ्" इत्यनुशासनेन हेतुहेतुमक्रियावाचिधात्वोर्लिङ् विधानात् । अतएवोन्तरत्राप्यनवस्थितिस्यादति लिङ् पदा अध्याहारेण योजनीयमितिचेन्न हेतुहेतर्मतो र्लिङ् इत्यस्य सूत्रस्य भविष्यद्विषयत्नेव तेन सूत्रेण प्रकृते लिङ्गोऽप्रवृत्तन्वात् । इत्थं तत्सूत्रं व्याख्यातं  भहोजिना लकारार्थ प्रक्राययां, हेतु हेतुमंतोर्लिङ्, हेतुहेतुर्मतोर्लिङ् वास्यात् ।  कृष्णं  नमस्यति चेत्-सुखं यास्यति भविष्यतीत्येव नेह हस्तीति पलायते प इति  अत्र भविष्यतीन्यनुसन्धानेन यावत्पुरानिपातयोर्लटित्यादेः पूर्वसूत्रस्य प्रवृत्तत्वात्  । अत्र....भविष्यतीत्यनुवर्तत इति तात्पर्यं । अतएव लिङ्निमित्ते  "लृङ्क्रियाति पत्ताविति" सूत्रेण प्रकृते हेतुहतुमद्भावरूप लिङ्निमित्त सकल क्रियातिपत्तिकत्वाच्च लृङ्ः प्राप्तौ  भाष्यञ्चेद्वयवरिष्यत् अनवस्थितिरभविष्यम् इति वक्तव्यमित्यपास्तम्  । तस्यापि सूत्रस्य भविष्यद्विषयत्वात् । इत्थं हि....सूत्रं व्याख्यातं भट्टोजिना । लिङ्निमित्ते लङ्क्रियातिपत्तानिति सूत्रं अपादया भविष्यतीत्येव । सुवृष्टिश्चेत् अभविष्यत् सुभिक्षं अभविष्यत् । अत्रापि पूर्ववदेव तात्पर्यां  । 
	ननु तथापि "भूते चेति" सूत्रेण भूतेऽर्थं लिङ्निमित्ते क्रियातिपत्तौ विधीयमानलृङ् कस्मान्न भवतीति चेत् अत्र केचित् सत्या अपक्रियातिपत्ते रविवक्षितत्वाद्वासतपि हेतुहेतुभद्भावस्य अविवक्षितत्वाद्वा प्रकृते लृङ् न भवति.... दृष्यते । अनुदरा कन्येति ।   एवं अत्रापि इत्याहुः तन्मन्दं । प्रकृते क्रियातिपत्तेः हेतुहेतुमद्भावस्यचाविवक्षायां वाक्यस्य मूकत्व प्रसङ्गात् । विवरणानवस्थित्योर्हेतुहेतुमद्भावेन भाष्यकारेण पूर्वं विवरणे कृते अनवस्थाप्रसङ्गात् । विवरणमपि न कृतं  अनवस्थापि नास्तीति हि  वाक्याभिप्रायः ।अनुदराकन्येत्यत्र उदरस्य अन्यन्त कार्ष्याभिप्रायेण भावतरत्वान्नमूखत्वप्रसङ्गः । अपरे तु गाम्भीर्यादनवस्तिरिति गाम्भीर्यं हेतुकत्वोक्तेः । अनवस्थाने विवरणं न हेतुरिति वर्णयन्ति तदपि मन्दं विवरणधर्मिक  गाम्भीर्यस्य हेतुत्वे विवरणस्यापि हेतुत्वाऽवश्यं भावात् ।
	अन्यथा कथं गाम्भीर्यं हेतुस्स्यात् किञ्च भाष्यच्चेद्व्यवृणोदिति विवरणस्य निमित्तत्वं कण्ठत उक्त्वा अनवस्थाने तदपेक्षया नैमित्तिकत्वमनुक्त्वा गाम्भीर्यत्वादि  गाम्भीर्य हेतुकत्वोक्तौ विवरणेनिमित्तत्वोक्तिरनान्विता स्यात् । गाम्भीर्यस्य नैमित्तिकत्व विवक्षायां यदि व्यवहरिष्यते गाम्भीर्यमभविष्यदिति निर्दे....दुर्वरयति ।
	अत्रोच्यते...... व्यवहरिष्यदिति  लृङन्तप्रयोगप्रसङ्गः । हेतुहेतुर्मतोर्लिङिति सूत्रे भविष्यतीत्यनुवर्तमाने सन्नियोगशिष्टन्यायेन भविष्यत्कालावच्छिन्नस्यैव हेतुहेतुमद्भावस्य लिङ्गनिमित्ततया  भूतेकाले तस्य लिङ्निमित्तत्वाभावेन कृष्णं नमेच्चेत् सुखं यायादित्यादि सपक्षस्थलइव व्यवृणोच्चेदनवस्थितिः स्यादिति पक्षे क्रियातिपत्तौ  सत्यामपि लिङ्निमित्तत्वाभावात् किञ्च अनवास्थितिर्नस्यादिति तिङन्तप्रतिरूपकमव्ययं स्यादिति पदमभ्याहृत्य योजनायां हेतुहेतु  मद्वृत्ति भात्वोरभावात् नात्र तिङन्तप्रयोगः । नचैवमपि परक्ष  तया लिटाभवितव्यम् । अपर आहुःवर्षसदृस्रवृत्तं परोक्षामिति पातञ्जलदर्शनात् परोक्षाविवक्षच्चेति भाष्यार्थः । भवता किमिति न  प्रतिपाद्धत  इत्यत्राह  प्रष्टव्य इतीति  भगवतारामानुजाचार्येण श्रीहस्तिगिरि नाथं प्रति श्रीकाञ्चीपूर्णसूरिमुखेन पृष्टवानामर्थानां श्रीहस्तिगिरिनाथोत्तरमुखेन परिज्ञानस्य सांप्रदायिकत्वात् । क ईश्वरः प्रष्टव्य इति शङ्कोत्थितौ   अतीतार्चाव्यवस्थितेन सर्वस्वतन्त्रेणभगवता क्वचित्प्रश्नोत्तर दानेपि नसर्वार्थेषु भगवतः प्रश्नयोग्यतासंभवः । अतएव तत्रापि  रामानुजाचार्यस्य   द्वारतयाश्रीकाञ्चीपूर्णसूरिपुरस्करण मुपपद्दत इति परिहारोऽभिप्रेत इति भावः ।
	ननु  कृत्सन भाष्यार्थ ज्ञानार्थं भाष्यादि प्रसादप्रार्थनमयुक्तं । कृत्स्नभाष्यार्थ ज्ञानपूर्वकं ग्रन्थकरणे ग्नन्थस्यातिविसृतत्वेन सर्वपरिग्रहाभाव पर्सङ्गात् पुनर्भाष्यप्रसाद प्रार्थनेदर्शयन्तु प्रसादेनेत्यनेन पौनरूक्त्यं प्रसङ्गाच्च इत्यादि शङ्केनेदं वाक्यं कृत्सन भाष्यार्थ ज्ञानार्थं प्रसादप्रार्थनपरं अपि तु तस्मिन्ग्रन्थे सोपपत्तिकश्रृतार्थानामेव प्रकाशनेपि श्रृतोपपत्तिषु आधुनिककुदृष्टिनिरसनार्थं अवापोद्वापस्त्युरित्यनुगृहीतरीत्या नवनवोन्मेषशालि कुतर्काणां बहूनां संभवाद्धथाशक्ति निगृह्वियादित्याद्युक्तरीत्या भाष्यादिप्रसादलब्ध नवनवोन्मेषशालि प्रतिभाविशेषैरतश्यपरिहर्तव्यत्वाच्च  तादृशप्रतिभाविशेषलाभार्थं  प्रसादप्रार्थनान्नग्रन्थविस्तरो नापिपौनरूक्त्यमित्यभिप्रायेणतद्भाष्यमित्यादि चरमपादस्यशङ्कापरिहारपूर्वकं तात्पर्यमनुगृहीतं तूलिकायां । तर्हि श्रृतार्थोपपादिका अश्रृत्तौ उपपत्ति विशेषाः कथं भवताज्ञास्यन्त इत्याशङ्कय भाष्यभाष्यकृद्बगवत्प्रसादैर्भविष्यतीति तेषां प्रसादं  प्रार्थयते 
तदितीति । तद्भाष्यमित्यादेरयं शब्दार्थः । तत्तु गम्भीरमित्यर्थः । स च सुगम्भीरवाक्यरचनैकशील इत्यर्थः ।  एवं भूतानामपितेषां सौलभ्यातिशयात् । यथाधिकारं श्रृतार्थोपपादकाश्रृतार्थोपपत्ति विशेषपरिज्ञानमूलभूत प्रसादप्रार्थनंयुज्यतइति सूचयितुं तच्छब्द त्रयप्रयोगः । अत्र भाष्यपदं भाष्याभिमानि देवात परं । भाष्याभिमानि 
तत्कत्रृ तत्प्रतिपाद्य प्रसादानां समुच्चयेनाश्रृतोपपत्ति विशेष परिज्ञान हेतुत्वंसूचयितुं च शब्दद्धय प्रयोगः । अन्यधा भाष्यस्याचेतनस्य प्रसदाप्रार्थनानर्हन्तया भाष्यं प्रसीदत्वीति कथमिति शङ्कास्यात् । अभिमानिदेवतापरतया तत्परिहारमुखेन भाष्यसमुच्चयदार्ढ्यार्थं स च ... भाष्यकृदित्युक्तं प्रसीदान्त्वित्यनेन अनाद्याज्ञातिलङ्घन जनितकालुष्यविरहेण पूर्वोक्त प्रतिभाविशेषगोचाभिनिवेशविशषो विवक्षितः । तादृशप्रसादेशम्यकत्वञ्च उत्तरोत्तरानुवृत्तिरत्यन्तोत्कटत्वं च । न इति  बहुवचनेन स्वग्रन्थाध्येतृणामपि तादृश प्रतिभाविशेषहेतु प्रसाद प्रार्थनं गम्यते । पूर्वपदत्रयस्याप्ययमर्थोऽनुसन्धेयः । यतिपति स्स्वयं व्यवृणोच्छेदिति तावदन्वयः । गुरूभ्यो अर्थ इति न्यायेन स्वय वितरणस्यापि यतिकत्रृकविवरणत्वं  मनसि निधाय तद्वयावृत्यर्थं स्वयमित्युक्तं । साक्षाद्वयवृणोच्छेदित्यर्थः । व्याख्यानवाचामपि गाम्भीर्ये शोत्रुबुद्यनुगुणग्रन्थकरणं सामर्थ्यं भाष्यकारस्य सादित्यतः तथा गाम्भीर्यादित्युक्तं। भाष्यरीत्या गाम्भीर्यादित्यर्थः । अविसृतास्सुगम्भीरा इत्यत्र सुतरां  गम्भीरास्सुष्टुगम्भीरा इति द्वयं विनवक्षितं । तत्र यावदर्थ परिज्ञानमर्थान्प्रत्यपिस्वस्वाधिकारानुगुणं सुरवेन भोधकत्वं सौष्टतं अतोनोक्त दोष इति भावः । तर्हि व्याख्यान वाक्यात् सुखेन भोधस्तभवतीत्यत्राह मितमतिरिति । भाष्यकारेण  स्वविवक्षित यावदर्थ  भोदकशब्दविस्तारेण व्याख्यानकरमे ग्रन्थस्यातिविसृतत्वात्  मितमतेरनाधिकारस्स्यात् शब्दविस्तरं विनाऽति गम्भीर व्याख्यानकरणे मितमतेर्यावदर्थ परिज्ञानं न स्यात् अन्यथासुभोध गम्भीरभाष्यदेवमितमतेर्यावदर्थ परिज्ञानं संभवाद्वयाख्यानारम्भशङ्कैवनस्यादिति भावः । यद्वा महामतीनां  गम्भीरव्याख्यानादपियावदर्थ परिज्ञानं सम्भवतीत्यत्राहा । मितमतिरिति । एवं सति भाष्यादेवमहोमतीनां यावदर्थ परिज्ञानसंभवाद्वयाख्यानारम्भशङ्कै । वनस्यादिति भावः । अत्रानवस्थितिरित्नन्तरं स्यादिति शेषः । दूर इत्यनन्तरं वर्तेति वर्ततेति शेषः । द्रूरवर्तनस्यनिष्ट्तवं द्योतयितुं जनइत्युक्तं । यताधिकारमपि भाष्य श्रवणे जन्म वैफल्यं स्यादिति भावः । प्रष्टव्य इत्यादि कथं केन प्रकारेण लौकिकप्रत्यक्षमुखेन न वा योगि 
प्रत्यमुखेन  वा प्रष्टुमनर्हा इत्यर्थः कुत इत्यत्राहा सहीति । हि शब्दो हेतौ । न दृशां प्रत्यक्षरूपोयतो न भवतीत्यर्थः । प्रत्यक्षं  रूपं यस्य सः  प्रत्यक्षरूपः रूपशब्देन दिव्यमङ्गल विग्रहः अवलोकनामृतं ताल्लोष्ठपुटव्यापारात्मक आलापामृतंत च विवक्षितं च तत्र हेतुः । स  इति निरङ्कुश स्वतन्त्र भगवन्निर्हेतु  ककटाक्षपात्रतारहितानैं योगमार्गदवीयसांचेत्यर्थः । दृशामित्युपलक्षणं । श्रोत्रीन्द्रियजन्यप्रत्क्ष विषयवागमृत रूपाकारवानपि न भवतीत्यर्थः इति ।  इत्थं त्रयोदशानां श्लोकानां व्याख्यानानन्तरं सर्वेषां पुरुषाणां इत्यादि  व्याचिख्यासितमित्यन्तं आचार्यानुगृहीत श्रीभाष्यावतारिका सूक्तिजातं तूलिकायामित्थमवतारितं । भगवद्भाष्यकृतः शारीरकसूत्रव्याख्याने प्रवृत्तिः । के ख्यात्यर्था उतपरानुग्रहार्थानादयः (नाद्यः) स्वकृतव्याक्यानस्यानुपादेयत्वप्रसङ्गात् । नद्वितीयः परेषां पुरुषार्थ तत्साधनावभोधनस्य स्वतस्सिद्धिसम्भवात्  यदिकर्मपरवशानां  प्रमाणपरतंन्त्रतया प्रमाणैः पुरुषार्ततत्साधनावभोधनंकार्यमित्युच्येत तद्दर्यनुमानादिभिरेव तद्भोधनं भविष्यति । यद्धलौकिक पुरुषार्थ तत्साधनानां प्रमाणांन्तरा गोचरतयाशब्दैकसमधिगम्यतया शब्दैनैवत्दभोधनंकर्तव्यमितुयच्येत तर्हि सांख्याद्यागमैरेव पुरुषार्थ तत्साधनावभोधनं भविष्यति । यदि पौरषेयवचसां  पुरुषशेमुषी दोषदुष्टतया तत्पुरुषार्थ तत्साधनावभोधनं  न संभवतीत्युच्यते । तर्हिवेदपूर्वभागेनैव अलौकिक पुरुषार्थ तत्साधनाव भधस्सिध्यतीति स एव व्यख्येयः । यदि पूर्वभागप्रतिपन्नानाम लौकिकपुरुषार्थानामर्वाचीनतयात्परित्यागेन परमपुरुषार्थमर्थयमानानामनुग्रहार्थं परमपुरुषार्थ  तत्साधन प्रतिपादक वेदान्तारथ निर्णायक शारीरक शास्त्रमव्याकर्तव्यमित्युच्ययेत तर्हि शारीरकस्यापि शङ्करादिभिः पूर्वमेव व्यख्यातत्वाद्भाष्यकार प्रवृत्तिनर्थिकेत्याशङ्कय सर्वेषामित्यादिना  व्याचिख्यासितमि भाष्यारम्भं समर्थयते सर्वेषामित्यादिना व्यचिख्यासितमित्न्ते नेति । अत्र तदुज्जिजीविषयानिष्कष्टकेकृत्यकृतार्थयितुं व्याचिख्यासितमिति प्रयोजनविसेषोक्त्या तद्व्यावर्त्यं ख्यातिरूपप्रयोजनान्तरमासङ्कयं दूषितंत प्रमाणाधीनप्रमेयनिश्चयानामित्येतदव्यावर्त्यतया परानुग्रहार्थेति द्वितीयकल्प आशङ्कय निराकृतः । परानुग्रहार्थाख्यातिरूपस्वप्रयोजनार्थानभवति किन्तु परेषां  प्रयोजन प्रापणार्थत्यर्थः । स्वतस्सिद्धि सम्भवादिति नित्यमुक्तानां तद्धर्शिनामित्यर्थः इष्टाभिलाषाद्यनवलीदानां आपि पामराणां वैदिकेष्टाभिलाषाद्यनवलीढानां नास्तिकानां च प्रमाणाधीन प्रमेयनिश्चयानां संभवात् तद्व्यावृत्यर्थं मूले उपादित्सितेत्युक्तं । नास्तिकानां लौकिकालौकिक साधारव्ये न 
उपादित्सिचेत्यादि विशेषणाभावादितिभावः । एतेन सर्वेषां पुरुषाणां प्रमाणाधीनप्रमेय निश्चयानामप्यलौकिकपुरुषार्थ तत्साधनयोश्शब्दैकसमधिगम्यत्वाभावादनन्वय इित शङ्कानिरस्ता । उपादित्सि तालौकिकेष्टानिष्टतत्सादनानामित्यर्थ इति तु मन्दं । अलौकिक पुरुषार्थ इत्यादि ग्रन्थव्यावर्त्याया अनुमानादिभिरिष्ट तसाधनस्य सिद्धिस्संभवतीति  शङ्काया अनुत्थान प्रसङ्गात् लौकिका लौकिक साधारव्येन पुरुषार्थापेक्षेनामनुमानादिभिदिष्टसिद्धिशङ्कासम्भवाच्च  पूर्वपूर्ववाख्यार्थ शङ्कार्थ शङ्कानिरासकतयोत्तरोत्तर वाव्क्यानाममवताराच्च ।  उपादित्सितेति । उपादित्ततेष्ट तत्साधनानां सितानिष्टतत्साधनानांचेत्यर्थः  तत्र हेतुः पुरुषाणामिति । अलौकिक पुरुषार्थ इत्यादेः व्यावर्त्य शङकामाहयदिति । कर्मपरवशानामित्यनेन नित्यमुक्तव्यावृत्तिः । तेषां प्रमाणाधीन  प्रमेयनिश्चयत्वाद्यभावात्पूर्वोक्त द्वितीय विशेषणलाभायकर्मपरवशानामित्युक्तं  । परस्यवशः परवशः कर्मणा परवशः कर्मपरवशः प्रमाणपरतन्त्राणामिति पदं सापेक्षतया अन्यत् तन्त्रं प्रयोजकं यस्य तत् परतन्त्रं प्रमाणपरतन्त्रं अनेन प्रमाणाधीन प्रमेयनिश्चयानामित्ये तदनूदितं  ।  इदानीमत्रेदं  ममेष्टसाध्यनुकृति साध्यमित्यादि देशकाल  विशेषमदंशघटितेष्टसाधनतादिज्ञानस्य  प्रवर्तकस्यानुमानाधीनत्वात्  अनुमानप्राधान्याभिप्रायेणानुमानादिभिरित्युक्तं । आदि शब्दः प्रत्यक्ष लौकिक शब्दपरः एवकारो  लोकप्रसिद्धि परः अलौकिक पुरुषार्थ इत्यादिमूले पुरुषार्थ तत्साधनेत्युपलक्षणमपुरुषार्थादेः एवं भूतानां पुरुषाणामेवं भूते वस्तुनीति षष्टयन्तस्य पुरुशार्थ रूपैकदेशान्वयः  उक्तवस्तुनव्युक्तपुरुषाणां शब्दैक समधिम्य इति व्यवहितान्वयो वा मूले द्रष्टव्यः । शब्दैकसमधिगम्य सतीतिशेषः । तत्रापीत्यादेर्व्या वर्यसङ्कामाह ।  यद्यलौकिकेति सर्वत्र शब्दपदं शास्त्रपरं त्रापीत्यादि मूलस्यायमर्थः । तत्रापि शब्देपि निर्धारणे  सप्तमी । अपुरुषशेमुषीदोषमषीमालिन्यस्य पुरुषाणां शेमुष्यादोषो भ्रमादि साहित्यं । स एव मषीरूपमालिन्यं तद्रहितस्येत्यर्थः । अत्र शब्दे दोषस्यमषीत्व रूपणेन  दुस्त्यजत्वाद्यभिप्रेतं वेदाख्या क्षरराशेरित्यनेन  वेदस्याक्षरशोप्यप्रामाण्यशङ्काले शोपि  न संभवतीति सूचितं । प्रधानत इति  भावप्रधानेर्निर्देशः  प्राधान्येऽत्यर्थः ।   अनेन सांख्यादीनां गुण भावेनोपादेयत्वं  सूचितं । प्रमाणतयेत्यनेन तर्कस्यानुग्राहकत्वं सूचितं । सिद्ध इति सतीतिशेषः । तत्रापीत्यापि इत्यपिशब्दस्य प्रमाणसामान्यवत् सब्दसामान्यमपि न प्रकृत  साधकत्वमिति समुच्चय परत्वं विना आश्रयणीयत्वेपि सिद्ध इतीति व्यवहितान्वयमपि 
वर्णयन्ति । तत्रापीत्यादिवाक्याभिप्रेत परिहारानुवादपूर्वकं तत्र  चेत्यादिव्यावर्त्य शङ्कामाहा । यदि च पौरुषेय  वचसामिति । च श्शङ्कासमुच्च्ये । तत्रचेत्यादि मूले तत्र  वेदाख्याक्षरराशापित्यर्थः ।
	च समुच्चये । शास्त्र सामान्यवत् वेदसामान्यमपि न प्रकृत साधकमित्यर्थः । फलतत्साधनपरे अवगते पूर्वभागे इति पूर्वभागेफल तत्साधनपरतया अवगतेसतीत्यर्थः । तत्र चेतिचशब्दस्योत्तरत्रान्वयः । फलतत्साधनपरेचावगते पूर्वभागोवेद इति यथा प्रधानतया  प्रमाणतया आश्रयणीयत्वेन सिद्धः । एवं पूर्वभागोपि फलतत्साधनपरतया अवगत इत्यर्थः । अर्वाचीनेत्यनेन  अल्पास्थिरत्वादिदोषदुष्टत्वेन तज्जिहासाद्योतिता । फलतत्साधनपरे पूर्वभागे  चावगत इति योजना । विशिष्टपूर्वभागावगतिर्विवक्षिता । तत्र चेत्यादि वाख्याभिप्रेतपरिहारानुवादपूर्वकं परमपुरुषार्थेत्यादि वाक्यव्यावर्त्य शङ्कामाह । यदि पूर्वभाग   प्रतिपन्नानामित्यादिना । परमपुरुषेत्यादि  मूले पुरुषार्थतत्साधनेत्युपलक्षणं अवभोध के तदुपरिभागेचेत्यन्वयः । उपप्लुत इत्यत्र  सतीति शोषः । एतदन्तवाक्यत्रयेपि प्रकृत पुरुषानुषङ्गाद्योजाना । पुरुषाणां समधिगम्य इतिवत् पुरुषाणामाश्रयेणीयत्वे पुरुषैरवगते पुरुषाणामव भोदक इति । अत्र कर्म  परवशानां  चेतनानां स्वत इष्टानिष्टतत्साधनसिद्धिः मुक्यवन्नसंभवति प्रमााधीनप्रमेयनिश्चयत्वादलौकिक पुरुषार्थतत्साधनरूपंवस्त्वनुमानादि गम्यं न भवति । शब्दैकसमधिकगम्यत्वात् सांख्याद्यागमः अलौकिक पुरुषार्थ तत्साधनावभोधकोन भवति । वेदस्यैवप्राधान्येन तत्प्रमाणतया आश्रयणीयत्वात् तत्पूर्व भागः  परमपुरुषार्थतत्साधनावभोदकोन भवति । अर्वाचीनफलतत्साधन   परतया अपगतत्वात् वैदान्तवाक्य  जातं भाष्यकारवाक्य निर्णेयार्थकं । कुदृष्टिदुर्वचनशतोपप्लुतत्वात् इत्यनुमानपञ्चकं मूले आभिप्रेतमिति तात्पर्यमनुसन्धेयं । यद्यपि मूले  सत्यन्तपञ्चकं मुहयमान इत्यन्तं  भाष्यकारेण व्याचिख्यासितमित्यनेनैवान्वेति । तथापि कर्मवश्य पुरुषाणां प्रमाणाधीनप्रमेय निश्चयत्वेन इष्टानिष्ट तत्साधनसिद्धेर्मुक्तानामिव स्वतस्सिध्यसंभवात् ।  अलौकिक पुरुषार्थतत्साधनरूप  वस्तु न शश्ब्दैक समधिगम्यत्वेनानुमानादिभिस्तत्सिद्यसंभवात्  वेदस्यैवमुख्यप्रमाणत्वेन सांख्यादि पौरिषशास्त्रैस्तात्सिद्यसंभवात् । पूर्वभागस्यार्वाचीनफलतत्साधनभोधकतयावगतत्वेन तेन परमपुरुषार्थतत्साधनसिद्यसंभवात् ।  परमपुरुषार्थ तत्साधनावभोधकस्यो पिर भागस्य  सङ्करादिभिर्व्याख्यातत्वेपि तेषां 
कुदृष्टितया तद्दुर्वचनशतोपप्लुतत्वेन च शङ्कसदि व्याख्यान मुखेन तदुपदर्शितकुपथप्रवृत्तिनोजगतोमोमुदृयमानत्वे न च शङ्करादि व्याख्यानमुखेन परमपुरुशार्थ  तत्साधनावभोधकवेदान्तार्थ  निर्नयासंभवाच्च । जगदुज्जिज्जीयिषया निष्कटङ्के कृत्यकृतार्थयितुं भगवताभाष्यकारेण  शारीरिकं शास्तरं व्याचिख्यासितमिति  हेतुसप्तकस्य सद्वारकान्वयाभिप्रायेण  यथाश्रृतमुपपदयत इति  तूलिकासूक्ते रभिप्रायोऽनुसन्धेयः । मूले स्वरूप व्याक्रिया न्यायमभिप्रेत्यपशुपुत्रवृष्टयन्न स्वर्गाद्यैहिकामुष्किकेत्युक्तं । पश्यादेर्दुरवमूलत्वदुःखमिश्रत्वदुःखोदर्कादिकं प्रत्यक्ष सिद्धं । अत्र स्वर्गेपिपातभीतस्य । एतेवानिरयास्ता तक्षनाकपृष्ट गमनमित्यादिकमभिप्रेतं । शङ्करादिवाक्यस्य  कुदृष्टिदुर्वचनत्वं कथं ज्ञायत इति शङ्कायामुक्तं पूर्वाचार्यभिमतमुक्तिघव्टापथकव्टकायमानेति पूर्वाचार्य शब्देन पराशरपाराशर्य जैमिनि भोधायन  टङ्कद्रमिडगुहदेव प्रभृतयो विवक्षिताः । शङ्करभास्करयादवाभिप्रायेण विविधेत्युक्तं ।  परोत्प्रेक्षि ततर्काणां वेदशास्त्राविरोधित्वाभावात् कुदृष्टीत्युक्तं । कुत्सितादृष्टिर्येषां ते कुदृष्टयः । दुर्वचनशब्देन विस्तृतास्तुगम्भीरा इत्यादि वैषम्यं   विवक्षितं । शतशब्देन यद्यप्याहुः इत्युक्तग्रन्थबाहुल्यं विवक्षितं । उपप्लुते उपहुत  इत्यर्थः । उपद्रव्यश्च दूरस्थितामित्युक्तो वास्तवार्थ ज्ञान प्रतिबन्धः । न केवलमप्रतीति मात्रमन्यथा च प्रतिपत्तशसीदित्याहतदुपदर्शितेति । तच्छब्देन कुट्टष्टयोदुर्वचन शतं वा विवक्षितं ।  कुपयेत्यत्र बहुव्रीहिः । तदुपदर्शिता कुपथा प्रवृत्तिर्यस्येतियोजना । तत्पुरुशेतिकापथ्यक्षये....तिकोः  कादेशस्यात् पथः-पन्थाश्च मार्गस्यत् इति कोशानुरोधात् पथ शब्दो अकारान्तो वा कुपथोपीति केचिदिति कौमुद्युक्तेः कादेशोनेत्यप्याहुः । जगतीत्यनेन प्रकृत पुरुषा विवक्षिताः । तदुपदर्शितकुपथप्रवृत्या प्रवृद्धै च मोहइति पूर्ववत् कत्र्यनुषङ्गेणैव वक्त्रव्यजगीतति भङ्गयन्तराश्रयणं मोहस्यव्यापकतां शरीरयोगस्यभङ्गुरतया झटिति मोहविनृत्यपेक्षां द्योतयितुं तदुज्जिजीविषयेत्यत्र तत्पदस्य तदुपदर्शितेति तत्पदावैरूप्यायकुद्रुष्टि जनपरतदुज्जिजीविषया जगदुज्जीवनेच्छ येत्यर्थ इति तूलिकायामनुगृहीतां उत्कृष्टं जीवनमुज्जीवनं जीवप्राणधारणे उपसर्गेण परमात्मरूप मुख्यप्राणधारणं विवक्षितं । मुक्तिघण्टपथकण्टकायमानेत्युक्ततया  इति फलितोऽर्थः ।  तदुज्जिजीयिषया  व्याचख्यासि तमित्यन्वय भ्रमं वारयितुमियञअच निष्कण्ठ कीकरणे हेतुरिति  तूलिकायामनुगृहीतं । मुक्तिघंटापथ  प्रापणेच्छायाः मुक्तिघण्टापथकण्टकनिवृत्ति 
करणेहेतुत्वौचित्यात् अव्यवहितान्वय  स्वारस्यलाभाच्चेति भावः । तर्हि कृतार्थायितुमिति परमपुरुषार्थलक्षममोक्षस्य  प्रयोजनत्वेन वक्ष्यमाणतया तेनतदुज्जिजीविषयेत्यस्य पौनुरुक्त्यमाशङ्कय परमपुरुषार्थाभ्यार्थजनसार्धं कृतार्थयितुं इत्यत्र तत्वावभोधनेनेति शेष इति  तूलिकायामनुहीतं । यद्यपि परमपुरुषाभ्यार्थजनेत्युक्त्याकृतार्थायितुमित्युक्तावर्थशब्देन परमपुरुषार्थ एव स्वरसतः प्रतीयते । तथापि तदुज्जिजीविषयेत्युपक्रमस्थतदुज्जिजीविषाशब्देन भगत्प्राप्तिरूपमुक्तिप्रापणेच्छयाएव सरसतः प्रतीयमानतया तत्वावभोधने कृतार्थी करणस्यैव शरीरकववव्याख्यानं प्रति साक्षात्फलतया निष्कण्ठकीकरणस्य तत्वावभोधनद्वारेण मोक्षहेतुतया च   व्याख्यानेन कण्ठकनिवृत्ति पूर्वक तत्वज्ञानं सम्पादयितुमित्येव कृतार्थयुतुमित्यस्यार्थ उचित इतु भावः ।  यद्यपि तदुज्जिजीवयिषयाकृतार्थयितुमित्येवालं तदुज्जिजीवयिषया तत्कृतार्थयितुमिति लाभात् । तथापि जगतेऽपि  ततं मोहनमित्यनुगृहीतरीत्या मोहस्य सर्वजगद्वयाप्तिः वक्तुं जगति च मोमुदृयमान इति  भङ्गतराश्रयणे सति तदुज्जिजीवयिषयेति तत्पदेनजगत्परामर्शेऽपि परम पुरुषार्थाभ्यार्थभ्यार्थिजनरहित जगदुज्जीवनेच्छयाशास्त्रं व्याचिख्यासितामित्यनन्वयात् शास्त्राधिकारि विशेषण सिधर्थं परमपुरुषार्थाभ्यार्थिजनसार्धमित्युक्तमिति तात्पर्यं । अत्रोज्जिजीवयिषयाव्याचिख्यासा तया च व्याख्यानं  तेन निष्कण्ठकीकरणं ततस्तत्वज्ञान संपादनरूपं कृतार्थीकरणं तस्माच्चोज्जीवनमिति उज्जीवनं प्रति तत्वज्ञान संपादन निष्कण्ठकीकरण व्याख्यानानांद्वारत्वमभिप्रेत्य उज्जिजीवयिषया व्याचिख्यासित्वमित्यन्वय इत्यभिप्रेत इति केचिदाहुः । तन्मन्दं व्यवहितान्वय प्रसङ्गात् । अन्येच्छाया अन्येच्छा हेतुत्वासंभवेनोज्जीवनेच्छाया व्याचिख्याहेतुत्वस्य उज्जीवनं प्रति तत्वज्ञानादीनां द्वारत्वमादायैव वक्तव्यतया उज्जीवनेच्छया उज्जीवनहेतुनिष्कण्ठकीरणपूर्वकतत्वज्ञानार्थमित्येवान्वयस्य वक्तुमुचितत्वाच्च । अपरेतूज्जिजीविषया पूर्वाचार्यपरिमितामित्यसन्निहितान्वयमाहुः। तदपिमन्दं । तदुज्जिजीवयिषयेत्यत्र तत्पदेनोपप्लवमोहविशिष्ट वेषेणजगतः परामृष्टतया पूर्वाचार्य सूक्त्यर्थ परिपन्थ्युपप्लवमोहविशिष्ट जगदुज्जीवनेच्छायाः पूर्वाचार्याणां बाधिततत्वात् । 
	अन्ये तु उज्जिजी वयिषया कृतार्थयितुमित्यनयोः परमपुरुषार्थ परत्वेपि कृतार्थायितुं भावितावतरणेन उज्जीजीविषयाव्याचिख्यासि तमित्यन्वयाभ्युपगमात् न पौनुरुक्त्यं । कृतार्थईकरणस्य अवतरणविशेषणत्वादुज्जिजीवयिषयाव्याचिख्यासा विसेषणत्वाच्चेत्याहुः । 
तदपिनक्षोदक्षमं । अवतरण हेतुत्वस्य कार्स्नार्थ हेतुतायाः व्याख्यान प्रवृत्ति निष्कण्ठकीकरणे तत्वावभोधद्वारकतयैव वक्तव्यतया उज्जिजीवयिषाया व्याचिख्यासा हेतुत्वस्य उज्जीवनहेतुत्वावबोध निष्कण्टकीकरण व्याख्यानप्रवृत्ति द्वारकतामादायैव वक्तव्यतया पौनरुक्त्यस्यदुरुद्धरत्वात् उज्जिजीवयिषया कृतार्थयुतुमित्यनयोरेक फलपरत्वे उज्जीवयितुं कृतार्थयितुमिति वा  उज्जिजीवि वयिषया कृतार्थयिषयेति वा अवैरूप्येण वक्तुं शक्यतया उज्जीवनस्य साधनभूतेच्छाविषयत्वेन कृतार्थीकरणस्य साध्यत्वेन वैरुप्येनोक्तेर्वैफल्यप्रसङ्गाच्च । अस्माकं तूज्जीवनस्य स्वतइष्टत्वन परमफलत्वं सूचयितुं साधनीभूतेच्छाविषयत्वे नोक्तिः । निष्कण्ठकीकरणकृतार्थीकरणयोः  द्वारफलत्वं सूचयितुं साध्यत्वमात्रोक्तिरिति वैषम्येणोक्तेस्साफल्य संभवाच्च अति व्यवहितान्वयापत्तेः । पूर्वमेवोक्तत्वाच्च निष्कण्टकी कर्तुं भावितावतरणेत्येव वक्तुं शक्ये  कृतार्थयितुमित्यस्यव्यर्थत्वाच्च निष्कण्टकी करणमात्रेण परमपुरुषार्थ प्रदानलक्षणकृतार्थीकरणासंभवेन तत्वातबोधद्वारस्य अवश्यविवक्षणीयत्वाच्च ।
	इतरेतु तदुज्जिजीविषयेत्यस्य मोमुह्यमान इत्यव्यवहितपदोक्त मोहनिवृत्तिच्छयेत्यर्थः । उज्जिजीविषयाकृतार्थयितुं च व्याचिख्यासि तमित्यन्वयः ।जगति मोमुह्यमान इति दगन्मोह्येक्तौ  तन्निवृत्तेरेव फलत्वेन  वक्तुमुचितत्वे तदुज्जिजीवयिषयाकृतार्थ यितुमिति विरूपनिर्देशस्तु कार्तार्थ्यादपिमोहनिवृत्तेरादरणीयत्वद्योतनाय तत्रेच्छार्थकसन् प्रोगादित्याहुः । तदपि चिन्त्यं उज्जीजीवयिषयेत्यत्र उत्पूर्वकजीवधानो र्भगवतत्प्राप्तावेवस्वरसत्वात् मुक्तिघण्टापथकण्टकायमानेति पूर्ववाक्योक्त परमपुरुषार्थरूपमुक्तिघण्टापथप्रापणेच्छाया एव वक्तुमुचितत्वाच्च । मोमुह्यमान इत्युक्त मोह निवृत्तेः निष्कण्टकीकृतेत्यनेन  लाभसंभवाच्च कृतार्थयितुमित्यस्य मोक्षप्रधान परत्वमेव तत्वावभोदनस्य "निष्कण्टकीकरण द्वार्वविवक्षागौरवाच्च स्वनिष्टाभिज्ञानं सुभगमपवर्गादुपनतादि" त्यादिसंप्रदायानुसारेणमोक्षापेक्षया स्वनिष्टाभिज्ञानस्यादरणीयत्व सम्भवेपि तद्ज्ञानापेक्षया पण्डित पामर  साधारणमोहनिवृत्तेरादरणीयत्वा संभवाच्च मोहनिवृत्ति मोक्षप्रदानयोर्हेतुहेतुमद्भावेन तदुज्जिजीवयिषया कृतार्थयितुं चेत्यन्वयसंभवाच्च । अतएव कृतार्तयितुमित्यस्य तत्वज्ञानपरत्वेपि निष्कण्टकीकृतेत्यनेन कुदृष्टि दुर्वचनरूपकण्टकनिरसनस्य तत्वज्ञन हेतुत्वोक्तिवत् मोहनिवृत्तेरपि तथैव  वक्तव्यतया समुच्चया संभवाच्च । तस्माज्जगतो मुक्तिघण्टापथप्रापणेच्छयाकुदुष्टिदुर्वचन तत्स्मृत तत्वज्ञान प्रतिबन्ध विपरीतार्थज्ञानरूपकण्टक निवर्तन पूर्वकं तत्वावभोदनं कर्तुं  व्याचिख्यासितमिति 
तूलिकासूक्त्यानुगृहीतपक्ष एव परीक्षक हदयङ्गमः पन्थाः । मले सदसद्विवेचनेत्यादि  । न च तदुज्जिजीविषया निष्कण्टकी कत्येत्ये तावत्युक्तेपि पूरवाचार्याभिमतमुक्तिघण्टापथकण्टकनिवत्तेरेव प्रकरणात्प्रतीयमानत्वेन पुनः कण्ठोक्तिर्व्यथेति  वाच्यं । पूर्वाचार्यशब्देन भाष्यकारापेक्षया  पूर्वाचार्य भूत श्रीमन्नाथमुनीप्रभृति संमते रूपन्यासानर्हत्वात् । सदसद्विवेचनचतुरेत्यनेन  सद्धेतुनिर्णयार्थं  हेत्वाभास प्रपञ्जनवन्त्रिवर्गापवर्गतारतम्यार्थं त्रिवर्ग प्रपञ्च नवच्चभोदायनेन  लक्षाधिक संख्याक  न्थ निर्माणमुखेन शारीरक प्रतिपाद्यार्थेषु  तन्त्रान्तर प्रतिपाद्यार्थेषु चातिविस्तरेण सदसद्विवेचनकरणात् जैमिनीयस्यापि भोधायनीयेन शारीरकवृत्यापेक्षयाप्यति विस्तीर्ण व्याख्यानमुखेन सदसद्विवेचनकरणात् टङ्कद्रमिढादिभिर्भोधायनोक्तार्थेषु सारार्थसंग्रहमुखेन तत्करणाच्च पाराशरेण च पुराणेषु च वैष्णवमित्याद्युक्तरीत्या संग्रहेण तत्वकरणाच्च ।  सदसद्विवेचन चतुरेत्यनेन श्रीमन्नाथमुनि प्रभृति व्यावृत्तिर्विवक्षिता ।  चतुरशब्देन  हेसस्यासाधारण नीरक्षीरविभागवदनं न पारमित्याद्युक्तरीत्यासारासारविवेचनं  महर्षीणा मिवान्येषा संभवतीति सूचितं। परिचिति मित्यस्य पूरवाचार्यसुरक्षितामितिवदुपदेशमुखेन ग्रन्थकरणमुखेन चेत्यर्थः । भोधायनादि पूर्वाचार्यैरपि न स्वातन्त्र्येणाङ्गीकतो विशिष्ठादेवैतसिद्धान्तघण्टापथः ।तस्मिन्नेव यजमान त्येषावैब्रह्मा कतानां । सर्वं खल्विदं ब्रह्ममतज्जलानिति एतदात्म्यमिदंस्रवं तत्सत्यं स आत्मा त्वमसि यथा वै खिल्य उदके प्रास्तउदकमेवा । यथोदकं   शुद्धे शुद्धमास्तिकं तदृगेव भवति । सर्वगत्वादनन्तस्य स एवादृमिवस्थितः । सर्वं समाप्नोषिततोसि सर्व....ईशस्तस्मात्सर्वगतश्सिवस्सर्वो वैरुद्रः पुरुषो वैरुद्रः  इत्यादि श्रृतिस्मृति सिद्य इत्याभिप्रायेणा ह प्राचीमेवेति । आर्षन्धर्मोपदेशं चेत्याद्युक्तरीत्या वेदशास्त्रा विरोधि तर्केरनुसन्थेयत्वं ।  समाचीन्यं   तत्वावबोधनेन  कृतार्धीकरणमवतीर्य  शारीरक व्याख्यानादित्याह । भवभयेति । भवभयाभितप्तेतिविशेषणेन परमपुरुषार्थाभ्यार्थित्वरूपाधि कारिविशेषणे  हेतुदर्शितः ।  अभितप्तेत्यनेन स्वर्गोपिपातभीतस्यत्यादिकं विवक्षितं । भागधेयवैभवसब्देन निरङ्कुश स्वतन्त्र भगवन्निर्हेतुक कटाक्षातिशयोभगभगवद्भाष्यकारावतारे परमपुरुषार्थाभ्यर्थि तायां च प्रधान हेतुरिती विवक्षितं । भावितशब्देन श्रीपरङ्कुशादि दिव्यसूरिणामिव भगवतो भाष्यकारस्यावतारो न कर्म वश्यतया  जननं ।  किंत्वाविर्भावसूत्रं ।  आदिशेषावारत्वादित सूचितं । परमकारुणकेमनेत्यनेन भगवदपेक्षया 
श्रीमन्नाथमुनिप्रभृत्यपेक्षया च कारूण्याति शयोदर्शितः  । भगवतेत्थनेन उत्पत्तिं प्रलयं चेवेत्यादि वचनावगंत तत्वज्ञान   मभिमतं शारीरकं शास्त्र व्याचिख्यासितं   नान्यत्सांख्ययोगादिशास्त्रं, कर्मकाण्डादि शास्त्रं च व्याचिख्यासितमित्यर्थः । शारीरकमिति शारीरकस्वभावपर्यालोचनया तदुपरिभागार्थ तत्वावभोदकत्वं व्याज्यते  अतो न वैघट्यं । व्याख्यातमित्यनुक्त्वा व्याचिख्यासितमित्युक्तिः भाष्यावतरणदशायां व्याख्यानस्य करिष्यमाणत्वेन वक्तव्यतया व्याख्यानस्य सिद्धत्वोवत्य संभवात् । एवं च भाष्यस्य ब्रह्मसूत्रादि विवरणमुखेन परमुपुरुषार्थ लक्षणमोक्ष प्राप्तः, परमप्रयोजनं ब्रह्मसूत्रादि   मुकेन ब्रह्मैव विषयः प्रयोजनं प्रति प्रयोज्य प्रयोजक भावसबन्धः । ब्रह्मसूत्राधि गमस्यानपेक्षितत्वादित वाच्यां सस्यादर्थ मुपक्लिप्ते तटाकासिद्धपरमपुरुषार्थानामस्मदाचार्याणां स्वयं प्रयोजन भगवन्मुखोल्लासार्या तत्वावभोद्य विशेषार्थ तया  प्रवृत्युपपत्तेः भाष्यप्रयोजनादि समर्थनेन भाष्यविवरणद्वारा स्वग्रन्थस्य तत्प्रयो जनप्रयोजनादि कत्वादिकं सिद्धमित्यनु सन्धेयं । भाष्यारम्भ समर्थनानन्तर मार्ष व्याख्येय व्याख्यानानां अनुरोद्धव्यत्वसमर्थनमसङ्गतमित्याशङ्कय परमर्षि प्रणीतानिति वाक्यस्य तूलिकायासंगतिरनुगृहीतौ । शङ्करभाष्यादीनां कुदृष्टि दुर्वचनत्वं कुतोज्ञायत इत्याशङ्कय आर्ष व्खायानातिलङ्घित्वादिति दर्शयितुं सामान्यन्यायंय तावदाहा, परमर्षि प्रणीतेत्यादिनेति । यद्यपि सङ्खरभाष्याणां पूर्वाभिमत मुक्तिघण्टापथ कण्टकायमानत्वात् कुदृष्टि दुर्वचनत्वमुक्तं । तथापि विनिगमनाविरहेण शङ्करभाष्यादि विरोधात्पूर्वाचार्य वचनस्य कुद-ष्टिवचनत्वङ्गीन स्यादिति केषासिन्मन्दधियां शङ्कास्यादित्यभिप्रायेणानुगृहीतं कथं ज्ञायत इत्याशङ्केपि । यद्यपि प्राचीनमेव समीचीनमध्वानमिति पूर्वाभिहिताध्वनः  प्रमाणोपपत्ति दादर्यस्योक्ततया न विनिगमना विरह शङ्कोदयः ।  तथाप्यार्ष व्याख्येय व्याख्यानातिलङ्घित्वं साधयितुं परमर्षि प्रणीतानिति ग्रन्थारम्भ इति तात्पर्यं । व्याख्यानातिलङ्घित्वादिति   वक्तुमिति । यद्यपि व्याख्येयान्तराणि व्यख्यानान्तराणीचेति व्यख्यानातिलङ्घित्वमपि वक्ष्यति । तथापि व्याख्यानातिलङ्घित्वं  स्पष्टतरमित्यभिप्रेत्य एकदेशातिलङ्घित्वोक्तिः  इति वक्तुमित्यनेन येपुनरित्यादि वाक्यमेव   कुदृष्टि दुर्वचनत्वोपपादकं तया  पूर्वेणसम्भूतां  परमर्षि प्रणीतेत्यादि येपुनरित्यादि वाक्योपयुक्तन्यायव्युत्पादकतया तेन सङंदमिति सूचितं । सामान्य न्यायमति । शङ्करादिभाष्यस्यार्षव्याख्येय व्याख्यानातिलङ्घित्व मस्तीति विशेषन्यायः । आर्ष व्याख्येय व्याख्यानातिलङ्घित्वमस्तु को दोषइत्यासङ्कयां मनुष्यमात्रेण महर्षि वाक्यं   
नातिलङ्गनीयमिति सामान्य न्यायमाहेत्यर्थ ।  तावच्चब्दः क्रमर्थः प्रकृत शङ्का परिहारः  येपुनरित्यादिना वक्ष्यत इति भावः । परमर्षि प्रणीतानीत्याचार्य सूक्तेरयमभिप्रायः । शङ्करादीनामार्षव्याख्येय व्याख्यानातिलङ्गित्वरूपदूषण द्वयंवक्तुमार्ष व्याख्येय व्याख्यानयोरनुरोद्धव्यत्वं साधयति परमर्षीति । व्याख्येय कत्रृणामषीणामाचार्यत्वात् व्याख्यान कत्रृणामृषीणां शिष्यत्वाच्च  तारतम्यमस्तित्भिप्रायेण, परमशब्देन  महर्षि शब्देन च तेषां वैरूप्येम निर्देशः  अनेन शङ्करादीनां महर्ष्युद्धेशा ग्रन्थातिलङ्घनमतिशयितदूषणमिति सूचितां तेषां च महर्षि प्रणीतानि व्याख्यानानि च सन्ति चेदित्युभयत्र चकारश्रवणेनैव सांप्रदयिक पाठः । तत्र तेषाञ्चेति च शब्दो अप्यर्थ को दौर्लभ्यं द्योतयति । ऋषीणां हि वेदव्याख्यातृत्वमेवप्रायिकं, सजातीययकतृक ग्रन्थव्याख्यानं दुर्लभं । तदेवल चेदत्यज्यमिति भावः । व्याख्यानानिचेति चकारेण व्याख्येयानि समुच्चीयन्ते । व्यख्येयानि तेषां व्याख्यानानि च सन्तिचेदिति तान्येवेत्येवकारेण स्वोत्प्रेक्षित कुतर्कजालानिव्यावर्त्यन्ते, नह्यनृशेरित्यादि वाक्यद्वये ऋषिरेवचेति चकारे पूर्वोक्तार्थं हेतुद्वयमुच्यत इति प्रति भाति । तदयुक्तं, व्याखअयेयानुरोधे ऋषेः ऋष्यभिप्रायवेदितृत्वस्य व्यधिकरणत्वेन हेतुत्वासंभवात्, जडमतेश्रुष्यभिप्रायवेदितृत्वाभावस्य सुतरां  तथत्वाच्च । व्याख्येयानुरोधो अनृतेस्सूक्ष्मदर्शित्वाभाव स्यापि तथात्वाच्च  व्याख्यानानुरोधे जडमते  ऋष्यभिप्रायवेदितृत्वाभावस्यापि तथात्वाच्चेत्याशङ्कय आर्षव्याख्येयस्यानुरोद्धव्यत्वे  ऋषेस्सूक्ष्मदर्शित्वादिति हेतुमभिप्रेत्य व्यतिरेकमुखेन तदुपपाद नायानृषेस्सूक्ष्मदर्शित्वाभावादित्युक्तं । तान्येवेत्येवकारसूचितेस्वोत्प्रेक्षित तर्काणामननुरोद्धव्यत्वेसाक्षाद्धेतुं   वक्तुं व्यतिरेकमुखेन निर्देशः ।अयं व्याख्येयानुरोधे एव सद्वारकहेतुसमर्पकः । ऋषेरभिप्रायमित्यादि वाक्ये च कारोप्यर्थो हेत्वर्थकः । ऋषेरेव ऋष्याभिप्रायवेदित्वादित्यर्थः । अयं च  व्याख्यानानुरोद्धव्यत्व हेतुः  तान्येवेत्यवधारण   सूचिते व्याख्येय व्याख्यानेपिस्वोत्प्रेक्षित  तर्काणामननुरोद्धव्यत्वे हेतुसमर्पणमुखेन श्रुषिरेव चेत्यवधारणविवरणं,न तु जडमतिरिति वाक्यं । अत्र च शब्दो़ऽर्थोनुऽषज्यते     जडमतेरितरजनस्य स्वतोशृष्यभिप्रायवेदितृत्वाभावादित्यर्थः । तथाचार्षव्याख्येयानि वेदान्तार्थ  निर्णयेऽनुरोद्धव्यानि, ऋषेसूक्ष्मदर्शित्वात् स्वोत्पेक्षिततर्कजातानि वेदान्तार्थ निर्णयेनानुरोद्धव्यानि अनृषेसूक्ष्मदर्शित्वाभावात् ।  आर्षवाख्याना ऋषिवाक्यार्थ निर्णये अनुरोद्धव्यानि । ऋषेस्वतोश्रृष्यभिप्रायवेदनार्हत्वात् ।  स्वोत्पेक्षिततर्कजालानि 
ऋषिवाक्यार्थ निर्णयेनानुरोद्धव्यानि । जडमते ऋषितरजनस्य स्वतो ऋष्यभिप्राय वेदितृत्वासंभवादित्यनुमानचतुष्टयं अभिप्रेतं । अतो न पूर्वोक्तदूषणाचतुष्टयमित्यभिप्रेत्य नह्यनृषेरित्याद वाक्य त्रयं तूलिकायामित्थं व्याख्यातं । व्याख्येयस्यानुरोद्धव्यत्वे  हेतुमाह ऋषेरभिप्रायमिति । परमर्षि प्रणीतानी त्याचार्य सूक्तौ वेदान्त व्याख्यानानीति विशेष्य निर्देशे कर्तव्ये व्याख्येयानीति विशेष निर्देशः  महामतिभिर्व्याख्यानार्हत्वोक्ति मुखेनाल्पाक्षर मितायदि लक्षणपूर्तिमतां ब्रह्मसूत्राणामार्ष व्याख्यान मुखेनैवाभिप्रायोर्ज्ञातव्य इिति व्याख्यानानुरोद्धव्यदार्ढ्यार्थः ।सन्तिचेदित्यनेनार्ष व्यख्येय व्याख्यानाभावे वेदशास्त्राविरोधेनेत्युक्तरीत्या प्रमाणस्वारस्यागुणस्वोत्पेक्षिततर्कानुगृहीतानुमानेन तात्प्रय निर्णय पूर्वकं वेदन्तार्थनर्णयो ब्रह्म सूत्रार्थनिर्णयश्च कर्थव्य एवेति सूचितं । नह्यनृषेरित्यत्र हि शब्दस्तन्त्रेण हेतौ प्रसिद्धौ च सूक्ष्मदर्सित्व मतिगूढतात्पर्य निर्णयः ।  ऋषिरभिप्रायमिति वाक्ये ऋषेरभिप्रायं हि ऋषिरेव स्वतोवेदितुमर्हति हि शब्दोनुपज्यते । एवं च शब्दसमुच्चयपरतया स्वरस इत्यप्यनुसन्धेयं । स्वत इत्यनेन इतरेषां  तदधीनं वेदनामितिद्यतितं । इतरस्या तथात्वे  हेतुमाह जड इति । जडपदेन सम्यक्तत्व  प्रकाशना  सामार्थ्यं विवक्षितं । इत्थं च ऋषेरेव सूक्ष्मदर्शित्वाद्दृष्यभिप्रायवेदितृत्वाच्च, ऋषिवाक्यानामेव व्याख्येय व्याख्यानानामनुरोद्धत्व सिद्धौ महर्शि प्रणीतानां व्याख्यानानां  सुतरामनुरोद्धव्यत्वं  सिद्धं । परमर्षिप्रणीतानां तु व्याख्येयानां ततो  प्यन्तन्त मनुरोद्धव्यत्वमितितात्प्रयनिष्कर्षोऽनुसन्धेयः ।
	 केचितु यत्तदोर्नित्यसंबन्धात्परमर्शि प्रणीतानित्यनन्तरं यानीति शेषः । यानि  व्याख्येयानि तेषामित्यन्तयः । एवं च तन्येवेतितच्छब्देन व्यख्यानन्येव परामृश्यन्ते । अतो वाक्यानानां  अुरोद्धव्यत्वमेवात्रसाध्यं । तेषाञ्चेति चकार शङ्का निवृत्तौ शङ्करभाष्यस्य कुदृष्टि निर्वचनत्वं कथमित्याशङ्कायां परिवृत्तेः । आर्षव्याख्यानस्यानुरोद्धव्यत्वे अनृषेरतिगूढर्षि तात्पर्य दर्शत्वा भाव एको हेतुः । तद्विवरणं  ऋशेरभिप्रायमिति वाक्यं ऋषिरेवचेत्यत्र चसब्दो हि शब्दार्थो एवं   च व्याख्येयानुरोदधव्यत्व असमर्थनादितरेषां   चेत्यादयुत्तरवाक्ये शङ्करादीनां व्यख्यानातिलङ्घित्वमात्रोक्तिरूपपदयते । अत एव च इहतुवृत्यनुसारः प्रतिज्ञात इति भाष्यकारस्य वृत्यनुसारमात्रोक्तिरूपपद्यते । व्याख्येयानुरोद्धव्यस् भाष्यकारोक्तौ व्याख्येयानुरोधस्यच वक्तव्यत्वस्यात् न च येपुनरित्यादि वाक्ये   शङ्करादीनां व्याख्येय विरुद्धव्याख्येयान्तरकत्रृत्वमुक्तमिति वाच्यं । 
	इतरेषां चेत्युपपादक ग्रन्थानुसारेण तत्र  व्याख्येयग्रहणस्य दृष्टान्तार्थत्वात्  । यथा अनादृत शारीरकाणां सांख्यादिव्याख्येयान्तराणां कुदृष्टि दुर्वचनत्वं । तथा  व्याख्यानान्तराणामपीति ।   तस्मात्प्नरमर्षि प्रणीतेत्यादिना भाधकानुपलम्भा दित्यन्तेन ग्रन्थेन सङ्करादि भाष्येष्वार्थव्याख्यानातिलङ्गित्वात् कुदृष्टिदुर्वचनत्वमुच्यत इति ।   अत्रोच्यते । "यत्तदोर्नित्यसंबन्धाद्यानित्यद्या हर इत्ययुक्तं। " प्रक्रंस्यमान परयोर्यत्तदोर्नित्य सबन्धेपि प्रकृतपरयोस्तयोर्नित्यसम्बन्धा भावाद्यथा । "एको गोत्रे सरवलुतनयो यः  कुटुम्बं  बिभर्तीत्यादिषि" "यां यां प्रियः प्रैक्षतकातराक्षीं इत्यादिषु" च यत्तदोः प्रक्रंस्यमान परत्वाद्यत्तयोर्नित्यसंबन्धः ।  नहि योघटो भूतले पर्वते, तमायेत्यत्रेव, घट इहभूतले वर्तते, तमानेत्यत्र, घटमानय इहभूतले वर्तेत इत्यत्र च यत्तदोः परस्परापेक्षादृश्यते प्रपञ्चितमन्यत्र । प्रकृते   परमर्षि प्रणीतानीत्युक्त व्याख्येयानां तेषाञ्चेति तच्छब्देनाध्याहार संभलात् । नयच्छब्दध्याहारो युक्तः । अतो  व्याख्यानानि सन्ति  चेदित्येवपाठो युक्तः ।   व्याख्येयानीत्यस्य क्रियापदसापेक्षत्वेन समुच्चयस्यवक्तव्यत्वात् । एवं च तन्येवेत्यनेन   व्याख्येयानिव्याख्यानानि च परामृश्यन्ते । तेषाञ्चेतिच शब्दः शङ्कानिवृत्तानीत्ययुक्तं ।   
	इतरोषां चेत्यादिवाक्ये शङ्कानिवृत्ति द्योतक च शब्द सद्भावात् प्रकृते तादृष च  शब्दवाक्यशैलिविरहाच्च । नहयनृषेरित्यादि  वाक्यं  व्याख्यानानुरोधे हेतुपरमित्यप्युक्तं  सूक्ष्मशब्दस्य वेदान्तार्थ साधारण्येनातिगूढार्थ परत्वसंभवेन ऋष्यभिप्रायमात्रपरत्वेनसंकोचायोगात् ।तद्विवरणमृषेरभिप्रायमित्यादि वाक्यमित्यप्ययुक्तं । ऋषिरेव चेति च शब्द   स्वारस्य संभवाच्च । एवं चोपक्रमानुसारेण व्याख्येयानुसेदेधव्यस्य सध्यत्वासिध्या इतरेषां   चेत्यादि वाक्ये व्याख्यानातिलङ्घित्वमात्रेक्तिः  सर्वत्र व्याख्येय व्याख्यानातिलङ्घित्वं स्पष्टं।   उपासातेरै विद्यादित्यादिषु  स्पष्टतरं  व्याख्यानाति   लङ्घित्वमिति वक्तुं तच्चानुपदमेवोपपादयिष्यते । इह तु वृत्यनुसारः  प्रतिज्ञात  इत्यत्र वृत्यनुसारमात्रोक्तिरित्यप्ययुक्तां  सूत्राक्षराणि व्याख्यास्यन्त इत्यक्षरानुगुष्येन सूत्रव्याख्यानस्य प्रतिज्ञातत्वेनवृत्त्यनुसारःप्रतिज्ञात इति वक्तुमशक्यत्वात् । पूर्वाचार्य सुरक्षितं निजाक्षरैरानीतां वचस्सुधामित्यत्र सूपसर्गलब्धे पूर्वाचार्यग्रन्थे आनीतामितीनिञिधातूपात्ते भाष्यकार ग्रन्थे च सूत्राक्षरानुगुण  व्याख्यानस्योक्ततया  तदनुवादेतन्मानुसारेणेत्यादिवाक्ये वृत्यनुसारः प्रतिज्ञात इत्यर्थस्य वक्तव्यतया वाख्येयानुरोधस्यापि तद्वाक्ये न सूचितत्वाच्च । किञ्च येपुनारित्यादि  वाक्ये शङ्करादीनां व्याख्येय विरुद्ध व्याख्येयान्तरकत्रृत्वस्योक्ततया 
व्याख्येयानुरोद्धव्यत्वमपि पूर्वत्रे साध्यमेव, शङ्करादीनां तद्विरूद्ध व्याख्यानन्तराणीरच्चन्तीति वेदान्तव्याख्यान कत्रृत्वे वक्तव्ये व्याख्येयान्तराणत्युक्तिः  दुर्बौधार्थक्तवेन व्याख्यानमुखेनैव ज्ञातव्याश्रीत्येवं सुगम्भीरा इत्येतत्प्रतिकोटि  भूत दुर्वचनत्वमुपपादयितुमित्यनुसन्धेयं । विरुद्धवाक्यानान्तराणि निरतिशय बृहत्व विशिष्ट जिज्ञास्यत्वोक्ता निर्विशेषं जिज्ञास्यमिति तात्पर्य कथनं "यते वा इमानीति" वाक्यं जगज्जन्मादिकारमत्व रूप  लणामिति वेदान्ततात्पर्यकथन अनन्दमयो ब्रह्मेत्याक्तौ आनन्दमयातिरिक्तं पुच्छं ब्रह्मेति  वेदान्तव्याख्यानं  च । एव स्वोत्प्रेक्षितकुतर्कानसारेण ब्रह्म सूत्र व्याख्यानानिद्रष्टव्या । तथा पुरुषार्थोत श्शब्दादीति "सगुणोपासनान्मुक्तिरिति" सूत्रकारेणोक्तौ । सगुणोपासनान्निर्गुणज्ञानं, तस्मान्मुक्तिरिति संपद्यापिर्भावोमुक्तिरिति  सूत्रकारेणोक्तौ अनादिसिद्धसच्चिदानन्दस्वरूपा नु भवो मुक्तिरिति । अनावृत्ति शब्दादित्यपुनरावृत्ति लक्षणास्थान विशेषावच्छिन्न ब्रह्मप्राप्तिर्मोक्ष इति सूत् कारेँ वेदान्त व्याख्यान  समापनकृते सगुणोपासन फलं स गुण प्राप्तिः वेदान्तवाक्य न्य शब्दापारोक्ष फलं निर्विशेष ब्रह्ममानुभव इति वेदान्त व्याख्यानं ब्रह्म सूत्रान्मव्याख्येय विरुद्धव्याख्येयान्तरमित्यनुसन्देयं ।   व्याख्येयान्तरगृहणं दृष्टान्तार्खमित्यप्ययुक्तं । आधुनिक   मनुष्यमात्रेषु शङ्करादिष्टित महर्षिषुकपिलादिषु   इतरेषाञ्चानुपलब्धोरित्यादिरीत्याभ्रान्तिमूलग्रन्थकर्तृत्वोक्तिसंभवेपि आग्रहगृहीतदृदयत्वादेर्वक्तुमयुक्तत्वात् कपिलादिव्यानस्यापिमहर्षिव्याख्यान्तवा विषशेषणतेषां कुदृष्टिवचनत्वे आर्षेयव्याख्येय विरोधि व्याख्यानान्तरकत्रृत्वस्य अप्रयोजकत्वाच्च विरोधे दुष्परिहारे  युक्तियुक्तं ग्राह्यमिति न  दोषइत्यनुपदमेवाचार्यैः कपिलादि वाक्यानां कुदृष्टिदुर्वचनत्वे वेदशास्त्रापि विरोधिनेत्युक्तरीत्या प्रमाणस्वरस्यापहन्यायोनुहृहीतश्रृतिविरोधसयैव मूलत्वेन वक्ष्यमाणत्वाच्च । तस्मात्परमर्षी प्रणीतानीत्यादीनि बाधकानुपलम्भादित्यन्तेन शङ्करादि व्याख्यानां कुदृष्टि दुर्वचनत्वमार्ष व्याख्येय  व्याख्यानातिलङ्घित्व रूपन्यायद्वये नैवसाध्यत् इति सिद्धं । ऋषिवाक्यत्व हेतुनानुरोद्धव्यत्व साधनमयुक्तं । एकवक्तृकेष्वपिनिगमनाविरहेण व्यभिचारादित्याशङ्कयपिरहृतमाचार्यैः ऋषिवचसामित्यादिना । तदयुक्तं आम्नायस्य क्रियार्थत्वात् । विधिनात्वेक वाक्य्तवात् । इत्यादिषु   पौर्वापर्यबलेन तु शब्दादिबलेन च आम्यायस्यक्रियार्थत्वादि त्यादेः पूर्पक्षानुवादत्वस्य विधिनात्वेकवाक्य्तवादित्वादेस्सिद्धान्ततया चाव गमेन विरोधशङ्कानवकाशात् । 
नद्येकवक्तृकवाक्येष्वितिचेन्नेत्यादितीतिं विनाविधिनिषेधरूपं पुरोवादवाक्यद्वयं  क्वचिद्दृश्यत इत्याशङ्कय   धर्मंजैमिनिरतएवेत्यत्र पूर्वस्यद्वारत्वेन देवताप्रीतेर्द्वारत्वभावस्य जैमिनिमतत्वेनोक्त तया देवता निरासप्रतीतेः परंजैमिनिर्मुख्यत्वात् ब्राह्मेणजैमिनिरित्वादिषु 
आतिवाहिकानां परब्रह्मप्रापफत्वस्य मुक्यौब्रह्मगुणाष्टकाविर्भावस्य च जैमिनिमतत्वेन उक्ततयादेवताभ्युपगम प्रतीतेश्चैकवक्तृक विधिनिषेधात्मकपुरोवादद्वयद्रशनात् । एवं शेषत्वात्  पुरुषार्थवाद इत्यत्रविद्यायाः कर्मशेषत्वस्यभावं जैमिनिरित्यादौ मुक्तानांशरीरसद्भावस्य च जैमिनिमत्वेनौक्ततया शरीरश्रमसद्भावा सद्भावोक्ति रूपैकवक्तृक विधिनिषेधात्मकपुरोवादद्वयदर्शनाच्च । विरोधशङ्कायुच्यत  एवेत्यभिप्रायण ऋषिवचसामेवेत्यादिकं  तूलिकायामित्थमवतारितं  । ऋषिवचसां प्रायशोमिथो विरोधदर्शनात्मकं तेषामनुरोद्धव्यत्वमित्यत्राहा । ऋषिवचसामेवेत्यादीति । उक्तरीत्या एकवक्तृकवाक्येषु विरोधदर्शनं बादरिजैमिनि बाधरायणाश्मरथ्य औडलोमि  काशकृत्स्नरूपभिन्नवक्तृक वाक्येषु विरोधदर्शनं चाभिप्रेत्य प्रायशोमिथो विरोधद्रशनादित्युक्तं । ऋषिवचसामेवेत्यधारणेन इतहास  पुराणाभ्यां वेदं समुपबृह्ययेदिति वेदोपब्रह्मणार्थ प्रवृत्तानां मिथोविरोधानर्हत्वं द्योत्यते । अनार्ष वचसां त्प्रमामत्वेन विरोधेपि नकिञ्चिद्भादकमितिभावः।  पूर्वपक्षाभिप्रायेत्याद्याचार्यसूक्तेरयमभिप्रायः । धर्मं  जैमिनिरित्यत्रापूर्वस्यफल प्रदत्वोक्तेः परं जैमिनिरित्यादि फलप्रददेवताभ्युपगमोक्त्या न विरोधः। जैमिनिना   गुरुमुखाच्छ्रवणदशायां पूर्वपक्षरीत्याप्रश्नसंभवेन एवं जैमिनिनाक्षित्नं  तस्यायं परिहारः  इत्यभिप्रायेण धर्मं  जैमिनिरित्यादेर्शिष्याक्षएपोद्भावनपरत्वात् । यद्वा वेदोऽप्रमाणं, वैदिकं कर्मनानुष्ठेयमति वदद्भिर्देवताभ्युपगमे पुण्यफलनांदेवतास्थानानामस्थिरत्वद्देवत्वाया अभावे वेदाप्रामाण्यंस्यात्, अनित्यार्थ संयोगात् । फलप्रददेताया अभावेन तदुद्देशेन कर्मानुष्ठानञ्चनस्यादितिपरिचोदिते कर्मणांदैवतानैरपेक्ष्यलक्षणं वैभवमस्ति । पूर्वनुभावस्यात्मगतभावनाद्वारा  हेतुत्ववत्, जीवगतदृष्टद्वाराकर्मणां  स्वर्गादिहेतुत्वोपपत्तेः । अतो  न वेद प्रामाण्यम् । नापि कर्मणाममनुष्ठेयत्वमिति परिहारं वक्तुं नहि निन्दान्यायेन देवतानिरासोक्तिः कर्मप्राधान्यपरा । अतो न  विरोधः । अथवा वेदप्रामाण्यकर्मावश्यक कर्तव्यता तात्पर्यातिसयात् । क्षेत्र हारिजयन्यायेन देवतानिरासोक्तेरभ्युपगमवादत्वादविरोधः । एवं वा  श्रृतत्वेपपत्तिभ्यामिति कालान्तर भावि फलसाधन सामान्ये जैमिन्यभिहितोदेवप्रसादएवफलसाधनमिति   
फलसाधन विशोषस्य सिद्धन्तिनाभिहितत्वेन सामान्योक्तेर्षिशेषोक्या न विोध इति अत एव  साक्षादप्यविरोधं जौमिनिरित्याग्नि शब्दस्य ब्रह्म परत्वंयोगवृत्या साक्षादपि संभवतीति जैमिन्युक्त्यातदीयदेवतानिरासोक्तेरविरोधः । एवं  अन्यत्रापि अविरोधो यथायोगमनुसन्धेय इति धर्मं जैमिनीरतएव, पूर्वं तु बादरायणो हेतुव्यपदेशात्,  पुरुषार्थोतशब्दादाधिकोपदेशात्, परंजैमिनिरप्रतीकालम्बनान् भावंजैमिनि व्याकवाक्यानि अभिव्यक्तेरित्याश्मरस्यः। एवं  भावादित्यौहुलोमिः। अवस्थितेरिति काशकृत्स्नः इत्याश्मरथ्यादि वाक्यनिचाभिप्रेत्य भिन्नवक्तृकाणांत्वित्याद्युक्तमाचार्यैः। तु शब्देन भिन्नवक्तृकाणां  भिन्नाभिन्नमतपरत्वसंभवेन अभिन्नवक्तृकाणामिव   विरोधो न परिहार्य इति वैषम्य शङ्कां द्योतयति । युक्तियुक्तमिति । प्रमाणस्वास्यावह न्यायानुगृहीत प्रमाणमूलकमित्यर्थः। ग्राह्यं प्रमाणत्वेन न  स्वकार्यं इत्यर्थः । अन्यद प्रमाणत्वेन स्वीकार्यमिति  भावः । ज्ञानप्रामाण्यस्योत्तर्गिकत्वात् । श्रृष्टि  वचसां प्रामाण्यस्योत्तर्गिकत्वाच्चभिन्नं  वक्तृकाणामविरोधेन नयनसंभवेन्यतर बाधोनाश्रयणीय इति  तु शब्दद्योतितशङ्कापरिहारमभिप्रेत्य मिथो  विरोधेदुष्टं ष्परिहार इत्युक्तं  । दुष्परिहार इति सर्वधा परिहतुमशक्य इत्यर्थः । दुःखेन परिहतुं शक्यं हि दुष्पपिहारशब्दार्थः । थासत्यन्यतरबाधो अनाश्रयणीयस्यात् ।
	ननु भिन्नवक्तृकाणामपि जैमिनिव्यासवचसां  शिष्याक्षेपोद्भावनपररूपतया न हि नन्दान्ययेन क्षेत्रहरिजयन्यायेन सामान्य विशेष  न्यायेन वा पूर्वोक्तरीत्या विरोध परिहारस्सं भवति ।  एवमर्थवादानां  विध्यैक वाक्यतया प्रामाण्यमिति जैमिन्युक्तेः, सिद्धपराणां वेदान्तवाक्यानां स्वयं   प्रयोजन पर्यवसानरहितानामर्थ वादानां विध्यैक   वाक्यतया प्रामाण्यमित्येव मुत्सर्गापवादन्यायेन   विरोध परिहारस्सं भवति, इत्थं  श्वरमीमांसोक्त रीत्याऋषि वचसङ्गहान गम्भीरतया यथाकथञ्चिद्वाक्ययोजनाया अविरोधेन नयनं संभवती त्याशङ्कय आश्मरभ्यौढलोमिकाशकृत्सन वाक्यानां व्यासेननिरस्तानां कापिलयोगादीनां च विरोधेन नयना संभवात्,  तत्रान्यतरबाध आश्रयणीय  एवेन्यत आह । मिथो विरोधे दुष्परिहार इति न  दोष इति । अभिन्न वक्तृकेषु युक्तिरहितानां   पूर्वपक्षाभिप्रायादिना नेयत्वात् । भिन्नवक्तृकेषु  युक्तियुक्तानामेव ग्राह्यत्वाच्च । ऋषिवचसामनुरोदेधव्यत्वमौत्तर्गिकमित्यत्र न किञ्चिद्भाधकमित्यर्थः ।   येपुनरित्यादि वाक्ये  व्याख्येयान्तराणीति पदं कपि   लाधिस्मृति परं दृष्टान्तार्थमिति भ्रंमं वारयितुं   परमर्षि प्रणीतानीत्यादि वाक्यावतारिकोक्तशङ्का परिहार परमत्यभिप्रेत्यावतारितं तूलिकायां ।   एवं 
ऋषिवचसामनुरोद्धव्यत्वं प्रसाध्यदतिलङ्ग   नेन तद्विरुद्ध व्याख्येय व्याख्यान प्रणेत्रृणां   कुदृष्टित्वं संप्रतिपन्नमित्याह येपुनरितीति । प्रसाध्येत्येनेन येपुनरित्यारभैव प्रसाधनफलपरं नत्वितरेषां चेत्यारभ्येति सूचितं । तदतिलङ्घनेनेत्यनेन  अनादृत्येत्येतद्विवृतं  । तद्वरुद्धव्याख्ययेत्यत्रव्याख्येयेत्यत्रव्याख्येयपदेन निर्विशेषं  जिज्ञास्य आनन्दमयः पुच्छब्रह्मेत्यादि स्वतन्त्रवेदान्त  व्याख्यानं विवक्षितमिति पूर्वमेवोक्तं  व्याख्यानप्रणेत्रृणामिति । न तु कपिलादीनां कुदृष्टित्वपरं । आर्षव्याख्येयव्यानानामत्यन्ताल्पज्ञमनुष्यानुरोद्धव्यत्व महर्षिकपिलाद्यनुरोद्धव्यत्वाभावान् तेषां  वक्ष्यमाणाग्रहादनन्वयाच्चेतिभावः ।   संप्रतिपन्नमिति । आग्रहादिहेतुत्रयोक्तिरिति भावः ।  येपुनरित्याचार्यसूक्तौ पुनश्श्बेदन न्यायतिलङ्घनरूपवै,म्यंद्यत्यते । न केवलमस्मदपेक्षया ऋषीणां पर्वतपरमाणुव्यत्याससद्भावेन तद्वाक्यानुसारेणैव  वेदान्तवाक्यानि व्याख्येयानीत्यादा भावः । अपित्वानन्दमयोभ्यासादित्यादि वेदान्तार्थनिर्णायकार्ष  न्यायानाप्यनादरः कृतः इति भावः । अतोनादरविरुद्धप्रणेतृत्वरूप वैषम्यद्वयस्य कण्ठोक्ततया पुन श्शब्दवैयर्थमिति शङ्कायानावकासः। आग्रहेत्यादिना शङ्करादीनां कुदृष्टित्वेहेतुत्रयमुक्तं । अतः पूर्वं कुदृष्टिदुर्वचन्तवमुक्त्या तदुपपादनार्थं   प्रवृत्ततस्या  ग्रहादिसाधनं व्यधिकरणमिति शङ्कायानावकाशः ।  आग्रहनामस्वोर्लिखित प्रकारेन्यायत्वानादरेणयेनकेनापि प्रकारेणावश्यास्थापनीयताधीः ।  तन्मूलाभिलाषविशेषा वा  । तथा ग्रहमूलकत्वे दृष्टिरपन्यायमूलेतिकुत्सितास्यात् । पण्डितमात्मानमन्यत इति पण्डितमानी, तद्भावस्तत्वं । तथा च स्वोत्प्रेक्षितं   पाण्डित्यं  निर्विद्येत्यादि प्रसिद्धमननपर्यायश्रवणरुपपण्डाख्य बुद्धि मूलक मित्यपन्यायेष्वपि दृष्टिः  कुदृष्टिस्स्यात् उभयथा  कुदृष्टित्वेपि गतानुगतिकन्यायेन पूर्वानुरोधैनैव ग्रन्थ करणमुपपद्यते पाण्डित्यख्यापनपरत्वादेव तद्विरुद्ध ग्रन्थकरणमित्याशयेनाहा ।   पाण्डित्येति । तथा च केवलख्यातिपराणां तात्पर्य   विरहेणकुदृष्टित्वं सूक्ष्मदर्शिभिरवधृतमनादृत्यप्रवृत्तेस्त्रिप्रकारं सिद्धं कुदृष्टित्वं आग्राहद्यभावेतदुक्तमार्गातिलङ्घने हेत्वभावदिति  तत्प्रवृत्तिरेवतिव्याख्येयव्याख्यानानादरपूर्वक विरुद्धव्याख्येयव्याख्यानप्रवृत्तिरेवेत्यर्थः । एवकारेण सांख्यादिस्मृतापि वानादरणीयत्व हेतुः प्रमाणोपपत्ति विरोधो न भवतीत्यर्थः । प्रमाणमिति प्रवृत्तिः कार्यतयाकारणानुमापकमिति भावः । आग्रहगृहीत दृढयात्वादिकमितरेषां चेति च शब्देन समुच्चीयत इति भ्रमं वारयितुमाग्रहहृहीत हृदयत्वादिवदितरेषां  व्याख्यानातिलिङ्घत्वं  न च शब्दार्थः ।  सिद्धे 
सत्कारेणदीनहेतुना आग्रहादेन्यमर्थितत्वात् । अतः  आग्रहादिमूलक तिलङ्घनकथनमिति शङ्कापरिहार्थाश्च शब्दइत्यभिप्रायेणावतारितं  तलिकायां शङ्करादीनां  आर्षव्याख्यानातिङ्घित्वमिति ।   पूर्ववाक्ये  व्याख्यानातिलङ्घित्वमस्तिकिमित्यपेक्षाया महेति । पूर्वाचार्यसुरक्षितां निजाक्षरैरानीतां वचस्सुधामितिसूक्ताया तन्मतानुसारेण सूत्राक्षराणी व्याख्यास्यन्त इति सूक्त्याचार्षव्याख्यानानामर्षव्याख्येयानुरोधित्वात् । व्याख्यानातिलङ्घने व्याख्येयतिलङ्घनं सिद्धमित्यभिप्रायेण व्याख्यानातिलङ्घनमात्रप्रश्नः कृतः ।  अत एव आचार्यैरपु व्याख्यानातिलङ्घनमात्रमुपपादि तमित्यनुसन्धेयं । उपासाहौ विद्यादित्यादि  उपासास्त्रैविद्यादित्यत्र उपसास्त्रैविद्य  प्रसङ्गान्नप्रतर्दनविद्यायां प्राणाद्युपास्यां अपितु ब्रह्मोर्वोपास्यमिति परैरुक्तं, वृत्तिकारस्य चो पासास्त्रैविद्यमभिमतं । सद्विद्याविषयेयुक्तं तद्गुणकोपासनादिति प्रतिपादनात् । व्याख्यातं हीदं  द्रमिडाचार्येण भाष्यकारेण । यद्यपि सच्चित्तोननिर्भृग्नदैवतं गुणगणम्मनसानुधावेत् तथाप्यन्तर्गुणामेवदेवतां भजेत । तत्रापि हि सगुणैव  देवताद्यानिष्टः ननिर्भुग्नदैवतं गुणगणं मनसानुधावेत् । अपहृत पाप्मत्वादिगुणगणादेवतं विभक्तां  यद्यपि दहरविद्यानिष्ट इव सच्चित्तोनस्मरेत् । तथाप्यन्तर्गुणामेवदेवता भजतीति देवतास्वरूपानुबान्धित्वात् । सकलस्य कल्याणागुणस्य केनचिद्वेवताया असाधरणेन निखिलजगत्कारणत्वादिना गुणेनोपास्यमानदेवा स्वरूपानुबान्धिस्रवकल्याणागुमविशिष्टैवोपास्यते । अतस्सगुणमेव ब्रह्मतत्रापि प्राप्यमिति सद्विद्यादहरविद्ययोर्विकल्प इत्यर्थ इति  ततश्च सद्विद्यायामपि सगुणस्योपस्यत्वं प्राप्यत्वं च जीवान्तर्यामित्वगुणकतयोपास्त्वेसति संभवतीति न्यायसाम्यनाचेतनशरीरकोपासने च तदभिमते  स्वरूपेणोपासि तस्याप प्रतिपन्नत्वादुपासास्त्रैविध्यं  वृत्तिकाराभिमतमिति विभावनीयं । सर्वत्रप्रसिद्धोपदेसादित्यत्रय च सर्वात्मा ब्रह्मेश इति वाक्य कारेणोक्तं । परैस्तु सर्वत्रप्रसिद्धमनोमयत्वादेरूपदेशादिति व्याक्यातं । बीमासं प्रसाददित्यत्र प्राणाद्वर्झमिति परैर्व्याख्यातं । भूमापरंब्रह्मनामादिपरं परयात्मन उर्ध्वमस्योपदेशादित वाक्यकारेणाभिहितं ।  दहरउत्तेभ्य इत्यत्रतास्मिन्यदंतरतिदहराकाशापरं  परैर्व्याख्यातां तस्मिन्यदन्तरिकामव्यपदेश इति वाक्यकारेण प्रतिपादितं संहितमेतच्छारीरकं  जैमिनीयेन षोडशलक्षणे  नेतिशास्त्रैकत्वसिद्धिरिति उपपदनमुखेन वृत्तात्कर्माधिगमादनन्तरं  ब्रह्मविविदिषेति   कण्ठोकत्या च वदतो  वृत्तिकारस्य शब्दतः प्रकृतत्वात्करम्विचारस्यानन्तर्यमेवाथातो ब्रह्मजिज्ञासेत्यत्रायसब्दार्थ  इत्यभिमतमिति प्रतीयते, तद्विरुद्धतया साधनचतुष्टयानन्तर्य   
मयशब्दार्थतयापरैरुक्तं,  एव मादिकमादि  शब्दार्थः । स्पष्टतरमिति । आर्ष व्याख्येयव्याख्यानातिलङ्घित्वं शङ्करादि वाक्येषु अथतो ब्रह्मजिज्ञासेत्यारभ्यानावृत्तिशब्दादित्येवमन्तेषु अधिकरनेषु व्याख्येय व्याख्यान  श्रोतृणां स्पष्टं । यत्र  भाष्याकारेणै व्याख्यान वाक्योपादन पूर्वकं व्याख्याव्याख्यानाविरोधोद्भावनं परकीय वाक्येषु क्रियते  । तत्र स्पृष्टन्तरं तेषां व्याख्येय व्याख्येनातिलङ्घनमिति भावः ।
	ननु भाष्यकारैरेवस्वोक्तार्त तया वृत्तिवाक्योपादानात् वृत्यनुसार प्रतिज्ञा वाक्यप्रदर्शनं तदन्यथा सिद्धि शङ्का समाधानञ्च किमर्थं क्रियतइत्याशङ्कय भाष्यकारेण प्रतिसूत्रं वृत्तिवाक्यप्रदर्शनाभावादार्षव्याख्यानातिलङ्घनं न निश्चेतुं शक्यं । क्वाचित्कवृत्यनुसारस्यान्यत्रापि संभवात् । सार्वत्रिकवृत्य ननुसारस्यपरेषामप्यभावात् । अत एतत् भाष्यकारस्य तत्तुल्यतास्यादित्याशङ्कय ग्रन्थलाघवाय प्रतिसूत्रमार्ष व्याख्यानतिलङ्घनस्य प्रायिकस्याप्रदर्शन वत्प्रतिसूत्रमार्षिव्याख्यानानुरोधनस्या प्रदर्शनेग्रन्थगौरवभियासामान्यतः प्रतिज्ञामुकेन आर्षव्यानानुरोधः प्रदर्श्यत इत्यभिप्रायेणावतारितं तूलिकायां भाष्याकारस्यार्षव्याख्यानानतिलङ्घित्वा निश्चयादेतद्भाष्यकार स्यापि तत्तुल्यतास्यादित्याशङ्काहा । इहत्वितीति। स्यादित्याशङ्काहेत्यनेनपरेषामार्षव्याख्येन व्याख्यानातिलङ्घनस्यक्वापि निश्चयाभावाच्च सामान्यप्रतिज्ञानुसारेणार्ष व्याख्यानानतिलङ्घ सार्वत्रिकं  निश्चेतुं सक्यमिति भवः । इहात्वित्याचार्य सूक्तौ तु शब्देनार्ष व्याख्येयव्याख्या ननुसारवदार्षन्यायानुसारोप्ये तद्भाष्यस्यपरभाष्यापेक्षया वैषम्यमितिद्योत्यते । प्रतिज्ञात इत्युपक्रमएव प्रदर्शित इत्यर्थः ।  अतस्सर्वत्रवृत्यनुसार उपपाद इष्यत इति च सूच्यते ।  इहत्वित्याचार्य वाक्येन कुदृष्टि वचन जनित मोहनिवृत्यौपमिकं सुदृष्टिवचनत्वं  स्वव्याख्येयस्य   साधयितुमृषिवचोनुरोधित्वमस्यसाधितमित्यनुसन्धेयं ।                                             


           
        
	       
   


     
