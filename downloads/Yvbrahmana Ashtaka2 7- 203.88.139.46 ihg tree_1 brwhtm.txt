2.7.0.0
।। तैत्तिरीयब्राह्मणे द्वितीयाष्टके सप्तम प्रपाठक प्रारम्भः ।। हरिःओम् ।।
2.7.1.1
त्रिवृथ्स्तोमो भवति । ब्रह्मवर्चसव्वैँ त्रिवृत् । ब्रह्मवर्चसमेवाव रुन्धे । अग्निष्टोमस्सोमो भवति । ब्रह्मवर्चसव्वाँ अग्निष्टोमः । ब्रह्मवर्चसमेवाव रुन्धे । रथन्तर साम भवति । ब्रह्मवर्चसव्वैँ रथन्तरम् । ब्रह्मवर्चसमेवाव रुन्धे । परिस्रजी होता भवति ।। 1 ।।
2.7.1.2
अरुणो मिर्मिरस्त्रिशुक्रः । एतद्वै ब्रह्मवर्चसस्य रूपम् । रूपेणैव ब्रह्मवर्चसमव रुन्धे । बृहस्पतिरकामयत देवानां पुरोधाङ्गच्छेयमिति । स एतं बृहस्पतिसवमपश्यत् । तमाऽहरत् । तेनायजत । ततो वै स देवानां पुरोधामगच्छत् । य पुरोधाकामस्स्यात् । स बृहस्पतिसवेन यजेत ।। 2 ।।
2.7.1.3
पुरोधामेव गच्छति । तस्य प्रातस्सवने सन्नेषु नाराशसेषु । एकादश दख्षिणा नीयन्ते । एकादश माध्यन्दिने सवने सन्नेषु नाराशसेषु । एकादश तृतीयसवने सन्नेषु नाराशसेषु । त्रयस्त्रिशथ्संपद्यन्ते । त्रयस्त्रिशद्वै देवताः । देवता एवावरुन्धे । अश्वश्चतुस्त्रिशः । प्राजापत्यो वा अश्वः ।। 3 ।।
2.7.1.4
प्रजापतिश्चतुस्त्रिशो देवतानाम् । यावतीरेव देवताः । ता एवावरुन्धे । कृष्णाजिनेऽभिषिञ्चति ।ब्रह्मणो वा एतद्रूपम् । यत्कृष्णाजिनम् । ब्रह्मवर्चसेनैवैन समर्धयति । आज्येनाभिषिञ्चति ।तेजो वा आज्यम् । तेज एवास्मिन्दधाति ।। 4 ।।
2.7.1.0
होता भवति यजेत वा अश्वो दधाति ।। 1 ।।
2.7.2.1
यदाग्नेयो भवति । अग्निमुखा ह्यृद्धिः । अथ यत्पौष्णः । पुष्टिर्वै पूषा । पुष्टिर्वैश्यस्य । पुष्टिमेवाव रुन्धे । प्रसवाय सावित्रः । अथ यत्त्वाष्ट्रः । त्वष्टा हि रूपाणि विकरोति । निर्वरुणत्वाय वारुणः ।। 5 ।।
2.7.2.2
अथो य एव कश्च सन्थ्सूयते । स हि वारुणः । अथ यद्वैश्वदेवः । वैश्वदेवो हि वैश्यः । अथ यन्मारुतः । मारुतो हि वैश्यः । सप्तैतानि हवीषि भवन्ति । सप्तगणा वै मरुतः । पृश्ञि पष्ठौही मारुत्या लभ्यते । विड्वै मरुतः । विश एवैतन्मध्यतोऽभिषिच्यते । तस्माद्वा एष विश प्रियः । विशो हि मध्यतोऽभिषिच्यते । ऋषभचर्मेऽध्यभिषिञ्चति । स हि प्रजनयिता । दध्नाऽभिषिञ्चति । ऊर्ग्वा अन्नाद्यन्दधि । ऊर्जैवैनमन्नाद्येन समर्धयति ।। 6 ।।
2.7.2.0
वारुणो विड्वै मरुतोऽष्टौ च ।। 2 ।।
2.7.3.1
यदाग्नेयो भवति । आग्नेयो वै ब्राह्मणः । अथ यथ्सौम्यः । सौम्यो हि ब्राह्मणः । प्रसवायैव सावित्रः । अथ यद्बाऱ्हस्पत्यः । एतद्वै ब्राह्मणस्य वाक्पतीयम् । अथ यदग्नीषोमीयः । आग्नेयो वै ब्राह्मणः । तौ यदा सङ्गच्छेते ।।7।।
2.7.3.2
अथ वीर्यावत्तरो भवति । अथ यथ्सारस्वतः । एतद्धि प्रत्यख्षं ब्राह्मणस्य वाक्पतीयम् ।निर्वरुणत्वायैव वारुणः । अथो य एव कश्च सन्थ्सूयते । स हि वारुणः । अथ यद्द्यावापृथिव्यः ।इन्द्रो वृत्राय वज्रमुदयच्छत् । तन्द्यावापृथिवी नान्वमन्येताम् । तमेतेनैव भागधेयेनान्वमन्येताम् ।। 8 ।।
2.7.3.3
वज्रस्य वा एषोऽनुमानाय । अनुमतवज्रस्सूयाता इति । अष्टावेतानि हवीषि भवन्ति । अष्टाख्षरा गायत्री । गायत्री ब्रह्मवर्चसम् । गायत्रियैव बह्मवर्चसमव रुन्धे । हिरण्येन घृतमुत्पुनाति । तेजस एव रुचे । कृष्णाजिनेऽभिषिञ्चति । ब्रह्मणो वा एतदृख्सामयो रूपम् । यत्कृष्णाजिनम् । ब्रह्मन्नेवैनमृख्सामयोरध्यभिषिञ्चति । घृतेनाभिषिञ्चति । तथा वीर्यावत्तरो भवति ।। 9 ।।
2.7.3.0
सङ्गच्छेते भागधेयेनान्वमन्येता रूपञ्चत्वारि च ।। 3 ।।
2.7.4.1
न वै सोमेन सोमस्य सवोऽस्ति । हतो ह्येषः । अभिषुतो ह्येषः । न हि हतस्सूयते । सौमी सूतवशामा लभते । सोमो वै रेतोधाः । रेत एव तद्दधाति । सौम्यर्चाऽभिषिञ्चति । रेतोधा ह्येषा । रेतस्सोमः । रेत एवास्मिन्दधाति । यत्किञ्च राजसूयमृते सोमम् । तथ्सर्वं भवति । अषाढय्युँथ्सु पृतनासु पप्रिम् । सुवर्षामफ्स्वाव्वृँजनस्य गोपाम् । भरेषुजा सुख्षिति सुश्रवसम् । जयन्तन्त्वामनु मदेम सोम ।। 10 ।।
2.7.4.0
रेतस्सोमस्सप्त च ।। 4 ।।
2.7.5.1
यो वै सोमेन सूयते । स देवसवः । य पशुना सूयते । स देवसवः । य इष्ट्या सूयते । स मनुष्यसवः । एतव्वैँ पृथये देवा प्रायच्छन्न् । ततो वै सोऽप्यारण्यानां पशूनामसूयत । यावती कियतीश्च प्रजा वाचव्वँदन्ति । तासा सर्वासा सूयते ।। 11 ।।
2.7.5.2
य एतेन यजते । य उ चैनमेवव्वेँद । नाराशस्यर्चाऽभिषिञ्चति । मनुष्या वै नराशसः । निह्नुत्य वावैतत् । अथाभिषिञ्चति । यत्किञ्च राजसूयमनुत्तरवेदीकम् । तथ्सर्वं भवति । ये मे पञ्चाशतन्ददुः । अश्वाना सधस्तुतिः । द्युमदग्ने महि श्रवः । बृहत्कृधि मघोनाम् । नृवदमृत नृणाम् ।। 12 ।।
2.7.5.0
सूयते सधस्तुतिस्त्रीणि च ।। 5 ।।
2.7.6.1
एष गोसवः । षट्त्रिश उक्थ्यो बृहथ्सामा । पवमाने कण्वरथन्तरं भवति । यो वै वाजपेयः । स सम्राट्थ्सवः । यो राजसूयः । स वरुणसवः । प्रजापतिस्स्वाराज्यं परमेष्ठी । स्वाराज्यङ्गौरेव । गौरिव भवति ।। 13 ।।
2.7.6.2
य एतेन यजते । य उ चैनमेवव्वेँद । उभे बृहद्रथन्तरे भवतः । तद्धि स्वाराज्यम् । अयुतन्दख्षिणाः । तद्धि स्वाराज्यम् । प्रतिधुषाऽभिषिञ्चति । तद्धि स्वाराज्यम् । अनुद्धते वेद्यै दख्षिणत आहवनीयस्य बृहतस्स्तोत्रं प्रत्यभिषिञ्चति । इयव्वाँव रथन्तरम् ।। 14 ।।
2.7.6.3
असौ बृहत् । अनयोरेवैनमनन्तऱ्हितमभिषिञ्चति । पशुस्तोमो वा एषः । तेन गोसवः । षट्त्रिशस्सर्वः । रेवज्जातस्सहसा वृद्धः । ख्षत्राणाङ्खत्रभृत्तमो वयोधाः । महान्महित्वे तस्तभानः ।ख्षत्रे राष्ट्रे च जागृहि । प्रजापतेस्त्वा परमेष्ठिनस्स्वाराज्येनाभिषिञ्चामीत्याह । स्वाराज्यमेवैनङ्गमयति ।। 15 ।।
2.7.6.0
इव भवति रथन्तरमाहैकञ्च ।। 6 ।।
2.7.7.1
सिहे व्याघ्र उत या पृदाकौ । त्विषिरग्नौ ब्राह्मणे सूर्ये या । इन्द्रय्याँ देवी सुभगा जजान । सा न आगन्वर्चसा सव्विँदाना । या राजन्ये दुन्दुभावायतायाम् । अश्वस्य क्रन्द्ये पुरुषस्य मायौ । इन्द्रय्याँ देवी सुभगा जजान । सा न आगन्वर्चसा सव्विँदाना । या हस्तिनि द्वीपिनि या हिरण्ये । त्विषिरश्वेषु पुरुषेषु गोषु ।। 16 ।।
2.7.7.2
इन्द्रय्याँ देवी सुभगा जजान । सा न आगन्वर्चसा सव्विँदाना । रथे अख्षेषु वृषभस्य वाजे । वाते पर्जन्ये वरुणस्य शुष्मे । इन्द्रय्याँ देवी सुभगा जजान । सा न आगन्वर्चसा सव्विँदाना । राडसि विराडसि । सम्राडसि स्वराडसि । इन्द्राय त्वा तेजस्वते तेजस्वन्त श्रीणामि । इन्द्राय त्वौजस्वत ओजस्वन्त श्रीणामि ।। 17 ।।
2.7.7.3
इन्द्राय त्वा पयस्वते पयस्वन्त श्रीणामि । इन्द्राय त्वाऽऽयुष्मत आयुष्मन्त श्रीणामि । तेजोऽसि । तत्ते प्र यच्छामि । तेजस्वदस्तु मे मुखम् । तेजस्वच्छिरो अस्तु मे । तेजस्वान् विश्वत प्रत्यङ्ङ् । तेजसा संपिपृग्धि मा । ओजोऽसि । तत्ते प्र यच्छामि ।। 18 ।।
2.7.7.4
ओजस्वदस्तु मे मुखम् । ओजस्वच्छिरो अस्तु मे । ओजस्वान् विश्वत प्रत्यङ्ङ् । ओजसा सं पिपृग्धि मा । पयोऽसि । तत्ते प्र यच्छामि । पयस्वदस्तु मे मुखम् । पयस्वच्छिरो अस्तु मे । पयस्वान् विश्वत प्रत्यङ्ङ् । पयसा सं पिपृग्धि मा ।। 19 ।।
2.7.7.5
आयुरसि । तत्ते प्र यच्छामि । आयुष्मदस्तु मे मुखम् । आयुष्मच्छिरो अस्तु मे । आयुष्मान् विश्वत प्रत्यङ्ङ् । आयुषा सं पिपृग्धि मा । इममग्न आयुषे वर्चसे कृधि । प्रिय रेतो वरुण सोम राजन्न् । मातेवास्मा अदिते शर्म यच्छ । विश्वे देवा जरदष्टिर्यथाऽसत् ।। 20 ।।
2.7.7.6
आयुरसि विश्वायुरसि । सर्वायुरसि सर्वमायुरसि । यतो वातो मनोजवाः । यतः ख्षरन्ति सिन्धवः । तासान्त्वा सर्वासा रुचा । अभिषिञ्चामि वर्चसा । समुद्र इवासि गह्मना । सोम इवास्यदाभ्यः । अग्निरिव विश्वत प्रत्यङ्ङ् । सूर्य इव ज्योतिषा विभूः ।। 21 ।।
2.7.7.7
अपाय्योँ द्रवणे रसः । तमहमस्मा आमुष्यायणाय । तेजसे ब्रह्मवर्चसाय गृह्णामि । अपाय्यँ ऊर्मौ रसः । तमहमस्मा आमुष्यायणाय । ओजसे वीर्याय गृह्णामि । अपाय्योँ मध्यतो रसः । तमहमस्मा आमुष्यायणाय । पुष्ट्यै प्रजननाय गृह्णामि । अपाय्योँ यज्ञियो रसः । तमहमस्मा आमुष्यायणाय । आयुषे दीर्घायुत्वाय गृह्णामि ।। 22 ।।
2.7.7.0
गोष्वोजस्वन्त श्रीणाम्योजोऽसि तत्ते प्रयच्छामि पयसा संपिपृग्धि माऽसद्विभूर्यज्ञियो रसो द्वे च ।। 7 ।।
2.7.8.1
अभिप्रेहि वीरयस्व । उग्रश्चेत्ता सपत्नहा । आतिष्ठ मित्रवर्धनः । तुभ्यन्देवा अधिब्रवन्न् ।अङ्कौ न्यङ्कावभित आतिष्ठ वृत्रहन्रथम् । आतिष्ठन्तं परि विश्वे अभूषन्न् । श्रियव्वँसानश्चरति स्वरोचाः ।महत्तदस्यासुरस्य नाम । आ विश्वरूपो अमृतानि तस्थौ । अनु त्वेन्द्रो मदत्वनु बृहस्पतिः ।। 23 ।।
2.7.8.2
अनु सोमो अन्वग्निरावीत् । अनु त्वा विश्वे देवा अवन्तु । अनु सप्त राजानो य उताभिषिक्ताः ।अनु त्वा मित्रावरुणाविहावतम् । अनु द्यावापृथिवी विश्वशम्भू । सूर्यो अहोभिरनु त्वाऽवतु ।चन्द्रमा नख्षत्रैरनु त्वाऽवतु । द्यौश्च त्वा पृथिवी च प्रचेतसा । शुक्रो बृहद्दख्षिणा त्वा पिपर्तु ।अनु स्वधा चिकिता सोमो अग्निः । आऽयं पृणक्तु रजसी उपस्थम् ।। 24 ।।
2.7.8.0
बृहस्पतिस्सोमो अग्निरेकञ्च ।। 8 ।।
2.7.9.1
प्रजापति प्रजा असृजत । ता अस्माथ्सृष्टा पराचीरायन्न् । स एतं प्रजापतिरोदनमपश्यत् । सोऽन्नं भूतोऽतिष्ठत् । ता अन्यत्रान्नाद्यमवित्वा । प्रजापतिं प्रजा उपावर्तन्त । अन्नमेवैनं भूतं पश्यन्ती प्रजा उपावर्तन्ते । य एतेन यजते । य उ चैनमेवव्वेँद । सर्वाण्यन्नानि भवन्ति ।। 25 ।।
2.7.9.2
सर्वे पुरुषाः । सर्वाण्येवान्नान्यव रुन्धे । सर्वान्पुरुषान् । राडसि विराडसीत्याह । स्वाराज्यमेवैनङ्गमयति । यद्धिरण्यन्ददाति । तेजस्तेनावरुन्धे । यत्तिसृधन्वम् । वीर्यन्तेन । यदष्ट्राम् ।। 26 ।।
2.7.9.3
पुष्टिन्तेन । यत्कमण्डलुम् । आयुष्टेन । यद्धिरण्यमा बध्नाति । ज्योतिर्वै हिरण्यम् । ज्योतिरेवास्मिन्दधाति । अथो तेजो वै हिरण्यम् । तेज एवात्मन्धत्ते । यदोदनं प्राश्ञाति । एतदेव सर्वमवरुध्य ।। 27 ।।
2.7.9.4
तदस्मिन्नेकधाऽधात् । रोहिण्याङ्कार्यः । यद्ब्राह्मण एव रोहिणी । तस्मादेव । अथो वर्ष्मैवैन समानानाङ्करोति । उद्यता सूर्येण कार्यः । उद्यन्तव्वाँ एत सर्वा प्रजा प्रतिनन्दन्ति । दिदृख्षेण्यो दऱ्शनीयो भवति । य एवव्वेँद । ब्रह्मवादिनो वदन्ति ।। 28 ।।
2.7.9.5
अवेत्योऽवभृथा ३ ना ३ इति । यद्दर्भपुञ्जीलै पवयति । तथ्स्विदेवावैति । तन्नावैति ।त्रिभि पवयति । त्रय इमे लोकाः । एभिरेवैनल्लोँकै पवयति । अथो अपाव्वाँ एतत्तेजो वर्चः ।यद्दर्भाः । यद्दर्भपुञ्जीलै पवयति । अपामेवैनन्तेजसा वर्चसाऽभिषिञ्चति ।। 29 ।।
2.7.9.0
भवन्त्यष्ट्रामवरुध्य वदन्ति दर्भा यद्दर्भपुञ्जीलै पवयत्येकञ्च ।। 9 ।।
2.7.10.1
प्रजापतिरकामयत बहोर्भूयान्थ्स्यामिति । स एतं पञ्चशारदीयमपश्यत् । तमाऽहरत् । तेनायजत । ततो वै स बहोर्भूयानभवत् । य कामयेत बहोर्भूयान्थ्स्यामिति । स पञ्चशारदीयेन यजेत ।बहोरेव भूयान्भवति । मरुथ्स्तोमो वा एषः । मरुतो हि देवानां भूयिष्ठाः ।। 30 ।।
2.7.10.2
बहुर्भवति । य एतेन यजते । य उचैनमेवव्वेँद । पञ्चशारदीयो भवति । पञ्च वा ऋतवस्सव्वँथ्सरः । ऋतुष्वेव सव्वँथ्सरे प्रतितिष्ठति । अथो पञ्चाख्षरा पङ्क्तिः । पाङ्क्तो यज्ञः । यज्ञमेवाव रुन्धे । सप्तदश स्तोमा नाति यन्ति । सप्तदश प्रजापतिः । प्रजापतेराप्त्यै ।। 31 ।।
2.7.10.0
भूयिष्ठा यन्ति द्वे च ।। 10 ।।
2.7.11.1
अगस्त्यो मरुद्भ्य उख्ष्ण प्रौख्षत् । तानिन्द्र आदत्त । त एनव्वँज्रमुद्यत्याभ्यायन्त । तानगस्त्यश्चैवेन्द्रश्च कयाशुभीयेनाशमयताम् । ताञ्छान्तानुपाह्वयत । यत्कयाशुभीयं भवति शान्त्यै । तस्मादेत ऐन्द्रामारुता उख्षाणस्सवनीया भवन्ति । त्रय प्रथमेऽहन्ना लभ्यन्ते । एवन्द्वितीये । एवन्तृतीये ।। 32 ।।
2.7.11.2
एवञ्चतुर्थे । पञ्चोत्तमेऽहन्ना लभ्यन्ते । वऱ्षिष्ठमिव ह्येतदहः । वऱ्षिष्ठस्समानानां भवति । य एतेन यजते । य उचैनमेवव्वेँद । स्वाराज्यव्वाँ एष यज्ञः । एतेन वा एकया वा कान्दमस्स्वाराज्यमगच्छत् । स्वराज्यङ्गच्छति । य एतेन यजते ।। 33 ।।
2.7.11.3
य उ चैनमेवव्वेँद । मारुतो वा एष स्तोमः । एतेन वै मरुतो देवानां भूयिष्ठा अभवन्न् । भूयिष्ठस्समानानां भवति । य एतेन यजते । य उ चैनमेवव्वेँद । पञ्चशारदीयो वा एष यज्ञः । आ पञ्चमात्पुरुषादन्नमत्ति । य एतेन यजते । य उ चैनमेवव्वेँद । सप्तदश स्तोमा नाति यन्ति । सप्तदश प्रजापतिः । प्रजापतेरेव नैति ।। 34 ।।
2.7.11.0
तृतीये गच्छति य एतेन यजतेऽत्ति य एतेन यजते य उ चैनमेवव्वेँद त्रीणि च ।। 11 ।। (अगस्त्यस्स्वाराज्यं मारुत पञ्चशारदीयो वा एष यज्ञस्सप्तदशं प्रजापतेरेव नैति ।। )
2.7.12.1
अस्या जरासो दमा मरित्राः । अर्चद्धूमासो अग्नय पावकाः । श्विचीचयश्श्वात्रासो भुरण्यवः ।वनर्षदो वायवो न सोमाः । यजा नो मित्रावरुणा । यजा देवा ऋतं बृहत् । अग्ने यख्षि स्वन्दमम् ।अश्विना पिबत सुतम् । दीद्यग्नी शुचिव्रता । ऋतुना यज्ञवाहसा ।। 35 ।।
2.7.12.2
द्वे विरूपे चरतस्स्वर्थे । अन्याऽन्या वथ्समुप धापयेते । हरिरन्यस्यां भवति स्वधावान् । शुक्रो अन्यस्यान्ददृशे सुवर्चाः । पूर्वापरञ्चरतो माययैतौ । शिशू क्रीडन्तौ परि यातो अध्वरम् । विश्वान्यन्यो भुवनाऽभि चष्टे । ऋतूनन्यो विदधज्जायते पुनः । त्रीणि शता त्रीषहस्राण्यग्निम् । त्रिशच्च देवा नव चाऽसपर्यन्न् ।। 36 ।।
2.7.12.3
औख्षन्घृतैरास्तृणन्बर्हिरस्मै । आदिद्धोतारन्न्यषादयन्त । अग्निनाऽग्निस्समिध्यते ।कविर्गृहपतिर्युवा । हव्यवाड्जुह्वास्यः । अग्निर्देवानाञ्जठरम् । पूतदख्ष कविक्रतुः ।देवो देवेभिरा गमत् । अग्निश्रियो मरुतो विश्वकृष्टयः । आ त्वेषमुग्रमव ईमहे वयम् ।। 37 ।।
2.7.12.4
ते स्वानिनो रुद्रिया वर्षनिर्णिजः । सिहा न हेषक्रतवस्सुदानवः । यदुत्तमे मरुतो मध्यमे वा । यद्वाऽवमे सुभगासो दिवि ष्ठ । ततो नो रुद्रा उत वाऽन्वस्य । अग्ने वित्ताद्धविषो यद्यजामः । ईडे अग्नि स्ववसन्नमोभिः । इह प्रसप्तो वि च यत्कृतन्नः । रथैरिव प्रभरे वाजयद्भिः । प्रदख्षिणिन्मरुता स्तोममृद्ध्याम् ।। 38 ।।
2.7.12.5
श्रुधि श्रुत्कर्ण वह्निभिः । देवैरग्ने सयावभिः । आसीदन्तु बर्हिषि । मित्रो वरुणो अर्यमा ।प्रातर्यावाणो अध्वरम् । विश्वेषामदितिर्यज्ञियानाम् । विश्वेषामतिथिर्मानुषाणाम् ।अग्निर्देवानामव आवृणानः । सुमृडीको भवतु विश्ववेदाः । त्वे अग्ने सुमतिं भिख्षमाणाः ।। 39 ।।
2.7.12.6
दिवि श्रवो दधिरे यज्ञियासः । नक्ता च चक्रुरुषसा विरूपे । कृष्णञ्च वर्णमरुणञ्च सन्धुः । त्वामग्न आदित्यास आस्यम् । त्वाञ्जिह्वा शुचयश्चक्रिरे कवे । त्वा रातिषाचो अध्वरेषु सश्चिरे । त्वे देवा हविरदन्त्याहुतम् । नि त्वा यज्ञस्य साधनम् । अग्ने होतारमृत्विजम् । वनुष्वद्देव धीमहि प्रचेतसम् । जीरन्दूतममर्त्यम् ।। 40 ।।
2.7.12.0
यज्ञवाहसासपर्यन्वयमृद्ध्यां भिख्षमाणाः प्रचेतसमेकञ्च ।। 12 ।।
2.7.13.1
तिष्ठा हरी रथ आ युज्यमाना याहि । वायुर्न नियुतो नो अच्छ । पिबास्यन्धो अभिसृष्टो अस्मे ।इन्द्रस्स्वाहा ररिमा ते मदाय । कस्य वृषा सुते सचा । नियुत्वान्वृषभो रणत् । वृत्रहा सोमपीतये ।इन्द्रव्वँयम्महाधने । इन्द्रमर्भे हवामहे । युजव्वृँत्रेषु वज्रिणम् ।। 41 ।।
2.7.13.2
द्विता यो वृत्रहन्तमः । विद इन्द्रश्शतक्रतुः । उप नो हरिभिस्सुतम् । स सूर आजनयञ्ज्योतिरिन्द्रम् ।अया धिया तरणिरद्रिबऱ्हाः । ऋतेन शुष्मी नवमानो अर्कैः । व्युस्रिधो अस्रो अद्रिर्बिभेद ।उतत्यदाश्वश्वियम् । यदिन्द्र नाहुषीष्वा । अग्रे विख्षु प्रतीदयत् ।। 42 ।।
2.7.13.3
भरेष्विन्द्र सुहव हवामहे । अहोमुच सुकृतन्दैव्यञ्जनम् । अग्निम्मित्रव्वँरुण सातये भगम् ।द्यावापृथिवी मरुतस्स्वस्तये । महि ख्षेत्रं पुरुश्चन्द्रव्विँ विद्वान् । आदिथ्सखिभ्यश्चरथ समैरत् ।इन्द्रो नृभिरजनद्दीद्यानस्साकम् । सूर्यमुषसङ्गातुमग्निम् । उरुन्नो लोकमनु नेषि विद्वान् ।सुवर्वज्ज्योतिरभय स्वस्ति ।। 43 ।।
2.7.13.4
ऋष्वा त इन्द्र स्थविरस्य बाहू । उपस्थेयाम शरणा बृहन्ता । आ नो विश्वाभिरूतिभिस्सजोषाः ।ब्रह्म जुषाणो हर्यश्व याहि । वरीवृजथ्स्थविरेभिस्सुशिप्र । अस्मे दधद्वृषण शुष्ममिन्द्र ।इन्द्राय गाव आशिरम् । दुदुह्रे वज्रिणे मधु । यथ्सीमुपह्वरे विदत् । तास्ते वज्रिन्धेनवो जोजयुर्नः ।। 44 ।।
2.7.13.5
गभस्तयो नियुतो विश्ववाराः । अहरहर्भूय इज्जोगुवानाः । पूर्णा इन्द्र ख्षुमतो भोजनस्य । इमान्ते धियं प्र भरे महो महीम् । अस्य स्तोत्रे धिषणा यत्त आनजे । तमुथ्सवे च प्रसवे च सासहिम् । इन्द्रन्देवासश्शवसा मदन्ननु ।। 45 ।।
2.7.13.0
वज्रिणमयथ्स्वस्ति जोजयुर्नस्सप्त च ।। 13 ।।
2.7.14.1
प्रजापति पशूनसृजत । तेऽस्माथ्सृष्टा पराञ्च आयन्न् । तानग्निष्टोमेन नाप्नोत् । तानुक्थ्येन नाप्नोत् । तान्थ्षोडशिना नाप्नोत् । तान्रात्रिया नाप्नोत् । तान्थ्सन्धिना नाप्नोत् । सोऽग्निमब्रवीत् । इमान्म ईप्सेति । तानग्निस्त्रिवृता स्तोमेन नाप्नोत् ।। 46 ।।
2.7.14.2
स इन्द्रमब्रवीत् । इमान्म ईप्सेति । तानिन्द्रः पञ्चदशेन स्तोमेन नाप्नोत् । स विश्वान्देवानब्रवीत् ।इमान्म ईप्सतेति । तान् विश्वेदेवास्सप्तदशेन स्तोमेन नाप्नुवन्न् । स विष्णुमब्रवीत् ।इमान्म ईप्सेति । ताऩ् विष्णुरेकविशेन स्तोमेनाप्नोत् । वारवन्तीयेनावारयत ।। 47 ।।
2.7.14.3
इदव्विँष्णुर्वि चक्रम इति व्यक्रमत । यस्मात्पशव प्रप्रेव भ्रशेरन्न् । स एतेन यजेत । यदाप्नोत् । तदप्तोर्यामस्याप्तोर्यामत्वम् । एतेन वै देवा जैत्वानि जित्वा । यङ्काममकामयन्त तमाप्नुवन्न् । यङ्कामङ्कामयते । तमेतेनाप्नोति  ।। 48 ।।
2.7.14.0
स्तोमेन नाप्नोदवारयत नव च ।। 14 ।।
2.7.15.1
व्याघ्रोऽयमग्नौ चरति प्रविष्टः । ऋषीणां पुत्रो अभिशस्तिपा अयम् । नमस्कारेण नमसा ते जुहोमि । मा देवानाम्मिथुयाकर्म भागम् । सावीर्हि देव प्रसवाय पित्रे । वर्ष्माणमस्मै वरिमाणमस्मै । अथास्मभ्य सवितस्सर्वताता । दिवेदिव आ सुवा भूरि पश्वः । भूतो भूतेषु चरति प्रविष्टः । स भूतानामधिपतिर्बभूव ।। 49 ।।
2.7.15.2
तस्य मृत्यौ चरति राजसूयम् । स राजा राज्यमनु मन्यतामिदम् । येभिश्शिल्पै पप्रथानामदृहत् ।येभिर्द्यामभ्यपिशत्प्रजापतिः । येभिर्वाचव्विँश्वरूपा समव्ययत् । तेनेममग्न इह वर्चसा समङ्ग्धि ।येभिरादित्यस्तपति प्र केतुभिः । येभिस्सूर्यो ददृशे चित्रभानुः । येभिर्वाचं पुष्कलेभिरव्ययत् ।तेनेममग्न इह वर्चसा समङ्ग्धि ।। 50 ।।
2.7.15.3
आऽयं भातु शवसा पञ्च कृष्टीः । इन्द्र इव ज्येष्ठो भवतु प्रजावान् । अस्मा अस्तु पुष्कलञ्चित्रभानु ।आऽयं पृणक्तु रजसी उपस्थम् । यत्ते शिल्पङ्कश्यप रोचनावत् । इन्द्रियावत्पुष्कलञ्चित्रभानु । यस्मिन्थ्सूर्या अर्पितास्सप्त साकम् । तस्मिन्राजानमधि विश्रयेमम् । द्यौरसि पृथिव्यसि । व्याघ्रो वैयाघ्रेऽधि ।।51।।
2.7.15.4
विश्रयस्व दिशो महीः । विशस्त्वा सर्वा वाञ्छन्तु । मा त्वद्राष्ट्रमधि भ्रशत् । या दिव्या आप पयसा संबभूवुः । या अन्तरिख्ष उत पार्थिवीर्याः । तासान्त्वा सर्वासा रुचा । अभिषिञ्चामि वर्चसा । अभि त्वा वर्चसाऽसिचन्दिव्येन । पयसा सह । यथासा राष्ट्रवर्धनः ।। 52 ।।
2.7.15.5
तथा त्वा सविता करत् । इन्द्रव्विँश्वा अवीवृधन्न् । समुद्रव्यचसङ्गिरः । रथीतम रथीनाम् । वाजाना सत्पतिं पतिम् । वसवस्त्वा पुरस्तादभिषिञ्चन्तु गायत्रेण छन्दसा । रुद्रास्त्वा दख्षिणतोऽभिषिञ्चन्तु त्रैष्टुभेन छन्दसा । आदित्यास्त्वा पश्चादभिषिञ्चन्तु जागतेन छन्दसा । विश्वे त्वा देवा उत्तरतोऽभिषिञ्चन्त्वानुष्टुभेन छन्दसा । बृहस्पतिस्त्वोपरिष्टादभिषिञ्चतु पाङ्क्तेन छन्दसा ।। 53 ।।
2.7.15.6
अरुणन्त्वा वृकमुग्रङ्खजङ्करम् । रोचमानं मरुतामग्रे अर्चिषः । सूर्यवन्तं मघवानव्विँषासहिम् ।इन्द्रमुक्थेषु नामहूतम हुवेम । प्र बाहवा सिसृतञ्जीवसे नः । आ नो गव्यूतिमुख्षतङ्घृतेन ।आ नो जने श्रवयतय्युँवाना । श्रुतं मे मित्रावरुणा हवेमा । इन्द्रस्य ते वीर्यकृतः । बाहू उपाव हरामि ।। 54 ।।
2.7.15.0
बभूवाव्ययत्तेनेममग्न इह वर्चसा समङ्ग्धि वैयाघ्रेऽधि राष्ट्रवर्धनपाङ्क्तेन छन्दसोपावहरामि ।। 15 ।।
2.7.16.1
अभि प्रेहि वीरयस्व । उग्रश्चेत्ता सपत्नहा । आतिष्ठ वृत्रहन्तमः । तुभ्यन्देवा अधिब्रवन्न् ।अङ्कौ न्यङ्कावभितो रथय्यौँ । ध्वान्तव्वाँताग्रमनु सञ्चरन्तौ । दूरेहेतिरिन्द्रियावान्पतत्री ।ते नोऽग्नय पप्रय पारयन्तु । नमस्त ऋषे गद । अव्यथायै त्वा स्वधायै त्वा ।। 55 ।।
2.7.16.2
मा न इन्द्राभितस्त्वदृष्वारिष्टासः । एवा ब्रह्मन्तवेदस्तु । तिष्ठा रथे अधि यद्वज्रहस्तः । आ रश्मीन्देव युवसे स्वश्वः । आ तिष्ठ वृत्रहन्नातिष्ठन्तं परि । अनु त्वेन्द्रो मदत्वनु त्वा मित्रावरुणौ । द्यौश्च त्वा पृथिवी च प्रचेतसा । शुक्रो बृद्दख्षिणा त्वा पिपर्तु । अनु स्वधा चिकिता सोमो अग्निः । अनु त्वाऽवतु सविता सवेन ।। 56 ।।
2.7.16.3
इन्द्रव्विँश्वा अवीवृधन्न् । समुद्रव्यचसङ्गिरः । रथीतम रथीनाम् । वाजाना सत्पतिं पतिम् ।परिमा सेन्या घोषाः । ज्यानाव्वृँञ्जन्तु गृध्नवः । मेथिष्ठा पिन्वमाना इह । माङ्गोपतिमभि सव्विँशन्तु । तन्मेऽनुमतिरनु मन्यताम् । तन्माता पृथिवी तत्पिता द्यौः ।। 57 ।।
2.7.16.4
तद्ग्रावाणस्सोमसुतो मयोभुवः । तदश्विना शृणुत सौभगा युवम् । अव ते हेड उदुत्तमम् ।एना व्याघ्रं परिषस्वजानाः । सिह हिन्वन्ति महते सौभगाय । समुद्रन्न सुहवन्तस्थिवासम् ।मर्मृज्यन्ते द्वीपिनमफ्स्वन्तः । उदसावेतु सूर्यः । उदिदं मामकव्वँचः । उदिहि देव सूर्य ।सह वग्नुना मम । अहव्वाँचो विवाचनम् । मयि वागस्तु धर्णसिः । यन्तु नदयो वऱ्षन्तु पर्जन्याः ।सुपिप्पला ओषधयो भवन्तु । अन्नवतामोदनवतामामिख्षवताम् । एषा राजा भूयसाम् ।। 58 ।।
2.7.16.0
स्वधायै त्वा सवेन द्यौस्सूर्य सप्त च ।। 16 ।।
2.7.17.1
ये केशिन प्रथमास्सत्रमासत । येभिराभृतय्यँदिदव्विँरोचते । तेभ्यो जुहोमि बहुधा घृतेन ।रायस्पोषेणेमव्वँर्चसा स सृजाथ । नर्ते ब्रह्मणस्तपसो विमोकः । द्विनाम्नी दीख्षा वशिनी ह्युग्रा ।प्र केशास्सुवते काण्डिनो भवन्ति । तेषां ब्रह्मेदीशे वपनस्य नान्यः । आ रोह प्रोष्ठव्विँषहस्व शत्रून् । अवास्राग्दीख्षा वशिनी ह्युग्रा ।। 59 ।।
2.7.17.2
देहि दख्षिणां प्रतिरस्वायुः । अथामुच्यस्व वरुणस्य पाशात् । येनावपथ्सविता ख्षुरेण ।सोमस्य राज्ञो वरुणस्य विद्वान् । तेन ब्रह्माणो वपतेदमस्योर्जेमम् । रय्या वर्चसा स सृजाथ ।मा ते केशाननु गाद्वर्च एतत् । तथा धाता करोतु ते । तुभ्यमिन्द्रो बृहस्पतिः । सविता वर्च आदधात् ।। 60 ।।
2.7.17.3
तेभ्यो निधानं बहुधा व्यैच्छन्न् । अन्तरा द्यावापृथिवी अपस्सुवः । दर्भस्तम्बे वीर्यकृते निधाय ।पौस्येनेमव्वँर्चसा स सृजाथ । बलन्ते बाहुवोस्सविता दधातु । सोमस्त्वाऽनक्तु पयसा घृतेन ।स्त्रीषु रूपमश्विनैतन्नि धत्तम् । पौस्येनेमव्वँर्चसा ससृजाथ । यथ्सीमन्तङ्कङ्कतस्ते लिलेख ।यद्वा ख्षुर परिववर्ज वपस्ते । स्त्रीषु रूपमश्विनैतन्नि धत्तम् । पौस्येनेम स सृजाथो वीर्येण ।। 61 ।।
2.7.17.0
अवास्राग्दीख्षा वशिनी ह्युग्राऽदधाद्ववर्ज वप स्ते द्वे च ।। 17 ।।
2.7.18.1
इन्द्रव्वैँ स्वाविशो मरुतो नापाचायन्न् । सोऽनपचाय्यमान एतव्विँघनमपश्यत् । तमाऽहरत् । तेनायजत । तेनैवासान्त स स्तम्भव्व्यँहन्न् । यद्व्यहन्न् । तद्विघनस्य विघनत्वम् । वि पाप्मानं भ्रातृव्य हते । य एतेन यजते । य उ चैनमेवव्वेँद ।। 62 ।।
2.7.18.2
य राजानव्विँशो नापचायेयुः । यो वा ब्राह्मणस्तमसा पाप्मना प्रावृतस्स्यात् । स एतेन यजेत ।विघनेनैवैनद्विहत्य । विशामाधिपत्यङ्गच्छति । तस्य द्वे द्वादशे स्तोत्रे भवतः । द्वे चतुर्विशे ।औद्भिद्यमेव तत् । एतद्वै ख्षत्रस्यौद्भिद्यम् । यदस्मै स्वाविशो बलि हरन्ति ।। 63 ।।
2.7.18.3
हरन्त्यस्मै विशो बलिम् । ऐनमप्रतिख्यातङ्गच्छति । य एवव्वेँद । प्रबाहुग्वा अग्रे ख्षत्राण्यातेपुः ।तेषामिन्द्रः ख्षत्राण्यादत्त । न वा इमानि ख्षत्राण्यभूवन्निति । तन्नख्षत्राणन्नख्षत्रत्वम् ।आ श्रेयसो भ्रातृव्यस्य तेज इन्द्रियन्दत्ते । य एतेन यजते । य उ चैनमेवव्वेँद ।। 64 ।।
2.7.18.4
तद्यथा ह वै सचक्रिणौ कप्लकावुपावहितौ स्याताम् । एवमेतौ युग्मन्तौ स्तोमौ । अयुख्षु स्तोमेषु क्रियेते । पाप्मनोऽपहत्यै । अप पाप्मानं भ्रातृव्य हते । य एतेन यजते । य उ चैनमेवव्वेँद । तद्यथा ह वै सूतग्रामण्यः । एवञ्छन्दासि । तेष्वसावादित्यो बृहतीरभ्यूढः ।। 65 ।।
2.7.18.5
सतोबृहतीषु स्तुवते सतो बृहन्न् । प्रजया पशुभिरसानीत्येव । व्यतिषक्ताभिस्स्तुवते । व्यतिषक्तव्वैँ ख्षत्रव्विँशा । विशैवैनङ्ख्षत्रेण व्यतिषजति । व्यतिषक्ताभिस्स्तुवते । व्यतिषक्तो वै ग्रामणीस्सजातैः । सजातैरेवैनव्व्यँतिषजति । व्यतिषक्ताभिस्स्तुवते । व्यतिषक्तो वै पुरुष पाप्मभिः । व्यतिषक्ताभिरेवास्य पाप्मनो नुदते ।। 66 ।।
2.7.18.0
वेद हरन्त्येनमेवव्वेँदाभ्यूढ पाप्मभिरेकञ्च ।। 18 ।।
2.7.0.0
त्रिवृद्यदाग्नेयोऽग्निमुखा ह्यृद्धिर्यदाग्नेय आग्नेयो न वै सोमेन यो वै सोमेनैष गोसवस्सिहेऽभि प्रेहि मित्रवर्धनः प्रजापतिस्ता ओदनं प्रजापतिरकामयत बहोर्भूयानगस्त्योस्या जरासस्तिष्ठा हरी प्रजापतिपशून्व्याघ्रोऽयमभिप्रेहि वृत्रहन्तमो ये केशिन इन्द्रव्वाँ अष्टादश ।। 18 । त्रिवृद्यो वै सोमेनायुरसि बहुर्भवति तिष्ठा हरीरथ आयं भातु तेभ्यो निधान षट्थ्षष्टिः ।। 66 ।।त्रिवृत्पाप्मनो नुदते ।। हरिःओम् ।। श्रीकृष्णार्पणमस्तु । सप्तमप्पाठकस्समाप्तः ।