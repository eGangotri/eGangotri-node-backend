(0) प्रक्रियाप्रकणम्
(0) तिङन्ते ण्यन्तप्रक्रिया


(2575) कर्तुः प्रयोजको होतुसंज्ञः कर्तृसंज्ञश्च स्यात्।।

(2576) प्रयोजकव्यापारेप्रेषणादौ वाच्ये धातोर्णिच् स्यात्। भवन्तं प्रेरयति भावयति। 'णिचश्च--2564' इति कर्तृगे फले आत्मनेपदम्।  भावयते। भावयांबभूव।।

(2577)सनि परे यदङ्गं तदवयवाभ्यासोकारस्येत्वं स्यात्पवर्गयण्जकारेष्ववर्णपरेषु परतः। अबीभवत्. अपीपवत्। मूङ्। अमीमवत्। अयीयवत्। अरीरवत्। अलीलवत्। अजीजवत्।.

(2578) एषामभायसोकारस्येत्वं वा स्यात्सन्यवर्णपरे धात्वपक्षे परे। असिस्रवत्। असुस्रवत्। 'नाग्लेपि--2572' इति ह्रस्वनिषेधः। अशशासत्। अडुढौकत्। अचीचकासत्। मतान्तरे। अचचकासत्। अग्लोपीति नुब्धातुप्रकरणे उदाहरिष्यते। ण्यन्ताण्णिच्। पूर्वविप्रितिषेधादपवादत्वाद्वा वृद्धिं बाधित्वा णिलोपः। चोरयति। 'णौचङि---2314' इति ह्रस्वः। 'दीर्घो लघोः 2318' ।न चाग्लोपित्वाद्द्वयोरफ्यसंभवः, ण्याकृतिनिर्देशात्। अचूचुरत्।।

(2579) सन्परे चङ्परे च णौ श्वयतेः संप्रसारणं वा स्यात्। (प) संप्रसारणं तदाश्रयं च कार्यं बलवदिति वचनात् संप्रसारणं पूर्वरूपम्। अशूशवत्. अलघुत्वान्न दीर्घः। अशिश्वयत्।।

(2580)उपसर्गस्थान्निममित्तादेषां सस्य षो न स्याच्चङि। अवातस्तम्भत्। पर्यसीषिवत्। न्यसीषहत्। आटिटत्। आशिशत्. बहिरङ्गोऽप्युपधाह्रस्वोऽद्वित्वात्प्रागेव। ओणेर्ऋदित्करणाल्लिङ्गात्। मा भवानिदिधित्।  एजादावेधतौ विधानान्नेह वृद्धिः। मा भवान्प्रेदिधत्। 'न न्द्राः--- 2446' इति नदराणां न द्वित्वम्। औन्दिदत्। आड्डिडत्। आर्चिचत्। उब्ज आर्जवे। उपदेशे दकारोपधः। 'भुजन्युब्जौ पाण्युपतापयोः 2877' इति सूत्रे निपातनाद्दस्य वः । सचान्तरङ्गोऽपि द्वित्वविषये 'न न्द्राः 2446' इति निषेधाज्जिशब्दस्य द्वित्वे कृते प्रवर्तते न तु ततः प्राक्। दकारोच्चारणसामर्थ्यात्। औब्जिजत्. अजादेरित्येव। नेह। अदिद्रपत्।।

(2581) रभेर्नुम् स्यादचि न तु शब्लिटोः।।

(2582) अररम्भत्। अललम्भत्. 'होरचङि---2531' इति सूत्रे अचङीत्युक्ते कुत्वं न। अजीहयत्। 'अत्स्मृदॄत्वरप्रथम्रदस्तॄस्पशाम् 2566'। असस्मरत्। अददरत्।  ततपरत्वसामर्थ्यात्र लघोर्न दीर्घः।।

(2583) अभ्यासस्यात्वं वा स्याच्चङ्परे णौ। अववेष्टत्। अुविवेष्टत्। अचचेष्टत्। अचिचेष्टत्। 'भ्राजभास-2565' इत्यादिनाव वोपधाह्रस्वः। अबिभ्रजत्. अबभ्राजत्।।* काण्यादीनां वेति वक्तव्यम्।। ण्यन्ताः कणरणभणश्रणलुपहेठाः काण्यादयः षड्भाष्ये उक्ताः। ह्वायिवाणिलोटिलोप(च) यश्चत्वारोऽधिका न्यासे। वाणिलोठी अप्यन्यत्र। इत्थं द्वादश। अचीकणत्। अचकाणत्।।

(2584)ण्यन्तस्य स्वापेश्चङि संप्रसारणं स्यात्। असूषुपत्।।

(2585)णौ परे। पुकोऽपवादः। शाययति। ह्वाययति।।

(2586) सन्परे चङ्परे च णौ ह्वः संप्रसारणं स्यात्। अजूहवत्. अजुहावत्।।

(2587) पिबतेरुपधाया लोपः स्यादभ्यासस्य ईदन्तादेशश्च चङ्परे णौ।अपीप्यत्। 'अर्तिह्री-- 2570' इति पुक्। अर्पयति। ह्रेपयति।व्लेपयति। रेपयति।यलोपः। क्नोपयति। क्ष्मापयति। स्थापयति।।

(2588) उपधाया इदादेशः स्याच्चङ्परे णौ। अतिष्ठिपत्।।

(2589)अजिघ्रिपत्। अजिघ्रपत्। 'उर्ऋत् 2567'। ्चीकृतत्। अचिकार्तत्। अीवृतत्। अवर्तत्। अमीमृजत्। अममार्जत्।। *पातेर्णौ लुग्वक्तव्यः।। पुकोऽपवादः। पालयति।।

(2590) वातेर्जुक्स्याण्णौ कम्पार्थे। वाजयति। कम्पे किम्। केशान्वापयति। 'विभाषा लीयतेः 2509'।।

(2591) लीयतेर्लातेश्च क्रमान्नुग्लुकावगमौ वा स्तो णौ स्नेहद्रवे। विलीनयति। विलाययति। विलालयति।विलापयति वा घृतम्। ली ई इति ईकारप्रश्लेषादात्वपक्षे नुक् न। स्नेहद्रवे किम्। लोहं विलापयति। विलाययति।।* प्रलम्भनाभिभवपूजासु लियो नित्यमात्वमशिति वाच्यम्।।

(2592) लीङ्लियोर्ण्यन्तयोरात्मनेपदं स्यारदकर्तृगेऽपि फले पूजाभिभवयोः प्रलम्भने चार्थे। जटाभिर्लापयते। पूजामधिगच्छतीत्यर्थः। श्येनो वार्तिकामुल्लापयते। अभिभवतीत्यर्थः। बालमुल्लापयते। वञ्चयतीत्यर्थः।।

(2593) बिभेतेरेच आत्वं च स्यात्प्रयोजकाद्भयं चेत्।।

(2594)ण्यन्ताभ्यामाभ्यामात्मनेपदं स्याद्धेतोश्चेद्भयस्मयौ। सूत्रे भयग्रहणं  धात्वर्थोपलक्षणम्। मुण्डो भापयते।।

(2595) भी ई इतीकीरः प्रश्लिष्यते। ईकारान्तस्य भियः षुक् स्यात् णौ हेतुभये। भीषयते।। 

(2596)स्मयतेरेचो नित्यमात्वं स्याण्णौ हेतोः स्मये। जटिलो विस्मापयते। हेतोश्चोद्भयस्मयावित्युक्तेर्नेह। कुञ्चिकयैनं भाययति. विस्माययति। कथं तर्हि विस्मापयन् विस्मितमात्मवृत्ताविति। मनुष्यवाचेति करणादेव हि तत्र स्मयः। अन्यथा शानजपि स्यात्। सत्यम्। विस्माययन्नित्येव पाठ इति साम्प्रदायिकाः। यद्वा। मनुष्यवाक् प्रयोज्यकर्त्री विस्मापयते तया सिंहो विस्मापयन्निति ण्यन्ताण्णौ शतेति व्याख्येयम्।।

(2597) णौ। स्फावयति. 

(2598) शदेर्णौ तोऽनतादेशः स्यान्न तु गतौ। शातयति । गतौ तु । गाः शादयति। रोहयति।।

(2599)

(2600) एषामेच आत्वं स्याण्णौ। क्रापयति। अध्यापयति। जापयति।।

(2601) सन्परे चङ्परे च णौ इङो गाङ्वा स्यात्। अध्यजीगपत्। अध्यापिपत्।।

(2602) ऐहलोकिकेऽर्थे विद्यमानस्य सिध्यतेरेच आत्वं स्याण्णौ। अन्नं साधयति। निष्पादयतीत्यर्थः। अपारलौकिके किम्। तापसः सिद्ध्यति। तत्त्वं निश्चिनोति। तं प्रेरयति सेधयति तापसं तपः।।

(2603) अस्येच आत्वं वा स्याण्णौ प्रजनेऽर्थे। वापयति वाययति वा गाः पुरोवातः। गर्भं ग्राहयतीत्यर्थः। 'ऊदुपधाया गोहः 2364'। गूहयति।।

(2604)दुष इति सुवचम्. दुष्यतेरुपधाया ऊत्स्याण्णौ। दूषयति।।

(2605)विरागोऽप्रीतता। चित्तं दूषयति दोषयति वा कामः।। मितां ह्रस्वः।। भ्वादौ चुरादौ च मित उक्ताः। घटयति। जनीजॄष्। जनयति। जरयति। जृणातेस्तु। जारयति।।*रञ्जेर्णौ मृगरमणे नलोपो वक्तव्यः।। मृगरमणमाषेटकम्।  रजयतिमृगान्। मृगेति किम्। ऱञ्जयति पक्षिणः। रमणादस्यत्र तु रञ्जयति मृगास्तृणादानेन। चुरादिषु ज्ञपादिश्चिञ्। 'चिस्पुरोर्णौ 2569' चपयति। चययतीत्युक्तम्। चिनोतेस्तु। चापयति। चाययति। स्फारयति। स्फोरयति। अपुस्फुरत्। अपुस्फुरत्।।

(2606) साभ्यासस्यानितेरुभौ नकारौ णत्वं प्राप्नुतो निमित्ते सति। प्राणिणत्।।

(2607) इणो गमिः स्याण्णौ। गमयति। बोधने तु प्रत्याययति।*इण्वदिकः। अधिगमयति।'हनस्तोऽचिण्णलोः 2574'। 'हो हन्तेः-- 358' इति कुत्वम्। घातयति। ईर्ष्ययति।।*ईर्ष्यतेस्तृतीयस्येति वक्तव्यम्। तृतीयव्यञ्जनस्य तृदीयैकाच इति वार्थः। आद्ये षकारस्य द्वित्वं वारयितुमिदम्। द्वितीयेतु 'अजादेर्द्वितायस्य 2176' इत्यस्यापवादतया सन्नन्ते प्रवर्तते। ऐर्ष्यियत् ।ऐर्षिष्यत्। द्वितीयव्याख्यायां णिजन्ताच्चङि षकार एवाभ्यासे श्रूयते। हलादेः शेषात्।द्वित्वं तु द्वितीयस्यैव।तृतीयाभावेन प्रकृतवार्तिकाप्रवृत्तेः। निवृत्तप्रेषणाद्धातोर्हेतुमण्णौ शुद्धेन तुल्योऽर्थः। तेन प्रार्थयन्ति शयनोत्थितं प्रिया इत्यादि सिद्धम्। एवं सकर्मकेषु सर्वेषूह्यम्।।इति ण्यन्तप्रिक्रिया।। 
			-------------------------------------------------------

(0)				तिङन्ते सन्नन्तप्रक्रिया

(2608) इषिकर्मणः इषिणैककर्तृकाद्धातोः सन्प्रत्ययो वा स्यादिच्छायाम्।  धातोर्विहितत्वादिह सन आर्धधातुकत्वम्।  इट्। द्वित्वम्। 'सन्यतः 2317' । पठितुमिच्छति पिपठिषति। कर्मणः किम्। कमनेनेच्छतीति करणान्मा भूत्। समानकर्तृतात्किम्। शिष्याः पठन्त्विताच्छति गुरुः। वाग्रहणात्पक्षे 
वाक्यमपि। 'लुङ्सनोर्घस्लृ 2427' 'एकाच उपदेशे--- 2246' इति नेट्।सस्य तत्वम्। अत्तुमिच्छति जिघत्सति. *ईर्ष्यतेस्तृतायस्येति यिसनोर्द्वित्वम्। ईर्ष्यियिषति। ईर्ष्यिषिषति।।

(2609) एभ्यः सन् क्त्वा च कितौ स्तः। रुरुदिषति। विविदिषति। मुमुषिषति।।

(2610) ग्रहेर्गुहेरुगन्ताच्च सन इण्न स्यात्। 'ग्रहिज्या--- 2412' इति संप्रसारणम्। सनः षत्वस्यासिद्धत्वाद्भष्भावः। जिघृक्षति। सुषुप्सति।।

(2611)कॄ गॄ दृङ् धृङ् प्रच्छ् एभ्यः सन इट् स्यात्।। पिपृच्छिषति। चिकरिषति। जिगरिषति. जिगलिषति।। *अत्रेटो दीर्घो नेष्टः।। दिदरिषते। दिधरिषते। कथमुद्दिधीर्षुरिति। भौवादिकयोर्धृङ्धृञोरिति गृहाण।।

(2612)इगन्ताज्झलादिः सन् कित्स्यात्। बुभूषति। दीङ्। दातुमिच्छति दिदीषते। एज्विषयत्वाभावात् 'मीनातिमिनोति-- 2508' इत्यात्वं न। अत एव 'सनि मीमा--2623' इति सूत्रे माधातोः पृथङ्मीग्रहणं कृतम्।।

(2613) इक्समीपाद्धलः परो झलादि सन् कित्स्यात्। गुहू। जुघुक्षति। बिभित्सति। इकः किम्। यियक्षते। झल्किम्. विवर्धिषते। हल्ग्रहणं जातिपरम्। तृनूहू।तितृक्षति। तितृंहिषति।।

(2614)अजन्तानां हन्तेरजादेशगमेश्च दीर्घः स्याज्झलादौ सनि। 'सन्लिटोर्जेः 2331' जिगीषति। 'विभाषा चेः 2525' चिकीषति। चिचीषति. जिघांसति।।

(2615)

(2616)इङो गमिः स्यात्सनि। अधिजिगांसते।।

(2617) उश्च इश्च वी ते उपधे यस्य तस्माद्धलादे रलन्तात्परौ क्त्वासनौ सेटौ वा कितौ स्तः। 'द्युतिस्वाप्योः संप्रसारणम् 2344' ।दिद्युतिषते। दिद्योतिषते।रुरुचिषते। रुरोचिषते।लिलिखिषति। रलः किम्. दिदेविषति. व्युपधात्किम्। विवर्तिषते। हलादेः किम्। एषिषिषति। इह नित्यमपि द्वित्वं गुणेन बाध्यते। उपधाकार्यं हि द्वित्वात्प्रबलम्। ओणेर्ऋदित्करणस्य सामान्यापेक्षाज्ञापकत्वत्।।

(2618) इवान्तेभ्य ऋधादिभ्यश्च सन इड्वा स्यात्। इडभावे 'हलन्ताच्च 2613' इति कित्वम्। 'छ्वोः--2561' इति वस्य ऊठ्। यण् द्वित्वम्। दुद्यूषति। दिदेविषति. 'स्तौतिण्योरेव---2627' इति वक्ष्यमाणनियमान्न षः। सुस्यूषति। सिसेविषति।।

(2619) एषामचईत्स्यात्सादौ सनि।।

(2620) 'सनिमीमा--- 2623' इत्यारभ्य यदुक्तं तत्राभ्यासस्य लोपः स्यात्। आप्तुमिच्छति ईप्सति. आर्धितुमिच्छति। रपरत्वम्। चर्त्वम्। ईर्त्सति। अर्दिधिषति। बिभ्रज्जिषति। बिभर्जिषति। बिभ्रक्षति। बिभर्क्षति।।

(2621) दम्भेरच इत्स्यादीच्च सादौ सनि। अभ्यासलोपः। 'हलन्ताच्च 2613' इत्यत्र हल्ग्रहणं जातिपरमित्युक्तम्. तेन सनः कित्त्वान्नलोपः। धिप्सति. धीप्सति. दिदम्भिषति। शिश्रीषति। शिश्रयिषति। 'उदेष्ठ्यपूर्वस्य 2494'। सुस्वूर्षति। सिस्वरिषति। युयूषति. यियविषति।ऊर्णुनूषति। ऊर्णुनुविषति। ऊर्णुनविषति। न च परत्वाद्गुणावादेशयोः सतोरभ्यासे उकारो न श्रूयेतेति वाच्यम्। 'द्विर्वचनेचि 2343' इति सूत्रेण द्वित्वे कर्तव्ये स्थानिरूपातिदेशादादेशमनिषेधाद्वा। न च सन्नन्तस्य द्वित्वं प्रति कार्यित्वान्नमित्तता कथमिति वाच्यम्।। (प) कार्यमनुभवन्हि कार्यी निमित्ततया नाश्रीयते न त्वननुभवन्नपि।। न चेह सन् द्वित्वमनुभवति। बुभूर्षति। बिभरिषति। ज्ञपिः पुगन्तो मित्संज्ञकः पकारान्तश्चौराद्कश्च। इडभावे 'इको झल् 2612' इति कित्त्वान्न गुणः। 'अज्झन--2614' इति दीर्घः परत्वाण्णिलोपेन बाध्यते। 'आप्ज्ञप्--2619' इति ईत्। ज्ञीप्सति। जिज्ञपयिषति। अमितस्तु। जिज्ञापयिषति. 'जनसन--- 2504' इत्यात्वम्। सिषासति। सिसनिषति।। *तनिपतिदरिद्रातिभ्यः सनो वा इड्वाच्यः।।

(2622) अस्योपधाया दीर्घो वा स्याज्झलादौ सनि। तितांसति। तितंसति. तितनिषति।।*आशङ्कायां सन्वक्तव्यः।। श्वा मुमूर्षति। कूलं पिपतिषति।।

(2623)एषामच  इस् स्यात्सादौ सनि। अभ्यासलोपः। 'स्कोः--380' इति सलोपः। पित्सति। 
दिदरिद्रिषति. दिदरिद्रासति। डुमिञ् मीञ् आभ्यां सन्। कृतदीर्घस्य मिनोतेरपि मीरुपत्वाविसेषादिस्। 'सः सि --2342' इति तः। मित्सति। दोदाणोः। दित्सति। देङ्। दित्सते। दाञ्। दित्सति। दित्सते। धेट्। धित्सति। धाञ्। धित्सति। धित्सते। रिप्सते। लिप्सते। शक्लॄ। शिक्षति। शक मर्षण इति दिवादिः। स्वरितेत्। शिक्षति। शिक्षते। पित्सते।।*राधो हिंसायां सनीस् वाच्यः।। रित्सति. हिंसायां किम्। आरिरात्सति।।

(2624)सादौ सनि। अभ्यासलोपः। मोक्षते मुमुक्षते वा वत्सः स्वयमेव। अकर्मकस्य किम्। मुमुक्षति वत्सं कृष्णः।'न वृद्भ्यश्चतुर्भ्यः 2348' ।विवृत्सति। तङि तु । विवर्तिषते। 'सेऽसिचि--- 2506' इति वेट्। निनर्तिषति। निनृत्सति।।

(2625) वृङ्वृञ्भ्यामॄदन्ताच्च सन इड्वा स्यात्. तितिरिषति. तितरीषति। तितीर्षति। विवरिषति।विवरीषति। वुवूर्षति। वृङ्। वुवूर्षते। विवरिषते। दुध्वूर्षति।।

(2626) स्मि पूङ् ऋ अञ्जू अश् एभ्यः सन इट् स्यात्। सिस्मयिषते। पिपविषते. अरिरिषति। इङ रिस्शब्दस्य द्वित्वम्। इस् इति सनोऽवयवः कार्यभागिति कार्यिणो निमित्तत्वायोगात् 'द्विर्वचनेऽचि--2243' इति न प्रवर्तते। अञ्जिजिषति। अशिशिषते। 'उभौ साभ्यासस्य 2606'। प्राणिणिषति। उच्छेस्तुक्। चुत्वम्। 'पूर्वत्रासिद्धीयमद्विर्वचने' इति चछाभ्यां सहितस्येटो द्वित्वम्। 'हलादिः शेषः 2179' । उचिच्छिषति। 'निमित्तापाये नैमित्तिकस्याप्यपायः' इति त्वनित्यम्. 'च्छ्वोः-- 2561' इति सतुग्ग्रहणाज्ज्ञापकात्। प्रकृतिप्रत्यापत्तिवचनाद्वा। 'णौ च संश्चङोः--2579' इति सूत्राभ्यामिङो गाङ् श्वयतेः संप्रसारणं च वा। अधिजिगापयिषति. अध्यापिपयिषति। शिश्वाययिषति। शुशावयिषति। 'ह्वः संप्रसारणम् 2586' जुहावयिषति।णौ द्वित्वात्प्रागच आदेशो नेत्युक्तत्वादुकारस्य द्वित्वम्। पुस्फारयिषति। चुक्षाययिषति। 'ओः पुयण्ज्यपरे 2577'। पिपावयिषति। बिभावयिषति। जिजायिषति. पुयण्जि किम्। नुनावयिषति। अपरे किम्। बुभूषति. 'स्रवति---2578' इतीत्वं वा। सिस्रावयिषति। सुस्रावयिषतीत्यादि। अपर इत्येव। श्रुश्रूषते।।

(2627) अभ्यासेणः परस्य स्तौतिण्यन्तयोरेव सस्य षः स्यात्षबूते सनि नान्यस्य। तुष्टूषति। 'द्युतिस्वाप्योः---2344' इत्युत्वम्। सुष्वापयिषति। सिषाधयिषति। स्तौतिण्योः किम्। सिसिक्षति। उपरर्गात्तु 'स्थादिष्वभ्यासेन च --2277' इति षत्वम्। परिषिषिक्षतचि। षणि किम्। तिष्ठासति। सुषुप्सति। अभ्यासदित्युक्तेर्नेह निषेधः। इण्। प्रतीषिषति. इक्। अधीषिषति।।

(2628) अभ्यासेणः परस्य ण्यन्तानामेषां सस्य स एव न षः षणि परे।सिस्वेदयिषति। सिस्वादयिषति।सिसाहयिषति। स्थादिष्वभ्यासेनेति नियमान्नेह। अभिसुसूषति। शैषिकान्मतुबर्थीयाच्छैषिको मतुबर्थिकः।सरूपः प्रत्ययो नेष्टः सन्नन्तान्न नसिष्यते।। (भाष्यं) । शैषिकाच्छैषिकः सरूपो न, तेन शालीये भव इति वाक्यमेव। न तु छान्ताच्छः। सरूपः किम्। अङिच्छेत्रे भव आहिच्छत्रः। आहिच्छत्रे भव आहिच्छत्रीयः। अण्णन्ताच्छः। तथा मत्वर्थात्सपरूपः स न। धनवानस्यास्ति। इह मतुबन्तान्मतुप् न। विरूपस्तु स्यादेव। दण्डिमतील शाला। सरूपइत्यनुषज्यते। अर्थाद्वारा सीरदृश्यं तस्यार्थः। तेन इच्छासन्नन्तात्सन्न। स्यार्थासन्नन्तात्तु स्यादेव। जुगुप्सनषते। मीमांसिषते। इति समन्नन्तप्रक्रिया।।
		


(0)			तिङ्न्ते यङ्न्तप्रक्रिया


(2629) पौनः पुन्यं भृशार्थश्च क्रियासमभिहारस्तस्मिन् द्योत्ये यङ् स्यात्।।

(2630) अभ्यासस्य गुणः स्याद्यङि यङ्लुकि च। 'सनाद्यन्ताः---2604' इति धातुत्वाल्लडादयः। ङिदसन्तात्वादात्मनेपदम्।  पुनः पुनरतिशयेन वा भवति बोभूयते। बोभूयांचक्रे। अबोभूयिष्ट। धातोः 
किम्। आर्धाधूकत्वं यथा स्यात्। तेन 'ब्रुवो वचिः--2453' इत्यादि। एकाचः किम्. पुनः पुनर्जागर्ति। हलादेः किम्. भृशमीक्षते। भृशं रोचते शौभते इत्यत्र यङ्गेति भाष्यम्। पौनःपुन्ये तु स्यादेव। रोरुच्यते। शोशुभ्यते। *सूचिसूत्रिमूत्र्यज्यर्त्यशूर्णोतिभ्यो यङ् वाच्यः।। आद्यास्त्रयश्चुरादावदन्ताः। सोसूच्यते। सोसूत्र्यते। अनेकात्त्त्वेनाषोपदेशत्वात्षत्वं न।मोमूत्र्यते।।

(2631) यस्येति संघातग्रहणम्। हलः परस्य यशब्दस्य लोपः स्यादार्धधातुके। 'आदेः परस्य 44'। 'अतो लोपः2308'। सोसूचांचक्रे। सोसूचिता। सोसूत्रिता। मोमूत्रिता।।

(2632)अकितोऽभ्यासस्य दीर्घः स्याद्यङि यङ्लुकि च। अटाट्यते।।

(2633) अर्तेः संयोगादेश्च ऋतो गुणः स्याद्यङि। यकारपररेफस्य न द्वित्वनिषेधः। अरार्यते  इति भाष्योदाहरणात्। अरारिता । अशाशिता। ऊर्णोनूयते। बेभिद्यते। अल्लोपस्य स्थानिवत्तवान्नोपधागुणः। बेभिदिता।।

(2634) गत्यर्थात्कौटिल्य एव यङ् स्यान्न तु क्रियासमभिहारे। कुटिलं ब्रजति वाव्रज्यते।।

(2635)एभ्यो धात्वर्थगर्हायामेव यङ् स्यात्। गर्हितं लुम्पति लोलुप्यते। सासद्यते।।

(2636)अनयोरभ्यासस्यातो नुक् स्याद्यङ्यङ्लुकोः। नुगित्यनेनानुस्वारो लक्ष्यते। *स च परदान्तवद्वाच्यः। 'वा पदान्तस्य125' इति यथा स्यात्।।

(2637)चरफलोरभ्यासात्परस्यात उत्स्याद्यङ्यङ्लुकोः। 'हलि च 354' इति दीर्घः। चञ्चूर्यते। चंचूर्यते। पम्फुल्यते। पंफुल्यते।।

(2638)एषामभ्यासस्य नुक् स्याद्यङ्यङ्लुकोः। गर्हितं जपति। जञ्जप्यते इत्यादि।।

(2639) गिरते रेफस्य लत्वं स्याद्यङि। गर्हितं गिलति। जेगिल्यते। 'घुमास्था---2462' इतीत्वम्। गुणः। देदीयते। पेपीयते। सेषीयते। 'विभाषा श्वेः 2420' ।शोशूयते। शेश्वीयते। 'यङि च 2623' । सास्मर्यते। 'रीङृतः 1234' ।चेक्रीयते। सुट्। संचेस्क्रीयते।।

(2640)सिचः सस्य षो न स्याद्यङि। निसेसिच्यते।।

(2641) कवतेरभ्यासस्य चुत्वं न स्याद्यङि। कोकूयते। कौतिकुवत्योस्तु चोकूयते।।

(2642) एषामभ्यासस्य नीगागमः स्याद्यङ्यङ्लुकोः। अकित इत्युक्तेर्न दीर्घः। नलोपः। वनीवच्यते। सनीस्रस्यते इत्यादि।।

(2643) अनुनासिकान्तस्याङ्गस्य योऽभ्यासोऽदन्तस्तस्य नुक् स्यात्। नुकानुस्वारो लक्ष्यत इत्युक्तम्। यँय्यम्यते। यंयम्यते। तपरत्वसामर्थ्याद्भूतपूर्वदीर्घस्यापि न। भाम क्रोधे। बाभाम्यते। 'ये विभाषा 2319' । जाजायते। जञ्जन्यते।।*हन्तेर्हिंसायां यङि घ्नीभावो वाच्यः। जेघ्नीयते। हिंसायां किम्। जङ्घन्यते।।

(2644) ॠदुपधस्य (धातोरभ्यासस्य रीगागमः स्याद्यङ्यङ्लुकोः। वरीवृत्यते। क्षुभ्नादित्वान्न णः। नरीनृत्यते। जरीगृह्यते।उभयत्र लत्वम्। चलीक्लॄप्यते।।*रीगृत्वत इति वक्तव्यम्।। वरीवृश्च्यते। परीपृच्छ्यते।।

(2645) संप्रसारणं स्यारद्यहि। सोषुप्यते। सेसिम्यते।वेवीयते।।

(2646) वावश्यते।।

(2647) चेकीयते।।

(2648) जेघ्रीयते। देध्मीयते।।

(2649) शीङोऽयङादेशः स्याद्यादौ क्ङिति परे। शाशय्यते। अभ्यासस्य ह्रस्वः। ततो गुणः। डोढौक्यते। तोत्रौक्यते। इति यङ्न्तप्रक्रिया।।

(0)				तिङन्ते यङ्लुगस्तप्रक्रिया

(2650)यङोऽच्प्रत्यये लुक् स्याच्चकारात्तं विनापि बहुलं लुक् स्यात्। अनैमित्तिकोऽयमन्तरङ्गत्वादादौ भवति।ततः प्रत्ययलक्षणेन यङन्तत्वाद्द्वित्वम्। अभ्यासकार्यम्। धातुत्वाल्लडादयः। 'शेषात्कर्तरि---2149' 
इति परस्मैपदम्। 'अुदात्तङित---2157' इति तु न । ङित्त्वस्य प्रत्ययाप्रत्ययसाधारणत्वेन प्रत्ययलक्षणाप्रवृत्तेः। यत्र हि प्रत्ययस्यासाधारणं रूपमाश्रीयते तत्रैव तत्। अत एव सुड़ृषत्प्रासाद इत्यत्र 'अत्वसन्तस्य--425' इति दीर्घो न। येऽपि स्पर्धशीङादयोऽनुदात्तङितस्तेभ्योपि न। 'अनुदात्तङित--2157। इत्यनुबन्धनिर्देशात्। तत्र च (प) श्तिपा शपेति निषाधात्। अत एव श्यन्नादयो न। गणेन निर्देशात्। किंतु शबेव। चर्करितं चेत्यादादौ पाठाच्छपो लुक्।।

(2651) यङन्तात्परस्य हलादेः पितः सार्वधातुके ईड्वा स्यात्। 'भुसुवोः--2224' इति गुणनिषेधो यङिलुकि भाषायां न। 'बोभूतु तेतिक्ते 3596' इति छन्दसि निपातनात्। अत एव  यङ्लुग्भाषायामपि सिद्धः। न च यङ्लुकि अप्राप्त एव गुणाभावो निपात्यतामिति वाच्यम्। (प) प्रकृतिग्रहणेन यङ्लुगन्तस्यापि ग्रहणात्। द्विः प्रयोगो द्विर्वचनं षाष्ठम् इति सिद्धान्तात्। बोभवीति। बोभोति। बोभूतः।बोभुवति। बोभवांचकार।बोभविता। अबोभवीत्।अबोभोत्। अबोभूताम्। अबोभवुः। बोभूयात्। बोभूयाताम्। बोभूयास्ताम्। 'गातिस्था---2223' इति सिचो लुक्। 'यङो व---9651' इतीट्पक्षे कुणं बाधित्वा नित्यत्वाद्वुक्। अबोभूवीत्। अबोभूताम्। अभ्यस्ताश्रयो जुस्। नित्यत्वाद्रुक्। अबोभूवुः। अबोभविष्यदित्यादि। पास्पर्धीति। पास्पर्धि। पास्पर्धः। पास्पर्धति। पास्पर्त्सि। 'हुझल्भ्यो हेर्धिः 2425' ।पास्पर्धि। लङ्। अपास्पर्त्। अपास्पर्द्। सिपि 'दश्च 2468' इति रुत्वपक्षे 'रो रि 173' । अपास्पाः ।जागाद्धि। जाधात्सि। अजाघात्। सिपि रुत्वपक्षे। अजाघाः। नाथृ। नानात्ति। नानात्तः। दध। दादद्धिः। दाधत्सिस। अदाधत्। अदादद्धाम्।अदादधु-। अदाधः। अदाधत्। लुङि।अदादाधीत्।अदादधीत्। चोस्कुन्दीति। चोस्कुन्ति। अचोस्कुन्। अयोस्कुन्ताम्। अयोस्कुन्दुः। मोमुदीति। मोमोत्ति। मोमोदाचकार। मोमोदिता। अणोमुदीत्। अमोमोत्। अमोमुत्ताम्। अमोमुदुः। अमोमुदीः। अमोमोः।अमोमोत्। लुङि गुणः। अमोमोदीत्। चोकूर्ति। चोकूर्दीति। लङ् तिप्। अचोकूर्त्। अचोकूर्दीत्। सिप्पक्षे। अचोकूः। अचोखूः।अजोगूः। वनीवञ्चीत्। अवनीवन्। जङ्गमीति. जङ्गन्ति। 'अनुदात्तोपदेश---2428' इत्यनुनासिकलोपः। जङ्गन्तः। जङ्ग्मति। 'म्वोश्च 2309'। जङ्गन्मि। जङ्गन्वः। एकाज्ग्रहणेनोक्तत्वान्नेण्निषेधः। जङ्गमिता।अुनासिकलोपस्याभीयत्वेनासिद्धत्वान्न हेर्लुक्ष जङ्गहि।।'मो नो धातोः 341' अजङ्गन्। अुबन्धनिर्देशान्न च्लेरङ्। 'ह्म्यन्त--2299' इति न वुद्धिः। अजङ्गमीत्। अजघ्गमिष्टाम्। हन्तेर्युङ्लुक्। 'अभ्यासाच्च 2430' इति कुत्वं यद्यपि 'हो हन्तेः 358' इत्यतो  हन्तेरित्यनुवर्त्य विहितं, तथापि यङिलुकि भवत्येवेति न्यासकारः। श्तिपा शपेति निषाधस्तवनित्यः 'गुणो यङ्लुकोः 2630' इति सामान्यापेक्षज्ञपकादिति भावः। जङ्घनीति। जङ्घन्ति। जङ्घतः। जङ्घ्नति। जङ्घनिता। श्तिपा निर्देशाज्जादेशो न। जङ्घहि। अजङ्घनीत्। अजङ्घन्। जङ्घन्यात्। आशिषि तु।वध्यात्। अवधीत्। अधिष्टामित्यादि। वधादेशस्य द्वित्वं तु न भवति। स्थानिवत्त्वेनानभ्यासस्येति निषेधात्। तद्धि समानाधिकरणं धातोर्विशेषणम्। बहुव्रीहिबलात्। आङ्पूर्वात्तु 'आङो यमहनः 2695' इत्यात्मनेपदम्। आजङ्घते इत्यादि। 'उत्परस्य---2637' इति तपरत्वान्न गुणः। 'हलि च 354' इति दीर्घस्तु स्यादेव। तस्यासिद्धत्वेन तपरत्वनिवर्त्यत्वायोगात्। चञ्चुरीति। चञ्चूर्ति। च़ञ्चूर्तः। चञ्चुरति।अचञ्चूरीत्। अचञ्चूः।चङ्खनीति। चङ्खन्ति। 'जनसन---2504' इत्यात्वम्। चङ्खातः। 'गमहन---2363' इत्यत्र नाभ्यस्तस्येत्यनुवृत्तेरुतोवृद्धिर्न ।योयोति। योयवीति। अयोयवीत्। अयोयोत्। योयुयात्। आशिषि दीर्घः। योयूयात्। अयोयावीत्। नोनवीति। नोनोति। जाहेति। जाहाति। 'ई हल्यघोः 2497' ।जाहीतः। इह 'जहातेश्च 2498' 'आच हौ 2499' 'लोपो यि 2500' 'घुमास्था--2462' 'एर्लिङि---2374' इत्येते पञ्चापि न भवन्ति। श्तिपा निर्देशात्। जाहति। अजाहेत्।  अजाहात्। अजाहीताम्। अजाहासिष्टाम्। अजाहिष्यत्।लुका लुप्ते प्रत्ययलक्षणाभावात् 'स्वपिस्यमि--2645' इत्युत्वं न। 'रुदादिभ्यः ---2464' इति गणनिर्दिष्टत्वादिण्न। सास्वपीति।सास्वप्ति।सास्वप्तः। सास्वपति। असास्वपीत्। असास्वप्। सास्वप्यात्। आशिषि तु 'वचिस्वपि---2409' इत्युत्वम्। सासुप्यात्। असास्वापीत्। असास्वपीत्।

(2652)ऋदुपधस्य धातोरभ्यासस्य  रुक् रिक् रीक् एते आगमाः स्युर्यङ्लुकि।

(2653)ऋदन्ताद्धातोरपि तथा। वर्वृतीति। वरिवृतीति। वरीवृतीति। वर्वर्ति। वरिवर्ति। वरीवर्ति। वर्वृतः 3। वर्वृतति 3। वर्वर्तामास 3। वर्वर्तिता। गणनिर्दिष्टत्वात् 'न वृद्भ्यश्चतुर्भ्यः 2348' इति न। वर्वर्तिष्यति 3। अवर्वर्त् 3।सिपि 'दश्च 2468' इति रुत्वपक्षे 'रो रि 173'। अवर्वाः 3। गणनिर्दिष्टत्वादङ् न। अवर्वर्तीत्। चर्करीति 3। चर्कर्ति। चरिकर्ति।चरीकर्ति। चर्कृतः 3। चर्क्रति 3। चर्करांचकार 3। चर्करिता 3। अचर्करीत्। अचर्कः 3।चर्कृयात् 3। आशिषि रिङ्। चर्क्रियात् 3। अचर्कारीत् 3। 'ऋतश्च 2653' इति तपरत्वान्नेह। कॄ विक्षेपे। चाकर्ति। तातर्ति। तातीर्तः। तातिरति। तातीर्हि। तातराणि। अतातरीत्। अतातः। अतातीर्ताम्। अतातरुः। अतातारीत्। अतातारिष्टामित्यादि। अर्तेर्यङलुकि द्वित्वेऽभ्यासस्योरदत्वं रपरत्वम्। 'हलादिः शेषः 2179' ।रुक्। रिग्रीकोस्तु 'अभ्यासस्यासवर्णे 2290' इति इयङ्। अरर्ति। अरियर्ति। अरियरीति। अर्ऋतः। अरियृतः। झि अत्। यण्। रुको 'रोरि 1731' इति लोपः। न च तस्मिन् कर्तव्ये यणः स्थानिवत्त्वम्। पूर्वत्रासिद्धीये तन्निषेधात्। आरति। अरिय्रति। लिङि श्तिपा निर्देशात् 'गुणोऽर्ति--2380' इति गुणो न। रिङ्। रलोपः। दीर्घः। आरियात्। अरिय्रियात्। अरारीत्। आरियारीत्। गृहू ग्रहणे। जर्गृहीति 3। जर्गर्ढि 3। जर्गृढः 3। जर्गृहति 3। अजर्घर्ट् 3। गृह्णातेस्तु। जाग्रहीति। जाग्राढि।। तसादौ ङिन्निमित्तं संप्रसारणम्। तस्य बहिरङ्गत्वेनासिद्धत्वान्नरुगादयः। जागृढः। जागृहति। जाग्रहीषि। जाघ्रक्षि। लुटि। जाग्रहिता। 'ग्रहोऽलिटि 2562' इति दीर्घस्तु न। तत्रैकाच इत्यनुवृत्तेः। माधवस्तु दीर्घमाह तद्भाष्यविरुद्धम्। गृधु अभिकाङ्क्षायाम्। जर्गृधीति 3। जर्गर्द्धि 3। जर्गृद्धः 3। जर्गृधति 3। जर्गृधीषि 3। जर्घर्त्सि 3। अजर्गृधीत् 3। ईडभावे गुणः। हल्ङ्यादिलोपः। भष्भावः। जश््त्वचर्त्वे। अजर्घर्त् 3। अजर्गृद्धाम् 3। सिपि 'दश्च 2668' इति  पक्षे रुत्वम्। अजर्घाः 3।अजर्गर्धीत् 3। अजर्गिर्धिष्टाम् 3। पाप्रच्छीति। पाप्रष्टि। तसादौ 'ग्रहिज्या---2412' इति संप्रसारणं न भवति। श्तिपा निर्देशात्. 'च्छ्वोः शूड्---2561' इति शः।  'व्रश्च---294' इति षः। प्राप्रष्टः। पाप्रच्छति। पाप्रश्मि। पाप्रच्छ्वः। पाप्रश्मः। यकारवकारान्तानां तूठ्भाविनां यङ्लुङ् नास्तीति 'च्छ्वोः--2561' इति सूत्रे भाष्ये ध्वनितम्। कैयटेन च स्पष्टीकृतम्। इदं 'च्छ्वोः--2561' इति यत्रोठ् तद्विषयकम्। 'ज्वरत्वर---2564' इत्यूठ्भविनोः स्रिविमव्योस्तु यङ्लुगस्त्येवेति न्याय्यं माधवादिसंमतं च। मव्य बन्धने। अयं यान्त ऊठ्भावी। तेवृ देवृ देवने इत्यादयो वान्ताः। हय गतौ। जाहयीति। जीहति। जाहतः। जाहयति। जाहयीषि। जाहसि। वलि लोपे यञादौ दीर्घः। जाहामि। जाहावः। जाहामः। हर्य गतिकान्त्योः। जाहर्यीति। जाहर्ति। जाहर्तः। जाहर्यति। लोटि। जाहर्हि। अजाहः। अजाहर्ताम्। अजाहर्युः। मव बन्धने।।

(2654) ज्वरादीनामुपधावकारयोरूठ् स्यात् क्वौ झलादावनुनासिकादौ च प्रत्यये। अत्र क्ङितीति नानुवर्तते। अतेस्तुनि ते ओतुरिति दर्शनात्। अनुनासिकग्रहणं चानुवर्तेते। अतेर्मन्प्रत्यये तस्य टिलोपे ओमिति दर्शानात्। ईडभावे ऊठि पिति गुणः। मामोति। मामवीति। मामूतः। मामवति। मामोषि। मामोमि। मामावः। मामूमः। मामूहि। मामवानि। अमामोत्। अमामोः। णमामवम्। अमामाव। अमामूम। तुर्वी हिंसायाम्। तोतूर्वीति।

(2655) रेफ्तारपरयोश्छ्वोर्लोपः स्यात् क्वौ झलादावनुनासिकादौ च प्रत्यये। इति वलोपः । लघूपधगुणः। 

(2656) धात्वंशलोपनिमित्ते आर्धधातुके परे इको गुणवृद्धी न स्तः इति नेह निषेधः। तिबादीनामनार्धधातुकत्वात्।तोतोर्ति।'हलि च 354' इति दीर्घः। तोतूर्तः। तोतीर्वति। तोतोर्ति। दोदोर्ति। दोधोर्ति। मुर्छा। मोमूर्च्छीति। मोमोर्ति। मोमूर्तः। मोमूर्छतीत्यादि। आर्धधातुक इति विषयसप्तमी। तेन यङि विवक्षिते अजेर्वी। वेवीयते। अस्य यङ्लुङ्नास्ति। लुकापहारे विषयत्वाभावेन वीभावस्याप्रवृत्तेः। इति यङ्लुगन्तप्रक्रिया।।		
(0)			तिङन्ते नामधातुप्रक्रिया


(2657) इषिकर्मण एषितृसंवन्धिनः  सुवन्तादिच्छायामर्थे क्यच् प्रत्ययो वा स्यात्। धात्ववयवत्वात्सुब्लुक्।

(2658) अस्य ईत्स्यात्। आत्मनः पुत्रमिच्छति पुत्रीयति। 'वान्तो यि प्रत्यये 63' । गव्यति। नाव्यति। 'लोपः शाकल्यस्य 67' इति तु न। अपदान्तत्वात् । तथा हि।

(2659) क्यचि क्यङि च नान्तमेव पदं स्यान्नान्यत्। सन्निपातपरिभाषया क्यचो यस्य लोपो न । गव्याचकार। गव्यिता। नाव्यांचकार। नाव्यिता। नलोपः। राजीयति। 'प्रत्ययोत्तरपदयोश्च 1373' । त्वद्यति। मद्यति। एकार्थयोरित्येव। युष्मद्यति। अस्मद्यति। 'हलि च 354' ।गीर्यति। पूर्यति। धातोरित्येव। नेह। दिवमिच्छति। दिव्यति। िह पुरमिच्छति पुर्यतीति माधवेनोक्तं प्रत्युदाहरणं चिन्त्यम्।  पूर्गिरोः साम्यात्।  दीव्यतीति दीर्घस्तु प्राचः प्रामादिक एव। अदस्यति। 'रीङृतः 1234' कर्त्रीयति। 'क्यच्व्योश्च 2119' । गर्गीयति। वाच्यति। 'अकृत्सार्व--- 2298' इति दीर्घः। कवीयति। समिध्यति।

(2660)हलः परयोः क्यच्क्यङोर्लोपो वा स्यादार्धधातुके । 'आदेः परस्य 44' । 'अतो लोपः 2308' ।तस्य स्थानिवत्त्वाल्लघूपधगुणो न। समिधिता। समिध्यिता। *मान्तप्रकृतिकसुबन्तादव्ययाच्च क्यच् न।। किमिच्छति। इदमिच्छति। स्वरिच्छति।।

(2661) क्यजन्ता निपात्यन्ते। अशनायति। उदन्यति। धनायति। बुभुक्षादौ किम्। अशनीयति। उदकीयति। धनीयति। 

(2662) एषां क्यचि असुगागमः स्यात्।। *अश्ववृषयोर्मैथुनेच्छायाम्।। अश्वस्यति वडवा। वृषस्यति गौः।  *क्षीरलवणयोर्लालसायाम्।। क्षीरस्यति बालः। लवणस्यति उष्ट्रः।। *सर्वप्रातिपदिकानां क्यचि लालसायां सुगसुकौ।। दधिस्यति। दध्यस्यति। मधुस्यति। मध्यवस्यति।।

(2663) उक्तविषये काम्यच् स्यात्। पुत्रमात्मन इच्छति पुत्रकाम्यति। इह 'यस्य हलः2631'  इति लोपो न। अनर्थकत्वात्। यस्येति संघातग्रहणमित्युक्तम्। यशस्काम्यति। सर्पिष्काम्यति। मान्ताव्ययेभ्योऽप्ययं स्यादेव। किंकाम्यति। स्वःकाम्यति।

(2664) उपमानात्कर्मणः सुबन्तादाचारेऽर्थे क्यच् स्यात्। पुत्रमिवाचरति पुत्रीयति छात्रम्। विष्णूयति द्विजम्।। *अधिकीरणाच्चेति  वक्तव्यम्।। प्रासादीयति कुट्यां भिक्षुः। कुटीयति प्रसादे।

(2665) उपमानात्कर्तुः सुबन्तादाचारे क्यङ् वा स्यात्। सान्तस्य तु कर्तृवाचकस्य लोपो वा स्यात्। रक्यङि वेत्युक्तेः पक्षे वाक्यम्। सान्तस्य लोपस्तु क्यङ्सन्नियोगशिष्टः। स च व्यवस्थितः। *ओजसोऽप्सरसो नित्यमितरेषां विभाषया।। कृष्ण इवाचरति कृष्णायते। ओजः शब्दो वृत्तिविषये तद्वति। ओजायते। अप्सरायते। यशायते। यशस्यते। विद्वायते। विद्वस्यते। त्वद्यते।मद्यते। अेकार्थत्वे तु युष्मद्यते। अस्मद्यते। 'क्यङ् मानिनोश्च 837' । कुमारीवाचरति। कुमारायते। हरिणीवाचरति। हरितीयते। गुर्वीव गुरूप्यते। सपत्नीव सपत्नायते। सपतीयते। सपत्नीयते। युवतिरिव युवायते। पट्वीमृद्वाविव पट्वीमृदूयते।। 'न कोपधायाः 838' । पाचिकायते।। "* आचारेऽवगल्भक्लीबहोडेभ्यः क्विब्वा वक्तव्यः।। वाग्रहणात्क्यङपि। अवगल्भादयः पचाद्यजन्ताः। क्विप्सन्नियोगेनानुदात्तत्वमनुनानिकत्वं चाच्प्रत्ययस्य प्रतिज्ञायते। तेन तङ्। अगल्भीते। क्लीबते। होडते। भूतपूर्वादप्यनेकाच आम्। एतद्वार्तिकारम्भसामर्थ्यात्।  न च अगल्भते इत्यादिसिद्धिस्तत्फलम्। केवलानामेवाचारेऽपि वृत्तिसंभवात्। धातूनामनेकार्थत्वात्। अवगल्भाचक्रे। क्लीबांचक्रे। होडांचक्रे। वार्तिकेऽवेत्युपसर्गविशिष्टपाठात्केवलादुपसर्कान्तरविशिष्टाच्च क्यङेवेति माधवादयः। तङ् नेति तूचितम्।।*सर्वप्रतिपदिकेभ्यः क्विब्वा वक्तव्यः।। पूर्ववार्तिकं तु  अनुबन्धासञ्जानार्थं , तत्र क्विबनूद्यते। प्रादिपदिकग्रहणादिह सुप इति न संबध्यते। तेन पदकार्यं न। कृष्ण इावाचरति कृष्णति। 'अतो गुणे 191' इति शपा सह पररूपम्।  अ इवाचरति अति। अतः अन्ति। 
प्रत्ययग्रहणमपनीय अनेकाच इत्युक्तेर्नित्यम्।  औ। अतुः। उः। द्वित्वम्।  'अतो गुणे 191' । ' अत आदेः 2248' इति दीर्घः। णल् औ वृद्धिः। अतुसादिषु तु  'आतो लोप इटि च 2372' इत्यालोपः। मालेवाचरति मालाति। लिङ्गविशिष्टपरिभाषया एकादेशस्य पूर्वान्तत्वाद्वा क्विप्। मालांचकार। लङि ।अमालात्। अत्र हल्ङ्यादिलोपो न। ङीसाहचर्यादापोऽपि सोरेव लोपविधानात्।  इट्सकौ। अमालासीत्। कविरिव कवयति। आशीर्लिङि कवीयात्। 'सिचिर्वृद्धिः-- 2297' इत्यत्र धातौरित्यनुवर्त्य धातुरेव यो धातुरिति व्याख्यानान्नामधातोर्न वृद्धिरिति  कैयटादयः। अकवयीत्। विरिव वयति। विवाय। विव्यतुः। अवयीत्। अवायीत्। श्रीरिव। श्रयति।शिश्राय। शिश्रियतुः। पितेव पितरति। आशिषि रिङ्। पित्रियात्। भूरिव भवति। अत्र 'गातिस्था 2223' इति, 'भुवो वुक् 2174' इति, 'भवतेरः 2181' इति च न भवन्ति। अभिव्यक्तत्वेन धातुपाठस्थस्यैव तत्र ग्रहणात्। बुभाव। अभावीत्। द्रुरिव द्रवति। 'णिश्रि-- 2312' इति चङ् न। अद्रावीत्।

(2666)अनुनासिकान्तस्योपधाया दीर्घः स्यात् क्वौ झलादौ च क्ङिति। इदमिवाचरति इदामति। राजेव राजानति। पन्था इव पथीनति। मथीनति। ऋभुक्षीणति।द्यौरिवदेवतीति माधवः। अत्र ऊठि द्यवतीत्युचितम्। क इव कति। चकाविति हरदत्तः। माधवस्तु ण्यल्लोपाविति वचनात् णलि वृद्धिं बाधित्वाऽतो लोपाच्चक इति रूपमाह। स्व इव  स्वति। सस्वौ। सस्व। यत्तु स्वामीस्वांचकरेति तदनाकरमेव।

(2667)अभूततद्भावविषयेभ्यो भृशादिभ्यो भवत्यर्थे क्यङ् स्यात् हलन्तानामेषां लोपश्च। अभृशो भृशो भवति भृशायते।अच्वेरिति पर्युदासबलादभुततद्भाव इति लब्धम्।  तेनेह न। क्व दिवा भूशा भवन्ति। ये रात्रौ भृशा नक्षत्रादयस्ते दिवा क्व भवन्तीत्यर्थः। सुमनस्। अस्य सलोपः। सुमनायत्। चुरादौ संग्रामयुद्धे इति पठ्यते तत्र संग्रामेति प्रातिपदिकम्। तस्मात्तत्करोतीति णिच् सिद्धः।तत्सन्नियोगेनानुबन्ध आसारज्यते। युद्धे योऽयं ग्रामशब्द इत्युक्तेऽपि सामर्थ्यात्संग्रामशब्दे लब्धे विशिष्टपाठो ज्ञापयति। उपसर्गसमानाकारं पूर्वपदं धातुसमज्ञाप्रयोजके प्रत्यये चिकीर्षते पृथक् क्रियते िति। तेन मनश्शब्दात्प्रागट्। स्वमनायत। उन्मनायते। उदमनायत। एं चावागल्भत अागल्भिष्टेत्रयादावप्यवेत्यस्य पृथक्करणं बोध्यम्। ज्ञापकं च सजीतीयविषयम्।तेन यत्रोपरर्गरूपं सकलं श्रूयते न त्वादेशेनापहृतं तत्रैव पृथक्कृतिः। एवं त आ ऊढः ओढः स इवाचर्य ओढायित्वा। अत्र उन्मनाय्य अेवगल्भ्येतिवन्न ल्यप्। ज्ञापक्स्य विशेषविषयत्वे षाष्ठं वार्तिकं तद्भाष्यं च प्रमाणम्। तथा हि।। * उस्योमाङ्क्ष्वाटः प्रतिषेधः।। उसि  ओमाङोश्च परयोराटः  पररूपं नेत्यर्थः। उस्रामैच्छत्। औस्रीयत्। औङ्कारीयत्। औढीयत्। 'आटश्च 269' इति चशब्देन पुनर्वृद्धिविधानादिदं सिद्धमिति षाष्टे स्थितम्।

(2668) लोहितादिभ्यो डाजन्ताच्च भवत्यर्थे क्यष् स्यात्।

(2669) क्यषन्तात्परस्मैपदं वा स्यात्। लोहितायति लोहितायते। अत्राच्वेरित्यनुवृत्त्याऽनुततद्भावविषयत्वं लब्धम्। तच्च लोहिताशब्दस्यैव विशेषणं न तु डाचोऽसंभवात्।नाप्यादिशब्दग्राह्याणाम्। तस्य प्रत्याख्यानात्। तथा च वार्तिकम्।। *लोहितडाज्भ्यः क्यष्वचनं भृशादिष्वितरीणीति। न चैवं काम्यच इव क्यषोऽपि ककारः श्रूयेत उच्चारणसामर्थ्यादिति वाच्यम्। तस्यापि भाष्ये प्रत्याख्यानात्। पटपटायति। पटपटायते। कृभ्वस्तियोगं विनापीहडाच्। डाजन्तात् क्यषो विधानसामर्थ्यात्। यत्तुलेहितश्यामदुःखानि हर्षगर्वसुखानि च। मूर्च्छानिद्राकृपाधूमाः करुणा नित्यचर्मणी।। 1।। इति पठित्वा श्यामादिभ्योऽपि क्यषि पदद्वयमुदाहरन्ति तद्भाष्यवार्तिकविरुद्धम्। तस्मात्तेभ्यः क्यङ्वे। श्यामायते। दुःखादयो वृत्तिविषये तद्वति वर्तन्ते।लिङ्गविशिष्टपरिभाषया लोहिनाशब्दादपि क्यष्। लोहिनीयति। लोहिनीयते।।

(2670)चतुर्थ्यन्तात्कष्टशब्दादुत्साहेऽर्थे क्याङ् स्यात्। कष्टाय क्रमते कष्टायते। पापं कर्तुमुत्सहत इत्यर्थः।।*सत्रकक्षकष्टकृच्छ्रगहनेभ्यः कण्वचिकीर्षायामिति वक्तव्यम्।। कण्वं पापम्। सत्रादयो वृत्तिविषये पापार्थाः। तेभ्यो द्वितीयान्तेभ्यश्चिकीर्षायां क्यङ्। पापं चिकीर्षतीत्यस्वपदविग्रहः। सत्रायते। कक्षायते इत्यादि।. 

(2671) रोमन्थतपोभ्यां कर्मभ्यां क्रमेण वर्तनीयां चरणे चार्थे क्यङ् स्यात्। रोमन्थं वर्तयति रोमन्थायते।। *हनुचलन इति वक्तव्यम्। चर्वितस्याकृष्यपुनश्चर्वण इत्यर्थः। नेह कीटो रोमन्थं वर्तयति। अपानप्रदेशान्निःसृतं द्रव्यमिह रोमन्थः। तदश्नातीत्यर्थं इति कैयटः। वर्तुलं करोतीत्यर्थं इति न्यासकारहरदत्तौ।। *तपसः परस्मैपदं च ।। तपश्चरति तपस्यति।।

(2672) आभ्यां कर्मभ्यां क्यङ् स्यात्। बाष्पमुद्वमति बाष्पायते। ऊष्मायते।।*फेनाच्चेति वाच्यम्।। फेनायते।।

(2673)एभ्यः कर्मभ्यः करोत्यर्थे क्यङ् स्यात्। शब्दं करोति शब्दायते। पक्षे तत्करोतीति णिजपीष्यत इति न्यासः। शब्दयति।। * सुदिनदुर्दिननीहारेभ्यश्च।। सुदिनायते।।

(2674)सुखादिभ्यः कर्मभ्यो वेदनायामर्थे क्यङ् स्याद्वेदनाकर्तुरेवचेत्सुखादीति स्युः। सुखं वेदयते। कर्तृग्रहणं किम्। परस्य सुखं वेदयते।।

(2675) करणे इत्यनुवृत्तेः क्रियाविशेषे पूजायां परिचर्यायामाश्चर्ये च। नमस्यति देवान्। पूजयतीत्यर्थः। वरिवस्यति गुरून्। शुश्रूषत इत्यर्थः। चित्रीयते। विस्मियत इत्यर्थः । विस्मापयत इत्यन्ये।

(2676) *पुच्छादुदसने व्यसने पर्यसने च।। विविधं विरुद्धं वोत्क्षेपणं व्यसनम्। उत्पुच्छयते। विपुच्छयते। परिपुच्छयते।।*भाण्डात्समाचयने।। संभाण्डयते। भाण्डानिसमाचिनोति। राशीकरोतीत्यर्थः। समवभाण्डत।। *चीवरादर्जने परिधाने च।। संचीवरयते भिक्षुः। चीवराण्यर्जयति। परिधत्ते वेत्यर्थः।।

(2677) कॄञर्थे। मुण्डं करोति मुण्डयति।।*व्रताद्भोजनतन्निवृत्त्योः।। पयः शूद्रान्नं वा व्रतयति।। *वस्त्रात्समाच्छादने।। संवस्त्रयति।। *हल्यादिभ्यो ग्रहणे।। हलिकल्योरदन्तत्वं च निपात्यते।। हलिं कलिं वा गृह्णाति। हलयति। कलयति। महद्धलं हलिः। परत्वाद्वृद्धौ सत्यामपीष्ठवद्भावेन अगेव लुप्यते। अतः सन्वद्भावदीर्घौ न। अजहलत्। अचकलत्। कृतं गृह्णाति। कृतयति। तूस्तानि विहन्ति वितूस्तयति। तूस्तं केशा  इत्येके। जटीभूताः केशा इत्यन्ये। पापमित्यपरे। मुण्डादयः 'सत्यापपाश----2563' इत्यत्रैव पठितुं युक्ताः। प्रातिपदिकाद्धात्वर्थ इत्येव सिद्धेः केषांचिद्ग्रहणं सापेक्षेभ्योऽपि णिजर्थम्। मुण्डयति माणवकम्। मिश्रयत्यन्नम्। श्र्लाक्ष्णयति वस्त्रम्। लवणयति व्यञ्जनमिति। हलिकल्योरदन्तत्वार्थम्। सत्यस्य आपुगर्थम््। केषांचित्तु प्रपञ्चार्थम्। सत्यं करोत्याचष्टे वा सत्यापयति।। *अर्थवेदयोरप्यापुग्वक्तव्यः।। अर्थापयति। वेदापयति। पाशं विमुञ्चति विपाशयति। रूपं पश्यति रूपयति। वीणयोपगायत्युपवीणयति। तूलेनानुकुष्णात्यनुतूलयति। तृणाग्रं तूलेनानुघट्टयतीत्यर्थः। श्लोकैरूपस्तौति उपश्लोकयति। सेनया अभियाति अभिषेणयति। 'उपसर्गात्सुनोति---2270' इति षः। अभ्यषेणयत्। 'प्राक्सितात्--2276'  इति षः। अभिषिषेणयिषति। 'स्थादिष्वभ्यासेन च---2277' इति षः। लोमान्यनुमार्ष्टि अुलोमयति। त्वच संवरणे घः। त्वचं गृह्णाति त्वचयति। वर्मणा संनह्यति संवर्मयति। वर्णं गृह्णाति वर्णयति। चूर्णैरवध्वंसते अवचूर्णयति। इष्ठवदित्यतिदेशात्पुंवद्भावादयः। एनीमाचष्टे एतयति। दरदमाचष्टे दारदयति। पृथुं प्रथयति। वृद्धौ सत्यां पूर्वं वा टिलोपः। अपिप्रथत्। अपप्रथत्। मृदुम् म्रदयति। अम्म्रदत्।भृशं कृशं दृढम्। भ्रशयति। क्रशयति। द्रढयति। अबभ्रशत्। अचकशत्। अदद्रढत्। परिव्रढत्। ऊढिमाख्यत् द्वित्वम्। पूर्वत्रासिद्धीयमद्वित्वे इति त्वनित्यमित्युक्तम्। ढि इत्यस्य द्वित्वमित्यन्ये। औडिढत्। ऊढमाख्यत्। औजढत्। औडढत्। ' ओः पुयण्जि--2577' इति सूत्रे वर्गप्रत्याहारजग्रहो लिङ्गम्। द्वित्वे कार्ये णावच आदेशो नेति ऊनयतावुक्तम्। 'प्रकृत्यैकाच् 2010' ।वृद्धिपुकौ। स्वापयति। त्वां मां वाऽऽचष्टे त्वापयति।मापयति। मपर्यन्तस्य त्वमौ। पररूपात्पूर्वं नित्यत्वाट्टिलोपः वृद्धिः पुक्। त्वादयति। मादयतीति तु न्याय्यम्। अन्तरङ्गत्वात्पररूपे कुते 'प्रकृत्यैकाच् 2010 ' इति प्रकृतिभावात्। न च प्रकृतिभावो  भाष्ये प्रत्याख्यात इति भ्रमितव्यम्। भाष्यस्य प्रोष्टाद्युदाहरणविशेषेऽऽन्यथासिद्धिपरत्वात्।युवामावां वा युष्मयति। अस्मयति। श्वानमाचष्टे शावयति। 'नस्तद्धिते 679' इति टिलोपः। प्रकृतिभावस्तु न येन नाप्राप्तिन्यायेन 'टेः 1786' इत्यस्यैव बाधको हि सः। भत्वाकत्संप्रसारणम्। अन्ये तु। 'नस्तद्धिते 679' इति नेहातिदिश्यते। इष्ठनि तस्यादृष्टत्वात्। 
ब्रह्मिष्ठ इत्यादौ परत्वात्। 'टेः  1786' इत्यस्यैव        प्रवृत्तेः। तेन शुमनयतीति रूपमाहुः। विद्वासमाचष्टे। विद्वयति। अङ्गवृत्तपरिभाषया संप्रसारणं नेत्येके। संप्रासारणे वृद्धावावादेशे च विदावयतीत्यन्ये। नित्यत्वाट्टिलोपात्प्राक्संप्रसारणम्। अन्तरङ्गत्वात्पूर्वरूपम्। टिलोपः। विदयीत्यपरे। उदञ्चामाचष्टे उदीचयति।।उदैचिचत्। प्रत्यञ्चम्। प्रतीचयति। प्रत्यचिचत्। 'इकोऽसवर्णे--91' इति प्रकृतिभावपक्षे। प्रति अचिचत्। सम्यञ्चमाचष्टे तिराययति। अञ्चेष्टिलोपेनापहारेऽपि बहिरङ्गत्वेमनासिद्धत्वात्तिरसस्तिरिः। 'असिद्धवदत्र-- 2183' इति चिणो लुङ्न्यायेन प्रथमटिलोपोऽसिद्धः। अतऋः पुनष्टिलोपो न। अह्गवत्तपरिभाषया वा। चङ्यग्लोपित्वादुपधाह्रस्वो न। अतितिरायत्। सध्र्यञ्चमाचष्टे साध्राययति। अससध्रायत्। विष्वद्यञ्चम्। अइिष्वद्रायत्। देवद्र्यञ्चम्। देवद्राययति। अदिदेवद्रायत्। अदद्र्यञ्चम्। अददद्रायत्। अदमुयञ्चम्। अदमुआययति। आददमुआयत्। अमुमुयञ्चम्। अमुमुआययति। चङ्। आमुमुआययत्। भुवम् भावयति। अबीभवत्। भ्रुवम्अबुभ्रवत्। श्रियम् अशिश्रयत्. गाम् अजुगवत्। रायम् अरीरयत्। नावम् अनूनवत्। स्वश्वम् स्वाशश्वत्। स्वः। अव्ययानां भमात्रे टिलोपः। स्वयति। असस्वत्। असिस्वत्। बहून् भावयति। बहयतीत्यन्ये विन्मतोरिति लुक्। स्रग्विणम् स्रजयति। संज्ञापूर्वकत्वान्न वृद्धिः। श्रीमतीं श्रीमन्तं वा श्रयति। संज्ञापूर्वकत्वान्न वृद्धिः। श्रीमतीं श्रीमन्तं वा श्रययति। अशिश्रयत्। पयस्विनीत्। पयसयति। इह टिलेपो  न । तदपवादस्य लुकः प्रवृत्तत्वात्। स्थूलाम् स्थवयति। दूरम् दवयति। कथं तर्हि दूरयत्ववनते विवस्वतीति। तूरमतति अयते वा दूरात्। दूरातं कूर्वतीत्यर्थः। युवानं यवयति कनयति। 'युवाल्पयोः--2019' इति वा कन्। अन्तिकं नेदयति। बाढं साधयति। प्रशस्यं प्रशस्ययति। इह श्रज्यौ न। उपसर्गस्य पृथक्कृतेः । वृद्धं ज्यापयति। वर्षयति। प्रियं प्रापयति। स्थिरं स्थापयति। उरुं वरयति। वारयति। बहुलं बंहयति। गुरुं गरयति। तृप्रं त्रापयति। दीर्घं द्राघयति। वृन्दारकं वृन्दयति।। इति नामधातुप्रक्रिया।।

(0)				तिङन्ते कण्ड्वादयः



(2678) एभ्यो धातुभ्यो नित्यं यक् स्यात् स्वार्थे। धातुभ्यः किम्। प्रातिपदिकेभ्यो मा भूत्। द्विधा हि कण्ड्वादयः धातवः प्रातिपदिकानि च। 1945 कण्डूञ् गात्रविघर्षणे। कण्डूयति। कण्डूयते। 1946 मन्तु अपराधे। रोष इत्येके। मन्तूयते। चन्द्रस्तु ञितामाह। मन्तूयते। 1957 वल्गु पूजामाधुर्ययोः। वल्गूयति। 1948 असु उपतापे। असू ।असूञ्।
इत्येके।  अस्यति। असूयति। असूयते। 1949 लेट् 1950 लोट् धौर्त्ये पूर्वभावे स्वप्ने च। दीप्तावित्येके। लेट्यति। लेटिता।लोट्यति। लोटिता । 1951 लेला दीप्तौ। 1952 इरस् 1953 इरज् 1954 इरञ् ईर्ष्यायाम्।। इरस्यति। इरज्यति। 'हलि च 354' इति दीर्घः। ईर्यति। ईर्यते। 1955 उषस् प्रभातीभावे। 1956 वेद धौर्त्ये स्वप्ने च। 1957 मेधा आशुग्रहणे।। मेधायति। 1958 कुषुभ क्षेपे।। कुषुभ्यति। 199 मगध परिवेष्टने। नीचदास्य इत्यन्ये।। 1960 तन्तस् 1961 पम्पस् दुःखे। 1962 सुख 1963 दुःख तत्क्रियायाम्। सुख्यति। दुःख्यति। सुखं दुःखं चानुभवतीत्यर्थः। 1964 सपर पूजायाम्। 1965 अरर आराकर्मणि 1966 भिषडू चिकित्सायाम्। 1967 भिष्णज् उपनेवायाम्। 1968 इषुध शरधारणे। 1969 चरण 1970 वरण गतौ। 1971 चुरण चौर्ये। 1972 तुरण त्वरायाम्. 1973 भुरण धारणपोपणयोः। 1974 गद्गद वाक्स्खलने। 1975  एला 1976 केला 1977 खेला विलासे। 1978 इलोत्यन्ये। 1979लेखा स्खलने च। अदन्तोऽयमित्यन्ये। लेख्यति। 1980 लिट
 अल्पकुत्सनयोः। लिट्यति। 1981 लाट जीवने। 1982 हृणीङ् रोषणे लज्जायां च। 1983 महीङ् पूजायाम्। महीयते। पूजां लभत इत्यर्थः। 1984 रेखा श्लाघासादनयोः। 1985 द्रवस् परितापपरिचरणयोः। 1986 तिरस् अन्तर्धौ। 1987 अगद नीरोगत्वे। 1988 उरस् बलार्थः। उरस्यति। 
बलवान् भवतीत्यर्थः। 1989 तरण गतौ। 1990 पयस् प्रसृतौ। 1991 संभूयस् प्रभूतभावे। 1992 अंबर 1993 संवर संभरणए। आकृतिगणोऽयम्।। इति कण्ड्वादयः।।
			-------------------------------------------------------


(0)					तिङन्ते प्रत्ययमाला


(2678) कण्डूयतेः सन्। 'सन्यङोः 2395' इति प्रथमस्येकाचो द्वित्वे प्राप्ते।।*काण्ड्वाधेस्तृतीयस्येति वाच्यम्।। कण्डूयियिषति। क्यजन्तात्सन्।।  *यथेष्टं नामधातुषु।। आद्यानां त्रयाणामन्यतमस्य द्वित्वमित्यर्थः। अजादेस्त्वाद्येतरस्य । पुपुत्रीयिषति। पुतित्रीयिषति। पुत्रीयियिषति। अशिश्वीयिषति। अश्वीयियिषति। नदराणआं संयुक्तानामचः परस्यैव द्वित्वनिषेधः। इन्द्रीयतेः सन्। द्रीशब्दयिशब्दयोरन्यतरस्य द्वित्वम्। इन्दिद्रीयिषतेः सन्। द्रीशब्दयिशब्दयोरन्यतरस्य द्वित्वम्। इन्दिद्रीयिषति। इन्द्रीयियिषति। चिचन्द्रीयिषति। चन्दिद्रीयिषति। चन्द्रीयियिषति। प्रियमाख्यातुमाचक्षाणं प्रेरयितुं वेच्छति। पिप्रापयिषति। प्रापिपयिषति। उरुं विवारयिषति। वारिरयिषति। वारयियिषति। बाढं सिसाधयिषतीत्यादिरूपत्रयम्। षत्वं तु नास्ति। आदेशो यः सकार इत्युक्तेः। यङ्  सन् ण्यन्तात्सन्। बोभूयिषयिषति। यङ् णिच् सन्नन्ताण्णिच्। बोभूययिषयतीत्यादि।। इति प्रत्ययमाला।।

(0)			तिङन्ते आत्मनेपदप्रक्रिया
	'अनुदात्तङित आत्मनेपदम् 2157' । आस्ते । शेते। 

(2679) भावकर्मणोः---- बभूवे। अनुबभूवे।

(2680) क्रियाविनिमये द्योत्ये कर्तर्यात्मनेपदं स्यात्। व्यतिलुनीते। अन्यस्य योग्यं लवनं अन्यः करोतीत्यर्थः।। श्नसोरल्लोपः।। व्यतिस्ते। व्यतिषाते। व्यतिषते। 'तासस्त्योः---2191' इति सलोपः। व्यतिसे। 'धि च 2241' । व्यतिध्वे।  'ह एति 2250'। व्यतिहे। व्यत्यसै। व्यत्यास्त। व्यतिषीत। व्यतिराते 3। व्यतिभाते 3 व्यतिबभे।

(2681) व्यतिगच्छन्ति। व्यतिघ्नन्ति।। *प्रतिषेधे हसादीनामुपसंख्यानम्।। हसादयो हसप्रकाराः शब्दक्रियाः। व्यतिहसन्ति। व्यतिजल्पन्ति।। 'हरतेरप्रतिषेधः।। संप्रहसन्ते राजानः।।

(2682) *परस्परोपपदाच्चेति वक्तव्यम्।। इतरेतरस्यान्योन्यस्य परस्परस्य वा व्यतिलुनन्ति।।

(2683) निविशते। 

(2684) अकर्त्रभिप्रायार्थमिदम्। परिक्रीणीते। विक्रीणीते। अवक्रीणीते। 

(2685) विजयते। पराजयते। 

(2686) आङ्पूर्वाद्ददातेर्मुखविकसनादन्यत्रार्थे वर्तमानादात्मनेदं स्यात्। विद्यमादत्ते। अनास्येति किम्। मुखं व्याददाति। आस्यग्रहणमविवक्षितम्। विपादिकां व्याददाति। पादस्फोटो विपादिका। नदी कूलं व्याददाति।। * पराङ्गकर्मकान्न निषेधः।।  व्याददते पिपीलिकाः पतङ्गस्य मुखम्।। 

(2687)चादाङः। अनुक्रीडते संक्रीडते। परिक्रीडते। परिक्रीडते। आक्रीडते। अनोः कर्मप्रवचनीयान्न। उपसर्गेन समा साहचर्यात्। माणवकमनुक्रीडति। तेन सहेत्यर्थः। तृतीयार्थ-549 इत्यनोः कर्मप्रवचनीयत्वम्।।*समोऽकूजने।। संक्रीडते। कूजने तु संक्रीडति चक्रम्। ।*शिक्षेर्जिज्ञासायाम्।। धनुषि शिक्षते।। धनुर्विषये ज्ञाने शक्तो भवितुमिच्छतीत्यर्थः।। *आशिषि नाथः।। आशिष्येवेति नियमार्थं वार्तिकमित्युक्तम्। सर्पिषो नाथते। सर्पिर्मे स्यादित्याशास्ते इत्यर्थः। कथं तर्हि नाथसे। सर्पिमे स्यादित्याशास्ते इत्यर्थः।  कथं तर्तहि नाथसे किमु पतिं न भूभृतामिति। नाधसे इति पाठ्यम्।।* 
हरतेर्गतताच्छील्ये।। गतं प्रकारः। पैतृकमश्वा अनुहरन्ते।मातृकं गावः। पितुर्मातुश्च गतं प्रकारं सततं परिशीलयन्तीत्यर्थः।ताच्छील्ये किम्। मातुरनुहरति।। *किरतेर्हर्षजीविका,कुलायकरणेष्विति वाच्यम्।। हर्षादयो विषयाः।। तत्र हर्षो विक्षेपस्य कारणम्। इतरे फले।।

(2688) अपात्किरतेः सुट् स्यात्।। *सुडपि हर्षादिष्वेव वक्तव्यः।। अपस्किरते वृषो हृष्टः। कुक्कुटो भक्षार्थी। श्वा आश्रयर्थी च। हर्षादिष्विति किम्। अपकिरति कुसुमम्। इह तङ्सुटौ न। हर्षादिमात्रविवक्षायां यद्यपि तङ् प्राप्तस्तथापि सुडभावान्नेष्यत इत्याहुः। गजोऽपकिरति।।*आङि नुप्रच्छ्योः।। अानुते । आपृच्छते।। *शप उपालम्भे।। आक्रोशार्थात्स्वरितेतोऽकर्तृगेऽपि फले शपथरूपेऽर्थे आत्मनेपदं वक्तव्यमित्यर्थः। कृष्णाय शपते।।

(2689) सन्तिष्ठते। 'स्थाघ्वोरिच्च 2389' । समस्थित। समस्थिषाताम्। समस्थिषत। अवतिष्ठते।प्रतिष्ठते। वितिष्टते।। *आङः प्रतिज्ञायामुपसंख्यानम्।। शब्दं  नित्यमातिष्ठते। नित्यत्वेन प्रितजानीते इत्यर्थः।।

(2690) गोपी कृष्णाय तिष्ठते। आशयं प्रकाशयतीत्यर्थः। संशय्य कर्णादिषु तिष्ठते यः। कर्णादीन्निर्णेतृत्वेनाश्रयतीत्यर्थः।

(2691)मुक्तावत्तिष्ठते। अनूर्ध्वेति किम्। पीठादुत्तिष्ठति। ।* ईहायामेव।। नेह। ग्राच्छतमुत्तिष्ठति।।

(2692)आग्नेय्याग्नीध्रमुपतिष्ठते। मन्त्रकरणे किम्। भर्तारमुपतिष्ठति यौवनेन।। *उपाद्देवपूजासङ्गतिकरणमित्रकरणपथिष्विति वाच्यम्।। आदित्यमुपतिष्ठते। कथं तर्हि स्तुत्यं स्तुतिभिरर्थ्याभिरूपतस्थे सरस्वतीति। देवतात्वारोपात्। नृपस्य देवतांशत्वाद्वा। गङ्गा यमुनामुपतिष्ठते। उपश्लिष्यतीत्यर्थः। रथिकानुपतिष्ठते। मित्रीकरोतीत्यर्थः। पन्थाः स्रुघ्नमुपतिष्ठते। प्राप्नोतीत्यर्थः।। *वा लिप्सायामिति वक्तव्यम्।। भिक्षुः प्रभुमुपतिष्ठते उपतिष्ठति वा। लिप्सया उपगच्छतीत्यर्थः।

(2693) उपात्तिष्ठतेरकर्मकादात्मनेपदं  स्यात्। भोजनकाले उपतिष्ठते। सन्निहितो भवतीत्यर्थः।।

(2694) अकर्मकादित्येवे। उत्तपते। वितपते। दीप्यत इत्यर्थः।।*स्वाङ्गकर्मकाच्चेति वक्तव्यम्।। स्वमङ्गं स्वाङ्गं नतु अद्रवमिति परिभाषितम्। उत्तपते वितपते वा पाणिम्। नेह । सुवर्णगुत्तपति। सन्तापयति विलापयति वेत्यर्थः। चौत्रौ मौत्रस्य पाणिमुत्तपति। सन्तापयीत्यर्थः।।

(2695)आयच्छते। आहते ।अकर्मकात्सवाङ्गकर्मकादित्येव। नेह परस्य शिर आहन्ति। कथं तर्हि आजघ्ने विषमविलोचनस्य वक्ष इति भारविः।। आहध्वं मा रघूत्तममिति भट्टिश्च। प्रमाद एावायमिति भागवृत्तिः।  प्राप्येत्यध्याहारो वा। ल्यब्लोपे पञ्चमीति  तु ल्यबन्तं विनैव तदर्थावगतिर्यत्र तद्विषयकम्। भेत्तुमित्यादि तुमुन्नन्ताध्याहारो वा। समीपमेत्येति वा।

(2696)हनो वधादेशो वा लुङि आत्मनेपदेषु परेषु। अवधिष्ट। अधिषाताम्। 

(2697) कित्स्यात्। अनुनासिकलोपः। आहत। आहसाताम्। आहसत। 

(2698) सिच् कित्सयात्। गन्धनं सूचनं परदोषाविष्करणम्। उदायत। गन्धने किम्। उदायंस्त पादम्। आकृष्टाविनित्यर्थः।

(2699) अकर्मकाभ्यामिकत्येव। संगच्छते।

(2700) गमः परौ झलादी लिङसिचौ वा कितौ स्तः। संगसीष्टा संगंसीष्ट। समगत।समगंस्त। समृच्छिष्यते। अकर्मकाभ्यां किम्। ग्रामं संगच्छति।।*विदिप्रच्छिस्वरतीनामुपसंख्यानम्।। वेत्तेरेव ग्रहणम्। संवित्ते। संविदाते।।

(2701) वेत्तेःपरस्य झादेशस्यातो रुडागमो वा स्यात्। संविद्रते। संविदते। संविद्रताम्। संविदाताम्। समविद्रत। समविदत। संपृच्छते।  संस्वरते।।*अर्तिश्रुदृशिभ्यश्चेति वक्तव्यम्।। अर्तीति द्वयोर्ग्रहणम्। अड्विधौ त्वियर्तेरेवेत्युक्तम्। मा समृत। मा समृषाताम्। मा समृषतेति। समार्त। समार्षाताम्। समार्षेतेति च भ्वादेः। इयर्तेस्तु--- मा समरत। मा समरेताम्। मा समरन्त. समारत। समारेताम्। समारन्तेति च। संशृणुते ।संपश्यते। अकर्मकादित्येव। अत एव रक्षांसीति पुरापि संशृणुमहे इति सुरारिप्रयोगः प्रामादिक 
इत्याहुः। अध्याहरो वा इति कथयद्भ्य इति।। अथास्मिन्नकर्मकाधिकारे हनिगम्यादीनां कथमकर्मकतेति चेत् शृणु।। धातोरर्थान्ते वृत्थेर्धात्वर्थेनोपसंग्रहात्। प्रसिद्धेरविवक्षातः कर्मणोऽकर्मिका क्रिया।।1।। वहति भारम्। नदी वहति। स्यन्दत इत्यर्थः। जीवति। नृत्यति। प्रसिद्धेर्यथा । मेघो वर्षति। कर्मणोऽविवक्षातो यथा। हितान्नयः संशृणुते स किंप्रभुः।। *उपसर्गादस्यत्यूह्योर्वेति वाच्यम्।। अकर्मकादिति निवृत्तम्। बन्धं निरस्यति। निरस्यते।समूहति। समूहति।।

(2702) यादौ क्ङिति। ब्रह्म समुह्यात्। अग्रिं समुह्य।।

(2703)निह्वयते।

(2704) कृष्णश्चाणूरमाह्वयते। स्पर्धायां किम्। पुत्रमाह्वयति।

(2705) गन्धनं हिंसा।उत्कुरुते। सूचयतीत्यर्थः। सूचनं हि प्राणवियोगानुकूलत्वाद्धिंसैव। अक्षेपणं भर्त्सनम्। श्येनो वर्तिकामुदाकुरुते। भर्त्सयतीत्यर्थः। हरिमुपकुरुते। सेवते। परदारान्प्रकुरुते। भर्त्सयतीत्यर्थः। तेषु सहसा प्रवर्तते। एधो दकस्योपस्कुरुते।गुणमाधत्ते। गाथाः प्रकुरुते। प्रकथयति। शतं प्रकुरुते। धर्मार्थं विनियुङ्क्ते। एषु किम्। कटं करोति।।

(2706)प्रसहनं क्षमाऽभिभवश्च। षह मर्षणेऽभिभवे चेति पाठात्। शत्रुमधिकुरुते। क्षमत इत्यर्थः। अभिभवतीति वा। 

(2707) स्वरान्विकुरुते। उच्चारयतीत्यर्थः। शब्दकर्मणः किम्। चित्तं विकरोति कामः। 

(2708)वेः कृञ इत्येव । छात्रा विकुर्वते। विकारं लभन्ते इत्यर्थः। 

(2709) अत्रोत्सञ्जनज्ञानविगणनव्यया नयतेर्वाच्याः । इतरे प्रयोगोपाधयः। तथा हि। शास्त्रे नयते। शास्त्रस्थं सिद्धान्तं शिष्येभ्यः प्रापयतीत्यर्थः। तेन च शिष्यसंमाननं फलितम्। उत्सञ्जने। दण्डमुन्नयते। उत्भिपतीत्यर्थः। उपनयनपूर्वकेणाध्यापनेन हि उपनेतरि आचार्यत्वं क्रियते। ज्ञाने।तत्वं नयते। निश्चिनोतीत्यर्थः।तेन च शिष्यसंमाननं फलितम्। उत्सञ्जने दण्डमुन्नयते। उत्क्षिपतीत्यर्थः। माणवकमुपनयते। विधिना आत्मसमीपं प्रापयतीत्यर्थः। उपनयनपूर्वकेणाध्यापनेन हि उपनेतरि आचार्यत्वं क्रियते। ज्ञाने। तत्त्वं नयते। निश्चिनोतीत्यर्थः। कर्मकारानुपनयते। भृतिदानेन स्वसमीपं प्रापयतीत्यर्थः। विगणनमृणादेर्निर्यातनम्। करं विनयते। राज्ञे देयं भागं परिशोधयतीत्यर्थः। शतं विनयते। धर्मार्थं विनियुङ्क्तं इत्यर्थः।।

(2710) नियः कर्तृस्थे कर्मणि यदात्मनेपदं प्राप्तं तच्छरीरावयवभिन्ने एव स्यात्। सूत्रए शरीरशब्देन तदवयवो लङ्यते। क्रोधं विनयते। अपगमयति। तत्फलस्य चित्तिप्रसादस्य कर्तृगत्वात् 'स्वरितञित 2158' इत्येव सिद्धे नियमार्थमिदम्। तेनेह न। गडुं विनयति। कथं तर्हि विगणय्य नयन्ति पौरुषमिति। कर्तृ गामित्वाविवक्षायां भविष्यति।

(2711) वृत्तिरप्रतिबन्धः। ऋचि क्रमते बुद्धिः। न प्रतिहन्यत इत्यर्थः। सर्ग उत्साहः। अध्ययनाय क्रमते। उत्सहते इत्यर्थः। क्रमन्तेऽस्मिन् शास्त्राणि। स्फीतानि भवन्तीत्यर्थः।

(2712) वृत्त्यादिष्वाभ्यामेव क्रमेर्न तूपसर्गान्तरपूर्वात् । उपक्रमते। पराक्रमते। नेह । संक्रामति।

(2713) आक्रमते सूर्यः। उदयत इत्यर्थः।।*ज्योतिरुद्गमन इति वाच्यम्।। नेह । आक्रामति धूमो हर्म्यतलात्।

(2714) साधु विक्रमते वाजी। पादविहरणे किम्। विक्रामति सन्धिः । द्विधा भवति। स्फुटतीत्यर्थः।।

(2715) समर्थौ तुल्यार्थौ। शकन्ध्वादित्वात्पररूपम्। प्रारम्भेऽनयोस्तुल्यार्थता। प्रक्रमते। उपक्रमते। समर्थाभ्यां किम्। प्रक्रामति। गच्छतीत्यर्थः। उपक्रामति। आगच्छतीत्यर्थः।।

(2716) क्रामति। क्रमते। अप्राप्तविभाषेयम्। वृत्त्यादौ तु नित्यमेव।।

(2717) शतपपजीनीते। अपलपतीत्यर्थः।

(2718) सर्पिषो जानीते। सर्पिषो उपायेन प्रवर्तते इत्यर्थः।

(2719) शतं संजानीते। अवेक्षत इत्यर्थः। शतं प्रतिजानीते। अङ्गीकारोतीत्यर्थः। अनाध्यान इति योगो 
विभजते। तत्सामर्थ्यात् 'अकर्मकाच्च 2718' इति प्राप्तिरपि  वर्यते। मातरं मातुर्वा संजानाति। कर्मणः शेषत्वविवक्षायां षष्ठी।

(2720) उपसंभाषोपमन्त्रणे धातोर्वाच्ये।इतरे प्रयोगोपाधयः। शास्त्रे वदते। भासमानो ब्रवीतीत्यर्थः। उपसंभाषोपसान्त्यवनम्।भृत्यानुपवदते। सान्त्वयतीत्यर्थः। ज्ञाने। शास्त्रे वदते। यत्ने। क्षेत्रे। वदते। विमतौ। क्षेत्रे विवदन्ते। उपमन्त्रणमुपच्छन्दनम्। उपवदते। प्रार्थयत इत्यर्थः।।

(2721) मनुष्याणां संभूयोच्चारणे वदेरात्मनेपदं स्यात्। संप्रवदन्ते ब्राह्मणाः नेह। संप्रवदन्ति खगाः।।

(2722) व्यक्तवाग्विषयादनुपूर्वादकर्मकाद्वदेरात्मनेपदं  स्यात्। अनुवदते कठः कलापस्य । अकर्मकात्किम्। उक्तमनुवदति। व्यक्तावाचां किम्। अुनुवदति। वीणा।

(2723) विरूद्धोक्तिरूपे व्यक्तवाचां समुच्चारणे उक्तं वा स्यात्। विप्रवदन्ते विप्रवदन्ति वा वैद्याः।

(2724) अवगिरते। कृणातिस्त्वबपूर्वो न प्रयुज्यत एेवेति भाष्यम्।  

(2725) शब्दं नित्यं संगिरते। प्रतिजानीत इत्यर्थः। प्रतिज्ञाने किम्। संगिरति ग्रासम्। 

(2726) धर्ममुच्चरते। उल्लङ्घ्य गच्छतीत्यर्थः। सकर्मकात्किम्। बाप्रमुच्चरति। उपरिष्टाद्गच्छतीत्यर्थः।

(2727) रथेन संचरते।

(2728) संपूर्वाद्दाणस्तृतीयान्तेन युक्तादुक्तं स्यात् तृतीया चेच्चतुर्थ्यर्थे। दास्या संयच्छते। पूर्वसूत्रे सम इति षष्ठी । तेन सूत्रद्वयमिदं व्यवहितेऽपि प्रवर्तते। रथेन समुदाचरते। दास्या संप्रयच्छते।

(2729) स्वकरणं स्वीकारः। भार्यामुपयच्छते।

(2730)यमः सिच् किद्वा स्याद्विवाहे। रामः सीतामुपायत। उपायंस्त वा। उदवोढेत्यर्थः। गन्धनाह्गे उपयमे तु पार्वविप्तिषेधान्नित्यं कित्त्वम्। 

(2731)सन्नन्तानामेषां प्राग्वत्। धर्मं जिज्ञासते। शुश्रूषते। सुस्मुर्षते। दिदृक्षते। 

(2732) पुत्रमनुजिज्ञासति। पूर्वसूत्रस्यैवायं निषेधः। (प) अनन्तरस्येति न्यायात्। तेनेह न। सप्रिषोऽनुजिज्ञासते। सर्पिषा प्रवर्तितुमिच्छतीत्यर्थः। 'पूर्ववत्सनः 2734' इति तङ्। 'अकर्मकाच्च 2718' इति केववलाद्विधानात्।

(2733) आभ्यां सन्नन्ताच्छ्रुव  उक्तं स्यात्। प्रिशुश्रूषति। आशुश्रुषति। कर्मपर्वचनीयात्स्यादेव। देवदत्तं प्रतिशुश्रूषते। 'शदेः शितः 2362' 'म्रियतेर्लुङलिङोश्च 2538' व्याख्यातम्।

(2734)सनः पूर्वो यो धातुस्तेन तुल्यं सन्नन्तादप्यात्मनेपदं स्यात्। एदिधिषते। शिशयिषते। निविविक्षते। पूर्ववत्किम्। बुभूषति। 'शदेः 2362' 2528' इत्यादिसूत्रद्वये सनो नेत्यनुवर्त्य वाक्यभेदेन व्याख्येयम्। तेनेह न। शिशत्सति। मुमूर्षति। 'आम्प्रत्ययवत्कृञोऽनुप्रयोगस्य 2240' एधांचक्रे।

(2735) प्रयुङ्क्ते। उपयुङ्क्ते।।*स्वराद्यन्तोपसर्गादिति वक्तव्यम्।उद्युङ्क्ते । नियुङ्क्ते। अयज्ञपात्रेषु  किम्। द्वन्द्वंन्याञ्चि पात्राणि प्रयुनक्ति।

(2736) संक्ष्णुते शस्त्रम्। 

(2737) ओदनं भुङ्क्ते। अब्यवहरतीत्यर्थः। बुभुजे पृथिवीपालः पथिवीमेव केवलाम्। वृद्धो जनो दुःखशतानि भुङ्क्ते। इहोपभोगो भुजेरर्थः। अनवने किम्। महीं भुनक्ति।

(2738) ण्यन्तादात्मनेपदं स्यादणऔ या क्रिया सैव चेत् ण्यन्तेनोच्येत अणौ यत्कर्मकारकं स चेण्णौकर्ता स्यान्नत्वनाध्याने। 'णइचश्च 2564' इति सिद्धेऽकर्त्रभिफ्यायार्थमिदम्। कर्त्रभिप्राये तु 'विभाषोपपदेन 2744' इति विकल्पे 'अणआकर्मकात् 2754' इति परस्मैपदेच परत्वात्प्राप्ते पूर्वविप्रतिषेधेनेदमेवेष्यते।  करतृस्थभावकाः कर्तृश्ताक्रियाश्चोदाहरणम्। तथा हि। पश्यन्ति भवं भक्ताः। चाक्षुषज्ञाविषयं कुर्वन्तीत्यर्थः। प्रेरणांशत्यागे। पश्यतिभवः। विषयो भवतीत्यर्थः। ततो हेतुमण्णिच्। दर्शयन्ति भवं भक्ताः। पश्यन्तीत्यर्थः। पुनर्ण्यर्थस्याविवक्षायां दर्शयते भवः। इह प्रथमतृतीययोरवस्तयोर्द्वितीयचतुर्थ्योस्छ तुल्योऽर्थः। तत्र तृतीयाकक्षायां न तङ्। क्रियासाम्येऽप्यणौ कर्मकारकस्य णौ कर्तुत्वाभावात्। चतुर्थ्यां तु तङ्। द्वितीयामादाय क्रियासाम्यात्। प्रथमायां कर्मणो भवस्येह कर्तृत्वाच्च। एमारोहयते हस्तीत्युदाहरणम्। 
आरोहन्ति हस्तिनं हस्तिपकाः। न्यग्भावयन्तीत्यर्थः। तत आरोहति हस्ती। न्यग्भवतीत्यर्थः। ततो णिच्। आरोहन्तीत्यर्थः। तत आरोहयते। न्यग्भवतीत्यर्थः। यद्वा पश्यन्त्यारोहन्तीति प्रथमकक्षा प्राग्वत्। ततः कर्मण एव हेतुत्वारोपाण्णिच्। दर्शयति भवः। आरोहयति हस्ती। पश्यत आरोहतश्च प्रेरयतीत्यर्थः। ततो णिज्भ्यां तत्प्रकृतिभ्यां च उपात्तयोरपि प्रेषणयोस्त्यागे। दर्शयते आरोहयते इत्युदाहरणम्। अर्थः प्राग्वत् । अस्मिन्पक्षेद्वितायकक्षायां न तङ्। समानक्रियत्वाभावाण्णिडर्थस्याधिक्यात्।  अनाध्याने किम्। स्मरति वनगुल्मं कोकिलः। स्मरयति वनगुल्मः। उत्कण्ठापूर्वकस्मृतौ विषयो भवतीत्यर्थः। 'भीस्म्योर्हेतुभये 2594' व्याख्यातम्।

(2739) प्रतारणेऽर्थे ण्.यन्ताभ्यामाभ्यां प्राग्वत्। माणवकं गर्धयते वञ्चयते वा। प्रलम्भने किम्। श्वानं गर्धयति। अभिकाङ्क्षामस्योत्पादयतीत्यर्थः। अहिं वञ्चयति। वर्जयतीत्यर्थः। 'लियः संमाननशालिनीकरणयोश्च 2592' व्याख्यातम्।।

(2740)णेरित्येव। पदं मिथ्या कारयते। स्वरादिदुष्टमसकृदुच्चारयीत्यर्थः। मिथ्योपपदात्किम्। पदं सुष्ठु कारयति। अभ्यासे किम्। सकृत्पदं मिथ्या कारयति। 'स्वरितञितः कर्त्रभिप्राये क्रियाफले  2158' । यजते। सुनुते। कर्त्रभिप्राये किम्। ऋत्विजो यजन्ति। सुन्वन्ति।

(2741) न्यायमपवदते। कर्त्रभिप्राये इत्येव. अपवदति। 'णिचश्च 2564' कारयते। 

(2742) अग्रन्थे इति च्छेदः। व्रीहीन्संयच्छते। भारमुद्यच्छते। वस्त्रमायच्छते। आग्रन्थे किम्। उद्यच्छति वेदम्। आधिगन्तुमुद्यमं करोतीत्यर्थः। कर्त्रभिप्राये इत्येव।

(2743) गां जानीते। अनुपसर्गात्किम्। स्वर्गं लोकं न प्रजानाति। कथं तर्हि भट्टिः।  इत्थं नृपः पूर्वमवालुलोचे ततोनुडजज्ञे गमनं सुतस्येति। कर्मणि लिट्। नृपेणेति विपरणआमः। 

(2744) 'स्वरितञित 2158' इत्यादिपञ्चसूत्र्या यदात्मनेपदं विहितं तत्समीपोच्चारितेन पदेन क्रियाफलस्य कर्तृगामित्वे द्योतिते वा स्यात्। स्वं यज्ञं यजति यजते वा। स्वं कटं करोति कुरुते वा। स्वं पुत्रमपवदति अपवदते वा। स्वं यज्ञं कारयति कारयते वा। स्वं व्रीहिं संयच्छति संयच्छते वा। स्वां गां जानाति जानीते वा।। 
			
(0)			              ।।इत्यात्मनेपदप्रक्रिया।। 

(0) तिङन्ते परस्मैपदप्रक्रिया
'शेषात्कर्तरि परस्मैपदम्। 2159' अत्ति।

(2745) कर्तृगेऽपि फले गन्धनादौ च परस्मैपदार्थमिदम्। अनुकरोति। पराकरोति। कर्तरीत्येव। भावकर्मणोर्मा भूत्। न चैवमपि कर्मकर्तरि  प्रसङ्गः। कार्यातिदेशपक्षस्य मुख्यतया तत्र 'कर्मवत्कर्मणा  2766' इत्यात्मनेपदेन परेणास्य बाधात्। शास्त्रातिदेशपक्षे तु 'कर्तरि शप् 2167' इत्यतः 'शेषात् 2159' इत्यतश्च कर्तृग्रहणद्वयमुवर्त्य कर्तैव यः कर्ता नतु कर्मकर्ता तत्रेति व्याख्येयम्। 

(2746) क्षिपप्रेरणे। स्वरितेत्। अभिक्षिपति।

(2747) प्रवहति। 

(2748)परिमऋष्यति। भौवादिकस्य तु परिमर्षति। इह परेरिति योगं विभज्य वहेरपीति केचित्।

(2749) विरमति।

(2750) यज्ञदत्तमुपरमति। उपरमयतीत्यर्थः। अन्तर्भावितण्यर्थेऽयम्। 

(2751)उपाद्रमेरकर्मकात्परस्मैपदं वा। उपरमति। उपरमते वा। निवर्तत इत्यर्थः। 

(2752) एभ्यो ण्यन्तेभ्यः परस्मैपदं स्यात्। 'णिचश्च 2564' इत्यस्यापवादः। बोधयति पद्मम्।  योधयति काष्टानि। नाशयति दुःखम्। जनयति। सुखम्। अध्यापयति वेदम्। प्रावयति। प्रापयतीत्यर्थः। द्रावयति। विलापयतीत्यर्थः। स्रावयति। स्यन्दयतीत्यर्थः। 

(2753)निगारयति। आशयति। भोजयति। चलयति। कम्पयति।।*अदेः प्रतिषेधः।। आदयते देवदत्तेन। 'गतिबुद्धि  540' इति कर्मत्वम्। *आदिखाद्योर्नेति प्रतिषिद्धम्। 'निगरणचलन  2753' इति सूत्रेण प्राप्तस्यैवायं निषेधः। 'शेषात् 2159' इत्यकर्त्रभिप्राये परस्मैपदं स्यादेव। आदयत्यन्नं बटुना।।

(2754) ण्यान्तात्परस्मैपदं स्यात्। शेते कृष्णस्तं गोपी शाययति।

(2755) एभ्यो ण्यन्तेभ्यः परस्मैपदं न। पिबतिर्निगरणार्थः। इतरे चित्तवत्कर्तृका अकर्मकाः। नृतिश्चलनार्थोऽपि तेन सूत्रद्वयेन प्राप्तिः। पाययते। दमयते। आयामयते। आयासयते। परिमोहयते। रोचयते। नर्तयते। वादयते। वासयते। *धेट उपसंख्यानम्।। धापयेते शिशुमेकं समीची। अकर्त्रभिप्राये 'शेषात् 2159' इति परस्मैपदं स्यादेव। वत्सान्पाययति पयः। दमयन्ती कमनीयतामदम्। भिक्षां वासयति। 'वा क्यषः 2669' । लोहितायति। लोहितायते। 'द्युद्भ्यो लुङि 2345' अद्युतत्। अद्योतिष्ट। 'वृद्भ्यः स्यसनोः 2347'। वर्त्सयति। वर्तिष्यते। विवृत्सति। विवर्तिषते। 'लुटि च क्लृपः 2341' कल्प्ता। कल्प्तासि। कल्पितासे। कल्प्तासे। कल्प्स्यति। कल्पिष्यते। कल्प्स्यते। चिक्लृप्सति। चिकल्पिषते। चिक्लृप्सते। समाप्ता पदव्यवस्था। इति परस्मैपदप्रक्रिया।।


(0)			तिङन्ते भावकर्मप्रक्रया

	अथ भावकर्मणोर्लडादयः। 'बावकर्णोः 2679' इति तङ्।

(2756) धातोर्यक् प्रत्ययः स्याद्भावकर्मवाचिनि सार्वधातुके परे। भावो भावना, उत्पादना क्रिया सा च धातुत्वेन सकलधातुवाच्या भावार्थकलकारेणानुद्यते। युष्मदस्मद्भ्यां  समानाधिकरण्याभावात्प्रथमपुरुषः। तिङ्वाच्यभावनाया असत्त्वरूपत्वेन द्वित्वाद्यप्रतीतेर्न द्विवचनादि। किं त्वेकवरचनमेव। तस्यौत्सर्गिकत्वेन संख्यानपेक्षत्वात्। अनभिहिते कर्तरि तृतीया। त्वया मयाऽन्यैश्च भूयते। बभूवे।

(2757)उपदेशे योऽच् तदन्तानां हनादीनां च चिणीवाङ्गकार्यं वा स्यात्स्यादिषु परेषु भावकर्मणोर्गम्यमानयोः स्यादीनामिडागमश्च। अयमिट् चिण्वद्भावाद्वृद्धिः। भाविता। भविता। भाविष्यते। भविष्यते। भूयताम्। अभूयत। भूयेत। भाविषीष्ट। भविषीष्ट।

(2758) चिण् भावकर्मणो: ।3।1।66। च्लेश्चिण् स्वाद्भावकर्मवाचिनि तशब्दे परे। अभावि। अभाविष्यत। अभविष्यत। तिङोक्तत्वात्कर्मणि न द्वितीय। अनुभूयते आनन्दश्चैत्रेण त्वया मया च। अनुभूयेते। अनुभूयन्ते। त्वमनुभूयसे। अन्वभविषताम्। णिलोप:। भाव्यते। भावयांचक्रे। भावयांबभूवे। भावयामासे। इह तशब्दस्य एशि इट एत्वे च कृते ह एतीति हत्वं न। तासिसाहचर्यादस्तेरपि व्यतिहे इत्यादौ सार्वधातुके एव 'ह एति 2250' इति हत्वप्रवृत्तेरित्याहु:। भाविता। चिण्वदिट आभीयत्वेनासिद्धत्वाण्णिलोप:। पक्षे भावयिता। भाविष्यते। भावयिष्यते। भाव्यताम्। अभाव्यत। भाव्येत। भाविषीष्ट। भावयिषीष्ट। अभावि। अभाविषाताम्। अभावयिषाताम्। बुभूप्यते। बुभूषांचक्रे। बुभूषिता। बुभूषिष्यते। बोभूय्यते। यङ्लुगन्तात्तु। बोभूयते। बोभवांचक्रे। बोभाविता। बोभविता। 'अकृत्सार्व-2298' इति दीर्घ:। स्तूयते विष्णु:। तुष्ट््वे। स्ताविता। स्तोता। स्ताविष्यते। स्तोप्यते। अस्तावि। अस्ताविषाताम्। अस्तोषाताम्। अस्तोषाताम्। 'गुणोर्ति 2380' इति गुण:। अर्यते। स्मर्यते। सस्मरे। परत्वान्नित्यत्वाच्च गुणे रपरे कृतेऽजन्तत्वाभावेऽप्युपदेशग्रहणाच्चिण्वदिट््। आरिता। अर्ता। स्मारिता। स्मर्ता। गुणोऽर्ति-2380' इत्यत्र नित्यग्रहणानुवृत्तेरुक्तत्वान्नेह गुण:। संस्क्रियते। 'अनिदिताम्-415' इति नलोप:। स्रस्यते। इदितस्तु नन्द्यते। संप्रसारणम्। इज्यते। 'अयङ्यिक्ङिति 2649'। शय्यते।

(2759) । तनोतेर्यकि। 6।4।44। आकारोऽन्तादेशो वा स्यात्। तायते। तन्यते। 'ये विभाषा 2391'। जायते। जन्यते।

(2760)। तपोऽनुतापे च ।3।1।65। तपश्चलेश्चिण्न स्यात्कर्मकर्तर्यनुतापे च। अन्वतप्त पापेन। पापं 
कर्तृ। तेनाभ्याहत इत्यर्थ:। कर्मणि लुङ्। यद्वा पापेन पुंसा कर्त्रा अशोचीत्यर्थ:। 'घुमास्था-2462' इतीत्वम्। दीयते। धीयते। 'आदेच:-2370' इत्यत्राशितीति कर्मधारयादित्संज्ञकशकारादौ निषेध:। एष आदिशित्त्वाभावान्न तस्मिन् आत्वम्। जग्ले।

(2761)। आतो युक्् चिण्कृतो:।7।3।33। आदन्तानां युगागम: स्याच्चिणि ञिति णिति कृति च। दायिता। दाता। दायिषीष्ट। दासीष्ट। अदायि। अदायिषाताम्। 'स्थाघ्वोरिच्च 2389'। अदिषाताम्। अधायिषाताम्। अधिषाताम्। अग्लापयिषाताम्। अग्लासाताम्। इत्यते। 'अचिण्णलो: 2574' इत्युक्तेर्हनस्तो न। 'हो हन्ते:-358' इति कुत्वम्। घानिता। हन्ता। धानिष्यते। हनिष्यते। आशीर्लिङि वधादेशस्यापवादश्चिण्वद्भाव:। आर्धधातुके सीयुटीति विशेषविहितत्वात्। घानिषीष्ट। पक्षे वधिषीष्ट। अधानि। अघानिषाताम्। अहसाताम्। पक्षे वधादेश:। अवधि। अवधिषाताम्। अधानिष्यत। अहनिष्यत। न च स्यादिषु चिण्वदित्यतिदेशाद्वधादेश: स्यादिति वाच्यम्। 'अङ्गस्य 200' इत्यधिकारादाङ्गस्यैवातिदेशात्। गृह्यते। चिण्वदिटो न दीर्घत्वम्। प्रकृतस्य वलादिलक्षणस्यैवेटो 'ग्रहोऽलिटि-2562' इत्यनेन दीर्घविधानात्। ग्राहिता। ग्रहीता। ग्राहिष्यते। ग्रहीष्यते। ग्राहिषीष्ट। ग्रहिषीष्ट। अग्राहि। अग्राहिषातम्। अग्रहीषाताम्। दृश्यते। अदर्शि। अदर्शिषाताम्। सिच: कित्त्वादम्न। अदृक्षाताम्। गिरतेर्लुङि ध्वमि चतुरधिकं शतम्। तथा हि चिण्वदिटो दीर्घो नेत्युक्तम्। अगारिध्वम्। द्वितीये त्विटि 'वॄतो वा 2391' इति वा दीर्घ:। अगरीध्वम्। अगरिध्वम्। एषां त्रायाणां लत्वं ढत्वं द्वित्वत्रयं चेति पञ्च वैकल्पिकानि। इत्थं षण्णवति:। 'लिङ्सिचो: 2528' इति विकल्पत्वादिडभावे 'उश्च 2368' इति कित्त्वम्। रपरत्वं 'हलि च 354' इति दीर्घ:। इण: षीध्वं-2247' इति नित्यं ढत्वम्। अशीढ्र्वम्। ढवमानां द्दित्वविकल्पे अष्टौ। उक्तषण्णवत्या सह संकलने उत्त्का संख्येति।। इङ् दीर्घश्र्चिण्वदिट् लत्वं ढत्वं द्दित्वत्रिकं तथा। इत्याष्टानां विकल्पेन चतुर्भिरधिकं शतम्।।  हेतुमण्ण्यन्तात्कर्मणि लः। यक्। णिलोपः। शभ्यते मोहो मुकुन्देन।

(2762)। चिण्णमुलोर्दीर्घोऽन्यतरस्याम्।6।4।93।चिण् परे णमुल्परे च णौ मितामुपधाया दीर्घो वा स्यात्। प्रकृतो 'मितां ह्रस्वः2568' एव तु न विकल्पितः। ण्यन्ताण्णौ  ह्रस्वविकल्पस्यारिद्धेः। दीर्घविधौ हि णिचो लोपो न स्थानिवदिति दीर्घः सिध्यति। ह्रस्वविधौ तु स्थानिवत्त्वं दुर्वारम्। भाष्ये तु पूर्वत्रासिद्धीये न स्थानिवदित्यवष्टभ्य द्विर्वचनसवर्णानुस्वारदीर्घजश्चरः प्रत्याख्याताः।णाविति जातिपरो निर्देशः। 'दीर्घग्रहणं मास्तु' इति तदाशयः। शामिता। शमिता। शमयिता। शामिष्यते। शमिष्यते। शमयिष्यते। यङन्ताण्णिच्। शंशम्यते। शंशामिता। शंशमिता। यङ्लुगन्ताण्णिच्यप्येवम्। भाष्यमते तु यङन्ताच्चिण्वदिटि दीर्घो नास्तीति विशेषः। ण्यन्तात्वाभावे शस्यते मुनिना। 

(2763) उपाधाया वृद्धिर्न स्याच्चिणि ञिति णिति कृति च। अशमि। अदमि। उदात्तोपदेशस्येति किम्। अगामि। मान्तस्य किम्। अावादि। अनाचमेः किम्। आचामि।। *अानाचमिकमिवमीनामिति वक्तव्यम्।। चिणि 'आयादयः--- 2305' इति णिङभावे। अकामि। णिङ्णइचोरप्येवम्। अवामि। वध हिंसायाम्। हलन्तः। 'जनिवध्योः 2512' इति न वृद्धिः। अवधि। 'जाग्रोऽविचिण्णल्ङित्सु 2480' इत्युक्तेर्न गुणः। अजागारि।

(2764) नलोपो वा स्यात्। अभाजि। अभञ्जि। 

(2765)  लभेर्नुमागमो वा स्यात्। अलम्भि।  अलाम्भि। व्यवस्थितविकल्पत्वत्प्रादेर्नित्यं नुम्। प्रालम्भि। द्विकर्मकाणां तु। गौणे कर्मणि दुह्र्यादेः प्रधाने नीहृकृष्वहाम्।। बुद्धिभक्षार्थयोः शब्दकर्मकाणां निजेच्छया।। प्रयोज्यकर्मण्यन्येषां ण्यन्तानां लादयो मताः. गौर्दुह्यते पयः। अजा ग्रामं नीयते. ह्रियते। कृष्यते। उह्यते। बोध्यते माणवकं धर्मः। माणवके धर्ममित वा। देवदत्तो ग्रामं गम्यते। अकर्मकाणां कालादिकर्मकाणां कर्मणि भावे च लकार इष्यते। मासो मासं वा आस्यते देवदत्तेन। णिजन्तात्तु प्रयोज्ये प्रत्ययः। मासमास्यते माणवकः।। 					।।इति  भावकर्मप्रक्रिया।।  

--------------------------------------------------------------------------------------------------------------------

(0) तिङन्ते कर्मकर्तृप्रक्रिया
यदा सौकर्यातिशयं द्योतयितुं कर्तृव्यापारो न विवक्ष्यते तदा कारकान्तराण्यपि कर्तृसंज्ञां लभन्ते। स्वव्यापारे स्वतन्त्रत्वात्। तेन पूर्वं ककणत्वादिसत्त्वेऽपि संप्रतिकर्तृत्वात्कर्तरि लकारः।।साध्वसिश्छिनत्ति। काष्ठानि पचन्ति। स्थाली पचति। कर्मणस्तु कर्तृत्वविवक्षायां प्राक्सकर्मका अपि प्रायेणाकर्मकास्तेभ्यो भावे कर्तरि च लकाराः। पच्यते ओदनेन। भिद्यते काष्ठेन। कर्तरि तु।

(2766) कर्मस्थया क्रियया तुल्यक्रियः कर्ता कर्मवत्स्यात्। कार्यातिदेशोऽरयम्। तेन यगात्मनेपदचिण्चिण्वदिटः स्युः। कर्तुरभिहितत्वात्प्रथमा। पच्यते ओदनः । भिद्यते काष्ठम्। अपाचि। अभेदि। ननु भावे लकारे कर्तुर्द्वितीया स्यादस्मादतिदेशादिति चेन्न। लकारवाच्य एव कर्ता कर्मवत्। 'व्यत्ययो बहुलं 3433'  'लिङ्याशिष्यङ् 3434' इति द्विलकारकाल्ल इत्यनुवृत्तेः। भावे प्रत्यये च कर्तुर्लकारेणानुपस्थितेः। अत एव कृत्यक्तखलाल्थाः कर्मकर्तरि न भवन्ति। किं तु भावे एव। भेत्तव्यं कुसूलेन। ननु पचिभिद्योः कर्मस्था क्रिया विक्ल़ृत्तिर्द्विधाभवनं च। सैवेदानीं कर्तृस्था न तु तत्तुल्या। सत्यम्। कर्मत्वकर्तृत्वावस्थाभेदोपाधिकं तत्समानाधिकरक्रयाया भेदमाश्रित्य व्यवहारः। कर्मणेति किम्। करणाधिकरणाभ्यां तुल्यक्रिये पूर्वोक्ते साध्वसिरित्यादौ मा भूत्। किंच। कर्तृस्थक्रियेभ्यो माभूत्। गच्छति ग्रामः। आरोहति हस्ती। अधिगच्छति शास्त्रार्थः स्मरति। श्रद्दधाति च। यत्र कर्मणि क्रियाकृतो विशेषो दृश्यते यथा पक्वेषु तण्डुलेषु यथा वा छिन्नेषु काष्ठेषु तत्र कर्मस्था क्रिया नेतरत्र। न हि पक्वापक्वतण्डुलेष्विव गतागतग्रामेषु वेलक्षण्यमुपलभ्यते। करोतिरूत्पादनार्थः। उत्पत्तिश्च कर्मस्था। तेन कारिष्यते घट इत्यादि। यत्नार्थत्वे तु नैतत्सिद्ध्येत्। ज्ञानेच्छादिवद्यत्नस्य कर्तृस्थत्वात्। एतेन अनुव्यवस्यमानेऽर्थे इति व्याख्यातम्। कर्तृस्थत्वेन यगभावाच्छ्यनि कृते ओलोपे च रूपसिद्धेः। ताच्छील्यादावयं  चानश् न त्वात्मनेपदम्।। *सकर्मकाणां प्रतिषेथो वक्तव्यः।। अन्येन्यं स्पृशतः। अजा ग्रामं नयति।। *दुहिपच्योर्बहुलं सकर्मकयोरिति वाच्यम्।।

(2767) एषां कर्मकर्तरि यक्चिणौ न स्तः। दुहेरनेन यक एव निषेधः। चिण् तु विकल्पेनेष्यते। शब्लुक्। गौः पयो दुग्धे।।

(2768)अजन्तात्च्लेश्चिण् वा स्यात्कर्मकर्तरि तशब्दे परे। अकारि। अकृत।

(2769) अदोहि। पक्षे क्सः। 'लुग्वा --365' इति पक्षे लुक्। अदुग्ध। अधुक्षत। उदुम्बरः फलं पच्यते।।*सृजियुज्योः श्यंस्तु ।। अनयोः सकर्मकयोः कर्ता बहुलं कर्मवत् यगपवादश्य श्यन्वाच्य इत्यर्थः।।*सृजेः श्रद्धोपपन्ने कर्तर्येवेति वाच्यम्।।सृज्यते स्रजं भक्तः। श्रद्धया निष्पादयतीत्यर्थः। असर्जि। युज्यते ब्रह्मचारी  योगम्।। *भूषाकर्मकिरादिसानाचान्यत्रत्मनेपदात्।। भूषावाचिनां किरादीनां सन्नन्तानां च यक्चिणौ चिण्वदिट् च नेति वाच्यमित्यर्थः।। अलंकुरुते कन्या। अलमकृत। अवकिरते हस्ती। अवाकीर्ष्ट। गिरते। अगीर्ष्ट। आद्रियते। आदृत। किरीदिस्तुदाद्यन्तर्गणः। चिकीर्षते कटः। अचिकीर्षिष्ट। इच्छायाः कर्तृस्थत्वेऽपि करोतिक्रियापेक्षमिह कर्मस्थक्रियत्वम्।

(2770) अस्मात्  च्लेश्चिण्न । अवारुद्ध गौः। कर्मकर्तरीत्येव। अवारोधि गौर्गोपेन।

(2771) कर्ता कर्मवत्स्यात्। विध्यर्थमिदम्। एवकारस्तु व्यर्थ एेवेति वृत्त्यनुसारिणः। तप्यते तपस्तापसः। अर्जयतीत्यर्थः। 'तपोऽनुतापे च 2760' इति चिण्निषेधात्सिच्। अतप्त। तपः कर्मकस्येति किम्। उत्तपत सुवर्णं सुवर्णकारः।। 'न दुहस्नुसमां यक्चिणौ 2767' । प्रस्नुते। प्रास्नाविष्ट। प्रास्नोष्ट। नमते दण्डः। अनंस्त।अन्तर्भावितण्यर्थोऽत्र नमिः।।यक्चिणोः प्रतिषेधे--*हेतुमण्णिश्रिब्रूञामुपसंख्यानम्।। कारयते। अचीकरत। उच्छ्रयते दण्डः। उदशिश्रियत। चिण्वदिट् तु स्यादेव। कारिष्यते। उच्छ्रायिष्यते। ब्रूते कथा। अोवोचन।। भारद्वाजीयाः पठन्ति।।* 
णिश्रन्थिग्रन्थिब्रूञात्मनेपदाकर्मकाणामुपसंख्यानम्।।पुच्छमुदस्यति।उतच्पुच्छते गौः। अन्तर्भावितण्यर्थतायाम्। उत्पुच्छयते गाम्। पुनः कर्तृत्वविवक्षायाम्। उत्पुच्छयते गौः। उदपुपुच्छत। यक्चिणोः प्रतिषेथाच्छप्चङौ। श्रन्थिग्रन्थ्योराधृषीयत्वाण्णिजभावपक्षे ग्रहणम्। ग्रन्थति ग्रन्थम्। श्रन्थति मेखलां देवदत्तः। ग्रन्थते ग्रन्थः। अग्रन्थिष्ट। श्रन्थते। अश्रन्थिष्ट। क्रैयादिकयोस्तु। श्रन्थीते ग्रन्थीते स्वयमेव। ्विकुर्वते सैन्धवाः। वल्गन्तीत्यर्थः। ' वेः शब्दकर्मणः 2707' , 'अकर्मकाच्च 2708' इत तङ्।  अन्तर्भावितण्यर्थस्य पुनः प्रेपणत्यागे। विकुर्वते सैन्धवाः। व्यकारिष्ट। व्याकारिषाताम्। व्याकारिषत। व्यकृत। व्यकृषाताम्। व्यकृषत।।

(2772) अनयोः कर्मकर्तरि न यक् किंतु श्यन्परस्मैपदं च। आत्मनेपदापवादः। कुष्यति कुष्यते पादः स्वयमेव। रज्यति रज्यते वस्रम्। यगविषये तु नास्य प्रवृत्तिः। कोषिषीष्ट। रंक्षीष्ट।।  इति कर्मकर्तृप्रक्रिया।। 
		
		-------------------------------------------------------------------------


(0)	।तिङन्ते लकाररार्थप्रक्रिया



(2773)स्मृतिबोधिन्युपपदे भूतानद्यतने धातोर्लृट् स्यात्। लङोऽपवादः। स्मरसि कृष्ण गोकुले वत्स्यामः। एवं बुध्यसे चेतयसे इत्यादियोगेऽपि। तेषामपि प्रकरणादिवशेन स्मृतौ वृत्तिसंभवात्।।

(2774) यद्योगे उक्तं न। अभिजानासि कृष्ण यद्वने अभुञ्जमहि।।

(2775) उक्तविषयो लृड्वा स्यात् लक्ष्यलक्षणभावेन साकाङ्क्षश्चेद्धात्वर्थः। स्मरसि कृष्ण वने वत्स्यामस्तत्र गाश्चारयिष्यामः। वासो लक्षणं चारणं लक्ष्यम्। पक्षे लङ्। यच्छब्दयोगेऽपि 'नयदि 2774' इति बाधित्वा परत्वाद्विकल्पः। 'परोक्षे लिट् 2171' चकार। उत्तमपुरुषे चित्तविक्षेपादिना पापोक्ष्यम्। सुप्तोऽहं किल विललाप। बहु जगद पुरस्तात्तस्य मत्ता किलाहम्।। *अत्यन्तापह्नवे लिड्वक्तव्यः।। कलिङ्गेष्ववात्सीः। नाहं कलिङ्गान् जगाम।।

(2776) अनयोरुपपदयोर्लिङ्विषये लङ् स्यात्। चाल्लिट्। इतिहाकरोच्चकार वा। शश्वदकरोच्चकार वा। 

(2777)प्रष्टव्यः प्रश्नः। आसन्नकाले पृच्छ्यमानेऽर्थे लिड्विषये लङ्लिटौ स्तः।। अगच्छत्किम्। जगाम किम्। अनासन्ने तु कंसं जघान किम्।

(2778) लिटोऽपवादः ।यजति स्म युधिष्ठरः। 

(2779)भूतानद्यतने  लट् स्यात् स्मयोगे। एवं स्म पिता ब्रवीति।

(2780) अनद्यतनपरोक्ष इति निवृत्तम्। भूते लट् स्यात्। अकार्षीः किम्। ननु करोमि भोः। 

(2781) अकार्षीः किम्। न करोमि नाकार्षम्। अहं तु करोमि। अहं न्वकार्षम्।

(2782) अनद्यतग्रहणं मण्डूकप्लुत्याऽनुवर्तते। पुराशब्दयोगे भूतानद्यतने विभाषा लुङ् चाल्लट् नतु स्मयोगे। पक्षे यथाप्रप्तम्। वसन्तीह पुरा छात्राः। अवात्सुः। अवसन्। ऊषुर्वा। अस्मे किम्। यजति स्म पुरा। भविष्यतीत्यनुवर्तमाने।

(2783) यावद्भुङ्क्ते। पुराभुङ्क्ते। निपातावेतौ निश्चयं द्योतयतः। निपातयोः किम्। यावद्दास्यते तावद्भोक्ष्यते। करणीभूतया पूरा यास्यति।

(2784)भविष्यति लड् वा स्यत्। कदा कर्हि वा भुङ्क्ते। भोक्ष्यते। भोक्ता वा। 

(2785) भविष्यति लड्वा स्यात्। कं कतरं कतमं वा भोडयसि भोजनयिष्यसि भोजयितासि वा। लिप्सायां किम्। कः पाटलिपुत्रं गमिष्यति।

(2786)लिप्स्यमानेनान्नादिना स्वर्गादेः सिद्धौ गम्यमानायां भविष्यति लड्वा स्यात्। योऽन्नं ददाति दास्यति दाता वा स स्वर्गं याति यास्यति याता वा।

(2787) लोडर्थः प्रैषादिर्लक्ष्यते येन तस्मिन्नर्थे वर्तमानाद्धातोर्भविष्यति लड्वा स्यात्। कृष्णश्चेद्भुङ्क्ते त्वं गाश्चारय । पक्षे लुड्लृटौ।

(2788) ऊर्ध्वं मुहूर्ताद्भावः ऊर्ध्वमौहूर्तिकः  निपातनात्समासः उत्तरपदवृद्धिश्च। ऊर्ध्वमौहूर्तिके भविष्यति लो़डर्थलक्षणे वर्तमानाद्धातोर्लिङलटौ वा स्तः। मुरूर्तादुपरि उपाध्यायश्चेदागच्छेत्। आगच्छति। आगमिष्यति। आकन्ता वा। अथ त्वं  छन्दोऽधीष्व।

(2789)समीपमेव सामीप्यम्। स्वार्थे ष्यञ्।'वर्तमाने लट् 2151' इत्यारभ्य 'उणादयो बहुलं 3169' इति यावद्येनोपाधिना प्रत्यया उक्तास्ते तथैव वर्तमानसमीपे भूते भविष्यति च वा स्युः। कदा आगतोऽसि । अयामागच्छामि। अयमागमम्। कदा गमिष्यसि। एष गच्छामि गमिष्यामि वा।

(2790)वर्तमानसामीप्य इति नानुवर्तते। भविष्यति काले भूतवद्वर्तमानश्च प्रत्यया वा स्युराशंसायाम्। रदेवश्चेदवर्षीत् वर्षति वर्षिष्यति वा। धान्यमवाप्स्म वपामो वप्स्यामो वा। सामान्यातिदेशे विशेषानतिदेशः। तेन लङ्लिटौ न। 

(2791) क्षिप्रपर्याये उपपदे पूर्वविषये लृट् स्यात्। वृष्टिश्चेत्क्षिप्रमाशु त्वरितं वा यास्यति। शीघ्रं वप्स्यामः। नेति वक्तव्ये लृडग्रहणं लुटोऽपि विषये यथा स्यात्। श्वः शीघ्रं वप्स्यामः।

(2792) आशंसावाचिन्युपपदे भविष्यति लिङ् स्यान्न तु भूतवत्। गुरुश्चेदुपेयादाशंसेऽधीयीय। आशंसे क्षिप्रमधीयीय। 

(2793) क्रियायाः सातत्ये सामीप्ये च गम्ये लङ् लुटौ न। यावज्जीवमन्नमदाद्दास्यति वा। सामीप्यं तुल्यजातीयेनाव्यवधानम्। येयं पौर्णमास्यतिक्रान्ता तस्यामग्रीनाधीत। सोमेनीयष्ट। येयममावस्याऽऽगामिनी तस्यामग्नीनाधास्यते। सोमेन यक्ष्यते।।

(2794) भविष्यति काले मर्यादोक्ताववरस्मिन्प्रविभागेऽनद्यतनवन्न। योऽयमध्वा गन्तव्य आ पाटलिपूत्रात्तस्य यदवरं कौशाम्ब्यास्तत्र सक्तून्पास्यामः।

(2795) पूर्वसूत्रं सर्वमनुवर्तते। अहोरात्रसंवन्धिनि विभागे प्रतिषेधार्थमिदम्। योगविभाग उत्तरार्थः। योऽयं वत्सर आगामी तस्य यदवरमाग्रहाण्यास्तत्र युक्ता अध्येष्यामहे। अनहोरात्राणां किम्। योऽयं मास आगामी तस्य योऽवरः पञ्चदशरात्रस्तत्राध्येतास्महे।

(2796) अवरस्मिन्वर्जं पूर्वसूत्रद्वयमनुवर्तते। अप्राप्तविभाषेयम्। योऽयं संवत्सर आगामी तस्य यत्परमाग्रहायण्यास्तत्राध्येष्यामहे। अध्येतास्महे। 'लिङ्निमित्ते लङ्क्रियातिपत्तौ 2229' भविष्यतीत्येव। सुवृष्टिश्चेदभविष्यत्तदा सुभिक्षमभविष्यत्।।

(2797) पूर्वसूत्रं संपूर्णमनुवर्तते।  े

(2798) वा आ उताप्योरिति छेदः । 'उताप्योः -- 2809' इत्यतः प्राग्भूते लिङनिमित्ते लृङ् वेत्याधिक्रियते। पूर्वसूत्रं तु उताप्योरित्यादौ प्रवर्तते इति विवेकः। 

(2799) आभ्यां योगे लट् स्यात् कालत्रये गर्हायाम्। लुङादीन्परत्वाद्यचं बाधते। अपि जायां त्यजसि जातु गणिकामाधत्से गर्हितमेतत्। 

(2800) गर्हायामित्येव। कालत्रये लिङ् चाल्लट्। कथं धर्मंत्यजेस्त्यजसि वा। पक्षे कालत्रये लकाराः। अत्र भविष्यति नित्यं लृङ् भूते वा। कथं नाम तत्रभवान् धर्ममत्यक्षत्। अत्याक्षीद्वा।

(2801) गर्हायामित्येव। विभाषा तु नानुवर्तते। कः कतरः कतमो वा हरिं निन्देत् निन्दिष्यति वा। लृङ् प्राग्वत्।।

(2802) गर्हायामिति निवृत्तम्। अनवक्लृप्तिरसंभावना। अमर्षोऽक्षमा। न संभावयामि न मर्षये वा भवान् हरिं निन्देत् निन्दिष्यति वा। लृङ् प्राग्वत्।।

(2803) अनवक्लृप्त्यमर्षयोरित्येतत् 'गर्हायां च 2806' इति यावदनुवर्तते। किंकिलेति समुदायः 
क्रोधद्योतक उपपदम्। अस्त्यर्थाः अस्तिभवतिविद्यतयः । लिङोऽपवादः। न श्रद्दधे न मर्षये वा किंकिल त्वं शूद्रान्नं  भोक्ष्यसे। अस्ति भवति विद्यते वा शूद्रीं गमिष्यसि। अत्र लृङ् न।

(2804) *यदायद्योरुपसंख्यानम्।  लृटोऽपवादः। जातु यद्यदा यदि वा त्वादृशो हरिं निन्देन्नावकल्पयामि न मर्षयामि। लृङ् प्राग्वत्। 

(2805) यच्च यत्र वा त्वमेव कुर्याः। न श्रद्दधे न मर्षयामि। 
(2806)ल अनवक्लृप्त्यमर्षयोरिति निवृत्तम्। यच्चयत्रयोर्योगे गर्हायां लिङेव स्यात्। यच्च यत्र वा त्वं शूद्रं याजयेः। अन्याय्यं तत्।

(2807) यच्च यत्र वा त्वं शूद्रं याजयेः। आश्चर्यमेतत्। 

(2808) यच्चयत्राभ्यामन्यस्मिन्नुपपदे चित्रीकरणे गम्ये धातोर्लृट् स्यात्। आश्चर्यमन्धो नाम कृष्णं द्रक्ष्यति। अयदौ किम्। आश्चर्यं यदि सोऽधीयीत। 

(2809)बाढमित्यर्थेऽनयोस्तुल्यार्थता। उत अपि वा हन्यादघं हरिः। समर्थयोः किम्। उत दण्डः पतिष्यति। अपिधास्यति द्वारम्। प्रश्नः प्रच्छादनं च गम्यते। इतः प्रभृति लिङ्निमित्ते क्रियातिपत्तौ भूतेऽपि नित्यो लृङ्।

(2810) स्वाभिप्रायाविष्करणे गम्यमाने लिङ् स्यान्न तु कच्चिति। कामो मे भुञ्जीत भवान्। अकच्चितीति किम्। कच्चिज्जीवति। 

(2811)अलमर्थोऽत्र प्रौढिः। संभावनमित्यलमिति च प्रथमया सप्तम्या च विपरिणम्यते। संभावनेऽर्थे लिङ् स्यात्तच्चोत्संभावनमलमिति अलमि सिद्धाऽप्रयोगे सति। अपिगिरिं शिरसा भिन्ध्यात्। सिद्धाप्रयोगे किम्। अलं कृष्णो हस्तिनं हनिष्यति।

(2812) पूर्वसूत्रमनुवर्तते। संभावनेऽर्थे धातावुपपदे उक्तेऽर्थे लिङ्वा स्यात् न तु यच्छब्दे। पूर्वेण नित्ये प्राप्ते वचनम्। संभावयामि भुञ्जीत भोक्ष्यते वा भवान्। अयदि किम्। संभावयामि यद्भु़जीथास्त्वम्।

(2813) वा स्यात्. कृष्णं नमेच्चेत्सुखं यायात्। कृष्णं नंस्यति चेत्सुखं यास्यति।। *भविष्यत्येवेष्यते।। नेह। हन्ताति पलायते।

(2814) इच्छामि भु़ञ्जीत भुङ्क्तां वा भवान्। एवं कामये प्रर्थये इत्यादियोगे बोध्यम्।। *कामप्रवेदन इति वक्तव्यम्।। नेह। इच्छन् करोति।।

(2815) समानकर्तृकेषु इच्छार्थेषूपपदेषु लिङ्। भुञ्जीयेतीच्छति।।

(2816) लिङ् स्यात्पक्षे लट्।। इच्छेत्। इच्छति। कामयेत। कामयते। 'विधिनिमन्त्रण--2208' इति लिङ्। विधौ। इहासीत। अधीष्टे। पुत्रमध्यापयेद्भवान्। संप्रश्ने। किं भो वेदमधीयीय उत तर्कम्। प्रार्थने। भोजनं लभेय। एवं लोट्।।

(2817)प्रैषो विधिः। अतिसर्गः कामचारानुज्ञा। भवतायष्टव्यम्। भवान्यजताम्। रचकारेण लोटोऽनुकर्षणं प्राप्तकालार्थम्।

(2818)प्रैषादयोऽनुवर्तन्ते। मुहूर्तदादूर्ध्वं यजेत यजतां वा । यष्टव्यम्।।

(2819)पूर्वसूत्रस्य विषये। लिङः कृत्यानां चापवादः। ऊर्ध्वं मुहूर्ताद् यजतां स्म।

(2820)स्मे उपपदेऽधीष्टे लोट् स्यात्। त्वं स्म अध्यापय।

(2821) यच्छब्दे उपपदे कालसमयवेलासु चट लिङ् स्यात्। कालः समयो वेला वा यद्भुञ्जीत भवान्।

(2822) चाल्लिङ्। त्वं कन्यां वहेः।.

(2823) शक्तौ लिङ् स्यात् चात्कृत्याः। त्वं भारं वहेः। 'माङि लुङ् 2219' मा कार्षीः। कथं मा भवतु मा भविष्यतीति। नायं माङ् किंतु माशब्दः।।

(2824) धात्वर्थानां संबन्धे यत्र काले प्रत्यया उक्तास्ततोऽन्यत्रापि स्युः। तिङ्वाच्यक्रियायाः प्राधान्यात्तदनुरोधेन गुणभूतक्रियावाचिभ्यः प्रत्ययाः। वसन् ददर्श। भूते लट् । अतातवासकर्तृकर्तृकं दर्शनमर्थः। सोमयाज्यस्य परुत्रे भविता। सोमेन यक्षयणो यःवल पुत्रस्तत्कर्तृकं भवनम्। 

(2825) पौनःपुनये भृशार्थे च द्योत्ये धातोर्लोट् स्यात्तस्य च हिस्वौ स्तस्तिङामपवादः । तौ च हिस्वौ क्रमेण परस्मैपदात्मनेपदसंज्ञौ स्तस्तिङसंज्ञौ च। तध्वमोर्विषये तु हिस्वौ वा स्तः। पुरुषैकवचनसंज्ञे तु नानयोरतिदिश्येते। हिस्वविधानसामर्थ्यात्। तेन सकलपुरुषवचनविषये परस्मैपदिभ्यो हिः कर्तरि। आत्मनेपदिभ्यः स्वो भावकर्मकर्तृषु।

(2826) अनेकक्रियासमुच्चये द्योत्ये प्रागुक्तं वा स्यात्। 

(2827) आद्ये लोड्विधाने लोट्प्रकृतिभूत एव धातुरनुप्रयोज्यः।

(2828) समुच्चये लोड्विधौ सामान्यार्थस्य धातोरनुप्रयोगः स्यात्। अनुप्रयोगाद्याथायथं लडादयस्तिबादयश्च। ततः संख्याकालयोः पुरुषविशेषार्थ्सय चाभिव्यक्तिः।। *क्रियासमभिहारे द्वे वाच्ये।। याहियाहीति याति। पुनःपुनरतिशयेन वा यानं ह्यन्तस्यार्थः। एककर्तृकं वर्तमानकालिकंयानं यातीत्यस्य। इतिशब्दस्त्वभेदान्वये तात्पर्यं ग्राहयति। एवं यातः। यान्ति। यासि। याथः। याथ। यातयातेति यूयं याथ। याहियाहीत्ययासीति। यास्यति वा। अधीष्वाधीष्वेत्यधीते। ध्वंविषये पक्षेऽधीध्वमधीध्वमितियूयमधीध्वे। समुच्चये तु सक्तून्पिब धानाः खादेत्यभ्यवहरति। अन्नं भुङ्क्ष्व दाधिकमास्वादयस्वेत्यभ्यवहरते। तध्वमोस्तु पिबत खादतेत्यभ्यवहरथ। भुङ्ध्वमास्वादयध्वमित्यभ्यवहरध्वे। पक्षे हिस्वौ। अत्र समुच्चीयमानविशेषाणामनुप्रयोगार्थेन सामान्येनाभेदान्वयः। पक्षे सक्तून् पिबति। धानाः खादति। अन्नं भुङ्क्ते। दाधिकामास्वादयते। एतेन 'पुरीमवस्कन्द लुनीहि नन्दनं मुषाण रत्नानि हरामहाङ्गनाः। विगृह्य चक्रे नमुचिद्विषा बली य इत्थमस्वास्थ्यमहर्दिवं दिव' इति व्याख्यातम्। अवस्कन्दनलवनादिरूपा भूतानद्यतनपरोक्षा एककर्तृका अस्वास्थ्यक्रयेत्यर्थात्। इह पुनःपुनश्चस्कन्देत्यादिरर्थ इति तु व्याख्यानं भ्रममूलकमेव। द्वितीयसूत्रे क्रियासमभिहार इत्यस्यानुवृत्तेः। लोडन्तस्य द्वित्वापत्तेश्च। पुरीमवस्कन्देस्यादि मध्यमपुरुषैकवचनमित्यपि केषांचिद्भ्रम एव। पुरुषवचनसंज्ञे  इह  नेत्युक्त्तवात्।। इति लकार्तप्रक्रिया।।


।।इति भट्टोजिदीक्षितविरचितायां सिद्धन्तकौमुद्यामुत्तरार्धे तिङन्तं समाप्तम्।।  
