1.1  
कृवापाजिमिस्वदिसाध्यशूभ्य उण्।।
करोतीति कारुः शिल्पी कारकश्च। 'आतो युक्---2761'। वातीति वायुः। पायुर्गुदम्। जयत्यभिभवति रोगान् जायुरौषधम्।मिनोति प्रक्षिपति देहे ऊष्माणमिति मायुः पित्तम्। स्वादुः। साध्नोति परकार्यं साधुः। अश्नुतेः आशु शीघ्रम्। आशुर्व्रीहिः पाटलः स्यात्।
1.2  
छन्दसीणः।।
मा न आयौ।
1.3  
दॄसनिजनिचरिचटिभ्यो ञुण्।।
दीर्यत इति दारुः। स्नुः प्रस्थः सानुरस्त्रियाम्। जानु। जानुनी। इह 'जनिवध्योश्च2512' इति न निषेधः। अनुबन्धद्वयसामर्थ्यात्। चारु रम्यम्। चाटु प्रियं वाक्यम्। मृगय्वादित्वात्कुप्रत्यये चटु इत्यपि।
1.4  
कॢञ्जरयोः श्रिणः।।
किं शृणोतीति किंशारूः सस्यशूकं बाणश्च। जरामेति जरायुर्गर्भाशयः। गर्भाशयो जरायुः स्यात्।
1.5  
त्रो रश्च लः।।
तरन्त्यनेन वर्णा इति तालुः।
1.6  
कृकेवचः कश्च।।
कृकेन गलेन वक्तीति कृकवाकुः। कृकवाकुर्मयूरे च सरटे चरणायुधे इति विश्वः।
1.7  
भृमृशीतॄचरित्सरितनिधनिमिमस्जिभ्य उः।।
भरति बिभर्तिवा भरुः स्वामी हरश्च।म्रियन्तेऽस्मिन् भूतानि मरुर्निर्जलदेशः। शेते शयुरजगरः। तरुर्वृक्षः। चरन्ति भक्षयन्ति देवता इममिति चरुः। त्सरुःखङ्गादिमिष्टिः। तनु स्वल्पम्। स्त्रियां मूर्तिस्तनुस्तनूः। धनुः शस्त्रविशेषः। धनुषा च धनुं विदुः। धनुनिवाजनि वक्र इति श्रीहर्षः। मयुःकिंनरः। मद्गुः पानीयकाकिकेति रभसः।न्यङ्क्वादित्वात्कुत्वम्। जश्त्वेन सस्य दः।
1.8  
अणश्च।।
लवलेशकणाणवः। चात्कटिविचिभ्याम्। कटुः। वटुः।
1.9  
धान्ये नित्।।
धान्ये वाच्येऽणउप्रत्ययः स्यात् स च नित्। नित्त्वादाद्युदात्तः। प्रियङ्गवश्च मेऽणवश्च मे। व्रीहिभेदस्त्वणुः पुमान्। निद्ग्रहणं फलिपाटीत्यादि सूत्रमभिव्याप्यसंबध्यते।
1.10 
शॄस्वृस्निहित्रप्यसिवसिहनिक्लिदिबन्धिमनिभ्यश्च।।
शृणातीति शरुः। शरूरायुधकोपयोः। स्वरुर्वज्रम्। स्नेहुर्व्याधिः। चन्द्रइत्यन्ये। त्रपु सीसम्। पुंसि भूम्न्यसवः प्राणाः। वसुर्हदेऽग्नौ योक्त्रेऽशौ वसु। तोये धने मणौ। हसुर्वक्त्रैकदेशः। क्लेदुश्चन्द्रः।बन्धुः। मनुः. चात् बिदि अवयवे। बिन्दुः।
1.11 
स्यन्देः संप्रसारणं धश्च।।
देशे नदविशेषेऽब्धौ सिन्धुर्नासरिति स्त्रियामित्यमरः।
1.12 
उन्देरिच्चादेः।।
उनत्ति इन्दुः।
1.13 
ईषेः किच्च।।
ईषरुः स्यात्स च किम् आदेरिकारादेशश्च। ईषते हिनस्ति इषुः शरः। इषुर्द्वयोः।
1.14 
स्कन्देः सलोपश्च।।
कन्दुः।
1.15 
सृजेरसुम् च।।
चात्सलोप उप्रत्ययश्च। रज्जुः।
1.16 
कृतेराद्यन्तविर्ययश्च।।
ककारतकारयोर्विनिमयः। तर्कुः सूत्रवेष्टनम्।
1.17 
नावञ्चेः।।
न्यङ्क्वादित्वात्कुत्वम्। नियताम़ञ्चति न्यङ्कुर्मृगः।
1.18 
फलिपाटिनमिमनिजनां गुक्पटिनाकिधतश्च।।
फलेर्गुक्। फल्कु। पाटेः पटिः। पाटयतीतिपटुः।नम्यतेऽनेन नाकुर्वल्मीकम्। मन्यते इति मधु। रजायते इति जतु।
1.19 
वलेर्गुक्च।।
वल संवरणे।
1.20 
शः कित्सन्वच्च।।
श्यतेरुः स्यात्सच कित्सन्वच्च।शिशुर्बालः।
1.21 
यो द्वे च।।
ययुरश्वोऽश्वमेधीयः। सन्वदिति प्रकृते द्वेग्रहणमित्वनिवृत्त्यर्थंम्।
1.22 
कुर्भ्रश्च।।
बभ्रुर्मुन्यन्तरे विष्णौ बभ्रू नकुलपिङ्गलौ। चादन्यतोऽपि। चक्रुः कर्ता।जघ्नुर्हन्ता। पपुः पालकः।
1.23 
पॄभिदिव्यधिगृधिधृषिभ्यः।।
कुः स्यात्। पुरुः। भिनत्ति भिदुर्वज्रम्। 'ग्रहिज्या--2412'इति संप्रसारणम्।विरहिणं विध्यति विधुः। विधुःशशाङ्के कर्पूरे हृषीकेशे च राक्षसे।गृधुः कामः। धृषुर्दक्षः।
1.24 
कृग्रोरुच्च।।
करोतीति कुरुः। गृणाति गुरः।
1.25 
अपदुःसुषु स्थः।।
'सुषामादिषु च 1022' इति षत्वम्। अपष्ठु प्रतिकूलम्।दुष्ठु। सुष्ठु।
1.26 
रपेरिच्चोपधायाः।।
अनिष्टं परतीति रिपुः।
1.27 
अर्जिदृशिकम्यमिपशिबाधामृजिपसितुक्धुक्दीर्घहकाराश्च।।
अर्जयति गुणान् ऋजुः।सर्वानविशेषेण पश्यतीति पशुः। कन्तुः। अन्धुः कूपः। पांशुर्ना न द्वयो रजः। तालव्या अपि दन्त्याश्च सम्बसूकरपांसवः।बाधते इति बाहुः। बाहुःस्त्रीपुंसयोर्भुजः।
1.28 
प्रथिम्रदिभ्रसूजां संप्रसारणं सलोपश्च।।
त्रयाणां कुः संप्रसारणं भ्रस्जेः सलोपश्च। पृथुः। मृदुः। न्यङ्क्वादित्वात्कुत्वम्।भृज्जति तपसा भूगुः।
1.29 
लङ्घिबंह्योर्नलोपश्च।।
लघुः।
1.30 
वालमूललघ्वलमङ्गुलीनां वा लो रत्वमापद्यते*।।
रघुर्नृपभेदः। बहुः।
1.31 
ऊर्णोतेर्नुलोपश्च।।
ऊरुः सक्थि।
1.32 
महति ह्रस्वश्च।।
उरु महत्।
1.33 
श्लिषेः कश्च।।
श्लिष्यतीति श्लिकुर्भृत्यः। उद्यतो ज्योतिश्च।
1.34 
आङ्परयोः खनिशॄभ्यांडिच्च।।
आखनतीत्याखुः। परं शृणओतीति परशुः। पृषोदरादित्वादकारलोपात्पर्शुरपि।
1.35 
हरिमितयोर्द्रुवः।।
द्रु गतौ अस्मात् हरिमितयोरुपपदयोःकुः स च डित्। हरिभिर्द्रूयते हरिद्रुर्वृक्षः। मितं द्रवति मितद्रुः समुद्रः।
1.36 
शते च।।
शतधा द्रवति शतद्रुः। बाहुलकात्केवलादपि। द्रवत्यूर्ध्वमिति द्रुर्वृक्षः शाखा च तद्वान् द्रुमः।
1.37 
खरु शङ्कु पीयु नीलङ्गु लिगु।।
पञ्जैतेकुप्रत्ययान्ता निपात्यन्ते। खनते रेफश्चान्तादेशः। खरुः कामः क्रूरो मूर्खः अश्वश्च।शङ्कुर्ना कीलशल्ययोः।
1.38 
पिबतेरित्वं युगागमश्च।।
पीयुर्वायसःकालः सुर्वर्णं च। निपूर्वाल्लगि गतावस्मात्कुत्वं नेर्दीर्घश्च। नीलङ्गुः क्रिमिविशेषः शृगालश्च। नीलाङ्गुरिति पाठान्तरम्। तत्र धातोरपिदीर्घः। लगे सङ्गे अस्य अत इत्वं च। लगतीति लिगु चित्तम्। लिगुर्मूर्खः।
1.39 
मृगय्वादयश्च।।
एते कुप्रत्ययान्ता निपात्यन्ते। मृगं यातीतिमृगयुर्व्याधः। देवयुर्धार्मिकः। मित्रयुर्लोकयात्राभिज्ञः। आकृतिगणोऽयम्।
1.40 
मन्दिवाशिमथिचतिचङ्क्यङ्किभ्य उरच्।।
मन्दुरा वाजिशाला।वाशुरा रात्रिः। मथुरा। चतुरः। चङ्कुरो रथः। अङ्कुरः। खर्जूरादित्वादङ्कूरोऽपि।
1.41 
व्यथेः संप्रसारणं किच्च।।
विथुरश्चोररक्षसोः।
1.42 
मुकुरदर्दुरौ।।
मुकुरो दर्पणः। बाहुलकान्मकुरोऽपि। दॄ विदारणे। धातोर्द्विर्वचनमभ्यासस्य रुक् टिलोपश्च। दर्दुरस्तोयदे भेके वाद्यभाण्डाद्रिभेदयोः। दर्दुराचण्डिकायां स्याद्ग्रामजाले च दर्दुरमिति विश्वः।
1.43 
मद्गुरादयश्च।।
उरजन्ता निपात्यन्ते। माद्यतेर्गुक्। मद्गुरो मत्स्यभेदः। कबृ वर्णे।रुगागमः। कर्बुरः श्वेतरक्षसोः। बध्नातेः खर्जूरादित्वादूरोऽपि। बन्धूरबन्धुरौ स्यातां नम्रसुन्दरयोस्त्रिषु इति रन्तिदेवः।
1.44 
कोकतेर्वाकुक् (ग)।।
कुक्कुरः। कुकुरः।
1.45 
असेरुरन्।।
असुरः। प्रज्ञाद्यण्। आसुरः।।
1.46 
मसेश्च।।
पञ्चमे पादे मसेरूरन्निति वक्ष्यते। मसूरा मसुरा व्रीहिप्रभेदयोः।मसूरी पादरोगे स्यादुपधाने पुनः पुमान्। मसूरमसुरौ च द्वाविति विश्वः।।
1.47 
शावशेराप्तौ।।
शु इति आश्वर्थे। श्वसुरः। पतिपत्न्योः प्रसूः श्वश्रूःश्वशुरस्तु पिता तयोरित्यमरः।
1.48 
अविमह्योष्टिषच्।।
अविषः। महिषः।
1.49 
अमेर्दीर्घश्च आणिषं त्वस्त्रियां मांसे तथा स्याद्भोक्यवस्तुनि।।1.50 
रुहेर्वृद्धिश्च।।
रङ्कुशम्पबररौहिषाः। रौहिषो मृगभेदे स्याद्रौहिषं च तृणं मतमिति संसारावर्तः।
1.51 
तवेर्णिद्वा।।
तवेति सौत्रो धातुः। तविषताविषावब्धौस्वर्गे च। स्त्रियां तविषी ताविषी नदी देवकन्याभूमिश्च। रतविषाबवलमिति वेदभाष्यम्।
1.52 
नञि व्यथेः।।
अव्यथिषोऽब्धिसूर्ययोः। अव्यथिषी धरारात्र्योः।
1.53 
किलेर्बुक् च।।
किल्बिषम्।
1.54 
इषिमदिमुदिखिदिच्छिदिभिदिमन्दिचन्दितिमिमिहिमुहिमुचिरुचिरुधिबन्धिशुषिभ्यः किरच्।।
इषिरोऽग्निः। मदिरा सुरा। मुदिरः कामुकाभ्रयोरिति विश्वमेदिन्यौ। खिदिरश्चन्द्रः। छिदिरोऽसिकुठारयोः।भिदिरं वज्रम्। मन्दिरं गृहम्। स्त्रियामपि। मन्दिरं मदिरापि स्यादिति विश्वः। चन्दिरौ चन्द्रहस्तिनौ। तिमिरं तमोऽक्षिरोगश्च। मिहिरः सूर्यःमुहिरः काम्यसभ्ययोः। मुचिरो दाता। रुचिरम्। रुधिरम्। बधिरः। शुष शोषणे। शुषिरं छिद्रम्। शुष्कमित्यन्ये।
1.55 
अशेर्णित्।।
आशिरो वह्निरक्षसोः।
1.56 
अजिरशिशिरशिथिलस्थिरस्फिरस्थविरखदिराः।।
अजेर्वीभावाभावः। अजिरमङ्गणम्। शशेरुपधाया इत्वम्। शिशिरं स्यादृतोर्भेदे तुषारे शीतलेऽन्यवत्। श्रथ मोचनेउपधाया इत्वं रेफलोपः। प्रत्ययरेफस्य लत्वम्। शिथिलम्। स्थास्फाय्योष्टिलोपः। स्थिरं निश्चलम्। स्फिरं प्रभूतम्। तिष्ठतेर्वुक् ह्रस्वत्वंच। स्थविरः। खदिरः। बाहुलकात् शाङो बुक् ह्रस्वत्वं च। शिबिरम्।
1.57 
सलिकल्यनिमहिभडिभण्डिशण्डिपिण्डितुण्डिकुकिभूभ्य इलच्।।
सलति गच्छति निम्नमिति सलिलम्।कलिलः। अनिलः।महिला। पृषोदरादित्वान्महेलापि। भड इति सौत्रो धातुः। भडिलौ शूरसेवकौ। भण्डिलो दूतः कल्याणं च। शण्डिलो मुनिः। पिण्डिलो गणकः।तुण्डिलो मुखरः। कोकिलः। भविलो भव्यः। बाहुलाकात्कुटिलः।
1.58 
कमेः पश्च।।
कपिलः।
1.59 
गुपादिभ्यः कित्।।
गुपिलो राजा। तिजिलो निशाकरः। गुहिलं।वनम्।
1.60 
मिथिलादयश्च।।
मथ्यन्तेऽत्र रिपवो मिथिला नगरी। पथिलः। पथिकः।
1.61 
पतिकठिकुठिगडिगुडितंशिभ्य एरक्।।
पतेरः पक्षी गन्ता च। छठेरः कृच्छ्रजीवीकुठेरः पर्णाशः। बाहुलकान्नुम्न। गडेरो मेघः। गुडेरो गुडकः। दंशेरो हिस्रः।
1.62 
कुम्बेर्नलोपश्च।।
कुबेरः।
1.63 
शदेस्त च।।
शतेरः शत्रुः।
1.64 
मूलेरादयः।।
एरगन्ता निपात्यते।मूलेरो जटा। गुधेरो गोप्ता। गुहेरो लोहघातकः। मुहेरो मूर्खः।
1.65 
कबेरोतच् पश्च।।
कपोतः पक्षी।
1.66 
भातेर्डवतुः।।
भातीति भवान्।
1.67 
कठिचकिभ्यामोरन्।।
कठोरः। चकोरः।
1.68 
किशोरादयश्च।।
किंपूर्वस्य शृणातेष्टिलोपः किमोऽन्त्यलोपः किशोरोऽश्वशावः। सहोरःसाधुः।
1.69 
कपिगडिगण्डिकटिपटिभ्य ओलच्।।
कपीति निर्देशान्नलोपः। कपोलः। गडोलगण़्डोलौ गुडगपर्यायौ। कटोलः। कटुः।पटोलः।
1.70 
मीनातेरूरन्।।
मयूरः।
1.71 
स्यन्देः संप्रसारणं च।।
सिन्दूरम्।
1.72 
सितनिगमिमसिसच्यविधाञ्कुशिभ्यस्तुन्।।
सिनोतीति सेतुः। 'तितुत्र--3163' इति नेट्। तन्तुः।गन्तुः। मस्तु दधिमाण्डम्। सच्यत इति सक्तुः। अर्धर्चादिः। 'ज्वरत्वर---2654' इत्यूठ्। तत्र क्ङितीत्यनुवर्तते इति मते तु बाहुलकात्। ओतुर्बिडालः।धातुः क्रोष्टा।
1.73 
पः किच्च।।
पिबतीति पितुर्वह्नौ दिवाकरे।
1.74 
अर्तेश्च तुः।।
अर्तेस्तः स्यात्स चकित्। ऋतुः स्त्रीपुष्पकालयोः।
1.75 
कमिमनिजनिगाभायाहिभ्यश्च।।
एभ्यस्तुः स्यात्। कन्तुः कन्दर्पचित्तयोः। मन्तुरपराधः। जन्तुः प्राणी। गातुःपुंस्कोकिले भृङ्गे गन्धर्वे गायनेऽपि च। भानुरादित्यः। यातुरध्वगकालयोः। रक्षसि क्लीबे। हेतुः कारणम्।
1.76 
चायः किः।।
केतुर्ग्रहपताकयोः।
1.77 
आप्नोतेर्ह्रस्वश्च।।
अप्तुः शरीरम्।
1.78 
वसेस्तुन्।।
वस्तु।
1.79 
अगारे णिच्च।।
वेश्मभूर्वास्तुरस्त्रियाम्।
1.80 
कुञः कतुः।।
क्रतुर्यज्ञः।
1.81 
एधिवह्योश्च तुः।।
एधतुः पुरुषः। वहतुरनड्वान्।
1.82 
जीवेरातुः।।
जीवातुरस्त्रियां भक्ते जीविते जीवनौषधे।
1.83 
आतृकन् वृद्धिश्च।।
जीवेरित्येव।जैवातृकस्त्विन्दुभिषगायुष्मत्सु कृषीवले।
1.84 
कृषिचमितनिधनिसर्जिखर्जिभ्य ऊः।।
कर्षूः पुंसि करीषाग्नौ कर्षूर्नद्यां स्त्रियां मता। चमूः।तनूः।धनूः।शस्त्रम्। सर्ज सर्जने। सर्जूर्वणिक्। खर्ज व्यथने । खर्जूः पामा।
1.85 
मृजेर्गुणश्च।।
मर्जूः शुद्धिकृत्।
1.86 
वहो धश्च ।।
वधूर्जायास्नुषास्त्रीषु।
1.87 
कषेश्छश्च।।
कच्छूः पामा।
1.88 
णित्कसिपद्यर्तेः।।
कासूः शक्तिः। पादूश्चरणधारिणी। आरूः पिङ्गलः।
1.89 
अणो डश्च।।
आडूर्जलप्लवद्रव्यम्।
1.90 
ऩञि लम्बर्नलोपश्च।।
तुम्ब्यलाबूरुभे समे इत्यमरः।
1.91 
के श्रएरङ् चास्य।।
कशब्दे उपपदे शृणातेरूः स्यादेरङ् आदेशः।कशेरूस्तृणकन्दे स्त्री।बाहुलकादुप्रत्यये कशेरुः क्लीबे पुंसि च।
1.92 
त्रो दुट् च।।
तरतेरूः स्यात्तस्य दुट्। तर्दूः स्याद्दारुहस्तकः।
1.93 
दरिद्रातेर्यालोपश्च।।
इश्च आश्च यौ तयोर्लोपः। दर्द्रूः कुष्ठप्रभेदः।
1.94 
नृतिशृध्योःकूः।।
नृतूर्नर्तकः। शृधूरपानम्।
1.95 
ऋतेरम्च।।
ऋतिः सौत्रो धातुः। ततः कूरमागमश्च । रन्तूर्देवनदी सत्यवाक् च।
1.96 
अन्दूदृम्भूजम्बूकफेलूकर्कन्धूदिधिषूः।।
एते कूप्रत्ययान्ता। निपात्यन्ते।अन्दूर्बन्धनम्। दृभी ग्रन्थे। निपातनान्नुम्। दृम्भूः।अनुस्वाराभावोऽपि निपातनादित्येके। दॄन्भूः।
1.97 
जनेर्बुक्।।
जम्बूः। जमु अदनेअस्येत्येके। बाहुलकाद्ध्रस्वोऽपि। जम्बुः। कफं लाति कफेलूः श्लेष्मातकः। निपातनादेत्त्वम्। कर्कं दधाति कर्कन्धूर्बदरी। निपातनान्नुम्।दिधिं धैर्यं स्यति त्यजतीति दिधिषूः पुरनर्भूः। केचित्तु अन्दूदृम्फूजम्बूकम्बू इति पठन्ति। दॄम्फ उत्क्लेशे। ड़ृम्फूः सर्पजातिः।
1.98 
कमेर्बुक्।।
कम्बूः परद्रव्यापहीरी।।
1.99 
मृग्रोरुतिः।।
मरुत्। गरूत्पक्षः।
1.100
ग्रो मुट् च।।
गिरतेरुतिस्तस्य च मुट्।गर्मुत्सुवर्णं तृणविशेषश्च।
1.101
हृषेरुलच्।।
हर्षुलो मृगकामिनोः। बाहुलकाच्चटतेः। चटुलं शोभनम्।
1.102
हृसृरुहियुषिभ्य इतिः।।
हरित्ककुभिवर्णे च तृणवाचिविशेषयोः। सरिन्नदी। रोहित् मृगविश्षस्य स्त्री। युष इति सौत्रो धीतुः। ऋश्यस्य रोहित्। पुरुषस्य योषित् इति भाष्यम्।
1.103
ताडेर्णिलुक् च।।
ताडयतीति तडित्।
1.104
शमेर्डः।।
बाहुलकादित्संज्ञा एयादेश इट् च न। शण्ढः स्यात्पुंसि गोपतौ। शण्ढः क्लीबः।
1.105
कमेरठः।।
कमठः। कमठः कच्छपे पुंसि भाण्डभेदे नपुंसकमिति मेदिनी। बाहुलकाज्जरठः।
1.106
रमेर्वृद्धिश्च।।
रामठं हिङ्गु।
1.107
शमेः खः।।
शङ्खः।
1.108
कणेष्ठः।।
कण्ठः।
1.109
कलस्तृपश्च।।
तृपतेः कलप्रत्ययः चात्तृफतेः। तृपला लता। त्रिफला तु फलत्रिके।
1.110
शपेर्वश्च।।
शबलः।
1.111
वृषादिभ्यश्चित्।।
वृषलः। पललम्। बाहुलकाद्गुणः। सरलः। तरलः।
1.112
कमेर्वुक् (ग)।।
कम्बलः। मुस खण्डने। मुसलम्।
1.113
लङ्गेर्वृद्धिश्च (ग)।।
लाङ्गलम्।
1.114
कुटिकाशिकौतिभ्यःप्रत्ययस्य मुटू (ग)।।
कुट्मलः। कुडेरपि।कुड्मलः। कश्मलम्। बाहूलकाद्गुणः। कोमलम्।
1.115
मृजेष्टिलोपश्च।।
मलम्।
1.116
चुपोरच्चोपधायाः।।
चपलम्।
1.117
शकिशम्योर्नित्।।
शकगलम्। शमलम्।
1.118
छो गुक् ह्रस्वश्च।।
छगलः। प्रज्ञादित्वाच्छागलः।
1.119
ञमन्ताड्डः।।
दण्डः। रण्डा। खण्डाः। भण्डः।वण्डश्छिन्नहस्तः। अण्डः। बाहुलकात्सभावः। षण्डः सङ्घातः। ताल्वादिरित्यपरे। शण्डः। गण्डः। चण्डः। पण्डः क्लीबः। पण्डा बुद्धिः।
1.120
क्वादिभ्यःकित्।।
कवर्गादिभ्यो डः कित्स्यात्। कुण्डम्। काण्डम्। गुङ्।गुडः। घुण भ्रमणे। घुण्डो भ्रमरः।
1.121
स्थाचितिमृजेरालज्वालजालीयचः।।
तिष्ठतेरालच्। स्थालम्स्थाली। चतेर्वालच्। चत्वालः। मृजेरालीयच्। मार्जालीयो बिडालः।
1.122
पतिचण्डिभ्यामाल़्।।
पातालम्। चण्डालः। प्रज्ञादित्वादणि चाण्डालोऽपीत्येके।
1.123
तमिविशिबिडिमृणिकुलिकपिपलिपञ्चिभ्यः कालन्।।
तमालः। विशालः। बिडालः। मृणालम्। कुलालः। कपालम्। पलालम्। पञ्चालाः।
1.124
पतेरङ्गच् पक्षिणि।।
पतङ्गः।
1.125
तरत्यादिभ्यश्च।।
तरङ्गः। लवङ्गम्।
1.126
विडादिभ्यः कित्।।
विडङ्गः। मृदङ्गः। कुरङ्गः। बाहुलकादुत्वं च।
1.127
सृवृञोर्वृद्धिश्च।।
सारङ्गः। वारङ्गः खड्गादिमुष्टिः।
1.128
गन् गम्यद्योः।।
गङ्गा। अद्गः पुरोडाशः।
1.129
छापूखडिभ्यः कित्।।
छागः। पूगः। खड्गः। बाहूलकात् षिटअनादरे गन्सत्वाभावश्च। षिङ्गः तरलः। षॢड्गैरगद्यत ससंभ्रममेवमेकेति माघः।
1.130
भृञः गन् कित्सात्तस्य नुट् च।।
भृङ्गाः षिङ्गालधूम्याटाः।
1.131
शृणोतेर्ह्रस्वश्च।।
शृङ्गम्।
1.132
गण् शकुनौ।।
नुट् चेत्यनुवर्तते। शार्ङ्गः।
1.133
मुदिग्रोर्गग्गौ।।
मुद्गः। गर्गः।
1.134
अण़्डन् कृसृभृवृञः।।
कण्डः। सरण्डःपक्षी। भरण्डः स्वामी। वरण्डो मुखरोगः।
1.135
शॄदॄभसो।।
़दिः।। शरत्। दरद्धृदयकूलयोः। भसज्जघनम्।
1.136
दृणातेर्दृग् ह्रस्वश्च।।
दृषत्।
1.137
रत्यजितनियजिभ्यो डित्।।
त्यद्। तद्। यद्। सर्वादयः।
1.138
रएतेस्तुट् च।।
एतद्।
1.139
सर्तेरटिः।।
सरट् स्याद्वातमेघयोः। वेदभाष्ये तु याभिःकृशानुमिति मन्त्रे सरट्भ्यो मधुमक्षिकाभ्य इति व्याख्यातम्।
1.140
लङ्घेर्नलोपश्च।।
लघट् वायुः।
1.141
पारयतेरजिः।।
पारक् सुवर्णम्।
1.142
प्रथः कित्संप्रसारणं च।।
पृथक्।स्वरादिपाठादव्ययत्वम्।
1.143
भियः षुक् ह्रस्वश्च।।
भिषक्।
1.144
युष्यसिभ्यां मदिक्।।
युष् सौत्रो धातुः। युष्मद्। अस्मद्। त्वम्। अहम्।
1.145
अर्तिस्तुसुहुसृधृभिक्षिभायावापदियक्षिनीभ्यो मन्।।
एभ्यश्चतुर्दशभ्यो मन्। अर्मश्चक्षूरोगः। स्तोमः सङ्घातः। सोमः। होमः। सर्मो गमनम्।धर्मः क्षेमं कुशलम्। क्षोमम्। प्रज्ञाद्यणि क्षौमं च।। भाम आदित्यः। यामः। वामः। शोभनदुष्टयोः। पद्मम्। यक्ष पूजायाम्। यक्ष्मो रोगराजः।नेमः।
1.146
जहातेः सन्वदालोपश्च।।
जिह्मः कुटिलमन्दयोः।
1.147
अवतेष्टिलोपश्च।।
मन् प्रत्ययस्यायं टिलेपो न प्रकृतेः। अन्यथा डिदित्येव ब्रूयात्।'ज्वरत्वर--2654' इति ऊठौ। तयोर्दीर्घे कृते गुणः। चादिपाठादव्ययत्वमिच्युज्ज्वलदत्तस्तन्न। तेषामसत्वार्थत्वात्। वस्तुतस्तु स्वरादिपाठादव्ययत्वम्।अवतीति ओम्।
1.148
ग्रसेरा च।।
ग्रामः।
1.149
अविसिविसिशुषिभ्यःकित्।।
ऊमं नगरम्। स्यूमोरश्मिः।सिमः सर्वः। शुष्ममग्निसमीपयोः।
1.150
इषियुधीन्धिदसिश्याधूसृभ्यो मक्।।
इष्मः कामवसन्तयोः। ईषीति पाठे दीर्घादिः। युध्मः शरो योद्धा च। इध्मः समित्।। दस्मो यजमानः। श्यामः। धूमः। सूमोऽन्तरिक्षम्।बाहुलकादीर्मंब्रणः।
1.151
युजिरुचितिजां कुश्च।।
युग्मम्। रुक्मम्। तिग्मम्।
1.152
हन्तेर्हि च।।
हिमम्।
1.153
भियः षुग्वा।।
भीष्मः। भीष्मः।
1.154
घर्मः।।
घधातोर्मग्गुणश्च निपात्यते।
1.155
ग्रीष्मः।।
ग्रसतेर्निपातोऽयम्।।
1.156
प्रथेः षिवन् संप्रसारणं च।।
पृथिवी। षवन्नित्येके। पृथवी पृथिवीपृथ्वी इति शब्दार्णवः।
1.157
असूप्रुषिलटिकणिखटिविशिभ्यः क्वन्।।
अश्वः। प्रुष स्नेहनादौ। प्रुष्वः स्यादृतसूर्ययोः। प्रुष्वा जलकणिका। लट्वापक्षिभेदः फलं च। कण्वं पापम्। बाहुलकादित्वे किण्वमपि।खट्वा।विश्वम्।
1.158
इण्शीभ्यां वण्।।
एवो गन्ता। ये च एवा मरुतः। असत्वे निपातोऽयम्।शेवं मित्त्राय वरिणाय।
1.159
सर्वनीघृष्वरिष्वलष्वसिवपट्वप्रह्वेष्वा अस्वतन्त्रे।।
अकर्तर्येते निपात्यन्ते। सृतमनेन विश्वमिति सर्वम्।निपूर्वाद्वृषेर्गुणाभावोऽपि।निघृष्यतेऽनेन निघृष्वः खुरः। रिष्वो हिंस्रः। लष्वो नर्तकः। लिष्व इत्यन्ये। तत्रोपधाया इत्वमपि। शेतेऽस्मिन् सर्वमिति शिवः शम्भुः।शीङो ह्रस्वत्वम्। पट्वो रथो भूलोकश्च। प्रहूयते इति प्रह्णः। ह्वेञ आकारवकारलोपः। जहातेरालोपो वा। ईषेर्वन्।। ईष्व आचार्यः। इष्व इत्यन्ये।अस्वतन्त्रे किम्। सर्ता सारकः। बाहुलकाद् ह्रसतेः ह्रस्वः।
1.160
शेवयह्वजिह्वाग्रीवाप्यमीवाः।।
शेव इत्यन्तोदात्तार्थम्। यान्त्यनेन वह्वःह्रस्वो हुगागमश्च। लिहन्त्यनया जिह्वा। लकारस्य जः गुणाभावश्च। गिरन्त्यनया ग्रीवा। ईडागमश्च।आप्नोतीत्याप्वा वायुः। मीवा उदरकृमिः। वायुरित्यन्ये।
1.161
कॄगॄशॄदॄभ्यो वः।।
कर्वः काम आखुश्च। गर्वः। शर्वः। दर्वो राक्षसः।
1.162
कनिन् युवृषितक्षिराजिधन्विद्युप्रतिदिवः।।
यौतीति युवा।वृषा इन्द्रः। तक्षा। राजा। धन्वा मरुः। धन्व शरासनम्। द्युवा सूर्यः। प्रतिदीव्यन्त्यस्मिन् प्रतिदिवा दिवसः।
1.163
सप्यशूभ्यां तुट् च।।
सप्त। अष्ट।
1.164
नञि जहातेः।।
अहः।
1.165
श्वन्नुक्षन्पूषनूप्लीहन्क्लेदन्स्नेहन्मूर्धन्मज्जन्नर्यमन्विश्वप्सन्परिज्जन्मातरिश्वन्मघवन्निति।।
एते त्रयोदश कनिप्रत्ययान्ता निपात्यन्ते। श्वयतीति श्वा। उक्षा पूषा। प्लिह गतौ। इकारस्य दीर्घत्वम्। प्लेहतीति प्लीही कुक्षिव्याघ्रिः।क्लिदू आर्द्रीभावे। क्लिद्यति क्लेदा चन्द्रः। स्निह्यतेर्गुणः। स्निह्यतीति स्नेहा सुहृच्चन्द्रश्च। मुह्यन्त्यस्मिन्नाहते। मूर्था।मुहेरुपधायादीर्घो धोऽन्तादेशो रमागमश्च। मज्जत्यस्थिषु मज्जा अस्थिसारः। अर्यपूर्वो माङ् अर्यमा। विश्वं प्साति विश्वप्साग्निः। परिजायते परिज्माचन्द्रोऽग्निश्च। जनेरुपधालोपो मश्चान्तादेशः। मातरि अन्तरिक्षे श्वयतीति मातरिश्वा। धातोरिकारलोपः। मह पूजायाम्। हस्य घो वुगागमश्च मघवाइन्द्रः।। इत्युणादिषु प्रथमः पादः।।द्वितीयः पादः।