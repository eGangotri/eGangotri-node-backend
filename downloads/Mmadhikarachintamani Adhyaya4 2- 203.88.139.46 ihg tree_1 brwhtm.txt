4.2.0
       चतुर्थस्यअध्यायस्य द्वितीय पादः
  1.  पूर्वोक्ताध्यायद्वयार्थानुवादपूर्वकं चतुर्थाध्यायद्वतीयपादारम्भे सङ्गतिमाह---  नित्यत्वे  ति।                                                                                                                     प्रथमाध्याये परतत्वपिरतिपादनं कृतम्।  नित्यत्वज्ञत्वपूर्वैर्जीवतत्त्व  मपि   द्वितीया  ध्याये निपुणमभिहितम्।तृतीयाध्याये वैराग्यपादे   जगदटविमहाजाङ्घिकस्य   जीवस्य दुःखमपि प्रोक्तम् ।
 शिष्टे च शास्रांशे पूर्व प्रवृते   विद्यारम्भ  मुपक्रम्य विद्या  वसान  पर्यन्तं मध्ये यद्वक्तव्यं   तदपि चोक्तम्   ।     अतः परं   प्रारब्धावसाने   स्थूलशरीरं जहतो जीवस्य   गत्यपक्रान्ति  प्रकार  माहे  त्युत्क्रा न्तिपादमवतारयति---  प्रारब्धस्ये  ति         
 2. ननु जाग्रत्स्वप्नसुषुप्तिमूर्छाप्रसङ्गेन   वैराग्यपाद   एव मरणमपि चिन्तनीयम्, किमर्थमत्र    मरणमस्थाने चिन्त्यत इत्याशङ्क्येदमपि स्थानचिन्तनमित्युपपादयति---   वर्ण्य   इत्यादिना। अयमत्रशब्दान्वयः---यद्यपि   वैराग्यपाद   एवेद्दङ्मरणरूप  स्तनुकरणक्षोभो  ऽपि वाच्यः।   तथापि ब्रह्मज्ञस्यापि   प्राप्त  काले   मरणं   भवतीति ज्ञप्तये   फलाध्यायेऽ  नुबन्धः  । कश्चिन्मनुते बालबुद्धिः---ब्रह्मज्ञस्य महानुभावत्वान्मरणमेव नास्तीति, तत्प्रतीति निवारयितु  मत्रानुबन्ध   इति । किञ्चात्र सम्बन्धे कारणान्तरमस्तीत्याह---  तस्ये  ति । ब्रह्मज्ञ  स्योत्क्त्रान्तौ   मूर्धन्यनाड्या गमन  विशेषं कथयितुं   सर्व  साधारणो  त्क्रमणमोक्षविरोधो भवति ।  इत्यभ्पेतम्---  इति भवद्भिरितःपूर्वमङ्गीकृतं हि ।  परविदि  ---परमात्मोपासके ।   तैर्यद्यश्लेषां भवेत्  ---अग्निहोत्रादिभिस्साकं फलानुभवयोग्यताभावरूपोऽसम्बन्धो यदि भवेत् ।   परस्तात् पुण्यनिष्टा विफला---  उत्तरकालेऽग्निहोत्रादिधर्मानुष्टानं विफलमेव ।   तस्मात्---  उक्तोपपादवान् ।   धर्मोऽपि---
 अग्निहोत्रादिधर्मोऽपि ।    अर्धमक्रमतः  ---अधर्मतुल्यतया।  इह  ---ब्रह्मविदि विषये।  परित्याज्य एव---  अननुष्ठेय एव।  इत्ययुक्त  म्  ---  इति।शङ्कनमयुक्तम्।  बन्धाय न स्यात्  ---अग्निहोत्रादिधर्मो बन्धहेतुर्न भवेत्।  अग्निहोत्रादिधर्मो विद्याङ्कुरमुपचिनुते हि---  अग्निहोत्रादिवर्णाश्रमधर्मो विद्याया अङ्कूरस्थानीयामन्तः करणशुद्धिमभिर्धयति हि।विद्यानिष्पत्त्यर्थमेव तेषामनुष्ठानम्,विद्यानिष्पत्तिरूपं फलं
 न बन्धकम्,अपितु साक्षान्मोक्षहेतुरिति न पूर्वोक्तानुपपत्तिरिति भावः।
 3.अत्र पौनरुक्त्यमाशङ्क्य परिहरति---  सर्वे  ति।'  सर्वापेक्षा ' इत्यस्मिन्सूत्रे   कर्मणामङ्गभावं परजने   ह्यकथयत् अधुनापि '  अग्निहोत्रादि '  इत्यनेन तदेवाभिधी.ते तेनोभयो  रेकं   निरर्थकमिति।तर्थतद्दषयति---नेति। अत्रोभयोः प्रयोजनविशेषाभिधानेन पौनरूक्तयं परिहरति---  विद्याया इति   । तत्र हि   विद्या नैरपेक्ष्या  भिधानेन सापेक्षत्वमुक्तम् ।   तदपरिकरता   विद्याया निरङ्गत्वाभिधानं सामान्येन   प्रागपास्ता ।   अधुना पुनस्कृताश्लेषप्रसङ्गे सुकृतत्वाविशेषादग्निहोत्रादीनां परित्याज्यत्वमाशङ्क्य तदेव पुनः प्रतिषिध्यत इति न पौनरूत्तयप्रसङ्गः ।   नीतिवैषम्यसिद्धेः---  न्यायप्रवृत्तिप्रकारवै,म्यसिद्धेरित्यर्थः।।      
  4.  आरब्धकार्ये     पुण्यपापे किं विद्यायोनिशरीरासाने,उत तच्छरीरावसाने शरीरान्तरावसाने वेत्यनियमः'  इति चिन्तनात् भाष्ये सङ्गतिर्व्यक्ता । तदर्थविचारस्तु---उक्तैव प्रथमचिन्ता । तदर्थमपि विर्चायते---
 किं` तस्य तावत् ' इति वाक्यं विद्यायोनिशरीरावसानत्वमवगमयति उत तच्छरीरमतन्त्रीकृत्य प्रारब्धकर्मफलभोगावसानत्वमवगमयतीति । अत्र पूर्वपक्षं सोपपत्तिकमभिधाय तदन्यथासिद्ध्या प्रतिक्षिति---  निर्दिष्टे  ति । इत्थं किल पूर्वपक्षी मन्यते---` एष सम्प्रसादोऽस्माच्छरीरात्समुत्थायपऱञ्ज्योतिरूपसम्पद्य'  इत्यस्मिन्वाक्ये खल्वस्माच्छरीरादित्युच्यते तेन विद्यारम्भशरीरावसान एव ब्रह्म प्राप्तिः ।तेन ` यावन्न विमोक्ष्ये'  इत्यादिवाक्यं   प्रारब्धकार्यं कर्म कथय  त्येव अथापि   विदुषस्तच्छरीरान्तमेव   तत्कर्म भवति तस्मात् तस्यापि वाक्यस्य न विरोध इति ।
 तदिदं     दूषयति---  मैव  मिति । तत्र हेतुमाह---  प्रारब्धेति   ।' यावन्न विमोक्ष्ये'  इत्यादिवाक्यात्   प्रारब्धा  नां कर्मणां वैचित्र्यान्न तच्छरीरावसाने मोक्षः।अस्माच्छरीरादिति वचनं बुद्धिसिछचरमशरीरावसानपरमिति मन्तव्यम्। नन्वस्माच्छरीरादिति श्रुतिस्वारस्यं विहाय तत्रवा अन्यत्रवेत्यस्वरसार्थः किमर्थं कल्प्यत इत्याशङ्क्याह--  भूय  इति।ब्रह्मविद्यानिष्ठनामेव महर्षीणामनुक्रमादनेकजन्मसम्बन्धवजनस्य महाभारतादिषु महर्षिभिः प्रतिपादितत्वात्।विदुरोहि धर्मदेवता।एवं पुर्वमेव ब्रह्मविद्यानिष्ठानां चरमशरीरपर्यन्तं प्राब्धकर्मानुभूय तदवसाने मोक्षः।
  5.  नन्वत्रास्माच्छरीरादिति पदस्य साफल्यं सम्यबेव भवता नौक्तमित्याशङ्क्य तस्य पदस्यात्यन्तसाफल्यमस्तीति समाधातुमारभते--  नत्वि  ति।शरीरे विशेषणतया प्रयुक्त  मस्मादिति पदं वितथ  मित्याशङ्का।इदमवितथमित्याह--  नत्वि  ति।शरीरविशेषणस्यास्मादिति पदस्य तादात्विकदुरनस्थाप्रकाशनपरत्वेन   साफल्य  मस्त्येव।अनन्तगरुडविष्वक्सेनादिवदनभगवदनुभवयोग्यस्य   कारागारनिवास   इव कश्मले पुनरस्मिन्देहे निवासः।तमिमर्थं भगवानेव साक्षात्प्राहेति दर्शयति--  त्याज्यत्वे  ति। '  अनित्यमसुखं लोकमिमं '  इति ह्युच्यते भगवतैव।देहस्य त्याज्यत्वं नकेवलं भगवता गीतम्,महर्षयोऽप्याहुरित्याह--  भूतावास  मिति। '  अस्थिस्थूणं स्नायुबन्धं मांसशोणितलेपनम्।चर्मावनद्धं दुर्गन्धि पूर्णं मूत्रपुरिषयोः।।जराशोकसमाविष्टं रोगायतनमातुरम्।रजस्वलमनित्यञ्च भूतावासमिमं त्यजेत्' । इति भगवता मनुनोक्तम्।।
*4.2.1
  6.  अत्र कश्चिदनुयुङ्क्ते--नन्वेतन्नोपपद्यते भगवति सर्वसमत्वेन वर्तमाने परमकारुणिके सति कथमेतस्याधुनामुक्तिरितस्य श्वो वा परश्वो वेति तथा च सति सर्वेषामेकदैव मुक्तिस्स्यात् अथवा कादचिदपि न मुक्तिस्स्याद्ति।तदिदमाह--  सर्वे   इति।  सर्वेऽपि जीवास्समानाः,विविध  मपि   कर्मनादि  त्वेन   तुल्यम्।  कर्मणस्तुल्यत्वेऽपि भगवतो   वैषन्यादिदो  षोऽस्तीति वक्तुमपि न शक्यते। यदि वैषम्यनैर्घृण्यादिनिवारक  शास्त्रभङ्ग  स्स्यात्।अतो मुक्तौ कस्यचित्पूर्वं कस्यचिदुपरिष्ठादिति वैषम्यं न स्यादेवेति।अय  मनुयोगोऽ  त्यन्त  मल्पसार   एव।एवातन्तं कालमनेकविधन्यायश्रवणपरिक्त्रिमचेतसस्तु भवतः कोऽयमनुयोग इत्यपहासेनाह--  अल्पसार   इति।अल्पसारत्वमेव प्रकटयति--  चित्र   इति।  कर्मप्रवाहे   विचित्रे सति फलकालविभागस्सर्वैरपि तान्त्रिकैराश्रीयते।कश्चिदधुना चतुर्मुखपदं प्राप्नोति,पुर्वमेव कश्चित्,कश्चित्पुनश्चिरकालानन्तरं प्राप्स्यतीति सोऽयं विभागः केन कारनेण।एवं स्वर्गनरकादिप्राप्तावप्यनुयोज्यम्।अननुयोज्यैवेयमनादिकर्मप्रवाहवैचित्री प्रमाणप्रतिपन्नेति चेत् तर्हि कालभेदेन 
 मुमुक्षुत्वसिद्धावपि तदेवाननुयोज्यत्तत्वेन प्रयोज्यमिति मुकीभवन्तु भवन्त इति।।
*4.2.2
  7.  चतुर्थाद्यपादाधिकरणानां प्राधानार्थभेदान् परिगणयति-   आवर्त्ये  ति।  असकृतदावर्त्याब्रह्मविद्ये  त्याद्याधिकरणार्थः    अह  मित्यनुसन्धानं कर्तव्यमित्यनन्तराधिकरणे निर्णीतम्।तृतीये पुनः प्रंतीकोपासने नाहमितिबुद्धिः कर्तव्येत्यभिहीतम्।चतूर्थे   कर्माङ्गे  ष्वादित्यादिमतिः कर्तव्येति।पञ्चमे त्वासनसहितस्य   प्रणधिः।
  षष्ठे प्रत्यह  मनुसन्धानम्।सप्तमाष्टमयोः पुनरुत्तरपुर्वपुण्यापापयोरश्लेषविनाशौ।नवमे तु   तयोः   पपण्यपापयोरारह्धकार्ये एव भोग्यताम्।दशमे वर्णाश्रमधर्मयोरवश्यानुष्ठेयत्वम्।चरमाधिकरणे प्रारब्धकर्मावसाने   मोक्ष इति कथित  मिदर्थचातम्।।
*4.2.3
  8.  पूर्वोक्ताध्यायद्वयार्थानुवादपूर्वकं चतुर्थाध्यायद्वितीयपादारम्भे सङ्गतिमाह--  नित्यत्वे  ति।प्रथमाध्याये परतत्वप्रतिपादनं कृतम्।  नितियत्वज्ञत्वपबर्वैजीवतमपि द्वितीयाध्याये   निपुणमभीहितम्। तृतीयाध्याये वैराग्यपादे जगदटवीमहाजाङ्घिकस्य जीवस्य दुःखमपि प्रोक्तम्।शिष्टे च शास्त्रमंशे पूर्वं प्रवृत्ते विद्यारम्बाद्य उपक्रम्य विद्यावासनपर्यन्तं मध्ये यद्वक्तव्यं तदपि चोक्तम्। अतः परं   प्रारब्धावसाने   स्थूलशरीरं जहतो जीवस्य गत्युपक्पाव्ातिप्रकारमाहेत्युत्क्रान्तिपादमवतारयन्ति- प्रारब्धस्यस्येति।।
*4.2.4
  9.  ननु जाग्रत्स्वप्नसुषुप्तिमूर्छाप्रसङ्गेन   वैराग्यपाद   एव मरणमपि चिन्तनीयं किमर्थमत्र मरणमस्थाने चिन्त्यत इत्याशङ्क्येदमपि स्थानचिन्तनमितियुपपादयति--   वर्ण्ये   इत्यादीना। अयमत्र शब्दान्वयः-यद्यपि
  वैराग्यपाद   एवेदृङ्मरणरूपस्तनुकरणगणक्षोभोपि वाच्यः।तथापि   ब्रह्मज्ञस्यापि प्राप्त काले मरणं भवतीति ज्ञप्तये फलाध्यायेऽनुबन्धः।   कश्चिन्मनुते     बालबुद्धिः-- ब्रह्मस्य महानुभावत्वान्मरणमेव नास्तीति, तत्प्रतीतिं निवारयितुमत्रानुबन्ध इति। किञ्चात्र सम्बन्धे कारणान्तरमस्तीत्याह-  तस्येति।   ब्रह्मज्ञसियोत्क्रान्तौ मूर्धन्यनाड्या गमनाविशेषं   कथयितुं सर्वसाधारणोत्क्रमण   कथनम्। ननु फलपादे दुःखात्मकं मरणं वक्तव्यमेव न भवतीत्याशङ्क्यमानस्य ब्रह्मविदां तस्य मरणस्य सुखात्मकत्वमेवेत्याह--मध्य इति। विद्याफलानामुत्तरपूर्वाधाशलेषविनाशर्चिरादिगमनब्रह्मप्राप्तीनां मध्ये मरणमपि वदन् सू़त्रकारो ब्रह्मविन्मरणस्य फलकोटिनिवेशात् सुखात्मकमेव तस्याहेत्यर्थः।।
*4.2.5
  10.  अस्मिन्पादे " मनसि करणग्रामं प्राणे मनः पुरुषे च तं झटिति घटयन्भूतेष्वेनं परे च तमात्मनि। स्वविदविदुषोरित्थं साधारणे सरणेरेमुखे नयति परतो नाडीभेदैयथोचितमीश्वरः।।"  इति नियतोत्क्रमणं भवद्भिरेवान्यत्रोक्तम्,किमनेन नियमेन तच्चिन्तनेन वा?  यथाकथ़ञ्चिदुत्क्रान्तस्यापि ब्रह्मविद्यामाहात्म्यान्नडीविशेषप्कप्राप्तिरर्चिरादिमार्गेणगमणञ्च स्यादित्याशङ्क्य तन्नेत्याह--वृत्तिरिति।
 अयमर्थः -- वागादिवृत्तिरिति पूर्वपक्षिणोक्तं, वागादिरितिसिद्धान्तिना, तथा क्रमान्तरेण सम्पत्तिरिति पूर्वपक्षिणोक्तम्।' मनसि करणग्रामम् '  अत्यक्तप्रकारेण नियमेणैव सम्पत्तिरिति सिद्धान्तिना। किमनेन प्रकारविशेषनियमनेन येनकेनापि प्रकारेणोत्क्रान्तिस्स्यात्।ननूत्क्रान्तिविशेषचिन्तनेन फलविशेषसिद्धस्स्यादिति सिद्धान्त्यभिप्रायमाशङ््क्य तदपि नेत्याह-नहीति।तमिमं पूर्वपक्षं प्रतिक्षिपति-
 नेति। प्रतिक्षेपमेवोपपादयति--   सम्पत्तीति  । श्रुतिरेव ह्यस्माकमर्थतत्त्वे प्रामाणम्।अनुसन्धेयविशेष च तदेव
 तथा प्रामाणम्। आम्नातश्च नियमेनानुक्रमः। नच तस्य नैरर्थक्यं वक्तुं युज्यते।तेन  श्रुतिप्रतिपन्नस्य नैरर्थक्यपरिहारार्थं यथा श्रुतमेव सर्वं ग्राह्यम्।तथैव तच्चिन्तनीयमिति गतिचिन्चनादिकं कर्तव्यमिति 
' नैते सृती पार्थ जानन्' इति भगवतैवोक्तम्। तद्गतिचिन्तनकथनमुत्क्रान्तिचिन्तनस्याप्युपलक्षणं गत्युपक्रमत्वादुत्क्रान्तेः। ईदृक्क्रमनियतियुतं सम्पत्त्याम्नानमपार्थमिति वक्तुं न युज्यते इत्यन्वयः।
 उक्तमर्थं निगमयति-तस्मादिति। तच्चिन्तनम् उत्क्रान्तिचिन्तनम्। विद्याया   उपकुरुत इति यर्थाहं   यथाप्रामाणञ्च स्थाप्यत इति।।
  12.   एव मुत्क्रमणादिवचनस्य मृषावादिप्रवृत्तिनिराकरणं विशेषप्रयोजनमिति दर्शयति--जीवमिति।   जिवो नत्यमुक्त   इति साङ्ख्यामृषावादिनश्च प्राहुः। तत्र मृषावादिनो जीवन्मुक्तिमपि चाहुः। तत्त्वज्ञाने सम्पन्ने जीवत एव मुक्तिरिति। अनयोरर्द्वयोरपि पक्षयोर्निराकरणोर्थं तत्तज्जल्पसङ्घातोपजापप्रतलितनिगमग्रामस्य 
 सङ्क्षोभशान्त्यै च प्रारब्धकार्य कर्म विदुषिच फलवत् प्रायणमुत्क्रमण़ञ्च द्वयोविदब्रह्मविदोरपि तुल्यमितियुक्त्वा 
 ब्रह्मगत्यै ब्रह्मप्राप्त्यै ब्रह्मनाडीप्रवेशप्रभृति ब्रह्मविदस्समधिकमिति सूत्रकारः वक्ष्यति इत्यन्वयः।।
  13.  योगिनो भाविचिन्ता कर्तव्या चेत् पुत्रादिषु नियमनादिकमपि भावित्वाच्चिन्तनीयमित्याशङ्क्य सर्वं भावि न चिन्त्यम्,  यावन्मात्रं चिन्त्यत्वेन भगवद्गीताषूक्तं तावदेव चिन्त्यमित्याह--आयुरिति। अयमर्थः---  बहुभिरनिष्टै  र्निमित्तविशेषैरात्मन   आयुस्सीमां   मरणं   प्रेक्ष्ये योगी यत्   कर्म तदुचितं   मध्ये कुर्यात् यच्च   पुत्रप्रभृतिषु भावि कृत्याकृत्यनियमनं कुर्यत्   तन्न तर्क्यम्--  नहि तच्चिन्तनीयम्।इति तस्यात्रनुक्तिरेव। नहि योगिनः भावि सर्वं कार्यं दृष्टमड़ृष्टं वा चिन्तनीयमिति प्रमाणमस्ति। किं तर्हि चिन्तनीयमित्याशङ्क्य चिन्त्यविशेषमाह-   गीतादिष्विति। भगवद्गीतादिष्वन्त्यकाले   कर्तव्यतया   यत् चिन्तनमगणि तदपि   पूर्वसिद्ध  योगप्रकारे तच्चत्प्राप्यानुरूपे नियत  मेव भवती  ति यथापूर्वधीरत्र भाव्या   उपक्रान्तयोगस्याविच्छेदेनानुसन्धानमत्र भाव्यमित्यर्थः। अन्त्यकाले चिन्त्यं सर्वं भगवद्घीतादिषेवेव विस्तरेण द्रष्टव्यम्।।
  14.   स्थूलशरीरस्थितिसमये यद्विद्याफलं तदुक्तम् अधुना तद्विनशयदवस्थायां गत्युपक्रमे यतफलं तच्चिन्त्यत इति पादसङ्गतिः। अत्रोत्क्रान्त्युपक्रमकथनात्प्रथमाधिकरणसङ्गतिश्च भवति। तदर्थविचारस्तु-- किमियं सम्पत्तिर्वाग्वृत्तिविषया उत वाक्स्वरूपविषयेति प्रथमो विचारः। तदर्थं विचार्यते- किं वाक्शब्दस्य मुख्यार्थपरिग्रह उपपन्नो नेति। किमियं सम्पत्तिर्लयरूपा उत व्यापारनिवृत्तिपूर्वकसंयोगरूपेति। इन्द्रियान्तरसम्पत्तिवचनं किं लयपरत्वेऽप्युपपद्यते उत संयोगपरत्व इति। अत्र पूर्वपक्ष्यभिप्रायमनुवदति--   कर्मेपि।   अयमर्थः-- कर्मेन्द्रियवर्गो ज्ञानेन्द्रियवर्गश्च मनइन्द्रिये   विलयं न याति।   तत्र हेतुमाह--   अतत्सम्भवत्वादिति।   नहीन्द्रियाणि मनसस्सम्भवन्ति येन विलयो मनसि वक्तुं शक्यते। तर्हि कस्य सम्पत्तिरुच्यत इत्याशङ्क्येन्द्रियवृत्तेरेव, तस्या मनोऽधीनत्वान्मनसि विलयो वक्तुं शक्यत इति वदति-- तद्वृत्तेरिति। तेन सम्पत्तिशब्दो वाग्वृत्तेरुपरतिमेवाहेति मन्तव्यम्। एतत्प्रतिक्षिपति-- इत्येतदिति। अत्र हेतुमाह-- तदुभयेति। वाग्वृत्तिविलये वागिन्द्रिय  विलयेच चोद्यं   समानम्, परिहारेऽपि समान एव। तथा च यत्रोभयोस्समो दोष इति न्यायविषय इत्यर्थः। यथा वाचो मनः प्रकृतित्वाभावात् सम्पत्तिर्वक्तुं न शक्यते, तथा वाग्वृत्तेरपि मनःप्रकृतित्वाभावात् सम्पत्तिवचनं न घटते यथा कथंचित् समाधानमुभयत्रापि समानम्। तर्हि पक्षद्वयेऽपि गुणदोषसाम्ये किमेकः पक्षः परिगृह्यते कथं वा तस्मिन्पक्षे सम्पत्तिशब्दस्यस्यौचित्यमित्याशङ्क्याह--सम्त्तिरिति।सम्पत्तिशब्दो धातूपसर्गाभ्यां सम्बन्धमेवाह।सम्बन्धस्य वगीन्धर्स्य  मनइन्द्रियेन सम्भवत्येव। अस्मिन्पक्षे विशेषहेतुमाह-- करणेति।वाक्शब्दो वागिन्द्रियस्य मुख्य एव तद्वृत्तौ तद्धर्मत्वादौपचारिकः।तेन वाक्शब्दमुक्यत्वसिद्ध्यर्थमस्मत्पक्ष एव संग्राह्य इति भावः।।
*4.2.6
  15.   '  वाङ्मनसि सम्पद्यते मनः प्राणे '  इति श्रुत्यनुक्रमेण चिन्तनात् सङ्गतिर्विशदा। तदर्थविचारस्तु-- किमत्र मनसो लय उच्यत उत संयोगः। किमत्र '  प्राणः '  इत्यपां निर्देश उत प्राणस्यैव। '  आपोमयः '  इति वाक्ये किं प्रकृतिविकृतिभावपरमुताप्यायनपरम्। अत्र पूर्वपक्षी मन्यते-- अन्नस्येति। '  आपोमयः प्राणः '  इति वाक्येऽप्राणयोः  प्रकृतिविकृतिभावसम्भवात् प्राणप्रकृतिभूते जले मनसो लयोस्तु जलं तस्य प्रकृतिः, अन्नञ्च मनसः प्रकृतिः ;  '  अन्नमयं हि सोम्य मनः '  इति वचनात् तस्मान्मनसो '  मनः प्राणे'  इति प्राणप्रकृतौ जले लय उच्यत इति। तमिमं पक्षं प्रतिक्षिपति-- मैवमिति। तत्र हेतुमाह-- तत्तदिति। 
'  अन्नमयं हि सोम्य मनः '  इति न मनसोऽन्नप्रकृतित्वमुच्यते किन्त्वन्नाप्यायितत्वम्। तेन प्रकृतिविकृतिभावप्रसङ्गाभावात् सम्पत्तिशब्देन न प्रलयाभिधानम्। तदिदमाह--तत्तदिति। तर्हि किमुच्यत इत्याशङ्क्याह-प्राग्वदिति। पूर्वं '  वाङ्मनसि सम्पद्यते '  इति सप्तम्या संश्लेषमात्रमुक्तं तद्वदत्रापि। तत्कथमित्यत्राह-- तत इह हीति। पूर्वं यथा '  वाङ्मनसि '  इति सप्तम्या संश्लेषनिर्देशस्तथा इह हि मनः प्राण इति सप्तम्या संश्लेष एव निर्दिश्यते उपक्रमभङ्गस्यान्याय्यत्वादिति।।
  16.    '  मनः प्राणे प्राणस्तेजसि इत्यनुक्रमवचनात् श्रुतिक्रमानुसारेण सङ्गतिस्स्फुटा। तदर्थवीचारस्तु-- किं प्राणस्तेजसि सम्पद्यते उत जीवे। किं '  प्राणस्तेजसि '  इति वाक्यं जीवसम्पत्तिपूर्वकतेजस्सम्पत्तिपरमुत 
 केवलतेजःसम्पत्तिपरम्। जीवसम्पत्तिपूर्वकतेजस्सम्पत्तिपरत्वे
'  प्राणस्तेजसि '  इति वाक्यस्वारस्यं किं हीयते नेति। अत्रैवं पूर्वपक्षी मन्यते-- एकादशाक्षसहितस्य प्राणस्य तेजसि संश्लेषस्य साक्षाच्छ्रुतत्वात् मध्ये नात्मनि सम्पत्तिरिति। तदिदमाह-- प्राण इति।   सैकादशाक्षः प्राणस्तदनु तेजस्येव निविशते।   तत्र हेतुमाह-- इत्थं श्रुतत्वादिति। यथैव श्रूयते तथैव स्वीकर्तव्यमिति हि नीतिविदां मर्यादा। मध्ये पुनरात्मप्राप्तिक्लृप्तौ श्रुतहानं स्यादित्याह-- मध्य इति। अत्रोत्तरम्-- नेति। तत्र हेतुमाह--   आत्मयोगस्य चोक्त  रिति। यदि तेजस्येव योगश्श्रूयेत तदा भवदुक्ता प्रक्रिया स्वीक्रियेत मध्ये पुनरात्मयोगोऽपि ' एवमेवेममात्मानमन्तकाले सर्वे प्राणा अभिसमायन्ति '  इति श्रुत्यैव साक्षादभिधीयते। तेन द्वयोरपि कार्ययोश्श्रवणस्य श्रुतत्वेनाविशेशादविरोधेन निर्वाहः कर्तव्य इति।
 कथमविरोध इत्यत्राह--   प्राणस्ये  ति।   स्वाप्तजीवे   स्वसम्बद्धजीवे   निजतनोरुद्धृतैर्भूतसूक्ष्मैस्सह मिलति   सति प्राणस्य   तेजः प्राप्तिश्च गङ्गानिपतितयमुनासागरप्राप्ति  न्यायेन परम्परया स्यात् नपुनर्गङ्गासागरप्राप्तिन्यायेन साक्षात्प्राप्तिः। अयमर्थः-- सर्वेन्द्रियसहितः प्राणो जीवं प्राप्य जीवेन सह तेजसि सम्पद्यत इति प्रमाणद्वयोविरोधाय संग्राह्यमिति।।
*4.2.7
  17.   '  प्राणस्तेजसि '  इति प्राणस्य तेजसि सम्पत्तिरुक्ता सा सम्पत्तिः किं तेजोमात्रे उत सर्वेष्वपि भूतेष्विति चिन्त्यत इति सङ्गतिः। तदर्थविचारस्तु-- किं भूतान्तरसंसृष्टतेजस्संयोग उत तेजोमात्रसंयोग इति।किं तेजश्शब्दस्तेजोमात्रपर उत संसृष्टपर इति । किं पृथिवी मय  आपोमय इत्यादिवाक्यं युगपदनेकभूतसंसर्गं दर्शयति नेति । किं त्रिवृत्कृरणश्रुतिः पञ्चीकरणस्मृतिश्च संहतानामेव कार्यसामर्थ्यं दर्शयतो नेति।अत्र पूर्वपक्षी ' तेजसि सम्पद्यते' इति प्रत्येकं तेजस एवोपादानात् तेजस्येव सम्पत्तिरस्त्वित्याह--  तेजसीति। युक्तश्श्रिततनुभृत् अन   इति प्राण उच्यते उपसर्गाणां धातुलीनार्थद्योतकत्वात्। आश्रितजीवः प्राणः तेजस्येव सम्बद्धोऽस्त्वित्यर्थः। अत्र  हेतुमाह--   तेजसी  ति।
 छत्रिन्यायेन तेजोव्यतिरिक्तानामप्युपादानं स्यादितेयाशङ्क्य नेत्याह--   छत्रिन्याय   इति। तत्र ह्यच्छत्रिणामपि गमनस्य प्रत्यक्षोपलम्भाल्लक्षणया सर्वेषामपुयपादानाम्। अत्र पुनस्तेजोव्यतिरिक्तसद्भावे
 प्रमाणाभावात् कथं तन्न्याय इति। इमं पक्षं प्रतिक्षिपति-- नेति। तत्र हेतुमाह--   तथान्य  त्रेति। ' पृथिवीमय आपोमयस्तेजामयः'  इति जीवस्य संचरतस्सर्वभूतमयत्वश्रुतेरित्यर्थः। अत्र '  तासां त्रिवृतं त्रिवृतमेकैकां करवाणि '  इति त्रिवृत्करणश्रुतिमपि प्रमाणयति--   विश्वारम्भाये  ति। सूत्रकारोऽपूममर्थं प्राहेति दर्शयति--   प्राचुर्या  दिति। '  त्र्यांत्मकत्वात्तु भूयस्त्वात् '  इति सूत्रेणेत्यर्थः। तेनैकस्य भूतस्य कार्यकरत्वाभावाद् भूतान्तरसंसृष्टे तेजसि प्राणस्यसम्पद्यत इत्यवगन्तव्यमिति। अत्र पञ्चीकरणोपादानां पञ्चीकृतपञ्चभूतानामप्युपलक्षणम्। लोके हि देहाद्यारम्भो न पञ्चीकृतपञ्चभूतमात्रेण अपितु पञ्चीकृतपञ्चभूतोपादानेनेति स्फुटतरमुपलभ्यते।।
*4.2.8
  18.   इयमुत्क्रान्तिः किं विद्वदविदुषोस्समाना उताविदुष एवेति चिन्त्यत इति सङ्गतिः। तदर्थविचारस्तु- '  तयोर्ध्वमायन् '  इति श्रुतिः किं विदुष उत्क्रान्तिमवगमयति नेति। किमेषा श्रुतिरिहामृतत्वश्रुत्युत्क्रान्तिनिषेधश्रुतिभ्यां व्यावहन्ते नेतिः।अमृतत्वं किमुत्तरपूर्वाघाश्लेषविनीशरूपमुत सर्वबन्धमोक्षरूपम्।निषिध्यमानाचोत्क्रान्तिश्शरीरपादाना, उतात्मापादाना।अत्र पूर्वपक्षमारचयति--  अत्रे  ति। ' तमेवं विद्वा  नमृत इह भवति '  इत्यागमात् ब्रह्मनिष्ठ   इहामृतो भवतीति   तस्य नोत्क्रान्तिर्युक्ता।   तदेतत्प्रतिक्षिपति--  अस  दिति।असत्वे हेतुमाह--  सगुणे  ति। अयमर्थः-- मोक्षस्य द्वैविद्ये सति हि गत्यादिवाक्यमन्यार्थकमिति वक्तुं शक्यते । नपुनद्वैविद्यम्। सगुणब्रह्मव्यतिक्ते ब्रहमणितत्प्राप्तौ च प्रमा
 णाभावात्। तेन  मुक्तिश्चेत्सगुणैव। निर्गुणा मुक्तिरिति निर्गुणानामेव प्रवादः। ' सोऽश्नुते सर्वान्कामान्सह'
 इति प्राप्यतया निरिदिश्यते। निर्गुणं तु न श्रूयते नानुसन्धीयते नापि प्राप्यत इति निर्गुणमुक्तिपरिक्लूप्तिरप्रामाणिकत्वादपहास्येत्यभिधीयते। तदिदमाह--   सुगुणेति  । उपपादितमर्थं निगमयति-   त्समा  दिति। इहामृतो भवतीत्यनेन   तादृशी तदृशोक्ता   साक्षान्मुक्तिसदृशी काचिन्मुक्तिदशोक्ता। 
 उत्तरपूर्वाधाश्लेषविनाशरुपावकस्थोक्तेत्य्थः।।
  19.   अत्र कश्चिच्चोदयति-- निश्शेषमपि स्थूलदेहावसाने गलितमेव तस््माद्भोगाभावाद् भूतसूक्ष्मपरिष्वङ्गेण गमनमनर्थकमेव।ननु देहाभावे कथं गमनं स्यादिति न चोदिनीयम् अणुस्वरूपस्य जीवस्य देहाभावेऽपि गमनं युज्यत एवेत्याह---  अणुतयानिश्चितस्ये  ति।अणोर्जीवस्य स्वभावतः क्रियावत्त्वात् सूक्ष्मदेहानुवृत्तिमन्तरेणापि गतिस्सम्भवत्येव। तर्हि मार्गे चन्द्रसंवादश्श्रूयते तत्कथं शरीरविधुरस्येत्याशङ्क्य तत्राप्यन्थासिद्धिमाह---  मार्ग   इति।अयं भावः-चन्द्रलोकपर्यन्तं स्वरूपेण गत्वा तत्र कञ्चिद्देहमपूर्वं परिगृह्य चन्द्रेण संवदेत इति   एवमनुयोगे   तत्रोत्तरत्वेन   कृत्स्नाविद्यानिवृत्तिः   परञ्ज्योतिरुपसम्पद्य समनन्तरमुत्पद्यत   इत्यादि वाच्यम्  ।अयमर्थः---देहादुत्क्रान्तस्य          परञ्ज्योतिरुपसम्पन्नस्य पश्चादेव कृत्स्नाविद्यानिवृत्तिः।तेन गमनमपेक्षितम्।तच्च गमनं मार्गविशेषेण मध्ये संवादादिकं कृत्वेति श्रत्यैव स्पष्टमभिधानाद्विग्रहवत एवेति स्पष्टमवलोक्यते।न च मध्ये विग्रहं परिगृह्य संवादान् करोतीति वाच्यम्-तत्रतत्रापूर्वविग्रहपरिकल्पानायां कल्पनागौरवमापद्येत।अतः पूर्वशरीरावयवैस्सानुहन्धैरेव विग्रहान् देशाविशेषप्राप्तिपर्यन्तं गच्छतीति वक्तुमेव यक्तम्।तस्माद् भूतसूक्ष्मैः पविष्वक्त एव गच्छति, भूतसूक्ष्मपरिष्वङ्गस्यैव देहत्वात् तेनैव देहेनार्चिरादिमार्गगमनम्,अन्तरा व्यवहारः, तत्तदर्चिरादिदेवताविषयगमनम्,तैरतिवहनमित्यादिकं सर्वं सशरीरस्यैव युज्यते।न पुनरत्र परिस्पन्दमात्रं गमनमित्युंच्यते अपितु क्रियाविशेषः।मार्गविशेषेण सशरीरस्यैव देशविशेषप्राप्तेरभिधानात्।।                      
  	69.  अत्र किं सूक्ष्मशरीरमित्युच्यत इति शिष्यानुयोगे साङ्ख्योक्तपक्रियामनूद्य तस्याः प्रमाणमूल्त्वाभावात् स्वाभिमतमर्थं ततः प्रकटयति-  कल्पादा  विति।इयं किल साङ्ख्यप्रक्रिया--  कल्पादौ भूतसूक्ष्मप्रभृतिभिरुतं   शरीरं   कल्पान्त  वि  नाश्यम्।  तच्च   प्रत्येकं प्राणिभेद नियतम्, अनियतस्थूलदेहानुयानि।  स्थूलानि शरीराणि देवतिर्यङ्मनुष्यादीनां कर्मानुरूपमनियतानि।सूक्ष्मशरीरं तु कल्पादिमारभ्य कलापावसानपर्यन्तं सर्वेष्वपि श्थूलशरीरेष्वेकमेवावतिष्ठते अनुवर्तते तदिदमनुयायीत्युच्यते।तच्च लिङ्गशरीरमिति चोच्यते।तत्स्वरूपं दृष्टान्तेन दर्शयति--  भस्रिके  ति। भस्रिकान्तर्निहतकृत्रिमपुत्रिकावदवतिष्ठत इति हि   साङ्ख्यैः प्रगतीम्।  अयं तु साङ्ख्यपक्षः प्रमाणविशेषादर्शनात् परिकल्पनामात्रे परिगृहीतः ।सर्वप्रमाणानुकूलं स्वाभिमतं प्रकारान्रमाह--  सुक्ष्मांश   इति।उत्तरदेहपरिग्रहार्थं पूर्वदेहान्निष्क्रान्तः पञ्चभूतसुक्ष्मांशसमुदायविशेष एव सूक्ष्मशरीतमित्युच्यच इति।।
*4.2.9
  20.  अत्र जीवन्मुक्तिवादी पुनरुत्क्रमणवार्तामसहमानः प्रत्यवतिष्ठते--  तत्त्वज्ञानेनाति।  तत्त्वमसायादिवाक्यदन्यतत्त्वाज्ञानेन पूर्वमेव संसारो गलत्येव न पुनरुत्क्रमणेन संसारो गलति तेन तत्त्वविदामुत्क्रान्तिवचनमनर्थकमेवेति। तदिदमसारमित्याह--
  असार  मिति।असारत्वमेवोपपादयति--  माते  ति।  जीवत   इति संसारबन्धः उभयस्याप्येकदैकनिष्ठंत्ववचनं मम माता वन्ध्येति वचनवदसम्बद्धमेव।व्याहितमेवानिष्टप्रसङ्गपूर्वकं दर्शयति--  मुक्त  श्चेदिति।जीवन्मुक्त इति भवता कथ्यमानो     मुक्तश्चेत्तत्त्वबोधमात्रेण   तदा तत्परं नैष दःख्येत   तत उत्तरस्मिन्काले स पुरुषो न दःख्येत।दृश्यते हि जीवन्मुक्तत्वेन भवता व्यवह्रियमाणानां भावत्कानां देहानुबन्धिक्षुत्पिपासाक्रोधादिमूलं दःखम्।तर्हि तदा तेषां दुःखं मिथ्येति वदाम इति चेत् तन््न पूर्वमेव तेषां दुःखस्य मिथ्यात्वात्।तेन पूर्वोत्तरकालयोर्न वैषम्यमित्यर्थः।तदिदमाह--  कथ्ये  ति।सर्वदापि दुःखं मिथ्येति हि भवतां सिद्धान्तः।मिथ्याभूतं तदेव दुःखं संसार इति च भवतोच्यते।तेन संसारतो न मुक्तिरिति।। 
*4.2.10
  	21.  ननु यदुत्क्रान्तिसाम्यमुक्तं तन्नास्ति विद्वदविदुषोरुत्क्रान्तिर्विशेषस्यैव भगवताभिधानात् ' यं यं वापि स्मरन्भावं त्यजत्यन्ते कलेबरम् '  तस्मात्कथमुत्क्रान्तिस्समानेत्युच्यते।तदिदमाह--  यं य  मिति। अयमन्वयः--  यं यं भावं स्मरन्तो देहिन इदं वपुर्जहति तं तं   भावं   यान्ती  ति विषमस्व भावैवोत्क्रान्तिरुच्यते   तस्मादुत्क्रान्तिसाम्यं न घटते।  तदिदं प्रतिक्षिपति--  तन्ने  ति।तत्र हेतुमाह--  तन्मात्रसाम्या  दिति।अयमर्थः--कर्मानुरूपमत्क्रान्तिविशेषोऽस्तु नाम अथापि देहादुत्क्रान्तिमित्येतावन्मात्रं तुल्यमित्युक्तमस्माभिरिति।तर्ह्यन्तिमप्रत्यये वैषम्यमङ्गीकृतं भवता तत्कथमित्याशङ्कय प्रतिबन्ध्या परिहरति--  विद्ये  ति।सद्विद्यादहरविद्यादौ वेद्याकारभेदाद्भेदौऽस्ति। अथापि ब्रह्मविद्येति सामान्याद् लिद्यैक्यमप्यस्ति।एवमत्राप्युत्क्रमणमेकमेव।अथापि तत्तद्भावनाविशेषाद् भेदोऽस्तीति न 
 कश्चिद्विरोधः।उक्तमर्थं लोकदृष्टप्रक्रिया स्थापयति--  किञ्चि  दिति।एकदेश  साधर्म्यवादे सर्वथा  साम्य  सिद्धिर्न च नियतिमती न   सिद्ध्यतीत्यर्थः।साधर्म्यवैधर्म्ययोः प्रमाणानुसारेण लोकवेदयोः प्रलिद्धत्वादिति। साधर्म्यवैधर्म्योः प्रमाणानुसारेण लोकवेदयोः प्रसिद्धत्वादिति। अयमाशयः-वाजसनेके' न तस्य प्राणा उत्क्रमन्ति ' इत्यध्यात्मविदि प्रणोत्क्रमणनिषेधादुत्क्रमणमविद्वविषयमिति यदुक्तं तत्तत्रैव स्थलान्तरे ' न तस्मात्प्राणा उत्क्रामन्ति'  इति जीवात्प्रणोत्क्रान्तिनिषेधेन दत्तोत्तरमिति भष्य एव सुख्य्क्तमुपपादितम्। तस्मादस्माभिर्नात्र वक्तव्यं कॢञ्चिदवशिष्यते । अन्तेवासिभिरधिकरणचिन्तनमेव नियमेव कर्तव्यम्। तेन प्राणसहितो वाद्वानपि मूर्धन्यनाड्योत्क्रम्यार्चिरादिना मार्गेन गच्छतीत्ययमेव शारीरकशास्त्रनिर्णयः।। 
  	22.  अत्रावान्तरसङ्गतिर्भष्ये मुव्यक्ता ' सकरणग्रामः सपराणः करणाध्यक्षः प्रत्यगात्मा उत्क्रान्तिवेलायां तेजःप्रभृतिभबतसूक्ष्मेषु सम्पद्यत इत्युक्तम्। सैषा सम्पत्तिर्विदुषा न विद्यत इत्याशहङ्क्य परिहृतम्। तानि पुनर्जीवपरिपरिष्वक्तानि भतसूक्ष्माणि किं याथाकर्म यथाविद्यञ्च स्वकार्याय गच्छन्ति उत परमात्मनि सम्पद्यत इति विशये'  इति। तदर्थविचारस्तु- किं तेजश्शब्दनिर्दिष्टानि भूतानि यथा कर्म
 यथाविद्यञ्च गच्छन्ति उत परमात्मनि संपद्यन्ते। किमत्र परदेवताशब्दो गन्तव्यस्थानवस्थपरमात्मपरः उतातदवस्थपरमात्मपरः इति। किमत्र सम्पत्तौ प्रयोजनं संभावति नेति । ननु पूर्वं जीवोत्क्रान्ति मुक्त्वा तदनन्तरं भूतोत्क्रान्तिमुक्त्वा पश्चाद्विदुष उत्क्रान्तिनिषेधपरिहारः किमिति नोच्यत इत्यत्राह-   जीवेति।
 अयमर्थः---सामान्येन   जीवोत्क्रान्ति  मुक्तवा जीवविशेषभूतविदुषामुक्रान्तिर्नास्तीत्याशङ्क्य तेषामप्युत्क्रान्तिरस्तीति कथने सङ्गत्यौचित्यातिशयोऽस्ति। जीवोत्क्रान्तिसमनन्तरं भूतोत्क्रान्तिमुक्तवा पश्चाद्विदुष उत्क्रान्तिनिषेधपरिहारकथने   सङ्गतिः कथ़ञ्चिदेव स्यात्  ।   तस्मा  त्कारणा  दयं   विद्वदविद्वत्  साधारणोऽपि हार्दयोगस्तत उपरि स्थाप्यते   विदुष उत्क्रान्तिस्थापनादुपरि स्थाप्यत इति।   साधारणोऽपी  ति---' वाङ्मनसि सम्पद्यते'  इत्यादिवद् हार्दयोगोऽपि विद्वदविद्वत्साधारणोऽपीति सङ्गति विशेषेण विदुष उत्क्रान्तिस्थापनानन्तरं कथ्यत इतीममर्थं प्रकाशयितुमपिशब्दः। तर्हि हार्दयोगे तुल्ये नाड्योऽपि तुल्याः स्यरित्याशङ्क्य नेत्याह---  अतुल्या   इति। अतुल्यत्वे कारणमाह---  प्राप्ये  ति। हार्दयोगस्य तुल्यत्वे कारणमाह---  सरणिमुखतये  ति। अयमर्थः-हार्दयोगस्सरणिमुखं तद्विद्वदविद्वत्तुल्यमेव।ततः उपरि सरणयो नाड्यस्ता विभक्ताः। यथैकेन द्वारेण निष्क्रान्तानां बहुनां मार्गभेदेन नानादेशगमनम्, एवमेकस्माद् हार्दस्थानान्नानाडीमार्गेण स्वकर्मानुरूपं तत्तन्नानादेशगमनं जायत इति।।
*4.2.11
  	23.   अत्र हार्दप्राप्तौ प्रयोजनाभावाद् यथाकर्म यथाविद्यं गमनमेवास्तु किमनया निरर्थिकया हार्दप्राप्तयेत्याशङ्क्य तत्प्राप्तौ प्रयोजनविशेषमाह-  प्राप्तु  मिति। अममन्वयः-  भोगापवर्गौ प्राप्तु प्राप्तसूक्ष्मस्वदेहे तनुभृति   जीवे   प्रयति   सति   श्रियहृदयसुषौ   श्रितहृदयाकाशायां   परस्यां देवतायां स  म्पत्या   किं   फलं स्यात् अतस्सम्पत्तिरेव नास्ति।   आतः-  एतस्मात्कारणात्।   तेजः परस्यां   देवतायामिति वचनं   चिरघटिते   सर्वदासंघटिते परमात्मनि   सिद्धानुवाद   एव। नपुनरपूर्वं संघटनं किञ्चिदत्रास्ति निष्फलत्वादिति। तदिदं प्रतिपक्षति-  मैव  मिति। प्रतिक्षेपमेवोपपादयति---  मानानुसारा  दिति। प्रमाणसिद्धेऽर्थे हि प्रमाणनुसारात् प्रयोजनमेव परिकल्प्म्। नपुनरापाततः प्रयोजनादर्शनात् प्रमाणसिद्धोऽर्थः परित्याज्य इति नीतिविदां मर्यादा। किमत्र तर्हि प्रयोजनमित्याशङ्क्याह-  परम   इति। परमात्मनि संक्र  मश्श्रान्तिशान्त्यै   देहादुत्क्रान्तिमये जायते श्रान्तिः तच्छ्रान्तिशान्तिः परमात्मनि संक्रमादुत्पद्यते तेनोत्क्रान्तिजनितश्रान्तिशान्त्यर्थं हार्दे विश्रस्य स्वाभिमतफलप्राप्त्यर्थं तत्तन्मार्गेण गच्छतीत्यर्थः।।
  24. '' सेयं परमात्मनि सम्पत्तिः किं प्राकृतलयवत्कारणापत्तिरूपा। उत ' वाङ्मनसि'  इत्यादिवदविभाग रूपेति चिन्तायाम्''  इचि भाष्ये सङ्गतिः।तदर्थविचारस्तु-- किमियं सम्पत्तिलयरुपा, उतविभागरूपा।
 किं ' तेजः परस्याम्  '  इतिवचनस्य कारणापत्तिपरत्वं न्याय्यमुताविभागमात्रपरत्वमिति। इत्थं किल पूर्वपक्षी मन्यते -- अत्र    देवतायां सम्पत्तिरभिंधीयमाना लय एव भव  त्वति । तदिदमाह--   सम्पत्तिरिति।   अत्र हेतुमाह- 
 साहीति। तस्या देवतायास्सर्वकारणत्वाल्लय एवन वक्तुं युज्यत इत्यर्थः।
 तर्हि देवतायां स्रष्टं क्षमा, तद्दत्तेन गच्छत्वित्यर्थः। तदिदमयुक्तमित्याह-असदिति। तदेवोपपादयति- अनुषदत इति । अत्र हि '  वाङ्मनसि सम्पद्यते'  इति प्रथमोपात्तस्सम्पद्यत इति शब्दस्सर्वत्रानुषज्यते।
 अनुषक्तस्यैपबप्यं प्रसज्यते । अवैपूप्येण निर्वाहे सम्भवति वैरूप्यं पुनरन्याय्यमेव । किञ्च विनाशोनाम भूतसूक्ष्मैर्विश्लेष एव स्यात्। स च न घटते भूतसूक्ष्मैर्विश्लेष तदुक्तरं गमनादिव्यापारान्वयायोगात्। ननु सर्वशक्तिः परदेवतैव विनष्टशरीरस्य तस्य शरीरान्तरमारभेतेत्यशङ्क्य कल्यपनागौरवदोषस्स्यादित्यर्थः
 किञ्चार्चिरादिमार्गेण गच्छतो ब्रह्मविदो गमनं भूतसूक्ष्मपरिष्वङ्गमन्तरेन न मंभवत्येव। धूमादिमार्गेण 
 गच्छतो जीवस्य गमनं भूतसूक्ष्मपरिष्वङ्गेण पञ्चाग्निविद्यादिषु स्पष्टमेवोक्तम्। तद्वत्रापि भूतसूक्ष्मपरिष्वङ्गेणैव भवति नपुनस्स्वरूपेण । अत  एवाणुत्वात्स्वरूपेण गमनमित्यादिकमपास्तं बहुप्रमाणविरुद्धत्वात्।।
 * 4.2.9
  66.  ' एवं गत्युपक्रमावधि विद्वदविदुषोस्समानाकार उत्क्रान्तिप्रकार उक्तः। इदानीं विदुषो विशेष उच्यते' इति भाष्ये सङ्गतिरुक्ता। तदर्थविचारस्तु- किं विदुषो मूर्धन्यमाड्यैव गमननियमस्सम्भवति नेति। किं '  तयोर्ध्वमायन्' इति यादृच्छिकगमनानुवादः, उत नाडीविशेषेण गमननियमविधिः।किं नाड्यो दुर्वेवेचा उत सुवेवेचा इति । अत्र पूर्वपक्षमनुवदति-  नाडीजाल   इति ।   अतिसीक्ष्मे नाडीजाले मुक्तिनाडी   देहादुत्क्रान्तेन गच्छता पुरुषेण   विवेक्तुं सुशका न भवति।   तेन ' तयोर्ध्वमायन्'  इत्यादिवाक्यं कादाचित्कसम्भावितार्थविषयम्, नपुनर्नियतार्थविषयमिति। तदिदमाह---  तस्माव  दिति।   मूर्धन्यनाडीगतिर्मुच्यमानस्य पुंसः   कदाचि  दनियमनो   भवति। कदाचिमूर्धन्यनाड्यापि मुच्यमानस्य पुंसो गमनं स्यादित्यर्थः। तेन   तयोर्ध्वं गन्तुरमृततां प्रवदत्   ' तयोर्ध्वमायमन्'  इत्यादि   वाक्यं सम्भवा  देवास्तु। तमिमं पूर्वपक्षं दूषयति-  मैव  मिति। तत्र हेतुमाह-  विद्ये  ति। ब्रह्म  विद्यासम्प्रीत  स्य प्रसन्नस्य   हार्द  स्य प्रभया   स्वार्हनाडी  परिज्ञानं जायते। तेन स्वकीयां नाडी प्रविस्य स्वाभिलषितपुरुषार्थाय गच्छतीतियर्थः।।
  67.  भगवत्प्रसादलब्दपरिज्ञानस्य भगवत्प्रेरणेनैव मूर्धन्यानाड्या ब्रह्मलोकपर्यन्तमिषुवत्सहसैव गमनमाह---  स्वाधीन   इति। स्वतन्त्रो   हार्दसंज्ञो   भगवान्   स्वमविकलया सम्पदा साकं सम्पदे  ति सर्वैश्वर्यप्रदायिनी सहधर्मचारिणी लक्ष्मीरभिधीयते ' लक्ष्म्या सह हृषीकेशः'  इति हि वदन्ति। अथवा भगवदैश्वर्यमेव वाभिधीयते।   एक  शब्दः प्राधान्यवाची।   हृत्पद्ममध्ये स्थित्वा स्थगितनिजतनुः---   अभक्तानामप्रकाशितनिजतनुः।   अस्थागितनिजतनु  रिति वा---भक्तानां प्रकाशितनिजतनुः ' अतिदूरमभक्तानां भक्तानां पुरतः स्थितम्'  इति हि वदन्ति।   सप्तलोकीगृहस्थ   इति वचनं सर्वेषां पितृत्वेन संरक्षकत्वं प्रदर्शयति। अयं खलु   नाडीचक्रे   बह्वीषु नाडीषु विद्यमानास्वपि   निखिलधृतिकरीं   निखिलसन्तोषकरीं नामिमूर्धान्तरूपां   सुषुम्नां   नाडी   भित्त्वा   अनावृतमुखीं कृत्वा   तन्मध्यरन्ध्रप्रहितं   जीवं धानुष्कप्रयुक्त  भिषुमिवोत्क्षिप्य मुमुक्षुं   परमपदपर्यन्तं नेतेत्यर्थः।।
  68.  विदुषो हृदयाच्छकाधिकया मूर्धन्यनाड्या निर्गतस्यादित्यरश्मीननुसृत्य गमनं चिन्त्यत इति सङ्गतिः। तदर्थविचारस्तु---किं रश्म्यनुसारेण कमननियमो विदुषस्सम्भवति नेति। किं ' रश्मिभिरूर्ध्वमाक्रमते'  इति वाक्यं पाक्षिकगमनानुवादकम्, उत नियमविधिपरम्। किं निशि मृतस्य रश्म्यनुसारेण कमनं सम्भवति नेति। किं निशि रश्म्यनुसम्भवन्ति नेति। अत्र पूर्वपक्षमनुवदति---   एतै  रिति। ' एतैरेव रश्मिभिपूर्ध्वमाक्रमते'  इत्यस्मि  न्वाक्ये योगिनो दिनकरकिरणालम्बनेन   यदु  र्ध्वयानमुक्तं तंद्दिनमृतिनियत  मिति। तत्र हेतुमाह---  निश्ययुक्त्ये  ति। निशायां सूर्यकिरणस्यासम्भवेनायुक्तत्वादित्यर्थः। तदेतत्प्रतिक्षिपति-  ने  ति। तदेवोपपादयति-  अह्नी  ति।   अह्नि   यथा छायायामौष्ण्यलिङ्गाद्दिनकरकिरणसद्भावः, एवं निश्यप्यौष्ण्यादेवलिङ्गाद्दिनकरकिरण-
 सद्भावोऽस्त्येव। ननु किमर्थं स्फुटं नोपलभ्यत इत्याशङ्क्याह---  लधुतरा   इति। तत्राप्यह्निच्छायेव द्दष्टान्तः।   ननु वर्षादिरात्रौ तापो   नास्ति कथं तत्र दिनकरकिरणसद्भावः तत्राह---  हिमदिनन्यायत   इति। हेमन्तकाले दिवसेऽपि तापो नास्ति किमेतावता सूर्यकिरणसद्भावो न स्यादित्यर्थः।।
 * 4.2.10.
  69.   निशि मृतस्य सूर्यकिरणसद्भावोऽस्तु नाम अथाप्यात्मविदां निशि मरणस्य शास्रेणैव प्रतिषिदद्धत्वात्तेषां निशि मरणमेव न सम्भवतीति शङ्क्या सङ्गतिः। तदर्थविचारस्तु---किं निशि मृतस्य विदुषो ब्रह्मप्राप्तिस्सम्भवति नेति। 
 किं निशि मरणस्याधोगतिहेतुत्वं निशि मृतस्य ब्रह्मप्राप्त्यभावं ज्ञापयति नेति। निशिमरणनिन्दावचनं किं विद्वदविद्वत्साधारणमुताविद्वद्विषयमिति। अत्र पूर्वपक्षमाह---   सर्वेषा  मिति। विदुषामविद्षाञ्च   सर्वेषां रजनिमरणमप्रशस्तमिति अह्न्येव योगि म्रियेत एष   योगि   यदिरात्रौ प्रेयात्   म्रियेत तन्मरणं   चरममरण  मेव   न भवे  दिति। तमिमं पूर्वपक्षं प्रतिक्षिपति---
  अयुक्त  मिति। प्रतिक्षेपमेव विवृणोति---  कर्मे  ति। अयमर्थः---प्रारब्धकर्मावसाने मोक्ष इति हि निर्णीयम्, तच्च प्रारब्धावसानमनियतसमयमेव निशि वा दिवा वा जायते। अस्मिन्नर्थे ' तस्य तावदेव चिरम्'  इति श्रुतिरेव प्रमाणमित्याह---  ताव  दिति। अयमर्थः---कर्मावसानपर्यन्तमेव मोक्षविलम्ब उक्तः। तच्च कर्मावसानं ब्रह्मवित् प्राप्नोतीति।।
  70.   चरमशरीराभिव्यञ्जकप्रमाणपूर्वकं चरमशरीरमुक्तवा तत्रापि दिनरजनिदेशकालनिमित्तादिनियमाभावं देहव्योगस्य दर्शयन् शव्यकर्मानुष्ठानेऽप्यध्यात्मविदामर्चिरादिमार्गेण गत्वापरमपुरुष-
 प्राप्तिमप्यावेदयति---  यत्रे  ति। यत्र   जातकज्ञैः   पुरुषैर्यस्मिन् शरीरे कस्यचिदधिकारिणोऽ  पवर्गः प्रतिनियततया गण्यते तदन्त्यं शरीरं स्यात्  । अथापि तावन्मात्रेण शरीरान्तरम नास्तीति निर्णेतुं न शक्यते मध्ये पापविशेषसम्भवेन जन्मान्तरस्यापि सम्भवादित्याह---  न त्वि  ति। अत्र दिनरजनिभिदावद्देशादिभेदो नास्तीति दर्शयति-  न ही  त्यादिना।   हि   शब्देन दिवरजनिभिदाभावस्य पूर्वोक्तस्य द्दष्टान्तत्वेनोपादानमिदमिति दर्शयति।   देशभेदादी  ति---अस्मिन्देशे मरणमनेन निमित्तेन मरणमित्यादि च नास्ति यथा   दिनरजनिभिदा   नास्ति तद्वदित्यर्थः। एवंशवसम्बन्धिकर्मानुष्ठान-
 नियमोऽप्यध्यात्मविदामपवर्गप्राप्तावनपेक्षित इत्याह---  शव्य  मिति। ' यदु चास्मिन् शव्यं कुर्वन्ति यदु च न तेऽर्चिषमेवाभिसम्भवन्ति'  इत्यादिकं वाक्यं श्रूयते।   एवं विभाव्यम्-  एवमध्यात्मविद्विषयासाधारण-
 वाक्यमनुसन्धेयमित्यर्थः। ननु यद्यध्यात्मविदश्शव्यं कर्म नियमनाकर्तव्यं तर्हि तन्मरणे कदाचित् पुत्राश्शिष्याश्च तन्मरणानुबन्धि कर्मजातं न कुर्युः तथा च अलेपकसिद्धान्तप्रसङ्गः---न प्रसङ्गः। तत्पुत्राणामेव वैदिकानां तदुद्देशेन कृस्त्नकर्मकलापस्यानुष्ठेयत्वात्। तदननुष्ठानं तेषां विहितानुष्ठानपरित्यागेन प्रत्यवायस्स्यादित्यवश्यकर्तव्यमेव पुत्रादीनां पित्राद्युद्देशेन सर्वमपि कर्मजातम् अतो नालेपकमतप्रसङ्गः। यथा रामकृष्णादिविषये कुशलवाद्यनुष्ठतं कर्म स्वकुशलार्थमेव एवं मुक्तविषये पुत्राद्यनुष्ठितं कर्म स्वाभिवृद्धिहेतुरिति निरवद्यम्।।
 * 4.2.11
  71.   विदुषो मरणे दिवारजनिविभागो नास्तीत्युक्तं येन हेतुना तेनैव हेतुना दक्षिणायनोत्तरायण
 विभागोऽपि नास्तीत्युच्यत इत्यातिदेशिका सङ्गतिः। तदर्थविचारस्तु---किं दक्षिणायनमृतस्य विदुषो ब्रह्मप्राप्तिस्सम्भवति नेति। किं ' अथ यो दक्षिणो प्रमीयते'  इति दक्षिणायनमृस्य चन्द्रप्राप्तिवचनं ब्रह्मप्राप्त्यभावं गमयति नेति। चन्द्रं प्राप्तानामावृत्तिवचनं किं विद्वदविद्वत्साधारणमुताविद्वद्विषयमिति। किं भीष्मादीनां कालप्रतीक्षायां कालविधानस्मरणसहकृतसामान्यश्रुत्यनुरोधेन साधारणत्वसमाश्रयणं न्याय्यम् उत ' ब्रह्मणो महिमानम्'  इति वाक्यशेषानुरोधेनाविद्वद्विषयत्वसमाश्रयणं न्याय्यमिति। अत्र चन्द्रं प्राप्तस्य पुनरावृतिरेव नियता भवतीति पूर्वपक्षमनुवदति-  देह  मिति।   योगीश्वरीऽपि दक्षिणावृत्तिकाले देहं त्यजति यदि तदा इन्दोस्सायुज्यं विन्दुत्   इन्दुसायुज्यानन्तर  मिह पुनर्भवति  । कुत इत्यत्राह--- तच्छ्रुतेरिति। चन्द्रं प्राप्तानां पुनरावृत्तिश्रुतेः। तथा   तत्स्मृतेश्च  --' अथैतमेवाध्वानं पुनर्निवर्तन्ते'  इति पुनरावृत्तिश्रुतिः। ' तत्र चान्द्रमसं ज्योतिर्योगी प्राप्य निवर्तन्ते'  इति स्मृतिः। तदिदं निराकरोति---
  मैव  मिति। तदेवोपपादयति---  पूर्वोक्तनीति  रिति। प्रारब्धकर्मावसाने सर्वथा मोक्षो नियत एव। चन्द्रं वा प्राप्नोतु सूर्यं वेति साधारणीयं नीतिः।तर्हि चन्द्रं किमर्थं प्राप्नोति ब्रह्मविदिति चेत् सूर्यं वा किमर्थं प्राप्नोति।विश्रान्ता इति चेत्तत्तुल्यमित्याह---  विश्रान्त्या   इति।तर्हि मुमुक्षो र्भीष्मस्य किमर्थ मुत्तरायणप्रेक्षणमित्याशङ्क्यान्यथासिद्ध्या परिहरति---  जग  दिति। अयमर्थः---भीष्मो हि धर्मप्रवर्तकत्वेन विश्वोपकारकः।तेन सुकृतिनामुत्तरायणे मरणस्य प्राशस्त्यं दर्शयितुमुत्तरायणं प्रेक्षितवान्।यथा हि 
 भगवान्लोकसङ्ग्रहार्थं सर्वं कर्माचरति तद्वद्भीष्मस्याप्युत्तरायणप्रतीक्षणं लोकसंग्रहार्थमिति न 
 विरोधः।।
  72.   अत्र प्रकारान्तरेण परिहारमाह---  किञ्चि  ति। अयमर्थः---लोके ह्येकपुरुषप्रतिनियतधर्मदर्शनेन सर्वेषामपि स एवाचार इति वक्तुं न शक्यते यथा पाणमडानां पञ्चानामप्येका पत्नी कानीनः कर्णः कानीनो व्यासः, तेन तत्रतत्र नियमो धर्मस्तत्रैव वर्तते। एवं भीष्मस्योत्तरायणप्रेक्षणमस्तीति सर्वेषां ब्रह्मविदामियमेव नीतिरिति कल्पयितुं न शक्यते। अयमात्र शब्दान्वयः---  जाह्नवीसम्भवस्य प्रारब्धकर्मप्रतिन्यतं   येन कर्मविशेषेण युद्धं युद्धमरणमुत्तरायणकालप्रतीक्षणमित्यादि स्वेच्छैवमासीत्। एतन्न सर्वेषां ब्रह्मविदां साधारणम्।   स च   भीष्मो   वसुरभवत्   न पुनस्साक्षाद्विमुक्त इत्याह---स चेति। तेन मुमुक्षोः कालविशेषप्रतीक्षेत्यस्यार्थस्य नायं द्दष्टान्तः। उक्तमर्थं निगमयति---  तस्मा  दिति।नराणां रात्रिर्निशा, पितॄणां रात्रिः कृष्णपक्षः देवानां रात्रिर्दक्षिणायनम् एतेष्वपि कालेषु   योगि   देहं त्यक्तवा   मुक्ति विन्देत  ।तर्हि पुराणादिषूत्तरायणस्य   प्राशस्त्वं   दक्षिणायनस्य च   निन्दा   कथं क्रियत इत्याशङ्क्याह-   स्याता  मिति।   तथितरविषये   अध्यात्मविद्वयतिरिक्तविषये इत्यर्थः। किञ्च भगवद्गीतायामहरादिशब्देन रात्र्यादिशब्देन चोक्तौ मार्गावेव न पुनः कालविशेषौ तेन ब्रह्मविदामहरादिनियमो नास्तीत्यर्थः।।
  73.   उक्तानामधिकरणानां प्रधानार्थान्सङ्कलय्य दर्शयति---  सम्भद्येते  ति।वागादिक  मन्यदक्षं मनसि सम्पद्येते  त्याद्याधिकरणार्थः। एवमुत्तरेष्वप्यधिकरणेष्वर्थान् क्रमेणाचष्टे---वागादीन्द्रिय  संयुतं तदपि   मनः प्राणे सम्पद्येत। स च प्राणवायुः   तैस्समेतोऽध्यक्षे   जीवे।  स च   जीव  स्तदखिलवान्   पूर्वोक्तसर्वसंयुक्तस्  सूक्ष्मे भूतवर्गे  ।   उत्क्रान्ति  स्सेयं ब्रह्मविदब्रह्मविदो  स्समाना  । अनन्तरं युतिस्संयोगः। परे ब्रह्मणि सम्पत्तिः।   सा च   परमात्मनि संयोगमात्रम्।   ब्रह्मनाड्या   निर्गमनम्।   घृणिभि  स्सूर्यश्मिभिर्गमनम्। अनन्तरं   निशायां देवरात्रौ   दक्षिणायनेऽपि   मोक्षो   निर्गच्छेदित्यर्थः।।                             