                           	श्रीः
		             द्वितीयाध्याये चतुर्थः पादः
2.4.1.
	1. अत्र प्रयोजनाधिक्याभावेन पादान्तरारम्भमाक्षिप्य समाधत्ते -- अक्षादीति। अयमिह 
शब्दार्थः----- आत्मन उत्पत्त्यभावासमर्थनं ज्ञातृत्वसमर्थनमित्यादिकं फलविशेषवत्त्वात् कर्तव्यमेव। अचिद्विशेषरूपस्येन्द्रियादेरुत्पत्तिकथमत्यन्ताभासप्रयोजनमेव। यत्किञ्चिदधिकाशङ्कापरिहारार्थमधिकरण
--मारभ्यते चेत् तदपि स्पष्टमिह न दृश्यते। तदिदमाह -- मन्दमिति। नन्वस्याधिकफलमिन्द्रियसंख्यादि परिज्ञानमित्याशङ्क्याह-- तत्संख्यादेरिति। नहि काकदन्तसख्यापरिज्ञाने किञ्चित्प्रयोजनमस्ति। तद्वदिन्द्रियाण्यप्येकादश वा षड्वेत्यादिविशेषपरिज्ञाने न किमपि फलमुपलभामहे। आशङ्कितमर्थं प्रतिक्षिपति -- नेति। प्रतिक्षेपार्थं प्रकटयति--  एतेष्विति। प्रकृतेऽपि प्रपञ्चस्य ब्रह्मकार्यत्वं हि प्रतिज्ञातम्। तत् केषांचिद्ब्रह्मकार्यत्वसमर्थनाभावे श्रुतिविप्रतिपत्त्या कस्यचित् मन्दस्य विप्रतिपत्तिरप्रतिपत्तिर्वा स्यात्। शिष्यानुग्रहार्थैव हि सूत्रकारस्य प्रवृत्तिः। तस्मात् प्राणआदिकार्यपरिशोधनार्थं पादारम्भस्सार्थक एव। तत्र स्यात् प्राणकार्यत्वप्रतिपादकस्य प्रथमाधिकरणस्य 'संज्ञामूर्तिक्लृप्तिस्तु त्रिवृत्कुर्वत उपदेशात्'  इति चरमाधिकरणस्य च साक्षाजिह सङ्गतिः मध्यमानां प्रासङ्गिकी सङ्गतिरिति विभागः।।
	2. अत्र पादे पुनरधिकरणसङ्ख्यामधिकरणार्थभेदं तत्तदधिकरणप्रयोजनञ्च विभज्य दर्शयति -- अष्टाविति। अष्टावधिकरणान्यत्र पादे प्रोक्तानि। तत्र प्रथमाधिकरणे वियन्नीतिरिन्द्रियाणामुक्ता।
यथा वियत्पादे प्रथमं वियत उत्पत्तिरुक्ता, एवं प्राणपाद इन्द्रियाणामुत्पत्तिरुच्यते। यद्यपि चक्षुरादीनीमुत्पत्तिः काणादैराक्षपादैरप्युच्यते अथापि  मनस उत्पत्तिर्नोच्यते तेन प्रतिक्षेप्यविशेषलाभादधिकरणारम्भस्सप्रयोजन एव। चरमाधिकरणप्रयोजनमाह-- तेजोऽबन्नेति।यथा तेजोऽबन्नादिशरीरकः परमात्मा समष्टिसृष्टावुत्तरोत्तरकार्यं करोतीति समर्थितम् एवं व्यष्टिसृष्टावपि चतुर्मुखादिशरीरकः परमात्मा तत्तत्कार्यं करोतीति समर्थनात् सप्रयोजनमेव चरमाधिकरणमितिभावः। तर्हि मध्ये संख्यापरिणामादिकं किमर्थं चिन्त्यते कार्यकारणभावप्रतिपादनानुपयोगगादित्याशङ्क्याह-- संख्येति। इन्द्रियसंख्यापरिमाणादिचिन्तनेऽपि तत्तद्विद्याविशेषेषु तत्तत्सङ्ख्यापरिमाणादियुक्तेन्द्रियदिविशिष्टपरमात्मोपासने  नागृहीतविशेषणेतिन्यायेन सप्रयोजनत्वात् सर्वमपि पादे चिन्तनं सफलमेव। प्रकारान्तरेणापि साफल्यमाह-- प्राणादिभ्य इति। 'देहेन्द्रियमनः प्राणाधीभ्योऽन्योऽन्यसाधनः'  इत्यादिना यामुनचार्यदिभिर्देहादिभ्यः परत्वेन जीवात्मा निर्दिश्यते। तत्र प्रयोजनवानेव परिमाणसङ्ख्यादिविशेषविचार इति सफल एष सर्वोऽपि पादः।।
	3. अत्र पादसङ्गतिर्भाष्ये 'ब्रह्मव्यतिरिक्तस्य वियदादेः कृत्स्नस्य कार्यत्वेनोत्पत्तावुक्तायां जीवस्य कार्यत्वेऽपि स्वरूपान्यथाभावलक्षणोत्पत्तिरपोदिता। त्तप्रसङ्गेन जीवस्स्वरूपं शोधितम्। सम्प्रति जीवोपकरणानामिन्द्रियाणां प्राणस्य चोत्पत्त्यादिप्रकारो विशोध्यते ' इति।तदर्थविचारस्तु-- किमिन्द्रियाणि   
जीववन्नोत्पद्यन्ते, उत वियदादिवदुत्पद्यन्त इति । किं एतस्मात्जायते प्राणो मनस्सर्वेन्द्रियाणि च इति वाक्यं तेषामुत्पत्तिं प्रतिपादयति नेति। किं प्राणशब्द इन्द्रिय उत परमात्मपर इति।किं 'प्राणा वाव  ऋषयः' इत्यत्र ऋषिशब्दः प्राणशब्दस्य परमात्मपरतामलगमयति नेति।अत्र पूर्वपक्षमनुद्य निराकरोति  ---अग्र इत्यादिना।असद्वा इदमग्र आसीत्।तदाहुः किं तदासीदिति।ऋषयो वाव ते अग्रेऽसदासीत् तदाहुः के ते ऋषय इति प्राणावाव ऋषयः ' इति जगदुत्पत्ते वाच्यमिति वक्तुं शक्यते।ऋषय इति प्राणा इति च बहुवचनविरोधात् तेन नित्येन्द्रियसिद्धिरिति पूर्वपक्षानुवादः।नुराकरोति--मैवमिति। श्रुतिस्मृतीतिहासपुराणेषु शतशः प्रदेशेष्वि--इन्द्रियाणां सृष्टिवचनदाढ्यात् प्रतिसंहारकाले तत्सद्भाववचनं न घटत एव।तर्हि बहुवचनविरोध इत्युक्तमवशिष्यते, तदपि न 'अदिति पाशान्' इतिवह्रहुत्वस्यौपचारिकत्वात्।पाशाधिकरणे हि पाशबहुत्वं पाशैकत्वस्य प्रमाणसिद्धत्वात् पाशावयवबहुत्वपरमिति निरणैषुर्न्यायबृद्धाः।तेन 
चेतनाचेतनविशिष्टब्रह्मांभुतविशेषणबहुत्वात् बहुवचनमपि युज्यत एव।तदिदमाह--बहुवचनमिति।ननु प्रमाणत्वमिन्द्रियेषु प्रसिद्धम्, ऋषित्वमपि ज्ञापकत्वात् कथञ्चिदुपपद्यते न परमात्मनीत्याषङ्क्याह---प्राणर्षित्वे इति।सर्वप्राणिप्राणनहेतुत्वात् प्राणत्वं तावदुपपद्यत एव।परमात्मनि तावदृषित्वमपि ज्ञानवृद्धत्वात्सुतरामुपपद्यते।तदिदमाह--तदिति। निरुक्तिश्चेत्तुल्या, रूढिश्चेत्सापि च तथा।अस्माभिरपि ब्रह्मण्येव रूढिरिति वक्तुं शक्यत्वादिति।यद्वा प्रयोगप्राचुर्यमादिशब्देन विवक्ष्यत इति।।
2.4.2
	4.एवमिन्द्रियाणां कार्यत्वमुक्तम्।तेषां संख्यापि चिन्त्यत इति सङ्गतिः।तदर्थविचारस्तु--- किमिन्द्रियाणि सप्त उतैकादशेति।किं 'सप्त इमे सोका येषु चरन्ति' इति सप्तानां गतिश्रवणमिन्द्रियाणां सप्तसङ्ख्याकत्वमवगमयति नेति।किं जीवेन सह गत्यभावे।डपि पुरुषोपकारकत्वात् प्राणाधीनदेहवृत्तित्वाच्च हस्तादीन्यपीन्द्रियाणि नेति।किं 'दशेमे पुरुषो प्राणा आत्मैकादेशः' इति प्राणशब्देन निर्दिष्टानामेकादसंख्याकत्वं वागादीनामिन्द्रियत्वमवगमयति नेति।अत्र पूर्वपक्षी प्राह--सप्तप्राणा इति।सप्त प्राणाश्चरन्तीति श्रुतो सप्तत्वमुदितं प्रणानाम्।ते च विशिष्याभिहिता योगे योगप्रतिपादके ' यदा पञ्चावतिष्ठन्ते ज्ञानानि मनसा सह।बुद्धिश्च न विचेष्टेत तामाहुः परमां गतिम्' इति वाक्य इत्यर्थः।परमां गतिमितिहि मोक्षार्थगमनरूपत्वाद्योग।तस्मादेवमुपपादनात् सप्तैवेन्द्रियाणि। एतत् प्रतिक्षिपति--असदिति।अत्र हेतुमाह--अधिकेति।वाक्यान्तरेष्विन्द्रियाणामधिकसङ्ख्याकत्ववचनात् सप्तत्व वचनमन्यपरमेव।तच्चोक्तं भाष्ये ' न्युनव्यपदेशास्तु तत्रतत्र विवक्षितगमनादिकार्यविशेषप्रयुक्ताः ' इति।नतु स्वरूपत इन्द्रियाणां सप्तत्वं, अपितु सप्तलोकसञ्चरणोपाधिना सप्तत्वमुच्यते।तच्च सञ्चरणमेकादशानामप्युलक्षणं प्रमाणबलात्।यदा 'पञ्च' इति न सङ्ख्यापरं परगतिप्रतिपादने, तर्हीन्द्रियलक्षणसम्पन्नत्वे हि एकादशेन्द्रियाणामिन्द्रियत्वं तत्कथं लक्षणमित्याशङ्क्याह--लक्ष्मेति। अयमर्थः--सात्विकाहङ्कारद्रव्यविकृतित्वं हिन्द्रियलक्षणम्।तदेकादशानामप्यविशिष्टमेव।तर्हि पञ्चेन्द्रियान्तराणि सामान्येनोक्ता मनसा सहेति मनसः पृथगभिधानं किमर्थमित्यत्र प्रयोजनविशेषमाह--भेदेनेति।किमेन्द्रियेभ्यो ज्ञानेन्द्रियेभ्यश्च प्रधाने मनसि भेदेनोक्तिस्तत्प्राधान्यप्रदर्शनेन फलवतीत्यर्थः।।
	5.अत्र पादे पक्षविशेषाणां वैविध्येनाङ्गीकारप्रकारविशेषानुक्त्वा तेषां निराकरणमप्यर्थाद् ङाष्य एव सिद्धमित्याह--देहेति।केचिदाहुः--एकमेवेन्द्रिय देहव्याप्ति तदेव देहाङ्गभूतकरचरणादिस्थानविशेषनिवासान्नानात्वेनाभिधीयते नानाकार्यश्च करोतीति।केचित्पुनः श्रुतिपतविमुखाः काणादाक्षपादादयः क्षुद्रतर्कैः कर्मेन्द्रियाणि तत्यजुः---ज्ञानेन्द्रियमेवास्ति न कररमेन्द्रियमिति।अपरे पुनः पुराणादिश्रवणमात्रेण बुद्ध्यहङ्कारचित्तैस्सह चतुर्दशेन्द्रियाणि क्षेत्रज्ञस्य पुरुष्स्याहुः।तादृशाश्चेन्ये केचन चित्तं मुक्त्वा त्रयोदश करणानिति निजगदुः।इति तानर्थतो भाष्यकारो निराचकार।एकादशेत्युपपादनात् न्युनधिकसंङ्ख्यानिरासोऽत्रार्थसिद्ध इत्यर्थः।।
	6.इन्द्रियाणां संङ्ख्योक्ता, इदानिं स्वरूपपरिमणं चिन्त्यत इति सङ्गतिः।तदर्थविचारस्तु-- किमिन्द्रियाणि सर्वगतानि, उतानुपरमाणानीति।किं 'त एते सर्व एव समास्सर्वेऽनन्ताः ' इत्यानन्त्यवचनं सर्वगतत्वमवगमयति नेति।किमानन्त्यश्रवणं ' अथ यो हैतानन्तानुपास्ते ' इत्युपासनफसव्यापारबाहुल्यपरमस्तु सर्वगतत्वपरमिति।तिं ' प्राणमनुत्क्रामन्तं सर्वे प्राणा अनुत्क्रामन्ति' इत्युत्क्रान्तिश्रवणं परिमितत्वे सति अप्रत्यक्षत्वमणुत्वमवगमयति नेति।अत्र पूर्वपक्षमुपन्यस्यति--सर्वेष्विति। सर्व एते समा अनन्ता इति सर्वेषामिन्द्रियाणामानन्त्यपाठात् परिमिकिंनियमानुक्तितश्च एस्येन्द्रियस्येदं परिमाणमिति विश्षपरिमितिनियमानुक्तितश्च इन्द्रियाणां व्याप्तिसिद्धेति चेदिति।एतत्प्रतिक्षिपति--नेति। तत्रहेतुत्रमया--प्रयदिति।प्रयतां सर्वेषां तनुभ्य उत्क्रान्तेस्तदा देशान्तरगमात् पुनरागमोच्चेत्यर्थः।नन्विन्द्रियाणामणुत्वे दुरकतार्थप्रतीतिः कथं स्यादित्याशङ्क्याह--वृत्त्येति। वृत्तिराप्यायनार्थैर्भूतैः इत्यन्यत्रोक्तम्।वृत्तिः प्रसरणम्, तद्धि आप्यायकैर्भूतैर्जायते।अयमर्थः-- 
यद्यपीन्द्रियाणामणुत्वम्, तेन स्वरूपविभूत्वाभावेऽप्याप्यायनार्थैर्भूतैर्ब्रह्माण्डोदरवर्तिकृत्स्नवस्तुग्रहनारूपं विभूत्वं सङ्घटत इति।यथा चक्षुषो गालकान्तस्थितत्वेऽपि तत्प्रकाशात् सर्वतोदिक्कप्रसरादण्डोदरवर्तिवस्तुग्रहणं काणादानाम्।तर्हिन्द्रियोपासनविधिपरे वाक्ये इन्द्रियाणामनन्ततोक्तिः कथम्त्याशङ्क्याह--स्वकार्यैरिति।इन्द्रियकार्यैरित्यर्थः।परिमितान्यपि हिन्द्रियाणि प्रतिबन्धकाभावेऽसंख्यातान्विषयान् गृह्णन्तीति प्रदीपप्रकाशादिवद् दृष्टमेव।ननु सर्वेन्द्रियकन्दभूते हृदय एव तत्तत्तनुष्विन्द्रियाणामवस्थाने कथं पृथुत्वमित्याशङ्क्याह--कन्देति।विकारिद्रवय्त्वात् सर्वतोदिक्कप्रसरात्पृथुत्वं युज्यत इत्यर्थः।।
	7.पूर्वेणैव तुल्यन्यायतया सिद्धं श्रेष्ठस्यापि प्राणस्योत्पाद्यत्वमुपजीव्य तत्तत्स्वरूपविशेषचिन्ता क्रियते।तदर्थविचारस्तु--किं श्रेष्ठप्राणो वायुमात्रतत्वं तत्क्रिया वा, अथ कञ्चन विशेषमापन्नो वायुरिति। अत्र पूर्वोक्तनीत्या प्राणस्यापि श्रेष्टस्य परजनित्वत्वं स्थापितमेव।तस्य स्वरूपमेवाधुना विचार्यते।किं देहान्तर्वायुमात्रं किं वा तत्क्रियामात्रामिति।एतदनुवदति--प्राम इति।उभयमपि नेत्याह--नेति।तत्र हेतुमाह--पृथगिति।'एतस्ममाज्जायते प्राणो मनस्सर्वेन्द्रियाणि च' इति प्राणस्य 'खं वायुर्ज्योतिः' इत्युक्तवायुना सह पृथकपत्पत्तिवादात् द्रव्यवर्गे पठनाच्च द्रव्यत्वमेव सनुचेतम्।इत्थं वायुत्वं वायुक्रियात्वञ्च निरस्तम्।तर्हि तत्त्वान्तरत्वं स्यादित्याशङ्क्य परिहरित--नेति।तत्त्वान्तरत्वाभावे हेतुमाह--तेजस्त्व इत्यादिना।यथा वायुत्वावस्थापरित्यागेन तेजस्त्वावस्थापरित्योगेन प्राणत्वावस्थाप्राप्तिरस्ति चेत् तत्त्वान्तरत्वं स्यात् न चैवमस्ति तस्माद्वायुविशेष एव प्राण इति।।
   8.  'श्रेष्ठश्च' इत्यत्र श्रेष्ठप्राणस्यापि ब्रह्मकार्यत्वं तुल्यन्यायसिद्धं प्रतिपादिकम्।तस्य च ' न वायुक्तिये प-थगुपदेशात् ' इत्यत्र स्वरूपविशेषो वर्णितः।अधुना पुनरणुत्वमुपवर्ण्यते। तदर्थविचारस्तु--किं  प्राणस्सर्वगतोऽथवाऽणुरिति।किं ' सम एभिस्त्रिभिर्लोकैः  '  इत्यानन्त्यव्यपदेशा विभुत्वमवगमयति नेति।किं ' प्राणमनुत्क्रामन्तं सर्वे प्राणा अनुत्क्रामन्ति ' इति प्राणस्य गतिश्रवणमानन्त्यश्रवणस्य प्राणायत्तास्थितित्वेन स्तुत्यर्थत्वेन गौणत्ववगमयति नेति।अत्र ' सम एङिस्त्रिभिर्लोकैः ' इति त्रैलोक्यसाम्य वचनात् स जगद्व्यापको भवत्विति पूर्वपक्षमाह--उक्तइत्यादिना। तत्प्रितिपक्षपति--अयुक्तमिति।तत्र हेतुमाह--जीवेति।जीवस्य इन्द्रियाणाञ्च देहादुत्क्रान्तिश्श्रूयते तथा प्राणस्यापि तेन विभुत्वं न घटते; उत्क्रान्तिगत्यागतीनां बाधादित्यर्थः।' सम एभिस्त्रिभिर्लोकैः ' इच्यादिः सर्वसाम्यश्रुतिरिह कथम्त्याशङ्क्य स्तुत्यर्थत्वेन निर्वहरति--स्तुत्यर्थेति।स्तुतावपि हेतुमाह--करणेति। अयमर्थः--करणक्षेत्रधृत्यादिहेतौ प्राणे देहविषये बुहपकारकत्वमस्ति।सच वृत्तिभेदैर्दशधा विभक्तः  प्राणः।दृश्यते हि प्राणापानव्यानोदानसमानरूपेन पञ्चविधो वायुः।तधा नागकूर्मकृकरदेवदत्तधनञ्जयभेदेनापि पञ्च वायवो ह्यायुर्वेदादिप्रलिद्धा योगतन्त्रे विस्तृताश्च तचोपकारकत्वभेदाद् भिन्नाः।तेन स्तुतिविषयत्वं युज्यत इति।
	9.अत्र सङ्गतिर्भाष्ये ' सश्रेष्ठानां प्राणानां ब्रह्मण उत्पत्तिरियत्तापरिमाणञ्चोक्तम्।तेषां प्राणानामग्न्यादिदेवताधिष्ठितत्वञ्च पूर्वमेव ' अभिमानिव्यपपदेशसितु विशेषानुगतिभ्याम् ' इत्यनेन सूत्रेण प्रसङ्गादुपपादितम्।जीवस्य च स्वभोगसाधनानामेषामधिष्टातृत्वं लोकसिद्धम्। 'एवमेवैवॉष एतान्प्राणान्गृहीत्वा स्वे शरीरे यथाकामं परिवर्तते ' इत्यादिश्रुतिसिद्धञ्च।तदिदं जीवस्याग्न्यादितेवतानाञ्च प्राणविष्यमधिष्ठानं किं स्वायत्तमुत परमात्मायत्तमिति विशये इति। तदर्थविचारस्तु--ज्योतिरादीनामग्न्यादीनां जीवस्यचेन्द्रियाधिष्ठानां किं परमात्मायत्तमुत   स्वायत्तमिति।किं तेषां तत्रतत्र नैरपेक्ष्यप्रतीतिस्समीचीना, उत भ्रान्तिमूलेति।किं नैरपेक्ष्यप्रतीतौ बाधकं प्रमाणमस्ति नवेति।तत्र पूर्वपक्षमालपति--भोक्तॄणामिति।तत्तच्छरीरे भोकॄणां जीवाणां चक्षुराद्यधिष्ठात़ृणांमग्न्यादिदेवतानामपि देहेन्द्रियाद्यधिष्ठानं नेश्वराधीनम्। तत्स्वातन्त्रय प्रदानादिति। -- अयमर्थः---- ईश्वरः खलु सामान्येन सर्वेषामपि चेतनानां ज्ञानचिकीर्षाप्रयत्नादिप्रदानेन स्वतन्त्र्यमापादयति। तेनेश्वरेण दत्तस्वातन्त्र्या जीवः करणकलेबावराद्यधिष्टाने स्वयमेव प्रवर्तन्त इति 
युक्तम्। तन्निराकरोति -- नेति। तदेव विवृणोति -- तनुभृत इति। अयमर्थः -- सर्वे तनुभृतो जीवा ईश्वरस्य शरीरमेव। शरीरञ्च नियताधिष्ठेयं नियतविधेयं नियतशेषञ्चेति निरणैषुः। तेन नियतपरतन्त्रा एव जीवाः। 'तत्सृष्ट्वा।तदेवानुप्राविशत् ' 'तेन विना तृणाग्रमपि न चसति'  इत्यादिप्रमाणशतप्रतिपन्नत्वात्। तेन राजसामान्यनीतिः क्वचिदपीश्वरपरतन्त्रे न स्यादेव। सामान्ताः खलूच्छ्वासचिन्तितनिमिषितादिकार्येषु स्वतन्त्रता अपि राजाज्ञामपयनुवर्तन्ते। नचैवमीश्वरपरतन्त्रेषु स्वातन्त्र्यगन्धोऽप्यस्ति। तत्र  दृष्टान्तमाह---प्राणान्यायदिति। नहि जागरावस्थायामेव प्राणिति, अपितु सुषुप्त्यवस्थायामपि। नहि सुषुप्त उच्छ्वासादौ स्वतन्त्रबुद्ध्या प्रवर्तते, अपित्वीश्वरप्रेरित एवेति हि भवतामपि सिद्धान्तः। तर्हि कार्यवर्गेषु कर्तुः प्रभुत्वमस्ति जीवस्य करणप्रेरणादिषु स्वातन्त्र्याभावे कथं तत्प्रभुत्वमित्याशङ्क्य परिहरति-- प्रभुत्वमिति जीवानां स्वशक्यविषये प्रभुत्वमपि परमात्मपरतन्त्रमेव प्रयोज्यकर्तृत्वात्। ईश्वरस्यैव प्रयोजककर्तृत्वात्। समुद्रलङ्घनादावशक्यकार्ये कर्तृत्वप्रसङ्गोऽपि नास्तीति वक्तुं स्वशक्यत  इत्युक्तम्।।
	10. पूर्वं 'तमुत्क्रामन्तं प्राणोऽनूत्क्रामति प्राणानुत्क्रामन्तं सर्वे प्राणा अनूत्क्रामन्ति' इति जीवोत्क्रमणे प्रधानप्राणसहितानां सर्वेषामपि प्राणानामुत्क्रममित्युक्तम्। तत्रेन्द्रियशब्दवाच्यत्वं किं 
सर्वेषामपि प्राणानामुत प्रधानप्राणव्यतिरिक्तनामिति व्यवहारविशेषनियमार्थं पुनराराभ्यत इति संङगतिः।
तदर्थविचारस्तु-- किं सर्वे प्राणा इन्द्रियाणि, उत मुख्यप्राणव्यतिरिक्ता इति।  किं श्रोत्रादिषु मुख्यप्राणे च प्राणशब्द एकनिमित्तेन वर्तत उत निमित्तभेदेनेति। अत्र पूर्वपक्षी मन्यते -- प्राणोऽपि हृषीकमिन्द्रियं 
स्यादिति। भृशमिति।.जीवोपकारकत्वमेवहीन्द्रियाणां स्वभावः, तत्तु प्राणे उत्क्रान्त्यादिकं निर्वहति लोकदृष्टमेतत्। तेन प्राण एव प्रधानेन्द्रियमिति। उक्तं प्रतिषेधति -- नेति।तत्र हेतुमाह-- पृथगिति। 'एतस्माज्जायते प्राणो मनस्सर्वेन्द्रियाणि च'  इति, 'प्राणामनूत्क्रामन्तं सर्वे प्राणा अनूत्क्रामन्ति'इति  च प्राण इति पृथगभिधानेन तस्येन्द्रियेभ्यो भेदात्।  तर्हि 'मनस्सर्वेन्द्रियाणि'  इति मनसोऽपि पृथगभिधाननिन्द्रियत्वं स्यादित्याशङ्क्ये समाधत्ते-- कण्ठोक्तादिति। ' मनष्षष्ठानीन्द्रियाणि ' इति मनसः कण्ठोक्तादिन्द्रियत्वात् श्रुतहानिर्मा भूदितीन्द्रियत्वं घटत एव। तर्हीन्द्रियाणीति सामान्येनोक्तत्वात् मनस इन्द्रियत्ववचने  पौनरुक्त्यमिति पुनराशङ्क्य परिहरति-- गोबलीवर्दनीतिरिति। वैषम्यान्तरमप्याह-- न प्राण इति। इन्द्रियलक्षणं हि सात्त्विकाहङ्कारविकृतित्वम्, तन्मनसि विद्यते तेन लक्षणाभावान्न प्राणस्येन्द्रियत्वम्। अथापि प्राणशब्दवाच्यत्वमात्रेणेन्द्रियत्वं स्यादितिमन्दाशङ्कामुत्थाप्य परिहरति-- शब्देति। न ह्यक्षशब्द वाच्यतामात्रेण विभीतकादीनामिन्द्रियत्वमस्ति नापीन्द्रियादीनां वृक्षविशेषत्वमित्यर्थः।।
	11. अत्र पेटिकासङ्गतिर्भाष्ये-- ' भूतेन्द्रियादीनां समष्टिसृष्टिर्जीवानां कर्तृत्वञ्च परस्माद्ब्रह्मण इत्युक्तं पुरस्तात्। ( पुरस्तादिति तृतीयपाद इत्यर्थः)  जीवानां स्वेन्द्रियाधिष्ठाऩञ्च परमात्मायत्तमिति चानन्तरं स्थिरीकरणाय स्मारितम्। (अनन्तरमस्मिन्पाद इत्यर्थः) या त्वियं नामरूपन्याकरणात्मिका प्रपञ्चव्यष्टिसृष्टि साकिं समष्टिजीवरूपस्य हिरण्यगर्भस्यैव कर्म्, उत तेजः प्रभृतिशरीरकस्य परस्याबादि सृष्टिवत् हिरण्यगर्भशरीरकस्य परस्य ब्रह्मण इतीदानीं चिन्त्यते। ' इति।
अयमर्थः-- अत्र तृतीयपादादारभ्य इतः पूर्वमेका पेटिका।तत्र भूतेन्द्रियसमष्टिसृष्टिनिरूपणम्, अथ व्यष्टिसृष्टिनिरूपणमिति पेटिकासंङ्गतिः। व्यष्टिश्चोपकरणत्वात् तत्सृष्टिनिरूपणमिति पादसङ्गतिः। पूर्वाधिकरणे 'खं वायुर्जोयतिः'  इत्यादौ परमात्मकर्तृत्वमुक्तम्,अधुनापुनर्व्यष्टिसृष्टिर्जीवात्मकर्तृकतया प्रतिभातीति शङ्कोत्थानेनावान्तरसंङगतिः। इदञ्चाभिप्रेतं जीवोपकरणानां प्राणानामुत्पत्त्यादिकं निरुपितम्। तैर्जीवस्य संयोगकरणं हि व्यष्टिसृष्टेः परमात्मकर्तृकत्वमुक्तम्, अधुनापुनर्व्यष्टिसृष्टिर्जीवात्मकर्तृकतया प्रतिभातीति शङ्कोत्थानेनावान्तरसङ्गतिः। इदञ्चाभिप्रेतं जीवोपकरणानां प्राणानामुत्पत्त्यादिकं निरुपितम्। तैर्जीवस्य संयोगकरणं हि व्यष्टिसृष्टिरिति च 
सङ्गतिः। तदर्थविचारस्तु किं ब्रह्मणस्साक्षात्सर्वकारणत्वं श्रुतमुपपद्यते उत नेति। तदर्थ व्यष्टिनामरूपव्याकरणं किं हिरण्यगर्भमात्रकर्तृकमुत तदवस्थब्रह्मकर्तृकमिति। तदर्थ 'अनेन जीवेन' इति जीवसामान्यस्य कर्तृत्वश्रुतिः किं जीवसमष्ट्याश्रयकेवलहिरण्यगर्भकर्तृकत्वमवगमयति, उत जीवमात्रविशिष्टपरमात्मकर्तृकत्वमिति। तदर्थ किं केवलहिरण्यगर्भकर्तृकत्वे त्रिवृत्करणनामरूपव्याकरणयोः श्रूयमाणयोरेककर्तृत्वं घटितं नेति। तदर्थ किं त्रिवृत्करणे हिरण्यकर्भस्य कर्तृत्वं संभवति नेति। तदर्थ किं त्रिवृत्करणं हिरण्यगर्भोपत्तिस्थानभूताण्डसृष्टेरुत्तरकालिकं वा पूर्वकालिकं वेति। तदर्थ किं 'नामरूपे व्याकरोत्। तासां त्रिवृतं त्रिवृतमैकैकामकरोत्' इति पाठक्रमोऽण्डान्तर्वर्तित्रिवृत्करणप्रदर्शन-
मन्नादीनां त्रिवृत्करण श्रुतिश्च त्रिवृत्करणस्याण्डसृष्ट्युत्तरकालिकतावमगमयति नेति। किमेते त्रयो हेतवः प्रबला उत दुर्बला इति। तेषां प्राबल्ये त्रिवृत्करणस्याण्डसृष्ट्युत्तरकालिकतावगम- 
कतया तस्य हरण्यकर्भकर्तृकत्वसम्भवेन त्रिवृत्करणनामरूपव्याकरणयोः कर्त्रैक्यश्रुत्युपपत्तेः 'अनेन जीवेन' इति निर्देशस्य हिरण्यगर्भमात्रकर्तृकत्वज्ञापकतया व्यष्टिनामरूपव्याकरणं हिरण्यगर्भमात्रकर्तृकमिति परब्रह्मणस्साक्षात्सर्वकारणत्वं न स्यात्। पाठक्रमादीनां दुर्बलत्वे त्रिवृत्करणस्याण्डसृष्ट्युत्तरकालिकत्वासिद्धेस्तत्र हिरण्यगर्भस्य कर्तृत्वासम्भवेन त्रिवृत्कारणनामरूपव्याकरणयोः कर्त्रैक्यायोगात्तदुपपत्त्यर्थः 'अनेन जीवेन' इति निर्दिशस्य जीवसमष्टिशरीरकपरमात्मकर्तृकत्वावगमकतया व्यष्टिनामरूपव्याकरणं हिरण्यगर्भशरीरपरमात्मकर्तृकमिति परब्रह्मणस्साक्षात्सर्वकारणत्वमुपपन्नमिति सिध्यति। अत्र पूर्वपक्षवादी मन्यते---मन्वार्द्यैमहर्षिभिस्सरसिजवसतिरेव नामरूपव्याकरण कर्तृत्वेन कथ्यते स्मर्यते च 'नामरूपञ्च भूतानाम्' इति। न च स्मृतिमात्रम्, श्रुतिरपि 'अनेन जीवेन' इति। अतश्चारेणानुप्रविश्य परबलं सङ्कलयानीति प्रेष्यकृत्यक्रमोऽत्रेति शङ्कते-मन्वाद्यैरिति। उक्तमप्रतिपक्षिपति-तन्नेति। तदेव विवृणोति---एक इति। एक एव हि प्रवेष्टा 'अनेन जीवेनात्मनानुप्रविश्य' इति, त्रिवृतमकृत 'तासां त्रिवृतं त्रवृतमेकैकामकरोत्।' इति, 'नामरूपे        व्याकरोत्' इति चाधीतः। तेन त्रयाणामेककर्तृकत्वं सिद्धम्। तर्हि कथं चतुर्मुखकर्तृके परमात्मनः कर्तृत्वमित्याशङ्क्याह---तत्तदिति। यथा 'तत्तेज ऐक्षत' 'तदपोऽसृजत' इत्यादौ तेजःप्रभृतिविशिष्टस्य परमात्मनः कर्तृत्वम्। एवं चतुर्मुखादिविशिष्टस्य परमात्मन एव समष्टिसृष्टावपि कारणत्वमित्यर्थः।।
	12. अत्र परपक्षोक्तप्रक्रियां स्वपक्षेण भङ्क्त्वा ' अनेन जीवेन ' इति वाक्यार्थं विशिष्य शिष्यशिक्षायै विशदयन् निगमयति-- या जीवेने ति। ' अनेन जीवेनात्मना ' इति श्रुतिर्न जीवब्रह्मणोरैक्यमाचष्टे। प्रागेव-- पूर्वमेव। एक एनान्तरात्मा, सर्वं तस्य वपुरिति श्रुतिस्मृतिसूत्रोपबृंहणादिभिर्नित्यसिद्धभेदोपपादनात्। एवं परोक्तमर्थं निरस्य परमात्मन एव नामरूपव्याकरणवदनुप्रवेशेऽपि कर्तृत्वं जीवविशिष्टवेषेणेति निगमयति-- तेनेति। एवमुपपादनात्तद्विशिष्टो जीवविशिष्ट एव नामरूपव्याकरणवदनुप्रवेशेऽपि कर्ता। स्वकरणकतया-- जीवशरीरकया। ' करणं साधकतमक्षेत्रगात्रेन्द्रियेष्वपि ' इति करणशब्दस्य गात्रवाचित्वात्। अथवा स्वस्यैव साधकतमतया। ईश्वरो हि विवक्षितः कारकाणि भवन्तीति
 न्यायेन साधकतमतया करणतयापि व्यपदेष्टुं शक्यते। स्वतन्त्रया कर्तृत्वेन व्यवहारस्सुप्रसिद्ध एव। जीवस्यैव प्रवेशकर्तृत्वपक्षे  प्रधानभूतं दोषमाह-- जीव इति। जीवस्य प्रवेशकर्तृत्व कत्वाश्रुतिर्नघटते, जीवस्य प्रवेशकर्तृत्वादीश्वरस्य नामरूपव्याकर्तृत्वादिति।।
	13.  नन्वणडमद्यस्थितिमत्यग्न्यादौ रूपभेदैस्रिवृत्वमुक्तम्, ' यदग्ने रोहितं रूपम्'
इत्यादिना। ' अन्नमशितं त्रेधा विधीयते ' इत्यादाविदमेव त्रिवृत्करणं विशदमुक्तमिति चतुर्मुखस्यैव त्रिवृत्करणकर्तृत्वमिति कश्चिन्मन्दः प्राह-- अग्न्यादावित्यादिना । तत्प्रतिक्षिपति-- 
मैवमिति। तदेव विवृणोति-- ब्रह्माण्डेति। ' नानावीर्याः ' इति श्लोके त्रिवृत्कृतानामेव भूतानां सृष्टिसामर्थ्यमित्युक्तम्, अण्डस्रष्टेः पूर्वं त्रिवृत्करणाभावे कथं ब्रह्माण्डसृष्टिर्भवतु। यत्तु ' अन्नमशितं त्रेधा विधीयते ' इति तेन त्रेधा परिणतिमात्रमुच्यते नपुनस्रिवृत्करणम्। त्रिवृत्करणं हि नाम त्रयाणामेकीकरणं नपुनर्विभागः। इयं त्रिधोक्ता परिणतिः। इतरत् भूतेषु भूतान्तरसन्निकर्षस्य दृष्टिः प्रदर्शनमित्यर्थः।।
	14. अत्र पादेऽधिकरणाष्टकार्थान्विभज्य व्याचष्टे-- अक्षणामित्यादिना। इन्द्रियाणां जन्म तेषामेकादशत्वं संख्या परिमाणञ्चाणुत्वं मुख्यप्राणस्य स्वरूपं तस्यैव मुक्यप्राणस्याणुत्वं देवतानां जीवानाञ्च मुख्यामुक्यप्राणाधिष्ठाने पारतन्त्रयं तत्र मुख्यप्राणस्यानिन्द्रियत्वं बहुविधचिदचिद्वयष्टिनाम रूपव्याकरणं स्वनाभिप्रभवचतुर्मुखशरीरकादाद्यात् समष्टिसृष्टो तेजोऽबन्नादिशरीरकत्वेन तत्तत्कार्यसृष्टिहेतोः पञ्चीकरणहेतुभूतात् परमपुरुषात् परब्रह्मभूतादेव भवतीत्येतेऽर्था विशदमुचिरो प्राणपाद इति।।
	15.  पूर्वपादाभ्यामेव परपक्षप्रतिक्षेपः कृतः उत्तरयोरनयोः पादयोः किमवशिष्टं प्रतिक्षेप्यमित्यनुयुञ्जानस्य कस्यचिदत्यन्तबालकस्यात्रापि प्रतिक्षेप्यपक्षान् क्रमेण प्राह- नित्यत्वमित्यादिना। वियदधिकरणे तावत् व्योम्नि नित्यत्वं वातादिपरमाणुषु नित्यत्वं पुरुषे ज्ञानरूपत्वाभावेन पाषाणवत् मुढत्वं श्रोत्रादावाकाशत्वादिकं मनसि विभुत्वं नित्यतत्वान्तरत्वं प्राकृतवस्तुन्यतिरेकेण नित्यतत्त्वानन्तररूपत्वं मुख्यामुख्यप्राणेष्वात्मादिभावं स्वर्गिबृन्दे देवतासमूहे स्वनियाम्यनियमने  स्वातन्त्रयेण कर्तृत्वं तद्वज्जीवानामपि स्वकरणाधिष्ठानस्वातन्त्रयं निर्मुक्तयन्त्रक्रमेण निर्जराणामधिपेऽपि पितामहे स्वातन्त्र्येण नामरूपव्याकरणकर्तृत्वमपि वदतां वादिनामेतस्मिन्पादयुग्मे भङ्गः इत्यर्थः।।
	16. अविरोधाध्यायस्य मृषावादिपक्षाविरुद्धत्वमेवेत्याह-- तर्कैरित्यादिना। अयमत्र विकल्पः-- किं व्यावहारिकसत्यैस्तर्कैरविरोधः कथ्यते किं पारमार्थिकसत्यैरिति। नाद्यः-- अविरोधस्थापकानां तर्काणां व्यावहारिकसत्यत्वे परमार्थतो व्याहतिस्स्थापितैव स्यात्। नापरः-- वस्तुवृत्त्यासम्यग्भिस्तर्कैर्यद्यविरोधं वदसि-- तदा स्वाभिमानोपरोधः। चिन्मात्रव्यतिरिक्तार्थस्य पारमार्थ्योपपादनेऽपसिद्धान्तः। तदिदमाह-- सम्यग्मिरिति। एवं दूषणमुक्त्वा फलितमाह-- तेनेति। अविरोधाध्योयोऽयं बोद्धबन्धोर्मृषावादिनो हि विरुद्ध एव। कथं तर्हि ' तर्काप्रतिष्ठानात् ' इति सूत्रकारेण निरस्तैस्तर्कैर्भवतां परपक्षप्रतिक्षेप इत्याशङ्क्याह-- सोत्रीति। द्वयं खलु तर्कजातं श्रुतिविरुद्धमविरुद्धञ्चेति. तेन तर्काप्रतिष्ठानवचनं ' आर्ष धर्मोपदेशञ्च ' इत्युक्तप्रकारेण वेदविरुद्धतर्कविषयतया योज्यम्। न पुनर्वेदेति कर्तव्यतारूपतर्कविषयमिति कृतमनेन कृपणजननिरासप्रयासेन।।
	


 




