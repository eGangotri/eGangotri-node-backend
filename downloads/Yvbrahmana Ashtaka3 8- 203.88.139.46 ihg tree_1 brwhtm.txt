3.8.0.0
तैत्तिरीयब्राह्मणे तृतीयाष्टके अष्टम प्रपाठक प्रारम्भः । हरिः ओम् ।।
3.8.1.1
साङ्ग्रहण्येष्ट्या यजते । इमाञ्जनता सङ्गृह्णानीति । द्वादशारत्नी रशना भवति ।द्वादश मासास्सव्वँथ्सरः । सव्वँथ्सरमेवाव रुन्धे । मौञ्जी भवति । ऊर्ग्वै मुञ्जाः ।ऊर्जमेवाव रुन्धे । चित्रा नख्षत्रम्भवति । चित्रव्वाँ एतत्कर्म ।। 1 ।।
3.8.1.2
यदश्वमेधस्समृद्ध्यै । पुण्यनाम देवयजनमध्यवस्यति । पुण्यामेव तेन कीर्तिमभि जयति ।अपदातीनृत्विजस्समावहन्त्या सुब्रह्मण्यायाः । सुवर्गस्य लोकस्य समष्ट्यै । केशश्मश्रु वपते । नखानि नि कृन्तते । दतो धावते । स्नाति । अहतव्वाँस परिधत्ते । पाप्मनोऽपहत्यै । वाचय्यँत्वोप वसति । सुवर्गस्य लोकस्य गुप्त्यै । रात्रिञ्जागरयन्त आसते । सुवर्गस्य लोकस्य समष्ट्यै ।। 2 ।।
3.8.1.0
कर्म धत्ते पञ्च च ।। 1 ।।
3.8.2.1
चतुष्टय्य आपो भवन्ति । चतुश्शफो वा अश्व प्राजापत्यस्समृद्ध्यै । ता दिग्भ्यस्समाभृता भवन्ति । दिख्षु वा आपः । अन्नव्वाँ आपः । अद्भ्यो वा अन्नञ्जायते । यदेवाद्भ्योऽन्नञ्जायते । तदव रुन्धे । तासु ब्रह्मौदनं पचति । रेत एव तद्दधाति ।। 3 ।।
3.8.2.2
चतुश्शरावो भवति । दिख्ष्वेव प्रतितिष्ठति । उभयतोरुक्मौ भवतः । उभयत एवास्मिन्रुचन्दधाति । उद्धरति शृतत्वाय । सर्पिष्वान्भवति मेध्यत्वाय । चत्वार आऱ्षेया प्राश्ञन्ति । दिशामेव ज्योतिषि जुहोति । चत्वारि हिरण्यानि ददाति । दिशामेव ज्योतीष्यव रुन्धे ।। 4 ।।
3.8.2.3
यदाज्यमुच्छिष्यते । तस्मिन्रशनान्युनत्ति । प्रजापतिर्वा ओदनः । रेत आज्यम् । यदाज्ये रशनान्युनत्ति । प्रजापतिमेव रेतसा समर्धयति । दर्भमयी रशना भवति । बहु वा एष कुचरो मेध्यमुपगच्छति । यदश्वः । पवित्रव्वैँ दर्भाः ।। 5 ।।
3.8.2.4
यद्दर्भमयी रशना भवति । पुनात्येवैनम् । पूतमेनम्मेध्यमा लभते । अश्वस्य वा आलब्धस्य महिमोदक्रामत् । स महर्त्विज प्राविशत् । तन्महर्त्विजाम्महर्त्विक्त्वम् । यन्महर्त्विज प्राश्ञन्ति । महिमानमेवास्मिन्तद्दधति । अश्वस्य वा आलब्धस्य रेत उदक्रामत् । तथ्सुवर्ण हिरण्यमभवत् । यथ्सुवर्ण हिरण्यन्ददाति । रेत एव तद्दधाति । ओदने ददाति । रेतो वा ओदनः । रेतो हिरण्यम् । रेतसैवास्मिन्रेतो दधाति ।। 6 ।।
3.8.2.0
दधाति रुन्धे दर्भा अभवथ्षट् च ।। 2 ।।
3.8.3.1
यो वै ब्रह्मणे देवेभ्य प्रजापतयेऽप्रतिप्रोच्याश्वम्मेध्यम्बध्नाति । आ देवताभ्यो वृश्च्यते ।पापीयान्भवति । य प्रतिप्रोच्य । न देवताभ्य आवृश्च्यते । वसीयान्भवति । यदाह । ब्रह्मन्नश्वम्मेध्यम्भन्थ्स्यामि देवेभ्य प्रजापतये तेन राध्यासमिति । ब्रह्म वै ब्रह्मा । ब्रह्मण एव देवेभ्य प्रजापतये प्रतिप्रोच्याश्वम्मेध्यम्बध्नाति ।। 7 ।।
3.8.3.2
न देवताभ्य आ वृश्च्यते । वसीयान्भवति । देवस्य त्वा सवितु प्रसव इति रशनामादत्ते प्रसूत्यै ।अश्विनोर्बाहुभ्यामित्याह । अश्विनौ हि देवानामध्वर्यू आस्ताम् । पूष्णो हस्ताभ्यामित्याह यत्यै ।व्यृद्धव्वाँ एतद्यज्ञस्य । यदयजुष्केण क्रियते । इमामगृभ्णन्रशनामृतस्येत्यधि वदति यजुष्कृत्यै ।यज्ञस्य समृद्ध्यै ।। 8 ।।
3.8.3.3
तदाहुः । द्वादशारत्नी रशना कर्तव्या ३ त्रयोदशारत्नी ३ रिति । ऋषभो वा एष ऋतूनाम् ।यथ्सव्वँथ्सरः । तस्य त्रयोदशो मासो विष्टपम् । ऋषभ एष यज्ञानाम् । यदश्वमेधः ।यथा वा ऋषभस्य विष्टपम् । एवमेतस्य विष्टपम् । त्रयोदशमरत्नि रशनायामुपा दधाति ।। 9 ।।
3.8.3.4
यथऱ्षभस्य विष्टप सस्करोति । तादृगेव तत् । पूर्व आयुषि विदथेषु कव्येत्याह ।आयुरेवास्मिन्दधाति । तया देवास्सुतमा बभूवुरित्याह । भूतिमेवोपावर्तते । ऋतस्य सामन्थ्सरमारपन्तीत्याह । सत्यव्वाँ ऋतम् । सत्येनैवैनमृतेनारभते । अभिधा असीत्याह ।। 10 ।।
3.8.3.5
तस्मादश्वमेधयाजी सर्वाणि भूतान्यभि भवति । भुवनमसीत्याह । भूमानमेवोपैति । यन्ताऽसीत्याह । यन्तारमेवैनङ्करोति । धर्तासीत्याह । धर्तारमेवैनङ्करोति । सोऽग्निव्वैँश्वानरमित्याह । अग्नावेवैनव्वैँश्वानरे जुहोति । सप्रथसमित्याह ।। । 11 ।।
3.8.3.6
प्रजयैवैनं पशुभि प्रथयति । स्वाहाकृत इत्याह । होम एवास्यैषः । पृथिव्यामित्याह ।अस्यामेवैनं प्रतिष्ठापयति । यन्ता राड्यन्ताऽसि यमनो धर्तासि धरुण इत्याह ।रूपमेवास्यैतन्महिमानव्व्याँचष्टे । कृष्यै त्वा ख्षेमाय त्वा रय्यै त्वा पोषाय त्वेत्याह । आशिषमेवैतामाशास्ते । स्वगा त्वा देवेभ्य इत्याह । देवेभ्य एवैन स्वगा करोति । स्वाहा त्वा प्रजापतय इत्याह । प्राजापत्यो वा अश्वः । यस्या एव देवताया आलभ्यते । तयैवैन समर्धयति ।। 12 ।।
3.8.3.0
बध्नाति समृद्ध्या उपादधात्यसीत्याह सप्रथसमित्याह देवेभ्य इत्याह पञ्च च ।। 3 ।।
3.8.4.1
य पितुरनुजाया पुत्रः । स पुरस्तान्नयति । यो मातुरनुजाया पुत्रः । स पश्चान्नयति ।विष्वञ्चमेवास्मात्पाप्मानव्विँवृहतः । यो अर्वन्तञ्जिघासति तमभ्यमीति वरुण इति श्वानञ्चतुरख्षं प्रसौति । परो मर्त परश्श्वेति शुनश्चतुरख्षस्य प्रहन्ति । श्वेव वै पाप्मा भ्रातृव्यः । पाप्मानमेवास्य भ्रातृव्य हन्ति । सैध्रकम्मुसलम्भवति ।। 13 ।।
3.8.4.2
कर्मकर्मैवास्मै साधयति । पौश्चलेयो हन्ति । पुश्चल्वाव्वैँ देवाश्शुचन्न्यदधुः ।शुचैवास्य शुच हन्ति । पाप्मा वा एतमीफ्सतीत्याहुः । योऽश्वमेधेन यजत इति । अश्वस्याधस्पदमुपास्यति । वज्री वा अश्व प्राजापत्यः । वज्रेणैव पाप्मानम्भ्रातृव्यमव क्रामति । दख्षिणाऽप प्लावयति ।। 14 ।।
3.8.4.3
पाप्मानमेवास्माच्छमलमप प्लावयति । ऐषीक उदूहो भवति । आयुर्वा इषीकाः ।आयुरेवास्मिन्दधति । अमृतव्वाँ इषीकाः । अमृतमेवास्मिन्दधति । वेतसशाखोपसम्बद्धा भवति । अफ्सुयोनिर्वा अश्वः । अफ्सुजो वेतसः । स्वादेवैनय्योँनेर्निर्मिमीते । पुरस्तात्प्रत्यञ्चमभ्युदूहति ।पुरस्तादेवास्मिन्प्रतीच्यमृतन्दधाति । अहञ्च त्वञ्च वृत्रहन्निति ब्रह्मा यजमानस्य हस्तङ्गृह्णाति ।ब्रह्मख्षत्रे एव सन्दधाति । अभिक्रत्वेन्द्र भूरधज्मन्नित्यध्वर्युर्यजमानव्वाँचयत्यभिजित्यै ।। 15 ।।
3.8.4.0
भवति प्लावयति मिमीते पञ्च च ।। 4 ।।
3.8.5.1
चत्वार ऋत्विजस्समुख्षन्ति । आभ्य एवैनञ्चतसृभ्यो दिग्भ्योऽभि समीरयन्ति ।शतेन राजपुत्रैस्सहाध्वर्युः । पुरस्तात्प्रत्यङ्तिष्ठन्प्रोख्षति । अनेनाश्वेन मेध्येनेष्ट्वा ।अय राजा वृत्रव्वँध्यादिति । राज्यव्वाँ अध्वर्युः । ख्षत्र राजपुत्रः । राज्येनैवास्मिन्ख्षत्रन्दधाति । शतेना राजभिरुग्रैस्सह ब्रह्मा ।। 16 ।।
3.8.5.2
दख्षिणत उदङ्तिष्ठन्प्रोख्षति । अनेनाश्वेन मेध्येनेष्ट्वा । अय राजाप्रतिधृष्योऽस्त्विति ।बलव्वैँ ब्रह्मा । बलमराजोग्रः । बलेनैवास्मिन्बलन्दधाति । शतेन सूतग्रामणिभिस्सह होता ।पश्चात्प्राङ्तिष्ठन्प्रोक्षति । अनेनाश्वेन मेध्येनेष्ट्वा । अय राजाऽस्यै विशः ।। 17 ।।
3.8.5.3
बहुग्वै बह्वश्वायै बह्वजाविकायै । बहुव्रीहियवायै बहुमाषतिलायै । बहुहिरण्यायै बहुहस्तिकायै ।बहुदासपूरुषायै रयिमत्यै पुष्टिमत्यै । बहुरायस्पोषायै राजास्त्विति । भूमा वै होता । भूमा सूतग्रामण्यः । भूम्नैवास्मिन्भूमानन्दधाति । शतेन ख्षत्तसङ्ग्रहीतृभिस्सहोद्गाता ।उत्तरतो दख्षिणा तिष्ठन्प्रोख्षति ।। 18 ।।
3.8.5.4
अनेनाश्वेन मेध्येनेष्ट्वा । अय राजा सर्वमायुरेत्विति । आयुर्वा उद्गाता ।आयुः ख्षत्तसङ्ग्रहीतारः । आयुषैवास्मिन्नायुर्दधाति । शतशतम्भवन्ति । शतायु पुरुषश्शतेन्द्रियः । आयुष्येवेन्द्रिये प्रतितिष्ठति । चतुश्शता भवन्ति । चतस्रो दिशः । दिख्ष्वेव प्रति तिष्ठति ।। 19 ।।
3.8.5.0
ब्रह्मा विश उख्षति दिश एकञ्च ।। 5 ।।
3.8.6.1
यथा वै हविषो गृहीतस्य स्कन्दति । एवव्वाँ एतदश्वस्य स्कन्दति । यन्निक्तमनालब्धमुथ्सृजन्ति ।यथ्स्तोक्या अन्वाह । सर्वहुतमेवैनङ्करोत्यस्कन्दाय । अस्कन्न हि तत् । यद्धुतस्य स्कन्दति ।सहस्रमन्वाह । सहस्रसम्मितस्सुवर्गो लोकः । सुवर्गस्य लोकस्याभिजित्यै ।। 20 ।।
3.8.6.2
यत्परिमिता अनुब्रूयात् । परिमितमव रुन्धीत । अपरिमिता अन्वाह । अपरिमितस्सुवर्गो लोकः ।सुवर्गस्य लोकस्य समष्ट्यै । स्तोक्या जुहोति । या एव वर्ष्या आपः । ता अव रुन्धे ।अस्याञ्जुहोति । इयव्वाँ अग्निर्वैश्वानरः ।। 21 ।।
3.8.6.3
अस्यामेवैना प्रतिष्ठापयति । उवाच ह प्रजापतिः । स्तोक्यासु वा अहमश्वमेध सस्थापयामि ।तेन ततस्सस्थितेन चरामीति । अग्नये स्वाहेत्याह । अग्नय एवैनञ्जुहोति । सोमाय स्वाहेत्याह ।सोमायैवैनञ्जुहोति । सवित्रे स्वाहेत्याह । सवित्र एवैनञ्जुहोति ।। 22 ।।
3.8.6.4
सरस्वत्यै स्वाहेत्याह । सरस्वत्या एवैनञ्जुहोति । पूष्णे स्वाहेत्याह । पूष्ण एवैनञ्जुहोति ।बृहस्पतये स्वाहेत्याह । बृहस्पतय एवैनञ्जुहोति । अपाम्मोदाय स्वाहेत्याह । अद्भ्य एवैनञ्जुहोति ।वायवे स्वाहेत्याह । वायव एवैनं जुहोति ।। 23 ।।
3.8.6.5
मित्राय स्वाहेत्याह । मित्रायैवैनं जुहोति । वरुणाय स्वाहेत्याह । वरुणायैवैनं जुहोति ।एताभ्य एवैनन्देवताभ्यो जुहोति । दशदश संपादं जुहोति । दशाख्षरा विराट् । अन्नव्विँराट् ।विराजैवान्नाद्यमव रुन्धे । प्र वा एषोऽस्माल्लोकाच्च्यवते । य पराचीराहुतीर्जुहोति । पुनःपुनरभ्यावर्तं जुहोति । अस्मिन्नेव लोके प्रतितिष्ठति । एता ह वाव सोऽश्वमेधस्य सस्थितिमुवाचास्कन्दाय । अस्कन्न हि तत् । यद्यज्ञस्य सस्थितस्य स्कन्दति ।। 24 ।।
3.8.6.0
अभिजित्यै वैश्वानरस्सवित्र एवैनं जुहोति वायव एवैनं जुहोति च्यवते षट् च ।। 6 ।।
3.8.7.1
प्रजापतये त्वा जुष्टं प्रोख्षामीति पुरस्तात्प्रत्यङ्तिष्ठन्प्रोख्षति । प्रजापतिर्वै देवानामन्नादो वीर्यावान् ।अन्नाद्यमेवास्मिन्वीर्यन्दधाति । तस्मादश्व पशूनामन्नादो वीर्यावत्तमः । इन्द्राग्निभ्यान्त्वेति दख्षिणतः । इन्द्राग्नी वै देवानामोजिष्ठौ बलिष्ठौ । ओज एवास्मिन्बलन्दधाति । तस्मादश्व पशूनामोजिष्ठो बलिष्ठः । वायवे त्वेति पश्चात् । वायुर्वै देवानामाशुस्सारसारितमः ।। 25 ।।
3.8.7.2
जवमेवास्मिन्दधाति । तस्मादश्व पशूनामाशुस्सारसारितमः । विश्वेभ्यस्त्वा देवेभ्य इत्युत्तरतः ।विश्वे वै देवा देवानाय्यँशस्वितमाः । यश एवास्मिन्दधाति । तस्मादश्व पशूनाय्यँशस्वितमः ।देवेभ्यस्त्वेत्यधस्तात् । देवा वै देवानामपचिततमाः । अपचितिमेवास्मिन्दधाति । तस्मादश्व पशूनामपचिततमः ।। 26 ।।
3.8.7.3
सर्वेभ्यस्त्वा देवेभ्य इत्युपरिष्टात् । सर्वे वै देवास्त्विषिमन्तो हरस्विनः । त्विषिमेवास्मिन् हरो दधाति । तस्मादश्व पशूनान्त्विषिमान्‌हरस्वितमः । दिवे त्वाऽन्तरिख्षाय त्वा पृथिव्यै त्वेत्याह । एभ्य एवैनल्लोँकेभ्य प्रोख्षति । सते त्वाऽसते त्वाऽद्भ्यस्त्वौषधीभ्यस्त्वा विश्वेभ्यस्त्वा भूतेभ्य इत्याह । तस्मादश्वमेधयाजिन सर्वाणि भूतान्युपजीवन्ति । ब्रह्मवादिनो वदन्ति । यत्प्राजापत्योऽश्वः । अथ कस्मादेनमन्याभ्यो देवताभ्योऽपि प्रोख्षतीति । अश्वे वै सर्वा देवता अन्वायत्ताः । तय्यँद्विश्वेभ्यस्त्वा भूतेभ्य इति प्रोख्षति । देवता एवास्मिन्नन्वा यातयति । तस्मादश्वे सर्वा देवता अन्वायत्ताः ।। 27 ।।
3.8.7.0
सारसारितमोऽपचिततम प्राजापत्योऽश्व पञ्च च ।। 7 ।।
3.8.8.1
यथा वै हविषो गृहीतस्य स्कन्दति । एवव्वाँ एतदश्वस्य स्कन्दति । यत्प्रोख्षितमनालब्धमुथ्सृजन्ति । यदश्वचरितानि जुहोति । सर्वहुतमेवैनङ्करोत्यस्कन्दाय । अस्कन्न हि तत् । यद्धुतस्य स्कन्दति । ईङ्काराय स्वाहेङ्कृताय स्वाहेत्याह । एतानि वा अश्वचरितानि । चरितैरेवैन समर्धयति ।। 28 ।।
3.8.8.2
तदाहुः । अनाहुतयो वा अश्वचरितानि । नैता होतव्या इति । अथो खल्वाहुः । होतव्या एव ।अत्र वावैवव्विँद्वानश्वमेध सस्थापयति । यदश्वचरितानि जुहोति । तस्माद्धोतव्या इति ।बहिर्धा वा एनमेतदायतनाद्दधाति । भ्रातृव्यमस्मै जनयति ।। 29 ।।
3.8.8.3
यस्यानायतनेऽन्यत्राग्नेराहुतीर्जुहोति । सावित्रिया इष्ट्या पुरस्ताथ्स्विष्टकृतः । आहवनीयेऽश्वचरितानि जुहोति । आयतन एवास्याहुतीर्जुहोति । नास्मै भ्रातृव्यञ्जनयति । तदाहुः । यज्ञमुखेयज्ञमुखे होतव्याः । यज्ञस्य कॢप्त्यै । सुवर्गस्य लोकस्यानुख्यात्या इति । अथो खल्वाहुः ।। 30 ।।
3.8.8.4
यद्यज्ञमुखेयज्ञमुखे जुहुयात् । पशुभिर्यजमानव्व्यँर्धयेत् । अव सुवर्गाल्लोकात्पद्येत ।पापीयान्थ्स्यादिति । सकृदेव होतव्याः । न यजमानं पशुभिर्व्यर्धयति । अभि सुवर्गल्लोँकञ्जयति ।न पापीयान्भवति । अष्टाचत्वारिशतमश्वरूपाणि जुहोति । अष्टाचत्वारिशदख्षरा जगती । जागतोऽश्व प्राजापत्यस्समृद्ध्यै । एकमतिरिक्तञ्जुहोति । तस्मादेक प्रजास्वर्धुकः ।। 31 ।।
3.8.8.0
अर्धयति जनयति खल्वाहुर्जगती त्रीणि च ।। 8 ।।
3.8.9.1
विभूर्मात्रा प्रभू पित्रेत्याह । इयव्वैँ माता । असौ पिता । आभ्यामेवैनं परिददाति ।अश्वोऽसि हयोऽसीत्याह । शास्त्येवैनमेतत् । तस्माच्छिष्टा प्रजा जायन्ते । अत्योऽसीत्याह ।तस्मादश्वस्सर्वान्पशूनत्येति । तस्मादश्वस्सर्वेषां पशूना श्रैष्ठ्यङ्गच्छति ।। 32 ।।
3.8.9.2
प्र यशश्श्रैष्ठ्यमाप्नोति । य एवव्वेँद । नरोऽस्यर्वाऽसि सप्तिरसि वाज्यसीत्याह । रूपमेवास्यैतन्महिमानव्व्याँचष्टे । ययुर्नामाऽसीत्याह । एतद्वा अश्वस्य प्रियन्नामधेयम् । प्रियेणैवैनन्नामधेयेनाभि वदति । तस्मादप्यामित्रौ सङ्गत्य । नाम्ना चेद्ध्वयेते । मित्रमेव भवतः ।। 33 ।।
3.8.9.3
आदित्यानां पत्वाऽन्विहीत्याह । आदित्यानेवैनङ्गमयति । अग्नये स्वाहा स्वाहेन्द्राग्निभ्यामिति पूर्वहोमाञ्जुहोति । पूर्व एव द्विषन्तम्भ्रातृव्यमति क्रामति । भूरसि भुवे त्वा भव्याय त्वा भविष्यते त्वेत्युथ्सृजति सर्वत्वाय ।देवा आशापाला एतन्देवेभ्योऽश्वम्मेधाय प्रोख्षितङ्गोपायतेत्याह । शतव्वैँ तल्प्या राजपुत्रा देवा आशापालाः । तेभ्य एवैनं परि ददाति । ईश्वरो वा अश्व प्रमुक्त परां परावतङ्गन्तोः ।इह धृतिस्स्वाहेह विधृतिस्स्वाहेह रन्तिस्स्वाहेह रमतिस्स्वाहेति चतृषु पथ्सु जुहोति ।। 34 ।।
3.8.9.4
एता वा अश्वस्य बन्धनम् । ताभिरेवैनम्बध्नाति । तस्मादश्व प्रमुक्तो बन्धनमा गच्छति ।तस्मादश्व प्रमुक्तो बन्धनन्न जहाति । राष्ट्रव्वाँ अश्वमेधः । राष्ट्रे खलु वा एते व्यायच्छन्ते ।येऽश्वम्मेध्य रख्षन्ति । तेषाय्यँ उदृचङ्गच्छन्ति । राष्ट्रादेव ते राष्ट्रङ्गच्छन्ति । अथ य उदृचन्न गच्छन्ति ।। 35 ।।
3.8.9.5
राष्ट्रादेव ते व्यवच्छिद्यन्ते । परा वा एष सिच्यते । योऽबलोऽश्वमेधेन यजते । यदमित्रा अश्वव्विँन्देरन्न् ।हन्येतास्य यज्ञः । चतुश्शता रख्षन्ति । यज्ञस्याघाताय । अथान्यमानीय प्रोख्षेयुः । सैव ततः प्रायश्चित्तिः ।। 36 ।।
3.8.9.0
गच्छति भवतः पथ्सु जुहोति न गच्छन्ति नव च ।। 9 ।।
3.8.10.1
प्रजापतिरकामयताश्वमेधेन यजेयेति । स तपोऽतप्यत । तस्य तेपानस्य । सप्तात्मनो देवता उदक्रामन्न् । सा दीख्षाऽभवत् । स एतानि वैश्वदेवान्यपश्यत् । तान्यजुहोत् । तैर्वै स दीख्षामवारुन्ध । यद्वैश्वदेवानि जुहोति । दीख्षामेव तैर्यजमानोऽव रुन्धे ।। 37 ।।
3.8.10.2
सप्त जुहोति । सप्त हि ता देवता उदक्रामन्न् । अन्वहञ्जुहोति । अन्वहमेव दीक्षामव रुन्धे ।त्रीणि वैश्वदेवानि जुहोति । चत्वार्यौद्ग्रहणानि । सप्त संपद्यन्ते । सप्त वै शीर्‌षण्या प्राणाः ।प्राणा दीक्षा । प्राणैरेव प्राणान्दीक्षामव रुन्धे ।। 38 ।।
3.8.10.3
एकविशतिव्वैँश्वदेवानि जुहोति । एकविशतिर्वै देवलोकाः । द्वादश मासा पञ्चर्तवः ।त्रय इमे लोकाः । असावादित्य एकविशः । एष सुवर्गो लोकः । तद्दैव्यं क्षत्रम् ।सा श्रीः । तद्ब्रध्नस्य विष्टपम् । तथ्स्वाराज्यमुच्यते ।। 39 ।।
3.8.10.4
त्रिशतमौद्ग्रहणानि जुहोति । त्रिशदक्षरा विराट् । अन्नं विराट् । विराजैवान्नाद्यमव रुन्धे ।त्रेधा विभज्य देवतां जुहोति । त्र्यावृतो वै देवाः । त्र्यावृत इमे लोकाः । एषां लोकानामाप्त्यै ।एषां लोकानां कॢप्त्यै । अप वा एतस्मात्प्राणा क्रामन्ति ।। 40 ।।
3.8.10.5
यो दीक्षामतिरेचयति । सप्ताहं प्रचरन्ति । सप्त वै शीऱ्षण्या प्राणाः । प्राणा दीक्षा ।प्राणैरेव प्राणान्दीक्षामव रुन्धे । पूर्णाहुतिमुत्तमां जुहोति । सर्वं वै पूर्णाहुतिः ।सर्वमेवाप्नोति । अथो इयं वै पूर्णाहुतिः । अस्यामेव प्रति तिष्ठति ।। 41 ।।
3.8.10.0
रुन्धे प्राणान्दीक्षामव रुन्ध उच्यते क्रामन्ति तिष्ठति ।। 10 ।।
3.8.11.1
प्रजापतिरश्वमेधमसृजत । त सृष्टं न किञ्चनोदयच्छत् । तं वैश्वदेवान्येवोदयच्छन्न् ।यद्वैश्वदेवानि जुहोति । यज्ञस्योद्यत्यै । स्वाहाऽऽधिमाधीताय स्वाहा । स्वाहाऽधीतं मनसे स्वाहा ।स्वाहा मन प्रजापतये स्वाहा । काय स्वाहा कस्मै स्वाहा कतमस्मै स्वाहेति प्राजापत्ये मुख्ये भवतः । प्रजापतिमुखाभिरेवैनं देवताभिरुद्यच्छते ।। 42 ।।
3.8.11.2
अदित्यै स्वाहाऽदित्यै मह्यै स्वाहाऽदित्यै सुमृडीकायै स्वाहेत्याह । इयं वा अदितिः । अस्या एवैनं प्रतिष्ठायोद्यच्छते । सरस्वत्यै स्वाहा सरस्वत्यै बृहत्यै स्वाहा सरस्वत्यै पावकायै स्वाहेत्याह । वाग्वै सरस्वती । वाचैवैनमुद्यच्छते । पूष्णे स्वाहा पूष्णे प्रपथ्याय स्वाहा पूष्णे नरन्धिषाय स्वाहेत्याह । पशवो वै पूषा । पशुभिरेवैनमुद्यच्छते । त्वष्ट्रे स्वाहा त्वष्ट्रे तुरीपाय स्वाहा त्वष्ट्रे पुरुरूपाय स्वाहेत्याह । त्वष्टा वै पशूनां मिथुनाना रूपकृत् । रूपमेव पशुषु दधाति । अथो रूपैरेवैनमुद्यच्छते । विष्णवे स्वाहा विष्णवे निखुर्यपाय स्वाहा विष्णवे निभूयपाय स्वाहेत्याह । यज्ञो वै विष्णुः । यज्ञायैवैनमुद्यच्छते । पूर्णाहुतिमुत्तमां जुहोति । प्रत्युत्तब्ध्यै सयत्वाय ।। 43 ।।
3.8.11.0
यच्छते पुरुरूपाय स्वाहेत्याहाष्टौ च ।। 11 ।।
3.8.12.1
सावित्रमष्टाकपालं प्रातर्निर्वपति । अष्टाक्षरा गायत्री । गायत्रं प्रातस्सवनम् ।प्रातस्सवनादेवैनं गायत्रियाश्छन्दसोऽधि निर्मिमीते । अथो प्रातस्सवनमेव तेनाप्नोति ।गायत्रीं छन्दः । सवित्रे प्रसवित्र एकादशकपालं मध्यन्दिने । एकादशाक्षरा त्रिष्टुप् ।त्रैष्टुभं माध्यन्दिन सवनम् । माध्यन्दिनादेवैन सवनात्त्रिष्टुभश्छन्दसोऽधि निर्मिमीते ।। 44 ।।
3.8.12.2
अथो माध्यन्दिनमेव सवनं तेनाप्नोति । त्रिष्टुभं छन्दः । सवित्र आसवित्रे द्वादशकपालमपराह्णे ।द्वादशाक्षरा जगती । जागतं तृतीयसवनम् । तृतीयसवनादेवैनं जगत्याश्छन्दसोऽधि निर्मिमीते ।अथो तृतीयसवनमेव तेनाप्नोति । जगतीं छन्दः । ईश्वरो वा अश्व प्रमुक्त परां परावतं गन्तोः ।इह धृतिस्स्वाहेह विधृतिस्स्वाहेह रन्तिस्स्वाहेह रमतिस्स्वाहेति चतस्र आहुतीर्जुहोति ।। 45 ।।
3.8.12.3
चतस्रो दिशः । दिग्भिरेवैनं परिगृह्णाति । आश्वत्थो व्रजो भवति । प्रजापतिर्देवेभ्यो निलायत ।अश्वो रूपं कृत्वा । सोऽश्वत्थे संवथ्सरमतिष्ठत् । तदश्वत्थस्याश्वत्थत्वम् । यदाश्वत्थो व्रजो भवति । स्व एवैनं योनौ प्रतिष्ठापयति ।। 46 ।।
3.8.12.0
त्रिष्टुभश्छन्दसोऽधि निर्मिमीते जुहोति नव च ।। 12 ।।
3.8.13.1
आ ब्रह्मन्ब्राह्मणो ब्रह्मवर्चसी जायतामित्याह । ब्राह्मण एव ब्रह्मवर्चसं दधाति ।तस्मात्पुरा ब्राह्मणो ब्रह्मवर्चस्यजायत । आऽस्मिन्राष्ट्रे राजन्य इषव्यश्शूरो महारथो जायतामित्याह ।राजन्य एव शौर्यं महिमानं दधाति । तस्मात्पुरा राजन्य इषव्यश्शूरो महारथोऽजायत ।दोग्ध्री धेनुरित्याह । धेन्वामेव पयो दधाति । तस्मात्पुरा दोग्ध्री धेनुरजायत । वोढाऽनड्वानित्याह ।। 47 ।।
3.8.13.2
अनडुह्येव वीर्यं दधाति । तस्मात्पुरा वोढाऽनड्वानजायत । आशुस्सप्तिरित्याह ।अश्व एव जवं दधाति । तस्मात्पुराऽऽशुरश्वोऽजायत । पुरन्धिर्योषेत्याह । योषित्येव रूपं दधाति ।तस्माथ्स्त्री युवति प्रिया भावुका । जिष्णू रथेष्ठा इत्याह । आ ह वै तत्र जिष्णू रथेष्ठा जायते ।। 48 ।।
3.8.13.3
यत्रैतेन यज्ञेन यजन्ते । सभेयो युवेत्याह । यो वै पूर्ववयसी । स सभेयो युवा । तस्माद्युवा पुमान्प्रियो भावुकः । आऽस्य यजमानस्य वीरो जायतामित्याह । आ ह वै तत्र यजमानस्य वीरो जायते । यत्रैतेन यज्ञेन यजन्ते । निकामेनिकामे न पर्जन्यो वऱ्षत्वित्याह । निकामेनिकामे ह वै तत्र पर्जन्यो वऱ्षति । यत्रैतेन यज्ञेन यजन्ते । फलिन्यो न ओषधय पच्यन्तामित्याह । फलिन्यो ह वै तत्रौषधय पच्यन्ते । यत्रैतेन यज्ञेन यजन्ते । योगक्षेमो न कल्पतामित्याह । कल्पते ह वै तत्र प्रजाभ्यो योगक्षेमः । यत्रैतेन यज्ञेन यजन्ते ।।49 ।।
3.8.13.0
अनड्वानित्याह जायते वर्‌षति सप्त च ।। 13 ।।
3.8.14.1
प्रजापतिर्देवेभ्यो यज्ञान्व्यादिशत् । स आत्मन्नश्वमेधमधत्त । तं देवा अब्रुवन्न् । एष वाव यज्ञः । यदश्वमेधः । अप्येव नोत्रास्त्विति । तेभ्य एतानन्नहोमान्प्रायच्छत् । तानजुहोत् । तैर्वै स देवानप्रीणात् । यदन्नहोमाञ्जुहोति ।। 50 ।।
3.8.14.2
देवानेव तैर्यजमान प्रीणाति । आज्येन जुहोति । अग्नेर्वा एतद्रूपम् । यदाज्यम् । यदाज्येन जुहोति । अग्निमेव तत्प्रीणाति । मधुना जुहोति । महत्यै वा एतद्देवतायै रूपम् । यन्मधु । यन्मधुना जुहोति ।। 51 ।।
3.8.14.3
महतीमेव तद्देवतां प्रीणाति । तण्डुलैर्जुहोति । वसूनां वा एतद्रूपम् । यत्तण्डुलाः । यत्तण्डुलैर्जुहोति । वसूनेव तत्प्रीणाति । पृथुकैर्जुहोति । रुद्राणां वा एतद्रूपम् । यत्पृथुकाः । यत्पृथुकैर्जुहोति ।  ।। 52 ।।
3.8.14.4
रुद्रानेव तत्प्रीणाति । लाजैर्जुहोति । आदित्यानां वा एतद्रूपम् । यल्लाजाः । यल्लाजैर्जुहोति । आदित्यानेव तत्प्रीणाति । करम्बैर्जुहोति । विश्वेषां वा एतद्देवाना रूपम् । यत्करम्बाः । यत्करम्बैर्जुहोति ।। 53 ।।
3.8.14.5
विश्वानेव तद्देवान्प्रीणाति । धानाभिर्जुहोति । नक्षत्त्राणां वा एतद्रूपम् । यद्धानाः । यद्धानाभिर्जुहोति । नक्षत्त्राण्येव तत्प्रीणाति । सक्तुभिर्जुहोति । प्रजापतेर्वा एतद्रूपम् । यथ्सक्तवः । यथ्सक्तुभिर्जुहोति ।। 54 ।।
3.8.14.6
प्रजापतिमेव तत्प्रीणाति । मसूस्यैर्जुहोति । सर्वासां वा एतद्देवताना रूपम् । यन्मसूस्यानि । यन्मसूस्यैर्जुहोति । सर्वा एव तद्देवता प्रीणाति । प्रियङ्गुतण्डुलैर्जुहोति । प्रियाङ्गा ह वै नामैते । एतैर्वै देवा अश्वस्याङ्गानि समदधुः । यत्प्रियङ्गुतण्डुलैर्जुहोति । अश्वस्यैवाङ्गानि संदधाति । दशान्नानि जुहोति । दशाक्षरा विराट् । विराट्कृथ्स्नस्यान्नाद्यस्यावरुध्यै ।। 55 ।।
3.8.14.0
जुहोति मधुना जुहोति पृथुकैर्जुहोति करम्बैर्जुहोति सक्तुभिर्जुहोति प्रियङ्गुतण्डुलैर्जुहोति चत्वारि च ।। 14 ।। (अन्नहोमानाज्येनाग्नेर्मधुना तण़्डुलै पृथुकैर्लाजै करम्बैर्धानाभिस्सक्तुभिर्मसूस्यै प्रियङ्गुतण्डुलैर्दशान्नानि द्वादश । )
3.8.15.1
प्रजापतिरश्वमेधमसृजत । त सृष्ट रक्षास्यजिघासन्न् । स एतान्प्रजापतिर्नक्त होमानपश्यत् । तानजुहोत् । तैर्वै स यज्ञाद्रक्षास्यपाहन्न् । यन्नक्त होमाञ्जुहोति । यज्ञादेव तैर्यजमानो रक्षास्यप हन्ति । आज्येन जुहोति । वज्रो वा आज्यम् । वज्रेणैव यज्ञाद्रक्षास्यप हन्ति ।। 56 ।।
3.8.15.2
आज्यस्य प्रतिपदं करोति । प्राणो वा आज्यम् । मुखत एवास्य प्राणं दधाति । अन्नहोमाञ्जुहोति ।शरीरवदेवाव रुन्धे । व्यत्यासं जुहोति । उभयस्यावरुध्यै । नक्तं जुहोति । रक्षसामपहत्यै । आज्येनान्ततो जुहोति ।। 57 ।।
3.8.15.3
प्राणो वा आज्यम् । उभयत एवास्य प्राणं दधाति । पुरस्ताच्चोपरिष्टाच्च । एकस्मै स्वाहेत्याह ।अस्मिन्नेव लोके प्रतितिष्ठति । द्वाभ्या स्वाहेत्याह । अमुष्मिन्नेव लोके प्रति तिष्ठति ।उभयोरेव लोकयो प्रति तिष्ठति । अस्मिश्चामुष्मिश्च । शताय स्वाहेत्याह । शतायुर्वै पुरुषश्शतवीर्यः । आयुरेव वीर्यमव रुन्धे । सहस्राय स्वाहेत्याह । आयुर्वै सहस्रम् । आयुरेवाव रुन्धे । सर्वस्मै स्वाहेत्याह । अपरिमितमेवाव रुन्धे ।। 58 ।।
3.8.15.0
एव यज्ञाद्रक्षास्यपहन्त्यन्ततो जुहोति शताय स्वाहेत्याह सप्त च ।। 15 ।।
3.8.16.1
प्रजापतिं वा एष ईफ्सतीत्याहुः । योऽश्वमेधेन यजत इति । अथो आहुः । सर्वाणि भूतानीति ।एकस्मै स्वाहेत्याह । प्रजापतिर्वा एकः । तमेवाप्नोति । एकस्मै स्वाहा द्वाभ्या स्वाहेत्यभिपूर्वमाहुतीर्जुहोति । अभिपूर्वमेव सुवर्गं लोकमेति । एकोत्तरं जुहोति ।। 59 ।।
3.8.16.2
एकवदेव सुवर्गं लोकमेति । सन्ततं जुहोति । सुवर्गस्य लोकस्य सन्तत्यै । शताय स्वाहेत्याह ।शतायुर्वै पुरुषश्शतवीर्यः । आयुरेव वीर्यमवरुन्धे । सहस्राय स्वाहेत्याह । आयुर्वै सहस्रम् ।आयुरेवाव रुन्धे । अयुताय स्वाहा नियुताय स्वाहा प्रयुताय स्वाहेत्याह ।। 60 ।।
3.8.16.3
त्रय इमे लोकाः । इमानेव लोकानव रुन्धे । अर्बुदाय स्वाहेत्याह । वाग्वा अर्बुदम् । वाचमेवाव रुन्धे । न्यर्बुदाय स्वाहेत्याह । यो वै वाचो भूमा । तन्न्यर्बुदम् । वाच एव भूमानमव रुन्धे । समुद्राय स्वाहेत्याह ।।61 ।।
3.8.16.4
समुद्रमेवाप्नोति । मध्याय स्वाहेत्याह । मध्यमेवाप्नोति । अन्ताय स्वाहेत्याह । अन्तमेवाप्नोति । परार्धाय स्वाहेत्याह । परार्धमेवाप्नोति । उषसे स्वाहा व्युष्ट्यै स्वाहेत्याह । रात्रिर्वा उषाः । अहर्व्युष्टिः । अहोरात्रे एवावरुन्धे । अथो अहोरात्रयोरेव प्रतितिष्ठति । ता यदुभयीर्दिवा वा नक्तं वा जुहुयात् । अहोरात्रे मोहयेत् । उषसे स्वाहा व्युष्ट्यै स्वाहोदेष्यते स्वाहोद्यते स्वाहेत्यनुदिते जुहोति ।उदिताय स्वाहा सुवर्गाय स्वाहा लोकाय स्वाहेत्युदिते जुहोति । अहोरात्रयोरव्यतिमोहाय ।। 62 ।।
3.8.16.0
एकोत्तरं जुहोति प्रयुताय स्वाहेत्याह समुद्राय स्वाहेत्याहाहर्व्युष्टिस्सप्त च ।। 16 ।।
3.8.17.1
विभूर्मात्रा प्रभू पित्रेत्यश्वनामानि जुहोति । उभयोरेवैनं लोकयोर्नामधेयं गमयति । आयनाय स्वाहा प्रायणाय स्वाहेत्युद्द्रावाञ्जुहोति । सर्वमेवैनमस्कन्न सुवर्गं लोकं गमयति । अग्नये स्वाहा सोमाय स्वाहेति पूर्वहोमाञ्जुहोति । पूर्व एव द्विषन्तं भ्रातृव्यमति क्रामति । पृथिव्यै स्वाहाऽन्तरिक्षाय स्वाहेत्याह । यथायजुरेवैतत् । अग्नये स्वाहा सोमाय स्वाहेति पूर्वदीक्षा जुहोति । पूर्व एव द्विषन्तं भ्रातृव्यमति क्रामति ।।63।।
3.8.17.2
पृथिव्यै स्वाहाऽन्तरिक्षाय स्वाहेत्येकविशिनीं दीक्षां जुहोति । एकविशतिर्वै देवलोकाः ।द्वादश मासाः पञ्चर्तवः । त्रय इमे लोकाः । असावादित्य एकविशः । एष सुवर्गो लोकः ।सुवर्गस्य लोकस्य समष्ट्यै । भुवो देवानां कर्मणेत्यृतुदीक्षा जुहोति । ऋतूनेवास्मै कल्पयति ।अग्नये स्वाहा वायवे स्वाहेति जुहोत्यनन्तरित्यै ।। 64 ।।
3.8.17.3
अर्वाङ्यज्ञस्संक्रामत्वित्याप्तीर्जुहोति । सुवर्गस्य लोकस्याप्त्यै । भूतं भव्यं भविष्यदिति पर्याप्तीर्जुहोति । सुवर्गस्य लोकस्य पर्याप्त्यै । आ मे गृहा भवन्त्वित्याभूर्जुहोति । सुवर्गस्य लोकस्याभूत्यै । अग्निना तपोऽन्वभवदित्यनुभूर्जुहोति । सुवर्गस्य लोकस्यानुभूत्यै । स्वाहाऽऽधिमाधीताय स्वाहेति समस्तानि वैश्वदेवानि जुहोति । समस्तमेव द्विषन्तं भ्रातृव्यमति क्रामति ।। 65 ।।
3.8.17.4
दद्भ्यस्स्वाहा हनूभ्या स्वाहेत्यङ्गहोमाञ्जुहोति । अङ्गेअङ्गे वै पुरुषस्य पाप्मोपश्लिष्टः । अङ्गादङ्गादेवैनं पाप्मनस्तेन मुञ्चति । अञ्ज्येताय स्वाहा कृष्णाय स्वाहा श्वेताय स्वाहेत्यश्वरूपाणि जुहोति । रूपैरेवैन समर्धयति । ओषधीभ्यस्स्वाहा मूलेभ्यस्स्वाहेत्योषधिहोमाञ्जुहोति । द्वय्यो वा ओषधयः । पुष्पेभ्योऽन्या फलं गृह्णन्ति । मूलेभ्योऽन्याः । ता एवोभयीरव रुन्धे ।। 66 ।।
3.8.17.5
वनस्पतिभ्यस्स्वाहेति वनस्पतिहोमाञ्जुहोति । आरण्यस्यान्नाद्यस्यावरुध्यै । मेषस्त्वा पचतैरवत्वित्यपाव्यानि जुहोति । प्राणा वै देवा अपाव्याः । प्राणानेवाव रुन्धे । कूप्याभ्यस्स्वाहाद्भ्यस्स्वाहेत्यपा होमाञ्जुहोति । अप्सु वा आपः । अन्नं वा आपः । अद्भ्यो वा अन्नं जायते । यदेवाद्भ्योऽन्नं जायते । तदव रुन्धे ।। 67 ।।
3.8.17.0
पूर्वदीक्षा जुहोति पूर्व एव द्विषन्तं भ्रातृव्यमति क्रामत्यनन्तरित्यै क्रामति रुन्धे जायत एकं च ।। 17 ।।
3.8.18.1
अम्भासि जुहोति । अयं वै लोकोऽम्भासि । तस्य वसवोऽधिपतयः । अग्निर्ज्योतिः । यदम्भासि जुहोति । इममेव लोकमव रुन्धे । वसूना सायुज्यं गच्छति । अग्निं ज्योतिरव रुन्धे । नभासि जुहोति । अन्तरिक्षं वै नभासि ।। 68 ।।
3.8.18.2
तस्य रुद्रा अधिपतयः । वायुर्ज्योतिः । यन्नभासि जुहोति । अन्तरिक्षमेवाव रुन्धे ।रुद्राणा सायुज्यं गच्छति । वायुं ज्योतिरव रुन्धे । महासि जुहोति । असौ वै लोको महासि ।तस्यादित्या अधिपतयः । सूर्यो ज्योतिः ।। 69 ।।
3.8.18.3
यन्महासि जुहोति । अमुमेव लोकमव रुन्धे । आदित्याना सायुज्यं गच्छति । सूर्यं ज्योतिरव रुन्धे । नमो राज्ञे नमो वरुणायेति यव्यानि जुहोति । अन्नाद्यस्यावरुध्यै । मयोभूर्वातो अभि वातूस्रा इति गव्यानि जुहोति । पशूनामवरुध्यै । प्राणाय स्वाहा व्यानाय स्वाहेति संततिहोमाञ्जुहोति । सुवर्गस्य लोकस्य संतत्यै ।।70 ।।
3.8.18.4
सिताय स्वाहाऽसिताय स्वाहेति प्रमुक्तीर्जुहोति । सुवर्गस्य लोकस्य प्रमुक्त्यै । पृथिव्यै स्वाहाऽन्तरिक्षाय स्वाहेत्याह । यथायजुरेवैतत् । दत्वते स्वाहाऽदन्तकाय स्वाहेति शरीरहोमाञ्जुहोति । पितृलोकमेव तैर्यजमानोऽव रुन्धे । कस्त्वा युनक्ति स त्वा युनक्त्विति परिधीन् युनक्ति । इमे वै लोका परिधयः । इमानेवास्मै लोकान् युनक्ति । सुवर्गस्य लोकस्य समष्ट्यै ।। 71 ।।
3.8.18.5
य प्राणतो य आत्मदा इति महिमानौ जुहोति । सुवर्गो वै लोको महः । सुवर्गमेव ताभ्यां लोकं यजमानोऽव रुन्धे । आ ब्रह्मन्ब्राह्मणो ब्रह्मवर्चसी जायतामिति समस्तानि ब्रह्मवर्चसानि जुहोति । ब्रह्मवर्चसमेव तैर्यजमानोऽव रुन्धे । जज्ञि बीजमिति जुहोत्यनन्तरित्यै । अग्नये समनमत्पृथिव्यै समनमदिति सन्नतिहोमाञ्जुहोति । सुवर्गस्य लोकस्य सन्नत्यै । भूताय स्वाहा भविष्यते स्वाहेति भूताभव्यौ होमौ जुहोति । अयं वै लोको भूतम् ।। 72 ।।
3.8.18.6
असौ भविष्यत् । अनयोरेव लोकयो प्रतितिष्ठति । सर्वस्याप्त्यै । सर्वस्यावरुध्यै ।यदक्रन्द प्रथमं जायमान इत्यश्वस्तोमीयं जुहोति । सर्वस्याप्त्यै । सर्वस्य जित्यै ।सर्वमेव तेनाप्नोति । सर्वं जयति । योऽश्वमेधेन यजते ।। 73 ।।
3.8.18.7
य उ चैनमेवं वेद । यज्ञ रक्षास्यजिघासन्न् । स एतान्प्रजापतिर्नक्तहोमानपश्यत् ।तानजुहोत् । तैर्वै स यज्ञाद्रक्षास्यपाहन्न् । यन्नक्तहोमाञ्जुहोति । यज्ञादेव तैर्यजमानो रक्षास्यपहन्ति ।उषसे स्वाहा व्युष्ट्यै स्वाहेत्यन्ततो जुहोति । सुवर्गस्य लोकस्य समष्ट्यै ।। 74 ।।
3.8.18.0
वै नभासि सूर्यो ज्योतिस्सन्तत्यै समष्ट्यै भूतं यजते नव च ।। 18 ।।
3.8.19.1
एकयूपो वैकादशिनी वा । अन्येषां यज्ञानां यूपा भवन्ति । एकविशिन्यश्वमेधस्य । सुवर्गस्य लोकस्याभिजित्यै । बैल्वो वा खादिरो वा पालाशो वा । अन्येषां यज्ञक्रतूनां यूपा भवन्ति । राज्जुदाल एकविशत्यरत्निरश्वमेधस्य । सुवर्गस्य लोकस्य समष्ट्यै । नान्येषां पशूनां तेजन्या अवद्यन्ति । अवद्यन्त्यश्वस्य ।। 75 ।।
3.8.19.2
पाप्मा वै तेजनी । पाप्मनोऽपहत्यै । प्लक्षशाखायामन्येषां पशूनामवद्यन्ति । वेतसशाखायामश्वस्य । अप्सुयोनिर्वा अश्वः । अप्सुजो वेतसः । स्व एवास्य योनावव द्यति । यूपेषु ग्राम्यान्पशून्नियुञ्जन्ति । आरोकेष्वारण्यान्धारयन्ति । पशूनां व्यावृत्त्यै । आ ग्राम्यान्पशूल्लँभन्ते । प्रारण्यान्थ्सृजन्ति । पाप्मनोऽपहत्यै ।। 76 ।।
3.8.19.0
अश्वस्य व्यावृत्त्यै त्रीणि च ।। 19 ।।
3.8.20.1
राज्जुदालमग्निष्ठं मिनोति । भ्रूणहत्याया अपहत्यै । पौतुद्रवावभितो भवतः । पुण्यस्य गन्धस्यावरुध्यै । भ्रूणहत्यामेवास्मादपहत्य । पुण्येन गन्धेनोभयतः परि गृह्णाति । षड्बैल्वा भवन्ति । ब्रह्मवर्चसस्यावरुध्यै । षट्खादिराः । तेजसोऽवरुध्यै ।। 77 ।।
3.8.20.2
षट्पालाशाः । सोमपीथस्यावरुध्यै । एकविशतिस्संपद्यन्ते । एकविशतिर्वै देवलोकाः ।द्वादश मासाः पञ्चर्तवः । त्रय इमे लोकाः । असावादित्य एकविशः । एष सुवर्गो लोकः ।सुवर्गस्य लोकस्य समष्ट्यै । शतं पशवो भवन्ति ।। 78 ।।
3.8.20.3
शतायु पुरुषश्शतेन्द्रियः । आयुष्येवेन्द्रिये प्रति तिष्ठति । सर्वं वा अश्वमेध्याप्नोति ।अपरिमिता भवन्ति । अपरिमितस्यावरुध्यै । ब्रह्मवादिनो वदन्ति । कस्माथ्सत्यात् । दक्षिणतोऽन्येषां पशूनामवद्यन्ति । उत्तरतोऽश्वस्येति । वारुणो वा अश्वः ।। 79 ।।
3.8.20.4
एषा वै वरुणस्य दिक् । स्वायामेवास्य दिश्यवद्यति । यदितरेषां पशूनामवद्यति । शतदेवत्यं तेनाव रुन्धे । चितेऽग्नावधि वैतसे कटेऽश्वं चिनोति । अप्सुयोनिर्वा अश्वः । अप्सुजो वेतसः । स्व एवैनं योनौ प्रतिष्ठापयति । पुरस्तात्प्रत्यञ्चं तूपरं चिनोति । पश्चात्प्राचीनं गोमृगम् ।। 80 ।।
3.8.20.5
प्राणापानावेवास्मिन्थ्सम्यञ्चौ दधाति । अश्वं तूपरं गोमृगमिति सर्वहुत एताञ्जुहोति । एषां लोकानामभिजित्यै । आत्मनाऽभि जुहोति । सात्मानमेवैन सतनुं करोति । सात्माऽमुष्मिल्लोँके भवति । य एवं वेद । अथो वसोरेव धारां तेनाव रुन्धे । इलुवर्दाय स्वाहा बलिवर्दाय स्वाहेत्याह । संवथ्सरो वा इलुवर्दः । परिवथ्सरो बलिवर्दः । संवथ्सरादेव परिवथ्सरादायुरव रुन्धे । आयुरेवास्मिन्दधाति । तस्मादश्वमेधयाजी जरसा विस्रसामुं लोकमेति ।। 81 ।।
3.8.20.0
तेजसोऽवरुध्यै भवन्त्यश्वो गोमृगमिलुवर्दश्चत्वारि च ।। 20 ।।
3.8.21.1
एकविशोऽग्निर्भवति । एकविशस्स्तोमः । एकविशतिर्यूपाः । यथा वा अश्वा वऱ्षभा वा वृषाणस्सस्फुरेरन्न् । एवमेव तथ्स्तोमास्सस्फुरन्ते । यदेकविशाः । ते यथ्समृच्छेरन्न् । हन्येतास्य यज्ञः । द्वादश एवाग्निस्स्यादित्याहुः । द्वादशस्स्तोमः ।। 82 ।।
3.8.21.2
एकादश यूपाः । यद्द्वादशोऽग्निर्भवति । द्वादश मासास्संवथ्सरः । संवथ्सरेणैवास्मा अन्नमव रुन्धे । यद्दश यूपा भवन्ति । दशाक्षरा विराट् । अन्नं विराट् । विराजैवान्नाद्यमव रुन्धे । य एकादशः । स्तन एवास्यै सः ।। 83 ।।
3.8.21.3
दुह एवैनां तेन । तदाहुः । यद्द्वादशोऽग्निस्स्याद्द्वादशस्स्तोम एकादश यूपाः । यथा स्थूरिणा यायात् । तादृक्तत् । एकविश एवाग्निस्स्यादित्याहुः । एकविशस्स्तोमः । एकविशतिर्यूपाः । यथा प्रष्टिभिर्याति । तादृगेव तत् ।। 84 ।।
3.8.21.4
यो वा अश्वमेधे तिस्र ककुभो वेद । ककुद्ध राज्ञां भवति । एकविशोऽग्निर्भवति । एकविशस्स्तोमः । एकविशतिर्यूपाः । एता वा अश्वमेधे तिस्र ककुभः । य एवं वेद । ककुद्ध राज्ञां भवति । यो वा अश्वमेधे त्रीणि शीर्षाणि वेद । शिरो ह राज्ञां भवति । एकविशोऽग्निर्भवति । एकविशस्स्तोमः । एकविशतिर्यूपाः । एतानि वा अश्वमेधे त्रीणि शीर्षाणि । य एवं वेद । शिरो ह राज्ञां भवति ।। 85 ।।
3.8.21.0
द्वादशस्स्तोमस्स एव तच्छिरो ह राज्ञां भवति षट् च ।। 21 ।।
3.8.22.1
देवा वा अश्वमेधे पवमाने । सुवर्गं लोकं न प्राजानन्न् । तमश्व प्राजानात् । यदश्वमेधेऽश्वेन मेध्येनोदञ्चो बहिष्पवमान सर्पन्ति । सुवर्गस्य लोकस्य प्रज्ञात्यै । न वै मनुष्यस्सुवर्गं लोकमञ्जसा वेद । अश्वो वै सुवर्गं लोकमञ्जसा वेद । यदुद्गातोद्गायेत् । यथा क्षेत्रज्ञोऽन्येन पथा प्रतिपादयेत् । तादृक्तत् ।। 86 ।।
3.8.22.2
उद्गातारमपरुध्य । अश्वमुद्गीथाय वृणीते । यथा क्षेत्रज्ञोऽञ्जसा नयति । एवमेवैनमश्वस्सुवर्गं लोकमञ्जसा नयति । पुच्छमन्वा रभन्ते । सुवर्गस्य लोकस्य समष्ट्यै । हिं करोति । सामैवाकः । हिं करोति । उद्गीथ एवास्य सः ।। 87 ।।
3.8.22.3
वडबा उप रुन्धन्ति । मिथुनत्वाय प्रजात्यै । अथो यथोपगातार उपगायन्ति । तादृगेव तत् ।उदगासीदश्वो मेध्य इत्याह । प्राजापत्यो वा अश्वः । प्रजापतिरुद्गीथः । उद्गीथमेवाव रुन्धे ।अथो ऋक्सामयोरेव प्रति तिष्ठति । हिरण्येनोपाकरोति । ज्योतिर्वै हिरण्यम् । ज्योतिरेव मुखतो दधाति । यजमाने च प्रजासु च । अथो हिरण्यज्योतिरेव यजमानस्सुवर्गं लोकमेति ।। 88 ।।
3.8.22.0
तथ्स उपाकरोति चत्वारि च ।। 22 ।।
3.8.23.1
पुरुषो वै यज्ञः । यज्ञ प्रजापतिः । यदश्वे पशून्नियुञ्जन्ति । यज्ञादेव तद्यज्ञं प्रयुङ्क्ते ।अश्वं तूपरं गोमृगम् । तानग्निष्ठ आलभते । सेनामुखमेव तथ्सश्यति ।तस्माद्राजमुखं भीष्मं भावुकम् । आग्नेयं कृष्णग्रीवं पुरस्ताल्ललाटे । पूर्वाग्निमेव तं कुरुते ।। 89 ।।
3.8.23.2
तस्मात्पूर्वाग्निं पुरस्तात्स्थापयन्ति । पौष्णमन्वञ्चम् । अन्नं वै पूषा । तस्मात्पूर्वाग्नावाहार्यमा हरन्ति । ऐन्द्रापौष्णमुपरिष्टात् । ऐन्द्रो वै राजन्योऽन्नं पूषा । अन्नाद्येनैवैनमुभयत परि गृह्णाति । तस्माद्राजन्योऽन्नादो भावुकः । आग्नेयौ कृष्णग्रीवौ बाहुवोः । बाहुवोरेव वीर्यं धत्ते ।। 90 ।।
3.8.23.3
तस्माद्राजन्यो बाहुबलीभावुकः । त्वाष्ट्रौ लोमशसक्थौ सक्थ्योः । सक्थ्योरेव वीर्यं धत्ते ।तस्माद्राजन्य ऊरुबलीभावुकः । शितिपृष्ठौ बाऱ्हस्पत्यौ पृष्ठे । ब्रह्मवर्चसमेवोपरिष्टाद्धत्ते ।अथो कवचे एवैते अभित पर्यूहते । तस्माद्राजन्यस्सन्नद्धो वीर्यं करोति । धात्रे पृषोदरमधस्तात् ।प्रतिष्ठामेवैतां कुरुते । अथो इयं वै धाता । अस्यामेव प्रति तिष्ठति । सौर्यं बलक्षं पुच्छे ।उथ्सेधमेव तङ्कुरुते । तम्मादुथ्सेधम्भये प्रजा अभिसश्रयन्ति ।। 91 ।।
3.8.23.0
कुरुते धत्ते कुरुते पञ्च च ।। 23 ।।
3.8.0.0
साङ्ग्रहण्या चतुष्टय्यो यो वै य पितुश्चत्वारो यथा निक्तं प्रजापतये त्वा यथा प्रोख्षितव्विँभूराह प्रजापतिरकामयताश्वमेधेन प्रजापतिर्न किञ्चन सावित्रमा ब्रह्मन्प्रजापतिर्देवैभ्य प्रजापती रख्षासि प्रजापतिमीफ्सति विभूरश्वनामान्यम्भास्येकयूपो राज्जुदालमेकविशो देवा पुरुषस्त्रयोविशतिः ।। 23 ।।साङ्ग्रहण्या तस्मादश्वमेधयाजी यत्परिमिता यद्यज्ञमुखे यो दीख्षान्देवानेव त्रय इमे सिताय प्राणापानावेवास्मिन्तस्माद्राजन्य एकनवतिः ।। 91 ।। साङ्ग्रहण्या सश्रयन्ति ।। हरिः ओम् ।। श्री कृष्णार्पणमस्तु । अष्टमप्रपाठकस्समाप्तः ।