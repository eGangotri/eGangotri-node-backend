2.6.0.0
।। तैत्तिरीयब्राह्मणे द्वितीयाष्टके षष्ठ प्रपाठक प्रारम्भः ।। हरिः ओम् ।।
2.6.1.1
स्वाद्वीं त्वा स्वादुना । तीव्रां तीव्रेण । अमृताममृतेन । मधुमतीं मधुमता । सृजामि स सोमेन । सोमोऽस्यश्विभ्यां पच्यस्व । सरस्वत्यै पच्यस्व । इन्द्राय सुत्राम्णे पच्यस्व । परीतो षिञ्चता सुतम् । सोमो य उत्तम हविः ।। 1 ।।
2.6.1.2
दधन्वा यो नर्यो अप्स्वन्तरा । सुषाव सोममद्रिभिः । पुनातु ते परिस्रुतम् । सोम सूर्यस्य दुहिता । वारेण शश्वता तना । वायु पूत पवित्रेण । प्राङ्ख्सोमो अतिद्रुतः । इन्द्रस्य युज्यस्सखा । वायु पूत पवित्रेण । प्रत्यङ्ख्सोमो अतिद्रुतः ।। 2 ।।
2.6.1.3
इन्द्रस्य युज्यस्सखा । ब्रह्म क्षत्रं पवते तेज इन्द्रियम् । सुरया सोमस्सुत आसुतो मदाय । शुक्रेण देव देवता पिपृग्धि । रसेनान्नं यजमानाय धेहि । कुविदङ्ग यवमन्तो यवंचित् । यथा दान्त्यनुपूर्वं वियूय । इहेहैषां कृणुत भोजनानि । ये बर्‌हिषो नमोवृक्तिं न जग्मुः । उपयामगृहीतोऽस्यश्विभ्यां त्वा जुष्टं गृह्णामि ।। 3 ।।
2.6.1.4
सरस्वत्या इन्द्राय सुत्राम्णे । एष ते योनिस्तेजसे त्वा । वीर्याय त्वा बलाय त्वा । तेजोऽसि तेजो मयि धेहि । वीर्यमसि वीर्यं मयि धेहि । बलमसि बलं मयि धेहि । नाना हि वां देवहित सद कृतम् । मा ससृक्षाथां परमे व्योमन्न् । सुरा त्वमसि शुष्मिणी सोम एषः । मा मा हिसीस्स्वां योनिमाविशन्न् ।। 4 ।।
2.6.1.5
उपयामगृहीतोऽस्याश्विनं तेजः । सारस्वतं वीर्यम् । ऐन्द्रं बलम् । एष ते योनिर्मोदाय त्वा । आनन्दाय त्वा महसे त्वा । ओजोऽस्योजो मयि धेहि । मन्युरसि मन्युं मयि धेहि । महोऽसि महो मयि धेहि । सहोऽसि सहो मयि धेहि । या व्याघ्रं विषूचिका । उभौ वृकं च रक्षति । श्येनं पतत्रिण सिहम् । सेमं पात्वहसः ।संपृचस्स्थ सं मा भद्रेण पृङ्क्त । विपृचस्स्थ वि मा पाप्मना पृङ्क्त ।। 5 ।।
2.6.1.0
हवि प्रत्यङ्ख्सोमो अतिद्रुतो गृह्णाम्याविशन्विषूचिका पञ्च च ।। 1 ।।
2.6.2.1
सोमो राजाऽमृत सुतः । ऋजीषेणाजहान्मृत्युम् । ऋतेन सत्यमिन्द्रियम् । विपान शुक्रमन्धसः । इन्द्रस्येन्द्रियम् । इदं पयोऽमृतं मधु । सोममद्भ्यो व्यपिबत् । छन्दसा हसश्शुचिषत् । ऋतेन सत्यमिन्द्रियम् । अद्भ्यः ख्षीरव्व्यँपिबत् ।। 6 ।।
2.6.2.2
क्रुङ्ङाङ्गिरसो धिया । ऋतेन सत्यमिन्द्रियम् । अन्नात्परिस्रुतो रसम् । ब्रह्मणा व्यपिबत् ख्षत्रम् ।ऋतेन सत्यमिन्द्रियम् । रेतो मूत्रव्विँजहाति । योनिं प्रविशदिन्द्रियम् । गर्भो जरायुणाऽऽवृतः ।उल्बञ्जहाति जन्मना । ऋतेन सत्यमिन्द्रियम् ।। 7 ।।
2.6.2.3
वेदेन रूपे व्यकरोत् । सतासती प्रजापतिः । ऋतेन सत्यमिन्द्रियम् । सोमेन सोमौ व्यपिबत् । सुतासुतौ प्रजापतिः । ऋतेन सत्यमिन्द्रियम् । दृष्ट्वा रूपे व्याकरोत् । सत्यानृते प्रजापतिः । अश्रद्धामनृतेऽदधात् । श्रद्धा सत्ये प्रजापतिः । ऋतेन सत्यमिन्द्रियम् । दृष्ट्वा परिस्रुतो रसम् । शुक्रेण शुक्रव्व्यँपिबत् । पयस्सोमं प्रजापतिः । ऋतेन सत्यमिन्द्रियम् । विपान शुक्रमन्धसः । इन्द्रस्येन्द्रियम् । इदं पयोऽमृतं मधु ।। 8 ।।
2.6.2.0
अद्भ्यः ख्षीरव्व्यँपिबज्जन्मनर्तेन सत्यमिन्द्रिय श्रद्धा सत्ये प्रजापतिरष्टौ च ।। 2 ।।
2.6.3.1
सुरावन्तं बर्‌हिषद सुवीरम् । यज्ञ हिन्वन्ति महिषा नमोभिः । दधानास्सोमन्दिवि देवतासु ।मदेमेन्द्रय्यँजमानास्स्वर्काः । यस्ते रसस्सम्भृत ओषधीषु । सोमस्य शुष्मस्सुरया सुतस्य । तेन जिन्व यजमानं मदेन । सरस्वतीमश्विनाविन्द्रमग्निम् । यमश्विना नमुचेरासुरादधि । सरस्वत्यसनोदिन्द्रियाय ।। 9 ।।
2.6.3.2
इमन्त शुक्रं मधुमन्तमिन्दुम् । सोम राजानमिह भख्षयामि । यदत्र रिप्त रसिनस्सुतस्य । यदिन्द्रो अपिबच्छचीभिः । अहन्तदस्य मनसा शिवेन । सोम राजानमिह भख्षयामि । पितृभ्यस्स्वधाविभ्यस्स्वधा नमः । पितामहेभ्यस्स्वधाविभ्यस्स्वधा नमः । प्रपितामहेभ्यस्स्वधाविभ्यस्स्वधा नमः । अख्षन्पितरः ।। 10 ।।
2.6.3.3
अमीमदन्त पितरः । अतीतृपन्त पितरः । अमीमृजन्त पितरः । पितरश्शुन्धध्वम् । पुनन्तु मा पितरस्सोम्यासः । पुनन्तु मा पितामहाः । पुनन्तु प्रपितामहाः । पवित्रेण शतायुषा । पुनन्तु मा पितामहाः । पुनन्तु प्रपितामहाः ।। 11 ।।
2.6.3.4
पवित्रेण शतायुषा । विश्वमायुर्व्यश्ञवै । अग्न आयूषि पवसेऽग्ने पवस्व । पवमानस्सुवर्जन पुनन्तु मा देवजनाः । जातवेद पवित्रवद्यत्ते पवित्रमर्चिषि । उभाभ्यान्देव सवितर्वैश्वदेवी पुनती । ये समानास्समनसः । पितरो यमराज्ये । तेषाल्लोँकस्स्वधा नमः । यज्ञो देवेषु कल्पताम् ।। 12 ।।
2.6.3.5
ये सजातास्समनसः । जीवा जीवेषु मामकाः । तेषा श्रीर्मयि कल्पताम् । अस्मिल्लोँके शत समाः । द्वे स्रुती अशृणवं पितृणाम् । अहन्देवानामुत मर्त्यानाम् । याभ्यामिदव्विँश्वमेजथ्समेति । यदन्तरा पितरं मातरञ्च । इद हवि प्रजननं मे अस्तु । दशवीर सर्वगण स्वस्तये । आत्मसनि प्रजासनि । पशुसन्यभयसनि लोकसनि । अग्नि प्रजां बहुलां मे करोतु । अन्नं पयो रेतो अस्मासु धत्त । रायस्पोषमिषमूर्जमस्मासु दीधरथ्स्वाहा ।। 13 ।।
2.6.3.0
इन्द्रियाय पितरश्शतायुषा पुनन्तु मा पितामहा पुनन्तु प्रपितामहा कल्पता स्वस्तये पञ्च च ।। 3 ।।
2.6.4.1
सीसेन तन्त्रं मनसा मनीषिणः । ऊर्णासूत्रेण कवयो वयन्ति । अश्विना यज्ञ सविता सरस्वती ।इन्द्रस्य रूपं वरुणो भिषज्यन्न् । तदस्य रूपममृत शचीभिः । तिस्रोऽदधुर्देवतास्सरराणाः ।लोमानि शष्पैर्बहुधा न तोक्मभिः । त्वगस्य मासमभवन्न लाजाः । तदश्विना भिषजा रुद्रवर्तनी ।सरस्वती वयति पेशो अन्तरः ।। 14 ।।
2.6.4.2
अस्थि मज्जानं मासरैः । कारोतरेण दधतो गवान्त्वचि । सरस्वती मनसा पेशलव्वँसु । नासत्याभ्यां वयति दर्‌शतव्वँपुः । रसं परिस्रुता न रोहितम् । नग्नहुर्धीरस्तसरन्न वेम । पयसा शुक्रममृतञ्जनित्रम् । सुरया मूत्राज्जनयन्ति रेतः । अपामतिन्दुर्मतिं बाधमानाः । ऊवध्यव्वाँत सबुवन्तदारात् ।। 15 ।।
2.6.4.3
इन्द्रस्सुत्रामा हृदयेन सत्यम् । पुरोडाशेन सविता जजान । यकृत्क्लोमानव्वँरुणो भिषज्यन्न् । मतस्ने वायव्यैर्न मिनाति पित्तम् । आन्त्राणि स्थाली मधु पिन्वमाना । गुदा पात्राणि सुदुघा न धेनुः । श्येनस्य पत्रन्न प्लीहा शचीभिः । आसन्दी नाभिरुदरन्न माता । कुम्भो वनिष्ठुर्जनिता शचीभिः । यस्मिन्नग्रे योन्याङ्गर्भो अन्तः ।।16।।
2.6.4.4
प्लाशीर्व्यक्तश्शतधार उथ्सः । दुहे न कुम्भी स्वधां पितृभ्यः । मुख सदस्य शिर इथ्सदेन । जिह्वा पवित्रमश्विना स सरस्वती । चप्पन्न पायुर्भिषगस्य वालः । वस्तिर्न शेपो हरसा तरस्वी । अश्विभ्याञ्चख्षुरमृतं ग्रहाभ्याम् । छागेन तेजो हविषा शृतेन । पख्ष्माणि गोधूमै क्वलैरुतानि । पेशो न शुक्लमसितव्वँसाते ।। 17 ।।
2.6.4.5
अविर्न मेषो नसि वीर्याय । प्राणस्य पन्था अमृतो ग्रहाभ्याम् । सरस्वत्युपवाकैर्व्यानम् । नस्यानि बर्हिर्बदरैर्जजान । इन्द्रस्य रूपमृषभो बलाय । कर्णाभ्या श्रोत्रममृतङ्ग्रहाभ्याम् । यवा न बर्हिर्भ्रुवि केसराणि । कर्कन्धु जज्ञे मधु सारघं मुखात् । आत्मन्नुपस्थे न वृकस्य लोम । मुखे श्मश्रूणि न व्याघ्रलोमम् ।। 18 ।।
2.6.4.6
केशा न शीर्षन्‌ यशसे श्रियै शिखा । सिहस्य लोम त्विषिरिन्द्रियाणि । अङ्गान्यात्मन्भिषजा तदश्विना । आत्मानमङ्गैस्समधाथ्सरस्वती । इन्द्रस्य रूप शतमानमायुः । चन्द्रेण ज्योतिरमृतन्दधाना । सरस्वती योन्याङ्गर्भमन्तः । अश्विभ्यां पत्नी सुकृतं बिभर्ति । अपा रसेन वरुणो न साम्ना । इन्द्र श्रियै जनयन्नप्सु राजा । तेज पशूना हविरिन्द्रियावत् । परिस्रुता पयसा सारघं मधु । अश्विभ्यान्दुग्धं भिषजा सरस्वत्या सुतासुताभ्याम् । अमृतस्सोम इन्दुः ।। 19 ।।
2.6.4.0
अन्तर आरादन्तर्वसाते व्याघ्रलोम राजा चत्वारि च ।। 4 ।।
2.6.5.1
मित्रोऽसि वरुणोऽसि । समहं विश्वैर्देवैः । ख्षत्रस्य नाभिरसि । ख्षत्रस्य योनिरसि । स्योनामा सीद । सुषदामा सीद । मा त्वा हिसीत् । मा मा हिसीत् । निषसाद धृतव्रतो वरुणः । पस्त्यास्वा ।। 20 ।।
2.6.5.2
साम्राज्याय सुक्रतुः । देवस्य त्वा सवितु प्रसवे । अश्विनोर्बाहुभ्याम् । पूष्णो हस्ताभ्याम् । अश्विनोर्भैषज्येन । तेजसे ब्रह्मवर्चसायाभिषिञ्चामि । देवस्य त्वा सवितु प्रसवे । अश्विनोर्बाहुभ्याम् । पूष्णो हस्ताभ्याम् । सरस्वत्यै भैषज्येन ।। 21 ।।
2.6.5.3
वीर्यायान्नाद्यायाभिषिञ्चामि । देवस्य त्वा सवितु प्रसवे । अश्विनोर्बाहुभ्याम् । पूष्णो हस्ताभ्याम् । इन्द्रस्येन्द्रियेण । श्रियै यशसे बलायाभिषिञ्चामि । कोऽसि कतमोऽसि । कस्मै त्वा काय त्वा । सुश्लोकाँ (4) सुमङ्गलाँ (4) सत्यराजा (३) न् । शिरो मे श्रीः ।। 22 ।।
2.6.5.4
यशो मुखम् । त्विषि केशाश्च श्मश्रूणि । राजा मे प्राणोऽमृतम् । सम्राट्चख्षुः । विराट्छ्रोत्रम् । जिह्वा मे भद्रम् । वाङ्महः । मनो मन्युः । स्वराड्भामः । मोदा प्रमोदा अङ्गुलीरङ्गानि ।। 23 ।।
2.6.5.5
चित्तं मे सहः । बाहू मे बलमिन्द्रियम् । हस्तौ मे कर्म वीर्यम् । आत्मा ख्षत्रमुरो मम । पृष्टीर्मे राष्ट्रमुदरमसौ । ग्रीवाश्च श्रोण्यौ । ऊरू अरत्नी जानुनी । विशो मेऽङ्गानि सर्वतः । नाभिर्मे चित्तव्विँज्ञानम् । पायुर्मेऽपचितिर्भसत् ।। 24 ।।
2.6.5.6
आनन्दनन्दावाण्डौ मे । भगस्सौभाग्यं पसः । जङ्घाभ्यां पद्भ्यां धर्मोऽस्मि । विशि राजा प्रतिष्ठितः । प्रति ख्षत्रे प्रतितिष्ठामि राष्ट्रे । प्रत्यश्वेषु प्रतितिष्ठामि गोषु । प्रत्यङ्गेषु प्रतितिष्ठाम्यात्मन्न् । प्रति प्राणेषु प्रतितिष्ठामि पुष्टे । प्रति द्यावापृथिव्योः । प्रतितिष्ठामि यज्ञे ।। 25 ।।
2.6.5.7
त्रया देवा एकादश । त्रयस्त्रिशास्सुराधसः । बृहस्पतिपुरोहिताः । देवस्य सवितुस्सवे । देवा देवैरवन्तु मा । प्रथमा द्वितीयैः । द्वितीयास्तृतीयैः । तृतीयास्सत्येन । सत्यय्यँज्ञेन । यज्ञो यजुर्भिः ।। 26 ।।
2.6.5.8
यजूषि सामभिः । सामान्यृग्भिः । ऋचो याज्याभिः । याज्या वषट्कारैः । वषट्कारा आहुतिभिः ।आहुतयो मे कामान्थ्समर्धयन्तु । भूस्स्वाहा । लोमानि प्रयतिर्मम । त्वङ्म आनतिरागतिः ।मासं म उपनतिः । वस्वस्थि । मज्जा म आनतिः ।। 27 ।।
2.6.5.0
पस्त्यास्वा सरस्वत्यै भैषज्येन श्रीरङ्गानि भसद्यज्ञे यज्ञो यजुर्भिरुपनतिर्द्वे च ।। 5 ।।
2.6.6.1
यद्देवा देवहेडनम् । देवासश्चकृमा वयम् । अग्निर्मा तस्मादेनसः । विश्वान्मुञ्चत्वहसः । यदि दिवा यदि नक्तम् । एनासि चकृमा वयम् । वायुर्मा तस्मादेनसः । विश्वान्मुञ्चत्वहसः । यदि जाग्रद्यदि स्वप्ने । एनासि चकृमा वयम् ।। 28 ।।
2.6.6.2
सूर्यो मा तस्मादेनसः । विश्वान्मुञ्चत्वहसः । यद्ग्रामे यदरण्ये । यथ्सभायाय्यँदिन्द्रिये । यच्छूद्रे यदर्ये । एनश्चकृमा वयम् । यदेकस्याधि धर्मणि । तस्यावयजनमसि । यदापो अघ्निया वरुणेति शपामहे । ततो वरुण नो मुञ्च ।। 29 ।।
2.6.6.3
अवभृथ निचङ्कुण निचेरुरसि निचङ्कुण । अव देवैर्देवकृतमेनोऽयाट् । अव मर्त्यैर्मर्त्यकृतम् ।उरोरा नो देव रिषस्पाहि । सुमित्रा न आप ओषधयस्सन्तु । दुर्मित्रास्तस्मै भूयासुः ।योऽस्मान्द्वेष्टि । यञ्च वयन्द्विष्मः । द्रुपदादिवेन्मुमुचानः । स्विन्नस्स्नात्वी मलादिव ।। 30 ।।
2.6.6.4
पूतं पवित्रेणेवाज्यम् । आपश्शुन्धन्तु मैनसः । उद्वयन्तमसस्परि । पश्यन्तो ज्योतिरुत्तरम् । देवन्देवत्रा सूर्यम् । अगन्म ज्योतिरुत्तमम् । प्रतियुतो वरुणस्य पाशः । प्रत्यस्तो वरुणस्य पाशः । एधोऽस्येधिषीमहि । समिदसि ।।31।।
2.6.6.5
तेजोऽसि तेजो मयि धेहि । अपो अन्वचारिषम् । रसेन समसृख्ष्महि । पयस्वा अग्न आगमम् ।तं मा ससृज वर्चसा । प्रजया च धनेन च । समाववर्ति पृथिवी । समुषाः । समु सूर्यः ।समु विश्वमिदञ्जगत् । वैश्वानरज्योतिर्भूयासम् । विभुङ्कामव्व्यँश्ञवै । भूस्स्वाहा ।। 32 ।।
2.6.6.0
स्वप्न एनासि चकृमा वयं मुञ्च मलादिव समिदसि जगत्त्रीणि च ।। 6 ।।
2.6.7.1
होता यख्षथ्समिधेन्द्रमिडस्पदे । नाभा पृथिव्या अधि । दिवो वर्ष्मन्थ्समिध्यते । ओजिष्ठश्चर्‌षणी सहान् । वेत्वाज्यस्य होतर्यज । होता यख्षत्तनूनपातम् । ऊतिभिर्जेतारमपराजितम् । इन्द्रन्देव सुवर्विदम् । पथिभिर्मधुमत्तमैः । नराशसेन तेजसा ।। 33 ।।
2.6.7.2
वेत्वाज्यस्य होतर्यज । होता यख्षदिडाभिरिन्द्रमीडितम् । आजुह्वानममर्त्यम् । देवो देवैस्सवीर्यः । वज्रहस्त पुरन्दरः । वेत्वाज्यस्य होतर्यज । होतायख्षद्बर्हिषीन्द्रन्निषद्वरम् । वृषभन्नर्यापसम् । वसुभीरुद्रैरादित्यैः । सयुग्भिर्बर्हिरासदत् ।। 34 ।।
2.6.7.3
वेत्वाज्यस्य होतर्यज । होता यख्षदोजो न वीर्यम् । सहो द्वार इन्द्रमवर्धयन्न् । सुप्रायणा विश्रयन्तामृतावृधः । द्वार इन्द्राय मीढुषे । वियन्त्वाज्यस्य होतर्यज । होता यख्षदुषे इन्द्रस्य धेनू । सुदुघे मातरौ मही । सवातरौ न तेजसी । वथ्समिन्द्रमवर्धताम् ।। 35 ।।
2.6.7.4
वीतामाज्यस्य होतर्यज । होता यख्षद्दैव्या होतारा । भिषजा सखाया । हविषेन्द्रं भिषज्यतः । कवी देवौ प्रचेतसौ । इन्द्राय धत्त इन्द्रियम् । वीतामाज्यस्य होतर्यज । होता यख्षत्तिस्रो देवीः । त्रयस्त्रिधातवोपसः । इडा सरस्वती भारती ।। 36 ।।
2.6.7.5
महीन्द्रपत्नीर्‌हविष्मतीः । वियन्त्वाज्यस्य होतर्यज । होता यख्षत्त्वष्टारमिन्द्रन्देवम् । भिषज सुयजङ्घृतश्रियम् । पुरुरूप सुरेतसं मघोनिम् । इन्द्राय त्वष्टा दधदिन्द्रियाणि । वेत्वाज्यस्य होतर्यज । होता यख्षद्वनस्पतिम् । शमितार शतक्रतुम् । धियो जोष्टारमिन्द्रियम् ।। 37 ।।
2.6.7.6
मध्वा समञ्जन्पथिभिस्सुगेभिः । स्वदाति हव्यं मधुना घृतेन । वेत्वाज्यस्य होतर्यज । होता यख्षदिन्द्र स्वाहाऽऽज्यस्य । स्वाहा मेदसः । स्वाहा स्तोकानाम् । स्वाहा स्वाहाकृतीनाम् । स्वाहा हव्यसूक्तीनाम् । स्वाहा देवा आज्यपान् । स्वाहेन्द्र होत्राज्जुषाणाः । इन्द्र आज्यस्य वियन्तु । होतर्यज ।। 38 ।।
2.6.7.0
तेजसाऽऽसददवर्धतां भारतीन्द्रियञ्जुषाणा द्वे च ।। 7 ।। (समिधेन्द्रन्तनूनपातमिडाभिर्बर्हिष्योज उषे दैव्या तिस्रस्त्वष्टारव्वँनस्पतिमिन्द्रम् ।। समिधेन्द्रञ्चतुर्वेत्वेको वियन्तु द्विर्वीतामेको वियन्तु द्विर्वेत्वेको वियन्तु होतर्यज ।। )
2.6.8.1
समिद्ध इन्द्र उषसामनीके । पुरोरुचा पूर्वकृद्वावृधानः । त्रिभिर्देवैस्त्रिशता वज्रबाहुः । जघान वृत्रव्विँ दुरो ववार । नराशस प्रतिशूरो मिमानः । तनूनपात्प्रति यज्ञस्य धाम । गोभिर्वपावान्मधुना समञ्जन्न् । हिरण्यैश्चन्द्री यजति प्रचेताः । ईडितो देवैर्‌हरिवा अभिष्टिः । आजुह्वानो हविषा शर्धमानः ।। 39 ।।
2.6.8.2
पुरन्दरो मघवान् वज्रबाहुः । आयातु यज्ञमुपनो जुषाणः । जुषाणो बर्‌हिर्हरिवान्न इन्द्रः । प्राचीन सीदत्प्रदिशा पृथिव्याः । उरुव्यचा प्रथमान स्योनम् । आदित्यैरक्तव्वँसुभिस्सजोषाः । इन्द्रन्दुर कवष्यो धावमानाः । वृषाणय्यँन्तु जनयस्सुपत्नीः । द्वारो देवीरभितो विश्रयन्ताम् । सुवीरा वीरं प्रथमाना महोभिः ।। 40 ।।
2.6.8.3
उषासानक्ता बृहती बृहन्तम् । पयस्वती सुदुघे शूरमिन्द्रम् । पेशस्वती तन्तुना सव्व्यँयन्ती । दैवानान्देवय्यँजतः सुरुक्मे । दैव्या मिमाना मनसा पुरुत्रा । होताराविन्द्रं प्रथमा सुवाचा । मूर्धन् यज्ञस्य मधुना दधाना । प्राचीनञ्ज्योतिर् हविषा वृधातः । तिस्रो देवीर्‌ हविषा वर्धमानाः । इन्द्रञ्जुषाणा वृषणन्न पत्नीः ।। 41 ।।
2.6.8.4
अच्छिन्नन्तन्तुं पयसा सरस्वती । इडा देवी भारती विश्वतूर्तिः । त्वष्टा दधदिन्द्राय शुष्मम् ।अपाकोचिष्टुर्यशसे पुरूणि । वृषा यजन्वृषणं भूरिरेताः । मूर्धन् यज्ञस्य समनक्तु देवान् ।वनस्पतिरवसृष्टो न पाशैः । त्मन्या समञ्जञ्छमिता न देवः । इन्द्रस्य हव्यैर्जठरं पृणानः ।स्वदाति हव्यं मधुना घृतेन । स्तोकानामिन्दुं प्रति शूर इन्द्रः । वृषायमाणो वृषभस्तुराषाट् ।घृतप्रुषा मधुना हव्यमुन्दन्न् । मूर्धन् यज्ञस्य जुषता स्वाहा ।। 42 ।।
2.6.8.0
शर्धमानो महोभि पत्नीर्घृतेन चत्वारि च ।। 8 ।।
2.6.9.1
आचर्‌षणिप्रा विवेष यन्मा । त सध्रीचीः । सत्यमित्तन्न त्वावा अन्यो अस्ति । इन्द्र देवो न मर्त्यो ज्यायान् । अहन्नहिं परिशयानमर्णः । अवासृजोऽपो अच्छा समुद्रम् । प्रससाहिषे पुरुहूत शत्रून् । ज्येष्ठस्ते शुष्म इह रातिरस्तु । इन्द्रा भर दख्षिणेना वसूनि । पतिस्सिन्धूनामसि रेवतीनाम् । स शेवृधमधि धाद्द्युम्नमस्मे । महि ख्षत्रञ्जनाषाडिन्द्र तव्यम् । रख्षा च नो मघोन पाहि सूरीन् । राये च नः स्वपत्या इषे धाः ।। 43 ।।
2.6.9.0
रेवतीनाञ्चत्वारि च ।। 9 ।।
2.6.10.1
देवं बर्हिरिन्द्र सुदेवन्देवैः । वीरवथ्स्तीर्णव्वेँद्यामवर्धयत् । वस्तोर्वृतं प्राक्तोर्भृतम् । राया बर्हिष्मतोऽत्यगात् । वसुवने वसुधेयस्य वेतु यज । देवीर्द्वार इन्द्र सङ्घाते । विड्वीर्यामन्नवर्धयन्न् । आ वथ्सेन तरुणेन कुमारेण चमीविता अपार्वाणम् । रेणुककाटन्नुदन्ताम् । वसुवने वसुधेयस्य वियन्तु यज ।। 44 ।।
2.6.10.2
देवी उषासानक्ता । इन्द्रय्यँज्ञे प्रयत्यह्वेताम् । दैवीर्विश प्रायासिष्टाम् । सुप्रीते सुधिते अभूताम् । वसुवने वसुधेयस्य वीताय्यँज । देवी जोष्ट्री वसुधिती । देवमिन्द्रमवर्धताम् । अयाव्यन्याघा द्वेषासि । आन्यावाख्षीद्वसु वार्याणि । यजमानाय शिख्षिते ।। 45 ।।
2.6.10.3
वसुवने वसुधेयस्य वीताय्यँज । देवी ऊर्जाहुती दुघे सुदुघे । पयसेन्द्रमवर्धताम् । इषमूर्जमन्याऽवाख्षीत् । सग्धि सपीतिमन्या । नवेन पूर्वन्दयमाने । पुराणेन नवम् । अधातामूर्जमूर्जाहुती वसु वार्याणि । यजमानाय शिख्षिते । वसुवने वसुधेयस्य वीताय्यँज ।। 46 ।।
2.6.10.4
देवा दैव्या होतारा । देवमिन्द्रमवर्धताम् । हताघशसावाभार्ष्टाव्वँसुवार्याणि । यजमानाय शिख्षितौ । वसुवने वसुधेयस्य वीताय्यँज । देवीस्तिस्रस्तिस्रो देवीः । पतिमिन्द्रमवर्धयन्न् । अस्पृख्षद्भारती दिवम् । रुद्रैर्यज्ञ सरस्वती । इडा वसुमती गृहान् ।। 47 ।।
2.6.10.5
वसुवने वसुधेयस्य वियन्तु यज । देव इन्द्रो नराशसः । त्रिवरूथस्त्रिवन्धुरः । देवमिन्द्रमवर्धयत् । शतेन शितिपृष्ठानामाहितः । सहस्रेण प्रवर्तते । मित्रावरुणेदस्य होत्रमर्‌हतः । बृहस्पतिः स्तोत्रम् । अश्विनाऽऽध्वर्यवम् । वसुवने वसुधेयस्य वेतु यज ।। 48 ।।
2.6.10.6
देव इन्द्रो वनस्पतिः । हिरण्यवर्णो मधुशाखस्सुपिप्पलः । देवमिन्द्रमवर्धयत् । दिवमग्रेणाप्रात् । आऽन्तरिख्षं पृथिवीमदृहीत् । वसुवने वसुधेयस्य वेतु यज । देवं बर्हिर्वारितीनाम् । देवमिन्द्रमवर्धयत् । स्वासस्थमिन्द्रेणासन्नम् । अन्या बर्हीष्यभ्यभूत् । वसुवने वसुधेयस्य वेतु यज । देवो अग्निस्स्विष्टकृत् । देवमिन्द्रमवर्धयत् । स्विष्टङ्कुर्वन्थ्स्विष्टकृत् । स्विष्टमद्य करोतु नः । वसुवने वसुधेयस्य वेतु यज ।। 49 ।।
2.6.10.0
वियन्तु यज शिख्षिते शिख्षिते वसुवने वसुधेयस्य वीताँय्यज गृहान् वेतु यजाभूथ्षट्च ।। 10 ।। (देवं बर्हिर्देवीर्द्वारो देवी उषासानक्ता देवी जोष्ट्री देवी ऊर्जाहुती देवा दैव्या होतारा शिख्षितौ देवीस्तिस्रस्तिस्रो देवीर्देव इन्द्रो नराशसो देव इन्द्रो वनस्पतिर्देवं बर्हिर्वारितीनान्देवो अग्निःस्विष्टकृद्देवम् । वेतु वियन्तु चतुर्वीतामेको वियन्तु चतुर्वेत्ववर्धयदवर्धयन्त्रिरवर्धतामेकोऽवर्धयश्चतुरवर्धयत् । वस्तोरा वथ्सेन दैवीरयावीषहताऽस्पृख्षच्छतेन दिव स्वासस्थ स्विष्ट शिख्षिते शिख्षिते शिख्षितौ ।। )
2.6.11.1
होता यख्षथ्समिधाऽग्निमिडस्पदे । अश्विनेन्द्र सरस्वतीम् । अजो धूम्रो न गोधूमै क्वलैर्भेषजम् । मधु शष्पैर्न तेज इन्द्रियम् । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षत्तनूनपाथ्सरस्वती । अविर्मेषो न भेषजम् । पथा मधुमताभरन्न् । अश्विनेन्द्राय वीर्यम् ।। 50 ।।
2.6.11.2
बदरैरुपवाकाभिर्भेषजन्तोक्मभिः । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षन्नराशसं न नग्नहुम् । पति सुरायै भेषजम् । मेषस्सरस्वती भिषक् । रथो न चन्द्र्यश्विनोर्वपा इन्द्रस्य वीर्यम् । बदरैरुपवाकाभिर्भेषजन्तोक्मभिः । पयस्सोम परिस्रुता घृतं मधु । वियन्त्वाज्यस्य होतर्यज ।। 51 ।।
2.6.11.3
होता यख्षदिडेडित आजुह्वानस्सरस्वतीम् । इन्द्रं बलेन वर्धयन्न् । ऋषभेण गवेन्द्रियम् ।अश्विनेन्द्राय वीर्यम् । यवै कर्कन्धुभिः । मधु लाजैर्न मासरम् । पयस्सोम परिस्रुता घृतं मधु ।वियन्त्वाज्यस्य होतर्यज । होता यख्षद्बर्हिस्सुष्टरीमोर्णम्रदाः । भिषङ्नासत्या ।। 52 ।।
2.6.11.4
भिषजाऽश्विनाऽश्वा शिशुमती । भिषग्धेनुस्सरस्वती । भिषग्दुह इन्द्राय भेषजम् । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षद्दुरो दिशः । कवष्यो न व्यचस्वतीः । अश्विभ्यान्न दुरो दिशः । इन्द्रो न रोदसी दुघे । दुहे कामान्थ्सरस्वती ।। 53 ।।
2.6.11.5
अश्विनेन्द्राय भेषजम् । शुक्रन्न ज्योतिरिन्द्रियम् । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षथ्सुपेशसोषे नक्तन्दिवा । अश्विना सञ्जानाने । समञ्जाते सरस्वत्या । त्विषिमिन्द्रे न भेषजम् । श्येनो न रजसा हृदा । पयस्सोम परिस्रुता घृतं मधु ।। 54 ।।
2.6.11.6
वियन्त्वाज्यस्य होतर्यज । होता यख्षद्दैव्या होतारा भिषजाऽश्विना । इन्द्रन्न जागृवी दिवा नक्तन्न भेषजैः । शूष सरस्वती भिषक् । सीसेन दुह इन्द्रियम् । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षत्तिस्रो देवीर्न भेषजम् । त्रयस्त्रिधातवोऽपसः । रूपमिन्द्रे हिरण्ययम् ।। 55 ।।
2.6.11.7
अश्विनेडा न भारती । वाचा सरस्वती । मह इन्द्राय दधुरिन्द्रियम् । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षत्त्वष्टारमिन्द्रमश्विना । भिषजन्न सरस्वतीम् । ओजो न जूतिरिन्द्रियम् । वृको न रभसो भिषक् । यशस्सुरया भेषजम् ।। 56 ।।
2.6.11.8
श्रिया न मासरम् । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षद्वनस्पतिम् । शमितार शतक्रतुम् । भीमन्न मन्यु राजानव्व्याँघ्रन्नमसाऽश्विना भामम् । सरस्वती भिषक् । इन्दाय दुह इन्द्रियम् । पयस्सोम परिस्रुता घृतं मधु । वियन्त्वाज्यस्य होतर्यज ।। 57 ।।
2.6.11.9
होता यख्षदग्नि स्वाहाऽऽज्यस्य स्तोकानाम् । स्वाहा मेदसां पृथक् । स्वाहा छागमश्विभ्याम् ।स्वाहा मेष सरस्वत्यै । स्वाहर्‌षभमिन्द्राय सिहाय सहसेन्द्रियम् । स्वाहाऽग्निन्न भेषजम् ।स्वाहा सोममिन्द्रियम् । स्वाहेन्द्र सुत्रामाण सवितारव्वँरुणं भिषजां पतिम् ।स्वाहा वनस्पतिं प्रियं पाथो न भेषजम् । स्वाहा देवा आज्यपान् ।। 58 ।।
2.6.11.10
स्वाहाऽग्नि होत्राज्जुषाणो अग्निर्भेषजम् । पयस्सोम परिस्रुता घृतं मधु । वियन्त्वाज्यस्य होतर्यज । होता यख्षदश्विना सरस्वतीमिन्द्र सुत्रामाणम् । इमे सोमास्सुरामाणः । छागैर्न मेषैऱ्ऋषभैस्सुताः । शष्पैर्न तोक्मभिः । लाजैर्महस्वन्तः । मदा मासरेण परिष्कृताः । शुक्रा पयस्वन्तोऽमृताः । प्रस्थिता वो मधुश्चुतः । तानश्विना सरस्वतीन्द्रस्सुत्रामा वृत्रहा । जुषन्ता सौम्यं मधु । पिबन्तु मदन्तु वियन्तु सोमम् । होतर्यज ।। 59 ।।
2.6.11.0
वीर्यव्विँयन्त्वाज्यस्य होतर्यज नासत्या सरस्वती मधु हिरण्ययं भेषजव्विँयन्त्वाज्यस्य होतर्यजाज्यपानमृता पञ्च च ।। 11 ।। (समिधाऽग्नि षट् । तनूनपाथ्सप्त । नराशसमृषिः । इडेडितो यवैरष्टौ । बर्‌हिस्सप्त । दुरोऽश्विना नव । सुपेशसर्‌षिः । दैव्या होतारा सीसेन रसः । तिस्रस्त्वष्टारमष्टावष्टौ । वनस्पतिमृषिः । अग्निन्त्रयोदश । अश्विना द्वादश त्रयोदश । समिधाऽग्निं बदरैर्बदरैर्यवैरश्विना त्विषिमश्विना न भेषज रूपमश्विना भीमं भामम् ।। )
2.6.12.1
समिद्धो अग्निरश्विना । तप्तो घर्मो विराट्थ्सुतः । दुहे धेनुस्सरस्वती । सोम शुक्रमिहेन्द्रियम् ।तनूपा भिषजा सुते । अश्विनोभा सरस्वती । मध्वा रजासीन्द्रियम् । इन्द्राय पथिभिर्वहान् ।इन्द्रायेन्दु सरस्वती । नराशसेन नग्नहुः ।। 60 ।।
2.6.12.2
अधातामश्विना मधु । भेषजं भिषजा सुते । आजुह्वाना सरस्वती । इन्द्रायेन्द्रियाणि वीर्यम् ।इडाभिरश्विनाविषम् । समूर्ज स रयिन्दधुः । अश्विना नमुचेस्सुतम् । सोम शुक्रं परिस्रुता ।सरस्वती तमाभरत् । बर्हिषेन्द्राय पातवे ।। 61 ।।
2.6.12.3
कवष्यो न व्यचस्वतीः । अश्विभ्यां न दुरो दिशः । इन्द्रो न रोदसी दुघे । दुहे कामान्थ्सरस्वती ।उषासा नक्तमश्विना । दिवेन्द्र सायमिन्द्रियैः । सञ्जानाने सुपेशसा । समञ्जाते सरस्वत्या ।पातन्नो अश्विना दिवा । पाहि नक्त सरस्वति ।। 62 ।।
2.6.12.4
दैव्या होतारा भिषजा । पातमिन्द्र सचा सुते । तिस्रस्त्रेधा सरस्वती । अश्विना भारतीडा ।तीव्रं परिस्रुता सोमम् । इन्द्राय सुषवुर्मदम् । अश्विना भेषजं मधु । भेषजन्नस्सरस्वती ।इन्द्रे त्वष्टा यशश्श्रियम् । रूप रूपमधुस्सुते । ऋतुथेन्द्रो वनस्पतिः । शशमान परिस्रुता ।कीलालमश्विभ्यां मधु । दुहे धेनुस्सरस्वती । गोभिर्न सोममश्विना । मासरेण परिष्कृता ।समधाता सरस्वत्या । स्वाहेन्द्रे सुतं मधु ।। 63 ।।
2.6.12.0
नग्नहु पातवे सरस्वत्यधुस्सुतेऽष्टौ च ।। 12 ।।
2.6.13.1
अश्विना हविरिन्द्रियम् । नमुचेर्धिया सरस्वती । आ शुक्रमासुराद्वसु । मघमिन्द्राय जभ्रिरे ।यमश्विना सरस्वती । हविषेन्द्रमवर्धयन्न् । स बिभेद वलं मघम् । नमुचावासुरे सचा ।तमिन्द्रं पशवस्सचा । अश्विनोभा सरस्वती ।। 64 ।।
2.6.13.2
दधाना अभ्यनूषत । हविषा यज्ञमिन्द्रियम् । य इन्द्र इन्द्रियन्दधुः । सविता वरुणो भगः ।स सुत्रामा हविष्पतिः । यजमानाय सश्चत । सविता वरुणोऽदधत् । यजमानाय दाशुषे ।आदत्त नमुचेर्वसु । सुत्रामा बलमिन्द्रियम् ।। 65 ।।
2.6.13.3
वरुणः ख्षत्रमिन्द्रियम् । भगेन सविता श्रियम् । सुत्रामा यशसा बलम् । दधाना यज्ञमाशत ।अश्विना गोभिरिन्द्रियम् । अश्वेभिर्वीर्यं बलम् । हविषेन्द्र सरस्वती । यजमानमवर्धयन्न् ।ता नासत्या सुपेशसा । हिरण्यवर्तनी नरा । सरस्वती हविष्मती । इन्द्र कर्मसु नोऽवत ।ता भिषजा सुकर्मणा । सा सुदुघा सरस्वती । स वृत्रहा शतक्रतुः । इन्द्राय दधुरिन्द्रियम् ।। 66 ।।
2.6.13.0
उभा सरस्वती बलमिन्द्रियन्नरा षट्च ।। 13 ।।
2.6.14.1
देवं बर्हिस्सरस्वती । सुदेवमिन्द्रे अश्विना । तेजो न चख्षुरख्ष्योः । बर्हिषा दधुरिन्द्रियम् । वसुवने वसुधेयस्य वियन्तु यज । देवीर्द्वारो अश्विना । भिषजेन्द्रे सरस्वती । प्राणन्न वीर्यन्नसि । द्वारो दधुरिन्द्रियम् । वसुवने वसुधेयस्य वियन्तु यज ।। 67 ।।
2.6.14.2
देवी उषासावश्विना । भिषजेन्द्रे सरस्वती । बलन्न वाचमास्ये । उषाभ्यान्दधुरिन्द्रियम् ।वसुवने वसुधेयस्य वियन्तु यज । देवी जोष्ट्री अश्विना । सुत्रामेन्द्रे सरस्वती ।श्रोत्रन्न कर्णयोर्यशः । जोष्ट्रीभ्यान्दधुरिन्द्रियम् । वसुवने वसुधेयस्य वियन्तु यज ।। 68 ।।
2.6.14.3
देवी ऊर्जाहुती दुघे सुदुघे । पयसेन्द्र सरस्वत्यश्विना भिषजावत । शुक्रन्न ज्योतिस्स्तनयोराहुती धत्त इन्द्रियम् । वसुवने वसुधेयस्य वियन्तु यज । देवा देवानां भिषजा । होताराविन्द्रमश्विना । वषट्कारैस्सरस्वती । त्विषिन्न हृदये मतिम् । होतृभ्यान्दधुरिन्द्रियम् । वसुवने वसुधेयस्य वियन्तु यज ।। 69 ।।
2.6.14.4
देवीस्तिस्रस्तिस्रो देवीः । सरस्वत्यश्विना भारतीडा । शूषन्न मध्ये नाभ्याम् । इन्द्राय दधुरिन्द्रियम् । वसुवने वसुधेयस्य वियन्तु यज । देव इन्द्रो नराशसः । त्रिवरूथस्सरस्वत्याऽश्विभ्यामीयते रथः । रेतो न रूपममृतञ्जनित्रम् । इन्द्राय त्वष्टा दधदिन्द्रियाणि । वसुवने वसुधेयस्य वियन्तु यज ।। 70 ।।
2.6.14.5
देव इन्द्रो वनस्पतिः । हिरण्यपर्णो अश्विभ्याम् । सरस्वत्यास्सुपिप्पलः । इन्द्राय पच्यते मधु ।ओजो न जूतिमृषभो न भामम् । वनस्पतिर्नो दधदिन्द्रियाणि । वसुवने वसुधेयस्य वियन्तु यज ।देवं बर्हिर्वारितीनाम् । अध्वरे स्तीर्णमश्विभ्याम् । ऊर्णम्रदास्सरस्वत्याः ।। 71 ।।
2.6.14.6
स्योनमिन्द्र ते सदः । ईशायै मन्यु राजानं बर्हिषा दधुरिन्द्रियम् । वसुवने वसुधेयस्य वियन्तु यज । देवो अग्निस्स्विष्टकृत् । देवान् यख्षद्यथायथम् । होताराविन्द्रमश्विना । वाचा वाच सरस्वतीम् । अग्नि सोम स्विष्टकृत् । स्विष्ट इन्द्रस्सुत्रामा सविता वरुणो भिषक् । इष्टो देवो वनस्पतिः । स्विष्टा देवा आज्यपाः । इष्टो अग्निरग्निना । होता होत्रे स्विष्टकृत् । यशो न दधदिन्द्रियम् । ऊर्जमपचिति स्वधाम् । वसुवने वसुधेयस्य वियन्तु यज ।। 72 ।।
2.6.14.0
द्वारो दधुरिन्द्रियव्वँसुवने वसुधेयस्य वियन्तु यज जोष्ट्रीभ्यान्दधुरिन्द्रियव्वँसुवने वसुधेयस्य वियन्तु यज होतृभ्यान्दधुरिन्द्रियव्वँसुवने वसुधेयस्य वियन्तु यजेन्द्रियाणि वसुवने वसुधेयस्य वियन्तु यज सरस्वत्या वनस्पतिष्षट्च ।। 14 ।। (देवं बर्हिर्देवीर्द्वारो देवी उषासावश्विना देवी जोष्ट्री देवी ऊर्जाहुती देवा देवानां भिषजा वषट्कारैर्देवीस्तिस्रस्तिस्रो देवीर्देव इन्द्रो नराशसो देव इन्द्रो वनस्पतिर्देवं बर्हिर्वारितीनान्देवोअग्निस्स्विष्टकृद्देवान् । समिधाऽग्निन्देवं बर्हिस्सरस्वत्यश्विना सर्व वियन्तु । द्वारस्तिस्रस्सर्ववियन्तु । अज इन्द्रमोजोऽग्निं परस्सरस्वतीम् । नक्तं पूर्वस्सरस्वति । अन्यत्र सरस्वती । भिषक्पूर्वन्दुह इन्द्रियम् । अन्यत्र दधुरिन्द्रियम् । सौत्रामण्या सुतासुती । अञ्जन्त्ययय्यँजमानः ।। )
2.6.15.1
अग्निमद्य होतारमवृणीत । अय सुतासुती यजमानः । पचन्पक्तीः । पचन्पुरोडाशान् । गृह्णन्ग्रहान् । बध्नन्नश्विभ्याञ्छाग सरस्वत्या इन्द्राय । बध्नन्थ्सरस्वत्यै मेषमिन्द्रायाश्विभ्याम् । बध्नन्निन्द्रायर्‌षभमश्विभ्या सरस्वत्यै । सूपस्था अद्य देवो वनस्पतिरभवत् । अश्विभ्याञ्छागेन सरस्वत्या इन्द्राय ।। 73 ।।
2.6.15.2
सरस्वत्यै मेषेणेन्द्रायाश्विभ्याम् । इन्द्रायर्‌षभेणाश्विभ्या सरस्वत्यै । अख्ष स्तान्मेदस्त प्रतिपचताग्रभीषुः । अवीवृधन्त ग्रहैः । अपातामश्विना सरस्वतीन्द्रस्सुत्रामा वृत्रहा । सोमान्थ्सुराम्णः । उपो उक्थामदाः श्रौद्विमदा अदन्न् । अवीवृधन्ताङ्गूषैः । त्वामद्यर्‌ष आर्‌षेयर्‌षीणान्नपादवृणीत । अय सुतासुती यजमानः । बहुभ्य आ सङ्गतेभ्यः । एष मे देवेषु वसु वार्या यख्ष्यत इति । ता या देवा देवदानान्यदुः । तान्यस्मा आ च शास्व । आ च गुरस्व । इषितश्च होतरसि भद्रवाच्याय प्रेषितो मानुषः । सूक्तवाकाय सूक्ता ब्रूहि ।। 74 ।।
2.6.15.0
इन्द्राय यजमानस्सप्त च ।। 15 ।।
2.6.16.1
उशन्तस्त्वा हवामह आ नो अग्ने सुकेतुना । त्व सोम महे भगन्त्व सोम प्रचिकितो मनीषा ।त्वया हि न पितरस्सोम पूर्वे त्व सोम पितृभिस्सव्विँदानः । बर्‌हिषद पितर आऽहं पितॄन् ।उपहूता पितरोऽग्निष्वात्ता पितरः । अग्निष्वात्तानृतुमतो हवामहे । नराशसे सोमपीथय्यँ आशुः ।ते नो अर्वन्तस्सुहवा भवन्तु । शन्नो भवन्तु द्विपदे शञ्चतुष्पदे । ये अग्निष्वात्ता येऽनग्निष्वात्ताः ।। 75 ।।
2.6.16.2
अहोमुच पितरस्सोम्यासः । परेऽवरेऽमृतासो भवन्तः । अधि ब्रुवन्तु ते अवन्त्वस्मान् ।वान्यायै दुग्धे जुषमाणा करम्भम् । उदीराणा अवरे परे च । अग्निष्वात्ता ऋतुभिस्सव्विँदानाः ।इन्द्रवन्तो हविरिदञ्जुषन्ताम् । यदग्ने कव्यवाहन त्वमग्न ईडितो जातवेदः । मातली कव्यैः ।ये तातृपुर्देवत्रा जेहमानाः । होत्रावृधस्स्तोमतष्टासो अर्कैः । आऽग्ने याहि सुविदत्रेभिरर्वाङ् ।सत्यै कव्यै पितृभिर्घर्मसद्भिः । हव्यवाहमजरं पुरुप्रियम् । अग्निङ्घृतेन हविषा सपर्यन्न् ।उपासदङ्कव्यवाहं पितृणाम् । स न प्रजाव्वीँरवती समृण्वतु ।। 76 ।।
2.6.16.0
अनग्निष्वात्ता जेहमानास्सप्त च ।। 16 ।।
2.6.17.1
होता यख्षदिडस्पदे । समिधानं महद्यशः । सुषमिद्धव्वँरेण्यम् । अग्निमिन्द्रव्वँयोधसम् । गायत्रीञ्छन्द इन्द्रियम् । त्र्यविङ्गाव्वँयो दधत् । वेत्वाज्यस्य होतर्यज । होता यख्षच्छुचिव्रतम् । तनूनपातमुद्भिदम् । यङ्गर्भमदितिर्दधे ।। 77 ।।
2.6.17.2
शुचिमिन्द्रव्वँयोधसम् । उष्णिहञ्छन्द इन्द्रियम् । दित्यवाहङ्गाव्वँयो दधत् । वेत्वाज्यस्य होतर्यज । होता यख्षदीडेन्यम् । ईडितव्वृँत्रहन्तमम् । इडाभिरीड्य सहः । सोममिन्द्रव्वँयोधसम् । अनुष्टुभञ्छन्द इन्द्रियम् । त्रिवथ्सङ्गाव्वँयो दधत् ।। 78 ।।
2.6.17.3
वेत्वाज्यस्य होतर्यज । होता यख्षथ्सुबऱ्हिषदम् । पूषण्वन्तममर्त्यम् । सीदन्तं बर्हिषि प्रिये ।अमृतेन्द्रव्वँयोधसम् । बृहतीञ्छन्द इन्द्रियम् । पञ्चाविङ्गाव्वँयो दधत् । वेत्वाज्यस्य होतर्यज ।होतायख्षद्व्यचस्वतीः । सुप्रायणा ऋतावृधः ।। 79 ।।
2.6.17.4
द्वारो देवीर्‌हिरण्ययीः । ब्रह्माण इन्द्रव्वँयोधसम् । पङ्क्तिञ्छन्द इहेन्द्रियम् । तुर्यवाहङ्गाव्वँयो दधत् । वेत्वाज्यस्य होतर्यज । होता यख्षथ्सुपेशसे । सुशिल्पे बृहती उभे । नक्तोषासा न दर्‌शते । विश्वमिन्द्रव्वँयोधसम् । त्रिष्टुभञ्छन्द इन्द्रियम् ।। 80 ।।
2.6.17.5
पष्ठवाहङ्गाव्वँयो दधत् । वेत्वाज्यस्य होतर्यज । होता यख्षत्प्रचेतसा । देवानामुत्तमय्यँशः ।होतारा दैव्या कवी । सयुजेन्द्रव्वँयोधसम् । जगतीञ्छन्द इहेन्द्रियम् । अनड्वाहङ्गाव्वँयो दधत् ।वेत्वाज्यस्य होतर्यज । होता यख्षत्पेशस्वतीः ।। 81 ।।
2.6.17.6
तिस्रो देवीर्‌हिरण्ययीः । भारतीर्बृहतीर्महीः । पतिमिन्द्रव्वँयोधसम् । विराजञ्छन्द इहेन्द्रियम् ।धेनुङ्गान्न वयो दधत् । वेत्वाज्यस्य होतर्यज । होता यख्षथ्सुरेतसम् । त्वष्टारं पुष्टिवर्धनम् ।रूपाणि बिभ्रतं पृथक् । पुष्टिमिन्द्रव्वँयोधसम् ।। 82 ।।
2.6.17.7
द्विपदञ्छन्द इहेन्द्रियम् । उख्षाणङ्गान्न वयो दधत् । वेत्वाज्यस्य होतर्यज । होता यख्षच्छतक्रतुम् । हिरण्यपर्णमुक्थिनम् । रशनां बिभ्रतव्वँशिम् । भगमिन्द्रव्वँयोधसम् । ककुभञ्छन्द इहेन्द्रियम् । वशाव्वेँहतङ्गान्न वयो दधत् । वेत्वाज्यस्य होतर्यज । होता यख्षथ्स्वाहाकृतीः । अग्निङ्गृहपतिं पृथक् । वरुणं भेषजङ्कविम् । ख्षत्रमिन्द्रव्वँयोधसम् । अतिच्छन्दसञ्छन्द इन्द्रियम् । बृहदृषभङ्गाव्वँयो दधत् । वेत्वाज्यस्य होतर्यज ।। 83 ।।
2.6.17.0
दधे दधदृतावृध इन्द्रियं पेशस्वतीर्वयोधसं वेत्वाज्यस्य होतर्यज सप्त च ।। 17 ।। (इडस्पदेऽग्निङ्गायत्रीन्त्र्यविम् । शुचिव्रत शुचिमुष्णिहन्दित्यवाहम् । ईडेन्य सोममनुष्टुभन्त्रिवथ्सम् । सुबर्हिषदममृतेन्द्रं बृहतीं पञ्चाविम् । व्यचस्वतीस्सुप्रायणा द्वारो ब्रह्माण पङ्क्तिमिह तुर्यवाहम् । सुपेशसे विश्वमिन्द्रन्त्रिष्टुभं पष्ठवाहम् । प्रचेतसा सयुजेन्द्रञ्जगतीमिहानड्वाहम् । पेशस्वतीस्तिस्र पतिँव्विराजमिह धेनुन्न । सुरेतसन्त्वष्टारं पुष्टिमिन्द्रन्द्विपदमिहोख्षाणन्न । शतक्रतुं भगमिन्द्रङ्ककुभमिह वशान्न । स्वाहाकृतीःख्षत्रमतिच्छन्दसं बृहदृषभङ्गाव्वँयो दधदिन्द्रियमृषि वसु नव दशेहेन्द्रियमष्ट नव दश गान्न वयो दधदिडस्पदे सर्व वेतु ।। )
2.6.18.1
समिद्धो अग्निस्समिधा । सुषमिद्धो वरेण्यः । गायत्री छन्द इन्द्रियम् । त्र्यविर्गौर्वयो दधुः । तनूनपाच्छुचिव्रतः । तनूपाच्च सरस्वती । उष्णिक्छन्द इन्द्रियम् । दित्यवाड्गौर्वयो दधुः । इडाभिरग्निरीड्यः । सोमो देवो अमर्त्यः ।। 84 ।।
2.6.18.2
अनुष्टुप्छन्द इन्द्रियम् । त्रिवथ्सो गौर्वयो दधुः । सुबर्हिरग्नि पूषण्वान् । स्तीर्णबर्‌हिरमर्त्यः । बृहती छन्द इन्द्रियम् । पञ्चाविर्गौर्वयो दधुः । दुरो देवीर्दिशो महीः । ब्रह्मा देवो बृहस्पतिः । पङ्क्तिश्छन्द इहेन्द्रियम् । तुर्यवाड्गौर्वयो दधुः ।। 85 ।।
2.6.18.3
उषे यह्वी सुपेशसा । विश्वे देवा अमर्त्याः । त्रिष्टुप्छन्द इन्द्रियम् । पष्ठवाद्गौर्वयो दधुः । दैव्या होतारा भिषजा । इन्द्रेण सयुजा युजा । जगती छन्द इहेन्द्रियम् । अनड्वान्गौर्वयो दधुः । तिस्र इडा सरस्वती । भारती मरुतो विशः ।। 86 ।।
2.6.18.4
विराट्छन्द इहेन्द्रियम् । धेनुर्गौर्न वयो दधुः । त्वष्टा तुरीपो अद्भुतः । इन्द्राग्नी पुष्टिवर्धना ।द्विपाच्छन्द इहेन्द्रियम् । उख्षा गौर्न वयो दधुः । शमिता नो वनस्पतिः । सविता प्रसुवन्भगम् ।ककुच्छन्द इहेन्द्रियम् । वशा वेहद्गौर्न वयो दधुः । स्वाहा यज्ञव्वँरुणः । सुख्षत्रो भेषजङ्करत् ।अतिच्छन्दाश्छन्द इन्द्रियम् । बृहदृषभो गौर्वयो दधुः ।। 87 ।।
2.6.18.0
अमर्त्यस्तुर्यवाड्गौर्वयो दधुर्विशो वशा वेहद्गौर्न वयो दधुश्चत्वारि च ।। 18 ।।
2.6.19.1
वसन्तेनर्तुना देवाः । वसवस्त्रिवृता स्तुतम् । रथन्तरेण तेजसा । हविरिन्द्रे वयो दधुः ।ग्रीष्मेण देवा ऋतुना । रुद्रा पञ्चदशे स्तुतम् । बृहता यशसा बलम् । हविरिन्द्रे वयो दधुः ।वर्षाभिऱ्ऋतुनाऽऽदित्याः । स्तोमे सप्तदशे स्तुतम् ।। 88 ।।
2.6.19.2
वैरूपेण विशौजसा । हविरिन्द्रे वयो दधुः । शारदेनर्तुना देवाः । एकविश ऋभवस्स्तुतम् । वैराजेन श्रिया श्रियम् । हविरिन्द्रे वयो दधुः । हेमन्तेनर्तुना देवाः । मरुतस्त्रिणवे स्तुतम् । बलेन शक्वरीस्सहः । हविरिन्द्रे वयो दधुः । शैशिरेणर्तुना देवाः । त्रयस्त्रिशेऽमृत स्तुतम् । सत्येन रेवतीः ख्षत्रम् । हविरिन्द्रे वयो दधुः ।। 89 ।।
2.6.19.0
स्तोमे सप्तदशे स्तुत सहो हविरिन्द्रे वयो दधुश्चत्वारि च ।। 19 ।। (वसन्तेन ग्रीष्मेण वर्‌षाभिश्शारदेन हेमन्तेन शैशिरेण षट् ।। )
2.6.20.1
देवं बर्हिरिन्द्रव्वँयोधसम् । देवन्देवमवर्धयत् । गायत्रिया छन्दसेन्द्रियम् । तेज इन्द्रे वयो दधत् । वसुवने वसुधेयस्य वेतु यज । देवीर्द्वारो देवमिन्द्रव्वँयोधसम् । देवीर्देवमवर्धयन्न् । उष्णिहा छन्दसेन्द्रियम् । प्राणमिन्द्रे वयो दधत् । वसुवने वसुधेयस्य वियन्तु यज ।। 90 ।।
2.6.20.2
देवी देवव्वँयोधसम् । उषे इन्द्रमवर्धताम् । अनुष्टुभा छन्दसेन्द्रियम् । वाचमिन्द्रे वयो दधत् ।वसुवने वसुधेयस्य वीताय्यँज । देवी जोष्ट्री देवमिन्द्रव्वँयोधसम् । देवी देवमवर्धताम् ।बृहत्या छन्दसेन्द्रियम् । श्रोत्रमिन्द्रे वयो दधत् । वसुवने वसुधेयस्य वीताय्यँज ।। 91 ।।
2.6.20.3
देवी ऊर्जाहुती देवमिन्द्रव्वँयोधसम् । देवी देवमवर्धताम् । पङ्क्त्या छन्दसेन्द्रियम् । शुक्रमिन्द्रे वयो दधत् । वसुवने वसुधेयस्य वीताय्यँज । देवा दैव्या होतारा देवमिन्द्रव्वँयोधसम् । देवा देवमवर्धताम् । त्रिष्टुभा छन्दसेन्द्रियम् । त्विषिमिन्द्रे वयो दधत् । वसुवने वसुधेयस्य वीताय्यँज ।। 92 ।।
2.6.20.4
देवीस्तिस्रस्तिस्रो देवीर्वयोधसम् । पतिमिन्द्रमवर्धयन्न् । जगत्या छन्दसेन्द्रियम् । बलमिन्द्रे वयो दधत् । वसुवने वसुधेयस्य वियन्तु यज । देवो नराशसो देवमिन्द्रव्वँयोधसम् । देवो देवमवर्धयत् । विराजा छन्दसेन्द्रियम् । रेत इन्द्रे वयो दधत् । वसुवने वसुधेयस्य वेतु यज ।। 93 ।।
2.6.20.5
देवो वनस्पतिर्देवमिन्द्रव्वँयोधसम् । देवो देवमवर्धयत् । द्विपदा छन्दसेन्द्रियम् । भगमिन्द्रे वयो दधत् । वसुवने वसुधेयस्य वेतु यज । देवं बर्हिर्वारितीनान्देवमिन्द्रव्वँयोधसम् । देवन्देवमवर्धयत् । ककुभा छन्दसेन्द्रियम् । यश इन्द्रे वयो दधत् । वसुवने वसुधेयस्य वेतु यज । देवो अग्निस्स्विष्टकृद्देवमिन्द्रव्वँयोधसम् । देवो देवमवर्धयत् । अतिच्छन्दसा छन्दसेन्द्रियम् । ख्षत्रमिन्द्रे वयो दधत् । वसुवने वसुधेयस्य वेतु यज ।। 94 ।।
2.6.20.0
वियन्तु यज वीताय्यँज वीताय्यँज वेतु यज वेतु यज पञ्च च ।। 20 ।। (देवं बर्हिर्गायत्रिया तेजः । देवीर्द्वार उष्णिहा प्राणम् । देवी देवमुषे अनुष्टुभा वाचम् । देवी जोष्ट्री बृहत्या श्रोत्रम् । देवी ऊर्जाहुती पङ्क्त्या शुक्रम् । देवा दैव्या होतारा त्रिष्टुभा त्विषिम् । देवीस्तिस्रस्तिस्रो देवी पतिञ्जगत्या बलम् । देवो नराशसो विराजा रेतः । देवो वनस्पतिर्द्विपदा भगम् । देवं बर्हिर्वारितीनाङ्ककुभा यशः । देवो अग्निस्स्विष्टकृदतिच्छन्दसा क्षत्रम् । वेतु वियन्तु चतुर्वीतामेको वियन्तु चतुर्वेत्ववर्धयदवर्धयश्चतुरवर्धतामेकोऽवर्धय श्चतुरवर्धयत् ।। )
2.6.0.0
स्वाद्वीन्त्वा सोमस्सुरावन्त सीसेन मित्रोऽसि यद्देवा होता यख्षथ्समिधेन्द्र समिद्ध इन्द्र आचर्‌षणिप्रा देवं बर्हिर्‌होता यख्षथ्समिधाऽग्नि समिद्धो अग्निरश्विनाऽश्विना हविरिन्द्रियन्देवं बर्हिस्सरस्वत्यग्निमद्योशन्तो होता यख्षदिडस्पदे समिद्धो अग्निस्समिधा वसन्तेनर्तुना देवं बर्हिरिन्द्रव्वँयोधसं विशतिः ।। 20 ।। स्वाद्वीन्त्वाऽमीमदन्त पितरस्साम्राज्याय पूतं पवित्रेणोषासानक्ता बदरैरधातान्देव इन्द्रो वनस्पति पष्ठवाहङ्गान्देवी देवव्वँयोधसञ्चतुर्नवतिः ।। 94 ।। स्वाद्वीन्त्वा वेतु यज ।। हरिः ओम् ।। श्रीकृष्णार्पणमस्तु ।। षष्ठ प्रपाठकस्समाप्तः