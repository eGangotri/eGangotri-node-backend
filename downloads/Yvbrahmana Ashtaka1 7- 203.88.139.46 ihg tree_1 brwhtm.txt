1.7.0.0
तैत्तिरीयब्राह्मणे प्रथमाष्टके सप्तमप्रपाठक प्रारंभः । हरिः ओम् ।।
1.7.1.1
एतद्ब्राह्मणान्येव पञ्च हवीषि । अथेन्द्राय शुनासीराय पुरोडाशन्द्वादशकपालन्निर्वपति । सव्वँथ्सरो वा इन्द्राशुनासीरः । सव्वँथ्सरेणैवास्मा अन्नमव रुन्धे । वायव्यं पयो भवति । वायुर्वै वृष्ट्यै प्रदापयिता । स एवास्मै वृष्टिं प्रदापयति । सौर्य एककपालो भवति । सूर्येण वा अमुष्मिँल्लोके वृष्टिर्धृता । स एवास्मै वृष्टिन्नियच्छति ।। 1 ।।
1.7.1.2
द्वादशगव सीरन्दक्षिणा समृद्ध्यै । देवासुरास्सय्यँत्ता आसन्न् । ते देवा अग्निमब्रुवन्न् ।त्वया वीरेणासुरानभिभवामेति । सोऽब्रवीत् । त्रेधाऽहमात्मानव्विँकरिष्य इति ।स त्रेधाऽऽत्मानव्व्यँकुरुत । अग्निन्तृतीयम् । रुद्रन्तृतीयम् । वरुणन्तृतीयम् ।। 2 ।।
1.7.1.3
सोऽब्रवीत् । क इदन्तुरीयमिति । अहमितीन्द्रोऽब्रवीत् । सन्तु सृजावहा इति । तौ समसृजेताम् । स इन्द्रस्तुरीयमभवत् । यदिन्द्रस्तुरीयमभवत् । तदिन्द्रतुरीयस्येन्द्रतुरीयत्वम् । ततो वै देवा व्यजयन्त । यदिन्द्रतुरीयन्निरुप्यते विजित्यै ।। 3 ।।
1.7.1.4
वहिनी धेनुर्दक्षिणा । यद्वहिनी । तेनाग्नेयी । यद्गौः । तेन रौद्री । यद्धेनुः । तेनैन्द्री ।यथ्स्त्री सती दान्ता । तेन वारुणी समृद्ध्यै । प्रजापतिर्यज्ञमसृजत ।। 4 ।।
1.7.1.5
त सृष्ट रक्षास्यजिघासन्न् । स एता प्रजापतिरात्मनो देवता निरमिमीत । ताभिर्वै स दिग्भ्यो रक्षासि प्राणुदत । यत्पञ्चावत्तीयञ्जुहोति । दिग्भ्य एव तद्यजमानो रक्षासि प्रणुदते । समूढ रक्षस्सन्दग्ध रक्ष इत्याह । रक्षास्येव सन्दहति । अग्नये रक्षोघ्ने स्वाहेत्याह । देवताभ्य एव विजिग्यानाभ्यो भागधेयङ्करोति । प्रष्टिवाही रथो दक्षिणा समृद्ध्यै ।। 5 ।।
1.7.1.6
इन्द्रो वृत्र हत्वा । असुरान्पराभाव्य । नमुचिमासुरन्नालभत । तशच्याऽगृह्णात् । तौ समलभेताम् । सोऽस्मादभिशुनतरोऽभवत् । सोऽब्रवीत् । सन्धा सन्दधावहै । अथ त्वाऽव स्रक्ष्यामि । न मा शुष्केण नार्द्रेण हनः ।। 6 ।।
1.7.1.7
न दिवा न नक्तमिति । स एतमपां फेनमसिञ्चत् । न वा एष शुष्को नार्द्रो व्युष्टाऽऽसीत् । अनुदितस्सूर्यः । न वा एतद्दिवा न नक्तम् । तस्यैतस्मिल्लोँके । अपां फेनेन शिर उदवर्तयत् । तदेनमन्ववर्तत । मित्रद्रुगति ।।7 ।।
1.7.1.8
स एतानपामार्गानजनयत् । तानजुहोत् । तैर्वै स रक्षास्यपाहत । यदपामार्गहोमो भवति । रक्षसामपहत्यै । एकोल्मुकेन यन्ति । तद्धि रक्षसां भागधेयम् । इमान्दिशय्यँन्ति । एषा वै रक्षसान्दिक् । स्वायामेव दिशि रक्षासि हन्ति ।। 8 ।।
1.7.1.9
स्वकृत इरिणे जुहोति प्रदरे वा । एतद्वै रक्षसामायतनम् । स्व एवायतने रक्षासि हन्ति । पर्णमयेन स्रुवेण जुहोति । ब्रह्म वै पर्णः । ब्रह्मणैव रक्षासि हन्ति । देवस्य त्वा सवितु प्रसव इत्याह । सवितृप्रसूत एव रक्षासि हन्ति । हत रक्षोऽवधिष्म रक्ष इत्याह । रक्षसा स्तृत्यै । यद्वस्ते तद्दक्षिणा निरवत्यै । अप्रतीक्षमायन्ति । रक्षसामन्तर्‌हित्यै ।। 9 ।।
1.7.1.0
यच्छति वरुणन्तृतीयव्विँजित्या असृजत समृद्ध्यै हनो मित्रद्रुगिति हन्ति स्तृत्यै त्रीणि च ।। 1 ।।
1.7.2.1
धात्रे पुरोडाशन्द्वादशकपालन्निर्वपति । सव्वँथ्सरो वै धाता । सव्वँथ्सरेणैवास्मै प्रजा प्रजनयति । अन्वेवास्मा अनुमतिर्मन्यते । राते राका । प्र सिनीवाली जनयति । प्रजास्वेव प्रजातासु कुह्वा वाचन्दधाति । मिथुनौ गावौ दक्षिणा समृद्ध्यै । आग्नावैष्णवमेकादशकपालन्निर्वपति । ऐन्द्रावैष्णवमेकादशकपालम् ।। 10 ।।
1.7.2.2
वैष्णवन्त्रिकपालम् । वीर्यव्वाँ अग्निः । वीर्यमिन्द्रः । वीर्यव्विँष्णुः । प्रजा एव प्रजाता वीर्ये प्रतिष्ठापयति । तस्मात्प्रजा वीर्यावतीः । वामन ऋषभो वही दख्षिणा । यद्वही । तेनाग्नेयः । यदृषभः ।। 11 ।।
1.7.2.3
तेनैन्द्रः । यद्वामनः । तेन वैष्णवस्समृद्ध्यै । अग्नीषोमीयमेकादशकपालन्निर्वपति ।इन्द्रासोमीयमेकादशकपालम् । सौम्यञ्चरुम् । सोमो वै रेतोधाः । अग्नि प्रजानां प्रजनयिता ।वृद्धानामिन्द्र प्रदापयिता । सोम एवास्मै रेतो दधाति ।। 12 ।।
1.7.2.4
अग्नि प्रजां प्रजनयति । वृद्धामिन्द्र प्रयच्छति । बभ्रुर्दख्षिणा समृद्ध्यै । सोमापौष्णञ्चरुन्निर्वपति ।ऐन्द्रापौष्णञ्चरुम् । सोमो वै रेतोधाः । पूषा पशूनां प्रजनयिता । वृद्धानामिन्द्र प्रदापयिता ।सोम एवास्मै रेतो दधाति । पूषा पशून्प्रजनयति ।। 13 ।।
1.7.2.5
वृद्धानिन्द्र प्रयच्छति । पौष्णश्चरुर्भवति । इयव्वैँ पूषा । अस्यामेव प्रतितिष्ठति ।श्यामो दख्षिणा समृद्ध्यै । बहु वै पुरुषो मेध्यमुपगच्छति । वैश्वानरन्द्वादशकपालन्निर्वपति ।सव्वँथ्सरो वा अग्निर्वैश्वानरः । सव्वँथ्सरेणैवैन स्वदयति । हिरण्यन्दख्षिणा ।। 14 ।।
1.7.2.6
पवित्रव्वैँ हिरण्यम् । पुनात्येवैनम् । बहु वै राजन्योऽनृतङ्करोति । उप जाम्यै हरते । जिनाति ब्राह्मणम् । वदत्यनृतम् । अनृते खलु वै क्रियमाणे वरुणो गृह्णाति । वारुणय्यँवमयञ्चरुन्निर्वपति । वरुणपाशादेवैनं मुञ्चति । अश्वो दख्षिणा । वारुणो हि देवतयाऽश्वस्समृद्ध्यै ।। 15 ।।
1.7.2.0
ऐन्द्रावैष्णवमेकादशकपालय्यँदृषभो दधाति पूषा पशून्प्रजनयति हिरण्यन्दख्षिणा दख्षिणैकञ्च ।। 2 ।।
1.7.3.1
रत्निनामेतानि हवीषि भवन्ति । एते वै राष्ट्रस्य प्रदातारः । एतेऽपादातारः ।य एव राष्ट्रस्य प्रदातारः । येऽपादातारः । त एवास्मै राष्ट्रं प्रयच्छन्ति । राष्ट्रमेव भवति ।यथ्समाहृत्य निर्वपेत् । अरत्निनस्स्युः । यथायथन्निर्वपति रत्नित्वाय ।। 16 ।।
1.7.3.2
यथ्सद्यो निर्वपेत् । यावतीमेकेन हविषाऽऽशिषमव रुन्धे । तावतीमवरुन्धीत । अन्वहन्निर्वपति ।भूयसीमेवाशिषमव रुन्धे । भूयसो यज्ञक्रतूनुपैति । बार्हस्पत्यञ्चरुन्निर्वपति ब्रह्मणो गृहे ।मुखत एवास्मै ब्रह्म सश्यति । अथो ब्रह्मन्नेव ख्षत्त्रमन्वारम्भयति । शितिपृष्ठो दख्षिणा समृद्ध्यै ।। 17 ।।
1.7.3.3
ऐन्द्रमेकादशकपाल राजन्यस्य गृहे । इन्द्रियमेवाव रुन्धे । ऋषभो दख्षिणा समृद्ध्यै ।आदित्यञ्चरुं महिष्यै गृहे । इयव्वाँ अदितिः । अस्यामेव प्रतितिष्ठति । धेनुर्दख्षिणा समृद्ध्यै ।भगाय चरुव्वाँवातायै गृहे । भगमेवास्मिन्दधाति । विचित्तगर्भा पष्ठौही दख्षिणा समृद्ध्यै ।। 18 ।।
1.7.3.4
नैर्ऋतञ्चरुं परिवृक्त्यै गृहे कृष्णानां व्रीहीणान्नखनिर्भिन्नम् । पाप्मानमेव निऱ्ऋतिन्निरवदयते ।कृष्णा कूटा दख्षिणा समृद्ध्यै । आग्नेयमष्टाकपाल सेनान्यो गृहे । सेनामेवास्य सश्यति ।हिरण्यन्दख्षिणा समृद्ध्यै । वारुणन्दशकपाल सूतस्य गृहे । वरुणसवमेवाव रुन्धे ।महानिरष्टो दख्षिणा समृद्ध्यै । मारुत सप्तकपालङ्ग्रामण्यो गृहे ।। 19 ।।
1.7.3.5
अन्नव्वैँ मरुतः । अन्नमेवाव रुन्धे । पृश्ञिर्दख्षिणा समृद्ध्यै । सावित्रन्द्वादशकपालङ्ख्षत्तुर्गृहे प्रसूत्यै । उपध्वस्तो दख्षिणा समृद्ध्यै । आश्विनन्द्विकपाल सङ्ग्रहीतुर्गृहे । अश्विनौ वै देवानां भिषजौ । ताभ्यामेवास्मै भेषजङ्करोति । सवात्यौ दख्षिणा समृद्ध्यै । पौष्णञ्चरुं भागदुघस्य गृहे ।। 20 ।।
1.7.3.6
अन्नव्वैँ पूषा । अन्नमेवाव रुन्धे । श्यामो दख्षिणा समृद्ध्यै । रौद्रङ्गावीधुकञ्चरुमक्षावापस्य गृहे ।अन्तत एव रुद्रन्निरवदयते । शबल उद्वारो दख्षिणा समृद्ध्यै । द्वादशैतानि हवीषि भवन्ति ।द्वादश मासास्सव्वँथ्सरः । सव्वँथ्सरेणैवास्मै राष्ट्रमवरुन्धे । राष्ट्रमेव भवति ।। 21 ।।
1.7.3.7
यन्न प्रति निर्वपेत् । रत्निन आशिषोऽवरुन्धीरन्न् । प्रतिनिर्वपति । इन्द्राय सुत्राम्णे पुरोडाशमेकादशकपालम् । इन्द्रायाहोमुचे । आशिष एवावरुन्धे । अयन्नो राजा वृत्रहा राजा भूत्वा वृत्रव्वँध्यादित्याह । आशिषमेवैतामा शास्ते । मैत्राबार्हस्पत्यं भवति । श्वेतायै श्वेतवथ्सायै दुग्धे ।। 22 ।।
1.7.3.8
बार्हस्पत्ये मैत्रमपि दधाति । ब्रह्म चैवास्मै ख्षत्रञ्च समीची दधाति । अथो ब्रह्मन्नेव ख्षत्रं प्रतिष्ठापयति । बार्हस्पत्येन पूर्वेण प्रचरति । मुखत एवास्मै ब्रह्म सश्यति । अथो ब्रह्मन्नेव ख्षत्रमन्वारम्भयति । स्वयङ्कृता वेदिर्भवति । स्वयन्दिनं बर्हिः । स्वयङ्कृत इध्मः । अनभिजितस्याभिजित्यै । तस्माद्राज्ञामरण्यमभिजितम् । सैव श्वेता श्वेतवथ्सा दख्षिणा समृद्ध्यै ।। 23 ।।
1.7.3.0
रत्नित्वाय समृद्ध्यै पष्ठौही दख्षिणा समृद्ध्यै ग्रामण्यो गृहे भागदुघस्य गृहे भवति दुग्धेऽभिजित्यै द्वे च ।। 3 ।।
1.7.4.1
देवसुवामेतानि हवीषि भवन्ति । एतावन्तो वै देवाना सवाः । त एवास्मै सवान्प्रयच्छन्ति ।त एन सुवन्ते । अग्निरेवैनङ्गृहपतीना सुवते । सोमो वनस्पतीनाम् । रुद्र पशूनाम् ।बृहस्पतिर्वाचाम् । इन्द्रो ज्येष्ठानाम् । मित्रस्सत्यानाम् ।। 24 ।।
1.7.4.2
वरुणो धर्मपतीनाम् । एतदेव सर्वं भवति । सविता त्वा प्रसवाना सुवतामिति हस्तङ्गृह्णाति प्रसूत्यै । ये देवा देवस्सुवस्स्थेत्याह । यथायजुरेवैतत् । महते ख्षत्राय महत आधिपत्याय महते जानराज्यायेत्याह । आशिषमेवैतामा शास्ते । एष वो भरता राजा सोमोऽस्माकं ब्राह्मणाना राजेत्याह । तस्माथ्सोमराजानो ब्राह्मणाः । प्रति त्यन्नाम राज्यमधायीत्याह ।। 25 ।।
1.7.4.3
राज्यमेवास्मिन्प्रतिदधाति । स्वान्तनुवव्वँरुणो अशिश्रेदित्याह । वरुणसवमेवावरुन्धे । शुचेर्मित्रस्य व्रत्या अभूमेत्याह । शुचिमेवैनव्व्रँत्यङ्करोति । अमन्महि महत ऋतस्य नामेत्याह । मनुत एवैनम् । सर्वे व्राता वरुणस्याभूवन्नित्याह । सर्वव्रातमेवैनङ्करोति । वि मित्र एवैररातिमतारीदित्याह ।। 26 ।।
1.7.4.4
अरातिमैवैनन्तारयति । असूषुदन्त यज्ञिया ऋतेनेत्याह । स्वदयत्येवैनम् । व्यु त्रितो जरिमाणन्न आनडित्याह । आयुरेवास्मिन्दधाति । द्वाभ्याव्विँमृष्टे । द्विपाद्यजमान प्रतिष्ठित्यै । अग्नीषोमीयस्य चैकादशकपालस्य देवसुवाञ्च हविषामग्नये स्विष्टकृते समवद्यति । देवताभिरेवैनमुभयत परिगृह्णाति । विष्णुक्रमान्क्रमते । विष्णुरेव भूत्वेमाल्लोँकानभिजयति ।। 27 ।।
1.7.4.0
सत्यानामधायीत्याहातारीदित्याह क्रमत एकञ्च ।। 4 ।।
1.7.5.1
अर्थेतस्स्थेति जुहोति । आहुत्यैवैना निष्क्रीय गृह्णाति । अथो हविष्कृतानामेवाभिघृतानाङ्गृह्णाति ।वहन्तीनाङ्गृह्णाति । एता वा अपा राष्ट्रम् । राष्ट्रमेवास्मै गृह्णाति । अथो श्रियमेवैनमभिवहन्ति ।अपां पतिरसीत्याह । मिथुनमेवाकः । वृषाऽस्यूर्मिरित्याह ।। 28 ।।
1.7.5.2
ऊर्मिमन्तमेवैनङ्करोति । वृषसेनोऽसीत्याह । सेनामेवास्य सश्यति । व्रजक्षितस्स्थेत्याह ।एता वा अपाव्विँशः । विशमेवास्मै पर्यूहति । मरुतामोजस्स्थेत्याह । अन्नव्वैँ मरुतः ।अन्नमेवावरुन्धे । सूर्यवर्चसस्स्थेत्याह ।। 29 ।।
1.7.5.3
राष्ट्रमेव वर्चस्व्यकः । सूर्यत्वचसस्स्थेत्याह । सत्यव्वाँ एतत् । यद्वऱ्षति । अनृतय्यँदातपति वऱ्षति । सत्यानृते एवावरुन्धे । नैन सत्यानृते उदिते हिस्तः । य एवव्वेँद । मान्दास्स्थेत्याह । राष्ट्रमेव ब्रह्मवर्चस्यकः ।। 30 ।।
1.7.5.4
वाशास्स्थेत्याह । राष्ट्रमेव वश्यकः । शक्वरीस्स्थेत्याह । पशवो वै शक्वरीः । पशूनेवावरुन्धे । विश्वभृतस्स्थेत्याह । राष्ट्रमेव पयस्व्यकः । जनभृतस्स्थेत्याह । राष्ट्रमेवेन्द्रियाव्यकः । अग्नेस्तेजस्यास्स्थेत्याह ।।31।।
1.7.5.5
राष्ट्रमेव तेजस्व्यकः । अपामोषधीना रसस्स्थेत्याह । राष्ट्रमेव मधव्यमकः । सारस्वतङ्ग्रहङ्गृह्णाति । एषा वा अपाम्पृष्ठम् । यथ्सरस्वती । पृष्ठमेवैन समानानाङ्करोति । षोडशभिर्गृह्णाति । षोडशकलो वै पुरुषः । यावानेव पुरुषः । तस्मिन्वीर्यन्दधाति । षोडशभिर्जुहोति षोडशभिर्गृह्णाति । द्वात्रिशथ्संपद्यन्ते । द्वात्रिशदक्षराऽनुष्टुक् । वागनुष्टुफ्सर्वाणि छन्दासि । वाचैवैन सर्वेभिश्छन्दोभिरभिषिञ्चति ।। 32 ।।
1.7.5.0
ऊर्मिरित्याह सूर्यवर्चसस्स्थेत्याह ब्रह्मवर्चस्यकस्तेजस्यास्स्थेत्याहैव पुरुषष्षट् च ।। 5 ।।
1.7.6.1
देवीरापस्सं मधुमतीर्मधुमतीभिस्सृज्यध्वमित्याह । ब्रह्मणैवैनास्स सृजति । अनाधृष्टास्सीदतेत्याह । ब्रह्मणैवैनास्सादयति । अन्तरा होतुश्च धिष्णियं ब्राह्मणाच्छसिनश्च सादयति । आग्नेयो वै होता । ऐन्द्रो ब्राह्मणाच्छसी । तेजसा चैवेन्द्रियेण चोभयतो राष्ट्रं परिगृह्णाति । हिरण्येनोत्पुनाति । आहुत्यै हि पवित्राभ्यामुत्पुनन्ति व्यावृत्त्यै ।। 33 ।।
1.7.6.2
शतमानं भवति । शतायु पुरुषश्शतेन्द्रियः । आयुष्येवेन्द्रिये प्रतितिष्ठति । अनिभृष्टमसीत्याह ।अनिभृष्ट ह्येतत् । वाचो बन्धुरित्याह । वाचो ह्येष बन्धुः । तपोजा इत्याह । तपोजा ह्येतत् । सोमस्य दात्रमसीत्याह ।। 34 ।।
1.7.6.3
सोमस्य ह्येतद्दात्रम् । शुक्रा वश्शुक्रेणोत्पुनामीत्याह । शुक्रा ह्यापः । शुक्र हिरण्यम् । चन्द्राश्चन्द्रेणेत्याह । चन्द्रा ह्यापः । चन्द्र हिरण्यम् । अमृता अमृतेनेत्याह । अमृता ह्यापः । अमृत हिरण्यम् ।। 35 ।।
1.7.6.4
स्वाहा राजसूयायेत्याह । राजसूयाय ह्येना उत्पुनाति । सधमादो द्युम्निनीरूर्ज एता इति वारुण्यर्चा गृह्णाति । वरुणसवमेवावरुन्धे । एकया गृह्णाति । एकधैव यजमाने वीर्यन्दधाति । ख्षत्त्रस्योल्बमसि ख्षत्त्रस्य योनिरसीति तार्प्यञ्चोष्णीषञ्च प्रयच्छति सयोनित्वाय । एकशतेन दर्भपुञ्जीलै पवयति । शतायुर्वै पुरुषश्शतवीर्यः । आत्मैकशतः ।। 36 ।।
1.7.6.5
यावानेव पुरुषः । तस्मिन्वीर्यन्दधाति । दध्याशयति । इन्द्रियमेवाव रुन्धे । उदुम्बरमाशयति ।अन्नाद्यस्यावरुद्ध्यै । शष्पाण्याशयति । सुराबलिमेवैनङ्करोति । आविद एता भवन्ति । आविदमेवैनङ्गमयन्ति ।। 37 ।।
1.7.6.6
अग्निरेवैनङ्गाऱ्हपत्येनावति । इन्द्र इन्द्रियेण । पूषा पशुभिः । मित्रावरुणौ प्राणापानाभ्याम् । इन्द्रो वृत्राय वज्रमुदयच्छत् । स दिवमलिखत् । सोऽर्यम्ण पन्था अभवत् । स आविन्ने द्यावापृथिवी धृतव्रते इति द्यावापृथिवी उपाधावत् । स आभ्यामेव प्रसूत इन्द्रो वृत्राय वज्रं प्राहरत् । आविन्ने द्यावापृथिवी धृतव्रते इति यदाह ।। 38 ।।
1.7.6.7
आभ्यामेव प्रसूतो यजमानो वज्रं भ्रातृव्याय प्रहरति । आविन्ना देव्यदितिर्विश्वरूपीत्याह । इयव्वैँ देव्यदितिर्विश्वरूपी । अस्यामेव प्रति तिष्ठति । आविन्नोऽयमसावामुष्यायणोऽस्याव्विँश्यस्मिन्राष्ट्र इत्याह । विशैवैन राष्ट्रेण समर्धयति । महते ख्षत्त्राय महत आधिपत्याय महते जानराज्यायेत्याह । आशिषमेवैतामा शास्ते । एष वो भरता राजा सोमोऽस्माकं ब्राह्मणाना राजेत्याह । तस्माथ्सोमराजानो ब्राह्मणाः ।। 39 ।।
1.7.6.8
इन्द्रस्य वज्रोऽसि वार्त्रघ्न इति धनु प्रयच्छति विजित्यै । शत्रुबाधनास्स्थेतीषून् । शत्रूनेवास्य बाधन्ते । पात मा प्रत्यञ्चं पात मा तिर्यञ्चमन्वञ्चं मा पातेत्याह । तिस्रो वै शरव्याः । प्रतीची तिरश्च्यनूची । ताभ्य एवैनं पान्ति । दिग्भ्यो मा पातेत्याह । दिग्भ्य एवैनं पान्ति । विश्वाभ्यो मा नाष्ट्राभ्य पातेत्याह । अपरिमितादेवैनं पान्ति । हिरण्यवर्णावुषसाव्विँरोक इति त्रिष्टुभा बाहू उद्गृह्णाति । इन्द्रियव्वैँ वीर्यन्त्रिष्टुक् । इन्द्रियमेव वीर्यमुपरिष्टादात्मन्धत्ते ।। 40 ।।
1.7.6.0
व्यावृत्त्यै दात्रमसीत्याहामृत हिरण्यमेकशतो गमयन्त्याह ब्राह्मणा नाष्ट्राभ्य पातेत्याह चत्वारि च ।। 6 ।।
1.7.7.1
दिशो व्यास्थापयति । दिशामभिजित्त्यै । यदनु प्रक्रामेत् । अभि दिशो जयेत् । उत्तु माद्येत् ।मनसाऽनु प्रक्रामति । अभि दिशो जयति । नोन्माद्यति । समिधमा तिष्ठेत्याह । तेज एवावरुन्धे ।। 41 ।।
1.7.7.2
उग्रामा तिष्ठेत्याह । इन्द्रियमेवावरुन्धे । विराजमातिष्ठेत्याह । अन्नाद्यमेवावरुन्धे । उदीचीमा तिष्ठेत्याह । पशूनेवावरुन्धे । ऊर्ध्वामातिष्ठेत्याह । सुवर्गमेव लोकमभिजयति । अनूज्जिहीते । सुवर्गस्य लोकस्य समष्ट्यै ।। 42 ।।
1.7.7.3
मारुत एष भवति । अन्नव्वैँ मरुतः । अन्नमेवावरुन्धे । एकविशतिकपालो भवति प्रतिष्ठित्यै ।योऽरण्येऽनुवाक्यो गणः । तं मध्यत उपदधाति । ग्राम्यैरेव पशुभिरारण्यान्पशून्परि गृह्णाति ।तस्माद्ग्राम्यै पशुभिरारण्या पशव परिगृहीताः । पृथिर्वैन्यः । अभ्यषिच्यत ।। 43 ।।
1.7.7.4
स राष्ट्रन्नाभवत् । स एतानि पार्थान्यपश्यत् । तान्यजुहोत् । तैर्वै स राष्ट्रमभवत् । यत्पार्थानि जुहोति । राष्ट्रमेव भवति । बार्हस्पत्यं पूर्वेषामुत्तमं भवति । ऐन्द्रमुत्तरेषां प्रथमम् । ब्रह्म चैवास्मै ख्षत्त्रञ्च समीची दधाति । अथो ब्रह्मन्नेव ख्षत्त्रं प्रतिष्ठापयति ।। 44 ।।
1.7.7.5
षट्पुरस्तादभिषेकस्य जुहोति । षडुपरिष्टात् । द्वादश संपद्यन्ते । द्वादश मासास्सव्वँथ्सरः ।सव्वँथ्सर खलु वै दैवानां पूः । देवानामेव पुरं मध्यतो व्यवसर्पति । तस्य न कुतश्चनोपाव्याधो भवति ।भूतानामवेष्टीर्जुहोति । अत्रात्र वै मृत्युर्जायते । यत्रयत्रैव मृत्युर्जायते । तत एवैनमवयजते ।तस्माद्राजसूयेनेजानो नाभिचरितवै । प्रत्यगेनमभिचारस्स्तृणुते ।। 45 ।।
1.7.7.0
रुन्धे समष्ट्या असिच्यत स्थापयति जायते पञ्च च ।। 7 ।।
1.7.8.1
सोमस्य त्विषिरसि तवेव मे त्विषिर्भूयादिति शार्दूलचर्मोपस्तृणाति । यैव सोमे त्विषिः । या शार्दूले । तामेवावरुन्धे । मृत्योर्वा एष वर्णः । यच्छार्दूलः । अमृत हिरण्यम् । अमृतमसि मृत्योर्मा पाहीति हिरण्यमुपास्यति । अमृतमेव मृत्योरन्तर्धत्ते । शतमानं भवति ।। 46 ।।
1.7.8.2
शतायु पुरुषश्शतेन्द्रियः । आयुष्येवेन्द्रिये प्रतितिष्ठति । दिद्योन्मा पाहीत्युपरिष्टादधि निदधाति । उभयत एवास्मै शर्म दधाति । अवेष्टा दन्दशूका इति क्लीब सीसेन विध्यति । दन्दशूकानेवावयजते । तस्मात्क्लीबन्दन्दशूका दशुकाः । निरस्तन्नमुचेश्शिर इति लोहितायसन्निरस्यति । पाप्मानमेव नमुचिन्निरवदयते । प्राणा आत्मन पूर्वेऽभिषिच्या इत्याहुः ।। 47 ।।
1.7.8.3
सोमो राजा वरुणः । दैवा धर्मसुवश्च ये । ते ते वाच सुवन्तान्ते ते प्राण सुवन्तामित्याह । प्राणानेवात्मन पूर्वानभिषिञ्चति । यद्ब्रूयात् । अग्नेस्त्वा तेजसाऽभिषिञ्चामीति । तेजस्व्येव स्यात् । दुश्चर्मा तु भवेत् । सोमस्य त्वा द्युम्नेनाभिषिञ्चामीत्याह । सौम्यो वै देवतया पुरुषः ।। 48 ।।
1.7.8.4
स्वयैवैनन्देवतयाऽभिषिञ्चति । अग्नेस्तेजसेत्याह । तेज एवास्मिन्दधाति । सूर्यस्य वर्चसेत्याह ।वर्च एवास्मिन्दधाति । इन्द्रस्येन्द्रियेणेत्याह । इन्द्रियमेवास्मिन्दधाति । मित्रावरुणयोर्वीर्येणेत्याह ।वीर्यमेवास्मिन्दधाति । मरुतामोजसेत्याह ।। 49 ।।
1.7.8.5
ओज एवास्मिन्दधाति । ख्षत्त्राणाङ्ख्षत्त्रपतिरसीत्याह । ख्षत्त्राणामेवैनङ्ख्षत्त्रपतिङ्करोति । अति दिवस्पाहीत्याह । अत्यन्यान्पाहीति वावैतदाह । समाववृत्रन्नधरागुदीचीरित्याह । राष्ट्रमेवास्मिन्ध्रुवमकः । उच्छेषणेन जुहोति । उच्छेषणभागो वै रुद्रः । भागधेयेनैव रुद्रन्निरवदयते ।। 50 ।।
1.7.8.6
उदङ्परेत्याग्नीद्ध्रे जुहोति । एषा वै रुद्रस्य दिक् । स्वायामेव दिशि रुद्रन्निरवदयते । रुद्र यत्ते क्रयी परन्नामेत्याह । यद्वा अस्य क्रयी परन्नाम । तेन वा एष हिनस्ति । य हिनस्ति । तेनैवैन सह शमयति । तस्मै हुतमसि यमेष्टमसीत्याह । यमादेवास्य मृत्युमवयजते ।। 51 ।।
1.7.8.7
प्रजापते न त्वदेतान्यन्य इति तस्यै गृहे जुहुयात् । याङ्कामयेत राष्ट्रमस्यै प्रजा स्यादिति । राष्ट्रमेवास्यै प्रजा भवति । पर्णमयेनाध्वर्युरभिषिञ्चति । ब्रह्मवर्चसमेवास्मिन्त्विषिन्दधाति । औदुम्बरेण राजन्यः । ऊर्जमेवास्मिन्नन्नाद्यन्दधाति । आश्वत्थेन वैश्यः । विशमेवास्मिन्पुष्टिन्दधाति । नैयग्रोधेन जन्यः । मित्राण्येवास्मै कल्पयति । अथो प्रतिष्ठित्यै ।। 52 ।।
1.7.8.0
भवत्याहु पुरुष ओजसेत्याह निरवदयते यजते जन्यो द्वे च ।। 8 ।।
1.7.9.1
इन्द्रस्य वज्रोऽसि वार्त्रघ्न इति रथमुपावहरति विजित्यै । मित्रावरुणयोस्त्वा प्रशास्त्रो प्रशिषा युनज्मीत्याह । ब्रह्मणैवैनन्देवताभ्याय्युँनक्ति । प्रष्टिवाहिनय्युँनक्ति । प्रष्टिवाही वै देवरथः । देवरथमेवास्मै युनक्ति । त्रयोऽश्वा भवन्ति । रथश्चतुर्थः । द्वौ सव्येष्ठसारथी । षट्थ्सं पद्यन्ते ।। 53 ।।
1.7.9.2
षड्वा ऋतवः । ऋतुभिरेवैनय्युँनक्ति । विष्णुक्रमान्क्रमते । विष्णुरेव भूत्वेमाल्लोँकानभिजयति । यः ख्षत्रिय प्रतिहितः । सोऽन्वारभते । राष्ट्रमेव भवति । त्रिष्टुभाऽन्वारभते । इन्द्रियव्वैँ त्रिष्टुक् । इन्द्रियमेव यजमाने दधाति ।। 54 ।।
1.7.9.3
मरुतां प्रसवे जेषमित्याह । मरुद्भिरेव प्रसूत उज्जयति । आप्तं मन इत्याह । यदेव मनसैफ्सीत् । तदापत् । राजन्यञ्जिनाति । अनाक्रान्त एवाक्रमते । वि वा एष इन्द्रियेण वीर्येणर्ध्यते । यो राजन्यञ्जिनाति । समहमिन्द्रियेण वीर्येणेत्याह ।। 55 ।।
1.7.9.4
इन्द्रियमेव वीर्यमात्मन्धत्ते । पशूनां मन्युरसि तवेव मे मन्युर्भूयादिति वाराही उपानहावुप मुञ्चते । पशूनाव्वाँ एष मन्युः । यद्वराहः । तेनैव पशूनां मन्युमात्मन्धत्ते । अभि वा इय सुषुवाणङ्कामयते । तस्येश्वरेन्द्रियव्वीँर्यमादातोः । वाराही उपानहावुपमुञ्चते । अस्या एवान्तर्धत्ते । इन्द्रियस्य वीर्यस्यानात्यै ।। 56 ।।
1.7.9.5
नमो मात्रे पृथिव्या इत्याहाहिसायै । इयदस्यायुरस्यायुर्मे धेहीत्याह । आयुरेवात्मन्धत्ते । ऊर्गस्यूर्जं मे धेहीत्याह । ऊर्जमेवात्मन्धत्ते । युङ्ङसि वर्चोसि वर्चो मयि धेहीत्याह । वर्च एवात्मन्धत्ते । एकधा ब्रह्मण उपहरति । एकधैव यजमान आयुरूर्जव्वँर्चो दधाति । रथविमोचनीया जुहोति प्रतिष्ठित्यै ।। 57 ।।
1.7.9.6
त्रयोऽश्वा भवन्ति । रथश्चतुर्थः । तस्माच्चतुर्जुहोति । यदुभौ सहावतिष्ठेताम् । समानल्लोँकमियाताम् । सह सङ्ग्रहीत्रा रथवाहने रथमादधाति । सुवर्गादेवैनल्लोँकादन्तर्दधाति । हसश्शुचिषदित्यादधाति । ब्रह्मणैवैनमुपावहरति । ब्रह्मणाऽऽदधाति । अतिच्छन्दसाऽऽदधाति । अतिच्छन्दा वै सर्वाणि छन्दासि । सर्वेभिरेवैनञ्छन्दोभिरादधाति । वर्ष्म वा एषा छन्दसाम् । यदतिच्छन्दाः । यदतिच्छन्दसा दधाति । वर्ष्मैवैन समानानाङ्करोति ।। 58 ।।
1.7.9.0
पद्यन्ते दधाति वीर्येणेत्याहानात्यै प्रतिष्ठित्यै ब्रह्मणाऽऽदधाति सप्त च ।। 9 ।।
1.7.10.1
मित्रोऽसि वरुणोऽसीत्याह । मैत्रव्वाँ अहः । वारुणी रात्रिः । अहोरात्राभ्यामेवैनमुपावहरति । मित्रोऽसि वरुणोऽसीत्याह । मैत्रो वै दक्षिणः । वारुणस्सव्यः । वैश्वदेव्यामिक्षा । स्वमेवैनौ भागधेयमुपावहरति । समहव्विँश्वैर्देवैरित्याह ।। 59 ।।
1.7.10.2
वैश्वदेव्यो वै प्रजाः । ता एवाद्या कुरुते । ख्षत्त्रस्य नाभिरसि ख्षत्त्रस्य योनिरसीत्यधीवासमास्तृणाति सयोनित्वाय । स्योनामा सीद सुषदामा सीदेत्याह । यथायजुरेवैतत् । मा त्वा हिसीन्मा माहिसीदित्याहाहिसायै । निषसाद धृतव्रतो वरुण पस्त्यास्वा साम्राज्याय सुक्रतुरित्याह । साम्राज्यमेवैन सुक्रतुङ्करोति । ब्रह्मा(३)न्त्व राजन्ब्रह्माऽसि सविताऽसि सत्यसव इत्याह । सवितारमेवैन सत्यसवङ्करोति ।। 60 ।।
1.7.10.3
ब्रह्मा(३)न्त्व राजन्ब्रह्माऽसीन्द्रोऽसि सत्यौजा इत्याह । इन्द्रमेवैन सत्यौजसङ्करोति । ब्रह्मा(३)न्त्व राजन्ब्रह्माऽसि मित्रोऽसि सुशेव इत्याह । मित्रमेवैन सुशेवङ्करोति । ब्रह्मा(३)न्त्व राजन्ब्रह्मासि वरुणोऽसि सत्यधर्मेत्याह । वरुणमेवैन सत्यधर्माणङ्करोति । सविताऽसि सत्यसव इत्याह । गायत्रीमेवैतेनाभि व्याहरति । इन्द्रोऽसि सत्यौजा इत्याह । त्रिष्टुभमेवैतेनाभि व्याहरति ।। 61 ।।
1.7.10.4
मित्रोऽसि सुशेव इत्याह । जगतीमेवैतेनाभि व्याहरति । सत्यमेता देवताः । सत्यमेतानि छन्दासि । सत्यमेवावरुन्धे । वरुणोऽसि सत्यधर्मेत्याह । अनुष्टुभमेवैतेनाभि व्याहरति । सत्यानृते वा अनुष्टुप् । सत्यानृते वरुणः । सत्यानृते एवावरुन्धे ।। 62 ।।
1.7.10.5
नैन सत्यानृते उदिते हिस्तः । य एवव्वेँद । इन्द्रस्य वज्रोऽसि वार्त्रघ्न इति स्फ्यं प्रयच्छति ।वज्रो वै स्फ्यः । वज्रेणैवास्मा अवरपर रन्धयति । एव हि तच्छ्रेयः । यदस्मा एते रध्येयुः ।दिशोऽभ्यय राजाऽभूदिति पञ्चाक्षान्प्रयच्छति । एते वै सर्वेऽयाः । अपराजायिनमेवैनङ्करोति ।। 63 ।।
1.7.10.6
ओदनमुद्ब्रुवते । परमेष्ठी वा एषः । यदोदनः । परमामेवैन श्रियङ्गमयति । सुश्लोकाँ 4 सुमङ्गलाँ 4 सत्यराजा ३ नित्याह । आशिषमेवैतामा शास्ते । शौनश्शेपमाख्यापयते । वरुणपाशादेवैनं मुञ्चति । परश्शतं भवति । शतायु पुरुषश्शतेन्द्रियः । आयुष्येवेन्द्रिये प्रति तिष्ठति । मारुतस्य चैकविशतिकपालस्य वैश्वदेव्यै चामिक्षाया अग्नये स्विष्टकृते समवद्यति । देवताभिरेवैनमुभयत परि गृह्णाति । अपान्नप्त्रे स्वाहोर्जो नप्त्रे स्वाहाऽग्नये गृहपतये स्वाहेति तिस्र आहुतीर्जुहोति । त्रय इमे लोकाः । एष्वेव लोकेषु प्रति तिष्ठति ।। 64 ।।
1.7.10.0
देवैरित्याह सत्यसवङ्करोति त्रिष्टुभमेवैतेनाभि व्याहरति सत्यानृते एवावरुन्धे करोति शतेन्द्रियष्षट् च ।। 10 ।।
1.7.0.0
एतद्ब्राह्मणानि धात्रे रत्निनान्देवसुवामर्थेतो देवीर्दिशस्सोमस्येन्द्रस्य मित्रो दश ।। 10 ।। एतद्ब्राह्मणानि वैष्णवन्त्रिकपालमन्नव्वैँ पूषा वाशास्स्थेत्याह दिशो व्यास्थापयत्युदङ्परेत्य ब्रह्मा ३ न्त्व राजश्चतुष्षष्टिः ।। एतद्ब्राह्मणानि प्रतितिष्ठति ।। 64 ।। हरिः ओम् ।। श्रीकृष्णार्पणमस्तु ।। सप्तम प्रपाठकस्समाप्तः