3.1.0.0
।। श्रीरस्तु ।। कृष्णयजुर्ब्राह्मणे तृतीयाष्टके प्रथम प्रपाठक प्रारम्भः । हरिःओम् ।।
3.1.1.1
अग्निर्न पातु कृत्तिकाः । नख्षत्रन्देवमिन्द्रियम् । इदमासाँव्विचख्षणम् । हविरासञ्जुहोतन ।यस्य भान्ति रश्मयो यस्य केतवः । यस्येमा विश्वा भुवनानि सर्वा । स कृत्तिकाभिरभि सव्वँसानः ।अग्निर्नो देवस्सुविते दधातु । प्रजापते रोहिणी वेतु पत्नी । विश्वरूपा बृहती चित्रभानुः ।। 1 ।।
3.1.1.2
सा नो यज्ञस्य सुविते दधातु । यथा जीवेम शरदस्सवीराः । रोहिणी देव्युदगात्पुरस्तात् ।विश्वा रूपाणि प्रतिमोदमाना । प्रजापति हविषा वर्धयन्ती । प्रिया देवानामुपयातु यज्ञम् ।सोमो राजा मृगशीर्षेण आगन्न् । शिवन्नख्षत्रं प्रियमस्य धाम । आप्यायमानो बहुधा जनेषु ।रेत प्रजाय्यँजमाने दधातु ।। 2 ।।
3.1.1.3
यत्ते नख्षत्रं मृगशीर्‌षमस्ति । प्रिय राजन्प्रियतमं प्रियाणाम् । तस्मै ते सोम हविषा विधेम ।शन्न एधि द्विपदे शञ्चतुष्पदे । आर्द्रया रुद्र प्रथमान एति । श्रेष्ठो देवानां पतिरघ्नियानाम् ।नख्षत्रमस्य हविषा विधेम । मा न प्रजा रीरिषन्मोत वीरान् । हेती रुद्रस्य परि णो वृणक्तु ।आर्द्रा नख्षत्रञ्जुषता हविर्नः ।। 3 ।।
3.1.1.4
प्रमुञ्चमानौ दुरितानि विश्वा । अपाघशसन्नुदतामरातिम् । पुनर्नो देव्यदितिस्स्पृणोतु । पुनर्वसू नः पुनरेताँय्यज्ञम् । पुनर्नो देवा अभियन्तु सर्वे । पुनपुनर्वो हविषा यजामः । एवा न देव्यदितिरनर्वा ।विश्वस्य भर्त्री जगत प्रतिष्ठा । पुनर्वसू हविषा वर्धयन्ती । प्रियन्देवानामप्येतु पाथः ।। 4 ।।
3.1.1.5
बृहस्पति प्रथमञ्जायमानः । तिष्यन्नख्षत्रमभिसं बभूव । श्रेष्ठो देवानां पृतनासु जिष्णुः । दिशोऽनु सर्वा अभयन्नो अस्तु । तिष्य पुरस्तादुत मध्यतो नः । बृहस्पतिर्न परि पातु पश्चात् । बाधेतान्द्वेषो अभयङ्कृणुताम् । सुवीर्यस्य पतयस्स्याम । इद सर्पेभ्यो हविरस्तु जुष्टम् । आश्रेषा येषामनुयन्ति चेतः ।। 5 ।।
3.1.1.6
ये अन्तरिख्षं पृथिवीङ्ख्षियन्ति । ते नस्सर्पासो हवमागमिष्ठाः । ये रोचने सूर्यस्यापि सर्पाः । ये दिवन्देवीमनु सञ्चरन्ति । येषामाश्रेषा अनुयन्ति कामम् । तेभ्यस्सर्पेभ्यो मधुमज्जुहोमि । उपहूता पितरो ये मघासु । मनोजवसस्सुकृतस्सुकृत्याः । ते नो नख्षत्रे हवमागमिष्ठाः । स्वधाभिर्यज्ञं प्रयतञ्जुषन्ताम् ।। 6 ।।
3.1.1.7
ये अग्निदग्धा येऽनग्निदग्धाः । येऽमुल्लोँकं पितरः ख्षियन्ति । याश्च विद्म या उ च न प्रविद्म ।मघासु यज्ञ सुकृतञ्जुषन्ताम् । गवां पति फल्गुनीनामसि त्वम् । तदर्यमन्वरुण मित्र चारु ।तन्त्वा वय सनितार सनीनाम् । जीवा जीवन्तमुप सव्विँशेम । येनेमा विश्वा भुवनानि सञ्जिता ।यस्य देवा अनु सय्यँन्ति चेतः ।। 7 ।।
3.1.1.8
अर्यमा राजाऽजरस्तुविष्मान् । फल्गुनीनामृषभो रोरवीति । श्रेष्ठो देवानां भगवो भगासि । तत्त्वा विदु फल्गुनीस्तस्य वित्तात् । अस्मभ्यङ्ख्षत्रमजर सुवीर्यम् । गोमदश्ववदुप सन्नुदेह । भगो ह दाता भग इत्प्रदाता । भगो देवी फल्गुनीरा विवेश । भगस्येत्तं प्रसवङ्गमेम । यत्र देवैस्सधमादं मदेम ।। 8 ।।
3.1.1.9
आयातु देवस्सवितोपयातु । हिरण्ययेन सुवृता रथेन । वहन् हस्त सुभगव्विँद्मनापसम् । प्रयच्छन्तं पपुरिं पुण्यमच्छ । हस्त प्रयच्छत्वमृतव्वँसीयः । दख्षिणेन प्रतिगृभ्णीम एनत् । दातारमद्य सविता विदेय । यो नो हस्ताय प्रसुवाति यज्ञम् । त्वष्टा नख्षत्रमभ्येति चित्राम् । सुभससय्युँवति रोचमानाम् ।। 9 ।।
3.1.1.10
निवेशयन्नमृतान्मर्त्याश्च । रूपाणि पिशन्भुवनानि विश्वा । तन्नस्त्वष्टा तदु चित्रा विचष्टाम् । तन्नख्षत्रं भूरिदा अस्तु मह्यम् । तन्न प्रजाव्वीँरवती सनोतु । गोभिर्नो अश्वैस्समनक्तु यज्ञम् । वायुर्नख्षत्त्रमभ्येति निष्ट्याम् । तिग्मशृङ्गो वृषभो रोरुवाणः । समीरयन्भुवना मातरिश्वा । अप द्वेषासि नुदतामरातीः ।। 10 ।।
3.1.1.11
तन्नो वायुस्तदु निष्ट्या शृणोतु । तन्नख्षत्रं भूरिदा अस्तु मह्यम् । तन्नो देवासो अनुजानन्तु कामम् । यथा तरेम दुरितानि विश्वा । दूरमस्मच्छत्रवो यन्तु भीताः । तदिन्द्राग्नी कृणुतान्तद्विशाखे । तन्नो देवा अनुमदन्तु यज्ञम् । पश्चात्पुरस्तादभयन्नो अस्तु । नख्षत्राणामधिपत्नी विशाखे । श्रेष्ठाविन्द्राग्नी भुवनस्य गोपौ ।। 11 ।।
3.1.1.12
विषूचश्शत्रूनप बाधमानौ । अप ख्षुधन्नुदतामरातिम् । पूर्णा पश्चादुत पूर्णा पुरस्तात् । उन्मध्यत पौर्णमासी जिगाय । तस्यान्देवा अधि सव्वँसन्तः । उत्तमे नाक इह मादयन्ताम् । पृथ्वी सुवर्चा युवतिस्सजोषाः । पौर्णमास्युदगाच्छोभमाना । आप्याययन्ती दुरितानि विश्वा । उरुन्दुहाय्यँजमानाय यज्ञम् ।। 12 ।।
3.1.1.0
चित्रभानुर्यजमाने दधातु हविर्न पाथश्चेतो जुषन्ताञ्चेतो मदेम रोचमानामरातीर्गोपौ यज्ञम् ।। 1 ।।
3.1.2.1
ऋद्ध्यास्म हव्यैर्नमसोपसद्य । मित्रन्देवं मित्रधेयन्नो अस्तु । अनूराधान् हविषा वर्धयन्तः । शतञ्जीवेमशरदस्सवीराः । चित्रन्नख्षत्रमुदगात्पुरस्तात् । अनूराधास इति यद्वदन्ति । तन्मित्र एति पथिभिर्देवयानैः । हिरण्ययैर्विततैरन्तरिख्षे । इन्द्रो ज्येष्ठामनु नख्षत्रमेति । यस्मिन्वृत्रव्वृँत्रतूर्ये ततार ।। 13 ।।
3.1.2.2
तस्मिन्वयममृतन्दुहानाः । ख्षुधन्तरेम दुरितिन्दुरिष्टिम् । पुरन्दराय वृषभाय धृष्णवे । अषाढाय सहमानाय मीढुषे । इन्द्राय ज्येष्ठा मधुमद्दुहाना । उरुङ्कृणोतु यजमानाय लोकम् । मूलं प्रजाव्वीँरवतीव्विँदेय । पराच्येतु निर्‌ऋति पराचा । गोभिर्नख्षत्रं पशुभिस्समक्तम् । अहर्भूयाद्यजमानाय मह्यम् ।। 14 ।।
3.1.2.3
अहर्नो अद्य सुविते दधातु । मूलन्नख्षत्रमिति यद्वदन्ति । पराचीव्वाँचा निर्‌ऋतिन्नुदामि । शिवं प्रजायै शिवमस्तु मह्यम् । या दिव्या आप पयसा संबभूवुः । या अन्तरिख्ष उत पार्थिवीर्याः । यासामषाढा अनुयन्ति कामम् । ता न आपश्श स्योना भवन्तु । याश्च कूप्या याश्च नाद्यास्समुद्रियाः । याश्च वैशन्तीरुत प्रासचीर्याः ।। 15 ।।
3.1.2.4
यासामषाढा मधु भख्षयन्ति । ता न आपश्श स्योना भवन्तु । तन्नो विश्वे उप शृण्वन्तु देवाः । तदषाढा अभिसय्यँन्तु यज्ञम् । तन्नख्षत्त्रं प्रथतां पशुभ्यः । कृषिर्वृष्टिर्यजमानाय कल्पताम् । शुभ्रा कन्या युवतयस्सुपेशसः । कर्मकृतस्सुकृतो वीर्यावतीः । विश्वान्देवान् हविषा वर्धयन्तीः । अषाढाकाममुप यान्तु यज्ञम् ।। 16 ।।
3.1.2.5
यस्मिन्ब्रह्माऽभ्यजयथ्सर्वमेतत् । अमुञ्च लोकमिदमू च सर्वम् । तन्नो नख्षत्रमभिजिद्विजित्य ।श्रियन्दधात्वहृणीयमानम् । उभौ लोकौ ब्रह्मणा सञ्जितेमौ । तन्नो नख्षत्रमभिजिद्विचष्टाम् ।तस्मिन्वयं पृतनास्सञ्जयेम । तन्नो देवासो अनुजानन्तु कामम् । शृण्वन्ति श्रोणाममृतस्य गोपाम् ।पुण्यामस्या उपशृणोमि वाचम् ।। 17 ।।
3.1.2.6
महीन्देवीव्विँष्णुपत्नीमजूर्याम् । प्रतीचीमेना हविषा यजामः । त्रेधा विष्णुरुरुगायो विचक्रमे । महीन्दिवं पृथिवीमन्तरिख्षम् । तच्छ्रोणैति श्रव इच्छमाना । पुण्य श्लोकय्यँजमानाय कृण्वती । अष्टौ देवा वसवस्सोम्यासः । चतस्रो देवीरजराश्श्रविष्ठाः । ते यज्ञं पान्तु रजस परस्तात् । सव्वँथ्सरीणममृत स्वस्ति ।। 18 ।।
3.1.2.7
यज्ञन्न पान्तु वसव पुरस्तात् । दख्षिणतोऽभियन्तु श्रविष्ठाः । पुण्यन्नख्षत्रमभि सव्विँशाम ।मा नो अरातिरघशसाऽगन्न् । ख्षत्रस्य राजा वरुणोऽधिराजः । नख्षत्राणा शतभिषग्वसिष्ठः ।तौ देवेभ्य कृणुतो दीर्घमायुः । शत सहस्रा भेषजानि धत्तः । यज्ञन्नो राजा वरुण उपयातु ।तन्नो विश्वे अभि सय्यँन्तु देवाः ।। 19 ।।
3.1.2.8
तन्नो नख्षत्र शतभिषग्जुषाणम् । दीर्घमायु प्रतिरद्भेषजानि । अज एकपादुदगात्पुरस्तात् । विश्वा भूतानि प्रतिमोदमानः । तस्य देवा प्रसवय्यँन्ति सर्वे । प्रोष्ठपदासो अमृतस्य गोपाः । विभ्राजमानस्समिधान उग्रः । आऽन्तरिख्षमरुहदगन्द्याम् । त सूर्यन्देवमजमेकपादम् । प्रोष्ठपदासो अनुयन्ति सर्वे ।। 20 ।।
3.1.2.9
अहिर्बुध्निय प्रथमान एति । श्रेष्ठो देवानामुत मानुषाणाम् । तं ब्राह्मणास्सोमपास्सोम्यासः । प्रोष्ठपदासो अभि रख्षन्ति सर्वे । चत्वार एकमभिकर्म देवाः । प्रोष्ठपदास इति यान् वदन्ति । ते बुध्नियं परिषद्य स्तुवन्तः । अहि रख्षन्ति नमसोपसद्य । पूषा रेवत्यन्वेति पन्थाम् । पुष्टिपती पशुपा वाजबस्त्यौ ।। 21 ।।
3.1.2.10
इमानि हव्या प्रयता जुषाणा । सुगैर्नो यानैरुपयाताय्यँज्ञम् । ख्षुद्रान्पशून्रख्षतु रेवती नः । गावो नो अश्वा अन्वेतु पूषा । अन्न रख्षन्तौ बहुधा विरूपम् । वाज सनुताय्यँजमानाय यज्ञम् । तदश्विनावश्वयुजोपयाताम् । शुभङ्गमिष्ठौ सुयमेभिरश्वैः । स्वन्नख्षत्र हविषा यजन्तौ । मध्वा संपृक्तौ यजुषा समक्तौ ।। 22 ।।
3.1.2.11
यौ देवानां भिषजौ हव्यवाहौ । विश्वस्य दूतावमृतस्य गोपौ । तौ नख्षत्रञ्जुजुषाणोपयाताम् ।नमोऽश्विभ्याङ्कृणुमोऽश्वयुग्भ्याम् । अप पाप्मानं भरणीर्भरन्तु । तद्यमो राजा भगवान् विचष्टाम् । लोकस्य राजा महतो महान् हि । सुगन्नपन्थामभयङ्कृणोतु । यस्मिन्नक्षत्रे यम एति राजा । यस्मिन्नेनमभ्यषिञ्चन्त देवाः । तदस्य चित्र हविषा यजाम । अप पाप्मानं भरणीर्भरन्तु । निवेशनी यत्ते देवा अदधुः ।। 23 ।।
3.1.2.0
ततार मह्यं प्रासचीर्या यान्तु यज्ञव्वाँच स्वस्ति देवा अनुयन्ति सर्वे वाजबस्त्यौ समक्तौ देवास्त्रीणि च ।। 2 ।।
3.1.3.1
नवोनवो भवति जायमानो यमादित्या अशुमाप्याययन्ति । ये विरूपे समनसा सव्व्यँयन्ती ।समानन्तन्तुं परितातना ते । विभू प्रभू अनुभू विश्वतो हुवे । ते नो नख्षत्रे हवमागमेतम् ।वयन्देवी ब्रह्मणा सव्विँदानाः । सुरत्नासो देववीतिन्दधानाः । अहोरात्रे हविषा वर्धयन्तः ।अति पाप्मानमति मुक्त्या गमेम । प्रत्युवदृश्यायती ।। 24 ।।
3.1.3.2
व्युच्छन्ती दुहिता दिवः । अपो मही वृणुते चख्षुषा । तमो ज्योतिष्कृणोति सूनरी । उदुस्रियास्सचते सूर्यः । सचा उद्यन्नक्षत्रमर्चिमत् । तवेदुषो व्युषि सूर्यस्य च । सं भक्तेन गमेमहि । तन्नो नक्षत्रमर्चिमत् । भानुमत्तेज उच्चरत् । उपयज्ञमिहागमत् ।। 25 ।।
3.1.3.3
प्र नख्षत्राय देवाय । इन्द्रायेन्दु हवामहे । सनस्सविता सुवथ्सनिम् । पुष्टिदाव्वीँरवत्तमम् । उदुत्यञ्चित्रम् । अदितिर्न उरुष्यतु महीमू षु मातरम् । इदव्विँष्णु प्रतद्विष्णुः । अग्निर्मूर्धा भुवः । अनुनोऽद्यानुमतिरन्विदनुमते त्वम् । हव्यवाह स्विष्टम् ।। 26 ।।
3.1.3.0
आयत्यगमथ्स्विष्टम् ।। 3 ।।
3.1.4.1
अग्निर्वा अकामयत । अन्नादो देवाना स्यामिति । स एतमग्नये कृत्तिकाभ्य पुरोडाशमष्टाकपालन्निरवपत् ।ततो वै सोऽन्नादो देवानामभवत् । अग्निर्वै देवानामन्नादः । यथा ह वा अग्निर्देवानामन्नादः । एव ह वा एष मनुष्याणां भवति । य एतेन हविषा यजते । य उ चैनदेवव्वेँद । सोऽत्र जुहोति । अग्नये स्वाहा कृत्तिकाभ्यस्स्वाहा । अम्बायै स्वाहा दुलायै स्वाहा । नितत्न्यै स्वाहाऽभ्रयन्त्यै स्वाहा । मेघयन्त्यै स्वाहा वर्षयन्त्यै स्वाहा । चुपुणीकायै स्वाहेति ।। 27 ।।
3.1.4.2
प्रजापति प्रजा असृजत । ता अस्माथ्सृष्टाः पराचीरायन्न् । तासा रोहिणीमभ्यध्यायत् ।सोऽकामयत । उप मा वर्तेत । समेनया गच्छेयेति । स एतं प्रजापतये रोहिण्यै चरुन्निरवपत् ।ततो वै सा तमुपावर्तत । समेनयागच्छत । उप ह वा एनं प्रियमावर्तते । सं प्रियेण गच्छते ।य एतेन हविषा यजते । य उचैनदेवव्वेँद । सोऽत्र जुहोति । प्रजापतये स्वाहा रोहिण्यै स्वाहा ।रोचमानायै स्वाहा प्रजाभ्यस्स्वाहेति ।। 28 ।।
3.1.4.3
सोमो वा अकामयत । ओषधीना राज्यमभिजयेयमिति । स एत सोमाय मृगशीर्षाय श्यामाकञ्चरुं पयसि निरवपत् । ततो वै स ओषधीना राज्यमभ्यजयत् । समानाना ह वै राज्यमभिजयति । य एतेन हविषा यजते । य उ चैनदेवव्वेँद । सोऽत्र जुहोति । सोमाय स्वाहा मृगशीर्‌षाय स्वाहा । इन्वकाभ्यस्स्वाहौषधीभ्यस्स्वाहा । राज्याय स्वाहाऽभिजित्यै स्वाहेति ।। 29 ।।
3.1.4.4
रुद्रो वा अकामयत । पशुमान्थ्स्यामिति । स एत रुद्रायार्द्रायै प्रैय्यङ्गवञ्चरुं पयसि निरवपत् ।ततो वै स पशुमानभवत् । पशुमान् ह वै भवति । य एतेन हविषा यजते । य उ चैनदेवव्वेँद ।सोऽत्र जुहोति । रुद्राय स्वाहाऽर्द्रायै स्वाहा । पिन्वमानायै स्वाहा पशुभ्यस्स्वाहेति ।। 30 ।।
3.1.4.5
ऋख्षा वा इयमलोमकाऽऽसीत् । साऽकामयत । ओषधीभिर्वनस्पतिभि प्रजायेयेति ।सैतमदित्यै पुनर्वसुभ्याञ्चरुन्निरवपत् । ततो वा इयमोषधीभिर्वनस्पतिभि प्राजायत ।प्रजायते ह वै प्रजया पशुभिः । य एतेन हविषा यजते । य उ चैनदेवव्वेँद । सोऽत्र जुहोति ।अदित्यै स्वाहा पुनर्वसुभ्याम् । स्वाहा भूत्यै स्वाहा प्रजात्यै स्वाहेति ।। 31 ।।
3.1.4.6
बृहस्पतिर्वा अकामयत । ब्रह्मवर्चसी स्यामिति । स एतं बृहस्पतये तिष्याय नैवारञ्चरुं पयसि निरवपत् ।ततो वै स ब्रह्मवर्चस्यभवत् । ब्रह्मवर्चसी ह वै भवति । य एतेन हविषा यजते । य उ चैनदेवव्वेँद । सोऽत्र जुहोति । बृहस्पतये स्वाहा तिष्याय स्वाहा । ब्रह्मवर्चसाय स्वाहेति ।। 32 ।।
3.1.4.7
देवासुरास्सय्यँत्ता आसन्न् । ते देवास्सर्पेभ्य आश्रेषाभ्य आज्ये करम्भन्निरवपन्न् ।तानेताभिरेवदेवताभिरुपानयन्न् । एताभिर्‌ह वै देवताभिर्द्विषन्तं भ्रातृव्यमुपनयति । य एतेन हविषा यजते । य उ चैनदेवव्वेँद । सोऽत्र जुहोति । सर्पेभ्यस्स्वाहाऽऽश्रेषाभ्यस्स्वाहा । दन्दशूकेभ्यस्स्वाहेति ।। 33 ।।
3.1.4.8
पितरो वा अकामयन्त । पितृलोक ऋध्नुयामेति । त एतं पितृभ्यो मघाभ्यः पुरोडाश षट्कपालन्निरवपन्न् ।ततो वै ते पितृलोक आर्ध्नुवन्न् । पितृलोके ह वा ऋध्नोति । य एतेन हविषा यजते । य उ चैनदेवव्वेँद । सोऽत्र जुहोति । पितृभ्यस्स्वाहा मघाभ्यः । स्वाहाऽनघाभ्यस्स्वाहागदाभ्यः । स्वाहाऽरुन्धतीभ्यस्स्वाहेति ।। 34 ।।
3.1.4.9
अर्यमा वा अकामयत । पशुमान्थ्स्यामिति । स एतमर्यम्णे फल्गुनीभ्याञ्चरुन्निरवपत् ।ततो वै स पशुमानभवत् । पशुमान् ह वै भवति । य एतेन हविषा यजते । य उ चैनदेवव्वेँद ।सोऽत्र जुहोति । अर्यम्णे स्वाहा फल्गुनीभ्या स्वाहा । पशुभ्यस्स्वाहेति ।। 35 ।।
3.1.4.10
भगो वा अकामयत । भगी श्रेष्ठी देवाना स्यामिति । स एतं भगाय फल्गुनीभ्याञ्चरुन्निरवपत् ।ततो वै स भगी श्रेष्ठी देवानामभवत् । भगी ह वै श्रेष्ठी समानानां भवति । य एतेन हविषा यजते ।य उ चैनदेवव्वेँद । सोऽत्र जुहोति । भगाय स्वाहा फल्गुनीभ्या स्वाहा । श्रैष्ठ्याय स्वाहेति ।। 36 ।।
3.1.4.11
सविता वा अकामयत । श्रन्मे देवा दधीरन्न् । सविता स्यामिति । स एत सवित्रे हस्ताय पुरोडाशन्द्वादशकपालन्निरवपदाशूनाव्व्रीँहीणाम् । ततो वै तस्मै श्रद्देवा अदधत । सविताऽभवत् । श्रद्धवाअस्मै मनुष्या दधते । सविता समानानां भवति । य एतेन हविषा यजते । य उ चैनदेवव्वेँद । सोऽत्र जुहोति । सवित्रे स्वाहा हस्ताय । स्वाहा ददते स्वाहा पृणते । स्वाहा प्रयच्छते स्वाहा प्रतिगृभ्णते स्वाहेति ।।37 ।।
3.1.4.12
त्वष्टा वा अकामयत । चित्रं प्रजाव्विँन्देयेति । स एतन्त्वष्ट्रे चित्रायै पुरोडाशमष्टाकपालन्निरवपत् ।ततो वै स चित्रं प्रजामविन्दत । चित्र ह वै प्रजाव्विँन्दते । य एतेन हविषा यजते । य उ चैनदेवव्वेँद । सोऽत्र जुहोति । त्वष्ट्रे स्वाहा चित्रायै स्वाहा । चैत्राय स्वाहा प्रजायै स्वाहेति ।। 38 ।।
3.1.4.13
वायुर्वा अकामयत । कामचारमेषु लोकेष्वभिजयेयमिति । स एतद्वायवे निष्ट्यायै गृष्ट्यै दुग्धं पयो निरवपत् ।ततो वै स कामचारमेषु लोकेष्वभ्यजयत् । कामचार ह वा एषु लोकेष्वभिजयति । य एतेन हविषा यजते । य उ चैनदेवव्वेँद । सोऽत्र जुहोति । वायवे स्वाहा निष्ट्यायै स्वाहा । कामचाराय स्वाहाऽभिजित्यै स्वाहेति ।। 39 ।।
3.1.4.14
इन्द्राग्नी वा अकामयेताम् । श्रैष्ठ्यन्देवानामभिजयेवेति । तावेतमिन्द्राग्निभ्याव्विँशाखाभ्यां पुरोडाशमेकादशकपालन्निरवपताम् । ततो वै तौ श्रैष्ठ्यन्देवानामभ्यजयताम् । श्रैष्ठ्य ह वै समानानामभिजयति । य एतेन हविषा यजते । य उ चैनदेवव्वेँद । सोऽत्र जुहोति । इन्द्राग्निभ्या स्वाहा विशाखाभ्या स्वाहा । श्रैष्ठ्याय स्वाहाऽभिजित्यै स्वाहेति ।। 40 ।।
3.1.4.15
अथैतत्पौर्णमास्या आज्यन्निर्वपति । कामो वै पौर्णमासी । काम आज्यम् । कामेनैव काम समर्धयति ।ख्षिप्रमेन सकाम उपनमति । येन कामेन यजते । सोऽत्र जुहोति । पौर्णमास्यै स्वाहा कामाय स्वाहाऽऽगत्यै स्वाहेति ।। 41 ।।
3.1.4.0
अग्निः पञ्चदश प्रजापतिष्षोडश सोम एकादश रुद्रो दशर्ख्षैकादश बृहस्पतिर्दश देवासुरा नव पितर एकादशार्यमा भगो दश दश सविता चतुर्दश त्वष्टा वायुरिन्द्राग्नी दश दशाथैतत्पौर्णमास्या अष्टौ पञ्चदश ।। 4 ।।
3.1.5.1
मित्रो वा अकामयत । मित्रधेयमेषु लोकेष्वभिजयेयमिति । स एतं मित्रायानूराधेभ्यश्चरुन्निरवपत् । ततो वै स मित्रधेयमेषुलोकेष्वभ्यजयत् । मित्रधेय ह वा एषु लोकेष्वभिजयति । य एतेन हविषा यजते । य उ चैनदेवव्वेँद । सोऽत्र जुहोति । मित्राय स्वाहाऽनूराधेभ्यस्स्वाहा । मित्रधेयाय स्वाहाऽभिजित्यै स्वाहेति ।। 42 ।।
3.1.5.2
इन्द्रो वा अकामयत । ज्यैष्ठ्यन्देवानामभिजयेयमिति । स एतमिन्द्राय ज्येष्ठायै पुरोडाशमेकादशकपाल-न्निरवपन्महाव्रीहीणाम् । ततो वै स ज्यैष्ठ्यन्देवानामभ्यजयत् । ज्यैष्ठ्य ह वै समानानामभिजयति । य एतेन हविषा यजते । य उ चैनदेवव्वेँद । सोऽत्र जुहोति । इन्द्राय स्वाहा ज्येष्ठायै स्वाहा । ज्यैष्ठ्याय स्वाहाभिजित्यै स्वाहेति ।। 43 ।।
3.1.5.3
प्रजापतिर्वा अकामयत । मूलं प्रजाँव्विन्देयेति । स एतं प्रजापतये मूलाय चरुन्निरवपत् ।ततो वै स मूलं प्रजामविन्दत । मूल ह वै प्रजाव्विँन्दते । य एतेन हविषा यजते ।य उ चैनदेवव्वेँद । सोऽत्र जुहोति । प्रजापतये स्वाहा मूलाय स्वाहा । प्रजायै स्वाहेति ।। 44 ।।
3.1.5.4
आपो वा अकामयन्त । समुद्रङ्काममभिजयेमेति । ता एतमद्भ्योऽषाढाभ्यश्चरुन्निरवपन्न् । ततो वै तास्समुद्रङ्काममभ्यजयन्न् । समुद्र ह वै काममभिजयति । य एतेन हविषा यजते । य उ चैनदेवव्वेँद । सोऽत्र जुहोति । अद्भ्यस्स्वाहाऽषाढाभ्यस्स्वाहा । समुद्राय स्वाहा कामाय स्वाहा । अभिजित्यै स्वाहेति ।। 45 ।।
3.1.5.5
विश्वे वै देवा अकामयन्त । अनपजय्यञ्जयेमेति । त एतव्विँश्वेभ्यो देवेभ्योऽषाढाभ्यश्चरुन्निरवपन्न् ।ततो वै तेऽनपजय्यमजयन्न् । अनपजय्य ह वै जयति । य एतेन हविषा यजते । य उ चैनदेवव्वेँद ।सोऽत्र जुहोति । विश्वेभ्यो देवेभ्यस्स्वाहाऽषाढाभ्यस्स्वाहा । अनपजय्याय स्वाहा जित्यै स्वाहेति ।। 46 ।।
3.1.5.6
ब्रह्म वा अकामयत । ब्रह्मलोकमभिजयेयमिति । तदेतं ब्रह्मणेऽभिजिते चरुन्निरवपत् । ततो वै तद्ब्रह्मलोकमभ्यजयत् । ब्रह्मलोक ह वा अभिजयति । य एतेन हविषा यजते । य उ चैनदेवव्वेँद । सोऽत्र जुहोति । ब्रह्मणे स्वाहाऽभिजिते स्वाहा । ब्रह्मलोकाय स्वाहाऽभिजित्यै स्वाहेति ।। 47 ।।
3.1.5.7
विष्णुर्वा अकामयत । पुण्य श्लोक शृण्वीय । न मा पापी कीर्तिरागच्छेदिति । स एतव्विँष्णवे श्रोणायैपुरोडाशन्त्रिकपालन्निरवपत् । ततो वै स पुण्य श्लोकमशृणुत । नैनं पापी कीर्तिरागच्छत् । पुण्य ह वैश्लोक शृणुते । नैनं पापी कीर्तिरागच्छति । य एतेन हविषा यजते । य उ चैनदेवव्वेँद । सोऽत्र जुहोति ।विष्णवे स्वाहा श्रोणायै स्वाहा । श्लोकाय स्वाहा श्रुताय स्वाहेति ।। 48 ।।
3.1.5.8
वसवो वा अकामयन्त । अग्रन्देवतानां परीयामेति । त एतं वसुभ्यश्श्रविष्ठाभ्य पुरोडाशमष्टाकपालन्निरवपन्न् ।ततो वै तेऽग्रन्देवतानां पर्यायन्न् । अग्र ह वै समानानां पर्येति । य एतेन हविषा यजते । य उ चैनदेवव्वेँद । सोऽत्र जुहोति । वसुभ्यस्स्वाहा श्रविष्ठाभ्यस्स्वाहा । अग्राय स्वाहा परीत्यै स्वाहेति ।। 49 ।।
3.1.5.9
इन्द्रो वा अकामयत । दृढोऽशिथिलस्स्यामिति । स एतं वरुणाय शतभिषजे भेषजेभ्य पुरोडाशन्दशकपालन्निरवपत्कृष्णानाँव्व्रीहीणाम् । ततो वै स दृढोऽशिथिलोऽभवत् । दृढो ह वा अशिथिलो भवति । य एतेन हविषा यजते । य उ चैनदेवव्वेँद । सोऽत्र जुहोति । वरुणाय स्वाहा शतभिषजे स्वाहा । भेषजेभ्यस्स्वाहेति ।। 50 ।।
3.1.5.10
अजो वा एकपादकामयत । तेजस्वी ब्रह्मवर्चसी स्यामिति । स एतमजायैकपदे प्रोष्ठपदेभ्यश्चरुन्निरवपत् ।ततो वै स तेजस्वी ब्रह्मवर्चस्यभवत् । तेजस्वी ह वै ब्रह्मवर्चसी भवति । य एतेन हविषा यजते । य उ चैनदेवव्वेँद । सोऽत्र जुहोति । अजायैकपदे स्वाहा प्रोष्ठपदेभ्यस्स्वाहा । तेजसे स्वाहा ब्रह्मवर्चसाय स्वाहेति ।। 51 ।।
3.1.5.11
अहिर्वै बुध्नियोऽकामयत । इमां प्रतिष्ठाव्विँन्देयेति । स एतमहये बुध्नियाय प्रोष्ठपदेभ्य पुरोडाशं भूमिकपालन्निरवत् । ततो वै स इमां प्रतिष्ठामविन्दत । इमा ह वै प्रतिष्ठाव्विँन्दते । य एतेन हविषा यजते । य उ चैनदेवव्वेँद । सोऽत्र जुहोति । अहये बुध्नियाय स्वाहा प्रोष्ठपदेभ्यस्स्वाहा । प्रतिष्ठायै स्वाहेति ।। 52 ।।
3.1.5.12
पूषा वा अकामयत । पशुमान्थ्स्यामिति । स एतं पूष्णे रेवत्यै चरुन्निरवपत् । ततो वै स पशुमानभवत् ।पशुमान् ह वै भवति । य एतेन हविषा यजते । य उ चैनदेवव्वेँद । सोऽत्र जुहोति । पूष्णे स्वाहा रेवत्यै स्वाहा । पशुभ्यस्स्वाहेति ।। 53 ।।
3.1.5.13
अश्विनौ वा अकामयेताम् । श्रोत्रस्विनावबधिरौ स्यावेति । तावेतमश्विभ्यामश्वयुग्भ्यां पुरोडाशन्द्विकपाल-न्निरवपताम् । ततो वै तौ श्रोत्रस्विनावबधिरावभवताम् । श्रोत्रस्वी ह वा अबधिरो भवति । य एतेन हविषा यजते । य उ चैनदेवव्वेँद । सोऽत्र जुहोति । अश्विभ्या स्वाहाऽश्वयुग्भ्या स्वाहा । श्रोत्राय स्वाहा श्रुत्यै स्वाहेति ।। 54 ।।
3.1.5.14
यमो वा अकामयत । पितृणा राज्यमभिजयेयमिति । स एतय्यँमायापभरणीभ्यश्चरुन्निरपवत् । ततो वै स पितृणा राज्यमभ्यजयत् । समानाना ह वै राज्यमभि जयति । य एतेन हविषा यजते । य उ चैनदेवव्वेँद । सोऽत्र जुहोति । यमाय स्वाहाऽपभरणीभ्यस्स्वाहा । राज्याय स्वाहाभिजित्यै स्वाहेति ।। 55 ।।
3.1.5.15
अथैतदमावास्याया आज्यन्निर्वपति । कामो वा अमावास्या । काम आज्यम् । कामेनैव काम समर्धयति ।ख्षिप्रमेन सकाम उपनमति । येन कामेन यजते । सोऽत्र जुहोति । अमावास्यायै स्वाहा कामाय स्वाहाऽऽगत्यै स्वाहेति ।। 56 ।।
3.1.5.0
मित्र इन्द्र प्रजापतिर्दश दशाप एकादश विश्वे ब्रह्म दशदश विष्णुस्त्रयोदश वसव इन्द्रोऽजोऽहिर्वै बुध्नियपूषाऽश्विनौ यमो दश दशाथैतदमावास्याया अष्टौ पञ्चदश ।। 5 ।।
3.1.6.1
चन्द्रमा वा अकामयत । अहोरात्रानर्धमासान्मासानृतून्थ्सव्वँथ्सरमाप्त्वा । चन्द्रमसस्सायुज्य सलोकतामाप्नुयामिति । स एतञ्चन्द्रमसे प्रतीदृश्यायै पुरोडाशं पञ्चदशकपालन्निरवपत् । ततो वै सोऽहोरात्रानर्धमासान्मासानृतून्थ्सव्वँथ्सरमाप्त्वा । चन्द्रमसस्सायुज्य सलोकतामाप्नोत् । अहोरात्रान् ह वा अर्धमासान्मासानृतून्थ्सव्वँथ्सरमाप्त्वा । चन्द्रमसस्सायुज्य सलोकतामाप्नोति । य एतेन हविषा यजते । य उ चैनदेवव्वेँद । सोऽत्र जुहोति । चन्द्रमसे स्वाहा प्रतीदृश्यायै स्वाहा । अहोरात्रेभ्यस्स्वाहाऽर्धमासेभ्यस्स्वाहा । मासेभ्यस्स्वाहर्तुभ्यस्स्वाहा । सव्वँथ्सराय स्वाहेति ।। 57 ।।
3.1.6.2
अहोरात्रे वा अकामयेताम् । अत्यहोरात्रे मुच्येवहि । न नावहोरात्रे आप्नुयातामिति । ते एतमहोरात्राभ्या-ञ्चरुन्निरवपताम् । द्वयानाव्व्रीँहीणाम् । शुक्लानाञ्च कृष्णानाञ्च । सवात्योर्दुग्धे । श्वेतायै च कृष्णायै च । ततो वै ते अत्यहोरात्रे अमुच्येते । नैने अहोरात्रे आप्नुताम् । अति ह वा अहोरात्रे मुच्यते । नैनमहोरात्रे आप्नुतः । य एतेन हविषा यजते । य उ चैनदेवव्वेँद । सोऽत्र जुहोति । अह्ने स्वाहा रात्रियै स्वाहा । अतिमुक्त्यै स्वाहेति ।। 58 ।।
3.1.6.3
उषा वा अकामयत । प्रियाऽऽदित्यस्य सुभगा स्यामिति । सैतमुषसे चरुन्निरवपत् । ततो वै सा प्रियाऽऽ-दित्यस्य सुभगाऽभवत् । प्रियो ह वै समानाना सुभगो भवति । य एतेन हविषा यजते । य उ चैनदेवव्वेँद । सोऽत्र जुहोति । उषसे स्वाहा व्युष्ट्यै स्वाहा । व्यूषुष्यै स्वाहा व्युच्छन्त्यै स्वाहा । व्युष्टायै स्वाहेति ।। 59 ।।
3.1.6.4
अथैतस्मै नख्षत्राय चरुनिर्वपति । यथा त्वन्देवानामसि । एवमहं मनुष्याणां भूयासमिति ।यथा ह वा एतद्देवानाम् । एव ह वा एष मनुष्याणां भवति । य एतेन हविषा यजते ।य उ चैनदेवव्वेँद । सोऽत्र जुहोति । नख्षत्राय स्वाहोदेष्यते स्वाहा । उद्यते स्वाहोदिताय स्वाहा ।हरसे स्वाहा भरसे स्वाहा । भ्राजसे स्वाहा तेजसे स्वाहा । तपसे स्वाहा ब्रह्मवर्चसाय स्वाहेति ।। 60 ।।
3.1.6.5
सूर्यो वा अकामयत । नख्षत्राणां प्रतिष्ठा स्यामिति । स एत सूर्याय नख्षत्रेभ्यश्चरुन्निरवपत् ।ततो वै स नख्षत्राणां प्रतिष्ठाऽभवत् । प्रतिष्ठा ह वै समानानां भवति । य एतेन हविषा यजते ।य उ चैनदेवव्वेँद । सोऽत्र जुहोति । सूर्याय स्वाहा नख्षत्रेभ्यस्स्वाहा । प्रतिष्ठायै स्वाहेति ।। 61 ।।
3.1.6.6
अथैतमदित्यै चरुन्निर्वपति । इयव्वाँ अदितिः । अस्यामेव प्रतितिष्ठति । सोऽत्र जुहोति । अदित्यै स्वाहा प्रतिष्ठायै स्वाहेति ।। 62 ।।
3.1.6.7
अथैतव्विँष्णवे चरुन्निर्वपति । यज्ञो वै विष्णुः । यज्ञ एवान्तत प्रतितिष्ठति । सोऽत्र जुहोति ।विष्णवे स्वाहा यज्ञाय स्वाहा । प्रतिष्ठायै स्वाहेति ।। 63 ।।
3.1.6.0
चन्द्रमा पञ्चदशाहोरात्रे सप्तदशोषा एकादशाथैतस्मै नक्षत्त्राय त्रयोदश सूर्यो दशाथैतमदित्यै पञ्चाथैतव्विँष्णवे षट्थ्सप्त ।। 6 ।। (सविताऽऽशूनाव्व्रीँहीणामिन्द्रो महाव्रीहीणामिन्द्रकृष्णानाव्व्रीँहीणामहोरात्रे द्वयानाव्व्रीँहीणाम् । पितरष्षट्कपाल सविता द्वादशकपालमिन्द्राग्नी एकादशकपालमिन्द्र एकादशकपालमिन्द्रो दशकपालव्विँष्णुस्त्रिकपालमहिर्भूमि-कपालमश्विनौ द्विकपालञ्चन्द्रमा पञ्चदशकपालमग्निस्त्वष्टा वसवोऽष्टाकपालमन्यत्र चरुम् । रुद्रोऽर्यमा पूषापशुमान्थ्स्या सोमो रुद्रो बृहस्पति पयसि वायु पयस्सोमो वायुरिन्द्राग्नी मित्र इन्द्र आपो ब्रह्म यमोऽभिजित्यै त्वष्टा प्रजापतिप्रजायै पौर्णमास्या अमावास्याया अगत्यै विश्वे जित्या अश्विनौ श्रुत्यै । ब्रह्म तदेतव्विँष्णुस्स एतव्वाँयुस्स एतदापस्ताः । पितरो विश्वे वसवोऽकामयन्त मेति त एतन्निरवपन्न् । आपोऽकामयन्त मेति ता एतन्निरवपन्न् । इन्द्राग्नी अश्विनावकामयेताव्वेँति तावेतन्निरवपताम् । अहोरात्रे वा अकामयेतामिति ते एतन्निरवपताम् । अन्यत्राकामयतेति स एतन्निरवपत् । इन्द्राग्नी श्रैष्ठ्यमिन्द्रो ज्यैष्ठ्यमिन्द्रो दृढः । अहिस्सूर्योऽदित्यै विष्णवे प्रतिष्ठायै । सोमो यमस्समानानाम् । अग्निर्नो रीरिषदन्यत्र रीरिषः ।। )
3.1.0.0
अग्निर्न ऋध्यास्म नवोनवोऽग्निर्मित्रश्चन्द्रमाष्षट् ।। 6 ।। अग्निर्नस्तन्नो वायुरहिर्बुध्निय ऋख्षा वा इयमथैतत्पौर्णमास्या अजो वा एकपाथ्सूर्यस्त्रिषष्टिः ।। 63 ।। अग्निर्न पातु प्रतिष्ठायै स्वाहेति ।। हरिःओम् ।। श्रीकृष्णार्पणमस्तु ।। कृष्णयजुर्ब्राह्मणे-तृतीयाष्टके प्रथमप्रपाठकस्समाप्तः ।।