  ३
कपर्दिक्षाष्यम्
	उक्तानि हविर्यज्ञानां विहरणनि। सौमिकानि च साग्निचित्यस्य क्रतोरग्निक्षे-त्रमानमिष्टकानां करणानि उपधानवि धिश्व नोक्तः। तद्वक्तुकामः प्रस्तौति---
	भवतीव खलु वा एष योऽग्निं चिनुते इति विज्ञायते। वयसां वा एष प्रतिमया चीयत इत्याकृतिचोदनात् ।। 1 ।।
	प्रत्यक्षविधानाद्वा ।। 2 ।।
	यावदाम्नानेन वेणुना चतुरश्रे आत्मनि पुरुषानवमिमोते ।। 3 ।।
	प्रस्तावमात्रमनया श्रुत्या कियते न फलनिधानं । विधिविभक्तेरभावात्। नित्योऽग्निरुत्तरवेदिवत्। `अग्निष्टोम उत्तरवेदिरुत्तरेषु क्रतुष्वग्निः' इति नित्यवचनात्।। यदि प्रस्तावोऽनया श्रुत्या स्वीक्रियते गार्हपत्यचितेः पूर्वमेव प्रस्तावो न कर्तव्यः। सत्यमेतत्। इह प्रस्ताववचनस्येदं प्रयोजनम्-- वक्ष्यमाणानि धमार्णि महा-ग्नेरेव यथा स्युरिति। कानि पुनस्तानि? जानुदघ्राजो महाग्नेवेति कात्यायनीये शुल्बे महाग्ननेरेवैते धर्मा इति स्पष्टमुक्तम्। किं चास्चेहाग्निशब्देन निरुपपदेन चोदिता धर्मा यथा स्युरिति। यथा-- `तं वा एतं यजमान एव चिन्वीत' इति यजमानो महाग्नेरेव   कर्ता न गार्हपत्यादेः। गार्हपत्यधिष्णयानामध्वर्युरेव कर्ता। पश्वाद्विधातव्यानां धिष्णियानां पूर्वं विधानस्यैतत्प्रयोजनम्। योऽग्नेश्वेता स भवत्येव। यद्यपि बहवो भ्रातृव्या इति क्रियतेऽनया श्रुत्या। वयसां--पक्षिणां एषोऽग्निः प्रतिमया प्रकृ-त्या चेतव्य इति आकृतेस्स्वरूपस्य विधानं क्रियते। स चोत्पततां छाययेत्यर्थ इति    बोधायनेनोक्तम्। वैशब्दो निश्वये। असावप्याचार्यो वक्ष्यति `वक्रपुच्छो व्यस्तपक्ष' इति। तस्माच्छ्येनचिदेव प्रथमः। शुल्बान्तरे चोक्तं `श्येनचिदग्नीनां प्रथमोऽ-   ग्निः' इति। यदि श्येनो नित्यः कथं स्वर्गकाम इति ? यूपद्रव्यवत्। यथा खादिरं स्व- र्गकामस्येति खादिरस्य नित्यत्वं काम्यत्वं च। प्रत्यक्षविधानाद्यावदाम्रायेन। वाश-ब्दः पक्षव्यावृत्तौ। तेन नैषाऽपृतिचोदनाऽपि श्येनः प्रकृतिः। कुतः? प्रत्यक्षवि-धानात्। प्रत्यक्षमेवात्र विधीयते। पक्षीभवतीत्यारभ्य पक्षपुच्छानामपि प्रमाणं विहितम्। तेन विरोधात्। नन्क्तमाकृतिचोदनेति, नैषा चोदना; नापि विधिः; विधिविभक्तेरभावात्। चीयत इति निर्दिश्यते; न चिनुयाच्चेतव्यमिति वा। विध्यन्तरशेषभूतत्वाच्च पश्या-मो न विधायिकेति। `ब्रह्नवादिनो वदन्ति न्यङ्ङग्निश्वेतव्या 3 उत्ताना 3 इत्यारभ्य प्राचीनमुत्तानं पुरूषशीर्षमुपदधाति' इति पुरुषशिरसः उपधानं विधीयते। तस्य शेषभूतमिदं न विधायकम्। श्येनचिदग्नीनां प्रथम इति पिठकश्येनमधिकृत्यैतदुक्तं पुरुषमात्रप- क्षपुच्छस्य समाख्या श्येन इति। तस्मादविरोधः। यावदाम्नानं तावदेव सारूप्यं। पक्षपुच्छवत्तथा सारूप्यं गृहीत्वा वयश्शब्दो वर्तते। तस्मात्पुरुषमात्रपक्षपुच्छवानग्नि-रिति तामेव प्रकृतिं निश्वित्य अन्ये आकृतिविशेषा वक्रपक्षादयः काम्या इति सिद्धम्। वक्ष्यति `काम्या गुणविकारा' इति। वेणुना चतुरश्र आत्मनि पुरुषानवमिमीते--अग्निक- ल्पे उक्तलक्षणेन वेणुना मिमीते--मिनोति स्थण्डुलार्धं क्षेत्रं वक्ष्यमाणेन मागैण सर्वतो द्विपुरुष आत्मा द्वाभ्यां चत्वारीति वचनाच्चतवारि च पुरुषक्षेत्राण्यात्मनि----
	पुरुषं दक्षिणे पक्षे पुरुषं पुच्छे पुरुषमुत्तरे ।
	पुरुषमेकं दक्षिणे पक्षे पुरुषं पुच्छे पुरुषमुत्तरे--विवं त्रीणि चतुरश्राणि पुरुषप्रमाणानि, आत्मना सह सप्त पुरुषक्षेत्राणि ।।
	अरत्निना दक्षिणतो दक्षिणं वक्षं वर्धयति। एवमुत्तरत उत्तरम्।
	अरत्निप्रमाणेन दक्षिणतः दक्षिणं वक्षं वर्धयति--दीर्घंकरोति। उत्तरतश्वो- त्तरं पक्षम्।।
	प्रादेशेनन वितस्त्या वा पश्वात्पुच्छम्।
	द्वादशाङ्गुलेन त्र योदशाङ्गुलेन वा पश्वात्पुच्छं वर्धयेदिति शेषः।       एवमर्धाष्टमानि षुरुषक्षेत्राणि भवन्ति।
करविन्दीया व्याख्या
अग्न्याधेयप्रभृति सोमान्तानां केवलविहारा उक्ताः। इदानीं साग्निचित्येषु क्रतुषु  विहारविशेषविधित्सयाऽग्नेश्वयनविधायिकां श्रुतिं पठति।।
भवती+यते
	भवतिस्समृद्ध्यर्थे। इवखलुवैशब्दो निपातसमुदायो वाक्यालङ्कारादौ वर्तते। `रस इव खलुवै तत् योऽर्ग्नि चिनुते--अग्निं चयनेन संस्करोति स समृद्धो भवतीति विज्ञायते ।। ननु मन्त्रस्य विधेः स्तावकतयाऽर्थवादोऽयं। चिनुत इति वर्तमाननिर्देशः।   अतः कथमेषा अग्रिसंस्कारभूतस्य चयनस्य विधायिका श्रुतिः कल्प्यते। सत्यं, तैत्तिरीयके अस्या एव श्रुतेर्मुख्यत्वादप्राप्तार्थत्वेनानुवादत्वासंभवाच्चयनमात्रस्यैषा विधायिका श्रुतिः कल्प्यते। अकामसंबन्धान्नित्येति च। ननु चयनवद्भवत्यर्थोऽपि विधेयः। न विधेयः, कुत, चयनस्याग्निसंस्कारत्वेन तत्फलानुवादासंभवात् ।।
वयसां+दना
	वयांसि--पक्षिणः श्येनादयः । प्रतिमा -- प्रतिकृतिस्सादृश्यमाकृतिरूपं चोदयतीति चोदना विधीयका श्रुतिः। एषोऽग्निर्यथा श्येनाकृतिर्भवति तथा येतव्य इत्यर्थः । शुल्बान्तरे च -- श्येनचिदग्नीनां प्रथमोऽग्निरित्युक्तं । वक्ष्यति च श्येनं   प्रकृत्य वक्रपक्षो व्यस्तपुच्छो भवतीति। तस्माद्वकपक्षादिविशिष्टश्येनोऽग्निः प्रकृतित्वेन कार्यः। स नित्यः। यूपप्रकृतिभूतखादिरादिकत् स्वर्गकामस्यापि भविष्यति।
प्रत्य+नेन
	वाशब्दः पक्षव्यावृत्तौ। नैतदस्ति वयसां वा एष प्रतिमया चायते इति एषा श्येनाद्याकृतिविशेषचोदनेति। कुतः, प्रत्यक्षविधानात्। यतः पक्षी भवतीत्यादिना वाक्येन व्यायाममात्रपक्षपुच्छवदाकृतिः प्रत्यक्षमेवाग्नेर्विधीयते। अतः वयसां वा एष प्रतिमया चीयत इति वयस्सादृश्यमात्रमभिदधाति, नैषा श्यैनाकृतियोदना भवितुमर्हति। किञ्च चीयत इति वर्तमानार्थ निर्देशादस्य वाक्यस्य पुरुषशीर्षोपधानविधिवाक्यशेषत्वाच्च नैषा विधायिका। यच्चोक्तं शुल्बान्तरे --- `श्येनचिदग्निनां प्रथमोऽग्निरित्युक्तमिति' नायं दोषः। तत्र हि व्यायाममात्रपक्षपुच्छोऽग्निरित्यपि श्येन इत्युच्यते । तस्मादाम्नानेन वेदेन व्यायाममात्रपक्षपुच्छवत्ताया यावत्सादृश्यं विहितं तावदेव संपादयितव्यं। तस्मात्पुरुषमात्रपक्षपुच्छवानग्निः प्रकृतिर्नित्यश्वेति स्थितम्। अस्या   ग्नेस्स्वरूपमाह।
वेणुना+च्छं
	वक्ष्यमाणप्रकारेण वेणुनाऽऽत्मनि चतुरः पुरुषानवमिमीते। अवमानमपि विमानमेव। इयति शक्ष्यामीति त्वा अवमाय यजन्त इति दर्शनात्। सर्वतो द्विपुरुष आत्मा       ताभ्यां चत्वारि पुरुषक्षेत्राण्यात्मा भवति। एवं वक्षयोः पुच्छे च पुरुषसम्मितानि त्रीणि। एवं सप्त पुरुषक्षेत्राणि अरत्निना दक्षिणतो दक्षिणं पक्षं प्रवर्धयति     दक्षिणतो -- दीर्घं कुर्यात्। एवमुत्तरत उत्तरमपि पक्षमुत्तरतो दीर्घं कुर्यात्।   प्रादेशेन नितस्त्या वा पश्वात्पुच्छं। प्रादेशोङ्गुष्ठप्रदेशिनीभ्यां परिमितः वित-स्तिरङ्गुष्ठकनिष्ठिकाभ्यां तयोरन्यतरेण पुच्छं प्रतीचीनं वर्धयेत्। एवमर्धाष्टमानि पुरुषक्षेत्राण्यग्नेः क्षेत्रं भवति।
सुन्दरराजीया व्याख्या.
	वेदेर्विमानं सौमिक्याः क्रमैर्द्विद्वादशाङ्गुलैः ।
	आदित्रिसप्तसु द्वित्रिचन्द्रद्वियुगभूमिषु ।। 1 ।।
	भूत्रिभूद्विशरैकेषु शङ्कवो दश पञ्च च ।
	सषट््तिलारत्निषष्ठोनाष्टात्रिंशदरत्निका ।। 2 ।।
	विमानरज्जुश्विह्नं स्यात्तस्यास्सप्तदशस्वथ ।
	पाशौ कार्यौ तयोर्मध्ये प्रक्तमा द्वादश स्मृताः ।। 3 ।।
	षट््त्रिंशिका वा रज्जुस्स्याद्विमाने व्द्यष्टलक्षणा ।
	श्रोणी पञ्चदशस्वाद्ये सदोऽनन्तरतुर्ययोः ।। 4 ।।
	दशस्वष्टसु तत्कोणास्तृतीयेऽरत्निमात्रकाः ।
	धिष्ण्याः प्रादेशान्तराला आग्नीध्रं तु तुरीयके ।। 5 ।।
	रुद्रेषु सप्तदशसु शङ्कू पादोनितेष्विह ।
	कार्यौ हि पञ्चमेऽर्केषु मार्जालाग्नीध्रधिष्णियौ ।। 6 ।।
	सप्तमे प्राग्वदाग्नीध्रे धानं सार्धचतुष्टये ।
	उत्करो दशमे शङ्कौ मनुषूत्तरतः क्रमे ।। 7 ।।
	ऊवथ्यगोहखननस्थानमेकादशे पुनः ।
	हविर्धानं प्राग्वदत्र पाशयोर्व्यत्यतोऽधिकः ।। 8 ।।
	षोडशस्वर्धहीनेषु शामित्रो द्वादशे भवेत् ।
  	शङ्क्वोरुत्तरवेदिस्स्याद्द्वयोस्सार्ध उपान्त्ययोः ।। 9 ।।
	अन्तिमे द्वादशस्वंसौ चात्वालोंऽसादुदक्क्रमे ।
	पशुबन्धोऽस्तु चात्वालस्सोमेऽपीत्यवधार्यते ।। 10 ।।
	मानान्तरमनुक्त्वैव व्याख्यात इति कीर्तनात् ।
	शम्यामात्रस्तु सर्वत्र व्यक्तं बोधायनोऽब्रवीत् ।। 11 ।।
	अन्यथाऽग्नौ विरोधस्स्यान्मानं चान्यन्न विद्याते ।
	     	उत्तरेंऽसे महावेद्यामास्तावः परिकीर्तितः ।। 12 ।।
	दक्षिणे तु हविर्धाने पश्वात्तीन् प्रक्रमांस्त्यजेत् ।
	पादोनद्वितयं पार्श्वेऽरत्नौ तूपरवास्स्मृताः ।। 13 ।।
	अर्धप्रादेशतस्तेषां भ्रमणं कोणशङ्कुषु ।
	अग्रेणोपरवांस्त्यक्त्वा पादोनप्रक्रमत्रयम् ।। 14 ।।
	शम्यामात्रश्वतुस्स्रक्तिः खरश्लिष्टस्तु सञ्चरः ।
	औदुम्बरसदोमध्ये पृष्ठ्या दक्षिणतः क्रमे ।। 15 ।।
 	
भवतीव+चोदना
	प्रतिमया वयसां उत्पततां छायया। तथा च बोधायनः---
	`वयसामुत्पततां छाययेत्यर्थः'
इति। अनेन श्येनचितिर्नित्योति ज्ञायते। मन्त्रवर्णाश्व भवन्ति, `सुपर्णोऽसि गरु- त्मान्' इत्यादीनि। लिङ्गानि च पुच्छाच्छि रोऽधिकृषति शिरसि पक्षयोरित्यादीनि। न  हि चतुरश्रे शिरोस्त।
प्रत्य+द्वा
	पक्षीभवति व्याममात्रौ पक्षौ च पुच्छं च भवतीत्यादि प्रत्यक्षविधानाद्वा   आकृतिः प्रत्येतव्या। अनेन चतुरश्रोऽग्निर्वि धीयते। स च सर्वाग्नीनां प्रकृतिरिति। तमेव तावदाह --
याव+त्तरे
	यावदाम्नानेन यथासम्नातेन पुरुषमात्रेण वक्ष्यमाणेन पञ्चारत्निना। एवं केवलसप्तविधाग्नेर्मानमुक्तं, पक्षान्तरमाह --
अरत्निना+च्छं
	वितस्तिर्द्वादशाङ्गुला। यथोक्तं कात्यायनेन --
(120)
	`पञ्चारत्ननिर्दशवितस्तिर्विंशतिशताङ्गुलयः पुरुषः'
इति। वितस्तिर्द्विदशाङ्गुलेत्येव नैघण्टुकाः। प्रादेशेनेत्यस्य व्याख्यानं        वितस्त्येति। प्रादेशशब्दार्थस्य विशयिस्वात् वितस्तिरेवात्र प्रादशेशब्देन        ग्राह्या, नतु प्रसारिते अङ्गुष्ठप्रदेशिन्यावित्यर्थः। अथवा वाजसनेयके `वितस्त्या पुच्छं' इति श्रुतत्वा द्वितस्तिशब्दस्यैव प्रसिद्धतरेण प्रादेशशब्देनन व्याख्यानम्। वाशब्दो वाक्यार्थेऽवसंबध्यते। तेन सर्वमिदं विकल्प्यते। तथाहि -- पुच्छवृद्धे- स्तावद्वैकल्पिकत्वमवगतम्, तैत्तिरीयके प्रवृद्धेरनुक्तत्वात्। व्यनक्ति च कात्यायनस्तथा `अरत्निना पक्षौ द्राघीयागँसौ भवतः' इत्युक्त्वा इति द्राघीयस्त्वमुक्त्वा   `व्याममात्रौ पक्षौ च पुच्छं च भवति' इति पुरुषमात्रस्यैव निगमनात्। रुपष्ट
यति चैतद्बोधायनः ---
	पुरुषमात्रैण वेणुना सपक्षपुच्छमरत्निना वा पक्षौ द्राघीयागँसौ भवतः ।
इति। केचित्तु वितस्तिं त्रयोदशांङ्गुलां मन्वाना द्वादशाङ्गुलेन प्रादेशेन विकल्पयन्तः पक्षपुच्छानामरत्नन्यादिप्रवृद्धिं नित्यामाहुः। तेषामष्टविधप्रभृतीनां यदन्य-त्सप्तधा विभज्य विधासप्तमकरणीमित्यादि न संगच्छते। तत्त््योदशाङ्गुलवितस्त्यभ्युपगमे पुच्छे विंशतिशताङ्गुलमात्रं क्षेत्रमुपधातुं न शक्यते। तत्र कश्विदाह -- पुरीषेण पूर्यतामिति, तत्सूत्रकारो न सहते। यदाह `अर्धान्तरत्वात् पुरीषस्य' इति `यत्पच्यमानानां प्रतिह्रसेत' इति च । किंच पुरीषेण चेत्सर्वस्य न्यूनस्य पूर्तिः; किमिति महता ग्रन्थेन इष्टकाप्रमाणार्धमधुना प्रयत्यते। तस्मान्न किंचि देतत्र्रयोदशाङ्गुला वितस्तिरिति। अन्ये मन्यन्ते -- द्वादशाङ्गुल योरेव वितस्तिप्रादेशयोः आमिक्षापयस्ययोरिव बिधिभेदाच्छब्दभेदः। तयोश्व परस्परं विकल्प इति। तेषामपि पूर्वोक्ताऽसंगतिः स्पष्टैव । ब्राह्नणविरोधश्व। तैत्तिरीयके हि पुच्छस्य प्रवृद्धिः पाक्षिकत्वेनापि नोक्ता। तस्मादरत्ननिप्रादेशानां पाक्षिकत्वमेव ज्यायो मन्यामहे। किंच यदेवेष्टका-नामष्टाङ्गुलानां पञ्चमं करणं तदप्यस्मिन्नर्धे लिङ्गं कथम्? तत्र हि प्रथमतृतीयकर-णाभ्यामेव उपधाने शक्ये अन्यानि त्रीणि करणानि भेदपरिहारार्थानि। तत्र पञ्चमेन विनाऽप्युपधानं सुकरम्। सरत्न्यादिप्रवृद्धौ नित्यायां तत्प्रकारश्व दर्शितो भगवता    बोधायनेन ---
	`उरधाने पूर्वापरयोः पक्षपार्श्वयोः।'
इत्यादि। अन्यश्व प्रकारः --- आत्मनि पुरस्तात् दशार्धेष्टकाः। उदगायताः पञ्चदश।   पक्षाग्रर्योर्मध्ये तिस्रस्तिस्रः प्राच्यः। पुच्छापार्श्वयोः पञ्चपञ्च। पुच्छाग्रकोणयोर्द्वे प्रादेशमात्र्यौ। ताभ्यामध्यर्धेऽष्टके उदीच्यौ। पक्षाग्रकोणेष्वेकैका अध्यर्धा उदगायता। अप्ययोश्व पञ्चपञ्च यथासूत्रं। पुच्छाग्रमध्ये द्वे प्राच्यौ।  शेषे पञ्चम्यः। एष द्विशतः प्रस्तारः। अपरस्मिंस्तु पक्षपार्श्वयोष्षट्षडर्धेष्टका उदीच्यः। आत्मनि दक्षिणत उत्तरतश्व षट् षट् प्राच्यः। श्रोण्यंसेषु द्वेद्वे अध्य- र्धे उदीच्यौ। पुच्छाप्यये पञ्च प्रागायताः आत्मानमरत्ननिनोपेताः। शेषे पञ्चम्यः।  पुच्छाग्रेषु मध्यमामुद्धृत्य द्वे अर्धेऽष्टके उदीच्यौ। एष द्विशतः प्रस्तारः।   एवं चतुर्भिः करणैरुपधाने सिद्धे यत्पञ्चमं करणं तदरत्ननिप्रादेशाभावेऽपि भेदपरिहारेण द्विशतपूरणार्थम्। निरूपणीयं चैतत्सर्वं सूरिभिरित्युपरम्यते ।।
कपर्दिक्षाष्यम्
	एकविधः प्रथमोऽग्निर्द्विविधा द्वितीयस्रिविधस्तृतीयः त एवमेवोद्यन्त्यैकशतविधात् ।
	एकः पुरुषो यस्मिन्निति एकविधः, एकपुरुषादेकोत्तरं चिन्वीतेति प्रथमातिक्र-मे कारणाभावादिति प्रथम एकपुरुषविधा इष्टका अस्मिन्विधीयन्ते इति अग्निक्षेत्रम्।  `आतश्वोपसर्गे' इर्यङ््। एका चासौ विधा लोचनीयम्। उद्यन्ति गच्छन्ति आ एकशत विधात्। अभिविधावाङ्।
	तदु ह वै सप्तविधमेव चिन्वीत । सप्तविधो वाव प्राकृतोऽग्निः । तत ऊर्ध्वमेकोत्तरानिति विज्ञायते।
	निपातसमूहः पक्षव्यावृत्तौ। एकविधादयो न चेतव्या इति। वावेत्यवधारणे। सप्त-विध एव प्राकृतोऽग्निः -- प्रकृतिरित्यर्थः। स्वार्थ एव तद्धित। सप्तविधादूर्ध्वं एकोत्तरानिति वाजसने यिनां श्रुतिः। सप्तार्थ एव प्रथमः प्रकृतिश्व पुरुषमात्रेणेत्यारभ्य सप्तार्धस्य विधानादुपधानविधौ दक्षिणे पक्षे उपदधातीति श्रूयते। तत 
ऊर्ध्वमेकोत्तरानिति एकपुरुषाधिकाः परमिति, द्वितीये प्रयोगे अर्धनवमं, तृतीयेऽर्धदशममि-  त्येवं द्रष्टव्यम्।
करविन्दीया व्याख्या
एकविधः प्र+तिविज्ञायते
सप्तविधस्य प्रकृतित्वमाशङ्क्य तेनैव प्रकृतित्वं प्रतिपादयितुमाह विधीयते मीयत इति विधा अग्ननिविमानं, पुरुषमात्रेण वेणुना पुरुषक्षेत्राणि एकैकशोऽत्र मीयन्त इति  विधाशब्दः पुरुषक्षेत्रवाची। एका विधा यस्याग्नेः स एकविधः। प्रथमातिक्रमे कारणाभा-वात् प्रथम एकविधस्स एव प्रकृतिः, इतरे विकृतयः, ते चाग्नय एवमेकपुरुषवृद्ध्या उद्यन्ति अधिका भवन्ति -- वर्धन्त इत्यर्थः। आ एकशतविधात्। आङत्राभिविधौ। कथं विधाशब्द-स्य विमा नपर्यायत्वं, उच्यते -- विदधाति करोतीत्यर्थः। करणीव्यापारेषु विमानेषु   करोतिः तत्रतत्र द्दश्यते। अतो विधाविमा नयोः पर्यायत्वम्। तस्मादेकविधः प्रथमः । स एकविधः प्रकृतिश्व। द्विविधादयस्तद्विकारा इति। तदुहवै सप्तविधमेव चिन्वीत -- तदुहवा इति निपातसमुदायः पक्षव्यावृत्तौ। नैतदस्त्येकविधः प्रथम इति। किं? तस्मिन् सप्तविधमेव प्रथमं चिन्वीतेति। कुतः? सप्तविधो वाव प्राकृतोऽग्निः। वाव इत्यवधारणे। `एष वाव सर्वतो राजा' इत्यादौ दर्शनात्। प्रकृतिरेव प्राकृतः स्वार्थे तद्धितः, तस्मात्सप्तविध एव प्रकृतिभूतोऽग्निः। तस्मात्सप्तविध एव प्रथमं चेतव्यः, नैकविधः तस्मिन्नेव पक्षपुच्छाद्यङ्गानामुपदेशादित्यभिप्रायः। सप्तविध इत्यर्धाष्टम एवोच्यते। यावानग्निस्सारत्निप्रादेशस्सप्तविधस्संपद्यत इति वक्ष्यमाणत्वात्। तत ऊर्ध्वं ततस्स-प्तविधादूर्ध्वमेकोत्तरानेकेनाधिकानग्नींश्विन्वीतेति श्रुतिः। अग्निर्बलोक्तं वाजसनेयकमिति। तस्माद्द्वितीयाद्याहारेषु सप्तविधमेव चिन्वीतेत्येतदशमः इत्येवमेकोत्तर-विधत्वं एकशतविधात् द्रष्टव्यम्।
सुन्दरराजीया व्याख्या.
एकविधः+विधात्
विधीयत इति विधा -- पुरुषमात्रं क्षेत्रम्। प्रथमाहारे एकविधः। एवं द्विविधादि। एकशततम आहारे एकशतपुरुषः।
तदुहवै+विज्ञायते
	पक्षान्तरमाह -- प्रकृतिरेव प्राकृतः प्रज्ञाद्यण्। सप्तविधादूर्ध्वमेकोत्तरानेकशतविधात्। सर्वत्रारद्निप्रादेशानां न वृद्धिः, विधानामेव वृद्धिवचनात्।`एकविंशे पुरुषाभ्यासो नारत्ननिप्रादे शानाम्' इति लिङ्गाच्च। व्यक्तोक्तमेतद्बोधायनेन -- `अर्धाष्टमाः पुरुषाः प्रथमोऽग्निः अर्धनवमा द्वितीयोऽर्धदशमास्तृतीयः' इत्यादि। यस्त्वेकविधादिक्रमेणाहरते तस्य सप्तविधादिष्वप्यर त्निप्रादेशानामभावः, एकोत्तर- त्वाविरोधात् सारत्निप्रादेशे सप्तविध आह्टते उत्तरेऽपि नारत्निप्रादेशाः।
कपर्दिक्षाष्यम्
वाजसनेयिकमिति अग्निविकल्पविधानात् विकल्पं सप्तार्धमपि द्वितीये विहारे चिन्वीते- त्येतदपि लभ्यते।
	एकविधप्रभृतीनां न पक्षपुच्छानि भवन्ति। सप्तविधवाक्यशेषत्वाच्छुतिविप्रति-षेधाच्च ।। 5 ।।
	इतश्व पश्यामः सप्तार्धविध एव चेतव्य इति। यस्मादेकविधप्रभृतीनां षड्विधप- र्यन्तानां न पक्षपुच्छानि भवन्ति। किमुक्तं भवति? यतः पक्षपुच्छानि न भवन्ति तेषु न शेरत इत्यर्थः। कुत इत्याह -- सप्तेति। सप्तविधमग्निं प्रकुत्य विधीयन्त इत्यर्थः। रथन्तरं दक्षिणे पक्षे उपदधाति बृहदुत्तरपक्ष इत्येवमादयो न वियुज्यन्ते। तस्मा- न्न चेतव्या एकविधादयः। सप्तविध एव चेतव्यः। तेष्वेव पक्षपुच्छानि किमिति न क्रियेरन्नित्यत आह -- श्रुतीति। विरोधो -- विप्रतिषेधः। यद्येकविधस्यपक्षपुच्छात्मनां    विभागः क्रियते; पक्षपुच्छत्मनां व्यायाममात्रता हीयते। अथैष दोषो न भवेदिति व्यायाममात्रता पक्षपुच्छात्मनां गृह्येत; तदैकविधत्वं हीयेत। तस्माद्विरोधः। अतश्व विरो धान्न कर्तव्या एकविधादयः षड््विधपर्यन्ताः। कथमष्टविधादयो मातव्या इत्यत आह --
	अष्टविधप्रभृतीनां यदन्यत्सप्तभ्यस्तत्सप्तधा विभज्य प्रतिपुरुषमावेशयेत् ।। 6 ।।
	अष्टविधप्रभृतीनां एकशतविधपर्यन्तानां यदन्यत्सप्तभ्यः सप्तार्धेभ्यः तत्स-प्तधा सप्तार्धधा यदन्यत्सप्तार्धेभ्यः प्रक्षेप्तव्यमासीत् तत्सप्तार्धधा विभज्य - सप्तार्धेभ्य इति कुत एतल्लभ्यते? सप्तविध इत्युक्तेऽर्धाष्टम एव गृह्यते। अरत्निप्रादेशानां तदन्तर्गतत्वात्। वक्ष्यति सप्तविध इति। अष्टविध एकः प्रक्षेप्तव्यः नवविधे द्वौ। दशविधे त्रय इत्येवं द्रष्टव्यमेकशतविधात् पुरुषात्। पुरुषं सप्तार्धधा विभक्तं कृत्वा प्रतिपुरुषमेको 
भागः क्षेप्तव्यः। सप्तास्वर्धपञ्चारत्निप्रादेशेषु पुरुषे त्रिंशत्पञ्चदशभागीयाः। अर्ध पुरुषे पञ्चदश। एवमेकस्मिन्पुरुषक्षेत्रे द्वे शते पञ्चविंशतिश्व पञ्चदशभागीयाश्शेरते। अष्टविधे ताः प्रक्षेप्तव्याः। एकस्मिन्पु-रुषक्षेत्रे त्रिंशत्पञ्चदशभागीयाः। तासु प्राक्षिप्तासु पञ्चपञ्चाशदधिकशतद्वयमाप- द्यते। षोडशानां वर्गं षट््पञ्चाशदधिकम्। तच्चतुरश्राच्चतुरश्रमित्यनेन न्यायेन एक-स्मिन्पञ्चदशभागयिक्षेत्रेऽपनीते या रज्जुः सा पुरुषस्थानीया। तस्याः पञ्चमो भागो-ऽरत्निस्थानीयः। तेन मानेन कृते सर्वपुरुषक्षेत्रं लिप्तं भवति। एवं नवविधादिषु   द्रष्टव्यम्।
	आकृतिविकारस्याश्रुतत्वात् `पुरुषमात्रेण विमिमीते' वेणुना विमिमीते, इति  विज्ञायते ।। 7 ।।
	यदि पुरुषक्षेत्रमेकत्र क्षिप्यते, विक्रियेताकृतिः। न विद्यते श्रुतिर्य- स्यास्सा अश्रुतिः। आकृतिविकारस्य श्रुतेरभावात् इत्यर्थः। पुरुषमात्रेणेति द्रव्यमपेक्षते। वेणुनेति च मात्रामपेक्षते। तयोर्नष्टाश्वदग्धरथवत्संबन्धः। पुरुषमात्रेण वेणुना मिनोति।
	यावान्यजमान ऊर्ध्वबाहुस्तावदन्तराले वेणोश्छिद्रे करोति मध्ये तृतीयम्।। 8 ।।
	यजमानग्रहणादध्वर्युप्रमाणो वेणुर्न गृह्यते। छिद्रयोरन्तरालं यजमानमात्रं यथा भवति तथा छिद्रे करोति। तयोर्मध्ये वेणोश्छिद्रमेकं करोतीति शेषः।
	अपरेण यूपावटदेशमनुपृष्ठ्यं वेणुं निधाय छिद्रेषु शङ्कून्निहत्य उन्मुच्यापराभ्यां दक्षिणाप्रा क्परिलिखेदान्तात् ।। 9 ।।
	सञ्चरस्य पश्वादनुपृष्ठ्यं पृष्ठ्या यथा तथा वेणुं निधाय त्रिषु छिद्रेषु शङ्कुं निहत्य अपराभ्यां शङ्कुभ्यामुन्मुच्य दक्षिणाप्राक््सव्यं परिलिखेदान्तात्   अग्निक्षेत्रात्।
	उन्मुच्य पूर्वस्मादपरस्मिन्प्रतिमुच्य
	दक्षिणा प्रत्यक्परिलिखेतान्तात् ।।
	पुर्वस्माच्छङ्कोः प्रतिमुच्यापरस्मिन् प्रतिमुच्य दक्षिणाप्रत्यक्परिलिखे-दान्तात्।
अष्टमः खण्डः
 -------
करविन्दीया व्याख्या
	सप्तविधोऽग्निः प्रकृतिः,. अन्येऽग्नयो विकृतय इत्युक्तम्, तत्रैकविधादी-नां षण्णां विशेषमाह --
एकविधादीनां+भवन्ति
	न भवेयुः। कुतः? सप्तविधवाक्यशेषुत्वाच्छुतिविप्रतिषेधाच्च। पक्षीभवतीत्या-दिपुच्छविधायकवाक्यस्य सप्तविधप्रकरणपाठात्तच्छेषत्वावगतेः। किंचैकविधे पक्षादिविभागकरणे व्यायाममात्रताहानिः व्यायाममात्रपक्षादिकरणैकविधताहानिरिति व्यायाममात्रपक्षपुच्छैकविधत्वविधायकयोः श्रुत्योर्विरोधान्नैकविधादीनां पक्षादयो भवेयुः। तेषां    करणोपधानादीनि एकविधप्रभृतीनामित्यत्र वक्ष्यति। ननु सपक्षपुच्छेषु विधाभ्यासेऽपच-ये च विसप्तमकरणीं पुरुषस्थानीयां कृत्वा विहरेदित्यष्टविधाद्युपचयमते एकविधादौ अपचयेऽपिसप्तधा विभागं दर्शयति। तत्पक्षपुच्छविभागार्थं। इतरथा अपचयविषयेऽपचयस्य द्दष्टार्थत्वप्रसङ्गात्। तेनैकविधानामपि भवतीति गम्यते। तत्कथं तेषां तानि न भवन्तीति। उच्यते --- एकविधः प्रथमोऽग्निः, तदुहवै सप्तविधमेव चिन्वीतेत्येवमाद्योर्वि    रुद्धार्थाभिधायिन्योश्श्रुत्योस्समुच्छयाभावाद्विकल्प एवावकल्पते। तस्मादेकविधो वा प्रथमः सप्तविधो वा प्रथमः। तत्र यदैकविधः प्रथमः प्रकृतिश्व; तदा द्वितीयाद्यहारेषु एकोत्तरा एव द्विविधादयः प्रयोक्तव्याः। प्रकृतिभूतैकविधे पक्षपुच्छा नामनाम्ना-नादेकविधादीनां षण्णां पक्षपुच्छानि न भवन्ति। सप्तविधे तु विद्यन्त एव। एवमष्टविधादीनां तद्विकारत्वात्तेषु च विद्यन्त एव। यदा सप्तविधः प्रकृतिः, इतरे तद्विकराराः तदैकविधादयोऽप्यष्टविधवत् सपक्षपुच्छा एव भवेयुः, एवं विधापचयोक्तः सप्तविधविभागो-ऽर्थवान् भविष्यति, तत्रातिरात्रवद्विकृतेरपि कदाचित् प्रथमतोऽनुष्ठानं एकविधस्य लभ्यत एव। अस्मिन्नपि पक्षे एकोत्तरनियमोऽस्त्येव। यदैकविधः प्रकृति। प्रथममाहारः, तदाऽसावपक्षपुच्छाः। द्वितीयादिष्वाहारेषु द्विविधादयो यावत्सप्तविधमपक्षपुच्छा एव। सप्तविधादयस्सपक्षपुच्छा एव। यदैकविधो विकृतिः प्रथमाहारः, तदाऽसौ सपक्षपुच्छः। द्विती यादिष्वाहारेषु 
द्विविधादयस्सर्वे सपक्षपुच्छा एव। यदा सप्तविधः प्रकृति-  र्वा विकृतिर्वा प्रथमः, तदा तत ऊर्ध्वमष्टविधादयस्सप्तविधा एव। तस्मादेकविधादीनां षण्णामपक्षपुच्छत्वं सपक्षपुव्छत्वमुभयमप्यस्त्येवेति सर्वमुपपन्नम्। अष्टविधादि-  ष्वेकोत्तरेषु कथमतिरिक्तस्य विभाग इत्यत आह --
अष्टवि+येत
	अस्यार्थः --- अष्टविधादिष्वर्धाष्टमेभ्यो यदन्यदधिकमागन्तु तत्सप्तधा     सप्तार्धधा विभज्य प्रतिपुरुषं -- पुरुषे षुरुषे भागमेकैकमावेशयेत्। अर्धमर्धे यावानग्निस्सारत्निप्रादेशस्सप्तविध इति लिङ्गाल्, कुतः? आकृतिविकारस्याश्रुतत्वात् -- श्रुतेरभावात् प्रमाणाभावादित्यर्थः। तत्रैकस्मिन् पुरुषक्षेत्रे पञ्चविंशतिर्द्वे शते च पञ्चदश भागीयाश्शेरते, आसां त्रिंशत्र्रिंशत्पञ्चदशभागीयाः पुरुषेपुरुषे प्र-क्षेप्तव्याः। अर्धे पञ्चदश, अयमर्थः -- प्रक्षेप्तव्यं पञ्चदशधा विभज्य तस्य द्वि-भाग हितं, पुरुषं यं करोति आकृतेरविकारत्वाय सा तस्य पुरुषस्य करणी ग्रह्या। तावा- न्वेणुर्भवतीत्यर्थः।
	इदानीं विमानमुच्यते -----
पुरु+यते
	श्रुतिद्वयमिदम्। अत्र्रेका श्रुतिर्द्रव्यापेक्षणी, अन्या परिमाणापेक्षणी। तयोः नष्टाश्वादग्धरथवत्संप्रयोगः। पुरुषमात्रेण वेणुनेत्यर्थः। यावान् -- यत्परि-माणो यजमान ऊर्ध्वभूतबाहुः तत्परिमाणं यथा छिद्रयोरन्तराळं भवति तथा वेणुछिद्रे कु-र्यात्। पञ्चारत्निः पुरुष इति वक्ष्यति। स चैतद्धेतुकः। यूपावटस्य पश्वात् सञ्चरमवशिष्यानुपृष्ठ्यं पृष्ठ्यायां वेणुं निधाय छिद्रेषु शङ्कुं निहत्यापराभ्यां शङ्कु- भ्यां वेणुमुन्मुच्यापरस्मिन् छिद्रे कीलं प्रतिक्षिप्य पूर्वस्मिन् शङ्कौ प्रतिमु-च्य तेनैवापरशङ्कुमूलादारम्य दक्षिणाप्रागान्तात् परिलिखेत्। अन्तस्तस्याः स्तस्या दिशोऽन्तः वेणुनाऽऽरब्धा रेखा यावद्दिगन्तराभिमुखी भवति तावत्परिलि खेदित्यर्थः। उन्मुच्य पूर्वस्माच्छङ्कोरपरस्मिन् शङ्कौ प्रतिमुच्य दक्षिणा प्रत्यक्पूर्ववत्   परिलिखेत्। 

सुन्दरराजीया व्याख्या.
एकविध+च्च
	श्रुतिविप्रतिषेधो व्याममात्रौ पक्षौ च पुच्छं च भवतीति। चतुरश्रविषयं चैत-त्। श्येनचिदादयस्तु सपक्षपुच्छा एव भवन्ति, तदाकृतेरेव विधेयत्वात्।
अष्टविध+येत्
	यदधिकं सप्तभ्यः पुरुषक्षेत्राङ्गुलयश्व चतुर्दशसहस्राणि चत्वारि शतानि 14400 । तास्सप्तभ्योऽधिकैः पुरुषैर्हत्वा सप्तभिर्विभज्य लब्धं पुरुषक्षेत्राङ्गुलि-षु संयोजयेत्। तास्तत्र पुरुषक्षेत्राङ्गुलयो ज्ञेयाः। यथा अष्टविधे पुरुक्षेत्राङ्गुलयः चतुर्दश सहस्राणि चत्वारि शतानि च सप्तभ्योऽधिकेनैकेन पुरुषेण हत्वा सप्तभि-र्विभज्य लब्धं द्वे सहस्रे सप्तपञ्चाशच्चाङ्गुलयः पञ्चतिलयुक्ताः। एताः पुरुषाङ्गुलिषु संयोजयेत्। तास्तत्र पुरुषक्षेत्राङ््गुलयः षोडशसहस्राणि चत्वारि शतानि सप्तप-ञ्चाशच्चाङ्गुलयः पञ्चतिलाधिकाः 16457 - ति 5. अस्य मूलं अष्टाविंशतिशतमङ्गुलयः,   दशतिलादिकाः 128 - ति 10.। एतत्पुरुषस्थानीयस्य वेणोः प्रमाणमिति हेतोः वक्ष्यते।  `विधासप्तमकरणीं पुरुषस्थानीयां कृत्वा विहरेदिति'। एवं नवविधे पुरुषाङ्गुलीः 14400 द्वाभ्यां हत्वा सप्तभिर्विभज्य लब्धं चत्वरि सहस्राणि शतं चतुर्दशाङ्गुलयः दशतिलाधिकाः। तद्युक्ताः पुरुषाङ्गुलयः अष्टादशा सहस्राणि पञ्च शतानि चतुर्दश दशतिलाधिकाः 18514 ति 10 तस्य मूलं षट््त्रिंशच्छतमङ्गुलयो द्वौ तिलौ 136 - ति 2. एवं नवविधे  पुरुषप्रमाणम्। एवमेव दशाविधादिषु द्रष्टव्यम्। 
	अन्यः प्रकारः -- यावन्तोऽग्नेः पुरुषाः तत्संख्यया पुरुषाङ्गुलीर्हत्वा  सप्तभिर्विभज्य लब्धं पुरुषाङ्गुलयः पूर्वोक्ता एव षोडशसहस्राणि चत्वारि शतानि सप्तपञ्चाशच्च पञ्चतिलाधिकाः 16457 - ति 5.। एवं नवविधादिषु। एकस्मिंश्वाङ्गुलिक्षेत्रे तिलाष्षटपञ्चाशत् शतं सहस्रं च 1156। एवमरत्निप्रादेशरहितानां सपक्षपुच्छाग्नोनां पुरुषवेणुश्व। अत्र चतुरश्राग्नेः प्रस्तावादेकविधाग्नीनां चतुरश्राणां अपक्षपुच्छ-त्वादष्टविधप्रभृतीनामित्युक्तम्। यदा तु श्येनचिदादिविधेस्साधारणत्वात् `वयसां वा एष प्रतिमया 
चीयते' इत्याकृतिवविधानाच्च श्येनाद्याकारत्वेन सपक्षपुच्छमकविधादीनाम्। तदा यन्नयूनं सप्तभ्यस्तत्सप्तधा वियज्य प्रतिपुरुषं जह्यादिति द्रष्टव्यम्। तत्र व्यक्त एव विमागप्रकारः। तथा सति एकविधश्येनचिति द्वे सहस्रे सप्तपञ्चाशच्च पञ्चतिलयुक्ताः पुरुषाङ्गुलयः 2057 - ति 5। तन्मूलं पञ्चचत्वारिंशदङ्गुलयो द्वादश तिलाश्व। पुरुषद्विविधे तु पुरुषांङ्गुलयश्वत्वारि सहस्राणि शतं चतुर्दश च त्रिंशत्तिलसंयुक्ताः। पुरुषवेणुस्तु चतुस्तिलाधिकाश्वतुष्षष्टिरङ्गुलयः। एवं त्रिविधादिषु द्रष्ट-व्यम्। यो यत्राग्नौ पुरुपस्थानीयः तत्र तस्य विंशतितमो भागो विहरणे इष्टकानां चाङ्गुलिः कल्प्या। तिलाश्व तस्याश्वतुस्त्रिंशाः। तत्र श्लोकाः --
	व्योमाकाशाब्धिवेदैकादभीष्टैः पुरुषैर्हतात्।
	हरेत सप्तभिर्भागं तन्मूलं पुरुषो भवेत् ।। 1 ।।
	चतुरश्रश्येनचितोः प्रादेशारत्निहीनयोः।
	तत्रतत्राङ्गुलिः कल्प्या तत्र विंशशतांशतः ।।। 2 ।।
सारत्निप्रादेशे तु बोधायनेनोक्तो विभागः ---
	`यदन्यत्प्रकृतेस्तत्पञ्चदशभागान् कृत्वा विधायां विधायां द्वौद्वौ भागौ समस्येत्, ताभिरर्धाष्टमाभिरग्निं चिनुयात्' ।।
	इत्यादि। तत्र प्रकारः --- अर्धाष्टमेभ्योऽधिकैः पुरुषैः पुरुषाङ्गुलीश्व-दुर्हशसहस्राणि चत्वारि च शतानि हत्वा पञ्चदशभिर्विभज्य लब्धं द्विगुणीकृत्य पुरु- षांङ्गुलीषु संयोजयेत्। तास्तत्र पुरुषाङ्गुलयः। यथा अर्धनवमे पुरुषेषु पुरुषाङ्गु-लीरेकेन हत्वा पञ्चदशभिर्विभज्य लब्धं नव शतानि षष्टिश्वाङ्गुलयः, ता द्विगुणाः    पुरुषाङ्गुलीषु संयोज्य दृष्टाः पुरुषाङ्गुल्यः षोडशसहस्राणि त्रीणि शतानि विंशति- श्व 16320. तन्मूलं तत्र पुरुषप्रमाणं पादोनाष्टविंशतिशतमङ्गुलयः। एवमर्धदशपुरुषे अष्टादश सहस्राणि द्वे शते चत्वारिंशच्च पुरुषक्षेत्राङ्गुलयः। पुरुषवेणुश्व पञ्च-  त्रिंशच्छताङ्गुलयः तिलद्वयाधिका इत्यादि द्रष्टव्यम्। ये त्वपक्षपुच्छाः प्रउगचिदादयः तेष्वरत्निप्रादेशैर्युक्तेषु वियुक्तेषु चैवमेव पुरुषमानीय तस्य विंशतिशततमभागमङ्गुलिं प्रकल्प्य विहरणमिष्टकाश्व। यथा प्रउगचिति -- 14400. एकविधे एकं सहस्रं   चतुश्वत्वारिंशच्छताङ्गुलयः षट््तिलोनाः पुरुषः, तस्य विंशतिशततमो भागः तत्राङ्गुलिरित्यादि। तत्र श्लोकौ ------
	खाकाशश्रुतिवेदैकात् षुरुषैर्द्विगुणैर्हतात्।
	हरेत तिथिभिर्भागं तन्मूलं पुरुषो भवेत् ।। 1 ।।
	चतुरश्रश्येनचितोः प्रादेशारत्नियुक्तयोः।
	प्रउगादिषु चैवं स्यात्पुरुषाङ्गुलक्ल्टप्तये ।। 2 ।।
ये त्वरत्निप्रादेशवृद्धिं नित्यामाहुः तेषामेतत्सूत्रे बोधायनेनोक्तेऽर्थे क्लेशेन योजयितव्यं स्यात् -- सप्तभ्यस्सार्धसप्तभ्य इति, एवं सप्तविधा अर्धाष्टमविधेति, एवमुत्तरत्र विधासप्तमकरणीमिति। अत्राधिकानां पुरुषाणां प्रतिपुरुषमावेशनमुक्तम्। तत्र हेतुमाह ---
आकृति+त्वात्
	प्रकृत्या अन्याकृतेर्विकारस्य श्रुत्यभावात्। यदि त्वधिकाः पुरुषाः व्कचि-देवैकस्मिन् प्रदेशे आत्मनि पक्षे वा निधीयेरन्। प्रकृतिर्ह्यग्न्याकृतिर्विक्रियते।
पुरुष+यते
	पुरुषमात्रेण -- यावान् पुरुष ऊर्ध्वबाहुस्तावता वेणुनाऽग्निं विमिमीत इति श्रुतिद्वयस्यार्थः।
यावान्+तीयम्
	बाह्यच्छिद्राभ्भां बहिस्सससौकर्यार्थमुपाह्रियते छिद्रयोश्व बाह्यार्थे।
अपरेण+दान्तात्
	अपरेण यूपावटदेशं सञ्चरमवशिष्यैव वेणुनिधानम्। आन्तादर्वाक्चक्षुर्निमिता- च्चतुरश्रपूर्वान्तादुन्मुच्य पूर्वस्मादपरस्मिन् प्रतिमुच्य दक्षिणा प्रत्यक्परिलिखेदान्तात्।
अष्टमः खण्डः.
 --------
कपर्दिक्षाष्यम्
	उन्मुच्य वेणुं मध्यमे शङ्कावन्त्यं वेणोश्छिद्रं प्रतिमुच्योपर्युपरिलेखासमरं दक्षिणमा वेणं निधायान्त्ये छिद्रे शङ्कुं निहत्य तस्मिन्मध्यमं वेणोश्छिद्रं  प्रतिमुच्य लेखान्तयोरितरे प्रतिष्ठाप्य छिद्रयोश्शङ्कू निहन्ति ।।
	दक्षिणे शङ्कौ अन्यतरं वेणोश्छिद्रं प्रतिमुच्योपर्युपरिलेखासम्भेदं दक्षि-णाग्रं वेणुं निधाय अन्त्ये छिद्रे शङ्कुं निहत्य तमिन् श्ङ्ककककौ मध्यमं वेणोश्छि-द्रं प्रतिमुच्य लेखान्तरयोरन्तर छिद्रेप्रतिष्ठाप्य छिद्रयोर्लेखान्तयोरेव शङ्कू  निहन्ति।
स पुरुषश्वतुरश्रः ।। 
स चतुरश्रः पुरुषः ।।
एवं पुरदक्षिणं चतुर आत्मनि पुरुषानवमिमीते। 
एवं चत्वारि पुरुषक्षेत्राणि आत्मनि यथा भवन्ति तथा प्रदक्षिणं मिनुयात्।
पुरुषं दक्षिणे पक्षे। पुरुषं पुच्छे पुरुषमुत्तरे ।।
दक्षिणे पक्षे -- दक्षिणे पार्श्वे। मध्यमेषु त्रिषु वेणुं प्रतिमुच्य अपराभ्यामित्यादि पूर्ववच्चतुरश्रः पुरुषः। एवमुत्तरपक्षे उत्तरपार्श्वे, मध्यमेष्वेव त्रिषु   प्रतिमुच्य उत्तरम्। पुच्छे तु पाश्वात्यमधयमशङ्कौ मध्यमं वेणोच्छिद्रं प्रतिमुच्य तिर्यग्वेणुं निधाय छिद्रयोश्शङ्कू निहत्योन्मुच्योत्तराभ्यां प्रसव्यं परिलिखेत्। दक्षिणस्मादुन्मुच्योत्तरस्मिन् पुरुषमात्रे शङ्कौ प्रतिमुच्यान्त्यच्छिद्रशङ्कुप्रभृति प्रदक्षिणं परिलिखेत्। उन्मुच्य वेणुं मध्यमे प्रतिमुच्य उपर्युपरि लेखासम्भे-दं पश्वाद्वेणुं निधाय अन्त्य इत्यादि समानं तत्पुच्छम्।
अरत्निना दक्षिणतो दक्षिणमित्युक्तम्।
	एवं विमितस्य दक्षिणपक्षस्य दक्षिणतः उत्तरस्योत्तरतः अरत्निना वर्धयेत्, पक्षयोस्तिर्यङ्भानी सारत्ननिपुरुषमात्रा पार्श्व मानी च पुरुषमात्रं, एवं पुच्छस्य पश्वादपि प्रादेशेन वितस्त्या वा वर्धयेत्, तत्तत्सुपार्श्वमानी स प्रादेशः पुरुषः, पुरुषमात्रे तिर्यङ्भानी।।
पृष्ठ्यातो वा पुरुषमात्रस्याक्ष्णया वेणुं निधाय पूर्वस्मिन्नितरम्। ताभ्यां दक्षिणं असं निर्हरेत् ।
विपर्यस्य श्रोणी ।।
	अपरस्मिन् शङ्कौ पुरुषमात्र प्रतिमुच्य दक्षिणां श्रोणिं उदगपसार्योत्तरामेव श्रोणिं विहरेत्।
पूर्ववदुत्तरमंसम्।
गतमेतत्।
करविन्दीया व्याख्या
अपरस्मादुन्मुच्य वेणुं मध्यमे शङ्कावन्यं वेणोश्छिद्रं प्रतिमुच्य उपर्युपरिलेखासमरं वेणुं निधाय। लेखासमरः -- लेखायास्संपातः। तस्योपरिष्टात् सन्निकृष्टं निधाया-  न्त्यछिद्रे शङ्कून्निहत्य तस्मिन् मध्यमं वेणोश्छिद्रं प्रतिमुच्य लेखान्तयोरितरे छिद्रे प्रतिष्ठाप्य छिद्रयोश्शङ्कुं निरन्ति स चतुरश्रः पुरुषसंज्ञो भवति, एवं प्रदक्षिणं चतुरः पुरुषानात्मनि कुर्यात्। पश्विमे शह्कावेवं वेणोश्छिद्रं प्रतिमुच्य पश्वादनुपृष्ठ्यं वेणुं निधाय पश्विमयोरपि छिद्रयोरपि शङ्कुं निखाय पूर्ववद्द्विती-यं पुरुषं कुर्यादेवमुत्तरतोऽपि उत्तराप्रत्यगुत्तराप्राक्चालिख्य पुरुषद्वयं विमिमीते। अपरेण यूपावटतेशं सञ्चरमवशिष्य पृष्ठ्यायां शङ्कुं निहत्य तस्मिन् वेणोश्छि- द्रं प्रतिमुच्य पृष्ठ्यायां वेणुं निपात्य छिद्रयोर्द्वौ शङ्कू। पश्विमे शङ्कौ वे-णोः छिद्रं प्रतिमुच्य पृष्ठ्यायामेव पश्वान्ननिपात्य द्वौ शङ्कू। एवं पञ्च शङ्कवः। मध्यमपूर्वयोश्शङ्व्कोः प्रतिमुच्य उल्लिख्य पूर्ववत्पुरुष द्वयं कुर्यात्। [दक्षिमत उपान्त्ययोः छिद्रं प्रतिमुच्य उल्लिख्य दक्षिणपक्षे पुरुषं उत्तरत उपान्त्ययोः प्रतिमुच्य उत्तरपक्षे पुरुषं] पुच्छे तु पश्विमे शङ्कौ वेणोर्मध्यमछिद्रं प्रतिमु-च्य दक्षिणोत्तरं वेणुं निधाय छिद्रयोश्शङ्कुं निहत्य तयोश्छिद्रं प्रतिमुच्य पश्विमोत्तरं पश्विमदक्षिणं चालिख्य पुरुषं कुर्यात्। एवं कृत्वा आरत्ननिना दक्षिणतो    दक्षिणं पक्षं प्रवर्धयति। उत्तरमपि पक्षमुत्तरतोऽरत्निनैव प्रादेशेन वितस्त्या वा पश्वात् पुच्छं प्रवर्धयति ।।
पृष्ठ्या+मसं
	वा शब्दो विकल्पार्थः। एवमिह वेणुमानम्। द्वौ तावद्वेणू भवतः। तयोरकेः पुरुषमात्रः। अन्यः पुरुषमात्रस्याक्ष्णया रज्जुसमः। ताभ्यां विमानमपरेण युपावटदेशं    सञ्चरमवशिष्यते। पृष्ठ्यायां शङ्कुः। ततः पश्वात् तावन्मात्रे शङ्कुः। मध्यमशङ्काव-क्ष्णयामात्रं वेणुं प्रतिमुच्य पूर्वस्मिन् पुरुषमात्रं प्रति मुच्य ताभ्यां दक्षिणमंसं निर्हरेत्। पुरुषमात्रं पूर्वस्मादुन्मुच्यापरस्मिन् प्रतिस्मिन् प्रतिमुच्योत्तरमंसं दाक्षणोत्तरपश्विममध्यमशङ्कूनां पार्श्वद्वयेष्वर्द्धपुरुषमात्रेषु शङ्कुं निहत्य पुक्षपुच्छपुरुषानप्येवमेव कुर्यात् ।।
उन्मुच्य+निहन्ति
	समरः -- सङ्गमः पूर्वापरे छिद्रे लेखयोर्यत्र निपततस्तावेव लेखान्तौ।
स+वमिमीते
	पृष्ठ्यायां पूर्वयोश्वतुरश्रयोः पाश्वात्यशङ्कुः अपरयोः पौरस्त्यः।
पुरुषं+पक्षे
दाक्षिणात्यानां पञ्चानां शङ्कूनां मध्यमेषु त्रिषु वेणुंप्रतिमुच्य अपराभ्यामित्यादि।
पुरुषं पच्छे
	पाश्वात्यानां त्रयाणां दक्षिणयोरन्त्ये छिद्रे प्रतिमुच्य मध्यमे छिद्रे शङ्कुं निहन्यात्। एवमुत्तरयोरेवं स्थितानां पञ्चानां मध्ये मध्यमेषु त्रिषु वेणुं  प्रतिमुच्योत्तराभ्यामित्यादि द्रष्टव्यम्।
पुरुषमुत्तरे
दक्षिणपक्षवत्।
अरत्निना+त्युक्तम्
	वेणोः पञ्चमे लक्षणं कृत्वा तेन पक्षौ प्रवर्धयेत्, एवं दशमे लक्षणं कृत्वा। पुच्छं प्रकारान्तरमाह ----
पृष्ठ्यान्तो+मंसं
द्वावत्र वेणू उभ्यतश्छिदौ, पुरुषमात्रस्सविशेषश्व। पृष्ठ्यायां पुरुषान्तरालान्   त्रीन् शङ्कून्निहत्य मध्यमे सविशेषं प्रतिमुच्य पूर्वस्मिन्नितरं तयोरन्त्ये च्छि-द्रे यत्र संपततस्स दक्षिणांसः। 
	विपर्यस्य पुरुषमात्रं पाश्वात्ये प्रतिमुच्य श्रोणी पूर्ववदुत्तरांसः। एवं पक्षपुच्छेष्वपि। सविशेषो वेणुस्सप्ततिशतमङ्गुलयो दशतिलोनाः।
कपर्दिभाष्यम्
	रज्व्जा वा विमायोत्तरवेदिन्यायेन वेणुना विमिमीते।
	रज्व्जा वाऽन्यतरया विमायोत्तरवेदिवद्वेणुना पश्वाद्विमिमीते अटृष्टार्थम्।
	सपक्षपुच्छेषु विधाभ्यासेऽपचये च विधासप्तमकरणीं पुरुषस्थानीयां कृत्वा विहरेत् ।।
	विधाभ्यासेऽष्टविधप्रभृतयः। विधापचये एकविधादयः। तेष्वेकविधादिषु विधासप्तमकरणी येन वेणुना विमिमीते तदर्धाष्टमं भवति। स पुरुषस्थानीयः। एवं चतुरश्रं कृत्वा पूर्ववद्विभज्य विहरेत्। सपक्षपुच्छेष्विति वचनमेकविधानार्थम्। एतेष्वेकविधा दिषु श्येनादिषु क्रियमाणेषु यद्येकविधा तत्पञ्चदशधा विभज्य द्वौ भागौ समस्य चतुरश्रं कृत्वा तस्य मानेन वेणुना गृह्णीयात्। स पुरुषस्थानीयः। एवं सर्वत्र। यावद्विधं      तत्क्षेत्रं समचतुरश्रं कृत्वा तस्य प्रमाणं गृह्णीयात्; यथा चत्वारि सहस्राण्यशीतितिलाः (4080) पुरुषः। तेषां वर्गः-एका कोटिः षट्षष्टिर्नियुतानि चत्वार्ययुतानि षट्सहस्राणि चत्वारि शतानि (16646400) यद्यष्टविधः अष्टभिर्गुणयित्वा पूर्वार्धं संयो-ज्य पञ्चदशलब्धं द्विगुणीकृत्य मूलं गृह्णीयात्। स तस्य पुरुषो भवति। अपचये त्वर्ध-संयोगो नास्ति। अरत्रिपादेशाभावात्। अन्यत्सर्वमुवचयेन तुल्यम्। अर्धतिलेन वा ऊनाधिके वा दोषो न भवति विशेषा दर्शनात्। तत्र श्लोकः ---
आकाशवस्वम्बरवेद (4080) वर्ग
   मिष्टप्रवृद्धं तिथिभिर्विभक्तम्।
लब्धस्य वृद्धस्य यमेन मूलं
   वृद्धौ क्षये तत्पुरुषस्य मानम् ।।
सदा भवेत्सापचयेच वृद्धौ ......।।
इति।
	नन्वेकविधादयः श्येनादयो वक्रपक्षपुच्छाः कर्तव्या इति प्रतिपादितम्। तस्मात्किं महता प्रयत्नेन हेतूनां दर्शनेन? सत्यमेतत्! कर्तव्या एकविधादय इति कृत्वा   व्कचित्तेषु यद्येकविधादयः कर्तव्याः तदा क्रत्वर्थकतयोपादीयन्ते। तदा श्येनादय आकृतिविकाराः पुरुषात्मकाः सन्तः तद्विकृत्याधिशयेरन्। यथा पुरुषमात्रतां विकृत्य पक्षपुच्छानां सप्तार्धविधे श्येनादयः प्रवर्तन्ते एवं पुरुषं विकृत्य एकविधादिषु निवि-शेरन्। तत्र यदा सपक्षपुच्छत्वमेकविधादीनां तदायं विधिरिति अष्टविधप्रभृतीनामपि    मार्गान्तरेण विधानाददोषः। सपक्षपुच्छोष्विति विधानात्। प्रउगादिष्वेकविधादयो न    सन्ति। अष्टविधादयश्वेति केचित्। वक्ष्यति च `यावानाग्निस्सारत्निप्रादेश' इति।    अपरे पुनरेकविधादिषु न सन्ति नापचयेष्विति वर्णयन्ति। सारत्रिप्रादेश इति वचनात्।।

करविन्दीया व्याख्या
(रज्ज्वा+मिमीते)
अथवा एकरज्व्जादीनामन्यतमया रज्वाऽग्निं विमाय पश्वाददृष्टार्थं वेणुना विमिमीते। उत्तरवेदिन्यायेन यथोत्तरवेदिर्युगेनयजमानस्य वा पदैर्विमाय शम्यया परिमिमीते अदृ- ष्टार्थं; एवमत्रापि रज्व्जा विमाय वेणुना मानमदृष्टार्थं स्यात्, तथोत्तरवेदिविकारत्वादग्नेः रज्व्जा विमाय वेणुना शम्यया चादृष्टार्थं विमानं भवेदिति ।।
सपक्ष -- रेत्
	सपक्षपुच्छेषु प्रउगादिव्यतिरिक्तेष्वग्निष्वभ्यासेऽष्टविधादावपचये चैकवि-धादौ चैकविधादौ विधाविधानं करणीनामुच्यते विधासप्तमकरणीं पुरुषस्थानीयां कृत्वा विहरेत्। यावत्योऽग्नेर्विधास्सन्ति तासां सप्तमं या करोति सा विधा सप्तमकरणी तां    पुरुषस्थानीयां कृत्वा तयाऽऽत्मपक्षपुच्छानि विहरेदिति। अयमर्थः -- यद्येकविधोऽ-ग्निः ; तमेकविधं पञ्चदशधा विभज्य द्वौ भागौ समस्य समचतुरश्रं कृत्वा तस्य प्रमाणं पुरुषक्थाने कृत्वा अनेनात्मपक्षपुच्छानि विहरेदिति। एवमेव द्विविधादिषु कुर्यात्। चत्वारि सहस्राण्यशीतिश्व तिलाः पुरुषः। तेषां वर्ग एका कोटिः षट््प्रयुतानि षण्णि-युतानि चत्वार्ययुतानि षट्सस्राणि चत्वारि शतानि (16646400) यद्यष्टविधं पुरुषवर्गमष्टभिर्गुणित्वा पूर्वराश्यर्घेन च संयोज्य तत्पञ्चदशभिर्विभज्य लब्धं द्विगुणीकृ- त्य मूले गृहीते स तस्य पुरुषो भवति। अपचये त्वरत्निप्रादेशानामभावात् नार्धसंयोगः।। इतरदुपचयवत्। नन्वेकविधप्रभृतीनां न प्रक्षपुच्छानि भवन्तीत्युक्तं सत्यमुक्तम्। तद्व्यायाममात्ररूपत्वेन एकविधादौ न घटत इत्येवमर्थमिदमिति तत्रैव व्याख्यातम्। एक-विधप्रकृतित्वप्रतिपादनाय च। तस्मान्नात्यन्तनिषेधः, एकविधप्रभृतीनामपि पक्षपुच्छा-नि भवन्त्येव।।
अत्र श्लोकमुदाहरन्ति ---
आकाशवस्वम्बरवेदवर्ग
मिष्टप्रवृद्धं तिथिमिर्विभक्तम्।
तस्य प्रवृद्धस्य यमेन मूलं
सम्भावयेत्सापचये च वृद्धौ।।
इति ----
सुन्दरराजीया व्याख्या
रज्ज्वा+मिमीते
	आस्मिन् पक्षे शम्यामानवददृष्टार्थं वेणुमानम्। अथाष्टविधादीनामेकविधादीनां च विहरणमाह।।
सपक्ष+रेत्
	सपक्षपुच्छा अग्नयः चतुरश्रश्येनकङ्कचिदलजचितश्व। तत्राष्टविधादिषु विधानामभ्यासः। एकविधादिष्वपचयः। विधानां (एकीभूतानां) समस्तानां सप्तमस्य करणी विधासप्तमकरणी। 
चीयमानस्याग्नेर्योंऽशः तस्य करणी पुरुषस्थानीया। सा चाष्टविधप्रभृतीनामित्य-त्रैव प्रदर्शिता। अत्रापि सारात्निप्रादेशपक्षे विधार्धाष्टमकरणीमिति द्रष्टव्यम्। अपचयवचनं श्येनचिदाद्यर्थम्। चतुरश्राणामेकविधादीनामपक्षपुच्छत्वात्। पूर्वत्र पु-रुषावेशनमुक्तं, इदानीं तस्य विहरणमुच्यते इत्यतो न पुनरुक्तिः। यद्वा पूर्वसूत्रम-ष्टविधादिविषयं चतुरश्रविषयं च। डदमेकविधादीनां श्येनादीनां च साधारणमित्यस्ति विशेषः। इदं चानेन ज्ञायते -- श्येनचिदादयो गुणविकारास्सप्तविधादिवदेकविधादिष्वपि      भवन्ति। शखान्तरीयत्वं च तस्य पूर्वमेवोक्तम्। अत एव तस्य पक्षस्य यत्नसाध्यत्वात् तत्रैवोपधान प्रकारो वक्ष्यते --- `यावानग्निस्सारत्निप्रादेशः' इत्यादि।
कपर्दिभाष्यम्
करणानाष्टकानां पुरुषस्य पञ्चमेन कारयेत्।
	इष्टकानां करणानि वक्ष्याम इति शेषः। पुरुषस्य पञ्चमेन अरत्निना कारयेत्।
तासामेवैकतोऽध्यर्धास्तद्द्वितीयम्।
	पुरुषस्य पञ्चमो भाग एकतः प्रादेश एकतः तत्तृतीयम्। तासामेवेष्टकानां (कतिपया) एकतोऽध्यर्धा अर्धेनाधिकास्तासां करणं तृतीयं त्रिप्रादेशा पार्श्वमानी अरत्निमात्रा तिर्यङ्भानी द्वितीयस्य करणस्य। अरत्निः पार्श्वमानी। प्रादेशस्तिर्यङ्भानी तत्तृतीयकरणम्।
सर्वतः पारदेशस्तच्चतुर्थम्।
समचतुरश्राः पञ्चदशक्षागीयास्तत्पञ्चमम्।
	अष्टाङ्गुलेन कारिकास्तत्पञ्चमं करणम्। समचतुरश्रा इति किमर्थमिह सङ्गुहणम्? यस्मिन्नग्नौ समचतुरश्रा एवेष्टकाः तत्राप्यासां प्रवेशो यथा स्यादित्येवमर्थम्। वक्ष्यति च `अणूकाः पञ्चदशभागीयानां स्थान' इति। अणूकपञ्चदशभागीययोरेकविषयत्वम्।
करविन्दीया व्याख्या
(करणानि+कारयेत्)
इदानीमिष्टकानां करणान्युच्यन्ते -- पारिभाषिकः पुरुषः पञ्चारत्निः। तस्य पञ्चमेनारत्निना। पञ्चमेनोति जातावेकवचनम्। पञ्चमैरित्यर्थः। कारयेत्कुशलैः। तैररत्निभिश्वतुर्भिः प्रथमं करणम्
तासा --- तीयम्
तासां पञ्चमकृतानामेवेष्टकानां या एकतः -- एकस्मिन् भागेऽध्यर्थारत्नयायामाः तासां करणं चत्तद्द्वितीयं कारयेत्। तासामेवेति सर्वत्र संबध्यते।।
पुरु -- तीयम्
यासामेकस्मिन् पार्श्वे चतुर्विंशत्यङ्गुलयः एकतो द्वादशाङ्गुलयस्तासां यत्करणं    तत्तृतीयम्।
सर्व --- र्थम्
यासां सर्वतः प्रादेशः प्रमाणं तासां यत्करणं तच्चतिर्थम्। सर्वतो ग्रहणं प्रादेश- ग्रहणेन व्कचिद्घुहणं सूचयति।
सम -- ञ्चमम्
पुरुषस्य पञ्चदशभागोऽष्टाङ्गुलयः। तेन परिमिताः पञ्चदशभागीया इष्टकाः ईटृशास्समचतुरश्राः, तासां यत्करणं तत्पञ्चमम्। समचतुरश्रग्रहणादेव पञ्चदशभागीयानां कार्येणूकादयः प्राप्ताः। तत्र प्रागुदक्पश्विमेषु चतुरश्रत्वनियमो नास्तीति ज्ञायते। द्वितीयादिव्यवहारः किमर्थः? अदृर्ष्टार्थमेव। तथोपधानादिषु दर्शनात्।
सुन्दरराजीया व्याख्या
अथैवं विमितस्याग्नेरिष्टकाकरणान्याह ---
करणानि+कारयेत्
एकमिदं करणं अरत्निमात्रं समचतुरश्रम्।
तासा+तीयं
षट््त्रिंशिका पार्श्वमानी, तिर्यङ्भानी चतुविंशिकैव।
पुरुष्य+तीयं
एवमर्धेष्टकाः।
(सर्वतः+त्पञ्चम्)
अष्टाङ्गुलाः।
कपर्दिभाष्यम्
ऊर्व्धप्रमाणमिष्टकानां जानोः जानोः पञ्चमेन कारयेत्।
	इत्सेधप्रमाणमिष्टकानां जानुप्रमाणपञ्चमम्। द्द्वात्रिंशदङ्गुलं जानुः। तस्य पञ्चमभागेन त्रयोदशतिलाधिकषडङ्गुलेन कारयेत्। महाग्नेरिष्टकानामेवैतन्महाग्नेः करणानि विधाय विधानात्।
अर्धेन नाकसदां पञ्चचूडानां च।
	जानुपञ्चमार्धेन नाकसदां पञ्चचूडानां चोत्सेधं सप्ततिलाधिकाङ्गुलत्रयोत्से-धेन कारयेत्।।
यत्पच्यमानानां प्रतिह्रसीत पुरीषेण तत्सम्पूरयेत् अनियतपरिमाणत्वात् पुरीषस्य ।। 8 ।।
	पच्यमानानामिष्टकानामुत्सेधतश्व परिमाणतश्व प्रतिह्रासो भवेत्तत्पुरीषेण पूरयेत्। कुत इत्याह -- अनियतपरिमाणत्वात्पुरीषस्य -- नियतपरिमाणा इष्टकाः अनियतपरिमाणं पुरीषम्। इयदेतत्पुरीषं प्रक्षेप्तव्यमिति नियमाभावात् तेनैव पूरचितव्यम्।
नवमः खण्डः
 ------
करविन्दीया व्याख्या
ऊर्ध्व -- येत्
सर्वासामिष्टकानामूर्थ्वाप्रमाणमुत्सेधं जानुपञ्चमेन कारयेत्। अङ्गुल्यधिकारे द्वा-त्रिंशज्जानुरिति बोधायनः। तस्य पञ्चमं षडङ्गुलयः अर्धचतुरदशास्तिलाश्व। तेन सम्मितमिष्टकाना मूर्ध्वप्रमाणं भवति। जानुदघ्नं चिन्वीत प्रथमं चिन्वानः, पञ्च चितयो    भवन्तीति श्रुत्योस्समावेशादूर्ध्वप्रमाणे समं स्यादश्रुतत्वादिति जानुपञ्चमा इष्ट-का भवेयुः। जानुद्विगुणा नाभिः। जानुत्रिगुणमास्यम्। जानुदघ्ने सहस्रा इष्टकाः नाभिदघ्ने द्विसाहस्रा द्विप्रस्ताराश्व। आस्यदघ्ने त्रिषाहस्राः त्रिप्रस्ताराश्व। तत्र सर्वत्र विशेषाश्रवणात् जानुपञ्चममेवोर्ध्वप्रमाणमिष्टकानाम्। इष्टकानां कारयेदि-ति इहानुवर्तमाने पुनरपि तयोर्ग्रहणं गार्हपत्यधिष्णयेष्टकानामपि जानुपञ्चमत्वाय।
अर्धेन -- षस्य
अर्धेन पञ्चचार्धेनन कारयेदित्येव। नाकसदश्वूडोपधानमन्त्रविशेषाः। तैरुपधेयाः। पञ्चपढ्चेष्टका जानुपञ्व्रमस्योर्धेन कार्याः उत्तरा `नाकसद्भय उपदधाति'। इत्येकस्मिन् प्रस्तारे तासामुत्तराधरभावदर्शनात्। इष्टकाभिरकेव जानुदघ्नादिसाम्पादनात्, पुरीषोपधानीमष्टका समीकरणार्थे चितेर्वृद्धयर्थं च।
यत्पच्य+षस्य
	करणपरिक्लृप्तानां इष्टकानां पाकवशात् प्रतिह्रासः -- क्षय उपजायते। तत्पु-रीषेण पूरयेत्, अनेन्ष्टका न दुष्यन्ति अवर्जनीयत्वात्, तस्य `मित्रैतां पचेति' लिंगात्, वातातपाभ्यामपि शोषणं पाक एव। अत एव पाकवशाद्धीनमिष्टकायामविस्तारोभयमुपधानकाले पुरीषेण पूरयेत्। कुतः? अनियतपरिमाणत्वात् पुरीषस्य। न ह्येतावत् पुरीषं प्रक्षेपणीयमिति नियमः। तस्मात्पाकवशाद्धीनस्य पुरीषेण पूरणमेव। जलार्द्रा मृत् पुरीषं। तेनेष्टकानां ह्रासं पूरयेत्।
सुन्दरराजीया व्याख्या
ऊर्ध्व+कारयेत्
	`त्रिंशदङ्गुलं जानुः, इत्याग्निवेश्यः। तस्य पञ्चमं षडङ्गुलम्, `षडङ्गुलो-त्सेधा, इत्येव कात्यायनः।
अर्धेन+च
त्रयङ्गुलेन।
यत्पच्य+षस्य
शुष्यमाणानां सर्वेषामेतदुपल्क्षणम्। `यच्छोषपाकाभ्यां प्रतिह्रसेत' इत्येव बोधायनः।।
नवमः खण्डः
 ------
कपर्दिक्षाष्यम्
उपधानेऽध्यर्धा दश पुरस्तात्प्रतीचीरात्मन्युपदधाति। दश पश्वात्प्राचीः।।
	आत्मनि पुरस्ताद्भागे षट््त्रिंशदङ्गुलायामेन कारिताद्यार्धाः प्रतीचीः प्रत्यगायताः दशोपदधाति। आत्प्रन्येव पश्वाद्भागे ता एवेष्टकाः तत्सह्खयाकाः प्राचीः -- प्रागायताः।
पञ्चपञ्च पक्षाग्रयोः। पक्षाप्यययोश्व विशयाः तासामर्धेष्टकामात्राणि पक्षयोर्भव-  न्ति।।
	पञ्चपञ्च पक्षाग्रयोर्दक्षिणायताः उदगायताश्व। विशयाश्व पञ्च चोदगायताः    दक्षिणायताश्व। इष्टकाशब्देन पञ्चभागीया एव गृह्यान्ते नाध्यर्दा `विपरीता अप्यया' इति लिङ्गात्।
पञ्चपञ्च पुच्छपार्श्वयोर्धक्षिणाः। उदीचीश्व।।
	पञ्चपञ्चध्यर्धा दक्षिणायता उदगायताश्व यथा समीपे प्रदेशमात्रमवशिष्यते तथोपधेयाः।
करविन्दीया व्याख्या
उप+चीः
	उपधानकालो द्वतीयकरणोत्पन्ना इष्टकाः आत्मनि पूर्वान्ते दशोपदध्यात्। प्रतीचीः प्रत्यगायाताः उदीचीरिति। ता एव एश पश्वात् प्राचीः आत्मनि पश्विमान्ते प्रागा-याताः ता एव।
पञ्च+याः
	ता एव प्राच्यौ रीत्यौ। पक्षाप्यययोश्व विशयाः। पक्षाप्ययः -- पक्षमूलं वि-विधमात्मनि पक्षे च शेरत इति विशयाः।
	तासां कियदात्मनि कियत्पक्ष इत्याह ---
तासां+न्ति
तासां विशयानामर्धेष्टकामात्राणि पक्षयोर्मवन्ति। आत्मानमरत्निना प्रदेशेन पक्षमि- त्यर्थः। प्राच्यौ रीत्यौ।।
पञ्च+चीश्व
	पुच्छपार्श्वयोः पञ्चपञ्च उत्तरा दक्षिणामुखाः दक्षिणा उत्तरामुखाः        प्राच्यौ रीत्यौ! उत्तरसूत्रे भेदामावाय पुच्छाग्रप्रादेशस्यापृथग्ग्रीतिता प्रतिपादयिष्यते। अत एता अग्रप्रभृत्युपधेयाः।।
सुन्दरराजीया व्याख्या
प्रतीचीः प्रत्यगायताः। उदीचोरिति आत्मन्येव
एता उदगायताः, अन्यथा पञ्चानामसंभवात्।
पक्षे आत्मनि च शेरत इति विशयाः।
अरत्निमात्रा ह्यात्मनि।
प्रादेशं पुरस्तादवशिष्य।
कपर्दिभाष्यम्
पुच्छे प्रादेशमुपधाय सर्वमग्निं पञ्चमभागीयाभिः प्रच्छादयेत्। पञ्चदशभागीयाभिः    सङ्खयां पूरयेत्।।
	पुच्छे प्रादेशमुपधाय आत्मसमीपे यदवशिष्टं तत्प्रादेशमत्रार्धेष्टकाद्वयं मध्ये अभितः प्रादेशाः षट्। षट््सु वितस्त्या च विर्धनमुक्तं कथं प्रादेशमात्रमुपधा-येति? उच्यते -- यद्यपि वितस्त्या वर्धनमुक्तं, तथापि करणान्तरस्य विधानात् प्रादेशक्षेत्रमेवेष्टकाभिश्वेतव्यमिति यदङ्गुलिमात्रं परिगृहीतं तत्पुरषिणे पूरयितव्यम्। अमुमेवार्तं प्रदर्शयितुं प्रादेशमुपधायेत्युक्तम्। सर्वमग्निमिति -- पञ्चाशदध्य-  र्धः सूत्रोक्ताः पूच्छेऽर्धेष्टकाद्वयं प्रच्छादयेत्। दशेत्तरं शतं पञ्चमभागीय-  श्शेरते। पूर्वाभिस्सहाष्टषष्टयधिकं शतम्। पञ्चदशेति -- एकस्मिन्पञ्चमभागीयाक्षे-  त्रे नव पञ्चदशभागीयाश्शेरते। चतस्रः पञ्चमबागीया नवधा विभज्य यत्र व्कापि पञ्चदशभागीयाः क्षेप्तव्याः तत्रापि मन्त्रेपधानसौकर्यार्थं प्रादेश उच्यते। आत्मनि द्वितीयरीत्यां मध्ये द्वयमपहायाष्टादश। अष्टम्यां च रीत्यां 
अष्टादश। एवं द्विशतः प्रस्तारः ।।
करविन्दीया व्याख्या
पुच्छे+दयेत्
पुच्छे यत्पुरुषाधिकं प्रादेशक्षेत्रं तदुपधाय सर्वमग्निं पञ्चमभागीयाभिः प्रच्छाद-येत्। अयमाशयः -- आत्मपत् पुच्छे च पुरस्तात्प्रभृति पञ्चमबागीयाभिः प्रच्छाद्यमानेऽग्रे प्रादेशमविशिष्यते। अस्मिन् योगाभिरिष्टकाभिरुपहिते पुच्छे च बहवो भेदा भवन्तीति मत्वा आचार्यः तत्परिहारायाग्रमारभ्य पुच्छे प्रादेशोपधानपूर्वकं प्रच्छादयेदिति। यद्वा -- प्रादेशं पुच्छे उपधाय --- पुच्छे संयोज्य यथा प्रादेशं पुच्छात् पृथ-ग्ग्रीति न भवति तथा कृत्वेत्यर्थः। यद्वा प्रादेशं पुच्छ उपधाय पुच्छे निधाय -स्थापयित्वा, `तासां षट्टप्रधा उपधायोति' वत्। यद्वाऽग्रगतं प्रादेशं पुच्छमूले निद-  ध्यात्। भेदं विपर्यस्ये तरत उपदध्यादिति। तदयमर्थः -- यावता वचनव्यक्तिः सर्वथा भेदाभावाय पुच्छाग्रं पुच्छात् पृथग्रीतिं न कुर्यात् इति तात्पर्यार्थ इति। सर्वेषु पक्षेषु अतिरिक्तं प्रादेशं पुच्छपूलेऽनुपहितमवशिष्यते। तदभितः प्रादेशाभिरर्धेष्टकाभिरुपदधयात्। किञ्च उपरितनप्रस्तारे `यथा प्रथमे प्रस्तारे पक्षौ तथा पुच्छमिति' वचनात् पुच्छमूलेऽतिदेशप्राप्तानामध्यर्धानां वैपरीत्यं वक्ष्यति --- `विपरीता    अप्यया' इति। तच्चैवमुपधाने समञ्जजसं स्यात्। इतरथा विरुद्धार्थमनर्तं च स्यात्।   तस्मात्






	पुच्छे प्रादेशमुपधायेत्यस्य भागस्यायमेवार्थो ग्राह्यः। ननु कथं सर्वस्या-ग्नेः पञ्चदशभागीयाभिः प्रच्छादनम्? उच्यते -- अत्रोपहितानामिष्टकानामबाधेन सर्व-  स्मिन्नग्नौ पञ्चमभागीयाभिः प्रच्छाद्यामाने तदेकदेशे तासामसम्भवे सत्याख्यातानाम- र्थं ब्रुवतां शक्तिः सहकारिणी नहि वचनशतेनाप्यशङ्कनीयार्थश्शक्यो विधातुमिति चतुर-श्राभिः प्रच्छादयितुमशक्यत्वात् प्रथमप्रतीतसर्वशब्दानुरोधेन जघन्यः पञ्चमभागीयाश-ब्दो बाहुल्याभिप्रायो वर्णनीयः। तेन तत्तत्सहकारिणीभिरत्रत्याभिः सम्भवन्तीभिरपि  प्रच्छादनं कार्यमित्येवमर्थं प्रादेशानामत्र प्राप्तिः। एष न्यायस्तत्राङ्गीकरणीयः। तत्रत्याभिरनुरक्ताभिरपि प्रच्छादने किं वाऽर्धेष्टकाः करणेनोत्पन्नाः न कुत्रचिद्विनियुक्ताः। तासामुपदेशबलादेव अत्र सङ्खयापूरणे प्रच्छादने च यथायोगं विनियोगः  कार्यः। किञ्च - यच्चतुरश्रं त्रयश्रि वा सम्पद्येतार्धेष्टकाभिः पादेष्टकाभिर्वा  प्रच्छादयेदिति परिभाषां वक्ष्यति। तथा वात्र समुपधानं स्यात्। अत्रात्मनि         सन्ध्यन्तराळे चत्वारिंशत् पञ्चमभागीयास्तासां पुरस्ताद्दश पश्वाच्च दश।           पक्षयोर्विंशतिः पुच्छे दश। ता एता दशोत्तरशतं पञ्चमभागीयाः, पञ्चाशदर्धाश्वतस्रोऽर्धाः द्वौ प्रादेशाविति षट्षष्ठिः शतं चेष्टकाः। `साहस्रं चिन्वीत प्रथमं चिन्वान' इत्यादिभिर्वाक्यैः प्रत्यग्नीष्टकानां साहस्रादयस्सङ्खया विधास्यन्ते। ताश्व प्र-तिचिति प्रतिप्रस्तारं च भिद्यान्त इति च तत्रैव प्रतिपादयिष्यते। सा सहस्रसङ्खया कथमत्र सम्पाद्येत्याह।।
पञ्च+रयेत्
	पञ्चदशभागीयाभिरष्टाङ्गुलाभिस्सङ्खया पूरयेत्। का सङ्खयात्र पूर्यते? किं समुदायगता? उत प्रस्तारगता अविशेषात्? न समुदायगता आनन्तर्यात्, प्रतिप्रस्तारं शत- द्वयनियमाच्च, प्रस्तारगतैव सङ्खया तत्र पूर्यते, अस्य वचनस्य सामर्थ्यादवसीयते    सङ्खयापूरणं उपधानाय प्रच्छादिकासु कासांचिदुद्धरणं प्रचालनं वा यथायोगं न्याय्यमि-ति। अत्र प्रस्तारशतद्वयसम्पत्तये चतुस्त्रिंशत्सङ्खयासम्पाद्या। सा च प्रच्छादिता-सु काश्विदुद्धृत्य योग्नेष्टकोपधानेन भवति। तत्रैकस्मिन् पञ्चमभागीयाक्षेत्रे नव पञ्चदशभागीयाश्शेरत इति। तत्रतत्रोपधाने देशानियमे तदुद्धरणेन तासामुपधाने कार्ये   मन्त्रोपधानसौकर्याय उद्धरणोपधानदेशनियम उच्यते। तत्रास्मनि प्राच्यो दश रीतयः,    तत्र मध्यमरीत्योः द्वितीये उद्धृत्य तत्र अष्टादश पञ्चदशभागीया आवपेत्। 
तयोरेव    रीत्योरुपान्ते उद्धृत्याष्टादश आवपेत्। पुच्छे चतस्नः प्राच्यो रीत्यः, तत्र मध्यमयोरन्त उद्धृत्य चतस्रोऽर्धेष्टका उदीचीरुपदध्यात्। एवं द्विशतः प्रस्तारः पूर्यते। अत्रैके पुच्छाग्रे दश प्रादेशानुपधाय पञ्चमभागीयाभिः प्रच्छादयन्ति, तेषां च विपरीतवचनानर्थक्यप्रसङ्गो मैदप्रसङ्गश्व भवतीति तथा नोपधेयाः। किञ्च -- यदि पुच्छा-  ग्रे प्रादेशानामुपधानमपीष्टमभविष्यत्तर्हि पादेष्टकास्वतुर्मागीयानां पक्षाग्रयोः पञ्चदश पुच्छाग्र इति च स्पष्टतरं पुच्छाग्र इत्येवावक्ष्यत्। न चैवमुक्तं। तस्मादुक्तविध एवोपधानक्रम इति स्थितम्।।
सुन्दरराजीया व्याख्या
	पुच्छादवशिष्टं प्रादेशक्षेत्रं यामिरिष्टकाभिर्मेदपरिहारेणोपधातुं शक्यते ताभिरुपदध्यात्। तत्र पार्श्वयोर्द्वे प्रादेशमात्रयौ मध्ये चतस्रोऽर्धेष्टका उदगायताः। एतदेव प्रादेशकरणस्य प्रयोजनम्। अतः प्रादेशाभावेन कियते। शिष्टाग्नौ पञ्चमभागीयाभिः प्रच्छादिते षट््षष्टिशतमिष्टका भवन्ति। अरत्निप्रादेशरहिते पञ्चाशच्छतं इ-ष्टका भवन्ति। तत्र आत्मन्युदीच्ये नव रीतयः। तत्र आत्मनि मध्यमायां मध्यमाश्वतस्र उद्धृत्य चतुःपञ्चाशन्निधेयाः। उभयत्रापि पुच्छाग्रे द्वे पञ्चम्यावुद्धृत्य चतस्रोऽर्धेष्टका उपधेया उदगायताः। एवं द्विशतः प्रस्तारः।।
कपर्दिबाष्टम्
अपरस्मिन्प्रस्तारेऽध्यर्धा दश दक्षिणत उदीचीरात्मन्युपदधाति। दशोत्तरतो दक्षिणाः।।
	आत्मनि दक्षिणत उतीचीरुदगायताः दशाध्यर्धाः उपदधाति आत्मन्येवोत्तरतः दशध्यर्धाः दक्षिणायताः।
यथा प्रथमे प्रस्तारे पक्षौ तथा पुच्छम्। यथा पुच्छं तथा पक्षौ विपरीता अप्यये।
	पुच्छाग्रे पश्वादध्यर्धाः प्रागायताः। दक्षिणे पक्षे पश्वात् प़ञ्च प्रागायताः पुरस्ताच्च् पञ्च। षट्प्रत्यगायताः। उत्तरपक्षे चैवं प्रागायताः प्रत्यगायता- श्व। पुच्छाप्ययेऽध्यर्धाः पञ्च प्रागायताः प्रत्यगायताश्व। पुच्छाप्ययेऽध्यर्थाः पञ्च प्रागायताः। तासामर्धेष्टकामात्रा आत्मनि भवन्ति। एवं विपरीता अप्यये। तासां पुरस्तात्पञ्चार्धेष्टका उदीच्यः।
सर्वमग्निं पञ्चमभागीयाभिः प्रच्छादयेत्। पञ्चदशभागीयाबिस्सङ्खयां पूरयेत्।।
गतमेतत्। पूर्ववद्द्विशतः प्रस्तारः।
करविन्दीया व्याख्या
अपर+णाः
द्वितीये प्रस्तारेऽध्यर्धा आत्मनो दक्षिणे भागे दशोपदध्यादुत्तरे दश।।
यथाप्र+क्षौ
प्रथमप्रस्तारे यथा पक्षावुपहितौ तथा पुच्छे। यथआ पुच्छमुपहितं तथा पक्षयोः। एतदु- क्तं भवति -- पुच्छाग्रे पुच्छाग्रसन्धौ पञ्च पञ्चाध्यर्धा उपधेयाः। पक्षयोस्तु पा-र्श्वयोः अध्यर्धा उपधेयाः, तत्र विशेषमाह ---
विपरीता+अप्यये
पुच्छाप्यये पक्षाप्ययवदतिदेशप्राप्तानामध्यर्धानां आत्मनि अरत्नि मात्रत्वं पुच्छेऽर्धेष्टकामात्रत्वं च प्राप्तोतीत्यत आह। अत्र विपरीता भवेयुरर्धेष्टका          मात्राण्यात्मनि भवेयुररद्ननिमात्राणि पुच्छ इत्यर्थः। अस्य च भेदाभावः प्रयोजनमिति पूर्वस्मिन्नेव प्रस्तार उक्तं।
सर्वम+येत्
अत्र पुरस्तात् प्रभृत्यात्मनि प्रच्छाद्यमाने पुच्छाप्ययविशयानां पुरतः पुरुषमा-  त्रे प्रादेशोऽवशिष्यते। तत्र पञ्चमभागीयानामसम्भवात् भेदाभावाय पञ्चार्धेष्टका   उदीच्य उपधेयाः, तासामुपधाने हेतुरुक्तः। अत्रात्मन्यध्यर्धानां मध्ये पञ्चषष्टिः पञ्चम
करविन्दीया व्याख्या
भागीयाः पञ्च चार्धाः, पक्षयोर्द्वादश द्वादश पञ्चमभागीयाः, पुच्छे पञ्चदश ता एताः चतुरुत्तरशतं पञ्चमबागीयाः, पञ्चचार्धाः, चतुःपञ्चाघदध्यर्धाः। ता एताः त्रिषष्टि- श्शतं च, अत्र सप्तत्रिंशत्सङ्खया सम्पाद्या।।
पञ्च+येत्
अत्र पक्षयोरात्मनि पुच्छे चतस्रः पञ्चमभागीया उद्धृत्य ष्ट््त्रिंशतं पञ्चदशभागीया उपदध्यात्। अत्मनि पूर्वस्यां 
रीत्यां मध्ये पञ्चोद्धत्य दशार्धेष्टका उदीचीरुपद- ध्यादेवं द्विशतः प्रस्तारः।।
सुन्दरराजीया व्याख्या
अपरस्मिन्+तथापुच्छम्
	अत्राप्यययोः पञ्चपञ्चाध्यर्धाः। पार्श्वेषु पञ्चपञ्चाध्यर्धाः, अरत्ननिवृ-द्धौ षट्षडिति द्रष्टव्यम्। पुच्छाप्यये या उपधईयन्ते तासामर्धेष्टकामात्राण्यात्म-नि भवन्ति। पुच्छेऽरत्निमात्राणि। एतच्च प्रादेशवृद्धौ। इतरथा अर्धेष्टकामात्रा-  ण्येव पुच्छे।
सर्वमग्निं+पूरयेत्
	पूर्ववदात्मनि मध्ये चतस्रष्षड्वोद्धृत्य एकैकस्य स्थाने नवनवाष्टाङ्गुलाः। सारत्निप्रादेशपक्षे पुच्छाप्ययस्थाभ्यः प्राक्पञ्चार्धेष्टका उदगायता उपधेयाः।    आत्मनि पूर्वरीत्यां मध्यमाः पञ्चो द्धृत्य दशार्धेष्टका उदगायता उपदध्यात्। एवं  द्विशतः। अरत्निप्रादशाभावे तु चतु पञ्चाशता पञ्चतशभागीयाभिः द्वयूनं द्विशतं भवति। पुच्छपार्श्वयोरेवैकैकां पञ्चमीमपोह्य चतस्रोऽर्धेष्टकाः प्रागायताः। एवं द्विशतः।
कपर्दिभाष्यम्
व्यत्यासं चिनुयाद्यावतः प्रस्तारांश्विकीर्षेत्।
गतमेतत्।
पञ्च चितयो क्षवन्ति। पञ्चभिः पुरीषैरभ्यूहतीति पुरीषान्ता चितिः अर्थान्तरत्वात्पुरीषस्य।।
इष्टकासन्धानार्थं पुरीषम्। तस्मात्तदन्ता चितिः। तदर्थत्वात्तद्घरेण गृह्यते।
जानुदध्नीं साहस्रं चिन्वीत प्रथमं चिन्वानः।।
यः प्रथमं चिनोति स जानुदघ्नीं चिनुयात् सहस्रसङ्ख्यायुतं च। महाग्निमेवाधिकृत्य विधानान्न शालामुखीयधिष्णीयानां सहस्रसङ्ख्यायामन्तर्भावः। नापि जानुदघ्नीता।।
नाभिदघ्नीं द्विषाहस्रं द्वितीयमास्यदघ्रीं त्रिषाहस्रं तृतीयमुत्तरमुत्तरं ज्याया-म्सं।।
नाभिप्रमाणमुत्सेधतः द्विषाह्स्रं द्वितीयं चिन्वानः। आस्यप्रमाणं तृतीयं चिन्वानः। त्रिषाहस्रं तृतीयमुत्तरमुत्तरं ज्यायाम्सं।।
नाभिप्रमाणमुत्सेधतः द्विषाह्स्रं द्वलितीयं चिन्वानः। आस्यप्रमाणं तृतीयं चिन्वानः। त्रिषाहस्रं च ग्रीवदघ्नमित्यस्मदीया श्रुतिः।
महान्तं बृहन्तमपरिमितं स्वर्गकामश्विन्वीतेति विज्ञायते।
 उत्तरमुत्तरमाहारमाहरेत्। ज्यायान् विधाभ्यासेन। महानुत्सेधतः। बृहत्परिमाणतः। अप-रिमितं सहस्रादिभ्यः। `स्वर्गकाम' इति वचनादाग्निकल्पे `वाजिसनेयिकमिति' पचनाच्च विकल्पः। 
करविमन्दीया व्याख्या
 व्यत्या+र्षेत्
गतं।
ननु व्यत्यासे नाम यस्मिन् प्रस्तारे यत्र यादृशानामुपधानं कृतं तदनन्तरे प्रस्तारे तत्रान्याटृशानामुपधानं तादृशानामेवान्यतो दीर्घाणाम्। नच भेदाभावः प्रयोजनम्; स  चेहाचार्यप्रवृच्यैव सिद्धः, तत्किमर्थमिदमुच्यते व्यत्यासं चिनुयादिति? उच्यते -- अन्यप्रस्तारद्वये सूत्रकारस्य व्यत्यासोपधानविधेरुपर्युपरि प्रस्तारेष्वनियमाशङ्का मन्दधियां न भवेदिति व्यत्यासवचनम्। किञ्च मन्त्रोपधानोत्तरमपि प्रामादिक भेददर्श-ने तत्परिजिहीर्षया लोकवदुपहितानामेव प्रचालनादिप्राप्तौ ``स इन्द्र इष्टकामावृहत्।ते वा कीर्यन्तेति'' दोषदर्शनादयालनाय शुल्बोपधानसमय एव शुल्बकुशलैर्नियतदेशानामभा-धेन भेदाभागवः परिहरणीय इत्येवमर्थं व्यत्यासवचनम्।
पञ्च+षस्य
जलाद्रा पृत् -- पुरीषम्। अभ्यूहनमुपलेपः। उपधायापेधाय तां तां चितिं जलार्द्रया मृदोपलिम्पेत्। द्वाभ्यां वाक्याभ्यामेका चितिः पुरीषोपधानपर्यन्ता ज्ञेया। न केवले- त्यर्थः। अर्थान्तरत्वात् पुरीषस्य, अर्थः -- प्रयोजनं। अन्तरा -- भेदः। प्रयोजना- न्यत्वादित्यर्थः। चितीनामन्यत्प्रयोजनं पुरीषाणां चान्यत्। चितीनां प्रयोजनभूतात् 
जानुदघ्नवदुत्सेधकरणादन्यत् प्रयोजनं पुरीषस्य। तच्चेष्टकानां शोषपाकागलह्रासपूरणं परस्परसं श्लेषश्व। अत एव चानियतपरिमाणं पुरीषम्। नच एतावद्भिः पुरीषैर्ह्रासपरिहा-रः परस्परसंश्लेषश्व भवतीति प्रमाणमस्ति। तस्मादनियतप्रमाणं पुरीषम्। अत उक्तं पुरीषान्ता चितिरिति। तथाच श्रूयते -- `पुरीषेणाभ्यूहति। तस्मान्मांसेनास्थि च्छन्नमिति'। अयमर्थः -- यथा शरीरावयवभूतान्यस्थीनि मांसैश्छन्नान्येव शरीरकार्ये प्रभवन्ति। एवमवयवभूतेष्टकाः सर्वतः पुरीषैश्छन्ना एवाग्निकार्ये प्रभवन्ति। तस्मादभ्यूहनपर्य-न्ता चितिः। किञ्चयदि पुरीषोपदानं स्वार्थं तदा जानुदघ्नाद्यतिरिक्तप्रमाणताग्नेः  स्यात्। अतः उक्तमेव प्रयोजनम्। अनेन `दश सम्पद्यन्ते द्वादश सम्पद्यन्त' इति चार्थवाददर्शनेन चितिपुरीषयोर्मिन्नार्थताशङ्का माभूदिति एकार्थता प्रतिपदिता।
जानु+यते
अत्र `जानुदघ्नं चिन्वीत प्रथमं चिन्वान' इत्याद्या उत्सेधविधायिका स्तिस्रश्श्रुत-यः। तथा `सहस्रं चिन्वीते' त्याद्या अग्नेरिष्टकासङ्ख्याविधायिकास्तिस्रश्श्रुतयः। जानुदघ्नं जानुप्रमाणं, नाभिदघ्नं नाभिप्रमाणं आस्यदघ्नमास्यप्रमाणम्। साहस्रं सह- स्रसङ्ख्या परिमितं। द्विषाहस्रं द्वाभ्यां सहस्राभ्यां परिमितम्। त्रिषशाहस्रं    त्रिभिस्सहस्रैः परिमितम्। उत्सेधविधयः तत्सम्पादनापेक्षाः। सङ्ख्याविधयः तदाश्रया-पेक्षाः। तेषां यथाक्रमं नष्टाश्वदग्धरथवत् परस्परापेक्षया मेळनेन पठिताः। ज्यायांसमुत्कृष्टैर्मर्दनादिकल्पैः उत्कृष्टैश्व संसर्जनीयैः; महान्तमुत्सेधतः; बृहन्तं प-रिमाणतः; अपरिमितं सङ्ख्यात उक्तं। सङ्खयादिकमपरिमितं परिमितात् परिमाणात् भूयः प्रमाणे साहस्रं शास्त्रं प्रमाणमिति कात्यायनः। स्वर्गकामस्य तु विशेषतः। अकामस्य तु नित्य एव। स्वर्गकामस्ये त्युक्तेः अग्निकल्पे `वाजसनेयिकमिति' वचनाच्च द्विषाहस्रादीनां विकल्पः। ग्रीवदघ्नमिति तैत्तिरीयके श्रूयते। उभयमप्येकार्थमेव। इष्टकोत्सेधकरणान्तराविधानात्।`समानं हिशिरोग्रीवमिति' ब्राह्नणदर्शनाच्च।(किञ्च ग्रीवास्ययोः पर्यायत्वदर्शनाच्च)। किञ्च ग्रीवास्ययोः पर्याय्त्वं लोके च दृश्यते -- दशास्यो दश-ग्रीव इति। तस्माच्छुत्योरेकार्थता।
सुन्दरराजीया व्याख्या
व्यत्यासं+पुरीषस्य
	इष्टकास्स्थण्डिलार्थाः, तत्सन्धानार्थं पुरीषं। अतो भिन्नप्रयोजनत्वात्स- ख्यान्तरं नावगाहते।
जानुदघ्नीं+ज्यायांसं
साहस्रं सहस्रपरिमाणम्। द्विषाहस्रं त्रिषाहस्रमिति `पूर्वपदादिति' षत्वम्। उत्तरमुत्तरं चतुर्थप्रभृति।
अत्र ब्राह्नणं प्रमाणत्वेनाह --
महान्तं+विज्ञायते
महान्तं विधाभ्यासेन। अपरिमितं बृहन्तं ऊर्वप्रमाणेन। अत्र बोधायनः -- ऊर्ध्वप्रमा-णाभ्यासं जानोः पञ्चमस्य चतुर्विंशेनैके समामनन्ति।
कपर्दिभाष्यम्
द्विषाहस्रे द्विप्रस्ताराश्वितयो भवन्ति। त्रिषाहस्र त्रिप्रस्ताराश्वतुर्थप्रभृतिष्वाहारेषु नित्यमिष्टकापरिमाणम्।।
विज्ञायते च `न ज्यायांसं चित्वा कनीयांसं चिन्वीतेति'।।
निगदव्याख्यातमेतत्। चतुर्थोति -- इष्टकापरिमाणमिह त्रिषाहस्रमित्युच्यते। त्रिषाह-स्रमेव नियतं। नोच्येत अनीकवदावृत्तिस्स्यात्। अन्यस्याविधानात्। अमुमेवार्थं दर्श-चितुं श्रुतिं दर्शयति -- विज्ञायत इति। ज्यायांसं -- द्विषाहस्रं त्रिषाहस्रं वा  चित्वा कनीयांसं -- साहस्रं न चिनुयादिति प्रतिषेधः। तथाऽर्धाष्टममर्धनवमं वा चि- त्वा एकविधाप्तार्घविधपर्यन्ता न चेतव्याः।
इत्यापस्तम्बसूत्र विवरणे कपर्दिस्वामिभाष्ये 
शुल्बाख्यप्रश्ने तृतीयः पटलः.
 -----------------
करविन्दीया व्याख्या
उत्सेधाधिक्यं च प्रस्तारानेकत्वे न भवतीत्याह ---
द्विषा+स्ताराः
द्विषाहस्रेऽग्नौ द्विप्रस्ताराः तूष्णीं पुरीषाभ्यूहनम्।` तासु पुरीषमभ्यूहतीति 'गप्ळनाक्ष अन्ये च चितिधर्माः।
चतु+माणम्
आहरेषु --- प्रयोगेषु। चतुर्थपब्रभृतिषु प्रयोगेष्वनन्तरोक्तं त्रिषाहस्रं नित्यं; न न्यूनादिकमित्यर्थः। नन्वनन्तरार्थादेव त्रिषाहस्रं चतुर्थप्रभृतिषु नित्यं भवि- ष्यति किमर्थमिदमुच्यते? उच्यतेयदीतं नोच्यते, तर्हि अनीकवदावृत्तिः प्रसज्येत।    यद्वा द्वितीयतृतीयनिमित्ता विवृद्धिरिति चतुर्थादिषु साहस्रमेव वा प्रसज्येत्। अत इदमुच्यते -- `नित्यमिष्टकापरिमाणमिति'। अमुमेवार्थं श्रुत्या प्रथयति --
विज्ञा+ते
	ज्यायांसमधिकप्रमाणं कनियांसमल्पप्रमाणम्। द्विषाहस्रं त्रिषाहस्रं वा     कृत्वा न साहस्रं चिन्वीत। तत्र्रिषाहस्रमेव चिन्वीत।। तत्र श्लोकाः --
	यदत्र पुच्छे प्रादेशमुपधायेति सूत्रितम्।
	तदभेदाय पुच्छाग्रे पृथग्ग्रीतिनिषेधकम् ।।
	अग्रस्य रीतिभेदे स्युर्बह्वयः पुच्छे भिदा यतः।
	अतः पुच्छादनारम्भः पुच्छाग्रप्रभृतिर्भवेत् ।।
	तथोपधाने तन्मूले यत्क्षेत्रमतिरिच्यते।
	चतुर्भिरर्धैः प्रादेशसहितैश्छादयेत्ततः ।।
	अप्यये विपरीतोक्तिरेवमर्थवती भवेत्।
	प्रादेशमात्रा नाग्रे स्युस्तथा बहुभिदा यतः ।।
	छादने विनियुक्तानां सामर्थ्यें नास्ति यत्र तु।
	तत्रान्याभिस्समर्थाबिस्तत्रत्याबिश्छदिर्भवेत् ।।
	प्रच्छादयेति वचनं सर्वाग्निविषयं यतः।
	अतः पञ्चमभागीया पाणिबाहुळ्यहेतुका ।।
	व्यत्यासेनोपधानस्य व्यत्यासवचनस्य च।
	पुनःक्रिया तत्र तत्र भेदाभावैकहेतुका ।।
	व्यत्यासे लोकतस्सिद्धे तत्रासौ यतते यतः।
	तेनेष्टका मा6भेदोऽप्यमृष्य इति गम्यते ।।
	सङ्खयामात्रमनूद्येह पूरणं विदधाति यत्।
	तेन मन्यामहे साम्यं सर्वप्रस्तारगोचरम् ।।
	न्यूने तु पूरयेदुक्तैः साम्यस्यायतनीस्थतेः।
	अतिरेके क्रमाभावात् प्रस्तारास्सर्वतस्समाः ।।
इति करविन्दस्वामिकृतायां शुल्बदीपिकायां तृतीयः पटलः
सुन्दरराजीया व्याख्या
द्विषाहस्रे+त्रिप्रस्ताराः
प्रतिप्रस्तारं संधानार्तं पुरीषं भवति। चित्यन्ते मन्त्रतः।
चतुर्थप्रभृति+परिमाणम्
नित्यमुत्तरं त्रिषाहस्रमेव --
विज्ञायते+चिन्वीतेति
सरेवत्राग्निषु दक्षिणोत्तरे पार्श्वे सदृशे एवोपधेये। तथा पाश्वात्यपौरस्त्ये। यदेवमाह -- `अद्यर्धा दश पुरस्ताद्दश पश्वात् अष्टावष्टौ पादेष्टकाः पक्षाग्रयोस्वतस्रश्वलतस्रः पक्षाग्रीयाः, इत्यादि। तदाह बोधायनः -- `पशुधर्मा ह वा 
अग्निर्यथा वै   पशोर्दक्षिणेषमस्थ्नं यद्दक्षिणं तदुत्तरेषामुत्तरम्, इत्यादि। एतच्च सति संभवे;   यदाह -- `द्वितीयचतुर्थयोस्वान्यतरतः प्रतिसंहितामेकैकां त्रिंशत्षष्टयः, एकं पञ्च-मीम्' इति च। द्विशता एव सर्वे प्रस्ताराः. प्रतिप्रस्तारं संख्यापूरणवचनात् रथच-  क्रे द्विशतयोरेव प्रस्तारयोर्वचनात् एष द्विशतः प्रस्तार इति श्येनचिति वचनाच्च। अतश्वोडा नाकसदश्वैकीकृत्य संख्येयाः। बोधायनस्त्वाह -- `पञ्चम्यां वा चितौ संख्यापूर्तिर्द्विशताः प्रस्ताराः। पञ्चचोडाभिर्नाकसदस्समानसंख्याः प्रतीयात्' इति।।
दशमः खण्डः
इति सुन्दरराजीये आपस्तम्बशुल्बसूत्रव्याख्याने
 शुल्बप्रदीपे तृतीयः पटलः
  --------------