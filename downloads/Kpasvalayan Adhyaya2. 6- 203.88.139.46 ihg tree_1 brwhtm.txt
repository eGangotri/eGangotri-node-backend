 (षष्ठं खण्डम्‌)

१.रथमारोक्ष्यन्नाना पाणिभ्यां चक्रे अभिमृशेत्‌। अहं ते पूर्वं पादावालभेद्बृहद्रथंतरे ते चक्रे।।

इतिकारौऽध्याहार्य। त्रयाणां वर्णानामिदं समानं भवति। रथो नाम बहुयुगो मण्डलाकृति। यदा रथमारोहति गमनार्थं तत पूर्वपक्षे चक्रे पाणिभ्यां नाना अभिमृशेन्मन्त्रेण। नानाग्रहणं युगपदेव दक्षिणेन दक्षिणं सव्येन सव्यमभिमृशेन्न पर्यायेणेत्येवमर्थम्‌। दूरदेशगमने त्वाद्य एवाऽऽरोहणेऽयं विधिर्नत्वर्थप्राप्तेष्वारोहणेषु।।२.६.१।।

२. वामदेव्यमक्ष इत्यक्षाधिष्ठाने।।

अभिमृशेदिति वर्तते। पाणिभ्यां युगपच्चक्रनाभी अभिमृसेन्मन्त्रेण।।२.६.२।।

३.दक्षिणपूर्वाभ्यामारोहेत्‌। वायोष्ट्वा वीर्येणाऽऽरोहामीन्द्रास्यौजसाऽऽदिपत्येन इति।।

दक्षिण पाद पूर्वो यतोस्तो तथोक्तौ। एवंभूताभ्यामारोहेन्मन्त्रेण।।२.६.३।।

४.रश्मीन्समृशेदरश्मिकान्वा दण्डेन। ब्रह्मणो वस्तेजसा संगृह्णामि सत्येन व संगृह्णामि इति।।

रश्मय प्रग्रहस्तान्स्पृशेत्‌। अथ यद्यश्वा अरश्मिका स्युस्तानेव दण्डेन स्पृशेत्‌। मन्त्रस्तूभयत्र समान एव। बहुवचनाद्बहुयुगो रथोऽत्राभिप्रेत इति गम्यते।।२.६.४।।

५.अभिप्रवर्तमानेषु जपेत्‌। सहस्रसनिं वाजमभिवर्तस्व रथदेव प्रवह वनस्पते वीडवङ्‌गो हि भूया इति।।

चशब्दोऽध्याहार्य। सारथिना नोदिता अश्वा यदेष्टां दिशमभिगच्छन्ति तदा ’सहस्रसनिं’ ’वनस्पते’ इत्यृचं जपेत्‌। एतावद्रथारोहणम्‌।।२.६.५।।

६.एतयाऽन्यायन्यपि वानस्पत्यानि।.

अभिमृषेदिति शेष। अन्यान्यपि शकटप्रभृतीनि वानस्पत्यान्यरोक्ष्यन्नेतया तान्यभिमृशेत्‌। एतयेत्यस्मिन्नसत्यन्यान्यपीत्यद्युत्तरसूत्रस्यैव शेष स्यात्‌। तस्माद्योगविभागार्थमेतयेति वचनं।।२.६.६।।

७.स्थिरौ गावौ भवतां वीळु रक्ष इति रताङ्‌गमभिमृशेत्‌।।

यद्यदङ्‌गमस्यामृचि दृष्टं तत्तदभिमृशेत्‌। गावौ। अक्षं, ईषां, युगं चेत्यर्थ। इदं चाभिमर्शनं

शकटादिषु। न रथे। गावाविति लिङ्‌गात्‌। न हि रथस्य गोयुक्तत्वं द्विगोयुक्तत्वं च संभवति। तस्य बहुयुगत्वादश्वयुक्तत्वाच्च।।२.६.७।।

८.सुत्रामाणं पृथिवीं द्यामनेहसमिति नावम्‌।

आरोहेदिति शेष। आरुहेमीति मन्त्रलिङ्‌गात्‌ । यदा यदा च नावमारोहत्युदकतरणार्थं तदा तदैतयाऽऽरोहेत्‌।।२.६.८।।

९.नवरथेन यशस्विनं वृक्षं ्ह्रदं वाऽवीदासिनं प्रदक्षिणं कृत्वा फलवती शाखा आहरेत्‌।।

नवरथेन यदा गच्छति तदाऽयं विशेष। वानस्पत्यजपान्तं कृत्वेदमपि कुर्यात्‌। नवोऽनुपभुक्त। यशस्वी यशसा युक्त। अविदास्यशोष्य। आम्पजम्बुवादिशाखा आहरेत्‌।।२.६.९।।

१०.अन्यद्वा कौटुम्बम्‌।।

अन्यद्वा कुटुम्बोपयोगि द्रव्यमाहरेत्‌। आहृत्य तत।।२.६.१०।।

११.संसदमुपयायात्‌।

गृहसमीपमागच्छेदित्यर्थ।।२.६.११।।

१२.अस्माकमुत्तमं कृधीत्यादित्यमीक्षमाणो जपित्वाऽवरोहेत्‌।।

जपित्वा नवरथादवरोहेत्‌।।२.६.१२।।

१३.ऋषभं मा समानानामित्यभिक्रामन्‌।

एतत्सूक्तं गृहं प्रतिपद्यमानो जपेत्‌।।२.६.१३।।

१४.वयमद्येन्द्रस्य प्रेष्ठा इत्यस्तं यात्यादित्ये।।

जपेदिति शेष। तस्मिन्नेवाहनि।।२.६.१४।।

१५.तद्वो दिवो दुहितरो विभातीरिति व्युष्टायाम्‌।।

जपेत्‌। त्रीण्येतानि प्रतीकानि मन्त्रसंज्ञकानि। तस्मादुपांशु स्यु। एतावान्नवरथे विशेष।।२.६.१५।।

