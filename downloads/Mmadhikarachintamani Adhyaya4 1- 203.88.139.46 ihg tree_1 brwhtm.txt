*4.1.0  
 1.	अत्र पूर्वोत्तराध्याययोरेकार्धेन सङ्गतिमुक्त्वा द्वितीयेनार्धेंन चतुर्थाघ्याये पूर्वात्तरपादद्वकेयोः पौर्वापर्यमाह   इत्युत्पत्तिक्रमेण  ति।" स्वर्गकामो यजेत " इत्यत्र साध्यवमर्शपूर्वकसाधनावमर्शस्य दृष्टत्वात्  सः अयमवमर्शक्रमः पुनर्ब्रह्मविद्याया उत्पत्तिक्रमानुसारेण पूर्वचिन्तनम्, ब्रह्मप्राप्तेः पुनः पश्चाच््चिन्तनमित्युत्पत्तिक्रमः।  एवं प्रकारेणोत्पत्तिक्रमेण मुक्युपास्सहित इति तृतीयाध्यायार्थः।
 अथ चतुर्थाध्यार्थमाह-  तत्साध्यमिति।   उपायसाध्यं ब्रह्मप्राप्तिरुपं   फलं सूत्रकारः पर्वभेदैव्यनक्ति।
 उत्तपूर्वाधाश्लषविनाशोत्क्रमणार्चिरादिगमन ब्रह्मप्राप्तिरूपफलपर्वभेदैर्व्यनक्तीत्यर्थः। एवं पादार्थभेदमुक्त्वा    
 पादार्थमपि विभज्य दर्शयति। तत्र तावत्स्थूलदेहादनुत्क्रान्तस्य यत्फलं तत्पादद्वयेन वदतीत्याह -  स्थूल  इति।   स्थूलदेहादुत्क्रान्तस्य यत्फलं तदुत्तरपादद्वयेन वदतीति दर्शयति-  निष्क्रान्तस्ये  ति। अयमर्थः-अशलेषविनाशादिकमुत्क्रमणञ्च स्थूलदेहे वर्तमानस्यैव भवति अर्चिरादिमार्गेमण गमनं परब्रह्मप्राप्तिश्च स्थूलदेहादुत्क्रान्तस्येति विभाग इति।।
 2.  अत्र फलाध्याये विद्यायाः पुनरभिधानमसङ्गतिदोषोपहतमित्याशङ्क्य प्रयोजनविशेषाभिधानेन संगतिं दर्शयति--  सूक्तेति  । अयमत्राक्षेपः --  प्रागेव ब्रह्मविद्या सूक्ता।   किमर्थं पुनरिमां ब्रह्मविद्यामत्रास्थाने वक्ति
 सूत्रकारः। ननुब्रह्मविद्यायां वक्तव्यावशेषोऽस्तीत्याशङ्क्य तदपि सूत्रकारः पूर्वमेव तृतीयाध्याये   ब्रूतां   स्वस्थानत्वात्। अथाप्यत्राभिधाने कोदोषइत्याशङ्क्याह--   नहीति  ।अयमर्थः फलात्नादच्यते चेद् ब्रह्मविद्या न   फलम्। अफलत्वे़ऽप्यत्रोच्यते चेदस़ङ्गतत्वात्प्रतिपत्तिवैरस्यमेव जायेतेति। तदिदं प्रतिक्षिपति-नेति।    
 तत्प्रतिक्षेपप्रकारमाह-मुक्तेरितिष। अत्र चत्वारोऽर्था विशेषतो व्य़ञ्जनीयाः। ते च फलान्तर्गता एव। तदभिधानार्थं 
 तत्प्रसम्बन्धितया ब्रह्मविद्यात्राप्यभिधीयते। मुक्तेरन्यैरसिद्धिरित्येकोऽर्थः। ` नान्यः पन्था अयनाय विद्यते'       इतिमोक्षस्यान्यैरसिद्धिः प्रसिद्धा।   प्रकृततदविनाभाव   इत्यपरोऽर्थः ।   प्रकृतस्य   ब्रह्मोपासनस्य   तदविनाभावो   मोक्षाविनाभावः ` तेह नाकं महिमानस्सचन्ते'  इत्युच्यते।   आसन्नसिद्धि  रित्यन्यः।    तमेवं विद्वानमृत इह भवति
 भगवज्ज्ञानानन्तरमविसलम्बेन मुक्तावस्थातुल्यानस्थाप्राप्तिश्श्रूयते।   मुक्तावस्थासमश्च स्थिरभजनरस इतीतरः।
 भगवदिपासनस्य मोक्षानस्थातिल्यरसरीपत्वं स्वर्गादिसाधानेषु साधनं दुःखात्मकं फलं दुःखाव्यामिश्रं एकदेशसुखात्मकं ब्रह्मोपासेन फलतुल्यसुखात्मकमेव स्वरूपम्। एतानर्थान् प्रकाशयितुं साधनस्यापि ब्रह्मोपासनस्यफलाध्याय उपक्रमे निर्देशे इति।   व्यङ्क्तुमत्रानुबन्धात्   इति-फलतुल्यत्वेन फलकोटिनिवेशमुपपादयितुमत्र ब्रह्मविद्यानिबम्ध इत्यर्थः।।        	                                                                            * 4.1.1.
*4.1.1
 3.अत्राधिकरणसंगतिर्भाष्ये   तृतीयेऽध्याये साधनैस्सह विद्या चिन्तिता   इत्युपक्रम्य   वेदान्तवाक्येषु 
  ब्रह्मप्राप्तितया विहितं वेदनं किं सकृत्कृतमेव शास्त्रार्थः उतासकृदावृत्तमिति संशयः'  इत्यभिधानात्। 
 तदर्थविचारस्तु- किं वेदान्तविहितं वेदनं सकृत्कृतं शास्त्ररार्थः, उतासकृदावृत्तमिति। किं   ब्रह्मविदाप्नोति परम्   इत्यादिभिर्वेदमात्रं विधीयते उत निदिध्यासनम्। किमत्र विदिशब्दो ज्ञानमात्रपरः
 उतोपासनपरः । उपक्रमोपसंहाराभ्यां वाक्यान्तराच्चोपासनपरत्वं विदिशब्दस्यावगम्यतेनेति। अत्र   तृतीयाध्यायचरमाधिकरणेनास्याधिकरणस्य संगति वदन्प्रतिपाद्यविशेषार्थनप्याह-  शुद्धैरिति  । फलसङ्गकर्तृत्वादिदोषरगुतारुतिकृष्टधर्मैश्शमादिभिश्च   सदनपचरणे    ब्रह्मविदपचाराभावे   ब्रह्मविद्याभवित्रीति पूर्वा  धिकरणे उक्तम्। एतस्मिन् अधिकरणे ब्रह्मविद्यास्वरूपं विमृशति।पूर्वमपि ब्रह्मविद्यास्वरूपं तत्रतत्र निरूपितम्। तेन पौनरुक्त्यं किं न स्यादिति आशङ्क्यपूर्वं निरूपिताकारविशेषस्य ब्रह्मविद्यायां विद्यमानत्वात् तदाकारविशेषपपादनेनापौनरूक्तयमुपपादयति--प्रत्यक्षमित्यादीना। अयमत्र शब्दान्वयः- किं मोक्षोपायाभूतं ब्रह्मोपासनं प्रत्यक्षरूपं स्मृतिरूपं वा सकृत्कृतशशास्त्रार्थ इति न्यायेन सकृद्वा ध्रुवानुस्मृतिरिति प्रमाणानुसारेणासकृद्वेति पूर्वं नोक्तम्। नैतावदेव   स खल्वेवंवर्तयन्यावदायुषम्   इत्याद्युक्तं यावज्जीवानुवृत्यादिकच्च पूर्वं नोक्तमिति न पौनरुक्त्यगन्धप्रसङ्ग इति।।
  4.  अत्र सकृत्वेन पूर्व पक्षं कृत्वा भाष्यादावुक्तामसकृक्त्वोपपादनप्रक्रियां स्मारयन् सिद्धान्तं प्रदर्शयति-ज्ञानमिति। अत्रायं पूर्वपक्षः-  ब्रह्मविदाप्नोति परम्   ब्रह्म वेद ब्रह्मैव  इत्यादौ केवलं ब्रह्मवेदनमेव मोक्षोपाय इत्युक्तम्। तस्य वेदनस्यैकत्वं वाअनेकत्वं वेति संख्या नोक्ता आवृत्तत्वं वा अनावृत्तत्वं वा नोक्तमित्यर्थः । कॢञ्च सकृक्त्वे सौकर्यमेव स्यात् लघुपक्षाङ्गीकारे  हि न्यायानुसारस्यादित्यर्थः । तथा सकृत्कृतः शास्त्रार्थः इति न्यायेन   विधीनां   चरितार्थ्तवं च स्यात्। 
 ननु ध्रुवानुस्मृतिरिति ब्रह्मोपासनस्य ध्रुवत्वमुच्यत इत्याशङ्क्य तदप्यन्थासिद्धमाहसम्यक्त्वादिति । 
 अत्र प्रतिक्षिपति-   असार  मिति। असारत्वमेव न्यायतो दर्शयति--  समान्येति  ।   सामान्य  व्यवहारस्यसाकाङ्क्षस्य   विशेषोपस्थापकप्रमाणान्तरे   सति च्छागपशुन्यायेन विशेषे एव   विश्रान्तिसिद्धिः  । एतस्यार्थस्य वेदनध्यानोपासनध्रुवानुस्मृतिदर्शनशब्दानां भक्तिविश्रान्तिप्रतिपादके भाष्योपक्रमग्रन्थे विस्तरेणोक्तत्वदत्र सङ्गहेणामुमर्थं प्राचीकशत्।।              
  5.वे  दनस्य ध्यानत्वे न्यायान्तरमपि पुरस्कृत्य तस्यैव वेदनस्य सेवारूपत्वेनोपासनत्वमप्युपपादयन् भाष्यतावुक्तं विद्युपास्योर्व्यतिकरेणोपक्रमोपसंहारमपि दर्शयित्वा भक्तिमेव मोक्षोपायतया निगमयन् ध्रुवानुस्मृतेरन्यत्र भक्तिशब्दप्रयोगः औपचारिक इति चाह-   किञ्चेति  । अयमत्र शब्दान्यः--   आग्नेय्याग्नीध्रमुपतिष्टते   इत्यत्र आग्नेयीशब्दः प्रकृताग्नेयीमेवोपादत्ते। एवं   ब्रह्म वेद ब्रह्मैव
 इत्यादौ वेदनशब्दस्समानप्रकणोपाक्तं ध्यानमेव दर्शयति। ननूपासनं मोक्षोपाय इत्यध्यात्मविद्भिरुच्यते तत्कथं ध्यानं मोक्षोपाय इत्याशङ्क्योपासनशब्दस्य ध्यान एव पर्यवसानं दर्शयति-ध्यान इति। ध्यान
 एवोपासनोक्तिः परभजनरूपत्वेन सेवात्मकत्वं गुणविशेषमाहेत्यर्थः। ध्यानमिति चिन्तनमात्रम्। तत्र चोरसर्पादिविषयमपि ध्यानमेव। अतस्तद्वयावृत्त्यर्थमनुकूलविषयानुसन्धानमत्रोपासनशब्देन प्रतिपाद्यत इति भावः।  विद्युपास्योरैकार्थ्ये '  अथ योन्यां देवतामुपास्ते अन्योऽसावन्योऽहमस्मीति न स वेद अकृत्स्नः ह्येष आत्मेत्येवोपासीत'  इति   व्यतिकरिततया   श्रूयमाणः   प्रयोग   एव प्रमाणम्। 
 ननु ` श्रवणं कीर्तनम्'  इत्यादौ नवविधा भक्तिरुच्यते उपासऩञ्च तन्मध्येऽभिधीयते तत्कथं ध्रुवानुस्मृतिरेव
 भक्तिरूपत्वमित्याशङ्क्य भक्ते पूर्वोक्तभाविनोरपि भक्तिशब्दप्रयोग औपचारिक इति निगमयति-  कार्य   इति।क्वचित्कार्ये कारणवदुपचारः क्वचिच्च कारणे कार्यवदुपचार इति न सङ्कटं कॢञ्चित्।
 भक्तिभदत्ववादः-- भक्तिविशेषत्ववाद इत्यर्थः।।
  6.   ननु ` भक्त्या त्वनन्या शक्यः'  इति भक्तिरेव परब्रह्मप्राप्तिरूपमोक्षसाधनतया स्मर्यते सा तु    यमैवैष 
  वृणते तेन लभ्यः   इत्यादिश्रुत्या  बाद्यते तेन श्रुतिस्मृत्योर्विरोधान्नार्थविशेषप्रतिपत्तिरित्याशङ्कां वारयन् श्रुतिस्मृत्योरन्योन्यानूकूल्यमेव दर्शयति-  योगो  द्युतक्तेष्विति।इयमत्रशब्दान्वयप्रक्रिया-योगोद्युक्तेष्वधिकारिषु
 यः स्याद् भगवद्वारणविषयभूतः तेनैव लभ्यः परमात्मा। तस्य च परमात्मना वरणीयतवं परमात्मप्रियत्वादेव। तदपि 
 प्रियत्वं तन्निष्टात्भक्तिरूपात् गुणादेव। एवञ्च सति भक्तिरेव साक्षाच्छ्रूयते।
 तन्निष्ठा हि गुणत्वेणाभिहितेयं भक्तिः क्वचिदतिशयिते प्रीत्यात्मिका धीरिति।अत एव भक्तिप्रतिपादक-
 स्मृत्यबाधस्यात्। श्रुतिस्मृत्योः परस्परसंवादात्। स्मृतिर्हि भक्तिरित्याह । श्रुतिरपि तामेव भक्तिं भगवद्विषयप्रीतिरूपां ' यमेवैष वृणुते तेन लभ्यः'  इति फलतो दर्शयति स्म। तर्हि भक्तितरित्युच्यते भवता ध्रुवानुस्मृतिरिति श्रुतिराह तत्र कथ्मविरोध इत्याशङ्क्येयमेव भक्तितस्तैलधारावच्छिन्नत्वाद्   ध्रुवानुस्मृति  रित्युच्यत इति दर्शयति--   प्रो  क्तेति।   अनुवहनात्--  अनुस्यूतत्वादित्यर्थः।।
  7.  ननु भवता   निदत्यासितव्यः   इति ध्यानस्यैकस्यैव मोक्षोपायत्याविधेयस्त्वमुच्यते विधिश्रवणं तु
  द्रष्टव्यश्श्रोतव्यः मन्तव्यः निदित्यासितव्यः   इति चतुष्वर्थेषु दृशयते तत्कथमित्याशङ्क्य विषयभेदेन
 विधित्वानुवादत्वविभागं दर्शयति-रागादिति। अयमर्थः श्रवणमननयोः तावत्प्राप्त विषयत्वाद् रागादेव प्रवृत्ति। अप्राप्तत्वान्निदिध्यासनमेकमेव विधेयम्। ननु कथं द्रष्टव्य इति शब्दे जाग्रति   ध्यानमेकं विधेय  मित्याशङ्क्यं परिहरति-तत्रेति।द्रष्टव्यइतिशब्दस्यैव ध्यानस्य गुणभुतं दर्शनसमानाकारत्वमेव
 दर्शयति। नपुनर्ध्यानादन्यस्य दर्शनशब्दवाच्यस्यस्य कस्यचिन्मोक्षोपायत्वं दर्शयतीत्यर्थः।अयमत्र भावः-क्वचित् ध्रुवास्पृतिः। स्मृतिलम्भे सर्वग्रन्थीनां विप्रमोक्षः इति ध्रुवानुस्मृतेर्गतन्थिविमोक्षोपायत्वमुक्तम्।
 अपरत्र   भिद्यते हृदयग्रन्थिश्छिद्यते सर्वसंशयाः। क्षीयन्ते चास्य कर्माणितस्मिन्दृष्टे परावरे।।
 इति दर्शनस्य ग्रन्थिविमोक्षोपायत्वमुक्तम्। नात्रस्मरणदर्शनयोर्निरपेक्षमोक्षोपायतया पृथगेव विहितयोःसमुच्चयस्संभवति। नैरपेक्ष्यश्रवणादेव। नापि विकल्पः-गुरुलघ्वोर्विकल्पानुपपत्ते।
 तेन स्मरणस्य दर्शनस्य पर्यवासानं कृत्वा द्वयोरप्येकत्वेण ग्रन्थिविमोक्षोपायत्वं वक्तव्यम्।अत्र
 दर्शयति दर्शनमिति दर्शनसमानाधिकरण उच्यते। तत्तु स्मृतिवैशद्यं पुनस्साक्षाद्दर्शनत्वंम्। स्मृतित्वदर्शनत्वयोर्विरुद्दजातित्वेनैकत्रैव सामान्ययोगात्। एवं निर्णीते शास्त्रार्थे   द्रष्टव्यो निदिध्यासितव्यः   इत्यात्रापि निदित्यासनस्य वैशद्यातिशयाद्दर्शनत्वमुपचर्यते। अपकृषटे ह्युत्कृष्टशब्दे
 औपचारिकः। यथा राजभृत्ये राजशब्दः। एवमत्राप्य साक्षात्काररूपे श्वयं स्मृत्यात्मणि निधित्यासने
 दर्शनशब्देन साक्षात्कारत्वमुपचर्यते। एकत्र निर्णीतस्य शास्त्रार्थस्येतरत्रापि ग्राह्यत्वात्। अत्र वेदनस्य
 द्रष्टव्यपदानुसारेण शब्दजन्यप्रत्यक्षविषयत्वं दशमस्त्वमसीत्यादिनदि वदन्ति ताननूद्य दूषयति--  शब्दोत्थ  मिति । व्याघातातिप्रपञ्च इति--अत्र स्वव्याघातस्सर्वलोकविरोघः प्रमाणलक्षणविभाघविरोधः इत्यादिशब्देन गृह्यते। प्रत्यक्षं शब्दजन्यमिति वचनमेव विरुध्यते। 
 एवमन्यदपि द्रष्टव्यम्। तर्हि दशमत्वमसीत्यत्र प्रत्यक्षोत्पत्तिः कथम् तत्र न प्रत्यक्षोत्पत्तिः। अपि  तु यवाक्यात्परोक्षज्ञाने सञ्जाते स्वयमेव परामर्शात्मकं प्रत्यक्षसामग्रीयुत्थापनेव भवति ततस्त्वात्मणि दशमत्वविषयं मानसं प्रत्यक्षं जायत इति न परस्परं प्रमाणसङ्करप्रसङ्क इति। तमिमर्थं दर्शयति 
 अमिषामिति। निपणैरन्तेवासिभिस्सूक्ष्मं विचारणीय इत्याह निपुणैति । अत्र निपुणत्वं प्रमाणविभागदर्शनकुशलत्वम्।।
  8.   ननु भवत्पक्षे दर्शनसमानाकारमात्रकथनाद् द्रष्टव्यइतिशब्द औपचारिकस्स्यादिति परपक्षिणोक्ते
 तदङ्गीकृत्य त्वत्पक्षेऽप्यौपचारिक एवेति प्रतिबन्धा परिहरति --   ध्यान   इति। अयमर्थः--  ध्याने
  वैशध्यमात्राद् द्दष्टिशब्दप्रवृत्तिरुपचरण  वतीतीममर्थमङ्गीकुर्महे। तत्तूपचरणं भवत्पक्षेऽपि तुल्यमित्याह
 -  तुल्य  मिति। तदेव विवृणोति--  अभिलपती  ति।  द्दष्टिशब्दो हि चाक्षुषीमेव धियं   ब्रूते। ब्रह्मणि तु न 
 चाक्षुषी द्दष्टिः, अपितु मानसी। तस्यामौपचारिकद्दष्टौ द्दष्टिशब्दो न मुख्य इति तवापि तुल्यमित्यर्थः।
 तुल्यत्वमेव सद्दष्टान्तं दर्शयति--   घ्राते  ति।यथा   घ्राता स्प्रष्टेत्यादिशब्दो   ब्रह्मविषये तत्तदिन्द्रियजन्या
 घ्राणादिकार्यविधुरे न प्रयोक्तुं शक्यते एवं चक्षुर्जन्यज्ञानविषयभूतब्रह्मज्ञानवति द्रष्टृशब्दोऽपि मुख्यतया
 प्रयोक्तुमेव न शक्यते तथा च द्रष्टव्यइतिपदस्य गौणत्वं तवापि समानम्। तर्हि यत्रोभयोस्समो दोष
 इति न्यायेन द्वयोः पक्षयोस्तुल्यत्वे युष्मत्पक्ष एव परिग्राह्यो न पुनरस्मत्पक्ष इति विनिगमनायां को हेतुः
 इत्याशङ्क्य विषेशमाह- तदिति। तयोस्वत्पक्षास्मत्पक्षयोस्तुल्यभावे सति। अथवा तदिति हेतुनिर्देशः।
 तस्मात् एवमुपपादनादित्यर्थः।   बहुनयगणवान  स्मत्पक्षो बहुन्यायोपेतः। युष्मत्पक्षस्त्वपन्यायमूल इत्यर्थः।
  तु   शब्दो विशेषमेव दर्शयति।।
  9.   नन्वत्र वेदनात् ध्यानं ध्यानाद् ध्रुवानुस्मृतिः ध्रुवानुस्मृतेर्दर्शनं दर्शनाद् भक्तिरिति   द्वारद्वारि  भाव
 एवास्त्वित्याशङ्क्यैकत्र विश्रान्तौ सम्भवन्त्यां तत्परिकल्पनं गौरवातन्याय्यमित्याह--  नद्वारेति।   अयमत्र
 शब्दान्वयः--   विशेषे विश्रमश्चेन्न द्वारद्वारिक्लृप्तिः कथमपि घटते।   तर्हि वेदनादीनां भक्तिपर्यन्तानां
 विकल्पस्स्यादित्याशङ्क्य तदपि नेत्याह --   समान्यात्मे  ति। नहि सामान्यविशेषयोर्विकल्पः परिगृह्यते
 न्याय विद्भिः। यथा पशुच्छागयोः। अपित्वेकस्यान्यत्र पर्यवस्नमेव स्वीक्रियते। किञ्च गरुलध्वोर्विकल्प
 एव न संभवतीत्याह--   लघ्वि  ति। नहि स्नानप्रोक्षमयोरेकस्मिन्नधिकारिणि विकल्पस्स्वीक्रियते न्यायविद्भिः। तर्हि शक्ताशक्तभेदेन तत्र विकल्पवदत्रापि विकल्पः कल्प्यतामिति चेत्तदपि न;  विकल्पे
 तावदष्टदोषदुष्टत्वं दोषः। अधुना पुनर्व्यवस्थितविल्पत्वपरिग्रहेऽधिकारिव्यवस्थापरिकल्पनमधिकदोषः।
 सर्वेष्वपि वाक्येषु मुमुक्षुत्वमेवाधिकारिविशेषणत्वेन श्रूयते। नपुनरेकैकं विशेषणमन्यदन्यदैवाकर्ण्यत 
 इत्यर्थः। नचात्र शक्ताशक्ताभेदेन विकल्पः- अश्रवणात्। अश्रुतमपि कल्प्यत इति चेत् कल्पनैव दोषः।
 तदिदमाह-  कर्तुरैक्य   इति। भिन्नाधिकारित्वे निर्णीते व्यवस्थितविकल्पत्वं युज्येतापि। नपुनरत्र भिन्नाधिकारित्वं निर्णीतमित्यर्थः। तर्हि ध्रुवानुस्मृतौ दर्शनत्वमुपचर्तमिति भवतोक्तम्, दर्शने ध्रुवानुस्मृतित्व
 मुपचरितमिति विपरीतं किं न स्यादित्याशङ्क्याह--   अर्थैक्य   इति। उपचारो ह्यन्यत्रातिशयितार्थाभिधानेन गुणीकरणम्। तत्तु ध्याने तदधिकार्थाभिधाने युज्यते सिंहो देवदत्त 
 इत्यादिवत्, तेन स्मरणे साक्षात्कारत्ववचनमुपचारस्स्यात्। साक्षात्कारे स्मरणत्वाभिधानं त्वपचार एव 
 स्यात्। राजनि भृत्यत्वकथनवत्। तेन ध्यानेन साक्षात्कारत्वमुपचर्यत इत्ययमेव न्याय्यो मार्गः।
 अयमत्र शब्दान्वय-- अर्थैक्ये सति   दर्शनोक्त्या स्पाष्ट्यसिद्ध्यै स्मृतिरूपचरिता युज्यते। 
 स्मृत्युक्त्या दर्शनस्योपचरणं तु असत् अन्याय्यम्। ननु द्रष्टव्य इति फलमेव ब्रह्मसाक्षात्कार उच्यते न
 पुनरुपाय इत्याशङ्क्यमाह-- अन्यदिति । स पुनः परेषामेव सिद्धान्तः, अस्माकं तु   द्रष्टव्यः   इति विधिश्रवणात् विधेयमेवोपसानं दर्शन समानाकारत्वोनोचोयत इति सिद्धान्त इत्यर्थः।।       
  10.  एवं भूतस्य भगवदनुस्मरणयोगस्य   प्रायश्चित्तान्यशेषाणि   इति प्रमाणोक्तस्य द्वयी हि गतिरध्यात्मविद्भिरभिधीयते। तत्तत्प्रायश्चित्तरूपकृच्छ्राशक्तौ तत्त्स्थाने विकल्पेनावतिष्टते सोऽयं योग 
 इत्येका गतिः। अपरा पुनस्सर्वेषामपि प्रायस्चित्तानां साद्गुण्यापादकत्वेन भगवदनुसन्धानं तेभ्यस्सर्वेभ्यः
 प्रायश्चित्तेभ्यः परमुत्कृष्टमिति। अत्र पुनरनादिकालप्रवृत्तस्य कृत्स्यापि पापस्य सर्वप्रायश्चित्तत्वेनेदमेकमेवाभिधीयते। तदिदमाह--कृच्छ्रादाविति। तत्तत्पापप्रायश्चित्ततया विहिते कृच्छ्रादौ   शक्तिहीनौ दृढपरितपनो   दृढानुतापयुक्तस्संयमार्हश्च योगानुष्टानर्हश्च स्वयं सर्वप्रायशचित्तस्थानीयं   केशवानुस्मृतिं कुरियादिति  ' प्रायशचित्तान्यशेषाणि'  इति श्लोकस्यैकौऽर्थः।
 अत्र परत्वमेकस्यैव सर्वेष्वपि प्रायस्चित्तेषु विकल्पेनावास्थितत्वम्।   यथार्हं तद्विकल्पः--   यानि यानि बहुनि प्रायश्चित्तानि दृश्यन्ते तेषामेकस्यस्थाने यावत्केशवानुस्मरणं फलप्रधानसमर्थं तावत् तत्र तत्र 
 कर्तव्यमिति।अर्थान्तरं पुनराह--   सामान्यादिति।     सामान्यात्   सर्वेष्वपि   दोषेषु   प्रसक्तेषु  तत्तन्नेमिक्तिकानां सर्वेषामपि केशवानुस्मरणं प्रधानसहकारित्वेनोपकुरुते।  अस्मिन्पक्षे परत्वमेकस्य 
 सर्वोपकारकत्वं सर्वस्मादप्युत्कृष्टत्व़ञ्च। एवं '  प्रायश्चित्तानि '  इति श्लोकस्यार्थद्वयमुक्त्वा सूत्रकाराभिप्रेतं सर्वप्रधानभूतमर्थान्तरमाह --   मुक्ते  रिति। केशवानुस्मरणं न केवलमेकैकस्य प्रयश्चित्तस्य स्थानेऽवतिष्ठते, नापि सर्वषामपि प्रयश्चित्तानां सहकारित्वेनापि केवलं वावतिष्ठते, अपितु स्वयमेकमेवानादिसिद्धानामनन्तानां दुष्कृतानां प्रयश्चित्तत्वेनावतिष्ठत इति सूत्रकाराभिप्रायः।
  मुक्तेरप्यत्र मूलं   न केवलमनिष्टनिवृत्तेः, अनिष्टनिवृत्तिपूर्वकेष्टप्रप्तिरूप  मुक्तेरपू  दमेव मूलमित्यर्थः।।
  11.  अत्र   शरणं त्वां प्रपन्ना ये    इति श्लोके शरणागतमेव सर्वप्रायश्चित्तत्वेन परमपदप्राप्तिहेतुत्वेन च 
  विधानादुपासनात्मकस्य योगस्य कथं सर्वप्रायश्चित्तत्वमित्याशङ्क्य शक्ताशक्तरूपाधिकारिभेदेन द्वयोरपि 
 सर्वप्रायस्चित्तत्वं द्रढयति--   नन्वेवमिति।   अयमर्थः -- ये   मुकुन्दं शरणमुपगता ध्यानयोगैर्वर्जितास्तेऽपि मृत्यमतिक्रम्य यमिनइव योगिन इव परंधाम यन्तीति   शरणं त्वां
 प्रपन्ना ये ध्यानयोगविवर्जिताः। तेपिमृत्युमतिक्रम्य यान्ति तद्वैष्णवं पदम्। इत्युच्यते तत्कथं ध्यानयोगस्य उपायत्वमिति। अत्रार्धाङ्गीकारेणोत्तरमाह-- सत्यमिति। अस्तु शरणागतेर्मोक्षोपायत्वं तथापियोगस्यापि
 मोक्षोपायत्वमत्रैवोच्यते   तेऽपि मृत्युमति क्रम्य   इत्यपिशब्दसामर्थ्यात्। नहि त एव मृत्युमतिक्राम्येति 
 सावधारणमुच्यते। अपितु तेऽपीत्यपिशब्दान्वयेन। ततश्च शरणागताश्च वैष्णवं पदं यान्ति तथा योगनिष्टाश्चेति वाक्याभिप्रायस्स्यात्। तस्मादिदमेव वाक्यं योगनिष्टानां प्रथमं वैष्णनपदगमनमुक्त्वा 
 तद्वत् श रणागतानामपि वैष्णवपदगमणं वक्तीति न योगनिश्ठानामपवर्गफलप्राप्तिं प्रतिक्षिपतीति न कश्चिदपि विरोधः ।  नियतविषययोरित्याति --  शक्तस्यार्गुर्वनुष्टानमशक्तस्य लघ्वनुष्ठानमिति   गौरवे 
  लाधवेऽपि   शक्ताशक्तविषयता नियतविषययोस्सतोः   प्रणिधिसहदशायोगिभिर्योगविद्भिध्यानशास्त्रं प्राप्तार्थम्--   अर्वदित्यर्थः। शक्तैरेव गुरुतरध्यानशास्त्रमनुष्टेयमित्युक्तम्।।
  12.  वर्णाश्रमधर्माणां यथान्तःकरणनैर्मल्यनिर्वृत्तिद्वारेणोपासनहेतुत्वम्, तथाङ्गप्रपत्तेरपि तेनैव द्वारेणोपासन हेतुत्वमस्तीति सप्रमाणकमाह --   धर्म   इति। शब्दान्वयस्तु--   वर्णादियोग्यो धर्मो   हृदयकालुष्यशमनेन
  सत्त्वाभिवृद्ध्या   यथा भक्त्यु  पकारि तद्वत्प्रपत्तिरप्यगतिकसमये  ष्वनन्यसाध्यत्वसमयेष्वन्तरायापहन्त्री
 भवति। अयं किल प्रपत्तेस्स्वभावः--  सानुक्रोशे   कृपायुक्ते शक्ते पुरूषे   शरणवरणतस्ससर्वसाधयं   सर्वमप्यभीष्टं सुसुधायति। ततश्च मोक्षसाधनभूतोपासनाशक्तौ प्रपक्तितत्स्थाने स्थित्वा मोक्षमेव साधयति।उपासनाङ्गभूतकर्मयोगाद्यशक्तौ तु कर्मयोगादिस्थाने स्थित्वोपासनमेव साधयति। तदिदमुभयमपि श्रुतेरभिप्रेतमित्यभिप्रायेन वदति--  मोक्षाकाङ्क्षी  ति।   मुमुक्षुर्वै शरणमहं प्रपद्ये
 इति क्वचिन्मत्रे श्रूयते। इदमङ्गप्रपत्तिविषयतया वा स्वतन्तरप्रपत्तिविषयतयो वा यथाभिमतं योजयितुं
 शक्यमित्यर्थः।।
 *4.1.2
  13.  पूर्वं परब्रह्मोपासनमसकृतावृत्तं कर्तव्यमित्युक्तम्। इदं पुनरिदानीं चिन्त्यते -- किमुपास्यं ब्रह्म उपासितुरन्यत्वेनोपास्यमुपास्यमुतोपासितुरात्मत्वेनेति शङ्कया सङ्गतिः। अयमेव विचारस्तदर्थविचारोपक्रमः-- किमात्नत्वेनोपासने   पृथगात्मानम्   इति विहितपृथक्त्वाविसन्धनविरोधः प्रसज्यते नेति। तत्र पूर्वपक्षमाह--जीवादिति। साधनान्तैस्साधपर्यवसानैर्लक्षणैरध्यायैर्जीवादत्यन्तभिन्नस्स च विभुरित्यभिदते स परमपुरुषः। तस्मादस्मिन्नणुरुपजीवबुद्धिस्तत्त्वतः कर्तुभेव न शक्यत इत्यर्थः। 
 ननु गरूडमात्मानं जानीयादिति न्यायेन स्वात्मनि परमात्मदृष्टिस्स्याशङ्क्य तदपि नेत्याह--मुक्यर्थेति
 अयमर्थः--क्षुद्रफलप्राप्तौ हि दृष्टिविधीनामुपयोगः अत्र तु मुक्त्यर्थोपासने मुषिततमसि सर्वाज्ञाननिवृत्तियुक्ते विपरीतज्ञानरूपान्यत्रान्.दृष्टिर्न स्यादिति। तेन स्वाभिप्रेतं निगमयति-तत्वज्ञ इति।
 तत्वज्ञे-- यथार्थज्ञानवति वीतरागे फलान्तरप्राप्तिराघविधुरे   सोऽहमसमीत्युपास्तिर्न   स्यादेव। तदिदं प्रतिक्षिपति--तन्नेति। अयमर्थः--यदि स्वात्मपरमात्मनोस्स्वरूपैकेयमत्रोपदिश्यते तदा भ्रान्तित्वान्न मुक्तिहेतुः यदि च स्वात्मनिपरमात्मदृष्टिरुपदिष्यते, तदोद्गीथोपसनादिवत् दृष्टिविधित्वादपवर्गसाधनं 
 न स्यात्। नेदमुभयमप्यत्रोपदिश्यते अपि तु स्वान्तर्यामित्वेभगवतनुसन्धानं तच्च परमार्थविषयत्नाचित्वे मुख्यवृत्तिर्न स्यादित्याशङ्क्य प्रतिक्षिपति--  मुक्यप्रवृत्तेरिति  । अयमर्थः-यथा देहवाची देवमनुष्यादिशब्दः 
 देहाधिष्टातरि जीवेपि मख्य एव प्रवर्तते, एवं जीववाच्यहंशब्दः जीवान्तर्यामिणि परमात्मणि मुखयतया 
 प्रवर्तत इति।यदि ब्राह्मणक्षत्रियादिशब्दः जीवेऽपि न मुख्येस्स्यात् तदा ब्राह्मणत्वक्षत्रियतवाद्युपहिताधिकारिविशेषोपादानेन प्रवृत्तानां विधीनाममुक्तानां  स्यात् तथा चार्थवादमन्त्रयोरपि तत्तदौपाधिकाकापविशिष्टपुरुषविषयतया प्रवृत्तयोरमुक्यत्वं स्यादिति सर्ववेदवाक्ये मुख्यत्वपरित्याग इति साहसमेतत्।।
  14.  अत्राहङ्ग्रहोपासनस्य प्रयोजनाभावं वदतः कस्यचित् तत्प्रयोजनविशेषं दर्शयति--  वस्विन्द्रादेरिति।
 अयमत्र चोदकस्याभिप्रायः--किमत्राहङ्ग््रहोपासनाभिधाने विशेषप्रयोजनम्?  अचिद्विशिष्टस्वात्मविशिष्टपरमात्मोपासानञ्चेत् तद्   वस्विन्द्रादेरुपास्ति  प्रसङ्गे प्रागेवोक्तम्।
  शुद्धश्च स्वात्माक्वचिच्चिन्त्यः  --प्रकृतिसंसर्गरहितश्शुद्धोऽप्यात्मा क्वचिच्चिन्तनीय एव।इह तु शुद्धेन
  स्वेनयुक्तो विभुः   परमात्मा चिन्त्य एव।   तादृशा  --शुद्घेनेत्यर्थः। तदिदंजीनपरयोर्भेदचिन्तनमेव--अहम्
 त्वम्, इति तयोर्भेदेन व्यपदेशात्।  जीवशभेदे   च व्यक्तिरभिव्यक्तिर्व्यधिकरणपदैश्चिन्तने स्यत् न 
 पुनस्समानाधिकरणपदैश्चिन्तने।तथाचाहङ्ग्रहोपासने किं फलम्?  इति । अत्रोक्तम्-- तथापीति। यद्यपि त्वदुक्तं युक्तमेव   तथाऽपि ब्रह्म  परतन्त्र  स्वरूपप्रमितेस्सुदृढता   अहङ्ग्रहोपासनादेव भवति 
 तदर्थमहङ्ग्रहोक्तिस्सफलैवेति।।
  15.  परपक्षेष्वहङ्गूहोपासनस्य न्यायविरुद्धत्वमुक्त्वा स्वपक्षे पुनर्न्यायोपेतत्वं दर्शयति--ऐक्योस्ताविति। 
 तत्र तावन्मृषावादिपक्षे दूषणमाह--  निर्वेशेष   इति।   निर्विशेष    वस्तुनि ` त्वं वा अहमस्मि भगवो देवतं अहं वै त्वमसि'  इति  त्वमहंशब्दार्थभावेन त्वमहमितिसमानाधिकरणबुद्धिः   कथं स्यात्।   तर्हि
  भदाभेदमेव भस्करमतानुसारेण वदाम इति चेत् सोऽपि न मुख्य एव   करकमणिक  योर्भेद एवाकाशे त्वभेद एव एकत्र  भदश्चाभदाश्च नास्तीति   भेदाभदाभिवलापो न मुख्य   एव। तर्हि साम्यमेवाहंशब्देनाभिदीयत इत्यपर आह तत्पक्षऽप्यहंव्यवहारो न मुख्य एवेत्याह --  मुत्तुल्य   इति।
  त्वं वा अहमस्मि भगवः देवते अहं वै त्वमसि   इत्यत्र तुल्यत्वं शब्दार्थ इति   वदतामुपचार   एव  परिगृहीतस्स्यात् स तु    न युक्त   एव । एवं परपक्षं दूषयित्वा सवपक्षमेव सोमपक्तिकं निगमयति--तस्मादिति।  सर्वान्तरातच्मनी  ति सामानाधिकरण्यबीजमुच्यते । शरीरात्मभाव एव हि सामानाधिकरण्यनिदानम्।यथा देहिनि देहवीची मनुष्यादिशब्दस्सामानाधिकरण्येन प्रयुज्यते एवमन्तर्यामिणि जीवशब्दस्सामनाधिकरण्येन प्रपुज्यत इति सर्वं सुघटितमेवेति।।
  16.   अत्र   त्वं वा अहस्मि भगवो देवते   इत्यस्न्वाक्ये द्वैतप्रसङ्गएव नास्ति द्वैतस्य स्रूपसून्यत्वात् केवलमद्वैतमेव प्रतिपाद्यत इति वदन्तं मृषावादिनं प्रतिक्षिपति--  अद्वैतमि  ति। अयमत्र विकल्पः--
 अद्वैतशब्देन द्वैतविरोधः वा द्वैतान्यो वा द्वैतभावो वा अभिधीयते अथवा न किञ्चिदभिधीयते तत्र त्रिष्वपि विकल्पेषु प्रतियोग्यभावेन त्रयणामप्यर्थानामसिद्धिः प्रतियोगिसद्भावे तस्यापि सिद्धिः न किञ्चिदिति पक्षे निरर्थकमेव वचनं स्यात् तेनाद्वैतमितिवदतस्तवावश्यमेव द्वैतमङ्गीकर्तव्यम्।।अयमत्र शब्दार्थः--  द्वैतहानावद्वैतमिति  वचनं   न सुवचं द्वैतप्रतिद्वन्द्विकत्वात्।   एवमद्वैतहानौ द्वैतमपि न सुवचमिति प्रसङ्गदाह--  द्वैतञ्चाद्वैतगर्भ  मिति। अद्वैताभावे द्वैतमपि न स्यात्।एकयोरिवा हि द्वित्वं वर्तते तयोरेकतवमेव ह्यद्वैतमिति भावः।तदेव विवृणोति--द्वित्यमिति।द्वित्वाश्रयभूतमेकैकं वस्तु   स्वस्वरूपादभिन्नम्।   तेन तत्राद्वैतसिद्धिरित्यर्थः। अपर आह द्वैत माभूत् अद्वैतं च माभूत् 		द्वैताद्वैतमेवाङ्गीकारोमिति, तदपि नेत्याङ--   द्वैताद्वैतमिति।   किं द्वैताद्वैतशब्देन द्वैताद्वैतयोस्समाहार उच्यते अतवान्यो यः कश्चिदर्थाभासः तत्र तत्समाहारवचने द्वैतलक्षणमद्वैतलक्षणञ्चाङ्गीकृत्य वक्तव्यम्।तथा च   तदुभयनियमानुज्झानात्   तद्वचने द्वैतञ्च  सिध्यत्यद्वैतञ्च सिद्यति। तदुज्झने 
 सुस््थमेवोभयमपि ।यस्य कस्यचिदरेतैभासस्योक्तौ शृणवतां न काचित्क्षतिः। तर्हि द्वैतादिकं सर्वं साधयतां भवतां किं तत्वमङ्कीकृतं स्यदित्याशङ्क्य प्रमाणाननुसारिणां तु सर्वमप्यतत्वमिति निगमयति--   सर्वमति।।
  17.  पूर्वस्मॢञ्छलोके ह्यद्वैतशब्दे द्वैतस्य निषेध्यत्वेन सत्यत्वमित्युक्तम्। तत्प्रतिक्षिपति पूर्वपक्षी--   नन्वि  ति।अयमत्र भावः-- यथा गगनकुसुमं नास्तीत्यत्र भ्रान्तिसिद्धमेव गगनकुसुमं निषेध्यम्, तद्वदत्रापि
 भ्रान्तिसिद्धमेव द्वैतं निषेधयं स्यात् तथा चद्वैतस्य पारमार्थ्यं न सिध्यति तेनाद्वैतमेव परमार्थ इति।
 तदेतत्प्रतिक्षिपति--  मैव  मिति।अत्र  विकल्प्य दूषयति--सत्यादिति। सः भेदः किं ब्रह्मणस्सत्यादभिन्न 
 उत भिन्नः,भिन्नत्वे तद्भेदः किं परामार्थ उतापरमार्थ इति विकल्पः। प्रथमपक्षे दूषणमाह--   न खल्विति।   अयमर्थः-- सत्यादभिन्नस्य तस्य भेदस्य भ्रान्तिसिद्धत्वे सत्यस्यापि भ्रान्तिसिद्धत्वं स्यात्।
 तस्याभ्रान्तिसिद्धत्वे भेदस्याप्यभ्रान्तिसिद्धत्वं स्यादिति।     एवं सत्यादभिन्नत्वपक्षे दूषणमुक्त्वा भिन्नत्वपक्षेऽप्युभयथा दूषणमाह--   भिन्नत्वञ्चे  ति। स भेदोऽत्र मृषा चेत् सत्यादसत्यभूतस्य भेदात्मकस्य
 प्रपञ्चस्य भेदो मृषा चेत् सत्यादसत्यभूतस्य भेदात्मकस्य प्रपञ्चस्य भेदो मृषाचेत् तर्हि प्रपञ्चस्य
 सत्यत्वं ब्राह्मणोऽसत्यत्वं वा स्यात्। तदिदमाह--   दत्तोत्तर  मिति। सत्याद् ब्रह्मणोऽसत्यभूतस्य प्रप़ञ्चस्य तद्भेदस्य सत्यत्वे सत्वभेदाङ्गीकारप्रसङ्ग इति दूरतोघावतस्तव  धावनं निरर्थकमेव 
 स्यादित्याह--  सत्यञ्चे  दिति। प्रपञ्चस्य ब्रह्मणो भेदो मिथ्या, अथापि प्रपञ्चे भेदो भवतीति चेन्न 
 व्याघातात् भेदो मिथ्या भेदोऽस्तीति स्वयमेव भाषणात्। तर्हि शशविषणस्य सत्याद् भेदस्सत्योऽ
 सत्यवेति वयमप्यनुयुञ्जमह इति चेत् सत्य एवेति वयमुत्तरं दास्यामः। नन्वसत्ये शशविषाणे स
 सत्यभेदः कथं निवसिष्यति ?  न तत्र निसिष्यति। तर्हि कुत्र?  इति चेत्, अवधानेन श्रुणु। 
 शशविषाणमिथ्यात्वं नाम शशविषाणात्यन्ताभावः। स तु प्रमितप्रतियोगिकाभाववादिनां शशनिष्ठः।
 अप्रमितप्रतियोगिकाभाववादिनां विश्वनिष्ठः। शशविषाणं मिथ्येति विश्वनिष्ठस्यात्यन्ताभावस्य
 प्रतियोगिभूतशशविषाणविशेषणत्वं प्रध्वस्तो घट इत्यादिवदिति सन्तोष्टव्यमायुष्मतेति।।
  *4.1.3
 18. एवं ब्राह्मोपासेन स्वात्मतयोपासनं कर्तव्यमित्युक्तम्।एवं   मनो ब्रह्मेत्युमासीत   इतयादिषु प्रतीकोपासनेषु अपि ब्रह्मोपाससनत्वाविशेषात् स्वात्मतयोपासनं कर्तव्यमित्याशङ्क्या सङ्गतिः।
 तदर्थविचारस्तु-- किं   मनो ब्रह्मेत्युपासीत   इत्यादिषु प्रतीकोपासनेष्वात्मवेनानुसन्धानं कर्तव्यमुतन्ति।तषूपास्यं किमुपासितुरात्मा नेति।किं ब्राह्मणः प्रतीको दृष्टिविशेणमुत प्रतीकस्य ब्रह्मदृष्टिविशेषणमिति।अत्र पूर्वपक्षमाह --   नामे  ति। प्रतिक्षेपहेतुमाह--  न खल्विति।   अयमर्थः
 साक्षाद्ब्रह्मोपासनेषु ब्राह्मणो अन्तर्यामित्वात् ब्रह्मात्मकत्वानुसन्धानं युक्तमेव नामाद्युपासनेषु नामादीनामन्तर्यामित्वाभावान्न नामाद्यात्मकत्वानुसन्धनं  युक्तमिति। ननु ब्रह्मन्येवान्यदृष्टिस्स्यात् तथआ च ब्रह्मणः प्रधानत्वेन दृष्टिविधावपि ब्रह्मात्मकत्वानुसन्धानं स्यदित्याशङ्क्य परिहरति--  न ब्रह्मणी  त। ब्रह्मण्यदृष्ट्याभावे हेतुमाह-- तस्यति।अयं भावः-  मनो ब्रह्मेत्युपासीत   इत्यादिष्वपकृष्टेषूत्कृष्टदृष्टिरेव हि दृष्टिविधिरितयुच्यते तथा चब्पह्मण्यन्यदृष्टावुत्कृष्टे स्यादपकृष्टदृष्टिरितिदृष्टिविधिलक्षणं न स्यादिति।  अन्यस्मिन्ब्रह्मदृष्टौ   दृष्टिविधइलक्षणं स्यादेवेतेयाह--   अन्यस्मिन्नेति।   नामादिष््वन्येषु ब्रह्मदृष्टौ केवलं जगत्कारणत्वादिभि  निर्यतैर्ब्रह्मलक्षणैस्तत्तत्पदार्थग्रहोऽथ्यर्योऽर्थादनपेतो भवतीत्यर्थः
 यथा राजभृत्ये राजदृष्टिरपकृष्टविषयोत्कृष्टदृष्टिरूपत्वात् फलहेतुर्भवति, एवमपकृष्टेषूत्कृष्टब्रह्मदृष्टिस्तत्रतत्राभिमतफलहेतुर्भवतीत्यर्थः।।
  19.  अत्र मृषावादी मन्यते यथा दृष्टिविधौ स्ववाभिमतं  फलं दृश्यते एवं ब्रह्मैकेयानुसन्धानमिच्छितामाकमपवर्गस्यादिति।तदिदमाशङ्क्य प्रतिक्षिपति--  आत्मनीत्यादीना  ।
 अयमर्थः--   अब्रह्मभूतेऽप्यात्मनि ब्रह्मदृष्टिः फलवती भवतु   नाम तथापि   वस्तुव्यवस्था   नापलपितुं शक्यते यथा   गरुडात्मानं जानीयात्   इत्यत्र न गरुडत्वं प्राप्यते अपि त्वपर्यनुयोज्यत्वाद् विधिशक्तेर्गरुडानुधयानेन सर्पादिविषनिवृत्तिस्सेत्स्यतीत्येतावन्मात्रमेव। एतद्दृष्टान्तमात्रदर्शनेन   मोहाद् ब्रह्माहमसमि   इतीममर्थं स्वरूपैक्यावलम्बनेन परमार्तत्वेन   स्थापयन्मृषावादी   नमुचिसूदनभावनोद्धतनहुषन्यायेन प्रभ्रष्टपदो निकृष्टावस्थां नियतयेव भजत इत्याह--   एतावन्मात्रे  ति। अपवर्गार्थं प्रवृत्तः कुटिलगतीनां भोगिनां साम्यं भजतीति पारिहासकोयं प्रवादः।।
  *4.1.4
  20.  पूर्वाधिकरणे खल्वपकृष्टेषूत्कृष्टदृष्टिन्याय्येत्युक्तम्। तर्हि फलसाधनतयः                          उत्कृष्टस्योद्गीथादेरादित्यादौ दृष्टिः करतव्येति शङ्क््या सङ्गतिः। तदर्थविचारस्तु-- क्रत्वाङ्गश्रयोपासनेषु किमादित्यादावुद्गीथदृष्टिः उतोद्गीथादावादित्यदृष्टिः। फलसाधनतयोत्कर्षः किमादित्यादेः, उतोद्गीथादेरिति । अत्र पूर्वपक्षी प्राह --   ताद्रथ्या  दति ।  देवतानां    कर्मशेषत्वात् 
  कर्मण  श्चफलसाधानत्वेन  चोदितत्वान्निकृष्टात्मन्यादित्यादौ  फलसाधनत्वेनोत्कृष्टकर्माङ््गदृष्टितित्यर्थः।अनुदितमर्थं  निराकरोति-मैवमिति। प्रतिक्षेपप्रकारं विवृणोति-  कर्मेति।   अयमर्थः-- यद्यपि कर्म   प्रधानतया विहितमेव    तेन शाब्दप्राधान्यं कर्मणयेव वर्तते तथाप्यार्थप्राधान्यं देवतानामेवेति।
 तत्र हेतुमाह--  यतस्तत्समाराधनं   तदिति। यजदेवपूजायामित्यादिषु सर्वत्र कर्म देवतासमाराधनरूपत्वात् देवतां प्रत्यप्रधानमेव, अत्रापि तद्वदेव प्राधनभूतादित्यादीन्प्रति 
 यज्ञाङ्गदृष्टेरप्रधानत्वादप्राधानेषूद्गीथादिषूत्कृष्टरूपादित्यादिदृष्टिन्याय्येति देवतायाः प्राधान्यमेवोपपादयति--तत्प्रीतेति।सर्वमप्यनुष्ठानं फलार्थमेव। कर्मभिराराधिता देवतैव फलं ददाति।
 अतो देवतैव प्रधानम्।तस्माद्देवतादृष्टिरेवान्यत्रं कार्या।।
  21.   अत्र कश्चिच्चोदयति--   अन्यस्मिन्नेति  । युषमाकं सिद्धान्ते भ्रान्तिरस्तीति केषाञ्चिन्मर्यादा।
 भेदाग्रहमात्रमेव ग्रहणस्मरणयोरस्ति न भ्रान्तिरस्तीत्यपरेषां मर्यादा। यथार्थख्यातिवादिनश्च यूयम्।
 तथा च सति भ्रान्त्यभावं वदतां भवत्कानां कथं दृष्टिविध्यङ्गीकारोऽन्यदृष्टेभ्रान्तिरूपत्वादिति।
 अयमत्र शब्दान्वयः--  अन्यथाख्यातिपक्षाङ््गिकारे तावदन्यस्मिन्नन्यदृष्टेर्विधिर्घटता  मेव।
  यथार्थं सर्वविज्ञानमिति वेदवितां मतम्   इत्यस्मिन्पक्षे   नान्यदृष्टिर्युज्यते   न दृष्टिविधिर्युज्यते इत्यर्थः।तदेतत्प्रतिक्षिपति--तन्नेति।प्रतिक्षेपपेरकारं विभज्य दर्शयति-- आद्य इति।अन्यथाखयातपक्षे न विप्रपत्तिस्यात्।त्वयैव तस्मिन्पक्षे दृष्टिविधेर्ययुक्तत्वाङ्गीकारात्।अयमर्थः-- ये हि यथार्थख्याति वादिनस्तेषामपि लोकदृष्टया भ्रान्तबद्धेः केनापि प्रकारेण निर्वाहः कार्यः, स निर्वाहोतेरापि
 दृष्टिविधौ वाच्य इति।अत्र निर्वाहप्रहारं दर्शयति--  तादृगिति।  अयं भावः--शुक्तिरजतमित्यादौ शुक्तिरजतयोस्तादात्यग्रहं वदन्त्यथाख्यातिवादिनः।अख्यादिवादिनस्तु प्राभाकराश्शुक्तिरजतयारतादात्म्याग्रहकं शुक्तिग्रहणरजतस्मारणयोर्भेदाग्रहञ्च भ्रान्तिस्तानीयं वदन्ति।
  यथार्थ सर्व विज्ञानम्   इति वादिमस्तु शुक्तिरजतयोर्द्वयोरपि सद्भावं पञ्चीकरणन्यायेन पुरोवर्तीति
 वस्तुनि वदन्ति। तत्र शुक्तिभूयस्त्वाग्रहसहकृतरजतग्रहणं वदन्ति तेनात्र प्रवृत्योर्बाध्यते सामाधिकरण्याभावात्।अयमत्र निर्नयः-- भ्रान्तिर्यद्यस्ति तदा दृष्टिविधेर्नानुररत्ति यदि नास्ति तदापि
 भेदाग्रहसहकृतज्ञानद्वयाङ्गीकारेण प्राभाकारमतस्थानामिवास्माकमपि दृष्टिविधिविधान्,याविरोध इति।।
  22.  अत्र दृष्टिविधौ परोक्तप्रकारं स्वाभिमतं प्राकारद्वयेन निगमयति--   द्रष्टव्येति।  अत्र केचिदाहुः--चोरस्थाणुरीतच्या यथा चोरत्वं बाध्यते सामानाधिकरण्येन, तच्च मिथ्या एवं ब्राह्माहमित्यत्रापि द्रष्टव्यापह्नव इति। द्वितीमिह द्रष्टव्यं जीवो ब्रह्म  च जीवोपाह्नवे दोषमाह- नेति।
 भ्रमता जीवेण संघटिता दृष्टिरेव नस्यात्।ब्रह्मपाह्नवेपि दोषमाह--   अद्वैतमोह इति।अत्राद्वैत  शब्देन ब्रह्मोभिधीयते।मोहशब्देन ब्रह्मविषयिणी दृष्टिः।अत्र द्रष्टव्यापह्नवोक्तौ द्रष्टव्यस्य ब्रह्मण एवापराधस्स्यादिति समानाधिकरण्यम्।ब्रह्मणो मिथ्यात्वापराधात् कोऽयमुत्कृष्टोऽपराधः।तेन   ब्रह्माहमस्मि   इत्यादिषु विहिता ब्रह्मसमानात्वबुद्धिरित्याह-- तत इति। अस्मिन्पक्षे पूर्वोक्तो दोषोनास्ति इति केचिन्मन्यन्ते तदिदमाह--कतिचिदिति।अत्रान्यत्रान्यदृष्टिं पक्षान्तरेण   द्वेधा   दर्शयति--  द्वेधे  ति।
 गरुडात्मनां जानीयादित्यादौ   द्वेधा दृष्टिर्न किमनधइगता   अदिगतेतेयरेथः।द्वैविद्यमेव दर्श्यति-व्यक्तितो
 जातितश्चेति। गरूड एवाहमिति यदि प्रतिपाध्यत तदा   व्यक्तितः,   यदि च गरुडजातीयोऽहमिचति प्रतिपध्यत तदा   जातितः,   तेन द्वाप्येतौ पक्षावङ्गीकारे   चकरात्   समनन्तरोक्त सादृश्यप्रतिपक्तिरप्यङ्गीक्रियते प्रागुक्तस्तु पक्षः प्रमाणविरुद्धत्वान्नाङ्गीकार्य इत्यर्थः।।
  23.  अत्र ब्रह्मैकमेवेति यथावस्थितप्रतिपत्तिमतामितरत्र ब्रह्मदृष्टिः कथं स्यादितयनुयोगे सति परेषां पक्षेण प्रतिवचनमाह--   मुख्य  मितयादिना।अयमत्र शाब्दान्वयः--   मुख्यं ब्रह्मैकमेवेत्यवहितमनसा   मितरत्र   ब्रह्मदृष्टिः कथं स्यादि  त्यानुयोगः। अत्र भासकरमतानुसार्णः   केचित  प्राहुः--  एकत्वेने  ति।
 भोक्तृभाग्यादिभावेन विभक्तं सकलमेतत्वात् ब्रह्मैव, अतो ब्रह्मदृष्टि कर्तुं शक्यत इति। विरुद्धत्वात्कथमिदं वक्तुं शक्यत इत्याशङ्क्याह--  बलिनीति।  विधिर्हि सर्वप्रमाणानां बलवतारः।तेन 
  मनोब्रह्मेत्युपासीत   ,   नामब्रह्मेत्यपासीत   इति विधिबलात् ब्रह्मनैकत्वे  सर्वात्मना संग्राह्यम्।न हि 
 श्रुतिप्रतिपन्नेऽर्थ कश्चिदपराधो दोषश्शङ्कनीय इति केषा़ञ्चित्परेषां पक्षः।  अन्ये त्वाहुः--  अङ्कुल्युपष्टम्भादिभिश्चचन्द्रैकत्वेपि द्वित्वादिपरिकल्पनवद् ब्रह्मैकत्वे परिज्ञातेपि ब्रह्मनानाकत्वं
 परिकल्प्यते। अमुष्यार्थस्य लोकदृष्टप्रक्रियया दृष्टान्तमाह--  बम्भ्रम्यन्त   इति  ।  तत्वतो ब्रह्मण एकत्वेपि   बाला   बालप्रायाश्श्रुतिमृत्यादिष्वापाततः प्रतीत्या त्रिमूर्त्यादिषु तत्रतत्र नानात्वेन ब्रह्मभावं प्रतिपाद्यन्ते। एतत्सर्वं परपक्षानुवादमात्रमेव तत्वतस्तु तत्रतत्र नामादिषु ब्रह्मसदृशत्वं तज्जातीयत्वं तदेकत्वं वा दृष्टिमात्रेण परिकल्प्यत इति दृष्टिविधिप्रक्रिया इदमेव लौकिकवैदिकसकलोदाहरणाविरुद्धत्वादित्थमेव
 स्वीकार्यम्।।
*4.1.5
  24.   अत्र सङ्गतिर्भाष्य एव सुव्युक्ता ' मोक्षसाधनतया वेदान्तशास्त्रैर्विहितं ज्ञानं ध्यानोपासनादिशब्दवाच्यमसकृतावृत्तं सन्ततस्मृतिरूपमित्युक्तम्। तदनुतिष्ठन्नासीनश्शयानस्तिष्ठन्गच्छंश्च
 विशेषाभावादनियमेनानुतिष्ठेत् '  इति शङ्क्या। समनन्तराधिकरणयोः प्रासङ्गिकत्वात्प्रधानसङ्गतिरेव
 वाच्येत्यर्थः। तदर्थविचारस्तु-- किमासीनश्चिन्तयेदुतासीनश्शयानस्तिष्ठन् गच्छन्वेति। किं गमनादिषु
 ध्यानं सम्भवति नेति। अत्र पूर्वपक्षमाह--   आसीनस्ये  ति। अयमत्र शब्दार्थः--   आसीनस्यैव योग   इति
 श्रुतिवाक्यं तावन्नास्ति नापि श्रुत्यर्थापत्तिः काचित् '  स खल्वेवं वर्तयन्यावदायुषम् '  ' तद्रूपप्रत्यये चैक्
 सन्ततिस्चान्यनिस्स्पृहा '  इत्यादिभिस्सदात्वमपि प्रतिपद्यामहे ध्यानस्य। ननु चेलाजिनकुशोत्तरमित्यासनपरिकल्पऩञ्च योगिनामनुश्रूयत इत्याशङ्क्य परहरति--  न्यास   इति। अयमर्थः--आसनपरिकल्पनं न नियतम्, अपित्वासीनत्वावस्थायां कादाचित्कमेव भवति तत्र '  चेलाजिन
 कुशोत्तरम् '  इति   नियमविधिः   क्रियते तेन गच्छन्नासीनश्शयानो वा ध्यानं कुर्यादिति। तदिदमाह--   तस्मा  दिति। अत्रा  प्रगम्प्येन्द्रियस्य   पुरुषस्य   स्थितौ   वा   गतौ   वा   शयने   वा ध्याने सम्भवेदिति। तदेतद्दूषयति--   अप्राप्त  मिति। अप्राप्तत्वमेव प्रकटयति--   यत्ने  ति। गमने हि यत्न एव शयने निद्रान्वयादप्रबोदो भूयानुपजायते तस्मादौचित्यादासीस्यैव ब्रह्मध्यानं प्रकल्पनीयमित्यर्थः।। 
  25.   अत्र ध्यानस्य नित्यानुष्ठानमेव विहितम्, अथाप्यवर्जनीयकर्मान्तरसद्भावे सच्छिद्रमपि चिन्तनं क्रियमाणं विहितस्य नित्यचिन्तनस्य न विरोधमापादयतीत्याह--   चित्तैकाग्र  येत्यादिना। अयमत्र शब्दान्वयः-- योगदशायां   चित्तैकाग्रयोपपत्त्यै देशकालासनादेर्नियतिं विदधति   महर्षयः।   सच्छिद्रं चिन्तनं   देशकालादिवैगुण्येऽपि कर्तुं शक्यत इति देशकालादिसाद्गुण्ये   सतत  मेव चिन्तनमव्याक्षेपेण कर्तव्यमिति ते   संस्मरन्ति।   तर्हि निरन्तरध्यानतत्परस्य कर्मान्तराणि न कर्तव्यानीत्याशङ्क्यावश्यकर्तव्यानां कर्मणां परित्यागायोगात् प्रमाणानुसारेण भगवत्प्रेरितत्वानुसन्धानपूर्वकं सर्वमपि देहसंरक्षणादिशेषभूतं कर्म योगसिद्ध्यर्थत्वात्कर्तव्यमेव। यानि तु प्रतिषिद्धानि तानि न कर्तव्यान्येव। यानि पुनः काम्यानि तान्यपि तथा न कर्तव्यान्येव। तान्येव पापापाकरणद्वारेण विनियोगपृथक्त्वेव योगसिद्धयर्थतया विहितानि चेत् न परित्याज्यान्येव। नैतावता योसिद्धेर्विरोधः। यथाकासं योगार्थानां कर्मणामनुष्ठानस्य विहितत्वादित्याह --   व्यासक्तनीत्ये  ति। यथा
 लोके प्रधानभूते कस्मिंश्चित् कर्मणि वर्तमानाएव मध्ये तदनुबन्धिषु कार्येष्वपि परस्पराविरोधेन वर्तन्ते
 तद्वदत्रापीत्यर्थः।।
  26.   उक्तस्यैवार्थस्य द्रढिम्ने योगस्य प्राधान्यमनूद्य प्रधानानुसारेणैव तदङ्गस्य कालयोगः कल्पनीय इति प्रदर्शयन् प्रधानभूतयोगस्वरूपनिष्पत्त्यर्थत्वात् सर्वकर्मणोऽपि काले कर्तव्यत्वं निगमयति-   कर्मे  ति।
 अयमत्र शब्दान्वयः --   कर्मोपास्त्यङ्गभूत  मिति विद्याङ्ग  पादे विगदित  मिति   यत् '  अयं तु परमो धर्मो
 यद्योगेनात्मदर्शनम् '  इत्याप्तैर्महर्षिभिरुक्तमिति यत्   तेन   योगस्य   प्राधान्यसिद्धावितरत्   कर्म  तदनुगुणतया योज्यम्। अयमर्थः-- अङ्गाङ्गिनोर्विरोधे सत्यङ्गयनुष्ठानाविरोधेनैवेतरानुष्ठानं कर्तव्यमिति। एवञ्च सति   प्रक्रान्तयोगो   पुरुषे   पटिमसघुतया   योगपटुत्वाभावेन तत्पाटवसिद्धयर्थं कर्मणां   कालयोग  स्स्वीकर्तव्यः। अनुक्रमात् पाटवे जायमाने तदानीमपि यथायोगं कर्म कर्तव्यमित्याशयः। अयमर्थः-- '  स खल्वेवं वर्तयन्यावदायुषम् '  इति वचनमङ्गिभूताया विद्यायास्तदङ्गत्वेनानस्थितानां कर्मणाञ्च तुल्यमिति।।
  27.   अत्र कश्चित्पौनरुक्त्यशङ्क्या विद्याङ्गचिन्तनमत्र न कर्तव्यमिति ब्रूते--  विद्याङ्गमिति।  अयमत्र शब्दार्थः--  विद्याङ्गं पूर्वपाद एवोक्तं किमिह पुनरसावानाद्यङ्गचिन्ता   क्रियत इति।अत्र पूर्वपक्षी पराभिप्रायमाशङ्क्य निराकरोति-- दृष्टेति। तत्रादृष्टार्थाङ्गचिन्ता कृता इह पुनर्दृष्टार्थासनाद्यङ्गचिन्ता क्रियत इति विभागे  न वक्तव्यः।तत्र हेतुमाह--   प्रागिति।  पर्वपक्षमिति
 दृष्टार्तआनां शमादीमनामुक्तत्वादयं विभागो न घटत इति भावः। उक्तमर्थमाघाङ्गीकारेण प्रतिक्षिपति--  सत्य  मिति।अयमर्थः-- दृष्टार्थमदृष्टार्थमुभायमङ्गदातं विद्याङ्गपादोक्तमित्यनुमन्यमाहे तथापि ध्यानाख्यघारानहनमतिदशातूपासकैरन्वहं साधनीयः यावदायुरुत्तरोत्तरमवधानेन प्रसाधनीयेत्यर्थः,
 सा च दशा चित्तैराग्रयेणेतरविषयसर्वप्रयत्नविरहे सत्येव सेत्स्यतीतीममर्थं विशेषतः प्रकाशयितुं अनुग्रहविशेषात् सूत्रकारः पुनःपुनः शिष्यमाणां प्रकाशयतीति।।
 *4.1.6   
  28.   अत्र सङ्गतिभाष्ये   तदिदमपवर्गसाधनमुक्तलक्षणमुपासनमेकाह एव सम्पाद्यम्, उतप्रायणात् प्रत्यहमनुवर्तनीयमिति विशये   इति।तदर्थविचारस्तु-- उक्तलक्षणमुपासनं किमेकस्मिन्नहनि कर्तव्यमुताप्रायणादिति। किमेकदिनानुष्टानेन शास्त्रार्थस्य कृतत्वं नेति। अत्र पूर्वपक्षानिवादपूर्वकं 
 सिद्धान्तमाचष्टे--  एकस्मन्नेति   ।अयमत्र शब्दान्वयः--   एकस्मिन्नेव   दिवसे   पराध्यानरूपा तु भक्तिर्यादि
  भवति   तत्रैव   विधिर्विश्रान्तस्स्यात् उपरि तु ब्रह्मचिन्ता विफलेति   पूर्वपक्षः। तमिमं निराकरोति-- अयुक्तमिति।तत्र हेतुमाह--   छान्दोग्ये   हि   स खल्ववेवं वर्तयन्यावदायुषम्   इत्यादिना   यावदायुस्सुचरितमुदितम्।   ब्रह्मलोक प्राप्तिहेततोस्सुचर्तस्य ध्याने सन्निपात्योपकारकतया 
 स्वरुपोत्पतेतिसुचरितस्य यावदायुरनुष्टेयत्वं ब्रह्मविद्या यावदायुरनुष्ठेयत्मन्तरेणानुपपद्यमानं
 श्रुतार्थापत्त्याब्रह्मविद्याया आप्रायणादनुवर्तनीयत्वमनबोधयति न केवलं श्रुतार्थपत्त्या तत्सिद्धिः,
 अपि तु तदपि ब्रह्मोपासनं कुत्रापि श्रुतौ   प्रायणान्तं विहितं `  प्रायणान्तमोङ्गारमभिध्यायीत '  इति।।
 *4.1.7
  29.'  एवं विद्यास्वरूपं विशेध्य विद्याफलं चिन्तयितुमारभते' इति भाष्यम्।इयं तु पेटिकासङगतिः।अयमाश
  यः--ब्रह्मविद्यास्वरुपस्य निरतिसायनन्दरूपत्वेन फलपक्षनिपेक्षेपार्हत्वात् तत्स्वलरूपशोधनमपि फलाधये
 सङ्गतमिति।तदर्थविचारस्तु--किमश्लेषविनाशशास्त्रयोरभुक्तकर्मापरिक्षयशास्त्रस्य च विरोध एव उतावरोधस्सम्भवतीति।किमश्लेषविनाशशास्त्रं मोक्षसाधनभुतविद्याभिधायिवाक्यशेषगतं विद्यास्तुतिवादपरत्वेन नेतुं शक्यते नेति।अत्र पूर्वपक्षोक्तिपूर्वकं सिद्धान्तमातषटे--  नाभुक्त  मिति।' नाभुक्तं   
 क्षीयते कर्म कलपकोटिशतैरपि ' इति फलभोगात् विना   कर्म न सुपरिहरमिति मुनीन्द्रै  र्गीतम्।
 तेन   पापालेषश्रुति  स्तद्विनाशश्रुतिश्च तत एव हेतोर्ब्राह्मविदां   वैभवोक्तिंस्सयात्।   उक्तं पक्षं दूषयति--मैवमिति।तदेवोपपादयति--  नाभुक्तमिति.  नाभुक्तमितियादिकमकृताप्रयश्चित्तत्वात् कर्मणा फलिष्यन्तीत्याशङ्क्य परिहरति--  प्रायचिक्तक्रमेणेति।   अयमर्थः--द्विविधं खलु प्रायश्चिक्तं प्रतिपादिकं 
 सर्वप्रायश्चित्तञ्चेति। विशेषतस्तत्तन्निमिक्तपरिज्ञाने प्रतिपादिकं प्रायश्चिक्तं कर्तव्यम्।सामान्यतः परिज्ञाने
 तु सर्वप्रायश्चित्तमेव प्रामाणर्विहितं करतव्यम्।   कृष्णानुस्मरणं परम्  ।इति  कृत्स्नप्रायश्चित्तस्थानीयतया कृष्णानुस्मरणमेव प्रमाणैर्विहितम्। तत्र   शुचिर्भवति संस्मृत्या   इत्यादिकं सहस्मप्यैतिहाससिकं पौराणिकमागमिकं स्मार्तञ्च वचनजातं पाठ्याम् । नहि बहूनां सन्निपाते नाभक्तमित्येकं वाक्यं सोरॉपबृणश्रुतिविरुद्धं स्वयमतिष्टते। न खलु मार्जारो भवति मातङ्गशतस्य परिस्पर्धीति।।
  30.  परब्रह्मोपासनस्य सर्वपापप्रायश्चित्तात्मकत्वमुक्तं लक्षणतोऽपि प्रदर्शयन् पापलेपविषयमपि परिशोधयति--  निष््कृतीति  । अस्य ब्रह्मोपासनस्य प्रायश्चित्तात्मकत्वमुतपन्नदुरितसमुन्मूलात्मकत्वा उपपन्नमेव। इदमेव हि पारयश्चित्तस्य लक्षणमितयर्थः। नन्वस्तु ब्रह्मोपासनं प्रायश्चित्तं, अथापि 
 स्वर्घादि पुरुषार्थ साघनानुष्टानवदसङ्कुचितब्रह्मानुभवरूपज्ञानविकासार्थं साधनान्तरमनुष्टेयं
 स्यादित्याशङ्क्यप्रतिक्षिपति--  नात्रेति।   तदेव स्थापयति-  प्रतिहतिविगम   इति।अयं भावः--स्वर्गाद्यनुभवो
 हि कर्मरूपोपाधिप्रयक्तत्वादस्वाभाविकः। तेन साधनानुष्टानमपेक्षते। ब्रह्मप्राप्तिस्तु सर्वेषामप्यात्मनां स्वाभाविकी। अथापि केषाञ्चितनादिपापप्रवाहवशादनादिप्रतिबन्धवति। प्रतिबन्धाभावे स्वयमेवाविर्भवति।
 अत एवोच्यते--  यथा न क्रयते ज्योत्स्ना मलप्रक्षालनान्मणेः।   दोषप्हाणान्न ज्ञानमात्मनः क्रियते तथा।
 एवञ्च स्वर्गादिभ्यः वैषम्यं परब्रह्मप्राप्तेः, न हि प्रामाणप्रातिपन्नेत्यर्थः न विश्वशनीयम् किञ्चिदस्ति।
 यक्त्याभासस्तु प्रमाणविरुद्धत्वात् वादेनादरनीयः। अत्र हिशब्दः प्रसिद्धिं दर्शयति। यथा दीपादेरावारक
 घटाद्यपगमने प्रकाशविकासस्वत एव, एवमात्मनेति प्रतिबन्धकाभावे धर्मभतज्ञीनविकीस इत्यर्थः।अत्र 
 कश्चिच्चोदयति--यदि ब्रह्मविदां पापातेस्तर्हि तेषामुत्पथप्रवृत्तिरेव स्यादिति, अत्राह--पापतेप इति।प्रमादिकपापालेप एव ब्रह्मविदामस्माभिरुच्यते न पुनर्बुद्धिपूर्वकपापालेपः। तत् किमर्थमित्यत्राह-   आज्ञानुवृत्या इति  ।  श्रुतिस्मृति ममैवाज्ञा   इत्यध्यात्मविदामपि भगवताज्ञरूप श्रुतिस्मृत्यनुलिङ्गनस्य भगवतैवोक्तत्वादित्यर्थः। एवमनङ्गिकारे नाविरोतो दुश्चरितात् इति वचन्स्यगतिर्नस्यात्। योगिनाञ्च नियमेव स्वाधिकरनानुष्टानुरूपप्रवृत्तेच गतिर्न स्यात्। चकारसमुच्चयार्थः। भ्रान्तत्वं नाटयन्भरतोऽपि
  सतां मार्गमदूषयन्   इति सन्मार्गवर्तित्वेन ह्युच्यते।।
  31.  अत्राश्लेषविनाशशब्दयोरर्थविशेषं दरेशयित्वा ब्रह्मविद्यायाम्त्तराधं प्रयापि प्रायस्चित्तत्वमाक्षिप्य समाधते-- अश्लेष इति। अत्र   कर्मशक्तेरनुदयोऽश्लेषः उदये तन्नवृत्तिर्विनाशः   इह कर्मशक्तिरपि प्रणेतुस्सर्वनेतुर्भगवतस्तत्तत्कर्मोचितफलकृन्निग्रङवेव तेन न सिद्धान्तविरोधः। तदिदमाह--  शक्ति  रित्यादिना । अत्र केनचिदुक्तानां शङ्कां निवारयति--   प्रयाश्चित्तमिति।   अबुद्धिपूर्वकस्योत्तराघसायोपायानुष्ठानदशायमुत्पत्तिरेव नास्ति अनुत्पन्नस्य पापस्य कथमितं ब्रह्मविद्या प्रायश्चित्तमिचि चोदकाभिप्रायः। इमां प्रतिक्षिपति--   नैवानुयोज्य  मिति। अननुयोज्यत्वमेव दर्शयति-नधर्म इति। ब्रह्मविद्यानिष्टस्य तस्याबुद्धिपूर्वोत्तराधे पापमेव न स्यदिति ब्रह्मविद्यायास्सर्वपापप्रायश्चित्तत्वं वदतां   हृदय  मित्यर्थः।।
  32.   एवमबद्धिपूर्वोक्तराधमुक्त्वा बुद्धिपूर्वोत्तराधस्याध्यात्मवित्सु केषुचिदनुत्पत्तिमपरेत्पन्नस्य प्रायश्चित्तमन्येषु केषुचिदप्रायश्चित्तेऽप्याशूपभोगमुपपादयन् सर्वाथापि भागवतस्य सापरादस्यपि क्रमशो
 मुक्तिं दर्शयति--धीपूर्व मिति।  सर्वदा सावदानो   ब्रह्मवित् बुद्धिपूर्वमुक्तराधं न सृजत्येव।मध्यमस्तु ब्रह्मवित् जातं पापं प्रायशअचित्तेन क्षिपतीत्याह--  जात  मिति।अपरोऽपि ब्रह्मवित्   न खलु भागवता यमविषयं गच्छति। इहैवैषां केचिदुपप्लवा भवन्ति काणा भवन्ति खञ्जा भवन्ति    इत्यादिश्रुत्यक्तप्राकारेण प्रतिपदप्रायश्चित्ताकारणे लघुदण्जमुपभुञ्जीत। इदं तदु वृत्रासुरप्रभृतिषु दृष्टमेव । वृत्रः खलु भागवतः, अथापि केनाप्यपचारेणासुरं देहं प्राप्तस्तत्रापि जातिस्वभावाद्देवप्रकृतीनां
 अपराधं कुर्वन्नपराधानुरूपोपभोगमप्यन्ते पेराप्य भगवन्तमेव ध्याय न्नभिमतफलं प्राप्तवानिति पौोराणिकी प्रसिद्धिः। नन्वथाप्यपराधशतमनुतिष्टतश्चेदिरादस्याकृतप्रायश्चित्तस्य कथमिव ब्रह्मप्राप्ति -रभूदित्याशङ्क्य तत्रापि प्राचोनसुकृतवशैदन्ते कृष्मावतारकाव्ये---
 			  सुकृतेन पुराकृतेन चद्यः प्रतिपन्नप्रकृतिर्विलीनवैरः।
 		    क्षणमद्भुतकृष्णरूपदर्शीं शिथिलाकृष्टशिलीमुखाऽवतस्थे।।   
 इति। तदिदमाह--  नियतिविभवत   इति। अस्तु सिद्धः, अथाप्यद्यैव वा कालान्तरे वा सिद्धिरित्याशङ्क्य प्राचीनकर्मानुरूपभगव्संकल्पानुविधानेनानियमेन फलसिद्धिंकिल भगवान्बादरायणो मन्यत इत्याह -- अद्यैवेति।।
 *4.1.8
  33.   पूर्वं पापस्याश्लेषविनाशावुक्तौ अधुना सुकृतस्याप्यश्लेषविनाशावुच्येते इत्यातिदेशिका सङ्गतिः।तद
 र्थविचारस्तु--उत्तरपुर्वसुकृतयाोरश्लेषविनाशौ किं सम्भवतो नेति।किं' पापं कर्म न श्लिष्यते' ' सर्वे पाप्मानः प्रदूयन्ते' इति वाक्यद्वयं सुकृतदुषकृताश्लषविनाशपरमुत दुष्कृतमात्राश्लेषविनाशपरम्।किमत्र पापकर्मशब्दो निषिद्धपर उत विद्याविरोधफलकर्मपरः।' सर्वे पाप्मानः' इति वाक्यं किं पाप्मशब्दस्य विद्याविरोधिफलकर्मपरतामवगमयति नेति।अत्र पूर्व पक्षमाह--  धर्मस्ये  ति।  परभजनानुग्रहेणा  नुकपलस्य   धर्मस्याश्लनैवोपपन्नौ।  अनुपपत्तौ हेतुमाह--  तस्ये  ति।नहि सर्वलोकविदितस्य धर्मस्य पापत्वमुपपद्यते।
 तदा पुण्यपापव्यवस्थानुपपत्तिप्रसङ्गात्।किञ्च   श्रुतिरप्याह  --अध्यात्मवित् पुण्यफलं सकलमप्यनुभूय पश्चादपवर्गं प्राप्स्यतीति। तदिदमाह--  भागै  रिति।तदेतत् प्रतिश्रिपति--  नेति।  तत्र हेतुमाह--  यत   इति।
  अस्या  ध्यात्मविदः   काम्यमपि पाप  मेव।ननु काम्यस्य सुकृतस्य पापत्ववचनं साहमेव नहि कर्माचरतोऽपि
 कर्मठान् पापिन इति वदन्ति प्राज्ञाः तेन काम्यस्य कर्मणः पापत्वमतिसाहसमेवेत्याशङ्क्यं परिहरति--  तस्मिन्नि  ति।लोके हि सर्वत्र यस्मिन् यल्लक्षणं दृश्यते तदेव तच्छब्देन व्यवह्रियते।गवादिषब्दा घटादिशब्दाश्च तत्तल्लक्षणानुरोधेन व्यवह्रियन्ते विद्वद्भिः।अत्रापि काम्येषु कर्मस्वधिकारिभेदेन कालभेदेनावस्थाभेदेन पापमेव पुण्यं पुण्यमेव पापमितिनियमस्य सर्वलोकप्रसिद्धत्वात् काम्यं कर्माध्यात्मविदां पापमेव। उपवर्ग एव खल्वध्यात्मविदामभिमतः।
 तद्विरोधि हि स्वर्गाद्युपभोगः। अत एव स्वर्गादिर्नरकतयोच्यते नारयणपराणां।   एते वै निरस्यास्तात स्थास्य परमात्मनः, अर्थकामपरा यूयं नारायणपरा वयम्   इतयादिना वचनान्यत्र प्रामाणम्। न केवलं लक्षणादेव काम्यकर्माणां पापत्वमस््माभिरुच्यते   न सकृतं न दुष्कृतं सर्वे पाप्मानोऽतो निवर्तन्ते   इत्यादिश्रुतिरपि काम्यकर्मणः पापत्वं कण्ठाोक्त्या प्रकटयति दर्शयति--   न सकृत  मिति।।
  34.    अत्र पापवत् पुणयस्यापि विरोधिफलसाधन्तवेन निरस्नीयत्वाद् राजभृत्यनिरोधकसौवर्णायसनिगलद्वयन्यायेन पुरुषार्थप्राप्तिदशायां सर्वस्यापि भञ़्जनीयत्वात्वमेवेत्याह--
 पणयमिति। द्वविधं हि पुण्यं   विद्यानुकूलं   केवलोपभोगार्थञ्चेति। तत्र विद्यानुकूलं कर्म विद्याप्राधानेन चरितार्थं भवति। विद्यायामनुपयुक्तं यत्कर्म काम्यं तत् दुरितवत् वारणीयमित्याह--  तस्या  मिति। दुरितं
 हि दुःखहेतुः कदाचिद्वैराग्यहेतुरपि भवति।काम्यं कर्म सुखहेतुत्वात् तदाशाभिवृद्धिमुखेन संसारभिवृद्धिमेव करोतीति पापदपि काम्यं कर्म विशेषेण परित्याज्यमिति भावः। पुण्यपापयोः परिहरणीयत्वं लोकदृष्टान्यायेनोप पादयति--   कारागारेति   ।इदं तु पामराणामपि प्रतीत्यर्थम्।।
  35.   अत्राध्यात्मविदामलेपविषयं सुकृतं न सम्भवतीत्याक्षिप्य प्रकार भेदन सम्भवतीत्युपपादयति-   काम्य  मिति। अयमत्राक्षेपकस्य भावः-- अध्यात्मविद् विरक्तत्वात्   काम्यं कर्म नेच्छेत्।   अत एव  तन्न करोति। तस्मादकृतेन करमणा तावदलेपो न वाच्यः। ननु विरोक्तोऽपि वासनावशात् कदाचित् काम्यं 
 कर्म कुर्यादित्याशङ्क्य यदि कुर्यात् तत्कर्म फलं प्रयच्छेदेव, तेन फलेन  विनष्टत्वात् 
 तेनापि कर्माणा अलेपो न वाच्य इत्याह--  यदि किले  ति।तर्ह्यबुद्धिपूर्वकं काम्यमस्ति तेनालेप उच्यत 
 इत्याशङ्क्यतदपि निराकरोति--   निधीपूर्व  मिति।काम्यं चेद् बुद्धिपूर्वकमेव कामनाया बुद्धिविशेषजन्यत्वात्, तेनाबुद्धिपूर्वकत्वे काम्यत्वं न स्यदित्यर्थः। तर्हि ज्ञातान्यज्ञातानि च सुकृतानि सन्ति तत्राज्ञातसुकृतैरेवालेप उच्यत इत्याशङ्क्य तदपि परिहरति--न चेति।   अज्ञातधर्मो   हि काम्यं फलं न दिशति फलोद्देशेनानुष्टानाभावात्। तर्हि   विद्यार्थैधर्मै  रेवालेप उच्यत इति चेत् तदपि नेत्याह-
 विद्यार्थैरिति।विद्यानिष्पत्या लुप्तत्वात् विद्यार्थानि कर्मणि विद्यानिष्पत्यैव दत्त्यैव दत्तफलान्येव।अत इतरत्कर्म नास्ति, केनालेपः कथ्यत इत्याह-- अत इति। अत्रोत्तरमाह--नेति। अयमर्थः-- विद्यार्थमनुष्टितानि कर्माणि विद्याफलमदत्त्वाधिकान्यवतिष्टन्ते वीतरागत्वेऽपि वासनावशआदन्यार्थतया मोहतोऽनुष्टितानि सान्तरायत्वाद दत्तफलानि कर्माणयपि कानिचिदवतिष्टन्ते अध्यात्मविदि स्नाहाद्बन्धुभिरनुष्टितानि सुकृतानि बहून्यवतिष्टन्ते तानि सुकृतान्यपि तस्य दुष्कृतान्येव तस्मादनुतापवतस्तस्याध्यात्मविदस्तैलेन उच्यत इत्यलेपवचनस्यावकाशोऽस्तीति।।
  *4.1.9
  36.   अत्र सङ्गतिर्भाष्ये '  ब्रह्मविद्योत्पत्तेः पूर्वोत्तरभाविनोस्सुकृतदुष्कृतयोरश्लेषविनाशावुक्तौ। ततः पूर्वभाविनोस्सुकृतदुष्कृतयोः किमविशेषेण विनाशः उतानारब्धकार्ययोरेवेति विशये '  इति। तदर्थविचारस्तु- किं पूर्वे सुकृतदुष्कृते अविशेषेण नश्यत उतानारब्दफले। किं '  सर्वं पाप्मानः '  इति सर्वशब्दस्यानुरोधो न्याय्य उत '  तस्य तावत् '  विलम्बश्रुत्यनुरोधः। किं कुलालचक्रभ्रमणवत् कर्मविनाशेऽपि संस्कारेण शरीरधारणमुपपद्यते नेति। 
 किमीश्वरप्रीत्यप्रीतिव्यतिरेकेण संस्कारकल्पनायां
 प्रमाणमस्ति नेति। अत्र पूर्वपक्षमनुवदति--   नश्य  त्विति। अनारब्धकार्यव  दारब्धकार्य  मपि   दुरितं   नश्यत्येव। तत्र विशेषाभावादिति हेतुमाह-   नही  ति। अनारब्धकार्यमेव नश्यति आरब्धकार्यं तु न नश्यतीति   विशेषो न ह्यधीत   इत्यर्थः। कथमनधीत इत्याशङ्क्य साधारण्येनाध्ययनमाह-   सर्व   इति।
 पाप्मानस्सर्व इति हि साधारण्येनोक्तत्वादुभयमपि नश्यतीति वक्तव्यमिति। तमिमं पूर्वपक्षं प्रतिक्षिपति-   नेति।   तत्र हेतुमाह-  उपालम्भादी  ति। प्रत्यक्षबाधादनुमानबाधादागमबाधाच्चेत्यर्थः। उपलभ्यते हि ब्रह्मविदामपि सुखदुःखानुवृत्तिः। अन्यथा तदनुकूलप्रवृत्तिनिवृत्यादिकं न स्यादित्यनुमानबाधः। आगमबाधोऽपि '  तस्य तावदेव चिरम् '  ' स खल्वेवं वर्तयन् '  इत्यादिवचनबाधः। आगमबाधमेव विशेषतः प्रकटयति-   सद्विद्ये  ति।   अस्मरंश्चागमज्ञा   इति- पराशरपाराशर्यादयः ' स्वकर्मणा तमभ्यच्य सिद्धिं विन्दति मानवः'  इति वचनसहस्रैर्ब्रह्मविदामपि भगवदाराधनरूपेण विद्याङ्गकर्मणामवश्यकर्तव्यता  मस्मरन्  । तर्हि '  तमेवं विद्वानमृत इह भवति '  इति जीवन्मुक्तिवचनं कथं स्यादित्याशङ्क्याह-   जीवन्मुक्ती  ति। इहामृतत्ववचनममृतप्रायत्वादौपचारिकमित्यर्थः। तर्हि मृषावादिनो जीवन्मुक्तिमेवात्यादरेण प्रतिष्ठापयन्ति, तत्कथमिति वदतस्तु शिष्यस्य कस्यचित् गतानुगतिकस्योत्तरमाह-   मोहिता   इति। श्रुतिवाक्यस्याभिप्रायमजानाना   मन्दा   जीवन्मुक्तिवादं मौढ्यादेव
 प्रलपन्तीत्यर्थः।।
  37.   अत्र कश्चिच्चोदयति-- ' ननु प्रारब्धकार्ययोः पुण्यपापयोर्भोगेन विनाश इति भवद्भिरुच्यते, तन्नोपपद्यते कृतप्रायश्चित्तानां भोगाभावात् '  इति। तदिदमाह-   रोगादी  ति। लोके हि प्रारब्दानामपि पापानां भोगमन्तरेण विनाशो द्दश्यते '  जन्मान्तरकृतं पापं व्यधिरूपेण बाधते। तच्छान्तिरौषधेर्दानैर्जपहोमार्चनादिभिः।।'  इति। किंच ' जन्म कर्म च मे दिव्यमेवं यो वेत्ति तत्त्वतः। त्यक्त्वा देहं पुनर्जन्म नैति मामेति सोऽर्जुन।। '  इत्यवताररहस्यवेदिनां प्रारब्धशेषनुभानेनापवर्गप्राप्तिरुच्यते तत् कथं प्रारब्धस्योपभोग इति। तदप्याह-   प्रत्येतु  रिति।   स्वावतारादि प्रेत्येतुरि  त्यन्वयः।   तस्मादारब्धकार्ये   कर्मणि   फलनियतिवचो दुर्घटं भाती  ति शब्दान्वयः। तत्रोत्तरमाह-मैवमिति। तदेव विवृणोति-   प्रायश्चित्तोज्झितानामिति।   अकृतप्रायश्चित्तानां कर्मणां फलावश्यम्भावस्सूत्रकाराभ्रिप्रेतोनपुनः कृतप्रायश्चित्तानामपु,तेन न कश्चिदपि विरोध इति भावः।
*4.1.10
  38.  अत्र भाष्ये '' इतरस्याप्येवमसंश्वेषः' इति विद्याबलात् सुक-तस्याप्यसंश्लेष उक्तः।अग्निहोत्रादिनां नित्यनैमित्तिकानां स्वाश्रमधर्माणामपि सुकृतत्वसामान्येन तत्फलस्याश्लेषादच्छितोऽननुष्ठाने'' इति शङ्क्या सङ्गतिपुक्ता।तदर्थविचारस्तु--किमग्निहोत्राद्याश्रमधर्मो विदुषः कार्याश्लेषादननुषठेय उतानुष्ठेयः।किमश्लेषवचनं सर्वसुकृतविषयमुत विग्याङ्गाश्रमधर्मव्यतिरिक्तसुकृतविषयं।किंविद्वत्सम्बन्ध्याश्रमधर्मस्यापि फलं विद्याव्यतिरिक्तमुत विद्यैवेति।अत्र पूर्वपक्षमारचरयति--  श्लेष  इति।  यद्यश्लेषस्दा परवि  द्याग्निहोत्रादि  पुण्यनिष्ठा   निष्फला
 स्यात्।अतःकारणा  द्धर्मोऽप्यधर्मक्रमेणैव परित्याज्यः   स्यादिति।तदिदं दूषयति--  अयुक्त  मिति।तत्र हेतुमाह--  न स्या  दिति।यद्यग्निहोत्रादिर्बन्धाय स्यात् तदा ह्ययुक्तः, स तु बन्धाय न स्यात् अपि तु मोक्षस्योपकुरुत इत्याह--  विद्याङ्कुर  मिति।  ब्रह्मविद्याङ्कुर  मन्तः करणशुद्धि  मुपचिनुते ह्यग्निहोत्रादिधर्म   इति।उपकारके प्रतिकबलत्वबूद्धिर्भवतः पापनूलेतेयर्थः।।
  39.  अत्र पौनरुक्त्यमाशङ्क्य पिरहरति--  सर्वे  ति।' सर्वापेक्षा'  इत्यस्मिन्सूत्रे   कर्मणाभङ्गभावं परभजने   ह्यकथयत् अधुनापि ' अगिनिहोत्रादि'  इत्यनेन तदेवाभिधियते तेनोभयो  रेकं   निरर्थकमिति।तदेतद्दुषयति--  ने  ति।अत्रोभयोः प्रयोजनविशेषाभिधानेन पौनरुक्त्यं परिहरति--  विद्याया   इति।तत्र हि   विद्याया नैरपेक्ष्या  भिधानेन सापेक्षत्वमुक्तम्।  तदपरिकरता   विद्याया निरङ्गत्वाभिधानं सामान्येन   प्रागप्रास्ता  ।अधुना पुनस्सुकृताश्लेषप्रसङ्गे सुकृतत्वाविशेषादग्निहोत्रादिनां परित्याज्यत्वमाशङ्क्य तदेव पुनः प्रतिषिध्यत इति न पौनरुक्त्यप्रसङ्गः।  नीतिवैषम्यसिद्धेरितिरथः  ।।
*4.1.11
  40. ' आरब्धकार्ये पुण्यपापे किं विद्यायोनिशरीरावसाने,उत तच्छरीरावसाने शरीरान्तरावसाने वेतेयनियमः' इति चिन्तनात् भाष्ये सङ्गतिर्व्यक्ता।तदर्थरूरावसाने शरीरान्तरावसाने वेत्यनियमः प्राब्धकर्मफलभोगावसानत्वमवगमयति।अत्र पूर्वपक्षं सोपपत्तिकमभिधाय तदन्यथासिद्ध्या 
 प्रतिक्षिपति--  निर्दिष्टे  ति।इत्थं किल पूर्वपक्षी मन्यते--' एष सम्प्रसादोऽस्माच्छरीरात्समुत्थायपरञ्ज्योतिरूपसम्पद्य ' इत्यस्मिनेवाक्ये खल्वस्माच्छरीरादित्युच्यते तेन विद्यारम्भशरीरावसान एव ब्रह्मप्राप्तिः।तेन ' यावन्न विमोक्ष्ये' इत्यावाक्यं   प्राब्धकार्यं कर्म कथय  त्येव अथापि   विदुषस्त्वच्छरीरान्तमेव   तत्कर्म भवति तस्मात् तस्यापि वाक्यस्य न विरोध इति।तदिदं दूषयति--  मैव  मिति।तत्र हेतुमाह--  प्रारब्धे  ति।' यावन्ना विमोक्ष्ये' इत्यादिवाक्यं   प्रारब्भकार्यं कर्म कथय  त्वेव अथापि   विदूषस्तच्छरीरान्तमेव   तत्कर्म भवति तस्मेत् तस्यापि वेक्यस्य न विरोध इति।तदिदं दूषयति--  मैव  मिति।तत्र हेतिमाह--  प्राब्धते  ति।' यावन्न विमोक्ष्ये' इत्यादिवाक्यात्   प्रारब्धा  नां कर्माणां वैचित्र्यान्न तच्छरीरावसाने मोक्षः।अस्माच्छरीरादिति वचनं बुद्धिस्थचरमशीरीरावसानपरमिति मन्तव्यम्।
 41.
 नन्वसिमाच्छरीरादिति श्रुतिसिवारस्यं विहाय तत्रवा अन्यत्रवेत्यस्वरसार्थः किमरिथं कल्प्यत इत्याशङ्क्याह--  भूय  इति।अयम् ' आदित्यादितिमतयश्चाङ्गउपपत्तेः'  इत्यस्य चतुर्थाधिकरणस्यार्थः।
  प्रणिधिरपि सासनो भवेत्---  उपासनमासनहितमेव कार्यमिति।अयम्' आसीनस्सम्भवात्'  इत्यादेः पश्चमाधिकरणस्यार्थः।प्रणिधिः   प्रत्यहञ्च   भवेत्---तदेतदुपासनं प्रत्यहं प्रायनान्तं कार्यिमिति।अयम् ' आप्रायणात्तत्रापि हि दृष्टम् '  इत्यादेष्षष्ठाधिपरणस्यार्थः।  पापे पुण्ये च नाशादिक  म्--विद्यायाः पूर्वमुत्तरञ्चानुष्ठिते पुण्ये च नाशोऽश्लेषश्च।इदमर्थद्वयं क्रमात् ' तदधिगम उत्तर पूर्वाघयोः'  इत्यादेस्सप्तमाधिकरणस्य ' इतरस्याप्येवम्'  इत्यादेरष्टमाध्करणस्य चावगन्तव्यम्।  अथ तु   --तदुपरितने ' अनारब्धकार्ये एव तु '  इत्यादिके नवमाधिकरणे तु।
  तयोः---  पुण्यपापयोः।  आरब्धकार्ये---  फलप्रदानप्रवृत्ते कर्मणि विषये।  भोग्यता---  फलानुभवेनैव नाश्यता।  स्वार्हवृत्तेः ककार्यत्व  म्--करणस्यार्थः।  आरब्धशान्तौ मोक्षस्य--  तत्तत्पुरुषभेदाधिनतारतम्ययुक्तप्रारब्धकर्मनिवृत्तौ मोक्षलाभ इति च।अयं ' भोगेन त्वितरे '  
 इत्यादेरेकादशाधिकरणस्यार्थः।  इति---  एवं क्रमेणोक्तमर्थजातम्।  इह---  अस्मिंश्चतुर्थाध्याये प्रथपादे।
  कथित  म्---प्रतिपादितम्।सूत्रकारैरिति शेषः।।