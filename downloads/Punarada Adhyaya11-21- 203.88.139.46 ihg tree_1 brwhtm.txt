नारद उवाच ।।
विष्णुपादाग्रसंभूता या गङ्गेत्यभिधीयते ।।
तदुत्पत्तिं वद भ्रातरनुग्राह्योऽस्मि ते यदि ।। 10-1 ।।
सनक उवाच ।।
श्रृणु नारद वक्ष्यामि गङ्गोत्पत्तिं तवानघ ।।
वदृतां श्रृण्वतां चैंव पुण्यदां पापनाशिनीम् ।। 10-2 ।।
आसीदिंद्रादिदेवानां जनकः कश्यपो मुनिः ।।
दक्षात्मजे तस्य भार्ये दितिश्चादितिरेव च ।। 10-3 ।।
अगदितिर्देवमातास्ति दैत्यानां जननी दितिः ।।
ते तयोरात्मजा विप्र परस्परजयैषिणः ।। 10 -4 ।।
सदा सपूर्वदेवास्तु यतो दैत्याः प्रकीर्तिताः ।।
आदिदैंत्यो दितेः पुत्रो हिरण्यकशिपुर्बली ।। 10-5 ।।
प्रह्लादस्तस्य पुत्रोऽभूत्सुमहान्दैत्यसत्तमः ।।
विरोचन स्तस्य सुतो बभूव द्विजभक्तिमान् ।। 10-6 ।।
तस्य पुत्रोऽतितेजस्वी बलिरासीत्प्रतापवान् ।।
स एव वाहिनीपालो दैत्यानामभवन्मुनेः ।। 10-7 ।।
बलेन महता युक्तो बुभुजे मेदिनीमिमाम् ।।
विजित्य वसुधां सर्वां स्वर्गं जेतुं मनो दधे ।। 10-8 ।।
गजाश्च यस्यायुतकोटिलक्षास्तावन्त एवाश्चरथा मुनींद्र ।।
गजेगजे पंचशती पदातेः किं वर्ण्यते तस्य चमूर्वरिष्टा ।। 10-9 ।।
अमात्यकोट्यग्रसरावमात्यौ कुम्भाण्डनामाप्यथ कूपकर्णः ।।
पित्रा समं शौर्यपराक्रमाभ्यां बाणो बलेः पुत्रशतग्रजोऽभूत् ।। 10-10 ।।
बलिः सुराञ्जेतुमनाः प्रवृत्तः सैन्येन युक्तो महता प्रतस्थे ।।
ध्वजातपर्त्रैर्गगनाबुराशेस्तरङ्गविद्युत्स्मरणं प्रकुर्वन् ।। 10-11 ।।
अवाप्य वृत्रारिपुरं सुरारी रुरोघ दैत्यैर्मृगराजगाढैः ।।
सुरश्च युद्धाय पुरात्तथैव विनिर्ययुर्वज्रकरादयश्च ।। 10-12 ।।
ततः प्रववृते युद्धं घोरं गीर्वाणदैत्ययो ।।
कल्पांतमेघानिर्धोषं डिंडिंमध्वनिसंभ्रमम्।। 10-13 ।।
मुमुचुः शरजालानि दैंत्याः सुमनसां बले ।।
देवाश्च दैत्यसेनासु संग्रामेऽत्यन्तदारुणे ।। 10-14 ।।
जहि दारय भिंधीते छिंधि मारय ताडय ।।
इत्येवं सुमहान्घोषो वदतां सेनयोरभूत् ।। 10-15 ।।
शरदुन्दुभिनिध्वानैः सिंहनादैः सिंहनादैः सुरद्विषाम् ।।
भाङ्कारैः स्यन्दनानां च बाणक्रेङ्गारनिःस्वनैः ।। 10-16 ।।
अश्वानां हेषितैश्चैव गजानां बृंहितैस्तथा ।।
टङ्गारैर्धनुषां चैव लोकः शब्दत्मयोऽभवत् ।। 10-17 ।।
सुरासुरविनिर्मुक्तबाणनिष्पेषजानले ।।
अकालप्रलयं मेने निरीक्ष्य सकलं जगत् ।। 10-18 ।।
बभौ देवद्विषां सेना स्फुरच्छस्त्रौघधारिणी ।।
चलद्विद्युन्निभा रात्रिश्छादिता जलदैरिव ।। 10-19 ।।
तस्मिन्युद्धे महाधोरैर्गिरीन् क्षित्पान् सुरारिभिः ।।
नाराचैश्चूर्णयामासुर्वेवास्ते लघुविक्रमाः ।। 10-20 ।।
केचित्सताडयामासुर्नागैर्नागान्रथान्रथैः ।।
अश्वैरश्वांश्च केचित्तु गदादण्डैरथार्द्दयन् ।। 10-21 ।।
परिधैस्ताडिताः केचित्पेतुः शोणितकर्द्दमे ।।
समुक्त्रांतासवः केचिद्विमानानि समाश्रिताः ।। 10-22 ।।
ये दैत्या निहता देवैः प्रसह्य सङ्गरे तदा ।।
ते देवभावमापन्ना दैतेयान्समुपाद्रवन् ।। 10-23 ।।
अथ दैत्यगणाः क्रुद्वास्तड्यमानाः सुर्वैर्भृशम् ।।
शस्त्रैर्बहुविधैर्द्देवान्निजध्नुरतिदारुणाः ।। 10-24 ।।
दृषद्भिर्भिदिपालैश्च खङ्गैः परशुतोमरैः ।।
परिधैश्छुरिकाभिश्च कुन्तैश्चक्रैश्च शङ्कुभिः ।। 10-25 ।।
मुसलैरङ्कुशेश्वैव लाङ्गलैः पट्टिशैस्तथा ।।
शक्त्योपलैः शतघ्रीभिः पाशैश्च तलमुष्टिभिः ।। 10-26 ।।
शूलैर्नालीकनाराचैः क्षेपणीयैस्समुद्ररैः ।।
रथाश्वनागपदगैः सङ्कुलो ववृधे रणः ।। 10-27 ।।
देवाश्च विविधास्त्राणि दैतेयेभ्यः समाक्षिपन् ।।
एवमष्टसहस्त्राणि युद्धमासीत्सुदारुणम् ।। 10-28 ।।
अथ दैत्यबले वृद्धे पराभूता दिवौकसः ।।
सुरलोकं परित्यतज्य सर्वे भीताः प्रदुद्रुवुः ।। 10-29 ।।
नररुपपरिच्छन्ना विचेरु रवनीतले ।।
वैरोचनिस्त्रिभुवनं नारायणपरायणः ।। 10-30 ।।
बुभुजेऽव्याहतैश्चर्यप्रवृद्धश्रीर्महाबलः ।।
इत्याज चाश्वमेघैः स विष्णुप्रीणनतत्परः ।। 10-31 ।।
इन्द्रत्वं चाकरोत्स्वर्गे दिक्पालत्वं तथैव च ।।
देवानां प्रीणनार्थाय यैः क्रियन्ते द्विजैर्मखाः ।। 10-32 ।।
तेषु यज्ञेषु सर्वेषु हविर्भुङ्क्ते स दैत्यराट् ।।
अदितिः स्वात्मजान्वीक्ष्य देवमातातिदुःखिता ।। 10-33 ।।
वृथात्र निवसामीति मत्वागाद्धिमवद्गिरम् ।।
शक्रस्यैश्वर्यमिच्छंती दैत्यानां च पराजयम् ।। 10-24 ।।
हरिध्यानपरा भूत्वा तपस्तेपेऽतिदुष्करम् ।।
किंचित्कालं समासीना तिष्टंती च ततः परम् ।। 10-35 ।।
पादेनैकेन सुचिरं ततः पादाग्रमात्रतः ।।
कंचित्कालं फलाहारा ततः शीर्णदलाशना ।। 10-36 ।।
ततो जलाशमा वायुभोजनाहारवर्जिता ।।
सञ्चिदानन्दसन्दोहं ध्यायत्यात्मानमत्मना ।। 10-37 ।।
दिव्याब्दानां सहस्त्रं सा तपोऽतप्यत नारद ।।
दुरन्तं तत्तपः श्रुत्वा दैतेया मायिनोऽदितिम् ।। 10-38 ।।
देवतारुपमास्थाय संप्रोचुर्बलिनोदिताः ।।
किमर्थं तप्यते मातः शरीरपरिशोषणम् ।। 10-39 ।।
यदि जनन्ति दैतेया महहुखं ततो भवेत् ।।
त्यजेदं दुःखबहुलं कायशोषणकारणम् ।। 10-40 ।।
प्रयाससाध्यं सुकृतं न प्रशँसन्ति पण्डिताः ।।
शरीरं यन्ततो रक्ष्यं धर्मसाधनतत्परैः ।। 10-41 ।।
ये शरीरमुपेक्षन्ते ते स्युरात्मविघातिनः ।।
सुखं त्वं तिष्ट सुभगे पुत्रानस्मान्न खेदय ।। 10-42 ।।
मात्रा हीना जना मातर्मृतप्राया न संशयः ।।
गावो वा पशवो वापियत्र गावो महीरुहाः ।। 10-43 ।।
न लभन्ते सुखं किंचिन्मात्रा हीना मृतोपमाः ।।
दरिद्रो वापि रोगी वा देशान्तरगतोऽपि वा ।। 10-44 ।।
मातुर्दर्शनमात्रेण लभते परमां मुदम् ।।
अन्ने वा सलिले वापि धनादौ वा प्रियासु च ।। 10-45 ।।
कदाचिद्विमुखो याति जनो मातरि कोऽपि न ।।
यस्य माता गृहे नास्ति यत्र धर्मपरायणा ।।
साध्वी च स्त्री पतिप्राणा गन्तव्यं तेन वै वनम् ।। 10-46 ।।
धर्मश्च नारायणभक्तिहीनां धनं च सद्भोगविवर्जितं हि ।।
गृहं च मार्यातनयेर्विहीनं यथा तथा मातृविहीनमर्त्यः ।। 10-47 ।।
तस्माद्देवि परित्राहि दुःखार्तानात्मजांस्तवा ।।
इत्युक्ताप्यदितिर्दैप्यैर्न चचाल समाधितः ।। 10-48 ।।
एवमुक्त्वासुराः सर्वे हरिध्यानपरायणाम् ।।
निरीक्ष्य क्रोधसंयुक्ता हन्तुं चक्रुर्मनोरथम् ।। 10-49 ।।
कल्पान्तमेघनिर्घोषाः क्रोधसंरक्तलोचनाः ।।
दंष्ट्रग्रैरसृजन्वह्निं सोऽदहत्काननं क्षणात् ।। 10-50 ।।
शतयोजनविस्तीर्णं नानाजीवसमाकुलम् ।।
तेनैव दग्धा दैतेया ये प्रधर्षयितुं गताः ।। 10-51 ।।
सैवावशिष्टा जननी सुराणामब्दाच्छतादच्युतसक्तचिता ।।
संरक्षिता विष्णुसुदर्शनेन दैत्यान्तकेन स्वजनानुकम्पिना ।। 10-52 ।।
इति श्रीबृहन्नारदीयपुराणे पूर्वभागे प्रथमपादे गङ्गात्पत्तौ बलिकृतदेवपराजयवर्णनन्नाम दशमोऽध्यायः ।। 10 ।।
नारद उवाच ।।
अहो ह्यत्यद्भुतं प्रोक्तं त्वया भ्रातरिदं मम ।।
स वह्निरदितिं मुक्त्वा कथं तानदहत्क्षणात् ।। 11-1 ।।
वदादितेर्महासत्त्वं विशेषाश्चर्यकारणम् ।।
परोपदेशनिरताः सज्जना हि मुनीश्वराः ।। 11-2 ।।
सनक उवाच ।।
श्रृणु नारद माहात्म्यं हरिभक्तिरतात्मनाम् ।।
हरिध्यानपरान्साधून्कः समर्थः प्रबाधितुम् ।। 11-3 ।।
हरिभक्तिपरो यत्र तत्र ब्रह्मा हरिः शिवः ।।
देवाः सिद्धा मुनीश्वाश्च नित्यं तिष्टंति सत्तमाः ।। 11-4 ।।
हरिरास्ते महाभाग हृदये शान्तचेतसाम्् ।।
हरिनामपराणां च किमु ध्यानरतात्मनाम् ।। 11-5 ।।
शिवपूजारतो वाऽपि विष्णुपूजापरोऽपि वा ।।
यत्र तिष्टति तत्रैव लक्ष्मीः सर्वाश्च देवताः ।। 11-6 ।।
यत्र पूजापरो विष्णोर्वह्निस्तत्र न बाधते ।।
राजा वा तस्करो वापि व्याधयश्च न सन्ति हि ।। 11-7 ।।
प्रेताः पिशाचाः कूष्माण्डग्रहा बालग्रहास्तथा ।।
डाकिन्यो राक्षसाश्चैव न बाधन्तेऽच्युतार्चकम् ।। 11-8 ।।
परपीडारता ये तु भूतवेतालकादयः ।।
नश्यन्ति यत्र सद्भक्तो हरिलक्ष्म्यर्चने रतः ।। 11-9 ।।ट
जितेन्द्रियः सर्वहितो धर्मकर्मपरायणः ।।
यत्र तिष्टति तत्रैव सर्वतीर्थानि देवताः ।। 11-10 ।।
निमिषं निमिषार्द्धं वा यत्र तिष्टन्ति योगिनः ।।
तत्रैव सर्वश्रेयांसि तत्तीर्थं तत्तपोवनम् ।। 11-11 ।।
यन्नामोच्चारणादेव सर्वे नश्यन्त्युपद्रवाः ।।
स्तोत्रैर्वाप्यर्हणाभिर्वा किमु ध्यानेन कथ्यते ।। 11-12 ।।
एवं तेनाग्निना विप्र दग्धं सासुरकाननम् ।।
सादितिर्नैव दग्धाभूद्विष्णुचक्राभिर क्षिता ।। 11-13 ।।
ततः प्रसन्नवदनः पह्मपत्रायतेक्षणः ।।
प्रादुरासीत्समीपेऽस्याः शङ्खचक्रगदाधरः ।। 11-14 ।।
ईषद्वास्यस्फुरद्दन्तप्रभाभाषितदिङ्मुखः ।।
स्पृशन्करेण पुण्येन प्राह कश्यपवल्लभाम् ।। 11-15 ।।
श्रीभगवाननवाच ।।
देवमातः प्रसन्नोऽस्मि तपसाराधितस्त्वया ।।
चिरं श्रान्तासि भद्रं ते भविशष्यति न संशयः ।। 11-16 ।।
वरं वरय दास्यामि यत्ते मनसि रोचते ।।
मा भैर्भद्रे महाभागे ध्रुवं श्रेयो भविष्यति ।। 11-17 ।।
इत्युक्तादेवमाता सा देवदेवेन चक्रिणा ।।
तुष्टाव प्रणिपत्यैनं सर्वलोकसुखावहम् ।। 11-18 ।।
अदितिरुवाच ।।
नमस्ते देवदेवेश सर्वव्यापिञ्जनार्दना ।।
सत्त्वादिगुणभेदेन लोकव्यापारकारण ।। 11-19 ।।
नमस्ते बहुपरुपायारुपाय च महात्मने ।।
सर्वैकरुपरुपाय निर्गुणाय गुणात्मने ।। 11-20 ।।
नमस्ते लोकनाथाय परमज्ञानरुपिणे ।।
सद्भक्तजनवात्सल्यशालिने मङ्गलात्मने ।। 11-21 ।।
यस्यावताररुपाणि ह्यर्चयन्ति मुनीश्वराः ।।
तमादिपुरुषं देवं नमामि ह्यर्थसिद्धये ।। 11-22 ।।
श्रुतयो यं न जानन्ति न जानन्ति च सूरयः ।।
तं नमामि जगद्धेतुं समायं चाप्यमायिनम् ।। 11-23 ।।
यस्यावलोकनं चित्रं मायोपद्रवकारणम् ।।
जगद्रूपं जगद्धेतुं तं वन्दें सर्ववन्दितम् ।। 11-24 ।।
यत्पादाम्बुजकिञ्जल्कसेवारक्षितमस्तकाः ।।
अवापुः परमां सिद्धिं तं वन्दे कमलाधवम् ।। 11-25 ।।
यस्य ब्रह्मादयो देवा महिमानं न वै विदुः ।।
अत्यासन्नं च भक्तानां तं वन्दे भक्तसंगिनम् ।। 11-26 ।।
यो देवस्त्यक्तसङ्गानां शान्तानं करुणार्णवः ।।
करोति ह्यात्मनः सङ्गं तं देवं सङ्गवर्जितम् ।। 11-27 ।।
यज्ञेश्वरं यज्ञकर्मसु निष्टितम् ।।
नमामि यज्ञफलदं यज्ञकर्मप्रबोधकम् ।। 11-28 ।।
अजामिलोऽपि पापात्मा यन्नामोच्चारणादनु ।।
प्रात्पवान्परमं धाम तं वन्दे लोकसाक्षिणम् ।। 11-29 ।।
हरिरुपी महादेवः शिवरुपी जनार्दनः ।।
इति लोकस्य नेता यस्तं नमामि जगद्गुरुम् ।। 11-30 ।।
ब्रह्माद्या अपि देवेशा यन्मायापाशयन्त्रिताः ।।
न जानन्ति परं भावं तं वन्दे सर्वनायकम् ।। 11-31 ।।
ह्यत्पह्मस्थोऽपिञ्योग्यानां दूरस्थ इव भासते ।।
प्रमाणातीतसद्भावस्तं वन्दे ज्ञानसाक्षिणम् ।। 11-32 ।।
यन्मुखः द्र्वाह्यणो जातो बाहुभ्यां क्षत्रियोऽजनि ।।
ऊर्वोर्वैश्यः समुत्पन्नः पद्यां शूद्रोऽभ्यजायत ।। 11-33 ।।
मनसश्चन्द्रमा जातो जातः सूर्यश्च चक्षुषः ।।
मुखादग्निस्तर्थेन्द्रश्च प्राणाद्वायुरजायत ।। 11-34 ।।
ऋग्यजुःसामरुपाय सत्यस्वरगतात्मने ।।
षडङ्गरुपिणे तुभ्यं भूयोभूयो नमो नमः ।। 11-35 ।।
त्वमिन्द्रः पवनः सोमस्त्वमीशानस्त्वमन्तकः ।।
त्वमग्निर्निर्ऋतिश्चैव वरुणस्त्वं दिवाकरः ।। 11-36 ।।
देवाश्च स्थावराश्चैव पिशाचाश्चैव राक्षसाः ।।
गिरयः सिद्धगंधर्वानद्यो भूमिश्च सागराः ।। 11-37 ।।
त्वमेव जगतामीशो यत्रासि त्वं परात्परः ।।
त्वद्रूपमखिलं देव तस्मान्नित्यं नमोऽस्तु ते ।। 11-38 ।।
अनाथानाथ सर्वज्ञ भूतदेवेन्द्रविग्रह ।।
दैतेयैर्बाधितान्पुत्रान्मम पाहि जनार्दन ।। 11-39 ।।
इति स्तुत्वा देवमाता देवं नत्वा पुनः पुनः ।।
उवाच प्राञ्जलिर्भूत्वा हर्षाश्रुक्षालितस्तनी ।। 11-40 ।।
अनुग्राह्यास्मि देवेंश त्वया सर्वादिकारण ।।
अकण्टकां श्रियां देहि मत्सुतानां दिवौकसाम् ।। 11-41 ।।
अन्तर्य्यामिञ्जगद्रूप सर्वज्ञा परमेश्वर ।।
अज्ञातं किं तव श्रीश किं मामीहयसि प्रभो ।। 11-42 ।।
तथापि तव वक्ष्यामि यन्मे मनसि रोचते ।।
वृथापुत्रास्मि देवेश दैतेयैः परिपीडिता ।। 11-43 ।।
तान्न हिंसितुमिच्छामि यतस्तेऽपि सुता मम ।।
तानहत्वा श्रियं देहि मत्सुतेभ्यः सुरेश्वर ।। 11-44 ।।
इत्युक्तो देवेदेवेशः पुनः प्रीतिमुपागतः ।।
उवाच हर्षयन्विप्र देवमातरमादरात् ।। 11-45 ।।
श्रीभगवानुवाच ।।
प्रीतोऽस्मि देवि भद्रं ते भविष्यामि सुतो ह्यहम् ।।
यतः सपन्तिपुत्रेषु वात्सल्यं देवि दुर्लभम् ।। 11-46 ।।
त्वया तु यत्कृतं स्तोत्रं तत्पठान्ति नरास्तु ये ।।
तेषां संपद्वरा पुत्रा न हीयन्ते कदाचन ।। 11-47 ।।
त्वात्मजे वान्यपुत्रे वा यः समत्वेन वर्तते ।।
न तस्य पुत्रशोकः स्यादेष धर्मः सनातनः ।। 11-48 ।।
अदितिरुवाच ।।
ताह वोढुं क्षमा देव त्वामाद्यपुरुषं परम् ।।
असंख्याताण्डरोमाणं सर्वेशं सर्वकारणम् ।। 11-49 ।।
यत्प्रभावं न जानन्ति श्रुतयः सर्वदेवताः ।।
तमहं देवदेवेशं धारयामि कथं प्रभो ।। 11-50 ।।
अणोरणीयांसमजं परात्परतरं प्रभुम् ।।
धारयामि कथं देव त्वामहं पुरुषोत्तमम् ।। 11-51 ।।
महायातकयुक्तोऽपि यन्नामस्मृतिमात्रतः ।।
मुच्यते स कथं देवोग्राम्येषु जनिमर्हति ।। 11-52 ।।
यथा शूकरमत्स्याद्या अवतारास्तव प्रभो ।।
तथायमपि को वेद तव विश्वेश चेष्टितम् ।। 11-53 ।।
त्वत्पादपह्मप्रणतात्वन्नामस्मृतितत्परा ।।
त्वामेव चिंतये देव यथेच्छासि तथा कुरु ।। 11-54 ।।
सनक उवाच ।।
तयोक्तं वचनं श्रुत्वा देवदेवो जनार्दनः ।।
दत्त्वाभयं देवमातुरिदं वचनमब्रवीत् ।। 11-55 ।।
श्रीभगवानुवाच ।।
सत्यमुक्तं महाभागे त्वया नास्त्यत्र संशयः ।। 
तथापि श्रृणु वक्ष्यामि गुह्याद्गुह्यतरं शुभे ।। 11-56 ।।
रागद्वेषविहीना ये मद्भक्ता मत्परायणाः ।।
वंहति सततं तें मां गतासूया अदाम्भिकाः ।। 11-57 ।।
परोपतापविमुखाः शिवभक्तिपरायणः ।।
मत्कथाश्रवणासक्ता वहन्ति सततं हि माम् ।। 11-58 ।।
पतिव्रताः परिप्राणाः पतिभक्तिपरायणाः ।।
वहन्ति सततं देवि स्त्रियोऽपि त्यक्तप्रत्सराः ।। 11-59 ।।
मातापित्रोश्च शुश्रूषुर्गुरुभक्तोऽतिथिप्रियः ।।
हितकृद्वाह्यणानां यः स मां वहति सर्वदा ।। 11-60 ।।
पुण्यतीर्थरता नित्यं सत्सङ्गनिरतास्तथा ।।
लोकानुग्रहशीलाश्च सततं ते वहन्ति माम् ।। 11-61 ।।
परोपकारविरताः परद्रव्यपराङ्मुखाः ।।
नषुंसकाः परस्त्रीषु ते वहन्ति च मां सदा ।। 11-62 ।।
तुलस्युपासनरताः सदा नामपरायणाः ।।
गोरक्षणपरा ये च सततं मां वहन्ति ते ।। 11-63 ।।
प्रतिग्रहनिवृत्ता ये परान्नविमुखास्तथा ।।
अन्नोदकप्रदातारो वहंति सततं हि माम् ।। 11-64 ।।
त्वं तु देवि पतिप्राणा साध्वी भूतहिते रता ।।
संप्राप्य पुत्रभावं ते साधयिष्ये मनोरथम् ।। 11-65 ।।
इत्युक्त्वा देवेदेवशो ह्यदितिं देवमातरम् ।।
दत्त्वा कण्ठगतां मालामभयं च तिरोदधे ।। 11-66 ।।
सा तु संहृष्टमनसा देवसीर्दक्षनन्दिनी ।।
प्रणम्य कमलाकान्तं पुनः स्वस्थआनमाव्रजत् ।। 11-67 ।।
ततोऽदितिर्महाभागा सुप्रीता लोकवन्दिता ।।
असूत समये पुत्रं सर्वलोकनमस्कृतम् ।। 11-68 ।।
शङ्गचक्रधरं शान्तं चन्द्रमण्डलमध्यगम् ।।
सुधाकलशदध्यन्नकरं वामनसंज्ञितम् ।। 11-69 ।।
सहस्त्रादित्यसंकाशं व्याकोशकमलेक्षणम् ।।
सर्वाभरणंसंयुक्तं पीताम्बरधरं हरिम् ।। 11-70 ।।
स्तुत्यं मुनिगणैर्युक्तं सर्वलोकैकनायकम् ।।
आविर्भूतं हरिं ज्ञात्वा कश्यपो हर्षविह्वलः ।। 
प्रणम्य प्रञ्जलिर्भूत्व स्तोतुं समुपचक्रमे ।। 11-71 ।।
कश्यप उवाच ।।
नमोनमस्तेऽखिलकारणाय नमोनमस्तेऽखइलपालकाय ।।
नमोनमस्तेऽमरनायकाय नमोनमो दैतेयविनाशनाय ।। 11-72 ।।
नमोनमो भक्तजनप्रियाय नमोनमः सज्जनरंजिताय ।।
नमोनमो दुर्जननाशनाय नमोऽस्तु तस्मै जगदीश्वराय ।। 11-73 ।।
नमोनमः कारणवामनाय नारायणायामितविक्रमाय ।।
सशार्ङ्गचक्रासिगदाधाराय नमोऽस्तु तस्मै पुरुषोत्तमाय ।। 11-74 ।।
नमः पयोराशिनिवासनाय नमोऽस्तु सद्धृत्कमलस्थिताय ।।
नमोऽस्तु सूर्याद्यमितप्रभाय नमोनमः पुण्यकथागताय ।। 11-75 ।।
नमोनमोऽर्केन्दुविलोचनाय नमोऽस्तु ते यज्ञफलप्रदाय ।।
नमोऽस्तु यज्ञाङ्गविराजिताय नमोऽस्तु ते सज्जनवल्लभाय ।। 11-76 ।।
नमो जगत्कारणकारणाय नमोऽस्तु शब्दादिविवर्जिताय ।।
नमोऽस्तु ते दिव्यसुखप्रदाय नमो नमो भक्तमनोगताय ।। 11-77 ।।
नमोऽस्तु ते ध्वान्तविनाशकाय नमोऽस्तु शब्दादिविवर्जिताय ।।
नमोऽस्तु ते ध्वान्तविनाशकाय मन्दरधारकाय ।।
नमोऽस्तु ते यज्ञवराहनाम्ने नमो हिरण्याक्षविदारकाय ।। 11-78 ।।
नमोऽस्तु ते वामनरुपभाजे नमोऽस्तु ते क्षत्र्रकुलान्तकाय ।।
नमोऽस्तु ते रावणमर्दनाय नमोऽस्तु ते नन्दसुताग्रजाय ।। 11-79 ।।
नमस्ते कमलाकान्त नमस्ते सुखदायिने ।।
स्मृतार्तिनाशिने तुभ्यं भूयो भूयो नमोनमः ।। 11-80 ।।
यज्ञेश यज्ञविन्यास यज्ञविन्घविनाशन ।।
यज्ञरुप यजद्रूप यज्ञाङ्गं त्वां यजाम्यहम् ।। 11-81 ।।
इति स्तुतः स देवेशो वामनो लोकपावनः  ।।
उवाच प्रहसन्हर्षं वर्ध्दयन्कश्यपस्य सः ।। 11-82 ।।
श्रीभगवानुवाच ।।
तात तुष्टोऽस्मि भद्रं ते भविष्यति सुरार्चिता ।।
अचिरात्साधयिष्यामि निखिलं त्वन्मनोरथम् ।। 11-83 ।।
अहं जन्मद्वये त्वेवं युवयोः पुत्रघतां गतः ।।
अस्मिञ्जन्मन्यपि तथा सादयाम्युत्तमं सुखम् ।। 11-84 ।।
अत्रान्तरे बलिर्दैत्यो दीर्घसत्रं महामखम् ।।
आरेभे गुरुणा युक्तः काव्येन च मुनीश्वरैः ।। 11-85 ।।
तस्मिन्मखे समाहूतो विष्णुर्लक्ष्मीसमन्वितः ।।
हविः स्वीकरणार्थाय ऋषिभिर्ब्रह्यवादिभिः ।। 11-86 ।।
प्रवृद्धैश्वर्यर्दैत्यस्य वर्त्तमाने महाक्रतौ ।।
आमंत्र्य मातापितरौ स बटुर्वामनो ययौ ।। 11-87 ।।
स्मितेन मोहयँल्लोकं वामनो भक्तवत्सलः ।।
हविर्भोक्तुमिवायातो बलेः प्रत्यक्षतो हरिः ।। 11-88 ।।
दुर्वृत्तो वा सुवृत्तो वा जडो वायं हितोऽपि वा ।।
यो भक्तियुक्तस्तस्यान्तः सदा संनिहितो हरिः ।। 11-89 ।।
आयान्तं वामनं दृष्ट्वा ऋषयो ज्ञानचक्षउषः ।।
ज्ञात्वा नारायणं देवमुद्ययुः सभ्यसंयुताः ।। 11-90 ।।
एतज्ज्ञात्वा दैत्यगुरुरेकांते बलिमब्रवीत् ।।
स्वसारमविचार्यैव खलाः कार्याणि कुर्वते ।। 11-91 ।।
शुक्र उवाच ।।
भो भो दैत्यपते सौम्य ह्यपहर्ता तव श्रियम् ।।
विष्णुर्वामनरुपेण ह्यदितेः पुत्रातां गतः ।। 11-92 ।।
तवाध्वरं स आयाति त्वया तस्यासुरेश्वर ।। 
न किंचिदपि दातव्यं मन्मतं श्रृणु पण्डित ।। 11-93 ।।
आत्मबुद्धिः सुखकरी गुरुबुद्धिर्विशेषतः ।।
परबुद्धिर्विनाशाय स्त्रीबुध्दिः प्रलयंकरी ।। 11-94 ।।
शत्रूणां हितकृतद्यस्तु स हन्तव्यो विशेषतः ।। 11-95 ।।
बलिरुवाच ।।
एवं गुरो न वक्तव्यं धर्ममार्गविरोधतः ।।
यदादत्ते स्वयं विष्णुः किमस्मादधिकं वरम् ।। 11-96 ।।
कुर्वन्ति विदुषो यज्ञान्विष्णुप्रीणनकारणात् ।।
स चेत्साक्षाद्धविर््भोगी मत्तः कोऽभ्यधिको भुवी ।। 11-97 ।।
दरिद्रेणापि यत्किंचिद्दीयते विष्णवे गुरो ।।
तदेव परमं दानं दत्तं भवति चाक्षयम् ।। 11-98 ।।
स्मृतोऽपि परया भक्त्या पुनाति पुरुषोत्तमः ।।
येन केनाप्यर्चितश्वेद्ददाति परमां गतिम् ।। 11-99 ।।
हरिर्हरति पापानिदुष्टचित्तैरपि स्मृतः ।।
अनिच्छयापि संस्पृष्टो दहत्येव हि पावकः ।। 11-100 ।।
जिह्वाग्रे वसते यस्य हरि रित्यक्षरद्वयम् ।।
स विष्णुलोकमान्पोति पुनरावृत्तिदुर्लभम् ।। 11-1 ।।
गोविंदेति सदा ध््यायेद्यस्तु रागादिवर्जितः ।।
स याति विष्णुभवनमिति प्राहुर्मनीषिणः ।। 11-2 ।।
अग्नौ वा ब्रह्मणे वापिहूयते यद्वविर्गुरो ।।
हरिभक्त्या महाभाग तेन विष्णुः प्रसीदति ।। 11-3 ।।
अहं तु हरितुष्य्यर्थं करोम्यध्वरमुत्तमम् ।।
स्वयमायाति चेद्विष्णुः कृतार्थोऽस्मि न संशयः ।। 11-4 ।।
एवं वदति दैत्यन्द्रे विष्णुर्वामनरुपधृक् ।।
प्रविवेशाध्वरस्थानं हुतवह्निमनोरमम् ।। 11-5 ।।
तं दृष्ट्वा कोटिसूर्याभं योग्यावयवसुन्दरम् ।।
वामनं सहसोत्थाय प्रत्यगृह्णात्कृताञ्जलिः ।। 11-6 ।।
दत्त्वासनं च प्रक्षाल्य पादौ वामनरुपिणम् ।।
सकुटुंबो वहन्मूर्ध्ना परमां मुदमात्पवान् ।। 11-7 ।।
विष्णवेऽस्मै जगद्धान्मे दत्त्वार्घ्यं विधिवदूलिः ।।
रोमाञ्चिततनुर्भूत्वा हर्षाश्रुनयनोऽब्रवीत् ।।
बलिरुवाच ।। 11-8 ।।
अद्य मे सफलं जन्म अद्य मे सफलो मरवः ।।
जीवितं सफलं मेऽद्य कृतार्थोऽस्मि न संशयः ।। 11-9 ।।
अमोघामृतवृष्टिर्मे समायातातिदुर्लभा ।।
त्वदागमनमात्रेण ह्यनायासो महोत्सवः ।। 11-10 ।।
एते च ऋषयः सर्वे कृतार्थां नात्र संशयः ।।
यैः पूर्वं हि तपस्तप्तं तदद्य सफलं प्रभो ।। 11-11 ।।
कृतार्थोऽस्मि कृतार्थोऽस्मि कृतार्थोऽस्मि न संशयः ।।
तस्मात्तुभ्यं नमस्तुभ्यं नमस्तुभ्यं नमस्तुभ्यं नमोनमः ।। 11-12 ।।
त्वदाज्ञया त्वन्नियोगं साधयामीति मन्मनः ।।
अत्युत्साहसमायुक्तं समाज्ञापय मां प्रभो ।। 11-13 ।।
एवमुर्को दीक्षितेन प्रहसन्वामनोऽब्रवीत् ।।
देहि मे तपसि स्थातुं भूमिं त्रिपदसंमिताम् ।। 11-14 ।।
एतच्छॄत्वा बलिः प्राह राज्यं याचितवान्नहि ।।
ग्रामं वा नगरं चापि धनं वा किं कृतं त्वया ।। 11-15 ।।
तन्निशम्य बलिं प्राह विष्णुः सर्वशरीरभृत् ।।
आसन्नभ्रष्टराज्यस्य वैराग्यं जनमन्निवा ।। 11-16 ।।
श्रीभगवानुवाचा ।।
श्रृणु दैत्यन्द्र वक्ष्यामि गुह्याद्गुह्यतमं परम् ।।
सर्वसंगविहीनानां किमर्थैः साध्यतेवद ।। 11-17 ।।
अहं तु सर्वभूतानामन्तर्यामीति भावय ।।
मयि सर्वमिदं दैत्य किमन्यैः साध्यते वद ।। 11-18 ।।
रागद्वेषविहीनानां शान्तानां त्यक्तमायिनाम् ।।
नित्यानंदस्वरुपाणां किमन्यैः साध्यते धनैः ।। 11-19 ।।
आत्मवत्सर्वभूतानि पश्यतां शान्तचेतसाम् ।।
अभिन्नमात्मनः सर्वं को दाता दीयते च किम् ।। 11-20 ।।
पृथ्वीयं क्षत्रियवशा इति शास्त्रेषु निश्चितम् ।।
तदाज्ञायां स्थिताः सर्वे लभन्ते परमं सुखम् ।। 11-21 ।।
दातव्यो मुनिभिश्चापि षष्टांशो भूभुजे बले ।।
महीयं ब्राह्मणानां तु दातव्या सर्व यत्नतः ।। 11-22 ।।
भूमिदानस्य माहात्म्यं न भूतं न भविष्यति ।।
परं निर्वाणमान्पोति भूमिदो नात्र संशयः ।। 11-23 ।।
स्वल्पामपि महीं दत्त्वा श्रोत्रियायाहिताग्नये ।।
ब्रह्मलोकमवाप्नोति पुनरावृत्तिदुर्लभम् ।। 11-24 ।।
भूमिदः सर्वदः प्रोक्तो भूमिदो मोक्षभाग्भवेत् ।।
अतिदानं तु तज्ज्ञेयं सर्वपापप्राणाशनम् ।। 11-25 ।।
महापातकयुक्तो वा युक्तो वा सर्वपातकैः ।।
दशहस्तां महीं दत्त्वा सर्वपापैः प्रमुच्यते ।। 11-26 ।।
सत्पात्रे भूमिदाता यः सर्वदानफलं लभेत् ।।
भूमिदानसमं नान्यत्रिषु लोकेषु विद्यते ।। 11-27 ।।
द्विजाय वृत्तिहीनाय यः प्रदद्यान्महीं बले ।।
तस्य पुण्यफलं वक्तुं न क्षमोऽब्दशतैरहम् ।। 11-28 ।।
सक्ताय देवपूजासु वृत्तिहीनाय दैत्यप ।।
स्वल्पामपि महीं दद्याद्यः स विष्णुर्न संशयः ।। 11-29 ।।
इक्षुगोधूम तुवरीपूगवृक्षादिसंयुता ।।
पृथ्वी प्रदीयते येन स विष्णुर्नात्र संशयः ।। 11-30 ।।
वृत्तिहीनाय विप्राय दरिद्राय कुटुम्बिने ।।
स्वल्पामपि महींदत्त्वा विष्णुसायुज्यमान्पुयात् ।। 11-31 ।।
सक्ताय देवपूजासु विप्रायाढकिकां महीम् ।।
दत्त्वा लभेत गङ्गायां त्रिरात्रस्नानजं फलम् ।। 11-32 ।।
विप्राय वृत्तिहीनाय सदाचाररताय च ।।
द्रोणिकां पृथिवीं दत्त्वा यत्फलं लभते श्रृणु ।। 11-33 ।।
गङ्गातीर्थाश्वमेधानां शतानि विधिवन्नरः ।।
कृत्वा यत्फलमान्पोति तदाप्नोति स पुष्कलम् ।। 11-34 ।।
ददाति खारिकां भूमिं दरिद्राय द्विजाय यः ।।
तस्य पुण्यं प्रवक्ष्यामि वदतो मे निशामय ।। 11-35 ।।
अश्वमेधसहस्त्राणि वाजपेयशतानि च ।।
विधाय जाह्नवीतीरे पत्फलं तल्लभेद्धुवम् ।। 11-36 ।।
भूमिदानं महादानमतिदानं प्रकीर्त्तितम् ।।
सर्वपापप्रशमनमपवर्गफलप्रदम् ।। 11-37 ।।
अत्रोतिहासं वक्ष्यामि श्रृणु दैत्यकुलेश्वर ।।
यच्छुत्वा श्रद्धया युक्तो भूमिदानफलं लभेत् ।। 11-38 ।।
आसीत्पुरा द्विजवरो ब्राह्मकल्पे महामतिः ।।
दरिद्रो वृत्तिहीनश्च नाम्ना भद्रमतिर्बले ।। 11-39 ।।
श्रुतानि सर्वशास्त्राणि तेन वेददिवानिशम् ।।
श्रुतानि च पुराणानि धर्मशास्त्राणि सर्वशः ।। 11-40 ।।
अभवंस्तस्य षट्पत्न्यः श्रुतिः सिन्धुर्यशोवती ।।
कामिनी मालिनी चैव शोभा चेति प्रकीर्तिताः ।। 11-41 ।।
आसु पन्तीषु तस्यासञ्चत्वरिंशच्छतद्वयम् ।।
पुत्राणामसुरश्रेष्ट सर्वे नित्यं बुभुक्षिताः ।। 11-42 ।।
अकिञ्चनो भद्रमतिः क्षुधार्त्तानात्मजान्प्रियाः ।।
पश्यन्स्वयं क्षुधार्त्तश्च विललापाकुलेन्द्रियः ।। 11-43 ।।
धिग्जन्म भाग्यरहितं धिग्जन्म धनवर्जितम् ।।
धिग्जन्म धर्मरहितं धिग्जन्म ख्यातिवर्जितम् ।। 11-44 ।।
नरस्य बह्वपत्यस्य धिग्जन्मैश्वर्यवार्जितम् ।।
अहो गुणाः सौम्यता च विद्वत्ता जन्म सत्कुले ।। 11-45 ।।
दारिद्याम्बुधिमग्नस्य सर्वमेतन्न शोभते ।।
प्रियाः पुत्राश्चपौत्राश्च बान्धवा भ्रातरस्तथा ।। 11-46 ।।
शिष्याश्च सर्वमनुजास्त्यजन्त्यैश्वर्यवार्जितम् ।। 
चाण्डालो वा द्विजो वापि भाग्यवानेव पूज्यते ।। 11-47 ।।
दरिद्रः पुरुषो लोके शववल्लोकनिन्दितः ।। 
अहो संपत्संमायुक्तो निष्टुरो वाप्यनिष्ठुरः ।। 11-48 ।।
गुणहीनोऽपि गुणवान्मूर्खो वाप्यथ पण्डितः ।।
ऐश्वर्यगुणयुक्तश्चेत्पूज्य एव न संशयः ।। 11-49 ।।
अहो दरिद्रता दुःखं तत्राप्याशातिदुःखदा ।।
आशाभिभूताः पुरुषा दुःखमश्नुवतेऽक्षयम् ।। 11-50 ।।
आशयादासा ये दासास्ते सर्वलोकस्य ।। 
आशा दासी येषां तेषां दासायते लोकः ।। 11-51 ।।
मानो हि महतां लोके धनमक्षयमुच्यते ।।
तस्मिन्नाशाख्यरिपुणा माने नष्टे दरिद्रता ।। 11-52 ।।
सर्वशास्त्रार्थवेत्तापि दरिद्रो भाति मूर्खवत् ।।
नैष्किञ्चन्यमहाग्राहग्रस्तानां को विमोचचकः ।। 11-53 ।।
अहो दुःखमहो दुःखमहो दुःखं दरिद्रता ।।
तत्रापि पुत्रभार्याणां बाहुल्यमतिदुःखदम् ।। 11-54 ।।
एवमुक्त्वा भद्रमतिः सर्वशास्त्रार्थपारगः ।।
अन्यमैश्वर्यदं धर्मं मनसाऽचिन्तयत्तदा ।। 11-55 ।।
भूमिदानं विनिश्चित्य सर्वदानोत्तमोत्तमम् ।।
दानेन योऽनुमंताति स एव कृतवान्पुरा ।। 11-56 ।।
प्रापकं परमं धर्मं सर्वकामफलप्रदम् ।।
दानानामुत्तमं दानं भूदानं परिकीर्तितम् ।। 11-57 ।।
यद्दत्त्वा समवान्पोति यद्यदिष्टतमं नरः ।।
इति निश्चत्य मतिमान्धीरो भद्रमतिर्बले ।। 11-58 ।।
कौशाम्बींनाम नगरीं कलत्रापत्ययुग्ययौ ।।
सुघोषनामविप्रेन्द्रं सर्वैश्वर्यसमन्वलितम् ।। 11-59 ।।
गत्वा याचितवान्भूमिं पञ्चहस्तायतां बले ।।
सुघोषो धर्मनिरतस्तं निरीक्ष्य कुटुम्बिक्रम् ।। 11-60 ।।
मनसा प्रीयमाणेन समभ्यर्च्येदमब्रवीत् ।।
कृतार्थोऽहं भद्रमते सफलं मम जन्म च ।। 11-61 ।।
मत्कुल पावनं जातं त्वदनुग्रहतो द्विज ।।
इत्युक्त्वा तं समभ्यर्च्य सुघोषो धर्मतत्परः ।। 11-62 ।।
पञ्चहस्तमितां भूमिं ददौ तस्मै महामतिः ।।
पृथिवी वैष्णवी पुण्या पृथिवीं विष्णुपालिता ।। 11-63 ।।
पृथिव्यास्तु प्रदानेन प्रीयतां मे जनार्दनः ।।
मन्त्रेणानेन दैत्येन्द्र सुघोषस्तं द्विजोत्तमम् ।। 11-64 ।।
विष्णुबुद्ध्या समभ्यर्च्य तावतीं पृथिवीं ददौ ।।
सोऽपि भद्रमतिर्विप्रो धीमता याचितां भुवम् ।। 11-65 ।।
दत्तवान्हरिभक्ताय श्रोत्रियाय कुटुम्बिने ।।
सुघोषो भूमिदानेन कोटिवंशसमन्वितः ।। 11-66 ।।
प्रपेदे विष्णुभवनं यत्र गत्वा न शोचति ।।
बले भद्रमतिश्चापि यतः प्रार्थितवाञ्छ्रियम् ।। 11-67 ।।
स्थितवान्विष्णुभवने सकुटुम्बो युगायुतम् ।।
तथैव ब्रह्मसदने स्थित्वा कोटियुगायुतम् ।। 11-68 ।।
ऐन्द्रं पदं समासाद्य स्थितवान्कल्पपञ्चकम् ।।
ततो भुवं समासाद्य सर्वैश्वर्यसमन्वितः ।। 11-69 ।।
जातिस्मरो महाभागो बुभुजे भोगमुत्तमम् ।।
ततो भद्रमतिर्दैत्य निष्कामो विष्णुतत्परः ।। 11-70 ।।
पृथिवीं वृत्तिहीनेभ्यो ब्रह्मणेभ्यः प्रदत्तवान् ।।
तस्य विष्णुः प्रसन्नात्मा तत्त्वैशअवर्यमनुत्तमम् ।। 11-71 ।।
कोटिवंशसमेतस्य ददौ मोक्षमनुत्तमम् ।।
तस्माद्दैत्यपते मह्यं सर्वधर्मपरायण ।। 11-72 ।।
तपश्चरिष्येमोक्षाय देहि मे त्रिपदां महीम् ।।
वैरोचनिस्ततो दृष्टः कलशं जलपूरितम् ।। 11-73 ।।
आददे पृथिवीं दातुं वर्णिने वामनाय ।।
विष्णुः सर्वगतोज्ञात्वा जलधारावरोधिनम् ।। 11-74 ।।
काव्यं हस्तस्थदर्भाग्रं तच्छरे संन्यवेशयत् ।।
दर्भाग्रेऽभून्महाशास्त्रं कोटिसूर्यसमप्रभम् ।। 11-75 ।।
अमोधं ब्रह्ममत्युग्रं काव्याक्षिग्रासलोलुपम् ।।
आयाय भार्गवसुरानसुरानेकचक्षुषा ।। 11-76 ।।
पश्येति वांदिदेशे च दर्भाग्रं शस्त्रसन्निभम् ।।
बलिर्ददौ महाविष्णोर्महीं त्रिपदसंमिताम् ।। 11-77 ।।
ववृधे सोऽपि विश्वात्मा आब्रह्यभुवनं तदा ।।
अमिमीत महीं द्वाभ्यां पद्भ्यां विश्वतनुर्हरिः ।। 11-78 ।।
स आब्रह्मकटाहांतपदान्येतानि सप्रभः ।।
पादाङ्कुष्टाग्रनिर्भिन्नं ब्रह्माण्डं विभिदे द्विधा ।। 11-79 ।।
तद्दारा बाह्यसलिलं बहुधारं समागतम् ।।
धौतविष्णुपदं तोयं निर्मलं लोकपावनम् ।। 11-80 ।।
अजाण्डबाह्यनिलयं धारारुपमवर्त्तत ।।
तज्जलं पावनं श्रेष्टं ब्रह्मादीन्पावयत्सुरान् ।। 11-81 ।।
सत्पर्षिसेवितं चैव न्यपतन्मेरुमूर्द्धनि ।। 11-82 ।।
एतद्दष्ट्वाद्भुतं कर्म ब्रह्माद्या देवतागणाः ।।
ऋषयो मनवश्चैव ह्यस्तुवन्हर्षविह्वलाः ।। 11-83 ।।
देव ऊचुः ।।
नमः परेशाय परात्मरुपिणे परात्परायापररुपधारिणे ।।
ब्रह्मात्मने ब्रह्मरतात्मबुद्धये नमोऽस्तु तेऽव्याहतकर्मशीलिने ।। 11-84 ।।
परेश परमानन्द परमात्मन्परात्पर ।।
सर्वात्मने जगन्मूर्त्ते प्रमाणातीत ते नमः ।। 11-85 ।।
विश्वतश्वक्षुषे तुभ्यं विश्वतो बाहवे नमः ।।
विश्वतः शिरसे चैव विश्वतो गतये नमः ।। 11-86 ।।
एवंर स्तुतो महाविष्णुर्ब्रह्याद्यैः स्वर्द्दवौकसाम् ।।
दत्त्वाभयं च मुमुदे देवदेवः सनातनः ।। 11-87 ।।
विरोचनात्मजं दैत्यं पदैकार्थं बबन्ध ह ।।
ततः प्रपन्नं तु बलिं ज्ञात्वा चास्मै रसातलम् ।।
ददौ तद्वारपालश्च भक्तवश्यो बभूव ह ।। 11-88 ।।
नारद उवाच ।।
रसातले महाविष्णुर्विरोचनसुतस्य वै ।।
किं भोज्यं कल्पयामास घोरे सर्पभयाकुले ।। 11-89 ।।
सनक उवाच ।।
अमन्त्रितं हविर्यत्तु हूयते जातवेदसि ।।
अपात्रे दीयते यच्च तद्धोरं भोगसाधनम् ।। 11-90 ।।
हुतं हविरशुचिना दृत्तं सत्कर्म यत्कृतम् ।।
तत्सर्वं तत्र भोगार्हमधः पातफलप्रदम् ।। 11-91 ।।
एवं रसातलं विष्णुर्बलये सासुराय तु ।।
दत्त्वाभयं च सर्वेषां सुराणां त्रिदिवं ददौ ।। 11-92 ।।
पूज्यमानोऽमरगणैः स्तूयमानो महर्षिभिः ।।
गंधर्वैर्गीयमानश्च पुनर्वामनतां गतः ।। 11-93 ।।
एतद्दृष्ट्वा महत्कर्ममुनो ब्रह्मवादिनः ।।
परस्परे स्मितमुखाः प्रणेभुः पुरुषोत्तमम् ।। 11-94 ।।
सर्वभूतत्मको विष्णुर्वामनत्वमुपागतः ।।
मोहयन्निखिलं लोकं प्रपेदे तपसे वनम् ।। 11-95 ।।
एवं प्रभावा सा देवी गङ्गा विष्णुपदोद्भवा ।।
यस्याः स्मरणमात्रेण मुच्यते सर्वपातकैः ।। 11-96 ।।
इदं तु गङ्गामाहात्म्यं यः पठे च्छृणुयादपि ।।
देवालये नदीतीरे सोऽश्वमेधफलं लभेत् ।। 11-97 ।।
इति श्रीबृहन्नारदीयपुराणे पूर्वभागे प्रथमपादे गङ्गोत्पत्तिर्गङ्गामाहात्म्यं नामैकादशोऽध्यायः ।। 11 ।।
नातद उवाच ।।
।। श्रुतं तु गङ्गामाहात्म्यं वाञ्छितं पापनाशनम् ।।
अधुना लक्षणं ब्रूहि भ्रातर्मे दानपात्रघयोः ।। 12-1 ।।
सनक उवाच ।।
।।  सर्वेषामेव वर्णानां ब्रह्मणः परमो गुरुः ।।
तस्मै तानानि देयानि दत्तस्यानन्त्यमिच्छता ।। 12-2 ।।
ब्राह्मणः प्रतिगृह्णीयात्सर्वतो भयवर्जितः ।।
न कदापि क्षत्रविशो गृह्णीयातां प्रतिग्रहम् ।। 12-3 ।।
चण्डस्य पुत्रहीनस्य दम्भाचाररतस्य च ।।
स्वकर्मत्यागिनश्चापि दत्तं भवति निष्फलम् ।। 12-4 ।।
परदाररतस्यापि परद्रव्याभिलिषिणः ।।
नक्षत्रसूचकस्यापि दत्तं भवति निष्फलम् ।। 12-5 ।।
असूयाविष्टमनसः कृतन्घस्य च मायिनः ।।
अयाज्ययाजकस्यापि दत्तं भवति निष्फलम् ।। 12-6 ।।
नित्यं याच्ञापरस्यापि हिंसकस्य खलस्य च ।।
रसविक्रयिणश्वैव दत्तं भवति निष्फलम् ।। 12-7 ।। नामैका द
वेदविक्रयिणश्चापि स्मृतिविक्रयिणस्तथा ।।
धर्मविक्रयिणो विप्र दत्तं भवति निष्फलम् ।। 12-8 ।।
गानेन जीविका यस्य यस्य भार्या च पुश्चली ।।
परोपतापिनश्चापि दत्तं भवति निष्फलम् ।। 12-9 ।।
असिजीवी मषीजीवी देवलो ग्रामयाजकः ।।
धावको वा भवेत्तेषां दत्तं भवति निष्फलम् ।। 12-10 ।।
पाककर्तुः परस्यार्थे कवये गदहारिणे ।।
अभक्ष्य भक्षकस्यापि दत्तं भवति निष्फलम् ।। 12-11 ।।
शूद्रान्नभोजिनश्चैव शूद्राणां शवदाहिनः ।।
पौंश्वलान्नभुजश्चापि दत्तं भवति निष्फलम् ।। 12-12 ।।
नामविक्रयिणो विष्णोः संध्याकर्म्मोर्ज्झितस्य च ।।
दुष्प्रतिग्रहदग्धस्य दत्तं भवति निष्फलम् ।। 12-13 ।।
दिवाशयनशीलस्य तथा मैथुनकारिणः ।।
सध्याभोजिन एवापिदत्तं भवति निष्फलम् ।। 12-14 ।।
महापातकयुक्तस्य त्यक्तस्य ज्ञातिबान्धवैः ।।
कुण्डस्य चापि गोलस्य दत्तं भवति निष्फलम् ।। 12-15 ।।
परिवत्तेः शठस्यापि परिवत्तुः प्रमादिनः ।।
स्त्रीजितस्यातिदुष्टस्य दत्तं भवित निष्फलम् ।। 12-16 ।।
मद्यमांसाशिनश्चापि स्त्रीविटस्यातिलोभिनः ।।
चौरस्य पिशुनस्यापि दत्तं भवति निष्फलम् ।। 12-17 ।।
ये केचित्पापनिरता निन्दिताः सुजनैः सदा ।।
न तेभ्यः प्रतिगृह्णीयान्न च वद्याद्दिजोत्तम ।।
सत्कर्मनिरतायापि देयं यत्नेन नारद ।। 12-18 ।। 
यद्दानं श्रद्धया दत्तं तथा विष्णुसमर्पणम् ।।
याचितं वापि पात्रेण भवेत्तद्दानमुत्तमम् ।। 12-19 ।।
परलोकं समुद्दश्य ह्यैहिकं वापि नारद ।।
यद्दानं दीयते पात्रे तत्काम्यं मध्यमं स्मृतम् ।। 12-20 ।।
दग्भेन चापि हिंसार्थं परस्याविधिनापि च ।।
क्रुद्धेनाश्रद्धयापात्रे तद्दानं मध्यमं स्मृतम् ।। 12-21 ।।
अधमं बलितोषायमध्यमं स्वार्थसिद्धये ।।
उत्तमं हरिप्रीत्यर्थं प्राहुर्वेदविदां वराः ।। 12-22 ।।
दानभोगविनाशाश्च रायः स्युर्गतयस्त्रिधा ।। 12-23 ।।
यो ददाति च नोभुक्ते तद्धनं नाशकारणम् ।।
धनं धर्मफलं विप्र धर्मो माधवतुष्टिकृत् ।। 12-24 ।।
तरवः किं न जीवन्ति तेऽपि लोके परार्थकाः ।।
यत्र मूलफलैर्वृक्षाः परकार्यं प्रकुर्वते ।। 12-25 ।।
मनुष्या यदि विप्राग्थ्र न परार्थास्तदा मृताः ।।
परकार्यं न ये मर्त्याः कायेनापि धनेन वा ।। 12-26 ।।
मनसा वचसा वापि ते ज्ञेयाः पापकृत्तमाः ।।
अत्रेतिहासं वक्ष्यामि श्रृणु नारद तत्त्वतः ।। 12-27 ।।
यत्र दानादिकानां तु लक्षणं परिकीर्तितम् ।।
गङ्गामाहात्म्यसहितं सर्वपापप्रणाशनम् ।। 12-28 ।।
भगीरथस्य धर्मस्य संवादं पुण्यकारणम् ।।
आसीद्भगीरथो राजा सगरान्वयसंभवः ।। 12-29 ।।
शशास पृथिवीं मेतां सत्पद्वीपां ससागराम् ।।
सर्वधर्मरतो नित्यं सत्यसंधः प्रतापवान् ।। 12-30 ।।
कन्दर्पसद्दशो रुपे यायजृको विचक्षणः ।।
प्रालेयाद्रिसमो धैर्ये धर्मे धर्मसमो नृपः ।। 12-31 ।।
सर्वलक्षणसंपन्नः सर्वशास्त्रार्थपारगः ।।
सर्वसंपत्समायुक्तः सर्वानन्दकरो मुने ।। 12-32 ।।
आतिथ्यप्रयतो नित्यं वासुदेवार्चनेरतः ।।
पराक्रमी गुणनिधिर्मैत्रः कारुणिकः सधीः ।। 12-33 ।।
एतादृशं तं राजानं ज्ञात्वा दृष्टो भगीरथम् ।।
धर्मराजो द्विजश्रेष्ठ कदाचिद्द्रष्टुमागतः ।। 12-34 ।।
समागतं धर्मराजमर्हयामास भूपतिः ।।
शास्त्रदृष्टेन विधिना धर्मः प्री उवाच तम् ।। 12-35 ।।
धर्मराज उवाच ।।
राजन्धर्मविदां श्रेष्टप्रसिद्धोऽसि जगत्र्रये ।।
धर्मराजोऽथ कीर्तिं ते श्रुत्वा त्वां द्रष्टुमागतः ।। 12-36 ।।
सन्मार्गनिरतं सत्यं सर्वभूतहिते रतम् ।।
द्रष्टुमिच्छन्ति विबुधारतवो त्कुष्टगुणप्रियाः ।। 12-37 ।।
कीर्तिर्नीतिश्च संपत्तिर्वर्तते यत्र भूपते ।।
वसन्ति तत्र नियतं गुणास्सन्तश्च देवताः ।। 12-38 ।।
अहो राजन्महाभाग शोभनीचरितं तव ।।
सर्वभूतहितत्वादि मादृशामपि दुर्लभम् ।। 12-39 ।।
इत्युक्तवन्तं तं धर्मं प्रणिपत्य भगीरथः ।।
प्रोवाच विनयाविष्टः संहृष्टः श्लक्ष्णया गितं ।। 12-40 ।।
भगीरथ उवाच ।।
भगवन्सर्वधर्मज्ञ समदर्शित् सुरेश्वर ।।
कृपया परयाविष्टो यत्पृच्छामि वदस्व तत् ।। 12-41 ।।
धर्मा कीदृग्विधाः प्रोक्ताः के लोका धर्मशालिनाम् ।।
कियत्यो यातनाः प्रोक्ताः केषां ताः परिकीर्तिताः ।। 12-42 ।।
त्वया संमाननीया ये शासनीयाश्च ये यथा ।।
तत्सर्वं मे महाभाग विस्तराद्वक्तुमर्हसि ।। 12-43 ।।
धर्मराज उवाच ।।
साधु साधु महावुद्धे मतिस्ते विमलोर्जिता ।।
धर्माधर्मान्प्रवक्ष्यामितत्त्वतः श्रृणु भक्तितः ।। 12-44 ।।
धर्मा बहुविधाः प्रोक्ताः पुण्यलोकप्रदायकाः ।।
तथैव यातनाः प्रोक्ता असंख्या घोरदर्शताः ।। 12-45 ।।
विस्तराद्गदितुं नालमपि वर्षशतायुतैः ।।
तस्मातंसमासतो वक्ष्ये धर्माधर्ममिदर्शनम् ।। 12-46 ।।
तथैव यातनां वै महापुण्यं प्रकीर्ततम् ।।
तथैवाध्यात्मविदुषो दत्तं भवति चाक्षयम् ।। 12-47 ।।
कुटुम्बिनं या शास्त्रज्ञं श्रोत्रियं वा गुणान्वितम् ।।
यो दत्त्वा स्यापयेदृतिं तस्य पुण्यफलं श्रृणु ।। 12-48 ।।
मातृताः पितृतश्चैव द्विजः कोटिकुलन्वितः ।।
निर्विश्य विष्णुभवनं कल्पं तत्रैव मादते ।। 12-49 ।।
गण्यन्ते पांसवो भूमेर्गण्यन्ते वृष्टिविन्दवः ।।
न गण्यन्ते विधात्रापि ब्रहह्मवृत्तिफलानि वै ।। 12-50 ।।
समस्तदेवतारुपो ब्राह्मणः परिकीर्तितः ।।
जीवनं ददतस्तस्य कः पुण्यं गदितुं क्षमः ।। 12-51 ।।
यो विप्रहितकृन्नित्यं स सर्वान्कृतवान्मखान् ।।
स स्त्रातः सर्वतीर्थेषु तत्पं तेनाखिलं तपः ।। 12-52 ।।
यो ददस्वेति विप्राणां जीवनं प्रेरयेत्परम् ।।
सोऽपि तत्फलमाप्नोति किमन्यैर्बहुभाषितैः ।। 12-53 ।।
तडागं कारयेद्यस्तु स्वयमेवापरेण वा ।।
वक्तुं तत्पुण्यसंख्यानं नालं वर्षशतायुषा ।। 12-54 ।।
एकश्चेदध्वगो राजंस्तडागस्य जलं पिबेत् ।।
कत्कर्तुः सर्वपापानि नश्यन्त्येव न संशयः ।। 12-55 ।।
एकाहमषि यत्कुर्याद्भूमिस्थमुदकं नरः ।।
स मुक्तः सर्वपापेभ्यः शतवर्षं वसेद्दिवि ।। 12-56 ।।
कर्तुं तडागं यो मर्त्यः साह्यकः शक्तितो भवेत् ।।
सोऽपि तत्फलनाप्नोति तुष्टः प्रेरक एव च ।। 12-57 ।।
मृदं सिद्धार्थमात्रां वा तडागाद्यो वहिः क्षिपेत् ।।
तिष्टत्यब्दशतं स्वर्गे विमुक्तः पापकोटिभिः ।। 12-58 ।।
देवता यस्य तुष्यन्ति गुरवो वा नृपोत्तम ।।
तडागपुण्यभाक्स स्यादित्येषा शाश्वती श्रुतिः ।। 12-59 ।।
इति हासं प्रवक्ष्यामि तवात्र नृपसत्तम ।।
यं श्रृत्वा सर्वपायेभ्यो मुच्यते नात्र संशयः ।। 12-60 ।।
गौडदेशेऽतिविख्यातो राजासीद्वीरभद्रकः ।।
महाप्रतीपी विद्यावान्सदा विप्रप्रपूजकः ।। 12-61 ।।
वेदशास्त्रकुलाचारयुक्तो मित्रक्विर्धनः ।।
तस्य राज्ञी महाभागा नान्मा चम्पकमञ्जरी ।। 12-62 ।।
तस्य राज्ञो महामात्याः कृत्माकृस्यविचारणाः ।।
धर्माणां धर्मशास्त्रेस्तु सदा कुर्वन्ति निश्चयम् ।। 12-63 ।।
प्रायश्चित्तं चिकित्त्सां च ज्योतिषे धर्मनिर्णयम् ।।
विनाशास्त्रेण यो ब्रूयात्तमाहुर्ब्रह्यघातकम् ।। 12-64 ।।
इति निश्चित्य मनसा मन्वादीरितधर्म्कान् ।।
आचार्येभ्यः सदा भूपः श्रृणोति विधिपूर्वकम् ।। 12-65 ।।
न कोऽप्यन्यायवर्ती तस्य राज्येऽवरोऽपि च ।।
धर्मेण पाल्यमानस्य तस्य देशस्य भूपतेः ।। 12-66 ।।
जातं समत्वं स्वर्गस्य सौराज्यस्य शुभावहम् ।।
स चैकदा तु नृपतिर्मृगयायां महावने ।। 12-67 ।।
मन्त्र्यादिभिः परिवृतो बभ्राम मध्यभास्करम् ।।
दैवादाखेटशून्यस्य ह्यतिश्रान्तस्य तत्र वै ।। 12-68 ।।
नृपरीतस्य संजातं सरसो दर्शनं नृप ।।
ततः शुष्कां तु सरसीं दृष्ट्वा तत्र व्यचिन्तयत् ।। 12-69 ।।
किमयं सरसीश्रृङ्गेभुवः केन  विनिर््मिता ।।
कथं जलं भवेदत्र येन जीवेदयं नृपः ।। 12-70 ।।
ततो बुद्धिः समभवत्खाते तस्या नृपोत्तम ।।
हस्तमात्रं ततो गर्त्तं खात्वा तोयमवात्पवान् ।। 12-71 ।।
तेन तोयेन पीतेन राज्ञस्तृत्पिरजायत ।।
मन्त्रिणश्चापि भूमिश बुद्धिसागरसंज्ञिनः ।। 12-72 ।।
स बुद्धिसागरो भूपं प्राह धर्मार्थकोविदः ।।
राजन्नियं पुष्करिणी वर्षाजलवती पुरा ।। 12-73 ।।
अद्यैनां बद्धवप्रां च कर्त्तुं जाता मतिर्मम ।।
तद्भवान्मोदतां देव दत्तादाज्ञां च मेऽनघ ।। 12-74 ।।
इति श्रुत्वा वचस्तस्य मन्त्रिणो नृपसत्तमः ।।
मुमुदेऽतितरां भूपः स्वयं कर्तुं समुद्यतः ।। 12-75 ।।
तमेव मन्त्रिणां तत्र युयोज शुभकर्मणि ।।
ततो राजाज्ञया सोऽपि बुद्धिसागरको मुदा ।। 12-76 ।।
सरसीं सागरं कर्त्तुमुद्यतः पुण्यकृत्तमः ।।
धनुषां चैव पञ्चाशत्सर्वतो विस्तृतायताम् ।। 12-77 ।।
सरसीं बद्धसु शिलां चकारागाधशम्बराम् ।।
तां विनिर्माय सरसीं राज्ञे सर्वं न्यवेदयत् ।। 12-78 ।।
तस्यां ततः प्रभृति वै सर्वेऽपि वनचारिणः ।।
पान्थाः पिपासिता भूप लभन्ते स्म जलं शुभम् ।। 12-79 ।।
कदाचित्स्वायुषश्चान्ते स मन्त्री बुद्धिसागरः ।।
प्रमृतो गतवाँल्लोकं लोकशास्तुर्मम प्रभो ।। 12-80 ।।
तदर्थं तु मया पृष्टो धर्मो धर्मलिपिंकरः ।।
चित्रगुत्पस्तु तत्कर्म मह्यं सर्वं न्यवेदयत् ।। 12-81 ।।
उपदेष्टा स्वयं चासौ धर्मकार्यस्य भूपतेः ।।
तस्माद्धर्मविमानं तु समारोढुमिहार्हति ।। 12-82 ।।
इत्युक्ते चित्रगुत्पेन समाज्ञत्पो मया नृप ।।
विमानं धर्मसंज्ञं तु आरोढुं बुद्धिसागरः ।। 12-83 ।।
अथ कालान्तरे राजन्सराजा वीरभद्रकः ।।
मृतो गतो मम स्थानं नमश्चक्रे मुदान्वितः ।। 12-84 ।।
मया तु तत्र तस्यापि पृष्टं कर्माखिलं नृप ।।
कथितं चित्रगुत्पेन धर्मं सरसिसंभवम् ।। 12-85 ।।
तदा सम्यङ्मया राजा बोधितोऽभूद्यथाश्रृणु ।।
अधित्यकायां भूपाल सैकतस्य गिरेः परा ।। 12-86 ।।
लावकेनामुनाचञ्च्वा खातं द्व्यंङ्गुप्रम्बुनि ।।
ततः कालान्तरे तेन वाराहेण नृपोत्तम ।। 12-87 ।।
खनितं हस्तमात्रं तु जलं तुण्डेन चात्मनः ।।
ततोऽन्यदाऽमुया काल्याहस्त युग्ममितः कृतः ।। 12-88 ।।
खातो जले महाराज तोयं मासद्वयं स्थितम् ।।
पीतं क्षुद्रैर्वनचरैः सत्त्वैस्तृष्णासमाकुलैः ।। 12-89 ।।
ततो वर्षत्रायान्ते तु गजतानेन सुव्रत ।।
हस्तत्रयमितः खातः कृतस्तत्राधिकं जलम् ।। 12-90 ।।
मासत्रये स्थितं तच्च पयो जीवैर्वनेचरैः ।।
भवांस्तत्र समायातो जलशोषाद नन्तरम् ।। 12-91 ।।
मासे तत्र तु संप्रात्पं हस्तं खात्वा जलं नृप ।।
ततस्तस्योपदेशेन मन्त्रिणो नृपते त्वया ।। 12-92 ।।
पञ्चाशद्धनुरुत्खातं जातं ततत्र महाजलम् ।।
पुनः शिलाभिः सुदृढं बद्धं जातं महत्सरः ।।
वृक्षाश्च रोपितास्तत्र सर्वलोकोपकारिणः ।। 12-93 ।।
तेन स्वस्वेन पुण्येन पञ्चैते जगतीपते ।।
विमानं धर्म्यमारुढास्त्वमाण्येनं समारुह ।। 12-94 ।।
इति वाक्यं समाकर्ण्य मम राजा स भूमिप ।।
आरुरोह विमानं तत्षष्ठो राजा समांशभाक् ।। 12-95 ।।
इति ते सर्वमाख्यातं तडागजनितं फलम् ।।
श्रुत्वैतन्मुच्यते पापादाजन्ममरणान्तिकात् ।। 12-96 ।।
यो नरः श्रद्धयो युक्तो व्याख्यातं श्रुणुयात्पठेत् ।।
सोऽप्याप्नोत्यखिलं पुण्यं सरोनिर्माणसंभवम् ।। 12-97 ।।
इति श्रीबृहन्नारदीयपुराणे पूर्वभागे प्रथमपादे धर्माख्याने द्वादशोऽध्यायः ।। 12 ।।
धर्मराज उवाच ।।
देवतायतनं यस्तु कुरुते कारयत्यपि ।।
शिवस्यापि हरेर्वापि तस्य पुण्यफलं श्रृणु ।। 13-1 ।।
मातृतः पितृतश्चैव लक्षकोटिकुलान्वितः ।।
कल्पत्रयं विष्णुपदे तिष्टत्येव न संशयः ।। 13-2 ।।
मृदैव कुरुते यस्तु देवतायतनं निरः ।।
मृदैव कुरुते यस्तु देवतायतनं नरः ।।
यावत्पुण्यं भवेत्तस्य तन्मे निगदतः श्रृणु ।। 13-3 ।।
दिव्यदेहधरो भूत्वा विमानवरमास्थितः ।।
कल्पत्रयं विष्णुपदे तिष्टत्येव न संशयः ।। 13 -4 ।।
मृदैव कुरुते यस्तु देवतायतनं नरः ।।
यावत्पुण्यं भवेत्तस्य तन्मे निगदतः श्रृणु ।। 13-5 ।।
दिव्यदेहधरो भूत्वा विमानवरमास्थितः ।। 
कल्पत्रयं विष्णुपदे स्थित्वा ब्रह्मपुरं व्रजेत् ।। 13-6 ।।
कल्पवद्वयं स्थितस्तत्र पुनः कल्पं वसेद्दिवि ।।
ततस्तु योगिनामेव कुले जातो दयोन्विताः ।। 13-7 ।।
वैष्णवं योगमास्थाय मुक्तिं व्रजति शाश्वतीम्् ।।
दारुभिः कुरुते यस्तु तस्य स्याद्दिगुणं फलम् ।। 13-8 ।।
त्रिगुणं चेष्टकाभिस्तु शिलाभिस्तच्चतुर्गणम् ।।
स्फुटिकाभिः शिलाभिस्तु ज्ञेयं दशगुणोत्तरम् ।। 13-9 ।।
तान्मीभिस्तच्छतगुणं हेम्ना कोटिगुणं भवेत् ।।
देवालयं तडागं वा ग्रामं वा पालयेत्तु यः ।। 13-10 ।।
कर्तुः शतगुणं तस्य पुण्यं भवति भूपते ।।
देवालयस्य शुश्रूषां लेपसेचनमंडनैः ।। 13-11 ।।
कुर्याद्यत्सततं भक्त्या तस्य पुण्यमनन्तकम् ।।
वेतनाद्विष्टितो वापि पुण्यकर्मप्रवर्त्तिताः ।। 13-12 ।।
ते गच्छंति धराधाराः शाश्चतं वैष्णवं पदम् ।।
ताडागार्द्धफलं राजन्कासारे परिकीर्तितम् ।। 13-13 ।।
कूपे पादफलं ज्ञेयं वाप्यां पद्माकरोन््मितम् ।।
वापीशतगुणं प्रोक्तं कुल्यायां भूपतेः फलम् ।। 13-14 ।।
दृषद्भिस्तुधनीःकुर्यान्मृदा निष्किञ्चनो जनः ।।
तयोः फलं समानं स्यादित्याह कमलोद्भवः ।। 13-15 ।।
दद्यादाढ्यास्तु नगरं हस्तमात्रमकिंचनः ।।
भुवं तयोः समफलं प्राहुर्वेदविदो जनाः ।। 13-16 ।।
धनाढ्यः कुरुते यस्तु तडागं फलसाधनम् ।।
दरिद्रः कुरुते कूपं समं पुण्यं प्रकीर्तितम् ।। 13-17 ।।
आश्रमं कारयेद्यस्तु बहुजन्तूपकारकम् ।।
स याति ब्रह्मभुवनं कुलत्रयसमन्वितः ।। 13-18 ।।
धेनुर्वा ब्रह्मणो वापि यो वा को वापि भूपते ।।
क्षणार्द्धं तस्य छायायां तिष्टन्स्वर्गं नयत्यमुम् ।। 13-19 ।।
आरामकारका राजन्देवतागृहकारिणः ।।
तडागग्रामकर्त्तारः पूज्यन्ते हरिणा सह ।। 13-20 ।।
सर्वलोकोपकारार्थं पुष्पारामं जनेश्वरा ।।
कुर्वते देवतार्थं वा तेषां पुण्यफलं श्रृणु ।। 13-21 ।।
तत्र यावन्ति पर्णानि कुसुमानि भवन्ति च ।।
तावद्वर्षाणि नाकस्थो मोदते कुलकोटिभिः ।। 13-22 ।।
प्राकारकारिणस्तस्य कंटकावरणप्रदाः ।।
प्रयान्ति ब्रह्मणः स्थानं युगानामेकसत्पतिम् ।। 13-23 ।।
तुलसीरोपणं ये तु कुर्तते मनुजे श्वर ।।
तेषां पुण्यफलं राजन्वदतो मे निशामय ।। 13-24 ।।
सत्पकोटिकुलैर्युक्तो मातृतः पितृतस्तथा ।।
वसेत्कल्पशतं साग्रं नारायणपदं नृप ।। 13-25 ।।
ऊर्द्धपुण्ड्रधरो यस्तु तुलसीमूलमृत्स्त्रया ।।
गोपिकाचन्दनेनापि चित्रकूटमृदापि वा ।।
गङ्गामृतिकया चैव तस्य पुण्यफलं श्रृणु ।। 13-26 ।।
विमानवरमारुढो गन्धर्वाप्सरसां गणैः ।।
संगीयमानचरितो मोदते विष्णुंमदिरे ।। 13-27 ।।
पत्राणि तुलसीमूलाद्यावन्ति पतितानि वै ।।
तावन्ति ब्रह्महत्यादिपातकानि हतानि च ।। 13-28 ।।
तुलस्यां सेचयेद्यस्तु जलं चुलुकमात्रकम् ।।
क्षीरोदवासिना सार्द्धं वसेदाचंद्रतारकम् ।। 13-29 ।।
ददाति ब्राह्मणानां यः कोमलं तुलसीदलम् ।।
स याति ब्रह्मसदने कुलत्रितयतसंयुतः ।। 13-30 ।।
शालप्रामेऽर्पयेद्यस्तु तुलस्यास्तु दलानि च ।।
स वसेद्विष्णुभवने यावदाभूतसंप्लवम् ।। 13-31 ।।
कण्टकावरणं यस्तु प्राकारं वापि कारयेत् ।।
सोऽप्येकविंशतिकुलैर्मोदते विष्णुमंदिरे ।। 13-32 ।।
योऽर्च्चयेद्धरिपादाब्जं तुलस्याः कोमलैर्दलैः ।।
न तस्य पुनरावृत्तिर्विष्णुलोकान्नरेश्वर ।। 13-33 ।।
द्वादश्यां पौर्णमास्यां यः क्षीरेण स्नापयेद्धरिम् ।।
कुलायुतयुतः सोऽपि मोदते वैष्णवे पदे ।। 13-34 ।।
प्रस्थमात्रेण पयसा यः स्नापयति केशवम् ।।
कुलायुतायुतयुतः सोऽपि विष्णुपुरे वसेत् ।। 13-35 ।।
घृतप्रस्थेन यो विष्णुं द्वादश्यां स्नापयेन्नरः ।।
कुलकोटियुतो राजन्सायुज्यं लभते हरेः ।। 13-36 ।।
पञ्चामृतेन यः स्नानमेकादश्यां तु कारयेत् ।।
विष्णोः सायुज्यकं तस्य भवेत्युलशतायुतैः ।। 13-37 ।।
एकादश्यां पौर्णमास्यां द्वादश्यां वा नृपोत्तम ।।
नालिकेरोदकैर्विष्णुं स्नापयेत्तत्फलं श्रृणु ।। 13-38 ।।
दशजन्मार्जितैः पापैर्विमुक्तो नृपसत्तम ।।
शतद्वयकुलैर्युक्तो मोदते विष्णुना सह ।। 13-39 ।।
इक्षुतोयेन देवेशं यः स्नापयति भूपते ।।
केशवं लक्षपितृभिः सार्द्धं विष्णुपदं व्रजेत् ।। 13-40 ।।
पुष्पोदकेन गोविन्दं तथा गन्धोदकेन च ।।
स्नापयित्वा हरिं भक्त्या वैष्णवं पदमान्पुयात् ।। 13-41 ।।
जलेन वस्त्रपूतेन यः स्नापयति माधवम् ।।
सर्वपापविनिर्मुक्तो विष्णुना सह मोदते ।। 13-42 ।।
क्षीराद्यैः स्नापयेद्यस्तु रविसंक्रमणे हरिम् ।।
स वसेद्विष्णुसदने त्रिसत्पपुरुषैः सह ।। 13-43 ।।
शुक्लपक्षे चतुर्द्दश्यामष्टम्यां पूर्णिमादिने ।। 13-44 ।।
एकादश्यां भानुवारे द्वादश्यां पञ्चमीतिथौ ।।
सोमसूर्योपरागे च मन्वादिषुयुगादिषु ।। 13-45 ।।
अर्द्धोदये च सूर्यस्य पुष्यार्के रोहिणीबुधे ।।
तथैव शनिरो हिण्यां भौमाश्विन्यां तथैव च ।। 13-46 ।।
शन्यां भृवभृगे चैवभृगुरेवुरेवतिसङ्गमे ।।
तथा बुधानुराधायां श्रवणार्के तथैव च ।। 13-47 ।।
तथा च सोमश्रवणे हस्तयुक्ते बृहस्पतौ ।।
बुधाष्टम्यां बुधाषाढे पुण्ये विने तथा ।। 13-48 ।।
स्त्रापये त्पयसा विष्णुं शान्तिमान् वाग्यतः शुचिः ।।
घृतेन मधुना वापि दध्ना वा तत्फलं श्रृणु ।। 13-49 ।।
सर्वयज्ञफलं प्राप्ये सर्वपापविवपर्जितः ।।
वसेष्टिष्णुपुरे सार्दं त्रिसत्पपुरुषैर्मृप ।। 13-50 ।।
तत्रैव ज्ञानमासाद्य योगिनामपि दुर्लभम् ।।
मोक्षमाप्रोति नृपते पुनरावृत्तिदुर्लभम् ।। 13-51 ।।
कृष्णपक्षे चतुर्दशअयां सोमवारे च भूपते ।।
शिवं संस्त्राप्य दुग्धेन शिवसायुज्यमान्पुयात् ।। 13-52 ।।
नालिकेरोदकेनापि शिवं संस्त्राप्य भक्तितः ।।
अष्टम्यामिन्दुवारे वा शिवसायुज्यमश्नुते ।। 13-53 ।।
शुक्लपक्षे चतुर्दश्यामष्यम्यां वापि भूपते ।।
घृतेन मधुना स्त्राप्य शिवां तत्साम्यतां व्रजेत् ।। 13-54 ।।
तिलतैलेन संस्त्राप्य विष्णुं वा शिवमेवं च ।।
स याति तत्तत्सारुप्यं पितृभिः सह सत्पभिः ।। 13-55 ।।
शिवमिश्रुरसेनापि यः स्नापयति भघक्तितः ।।
शिवलोके वसेत्कल्पं ससत्पपुरुषैः सह ।। 13-56 ।।
घृतेन स्नापयेल्लिङ्गमुत्थाने द्वादशीदिने ।।
क्षीरेण वा महाभाग तत्फलं श्रृणु मद्गिरा ।। 13-57 ।।
जन्मायुतकृतकैः पापैर्दर्मुक्तो मनुजो नृप ।।
कोटि संख्यं समुद्धृकत्य स्वकुलं शिवतां व्रजेत् ।। 13-58 ।।
सम्पूज्य गन्धकुसुमैर्विष्णुं विष्णुतिथौ नृप ।।
जन्मायुतार्जितैः पापैर्मुक्तो व्रजति तत्पदम् ।। 13-59 ।।
पद्मपुष्पेण यो विष्णुं शिवां वा पूजयेन्नरः ।।
स याति विष्णुभवनं कुलकोटिसमन्वितः ।। 13-60 ।।
हरिं च केतकीपुष्पैः शिवं धत्तूरजैर्निशि ।।
संपूज्य पापनिर्मुक्तो वसेद्भिष्णुपुरे युगम् ।। 13-61 ।।
हरिं तु चाम्पकैः पुर्ष्पेरर्कष्पैश्च शंकरम् ।।
समभ्यर्च्य महाराज तत्तत्सालोक्यमान्पुयात् ।। 13-62 ।।
शंकर स्याथवा विष्णोर्घृतयुक्तं च गुगगुलुम् ।।
दत्त्वा धूपे नरो भक्त्या सर्वपापैः प्रमुच्यते ।। 13-63 ।।
तिलतैलान्वितं दीपं विष्णोर्वा शंकरस्य वा ।।
दत्त्वा नरः सर्वकामान्मंप्राप्नोति नृपोत्तम ।। 13-64 ।।
घृतेन दीपं यो दद्याच्छंकरायाथ विष्णवे ।।
स मुक्तः सर्वपापेभ्यो गङ्गास्नानफलं लभेत् ।। 13-65 ।।
ग्रामयेन वापि तैलेन राजन्नन्येन वा पुनः ।।
दीपं तत्त्वा महाविष्णोः शिवस्यापि फलं श्रृणु ।। 13-66 ।।
सर्वपापविनिर्मुक्तः सर्वैश्वर्यसमन्वितः ।।
तत्तत्सालोक्यमाप्नोति त्रिःभत्पपुरुषान्वितः ।। 13-67 ।।
यद्यदिष्टतमं भोज्यं तत्तदीशाय विष्णवे ।।
दत्त्वा तत्तत्पदं याति चत्वारिशत्कुलान्वितः ।। 13-68 ।।
यद्यदिष्टतमं वस्तु नतद्विप्राय दापयेत् ।।
स याति विष्णुभवनं पुनरावृत्तिदुर्लभम् ।। 13-69 ।।
भ्रूणहास्वर्णदानेन शुद्धो भवति भूपते ।।
अन्नतोयसमंदानं न भूतं न भविष्यति ।। 13-70 ।।
अन्नदः प्राणदः प्रोक्तः प्राणदश्चापि सर्वदः ।।
सर्वदानफलं यस्मादन्नदस्य नृपोत्तम ।। 13-71 ।।
अन्नदो ब्रह्मसदनं यातिवंशायुतान्वितः ।।
न तस्य पुनरावृत्तिरिति शास्त्रेषु निश्चितम् ।। 13-72 ।।
सद्यस्तुष्टिकरं ज्ञेयं जलदानं यतोऽधिकम् ।।
अन्नदानान्नृपश्रेष्ट निर्दिष्टं श्रह्मवादिभिः ।। 13-73 ।।
महापातकयुक्तो वा युक्तो वाप्युपपातकैः ।।
जलदो मुच्यते तेभ्य इत्याह कमलोद्भवः ।। 13-74 ।।
शरीरमन्नाजं प्राहुः प्राणामप्यन्नजान्विदुः ।।
तस्मादन्नप्रदो ज्ञेयः प्राणदः पृथिवीपते ।। 13-75 ।।
यद्यतुष्टिकरं दानं सर्वकामफलप्रदम् ।।
तस्मादन्नसमं दानं नास्ति भूपाल भूपले ।। 13-76 ।।
अन्नदस्य कुले जाता आसहंस्त्र नृपोत्म ।।
नपकं ते न पशअयन्ति तस्मादन्नप्रदो वरः ।। 13-77 ।।
पादाभ्यङ्गंभक्तियुक्तो योऽतिथेः कुरुते नरः ।।
स स्नातः सर्वतीर्थेषु गङ्गास्नानपुरःसरम् ।। 13-78 ।।
तैलाभ्यङ्गं महाराज ब्राह्मणानां करोति यः ।।
स स्त्रातोऽष्टशतं साग्रं गङ्गायां नात्र संशयः ।। 13-79 ।।
रोगितान्ब्रह्माणान्यस्तु प्रेम्णा रक्षति रक्षकः ।।
स कोटिकुलसंयुक्तो वसेद्वूह्यपुरे युगम् ।। 13-80 ।।
यो रक्षेत्पृथिवीपाल रङ्गं वा रोगिणं नरम् ।।
तस्य विष्णुः प्रसन्नात्मा सर्वान्कामान्प्रयच्छति ।। 13-81 ।।
मनसा कर्मणा वाचा यो रक्षेदामयान्वितम् ।।
सर्वान्कामानवान्पोति सर्वेपापविवार्जितः ।। 13-82 ।।
यो ददाति महीपाल निवासं ब्राह्मणाय वै ।।
तस्य प्रसन्नो देवेशः स्वलोकं संप्रयच्छति ।। 13-83 ।।
ब्राह्मणायं ब्रह्मविदे यो दद्याद्गां पयस्विनीम् ।।
स यातिब्रह्मसदनमन्येषामतिदुर्लभम् ।। 13-84 ।।
अन्येभ्यः प्रतिगृह्यापि यो द्द्याद्गां पयस्विनीम् ।।
तस्य पुण्यफलं वक्तुं नाहं शक्तोऽस्मि पण्डित ।। 13-85 ।।
कपिलां वेदविदुषे यो ददाति पयस्विनीम् ।।
स एव रुद्रो भूपाल सर्वपापविवर्जितः ।। 13-86 ।।
विप्राय वेदविदुषे दद्यादुभयतोमुखीम् ।।
यस्तस्य पुण्यं संख्यातु न शक्तोऽब्दशतैरपि ।। 13-87 ।।
तस्य पुण्यफलं राजञ्श्रृणु वक्ष्यामि तत्त्वतः ।।
एकतः क्रतवः सर्वे समग्रवरदक्षिणाः ।। 13-88 ।।
एकतो भयभीतस्यत प्राणिनः प्राणरक्षणम् ।।
संरक्षति महीपाल यो विप्रं भयविह्वलम् ।। 13-89 ।।
स स्नातः सर्वतीर्थेषु सर्वयज्ञेषु दीक्षितः ।।
वस्त्रदो रुद्रभवनं कन्यादो ब्रह्मणः पदम् ।। 13-90 ।।
हेमदो विष्णु भवनं प्रयाति स्वकुलान्वितः ।।
यस्तु कन्यामलंकृत्य ददात्यध्यात्मवेदिने ।। 13-91 ।।
शतवंशसमायुक्तः स व्रजेद्रूह्यणः पदम् ।।
कार्तिक्यां पौर्णमास्यां वा आषाढ्यां वापि भूपते ।। 13-92 ।।
वृषभं शिवतुष्ट्यर्थमुत्सृजेत्तत्फलं श्रृणु ।।
सत्पजन्मार्जितैः पापैर्विमुक्तो रुद्ररुपभाक् ।। 13-93 ।।
कुलसत्पतिसंयुक्तो रुद्रेण सह मोदते ।।
शिवलिङ्गांकितं कृत्वा महिषं यः समुत्सृजेत् ।। 13-94 ।।
न तस्य यातनालोको भवेन्नृपतिसत्तम् ।।
ताम्बूलदानं यः कुर्याच्छक्तितो नृपसत्तम ।। 13-95 ।।
तस्य विष्णुः प्रसन्नात्मा ददात्यायुर्यशः श्रियम् ।।
क्षीरोदो घृतदश्चैव मधुदो दधिदस्तथा ।। 13-96 ।.
दिव्याब्दायुतपर्यंतंस्वर्गलोके महीयते ।।
प्रयाति ब्रह्मसदनमिक्षुदाता नृपोत्तम ।। 13-97 ।।
गन्धदः पुण्यफलदः प्रयाति ब्रह्मणः पदम् ।।
गुडेक्षुरसदश्चैव प्रयाति क्षीरसागरम् ।। 13-98 ।।
भटानां जलदो याति सूर्यलोकमनुत्तमम् ।।
विद्यादानेन सायुज्यं माधवस्य व्रजेन्नरः ।। 13-99 ।।
विद्यादानं महीदानं गोदानं चोत्तमोत्तमम् ।।
नरकादुद्धरन्त्येव जपवाहनदोहनात् ।। 13-100 ।।
  
















 
continue...
सर्वेषामपि दानानां विद्यादानं विशिष्यते ।।
विद्यादानेन सायुज्यं विष्णोर्याति नृपोत्तम ।। 13-1 ।।
नरस्त्विंन्धनदानेन मुच्यते ह्युपपातकैः ।।
शालग्रामशिलादानं महादानं प्रकीर्तितम् ।। 13-2 ।।
यद्दत्त्वा मोक्षमान्पोति लिङ्गदानं तथा स्मृतम् ।।
ब्रह्माण्ड कोटिदानेन यत्फलं लभते नरः ।। 13-3 ।।
तत्फलं समवान्पोति लिङ्गदानान्न संशयः ।।
शालग्रामशिलादाने ततोऽपि द्विगुणं फलम् ।। 13-4 ।।
शाल ग्रामशिलारूपी विष्णुरेवेति विश्रुतः ।।
यो ददाति नरो दानं गृहतां प्रभो ।। 13-5 ।।
गङ्गास्त्रानफलं तस्य निश्चितं नृप जायते ।।
रत्नान्वितसवर्णस्य प्रदानेन नृपोत्तम ।। 13-6 ।।
भुक्तिमुक्तिमवान्पोति महादानं यतः स्मृतम् ।।
नरो माणिक्यदानेन परं मोक्षमवान्पुयात् ।। 13-7 ।।
घ्रुवलोकमवान्पोति वज्रदानेन मानवः ।।
स्वर्गं विद्रुमदानेन रुद्रलोकमवान्पुयात् ।। 13-8 ।।
प्रयाति यानदानेन मुक्तादानेन चैन्दवम् ।।
वैडूर्यदो रुद्रलोकं पुष्परागप्रदस्तथा ।। 13-9 ।।
पुष्परागप्रदानेन सर्वत्र सुखमश्नुते ।।
अश्वसांनिध्यं चिरं व्रजति भूमिप ।। 13-10 ।।
गजदानेन महता सर्वान्कामानवान्पुयात् ।।
प्रयाति यानदानेन स्वर्गं स्वर्यानमास्थितः ।। 13-11 ।।
महिषीदो जयत्येव ह्यपमृकत्युं न संशयः ।।
गवां तृणप्रदानेन रुद्रलोकमवान्पुयात् ।। 13-12 ।।
वारुणं लोकमान्पोति महीश लवणप्रदः ।।
स्वश्रमाचारनिरताः सर्वभूतहितेरताः ।। 13-13 ।।
अदाम्भिका गतासूयाः प्रयान्ति बग्रह्मणः पदम् ।।
परोपदेश निरता वीतरागा विमत्साराः ।। 13-14 ।।
हरिपादार्चनरताः प्रयान्ति सदनं हरेः ।।
सत्सङ्गाह्लादनिरताः सत्कर्मसु सदोद्यताः ।। 13-15 ।।
परापवादविमुखाः प्रायान्ति हरिमन्दिरम् ।।
नित्यं हितकरा ये तु ब्राह्मणेषु च गोषु च ।। 13-16 ।।
परस्त्रीसङ्गविमुखा न पश्यन्ति यमालयम् ।।
जितेन्द्रिया जिताहारा गोषु क्षान्ताः सुशीलिनः ।। 13-17 ।।
ब्राह्मणेषु क्षमाशीलाः प्रयांति भवनं हरेः ।।
अग्निशुश्रूषवश्चैव गुरुशुश्रूषकास्तथा ।। 13-18 ।।
पतिशुश्रूषणरता न वै संसृतिभागिनः ।।
सदा देवार्चनरता हरिनमपरायणाः ।। 13-19 ।।
प्रतिग्रहनिवृत्ताश्च प्रयान्ति परमं पदम् ।।
अनाथं विप्रकुणपं ये दहेयुर्नृपोत्तम ।। 13-20 ।।
अश्वमेधसहस्त्राणां फलमश्नुवते सदा ।।
पत्रैः पुर्ष्पेः फलैर्वापि जलैर्वा मनुजेश्वर ।। 13-21 ।।
पूजया रहितं लिङ्गमचर्यत्तेत्फलं श्रृणु ।।
अप्सरोगणगन्धर्वैः स्तूयमानो विमानगः ।। 13-22 ।।
प्रयाति शिवसान्निध्यमित्याह कमलोद्भवः ।।
चुलुकोदकमात्रेण लिङ्गं संस्नाप्य भूमिप ।। 13-23 ।।
लक्षाश्वमेधजं पुण्यं संप्रान्पोति न संशयः ।।
पूजया रहितं लिङ्गं कुसुमैर्योऽर्चयेत्सुधीः ।। 13-24 ।।
अश्वमेधायुतफलं भवेत्तस्य जनेश्वर ।।
भक्ष्यैर्भोज्यैः फलैर्वापि शून्यं लिङ्गं प्रपूज्य च ।। 13-25 ।।
शिवसायुज्यमान्पोति पुनरावृत्तिवर्जितम् ।।
पूजया रहितं विष्णुं योऽर्चयेदकर्वंशज ।। 13-26 ।।
जलेनापि स सालोक्यं विष्णोर्याति नरोत्तम ।।
देवतायतने यस्तु कुर्यात्संमार्जनं सुधीः ।। 13-27 ।।
यावत्पांसु युगावासं वैष्णवे मन्दिरेलभेत् ।।
शीर्णं स्फटिकलिङ्गंतु यः संदध्यान्नृपोत्तम ।। 13-28 ।।
शतजन्मार्जितैः पापैर्मुच्यते स तु मानवः ।।
यस्तु देवालये राजन्नपि गोचर्ममात्रकम् ।। 13-29 ।।
जलेन सिञ्चिद्भूभागं सोऽपि स्वर्गं लभेन्नरः ।।
गन्धोदकेन यः सिञ्चेद्देवतायतने भुवम् ।। 13-30 ।।
यावत्कणानुकल्पं तु तिष्ठेत देवसन्निधौ ।।
मृदा धातुविकारैर्वा यो लिम्पेद्देवतागृहम् ।। 13-31 ।।
स कोटिकुलमुद्धृत्य याति साम्यं मधुद्विषः ।।
शिलाचूर्णेन यो मर्त्यो देवागारं तु लोपयेत् ।। 13-32 ।।
स्वस्तिकादीनि वा कुर्यात्तस्य पुण्यमनन्तकम् ।।
यः कुर्याद्दीपरचनां देवतायतने नृप ।। 13-33 ।।
तस्य पुण्यं प्रसंख्यातुं नोत्सहेऽब्दशतैरपि ।।
अखण्डदीपं यः कुर्याद्विष्णोर्वा शंकरस्य च ।। 13-34 ।।
क्षणे क्षणेऽश्वमेधस्य फलं तस्य न दुर्लभम् ।।
अर्चितं शंकरं दृष्ट्वा विष्णुं वापि नमेत्तु यः ।। 13-35 ।।
स विष्णुभवनं प्राप्य मोदते च युगायुतम् ।।
देव्याः प्रदक्षिणामेकां सत्प सूर्यस्य भूमिप ।। 13-36 ।।
तिस्त्रो विनायकस्यापि चतस्त्रो विष्णुमन्दिरे ।।
कृत्वा तत्तद्गृहं प्राप्य मोदते युगलक्षकम् ।। 13-37 ।।
यो विष्णोर्भक्तिभावेन तथैव गोद्विजस्य च ।।
प्रदक्षिणां चररेत्तस्य ह्यश्वमेधः पदे पदे ।। 13-38 ।।
काश्यां महेश्वरं माहेश्वरं लिङ्गं संपूज्य प्रणमेत्तु यः ।।
न तस्य विद्यते कृत्यं संसृतिर्नैव जायते ।। 13-39 ।।
शिवं प्रदक्षिणं कृत्वा सव्येनैव विधानतः ।।
नरो न च्यवते स्वर्गाच्छंकरस्य प्रसादतः ।। 13-40 ।।
स्तुत्वा स्तोत्रैर्जगन्नाथं नारायणमनामयम् ।।
सर्वान्कामानवान्पोति मनसा यद्यदिच्छति ।। 13-41 ।।
देवतायतने यस्तु भक्तियुक्तः प्रनृत्यति ।।
गायते वा स भूपाल रुद्रलोके च मुक्तिभाक् ।। 13-42 ।।
ये तु वाद्यं प्रकुर्वन्ति देवतायतने नराः ।।
ते हंसयानमारुढा व्रजन्ति ब्रह््मणः पदम् ।। 13-43 ।।
करतालं प्रकुर्वन्ति देवतायतने तु येते ।।
सर्वपापनिर्मुक्ता विमानस्था युगायुतम् ।। 13-44 ।।
देवतायतने ये तु घण्टानादं प्रकुर्वते ।।
तेषां पुण्यं निगदितुं न समर्थः शिवः स्वयम् ।। 13-45 ।।
भेरीमृदङ्गपटहमुरजैश्व सडिण्डिमैः ।।
संप्रीणयन्ति देवेशं तेषां पुण्यफलं श्रृणु ।। 13-46 ।।
देवस्त्रीगणसंयुक्ताः सर्वकामैः समर्चिताः ।।
स्वर्गलोकमनुप्राप्य मोदन्ते कल्पपञ्चकम् ।। 13-47 ।।
देवतामन्दिरे कुर्वन्नरः शङ्खरवं नृप ।।
सर्वपापविनिर्मुक्तो विष्णुना सह मोदते ।। 13-48 ।।
तालकांस्यादिनिनदं कुर्वन् विष्णुगृहे नरः ।।
सर्वपापविनिर्मुक्तो विष्णुलोकमवान्पुयात् ।। 13-49 ।।
यो देवः सर्वदृग्विष्णुर्ज्ञानरुपी निरञ्जनः ।।
सर्वधर्मफलं पूर्णं संतुष्टः प्रददाति च ।। 13-50 ।।
यस्य स्मरणमात्रेण देवदेवस्य चक्रिणः ।।
सफलानि भवन्त्येव सर्वकर्माणि भूपते ।। 13-51 ।।
परमात्मा जगन्नाथः सर्वकर्म्मफलप्रदः ।।
सत्कर्मकर्तृभिर्नित्यं स्मृतः सर्वार्तिनाशनः ।।

तमुद्दिश्य कृतं यच्च तदानन्त्याय कल्पते ।। 13-52 ।।
धर्माणि विष्णुश्च फलानि विष्णुः कर्माणि विष्णुश्च फलानि भोक्ता ।।
कार्यं च विष्णुः करणानि विष्णुरस्मान्न किंचिव्द्यतिरिक्तमस्ति ।। 13-53 ।।
इति श्रीबृहन्नारदीयपुराणे पूर्वभागे प्रथमपादे धर्मानुकथनं नाम त्रयोदशोऽध्यायः ।। 13 ।।
धर्मराज उवाच ।।
श्रुतिस्मृत्युदितं धर्मं वर्णानामनुपूर्वशः ।।
प्रब्रवीमि नृपश्रेष्ट तं श्रृणुष्व समाहितः ।। 14-1 ।।
यो भुञ्जानोऽशुचिं वापि चाण्डालं पतितं स्पृशेत् ।।
क्रोधादज्ञानतो वापिं तस्य वक्ष्यामि निष्कृतिम् ।। 14-2 ।।
त्रिरात्रं वाथ षड्रात्रं यथासंख्यं समाचरेत् ।।
स्नानं त्रिषवणं विप्रपञ्चगव्येन शुध्यति ।। 14-3 ।।
भुञ्जानस्य तु विप्रस्य कदाचजित्स्त्रवते गुदम् ।।
उच्छिष्टत्वेऽशुचित्वे च तस्य शुद्धिं वदामि ते ।। 14-4 ।।
पूर्वं कृत्वा द्विजः शौचं पश्चादप उपस्पृशेत् ।।
अहोरात्रोषितो भूत्वा पञ्चगव्येन शुध्यति ।। 14-5 ।।

निगिरन्यदि मेहेत भुक्त्वा वा मेहने कृते ।।
अहोरात्रोषितो भूत्वा जुहुयात्सर्पिषाऽनलम् ।। 14-6 ।।
यदा भोजनकाले स्यादशुचिर्ब्राह्मणः क्वचित् ।।
भूमौ निधाय तं ग्रासं स्त्रात्वा शुद्धिमवान्पुयात् ।। 14-7 ।।
भक्षयित्वा तु तद् आसमुपवालेन शुद्ध्यति ।।
अशित्वा चैव तत्सर्वं त्रिरात्रमशुचिर्भवेत् ।। 14-8 ।।
अश्रतश्चेद्वमिः स्याद्वै ह्यस्वस्थस्त्रिश्रतं जपेत् ।।
स्वस्थस्त्रीणि सहस्त्राणि गायत्र्याः शोधनं परम् ।। 14-9 ।।
चाण्डालैः श्वपर्चैः स्पृष्टो विण्मूत्रे च कृते द्विजः ।। 14-10 ।।
त्रिरात्रं तु प्रकुर्वीत भुक्तोच्छिष्टः षहाचरेत् ।।
उदक्यां सूतिकांवापि संस्पृशेदन्त्यजो यदि ।। 14-11 ।।
त्रिरात्रेण विशुद्धिः स्यादिति शातातपोऽब्रवीत् ।।
रजस्वला तु संस्पृष्टा श्वभिर्मातङ्गवायसैः ।। 14-12 ।।
निराहारा शुचिस्तिष्टेत्काले स्नानेन शुद्ध्यति ।।
रजस्वले यदा नार्यावन्योन्यं स्पृशतः क्वचित् ।। 14-13 ।।
शुद्धेते ब्रह्मकूर्चेन ब्रह्मकूर्चेन चोपरि ।।
उच्छिष्टेन च संस्पृष्टो यो न स्नानं समाचरेत् ।। 14-14 ।।
ऋतौ तु गर्भं शङ्कित्वा स्नानं मैथुनिनः स्मृतम् ।।
अनॄतौ तु स्त्रियं गत्वा शौचं मूत्रपुरूषवत् ।। 14-15 ।।
उभावप्यशुची स्यातां दम्पती याभसंगतौ ।।
शयनादुत्थिता नारी शुचिः स्यादशुचिः पुमान् ।। 14-16 ।।
भर्त्तुः शरीरशुश्रूषां दौरात्म्यादप्रकुर्वती ।।
दण्ड्या द्वादशकं नारी वर्षं त्याज्या धनं विना ।। 14-17 ।।
त्यजन्तो पतितान्बगन्धून्दण्ड्यानुत्तमसाहसम् ।।
पिता हि पतितः कामं न तु माता कदाचन ।। 14-18 ।।
आत्मानं घातयेद्यस्तु रज्ज्वादिभिरुपक्रमैः ।।
मृते मेध्येन लेत्पव्यो जीवतो द्विशतं दमः ।। 14-19 ।।
दण्ड्यास्तत्पुत्रमित्राणि प्रत्येकं पाणिकं दमम् ।।
प्रायश्चित्तं ततः कुर्युर्यथाशास्त्रप्रचोदितम् ।। 14-20 ।।
जलाग्न्युद्वन्धनभ्रष्टाः प्रव्रज्यानाशकच्युताः ।।
विषप्रपतनध्वस्ताः शस्त्रघातहताश्च ये ।। 14-21 ।।
न चैते प्रव्रत्यवसिताः सर्वलोकबहिष्कृताः ।।
चान्द्रायणेन शुद्ध्यंन्ति तत्पकृच्छ्रद्वयेन वा ।। 14-22 ।।
उभयावसितः पापश्यामच्छबलकाच्च्युतः ।।
चान्द्रायणाभ्यां शुद्ध्येत दत्त्वा धेनुं तथा वृषम् ।। 14-23 ।।
स्वश्रृगालप्लवङ्गाद्यैर्मानुषैश्च रतिं विना ।।
स्पृष्टः स्त्रात्वा शुचिः सद्यो दिवा संध्यासु रात्रिषु ।। 14-24 ।।
अज्ञानाद्वा तु यो भुक्त्वा चाण्डालान्नं कथंचन ।।
गोमूत्रयावकाहारो मासार्द्धेन विशुद्ध्यति ।। 14-25 ।।
गोब्राह्मणगृहं दग्ध्वा मृतं चोद्वन्धनादिना ।।
पाशं छित्वा तथा तस्य कृच्छ्रमेकं चरेद्दिजः ।। 14-26 ।।
चाण्डालपुल्पसानां च भुक्त्वा हत्वा च योषितम् ।।
कृच्छ्रार्ध्दमाचरेज्ज्ञानादज्ञानादैन्दवद्वयम् ।। 14-27 ।।
कोपालिकान्नभोक्तॄणां तन्नारीगामिनां तथा ।।
अगम्यागमने विप्रो मद्यगो मांसभक्षणे ।। 14-28 ।।
तत्पकृच्छ्रपरिक्षित्पो मौर्वीहोमेन शुद्ध्यति ।।
महापातककर्त्तारश्चत्वारोऽथ विशेषतः ।। 14-29 ।।
अग्निं प्रविश्य शुद्ध्यन्तिस्थित्वावा महति क्रतौ ।।
रहस्यकरणोऽप्येवं मासमभ्यस्य पुरुषः ।। 14-30 ।।
अघमर्षणसूक्तं वा शुद्ध्येदन्तर्जले जपन् ।।
रजकश्चर्मकारश्च नटो बुरुड एव च ।। 14-31 ।।
कैवर्त्तमेदभिल्लाश्व सत्पैते ह्यन्त्यजाः स्मृताः ।।
भुक्त्वा चैषां स्त्रियो गत्वा पीत्वा यःप्रतिगृह्यते ।। 14-32 ।।
कृच्छ्रार्द्धमाचरेज्ज्ञानादैन्दवद्वयम् ।।
मातरं गुरुपत्नीं च दुहितृभगिनीस्नुषाः ।। 14-33 ।।
संगम्य प्रविशेदग्निं नान्याशुद्धिर्विधीयते ।।
राज्ञीं प्रव्रजितां धात्रीं तथावर्णोत्तमामपि ।। 14-34 ।।
गत्वाकृच्छ्रद्वयं कुर्यात्सगोत्रामभिगम्य च ।।
अमूषु पितृगोत्रासु मातृगोत्रगतासु च ।। 14-35 ।।
पददारेषु सर्वेषु कृच्छ्रार्द्धं तपनं चरेत् ।।
वेश्याभिगमने पापं व्यपोहन्ति द्विजा स्तथा ।। 14-36 ।।
पीत्वा सकृत्सुतत्पं च पञ्चरात्रं कुशोदकम् ।।
गुरुतल्पगतो कुर्याद्र्बाह्मणो विधिवद्रूतम् ।। 14-37 ।।
गोन्घस्य केचिदिच्छन्ति केचिच्चैवावकीर्णिनः ।।
दण्डादूर्ध्वं प्रहारेण यस्तु गां विनिपातयेत् ।। 14-38 ।।
द्विगुणं गोव्रतं तस्य प्रायश्चितं विशोधयेत् ।।
अङ्गुष्टमात्रस्थूलस्तु बाहुमात्रघप्रमाणकः ।। 14-39 ।।
सार्द्रकस्सपालाश्च गोदण्डः परिकीर्त्तितः ।।
गवां निपातने चैव गर्भोऽपि संभवेद्यदि ।। 14-40 ।।
एकैकशश्वरेत्कृच्छ्रं एषा गोन्घस्य निष्कृतिः ।।
बन्धने रोधने चैव पोषणे वा गवां रुजाम् ।। 14-41 ।।
संपद्यते चेन्मरणं निमित्तेनैव लिप्यते ।।
मूर्च्छितः पतितो वापि दण्डेनाभिहतस्ततः ।। 14-42 ।।
उत्थाय षट्पदं गच्छेत्सत्प पञ्चदशापि वा ।।
ग्रासं वा यदि गृह्णीयात्तोयं वापि पिबेद्यदि ।। 14-43 ।।
सर्वव्याधिप्रनष्टानां प्रायश्चित्तं न विद्यते ।।
कष्टलोष्टाश्मभिर्गावः शस्त्रैर्वा निहता यदि ।। 14-44 ।।
प्रायश्चित्तं स्मृतं तत्र शस्त्रे निगद्यते ।।
काष्टे सान्तपनं प्रोक्तं प्राजापत्यं तु लोष्टके ।। 14-45 ।।
तत्पकृच्छ्रं तु पाषाणे शस्त्रे चाप्यतिकृच्छ्रकम् ।।
औषधं स्नेहमाहारं दद्याद्गोब्राह्मणेषु च ।। 14-46 ।।
दीयमाने विपत्तिः स्यात्प्रायश्चित्तं तदा नहि ।।
तैलभेषजपाने च भेषजानां च भक्षणे ।। 14-47 ।।
निशल्यकरणे चैव प्रायश्चित्तं न विद्यते ।।
वत्सानां कण्ठबन्धेन क्रिययाभेषजेन तु ।। 14-48 ।।
सायं संगोपनार्थं च त्वदोषो रोषबन्धयोः ।।
पादे चैवास्य रोमाणि द्विपादे श्मश्रु केवलम् ।। 14-49 ।।
त्रिपादे तु शिखावर्तं मूले सर्वं समाचरेत् ।।
सर्वान्केशान्समुद्धृत्य छेदयेदङ्गुलद्वयम् ।। 14-50 ।।
एवमेव तु नारीणां मुण्डनं शिरसः स्मृतम् ।।
न स्तिया वपनं कार्यं न च वीरासनं स्मृतम् ।। 14-51 ।।
न च गोष्टे निवासोऽस्ति न गच्छन्तीमनुव्रजेत् ।।
राजा वा राजपुत्रघो वा ब्राह्मणो वा बहुश्रुतः ।। 14-52 ।।
अकृत्वा वपनं तेषां प्रायश्चित्तं विनिर्द्दिशेत् ।।
केशानां रक्षघणार्थं च द्विगुणं व्रतमादिशेत् ।। 14-53 ।।
द्विगुणे गतु व्रते चीर्णे द्विगुणा व्रतदक्षिणा ।। 14-54 ।।
पापं न क्षीयते हन्तुर्दाता च नरकं व्रजेत् ।।
अश्रौतस्मार्तविहितं प्रायश्चित्तं वदन्ति ये ।। 14-55 ।।
तान्धर्मविन्घकर्तॄंश्च राजा दण्डेन पीडयेत् ।।
न चैतान्पीडयेद्राजा कथंचित्काममोहितः ।। 14-56 ।।
तत्पापं शतधाभूत्वा तमेव परिसर्पति ।।
प्रायश्चित्ते ततश्चीर्णे कुर्याद्ब्राह्मणभोजनम् ।। 14-57 ।।
विंशतिर्गा वृषं चैकं दद्यात्तेषां च दक्षिणाम् ।।
क्रिमिभिस्तृण संभूतैर्मक्षिकादिनिपातितैः ।। 14-58 ।।
कृच्छ्रार्द्धं स प्रकुर्वीत शक्त्या दद्याञ्च दक्षिणाम् ।।
प्रायश्चित्तं च कृत्वा वै भोजयित्वा द्विजोत्तमान् ।। 14-59 ।।
सुवर्णमानिकं दद्यात्ततः शुद्धिर्विधीयते ।।
चाण्डालश्वपचैः स्पृष्टे निशि स्नानं विधीयते ।। 14-60 ।।
न वसेत्तत्र रात्रौ तु सद्यः स्नानेन शुद्ध्यति ।।
वसेदथ यदा रात्रावज्ञानादविचक्षणः ।। 14-61 ।।
तदा तस्य तु तत्पापं शतधा परिवर्तते ।।
उद्गच्छन्ति च नक्षत्राण्युपरिष्टाच्च ये ग्रहाः ।। 14-62 ।।
संस्पृष्टे रश्मिभिस्तेषामुदकस्नानमाचरेत् ।।
याश्चान्तर्जलवल्मीकमूषिकोषरवर्त्मसु ।। 14-63 ।।

श्मशाने शौचशेषे च न ग्राह्याः सत्प मृत्तिकाः ।।
इष्टापूर्तं तु कर्त्तव्यं ब्राह्मणेन प्रयत्नतः ।। 14-64 ।।
इष्टेन लभते स्वर्गं मोक्षं पूर्त्तेन चान्पुयात् ।।
वित्तक्षेपो भवेदिष्टं तडागं पूर्त्तमुच्यते ।। 14-65 ।।
आरामश्च विशेषेण देवद्रोण्यस्तथैव च ।।
वापीकूपतडागानि देवतायतनानि च ।। 14-66 ।।
पतितान्युद्धरेद्यस्तु स पूर्वफलमश्नुते ।।
शुक्लाया आहरेन्मूत्रं कृष्णाया गोः शकृत्तथा ।। 14-67 ।।
ताम्रायाश्च पयो ग्राह्यं श्वेतायाश्च दधि स्मृतम् ।।
कपिलाया घृतं ग्राह्यं महापातकनाशनम् ।। 14-68 ।।
कुशैस्तीर्थनदीतौयैः सर्वद्रव्यं पृथक् पृथक् ।।
आहृत्य प्रणवेनैव उत्थाप्य प्रणवेन च ।। 14-69 ।।
प्रणवेन समालोड्य प्रणवेनैव संपिबेत् ।।
पालाशे मध्यमे पर्णे भाण्डे ताम्रमये शुभे ।। 14-70 ।।
पिबेत्पुष्करपर्णे वा मृन्मये वा कुशोदकम् ।।

सूतके तु समुत्पन्ने द्वितीये समुपस्थिते ।। 14-71 ।।
द्वितीये नास्ति दोषस्तु प्रथमेनैव शुध्यति ।।
जातेन शुध्यते जातं मृतेन मृतकं तथा ।। 14-72 ।।
गर्भसंस्त्रवणे मासे त्रीण्यहानि विनिर्दिशेत् ।। 14-73 ।।
रात्रिभिर्मासतुल्याभिर्गर्भस्त्रावे विशुद्ध्यति ।।
रजस्युपरते साध्वी स्ननेन स्त्री रजस्वला ।। 14-74 ।।
स्वगोत्राद्भृश्यते नारी विवाहात्सत्पमे पदे ।।
स्वामिगोत्रेण कर्त्तव्यास्तस्याः पिण्डोदकक्रियाः ।। 14-75 ।।
उद्देश्यं पिण्डदाने स्यात्पिण्डे पिण्डे द्विनामतः ।।
षण्णां देयास्त्रयः पिण्डा एवं दाता न मुह्यति ।। 14-76 ।।
स्वेन भर्त्रा सहस्त्राब्दं माताभुक्ता सुदैवतम् ।।
पितामह्यपि स्वेनैव स्वेनैव प्रपितामही ।। 14-77 ।।
वर्षे तु कुर्वीत मातापित्रोस्तु सत्कृतिम् ।।
अदैवं भोजयेच्छ्राद्धं पिण्डमेकं तु निर्वपेत् ।। 14-78 ।।
नित्यं नैमित्तिकं काम्यं वृद्धिश्राद्धमथापरम् ।।
पार्वणं चेति विज्ञेयं श्राद्धं प़ञ्चविधं बुधैः ।। 14-79 ।।
ग्रहोपरागे संक्रान्तौ पर्वोत्स वमलालये ।।
निर्वपेत्र्रीन्नरः पिण्डानेकमेव मृतेऽहनि ।। 14-80 ।।
अनूढ न पृथक्कन्या पिण्डे गोत्रे च सूतके ।।
पाणिग्रहणमन्त्राभ्यां स्वगोत्राद्भ्रश्यते ततः ।। 14-81 ।।
येन येन तु वर्णेन या कान्या परिणीयते ।।
तत्समं सूतकं याति तथापिण्डोदकेऽपि च ।। 14-82 ।।
विवाहे चैव संवृत्ते चतुर्थेऽहनिरात्रिषु ।।
एकत्वं सा व्रजेद्भर्तुः पिण्डे गोत्रे च सूतके ।। 14-83 ।।
प्रथमेऽङ्नि द्वितीये वा तृतीये वा चतुर्थके ।।

अस्थिसंचयनं कार्यं बन्धुभिर्हितबुद्धिभिः ।। 14-84 ।।
चतुर्थे पञ्चमे चैव सत्पमे नवमे तथा ।।
अस्थिसंचयनं प्रोक्तं वर्णानामनुपूर्वशः ।। 14-85 ।।
एकादशाहे प्रेतस्य यस्य चोत्सृज्यते वृषः ।।
मुच्यते प्रेतलोकात्स स्वर्गलोके महीयते ।। 14-86 ।।
नाभिमात्रे जले स्थित्वा हृदयेन तु चिन्तयेत् ।।
आगच्छन्तु मे पितरो गृह्णन्त्वेता़्जाञ्जलीन् ।। 14-87 ।।
हस्तौ कृत्वा तु संयुक्तौ पूरचित्वा जलेन च ।।
गोश्रृङ्गमात्रमुद्धृत्य जलमध्ये विनिः क्षिपेत् ।। 14-88 ।।
आकाशे च क्षिपेद्वारि वारिस्थो दक्षघिणामुखः ।।
पितॄणां स्थानमाकाशं दक्षिणादिक् तथैव च ।। 14-89 ।।
आपो देवगणाः प्रोक्ता आपः पितृगणास्तथा ।।
तस्मादस्य जलं देयं पितॄणां हितमिच्छता ।। 14-90 ।।
दिवासूर्यांशुसंतत्पं रात्रौ नक्षत्रमारुतैः ।।
मध्ययोरप्युभाभ्यां च पवित्रं सर्वदा जलम् ।। 14-91 ।।
स्वभावयुक्तमव्यक्तममेध्येन सदा शुचिः ।। 
भाण्डस्थं धरणीस्थं वा पवित्रं सर्वदा जलम् ।। 14-92 ।।
देवतानां पितॄणां च जलं दद्याज्जलाञ्जलीन् ।।
असंस्कृतप्रमीतानां स्थले दद्याद्विचक्षणः ।। 14-93 ।।
श्रद्धे हवनकाले च दद्यादेकेन पाणिना ।।
उभाभ्यां तर्पणे दद्यादेष धर्मो व्यवस्थितः ।। 14-94 ।।
इति श्रीबृहन्नारदीयपुराणे पूर्वभागे प्रथमपादे धर्मशान्तिनिर्देशो नाम चतुर्दशोऽध्यायः ।। 14 ।।
धर्मराज उवाच ।।
पाप भेदान्प्रवक्ष्यामि यथा स्थूलाश्च यातनाः ।।
श्रृणुष्व धैर्यमास्थाय रौद्रा ये नरका यतः ।। 15-1 ।।
पापिनो ये दुरात्मानो नरकाग्निषु सन्ततम् ।।
पच्यन्ते येषु तान्वक्ष्ये भयंकरफलप्रदान् ।। 15-2 ।।
तपनोवालुकाकुम्भौमहारौरवरौरवौ ।।
कुम्भघीपाको निरुच्छ्वासः कालसूत्रः प्रमर्दनः ।। 15-3 ।।
असिपत्रवनं घोरं लालाभक्षोहिमोत्कटः ।।
मूषावस्था वसाकूपस्तथा वैतरणी नदी ।। 15-4 ।।
भक्ष्यन्ते मूत्रपानं च पुरीषह्लद एव च ।।
तत्पशूलं तत्पशिला शाल्मलीद्रुम एव च ।। 15-5 ।।
तथा शोणितकूपश्च घोरः शोणितभोजनः ।।
स्वमांसभोजनं चैव वह्निज्वालानिवेशनम् ।। 15-6 ।।
शिलावृष्टिः शस्त्रवृष्टिर्वह्निवृष्टिस्तथैव च ।।
क्षारोदकं चोष्णतोयं तत्पायः पिण्डभभणम् ।। 15-7 ।।
अथ शिरःशोषणं च मरुत्प्रपतनं तथा ।।
तथा पाशाणवर्णं च कृमिभोजनमेव च ।। 15-8 ।।
क्षारो दपानं भ्रमणं तथा क्रकचदारणम् ।।
पुरीषलेपनं चैव पुरीषस्य च भोजनम् ।। 15-9 ।।
रेतः पानं महाघोरं सर्वसन्धिषुदाहनम् ।।
धूमपानं पाशबन्धं नानाशूलानुलेपनम् ।। 15-10 ।।
अङ्गारशयनं चैव तथा मुसलमर्द्दनम् ।।
बहूनि काष्ठयन्त्राणि कषणं छेदनं तथा ।। 15-11 ।।
पतनोत्पतनं चैव गदादण्डादिपीहनम् ।।
गजदन्तप्रहरणं नानासर्पैश्च दंशनम् ।। 15-12 ।।
शीताम्बुसेचनं चैव नासायां च मुखे तथा ।।
घोरक्षाराम्बुपानं च तथा लवणभक्षणम् ।। 15-13 ।।
स्त्रायुच्छेदं स्नायुबन्धमस्थिच्छेदं तथैव च ।।
क्षाराम्बुपूर्णरन्ध्राणां प्रवेशं मांसभोजनम् ।। 15-14 ।।
पित्तपानं महाघोरं तथैवःश्लेष्मभोजनम् ।।
वृक्षाग्रात्पातनंचैव जलान्तर्मज्जनं तथा ।। 15-15 ।।
पाषाणधारणं चैव शयनं कण्टकोपरि ।।
पिपीलिकादंशनं च वृश्चिकैश्चापि पीडनम् ।। 15-16 ।।
व्याघ्रपीडा शिवापीडा तथा महिषमीडनम् ।।
कर्द्दमे शयनं चैव दुर्गन्धपरिपूरणम् ।। 15-17 ।।
बहुशश्चार्धशयनं महातिक्तनिषेवणम् ।।
अत्युष्णतैलपानं च महाकटुनिषेवणम् ।। 15-18 ।।
कषायोदकपानं च तत्पपाषाणतक्षणम् ।।
अत्युष्णशीतस्नानं च तथा दशनशीर्णनम् ।। 15-19 ।।
तत्पायः शयनं चैव ह्ययोभारस्य बन्धनम् ।।
एवमाद्यामहाभाग यातनाः कोटिकोटिशः ।। 15-20 ।।
अपि वर्षसहस्त्रेण नाहं निगदितुं क्षमः ।।
एतेषु यस्य यत्प्रात्पं पापिनः क्षितिरक्षक ।। 15-21 ।।
तत्सर्वं संप्रपक्ष्यामि तन्मे निगदतः श्रृणु ।।
ब्रह्महा च सुरापी च स्तेयी च गुरुतल्पगः ।। 15-22 ।।
महापातकिनस्त्वेते तत्संसर्गी च पञ्चमः ।।
पंतिभेदीवृथापाकी नित्यं ब्रह्मणदूषकः ।। 15-23 ।।

आदेशी वेदविक्रेता पञ्चैते ब्रह्मधातकाः ।।
ब्रह्मणं यः समाहूय दास्यामीति धनादिकम् ।।
एश्चान्नास्तीति यो ब्रुयात्तमाहुर्ब्रह्यघातिनम् ।। 15-24 ।।
स्नानार्थं पूजनार्थँ वा गच्छतो ब्राह्मणस्य यः ।।
समायात्यंतरायत्वं तमाहुर्ब्रह्मधातिनम् ।। 15-25 ।।
पस्निन्दासु निरतश्चात्मोत्कर्षरतश्व यः ।।
असत्यनिरतश्वचैव ब्रह्महा परिकीर्तितः ।। 15-26 ।।
अधर्मस्यानुमन्ता च ब्रह्महा परिकीर्तितः ।।
अन्योद्वेगरतश्चैव अन्येषां दोषसूवकः ।। 15-27 ।।
दम्भाचाररतश्वैव ब्रह्महेत्यभिधीयते।।
नित्यं प्रतिग्रहरतस्तथा प्राणिवधे रतः ।। 15-28 ।।
अधर्मस्यानुममन्ता च ब्रह्महा परिकीर्तितः ।।
ब्रह्महत्या समं पापमेव बहुविधं नृप ।। 15-29 ।।
सुरापानसमं पापं प्रवक्ष्यामि समासतः ।।
गणान्नभोजनं चैव गणिकानां निषेवणम् ।। 15-30 ।।
पतितान्नादनं चैव सुरापानसमं स्मृतम् ।।
उपासमापरित्यागो देवलानां च भोजनम् ।। 15-31 ।।
सुरापयोषित्संयोगः सुरापानसमः स्मृतः ।।
यः शूद्रेण समाहतो भोजनं कुरुते द्विजः ।। 15-32 ।।
सुरापी स हि विज्ञेयः सर्वधर्मबहिष्कृतः ।।
यः शूद्रेणाभ्यनुज्ञातः प्रेष्यकर्म करिति च ।। 15-33 ।।
सुरापान समं पापं लभते स नराधमः ।।
एवं बहुविधं पापं सुरापानसमं स्मृतम् ।। 15-34 ।।
हेमस्तेयसमं पापं प्रवक्ष्यामि निशामय ।।
कन्दमूलफलानां च कस्तूरी पटवाससाम् ।। 15-35 ।।
सदा स्तेयं च रत्नानां स्वर्णस्तेयसमं स्मृतम् ।।
ताम्रायस्त्र्रपुकांस्यानामाज्यस्य मधुनस्तथा ।। 15-36 ।।
स्तेयं सुगन्धद्रव्याण्णां स्वर्णस्तेयसमं स्मृतम् ।।
क्रमुकस्यापिहरणमम्भसां चन्दनस्य च ।। 15-37 ।।
पर्णरसापहरणं स्वर्णस्तेयसमं स्मृतम् ।।

पितृयज्ञपरित्यागो धर्मकार्यविलोपनम् ।। 15-38 ।।
यतीर्नां निन्दतं चैव स्वर्णस्तेयसमं स्मृतम् ।।
भक्ष्याणां चापहरणं धान्यानां हरणं तथआ ।। 15-39 ।।
रुद्राक्षहरणं चैव स्वर्णस्तेयसमं स्मृतम् ।।
भागीनीगमनं चैव पुत्रस्त्रीगमनं तथा ।। 15-40 ।।
रजस्वलादिगमनं गुरुतल्पसमं स्मृतम् ।।
हीनजात्याभिगमनं मद्यपस्त्रीनिषएवणम् ।। 15-41 ।।
परस्त्रीगमनं चैव गुरुतल्पसमं स्मृतम् ।।
भ्रातृस्त्रीगमनं चैव वयस्यस्त्रीनिषेवणम् ।। 15-42 ।।
विश्वस्तागमनं चैव गुरुतल्पसमं स्मृतम् ।।


अकाले कर्मकरणं पुत्रीगमन मेव च ।। 15-43 ।।
धर्मलोपः शास्त्रनिन्दा गुरुतल्पसमं स्मृतम् ।।
इत्येवमादयो राजन्महापातकसंज्ञिताः ।। 15-44 ।।
एतेष्वेकतमेनापि सङ्गकृत्तत्समो भवेत् ।।
यथाकथंचित्पापानामेतेषां परमर्षिभिः ।। 15-45 ।।
शान्तैस्तु निष्कृतिर्दृष्टा प्रायश्चितादिकल्पनैः ।।
प्रायश्चित्तविहीनानि पापानि श्रृणु भूपते ।। 15-46 ।।
समस्तपापतुल्यानि महानरकदानि च ।।
ब्रह्महत्यादिपापानां कथंचिन्निष्कृतिर्भवेत् ।। 15-47 ।।
ब्रह्मणं द्वेष्टि यस्तस्य निष्कृतिर्नास्ति कुत्रचित् ।।
विश्वस्तघातिनं चैव कृतन्घानां नरेश्वर ।। 15-48 ।।
शूद्रस्त्रीसङ्गिनां चैव निष्कृतिर्नास्ति कुत्रचित् ।।
शूद्रान्नपुष्टदेहानां वेदनिन्दारतात्मनाम् ।। 15-49 ।।
सत्कथानिन्दकानांच नेहामुत्रचनिष्कृतिः ।। 15-50 ।।
बौद्धालयं विशेद्यस्तु महापद्यपि वैद्विजः ।।

नतस्यनिष्कृतिर्दृष्टाप्रायश्चितशतैरपि ।। 15-51 ।।
बौद्धाः पाषंण्डिनः प्रोक्ता यतो वेदविनिन्दकाः ।।
तस्माद्विजस्तान्नेक्षेत यतो धर्मबहिष्कृताः ।। 15-52 ।।
ज्ञानतोऽज्ञानतो वापि द्विजो बोद्धालयं विशेत् ।।
ज्ञात्वा चेन्निष्कृतिर्नास्ति शास्त्राणामिति निश्वयः ।। 15-53 ।।
एतेषां पापबाहुल्यान्नरकं कोटिकल्पकम् ।।
प्रायश्चित्तविहीनानि प्रोक्तान्यन्यानि च प्रभो ।। 15-54 ।।
पापानि तेषां नरकान्गदतो मे निशामय ।। 15-55 ।।
महापातकिनस्तेषु प्रत्येकं युगवासिनः ।।
तदन्ते पृथिवीमेत्य सत्पजन्मसु गर्दभाः ।। 15-56 ।।
ततः श्वानो विद्धदेहा भवेयुर्दशजन्मसु ।।
आशताब्दं विट्कृमयः सर्पा द्वादशजन्मसु ।। 15-57 ।।
ततः सहस्त्रजन्मानि मृगाद्याः पशवो नृप ।।
शताब्दं स्थावराश्चैव ततो गोधाशरीरिणः ।। 15-58 ।।
ततस्तु सत्पजन्मानि चण्डालाः पापकारिणः ।।
ततः षोडश जन्मानि शूद्राद्या हीनजातयः ।। 15-59 ।।
ततस्तु जन्मद्वितये दरिद्राव्याधिपीडिताः ।।
प्रतिग्रहपरा नित्यं ततो निरयगाः पुनः ।। 15-60 ।।
असूयाविष्टमनसो रौरवे नरके स्मृतम् ।।
तत्र कल्पद्वयं स्थित्वा चाण्डालाः शतजन्मसु ।। 15-61 ।।
मा ददस्वेति यो ब्रूयाद्गवान्गिब्राह्मणेषु च ।।
शुनां योनिशतं गत्वा चाण्डालेषूपजायते ।। 15-62 ।।
ततो विष्ठाकृतिमिश्चैव ततो व्याघ्रस्त्रिजन्मसु ।।
तदंते नरकं याति युगानामेकविंशतिम् ।। 15-63 ।।
परनिन्दापरा ये च ये च निष्ठुरभाषिणः ।।
दानानां विन्घकर्त्तारस्तेषां पापफलं श्रृणु ।। 15-64 ।।
मुशलोलू खलाभ्यां तु चूर्ण्यन्ते तस्करा भृशम् ।।
तदन्ते तत्पपाषाणग्रहणं वत्सरत्रघयम् ।। 15-65 ।।
ततश्च कालसूत्रेण भिद्यन्ते सत्प वत्सरान् ।।
शोचन्तः स्वृनिकर्माणि परद्रव्यापहारकाः ।। 15-66 ।।
कर्मणा तत्र पच्यन्ते नरकान्गिषु सन्ततम् ।। 15-67 ।।
परस्वसूचकानां च नरकं श्रृणु दारुणम् ।।
यावद्युगसहस्त्रं तु तत्पायः पिण्डभक्षणम् ।। 15-68 ।।
संपीड्यते च रसना संदंशैर्भृशदारुणैः ।।
निरुच्छ्वासं महाघोरे कल्पार्द्धं निवसन्ति ते ।। 15-69 ।।
परस्त्रीलोलुपानां च नरकं कथयामि ते ।।
तत्पताम्रस्त्रियस्तेन सुरुपाभरणैर्युताः ।। 15-70 ।।
यादृशीस्तादृशीस्ताश्च रमन्ते प्रसभं बहु ।।
विद्ववन्तं भयेनासां गृह्णन्ति प्रसभं च तम् ।। 15-71 ।।
कथयन्तश्च तत्कर्म नयन्ते नरकान्क्रमात् ।।
अन्यं भजन्ते भूपाल पतिं त्यक्त्वा च याः स्त्रियः ।। 15-72 ।। 
तत्पायःपुरुशास्तास्तु तत्पायःशयनेबलात् ।।
पातयित्वा रमन्ते च बहुकालं बलान्विताः ।। 15-73 ।।
ततस्तैर्योषितो मुक्ता हुताशनसमोज्ज्वलम् ।।
अ यः स्तम्भं समाश्सिष्य तिष्ठन्त्यब्दसहस्त्रकम् ।। 15-74 ।। 
ततः क्षारोदकस्नानं क्षारोदकनिषेवणम् ।।
तदन्ते नरकान् सर्वान् भुञ्जतेऽब्दशतं शतम् ।। 15-75 ।।
यो हन्ति ब्राह्मणं गां च क्षत्रियं च नृपोत्तमम् ।।
स चापि यातनाः सर्वा भुंक्ते कल्पेषु पञ्चसु ।। 15-76 ।।
यः श्रृणोति महन्निन्दां सादरं तत्फलं श्रृणु ।।
तेषां कर्णेषु दाप्यन्ते तत्पायः कीलसंचयाः ।। 15-77 ।।
ततश्च तेषु छिद्रेषु तैलमत्युष्णमुल्बणम् ।।
पूर्यते च ततशअचापिं कुम्भीपाकं प्रपद्यते ।। 15-78 ।।
नास्तिकानां प्रवक्ष्यामि विमुखानां हरे हरौ ।।
अब्दानां कोटिपर्यन्तं लवणं भुञ्जते हि ते ।। 15-79 ।।
ततश्च कल्पपर्यन्तं रौरवे तत्पसैकते ।।
भज्यंते पापकर्मणोऽन्येप्येवं नराधिप ।। 15-80 ।।
ब्राह्मणन्ये निरीक्षन्ते कोपदृष्ट्या नराधमाः ।।
तत्पसूचीसहस्त्रेण चक्षुस्तेषां प्रसूर्यते ।। 15-81 ।।
ततः क्षाराम्बुधाराभिः सेच्यन्ते नृपसत्तम ।।
ततश्च क्रकर्चेर्घोरैर्भिद्यन्ते पापकर्म्मणः ।। 15-82 ।।
विश्वासघातिनां चैव मर्यादाभेदिनां तथा ।।
परान्नलोल्लुपानां च नरकं श्रृणु दारुणम् ।। 15-83 ।।
स्वमांसभोजिनो नित्यं भक्षमाणाः श्वभिस्तु ते ।।
नरकेषु समस्तेषु प्रत्येकं ह्यब्दवासिनः ।। 15-84 ।।
प्रतिग्रहरता ये च ये वै नक्षत्रपाठकाः ।।
ये च देवलकान्नानां भोजिनस्ताञ्श्रृणुष्व मे ।। 15-85 ।।
राजन्नाकल्पपर्यन्तं यातनास्वासु दुःखिताः ।।
पच्यन्ते सततं पापाविष्टा भोगरताः सदा ।। 15-86 ।।
ततस्तैलेन पूर्यन्ते कालसूत्रप्रपीडिताः ।।
ततः क्षारोदकस्नानं मूत्रविष्टानिषेवणम् ।। 15-87 ।। 
तदन्ते भुवमासाद्य भवन्ति म्लेच्छजातयः ।।
अन्योद्वेगरता ये तु यान्ति वैतरणीं नदीम् ।। 15-88 ।।
त्यक्तपञ्चमहायज्ञा लालाभक्षं व्रजन्ति हि ।।
उपासनापरित्यागी रौरवं नरकं व्रजेत् ।। 15-89 ।।
विप्रग्रामकरादानं कुर्वतां श्रृणु भूपते ।।
यातनास्वासु पच्यन्ते वावदाचन्द्रतारकम् ।। 15-90 ।।
ग्रामेषु भूपालवरो यः कुर्यादधिकं करम् ।।
स सहस्त्रकुलो भुङ््क्तेनरकं कल्पपञ्चसु ।। 15-91 ।।
विप्रग्रामकरादाने योऽनुमन्तातु पापकृत् ।।
स एव कृतवान् राजन्ब्रह्महत्यासहस्त्रकम् ।। 15-92 ।।
कालसूत्रे महाघोरे स वसेद्दिचतुर्युगम् ।।
अयोनौ च वियोनौ च पशुयोनौ च यो नरः ।। 15-93 ।।
त्यजेद्रेतो महापापी सरेतोभोजनं लभेत् ।।
वसाकूपं ततः प्राप्य स्थित्वा दिव्याब्दसत्पकम् ।। 15-94 ।।
रेतोभोजी भवेन्मर्त्यः सर्वलोकेषु निन्दितः ।।
उपवासदिने राजन्दन्तधावनकृन्नरः ।। 15-95 ।।
स घोरं नरकं यातिव्याघ्रपक्षं चतुर्युगम् ।।
यः स्वकर्मपरित्यागी पाषण्डीत्युच्यते बुधैः ।। 15-96 ।। 
तत्संगकृतमोघः स्यात्तावुभावतिपापिनौ ।।
कल्पकोटिसहस्त्रेषु प्रान्पुतो नरकान्क्रमात् ।। 15-97 ।।
देवद्रव्यापहर्त्तारो गुरुद्रव्यापहारकाः ।।
ब्रह्महत्याव्रतसमं दुष्कृतं भुञ्जते नृप ।। 15-98 ।।
अनाथधनहर्त्तारो ह्यनाथं ये द्विषन्ति च ।।
कल्पकोटिसहस्त्राणि नरके ते वसन्ति च ।। 15-99 ।।
स्त्रीशूद्राणां समीपे तु ये वेदाध्ययने रताः ।।
तेषां पापफलं वक्ष्ये श्रृणुष्व सुसमाहितः ।। 15-100 ।।
अधःशीर्षोर्ध्वपादाश्च कीलिताः स्तम्भघकद्वये ।।
ध्रूम्रपानरता नित्यं तिष्ठन्त्याब्रह्मवत्सरम् ।। 15-1 ।।
जले देवालये वापि यस्त्यजेद्देहजं मलम् ।।
भ्रूणहत्यासमं पापं संप्रान्पोत्यतिदारुणम् ।। 15-2 ।।
दन्तास्थिकेशनखरान्ये त्यज्यन्त्यमरालये ।।
जले वा भुक्तशेषं च तेषां पापफलं श्रृणु ।। 15-3 ।।
प्रासप्रोता हलैर्भिन्ना आर्त्तरावविराविणः ।।
अत्युष्णतैलपाकेऽतितप्यन्ते भृशदारुणे ।। 15-4 ।।
कुर्वन्ति दुःखसंतत्पास्ततोऽन्येषु व्रजन्ति च ।।
ब्रह्मसंहरते यस्तु गन्धकाष्टं तथैव च ।। 15-5 ।।
स याति नरकं घोरं यावदाचन्द्रतारकम् ।।
ब्रह्मस्वहरणं राजन्निहामात्र च दुःखदम् ।। 15-6 ।।
इहसंपद्विनाशायपरत्रनरकाय च ।।

कूटसाक्ष्यंवदेद्यस्तु तस्य पापफलंश्रृणु ।। 15-7 ।।
स याति यातनाः सर्वा यावदिन्द्राश्चतुर्दश ।।
इहपुत्राश्च विनश्यन्ति परघत्र च ।। 15-8 ।।
रौरवं नरकं भुङक्ते ततोऽन्यानपि च क्रमात् ।।
ये चातिकामिनो मर्त्या ये च मिथ्याप्रवादिनः ।। 15-9 ।।
तेषां सुखे जलौका स्तु पूर्य्यन्ते पन्नगोपमाः ।।
एवं षष्टिसहस्त्राब्दे ततः क्षाराम्बगुसेचनम्् ।। 15-10 ।।
ये वृथामांसनिरततास्ते यान्ति क्षारकर्दमम् ।।
ततो गजैर्निपातत्यन्ते मरुत्प्रपतनं यथा ।। 15-11 ।।
तदन्ते भवमासाद्य हीनाङ्गाः प्रभवन्ति च ।।
यस्त्वृतौ नाभिगच्छेत स्वस्त्रिंय मनुजेश्वर ।। 15-12 ।।
स याति रौरवं घोरं ब्रह्महकत्यां च विन्दति ।।
अन्याचाररतं दृष्ट्वा यः शक्तो न निवारयेत् ।। 15-13 ।।
तत्पापं समवान्पोति नरकं तावुभावपि ।।
पापिनां पापगणनां कृत्वान्येभ्यो दिशन्ति विन्दति ।। 15-14 ।।

अस्तित्वे तुल्यपापास्ते मिथ्यात्वे द्विगुणा नृप ।।
अपापे पातकं यस्तु समरोप्य विनिन्दति ।। 15-15 ।।द्रतारकम् ।।
स याति नरकं घोरं यावञ्चर्द्रार्क तारकम् ।।
पापिनां निन्द्यमानानां पापार्द्धं क्षयमेति च ।। 15-16 ।।
यस्तु व्रतानि संगृह्य असमाप्य परित्यज्येत् ।।
सोऽसिपत्रेऽनुभूयार्तिं हीनाङगोजायते भुवि ।। 15-17 ।।
अन्यैः संगृह्यमाणानांव्रतानां विन्घकृन्नरः ।।
अतीव दुःखदंरौद्रं स याति श्लोष्मभोजनम् ।। 15-18 ।।
न्याये च धर्मशिक्षायां पक्षपातं करोति यः ।।
न तस्य निष्कृतिर्भूयः प्रायश्चित्तायुतैरपि ।। 15-19 ।।
अभोज्यभोजी संप्राप्यं विङ्भोज्यं तु समायुतम् ।।
ततश्चण्डालयोनौ तु गोमांसाशी सदा भवेत् ।। 15-20 ।।
अवमान्य द्विजान्वाग्भिर्ब्रह्महत्यां च विन्दति ।।
सर्वाश्चयातना भुक्त्वा चाण्डालो दशजन्मसु ।। 15-21 ।।
विग्राय दीयमाने तु यस्तु विन्घं समाचरेत् ।।
ब्रह्महत्यासमं तेन कर्त्तव्यं व्रतमेव च ।। 15-22 ।।

अपहृत्य पस्स्यार्थं यः परेभ्यः प्रयच्छति ।।
अपहर्त्ता तु निरयी यस्यार्थस्तस्य तत्फलम् ।। 15-23 ।।
प्रतिश्रुत्याप्रदानेन लालाभक्षं व्रजेन्नरः ।।
यतिनिन्दापरो राजन् शिलानमात्रे प्रयाति हि ।। 15-24 ।।
आरामच्छेदिनो यान्ति युगानामेकविंशतिम् ।।
श्वभोजनं ततः सर्वा भुञ्जते यातनाः क्रमात् ।। 15-25 ।।
देवतागृहभेत्तारस्तडागानां च भूपते ।।
पुष्पारामभिदश्चैव यां गतिं यान्ति तच्छॄणु ।। 15-26 ।।
यातनास्वासु सर्वासु पच्यन्ते वै पृथक् पृथक् ।।
ततश्च विष्टाकृमयः कल्पानामेकविंशतिम् ।। 15-27 ।।

ततश्चाण्डालयोनौ तु शतजन्मानि भूपते ।।
ग्रामविध्वं सकानां तु दाहकानां च लुम्पताम् ।। 15-28 ।।
महत्पापं तदादेष्टुं न क्षमोऽहं निजायुषा ।।
उच्छिष्टभोजिनो ये च मित्रद्रोहपराश्व ये ।। 15-29 ।।
एतेषां यातनास्तीव्रा भवन्त्याचन्द्रतारकम् ।।
उच्छिन्नपितॄदेवेज्या वेंदमार्गबहिःस्थिताः ।। 15-30 ।।
पापानां यातानानां च धर्माणां चापि भूपते ।।
एवं बहुविधा भूप यातनाः पापकारिणणाम् ।। 15-31 ।।
तेषां तासां च संख्यानं कर्त्तुं नासमहं प्रभो ।।
पापानां यातनानां च धर्माणां चापि भूपते ।। 15-32 ।।
संख्यां निगदितुं लोके कः क्षमो विष्णुना विना ।।
एतेषां सर्वपापानां धर्मशास्त्रविधानतः ।। 15-33 ।।
प्रायश्चित्तेषु चीर्णेषु पापराशिः प्रणश्यति ।।
प्रायश्चित्तानि कार्याणि समीपे कमलापतेः ।। 15-34 ।।
न्यूनातिरिक्तकृत्यानां संपूर्तिकरणाय च ।।
गङ्गा चतुलसी चैव सत्सङ्गो हरिकीर्त्तनम् ।। 15-35 ।।
अनसूया ह्यहिंसा च सर्वेप्येते हि पापहाः ।।
विष्ण्वर्पितानि कर्माणि सफलानि भवन्ति हि ।। 15-36 ।।
अनर्प्पितानि कर्माणि भस्मविन्यस्तद्रव्यवत् ।।
नित्यं नैमित्तिकं काम्यं यच्चान्यन्मोक्षमाधनम् ।। 15-37 ।।
विष्णौ समार्पितं सर्वं सात्त्विकं सफलं भवेत् ।।
हरिभक्तिः परा नृणां सर्वं पापप्राणाशिनी ।। 15-38 ।।
सा भक्तिद्रशधा ज्ञेया पापारण्यदवोपमा ।।
तामसै राजसैश्वैव सात्त्विकैश्च नृपोत्तम ।। 15-39 ।।
यच्चान्यस्य विनाशार्थं भजनं श्रीपतेर्नृप ।।
सा तामस्यधमा भक्तिः खलभावधरा यतः ।। 15-40 ।।
योऽर्चयेत्कैतवधिया स्वैरिणी स्वपतिं यथा ।।
नारायणं जगन्नाथं तामसी मध्यमा तु सा ।। 15-41 ।।
देवापूजापरान्दृष्ट्वा मात्सर्याद्योऽर्चयेद्धीरम् ।।
सा भक्तिः पृथिवीपाल तामसी चोत्तमा स्मृता ।। 15-42 ।।
धनधान्यादिकं यस्तु प्रार्थयन्नर्चयेद्वरिम् ।।
श्रद्धया परया युक्तः सा राजस्यधमा स्मृता ।। 15-43 ।।
यः सर्वलोकविखअयातकीर्तिमुद्दिशअय माधवम् ।।
अर्चयेत्परया भक्त्या सा मध्या राजसी मता ।। 15-44 ।।
सालोक्यादि पदं यस्तु समुद्दिश्यार्चयेद्धरिम् ।।
सा राजस्युत्तमा भक्तिः कीर्तिता पृथिवीपते ।। 15-45 ।।
यस्तु स्वकृतपापानां क्षयार्थं प्रार्चयेद्वरिम् ।।
श्रद्धया परयोपेतः सा सात्त्विक्यधमा स्मृता ।। 15-46 ।।
हरेरिदं प्रियमिति शुश्रूषां कुरुते तु यः ।।
श्रद्धया संयुतो भूयः सात्त्विकी मध्यमा तु सा ।। 15-47 ।।
विधिबुद्ध्यार्चयेद्यस्तु दासवच्छ्रीपतिं नृप ।।
भक्तीनां प्रवरा सा तु उत्तमा सात्त्विकी स्मृता ।। 15-48 ।।
महीमानं हरेर्यस्तु किंचित्कृत्वा प्रियो नरः ।।
तन्मयत्वेन संतुष्टः सा भक्तिरुत्तमोत्तमा ।। 15-49 ।।
अहमेव परो विष्णुर्मयिसर्वमिदं जगत् ।।
इति यः सततं पश्येत्तं विद्यादुत्तमोत्तमम् ।। 15-50 ।।
एवं दशविधा भक्तिः संसारच्छेदकारिणी ।।
तत्रापि सात्त्विकी भक्तिः सर्वकामफल प्रदा ।। 15-51 ।।
तस्माच्छृणुष्व भूपाल संसारविजिगीषथुणा ।।
स्वकर्मणो विरोधेन भक्तिः कार्या जनार्दने ।। 15-52 ।।
यः स्वधर्मं परित्यज्य भक्तिमात्रेण जीवति ।।
न तस्य तुष्यते विष्णुराचारेणैव तुष्यते ।। 15-53 ।।
सर्वागमानामाचारः प्रथमं परिकल्पते ।।
आचारप्रभवो धर्मो धर्मस्य प्रभुरच्युतः ।। 15-54 ।।
तस्मात्कार्या हरेर्भक्तिः स्वर्धमस्याविरोधिनी ।।
सदाचारविहीनानां धर्मा अप्यसुखप्रदाः ।। 15-55 ।।
स्वधर्महीना भक्तिश्वाप्यकृतैव प्रकीर्तिता ।।
यत्तु पृष्टं त्वया भूयस्तत्सर्वं गदितं मया ।। 15-56 ।।
तस्माद्धर्मपरो भूत्वा पूजयस्व जनार्दनम् ।।
नारायणमणीयांसं सुखमेष्यसि शाश्वकतम् ।। 15-57 ।।
शिव एव हरिः साक्षाद्धरिरेव शिवः स्वयम् ।।
द्वयोरन्तरदृग्याति नरकारन्कोटिशः खलः ।। 15-58 ।।
तस्माद्विष्णुं शिवं वापि समं बुद्धा समर्चय ।।
भेदकृद्दुःखमाप्नोति इह लोके परत्रघ च ।। 15-59 ।।
यदर्थमहमायातस्त्वत्समीपं जनाधिप ।।
तत्ते वक्ष्यामि सुमते सावधानं निशामय ।। 15-50 ।।
आत्मघातकपाप्मानो दग्धाः कपिलकोपतः ।।
वसन्ति नरके ते तु राजंस्तव पितामहाः ।। 15-61 ।।
तानुद्धर महाभाग गङ्गानयनकर्मणा ।।
गङ्गा सर्वाणि पापानि नाशयत्येव भूपते ।। 15-62 ।।
केशास्थिनखदन्दाश्च भस्मापिर नृपसत्तम ।।
नयति विष्णुसदनं स्पृष्टा गाङ्गेनर वारिणा ।। 15-63 ।।
यस्यास्थि भस्म वा राजन् गङ्गायां क्षिप्यते नरैः ।।
स सर्वपापनिर्मुक्तः प्रयाति भवनं हरेः ।। 15-64 ।।
यानि कानि च पापानि प्रोक्तानि तव भूपते ।।
तानि कर्माणिर नश्यन्ति गङ्गाबिन्द्वभिषेचनात् ।। 15-65 ।।
सनक उवाच ।।
इत्युक्त्वा मुनिशार्दूल महाराजं भगीरथम् ।।
धर्मात्मानं धर्मराजः सद्यश्वान्तर्दधेतदा ।। 15-66 ।।
स तु राजा महाप्राज्ञः सर्वशास्त्रार्थपारगाः ।।
निक्षिप्य पृथिवीं सर्वां सचिवेषु ययौ वनम् ।। 15-67 ।।
तुहिनाद्रौ ततो गत्वा नरनारायणाश्रमात् ।।
पश्चिमे तुहिनाक्रान्ते श्रृङ्गेषोडशयोजने ।। 15-68 ।।
तपस्तप्त्वानयामास गङ्गां त्रैलोक्यपावनीम् ।। 15-69 ।।
इति श्रीबृहन्नारदीयपुराणे पूर्वभागे प्रथमपादे धर्माख्याने धर्मराजोपदेशेन भगीरथस्य गङ्गानयनोद्यमवर्णनं नाम पञ्चदशोऽध्यायः ।। 15 ।।
नारद उवाच ।।
हिमवद्गिरिमासाद्य किं चकार महीपतिः ।।
कथमानीतवान्गङ्गामेतन्मे वक्तुमर्हसि ।। 16-1 ।।
सनक उवाच ।।
भगीरथो महाराजो जटाचीरधरो मुने ।।
गच्छन्हिमाद्रिं तपसे प्रात्पो गोदावरी तटम् ।। 16-2 ।।
तत्रापश्यन्महारण्ये भृगोराश्रममुत्तमम् ।।
कृष्णसारसमाकीर्णं मातङ्गगणसेवितम् ।। 16-3 ।।
भ्रमद्भूमरसंघुष्टं कूजद्विहगसंकुलम् ।।
व्रजद्वराहनिकरं चमरीपुच्छवीचितम् ।। 16-4 ।।
नृत्यन्मयूरनिकरं सारङ्गादिनिषेवितम् ।।
प्रवर्द्धितमहावृक्षं मुनिकन्याभिरादरात् ।। 16-5 ।।
शालतालतमालाढ्यं नूनहिन्तालमण्डितम् ।।
मालतीयूथिकाकुन्दचम्पकाशअवत्थभूषितम् ।। 16-6 ।।
उत्पुल्लकुसुमोपेत मृषिसङ्घनिषेवितम् ।।
वेदशास्त्रमहाघोषमाश्रमं प्राविशद्भुगोः ।। 16-7 ।।
गृणन्तं परम ब्रह्म वृत्तं शिष्यगणैर्मुनिम् ।।
तेजसा सूर्यसदृशं भृगुं तत्र ददर्श सः ।। 16-8 ।।
प्रणनामाथ विप्रेन्द्रं पादसंग्रहणादिना ।।
आतिथ्यं भृगुरप्यस्य चक्रे सन्मानपूर्वकम् ।। 16-9 ।।
कृतातिथ्यक्रियो राजा भृगुणा परमर्षिणा ।।
उवाच प्राञ्जलिर्भूत्वा विनयान्मुनिपुङ्गवम् ।। 16-10 ।।
भगीरथ उवाच ।।
भगवन्सर्वधर्मज्ञ सर्वशास्त्रविशारद ।।
पृच्छामि भवभीतोऽहं नृणामुद्धारकारणम् ।। 16-11 ।।
भगवांस्तुष्यते येन कर्मणा मुनिसत्तम ।।
तन्ममाख्याहि सर्वज्ञ अनुग्राह्योऽस्मि ते यति ।। 16-12 ।।
भृगुरुवाच ।।
राजंस्तवेप्सितं ज्ञातं त्वं हि पुण्यवतां वरः ।।
अन्यथा स्वकुलं सर्वं कथमुद्धर्त्तुमर्हसि ।। 16-13 ।।
यो वा को वापि भूपाल स्वकुलं शुभकर्मणा ।।
उद्धर्त्तकामस्तं विद्यान्नररुपधरं हरिम् ।। 16-14 ।।
कर्मणा येन देवेशो नृणामिष्टफलप्रदः ।।
तत्प्रवक्ष्यामि राजेन्द्र श्रृणुष्व सुसमाहितः ।। 16-15 ।।
भव सत्यपरो राजन्न हिंसानिरतस्तथा ।।
सर्वभूतहितो नित्यं मानृतं वद वै क्वचित् ।। 16-16 ।।
त्यज दुर्जनसंसर्गं भज साधुसमागमम् ।।
कुरु पुण्यमहोरात्रं स्मर विष्णुं सनातनम् ।। 16-17 ।।
कुरु पूजां महाविष्णोर्याहि शान्ति मनुत्तमाम् ।।
द्वादशाष्टाक्षरं मन्त्रं जय श्रेयो भविष्यति ।। 16-18 ।।
भगीरथा उवाचग ।।
सत्यं तु कीदृशं प्रोक्तं सर्वभूतहितं मुने ।।
अनृतं कीदृशं प्रोक्तं दुर्जनाश्चापि कीदृशाः ।। 16-19 ।।
साधवः कीदृशाः प्रोक्तास्तथा पुण्यं च कीदृशम् ।।
स्मर्तव्यस्च कथं विष्णुस्तस्य पूजा च कीदृशी ।। 16-20 ।।
शान्तिश्च कीदृशी प्रोक्ता को मंत्रोऽष्टाक्षरो मुने ।।
को वा द्वादशवर्णश्च मुने तत्त्वार्थकोविद ।। 16-21 ।।
कृपां कृत्वा मयि परां सर्वं व्याख्यातमर्हसि ।।
भृगुरुवाच ।।
साधु साधुमहाप्राज्ञ तव बुद्धिरनुत्तमा ।। 16-22 ।।
यत्पृष्टोऽहं त्वया भूप तत्सर्वं प्रवदामि ते ।।
यथार्थकथनं यत्तत्सत्यमाहुर्विपश्चितः ।। 16-23 ।। 
धर्माविरोधतो वाच्यं तद्धि धर्मपरायणैः ।।
देशकालादि विज्ञाय स्वयमस्याविरोधतः ।। 16-24 ।।
यद्वचः प्रोच्यते सद्भिस्तस्तत्यमभिधीयते ।।
सर्वेषामेव जंतूनामक्लेषजननं हि तत् ।। 16-25 ।।
अहिंसा सा नृप प्रोक्ता सर्वकामप्रदायिनी ।।
कर्मकार्यसहायत्वमकार्यपरिपन्थिता ।। 16-26 ।।
सर्वलोकहितत्वं वै प्रोच्यते धर्मकोविदैः ।।
इच्छानुवृत्तकथनं धर्माधर्मविवेकिनः ।। 16-27 ।।
अनृतं तद्धि विज्ञेय सर्वश्रेयोविरोधि तत् ।।
ये लोके द्वेषिणो मूर्खाः कुमार्गरतबुद्धयः ।। 16-28 ।।
ते राजन्दुर्ज्जना ज्ञेयाः सर्वधर्मबहिष्कृताः ।।
धर्माधर्मविवेकेन वेदमार्गानुसारिणः ।। 16-29 ।।
सर्वलोकहितासक्ताः साधवः परिकीर्त्तिताः ।।
हरि भक्तिकरं यत्तत्सद्भिश्च परिरञ्चितम् ।। 16-30 ।।
आत्मनः प्रीतिजनकं तत्पुण्यं परिकीर्त्तितम् ।।
सर्वं जगदिदं विष्णुर्वष्णुः सर्वस्य कारणम् ।। 16-31 ।।
अहं च विष्णुर्यज्ज्ञानं तद्विष्णुस्म रणं विदुः ।।
सर्वदेवमयो विष्णुर्विधिना पूजयामि तम् ।। 16-32 ।।
इति या भवति श्रद्धा सा तद्भक्तिः प्रकीर्तिताः ।।
सर्वभूतमयो विष्णुः परिपूर्णः सनातनः ।। 16-33 ।।
इत्यभेदेन या बुद्धिः समता सा प्रकीर्त्तिता ।।
समता शत्रुमित्रेषु वशित्वं च तथा नृप ।। 16-34 ।।
यदृच्छालाभसंतुष्टिः सा शान्तिः परिकीर्तिता ।।
एते सर्वे समाख्यातास्तपः सिद्धिप्रदा नृणाम् ।। 16-35 ।।
समस्तपापराशीनां तरसा नाशहेतवः ।।
अष्टाक्षरं महामन्त्रं सर्वपापप्रणाशनम् ।। 16-36 ।।
वक्ष्यामि तव राजेन्द्र पुरुषार्थैकसाधनम् ।।
विष्णोः प्रियकरं चैव सर्वसिद्धिप्रदायकम् ।। 16-37 ।।
नमो नारायणायेति जपेत्प्रणक्पूर्वकम् ।।
नमो भगवते प्रोच्य वासुदेवाय तत्परम् ।। 16-38 ।।
प्रणवाद्यं महाराज द्वादशार्णमुदाहृतम् ।।
द्वयोः समं फलं राजन्नष्टद्वादशवर्णयोः ।। 16-39 ।।
प्रवृत्तौ च निवृत्तौ च साम्यमुद्दिष्टमेतयोः ।।
शङ्खचचक्रधरं शान्तं नारायणमनामयम् ।। 16-40 ।।
लक्ष्मीसंश्रितवामाङ्कं तथाभयकरं प्रभुम् ।।
किरीटकुण्डलधरं नानामण्डनशोभितम् ।। 16-41 ।।
भ्राजत्कौस्तुभमालाढ्यं श्रीवत्साङ्कितवक्षसम् ।।
पीताम्बरधरं देवं सुरासुरनमस्कृतम् ।। 16-42 ।।
ध्यायेदनादिनिधनं सर्वकामफलप्रदम् ।।
अन्तर्यामी ज्ञानरुपी परिपूर्णः सनातनः ।। 16-43 ।।
एतत्सर्वं समाख्यातं यत्तु पुष्टं त्वया नृप ।।
स्वस्ति तेऽस्तु तपः सिद्धिं गच्छ लब्धुं यथासुखम् ।। 16-44 ।।
एवमुक्तो महीपालो भृगुणा परमर्षिणा ।।
परमां प्रीतिमापन्नः प्रपेदेतपसे वनम् ।। 16-45 ।।
हिमवद्गिरिमासाद्य पुण्यदेशे मनोहरे ।।
नादेश्वरे महाक्षेत्रे तपस्तेपेऽतिदुश्चरम् ।। 16-46 ।।
राजा त्रिषवणस्नायी कन्दमूलफलाशनः ।।
कृतातिथ्यर्हणश्चापि नित्यं होमपरायणः ।। 16-47 ।।
सर्वभूतहितः शान्तो नारायणपरायणः ।।
पत्रैः पुष्पैः फलैस्तोयैस्त्रिकालं हरिपूजकः ।। 16-48 ।।
एवं बहुतिथं कालं नीत्वा चात्यन्तधैर्यवान् ।।
ध्यायन्नारायणं देवं शीर्णपर्णाशनोऽभवत् ।। 16-49 ।।
प्राणायामपरो भूत्वा राजा परमधार्मिकः ।।
निरुच्छ्वास स्तपस्तप्तुं ततः समुपचक्रमे ।। 16-50 ।।
ध्यायन्नारायणं देवमनं तमपराजितम् ।।
षष्टिवर्षसहस्ताणि निरुच्छ्वासपरोऽभवत् ।। 16-51 ।।
तस्य नान्मापुटाद्राज्ञो वह्निर्जज्ञं भयंकरः ।।
तं दृष्ट्वा देवताः सर्वे वित्रस्ता वह्निता पिताः ।। 16-52 ।।
अभिजग्मुर्महाविष्णुं यत्रास्ते जगतां पतिः ।।
क्षीरोदस्योत्तरं तीर संप्राप्य त्रिदशेश्वराः ।। 
अस्तुवन्देवदेवेशं शरणागतपालकम् ।। 16-53 ।।
देवा ऊचुः ।।
नताः स्म विष्णुं जगदेकनाथं स्मरत्समस्तार्तिहरं परेशम् ।।
स्वभावशुद्धं परिपूर्णभावं वदन्ति यज्ज्ञानतनुं च तज्ज्ञाः ।। 16-54 ।।
ध्येयः सदा योगिवरैर्महात्मा स्वेच्छाशरीरैः कुतदेवकार्यः ।।
जगत्स्वरुपो जगदादिनाथस्तस्मै नताः स्मः पुरुषोत्तमाय ।। 16-55 ।।
यनन्नामसंकीर्त्तनतो खलानां समस्त पापानि लयं प्रयान्ति ।।
तमीशमीड्यं पुरुषं पुराणं नताः स्म विष्णुं पुरुषाथसिद्ध्यै ।। 16-56 ।।
यत्तेजसा भान्ति दिवाकराद्या नातिक्रमं त्यस्य कदापि शिक्षाः ।।
कालात्मकं तं त्रिदशाधिनाथं नमामहे वै पुरुषार्थरुपम् ।। 16-57 ।।
जगत्करोऽत्यब्जभवोऽत्ति रुद्रः पुनाति लोकाञ्श्रुतिभिश्च विप्राः ।।
तमादिदेवं गुणसन्निधानं सर्वोपदेष्टारमिताः शरण्यम् ।। 16-58 ।।
वरं वरेण्यं मधुकैटभारिं सुरासुराभ्यर्चितपादपीठम् ।।
।। सद्भक्तिसंकल्पितासिद्धिहेतुं ज्ञानैकवेद्यं प्रणताः स्म देवम् ।। 16-59 ।।
अनादिमध्यान्तमजं परेशमनाद्यविद्याख्यतमोविनाशम् ।।
सच्चित्परानन्दघनस्वरुपं रुपादिहीनं प्रणताः स्म देवम् ।। 16-60 ।।
नारायणं विष्णुमनन्तमीशं पीताम्बरं पद्मभवादिसेव्यम् ।।
यज्ञाप्रियं यज्ञकरं विशुद्धं नताः स्म सर्वोत्तममव्ययं तम् ।। 16-61 ।।
इति स्तुतो महाविष्णुर्देवैरिन्द्रादिभिस्तदा ।।
चरितं तस्य राजर्षेर्देवानां संन्यवेदयत् ।। 16-62 ।।
ततो देवान्समाश्वास्य दत्त्वाभयमनञ्जनः ।।
जगाम यत्र राजर्षिस्तपस्तपति नारद ।। 16-63 ।।
शङ्खचक्रधरो देवः सच्चिदानन्दविग्रहः ।।
प्रत्यक्षतामगात्तस्य राज्ञः सर्वजगद्गुरुः ।। 16-64 ।।
तं दुष्ट्वा पुण्डरीकाक्षं भाभासितदिगन्तरम् ।।
अतिसीपुष्पंसंकाशं स्फुरत्कुण्डलमण्डितम् ।। 16-65 ।।
स्निग्ध कुन्तलवक्राब्जं विभ्राजन्मुकुटोज्ज्वलम् ।।
श्रीवत्सकौस्तुमधरं वनमालाविभूषितम् ।। 16-66 ।।
दीर्घबाहुमुदाराङ्गं लोकेशार्चितपंत्कजम् ।।
ननाम दण्डवद्भूमौ भूपतिर्नम्रकंधरः ।। 16-67 ।।
अत्यन्तहर्षसंपूर्णः सरोमाञ्चः सगद्गदः ।।
कृष्ण कृष्णेति श्रीकृष्णेति समुच्चरन् ।। 16-68 ।।
तस्य विष्णुः प्रसन्नात्मा ह्यन्तर्यामी जगद्गुरुः ।।
उवाच कृपयाविष्टो भगवान्भूतभावनः ।। 16-69 ।।
श्रीभगवानुवाच ।।
भगीरथ महाभाग तवाभीष्टं भविष्यति ।।
आगमिष्यन्ति मल्लोकं तव पूर्वपितामहाः ।। 16-70 ।।
मम मूर्त्यन्तरं शम्भुं राजन्स्तोत्रैः स्वशक्तिवः ।।
स्तुहि ते सकलं कामं सवै सद्यः करिष्यंति ।। 16-71 ।।
यस्तु जग्राह शशिनं शूरणं समुपागतम् ।।
तस्मादाराधयेशानं स्तोत्रैः स्तुत्यं सुखप्रदम् ।। 16-72 ।।
अनादिनिधनो देवः सर्वकाम फलप्रदः ।।
त्वया संपुजितो राजन्सद्यः श्रेयो विधास्यति ।। 16-73 ।।
इत्युक्त्वा देवदेवेशो जगतां पतिरच्युतः ।।
अन्तर्दधे मुनिश्रेष्ट उत्तस्थौसोऽपि भूपतिः ।। 16-74 ।।
किमिदं स्मम आहोस्वित्सत्यं साक्षाद्विजोत्तम् ।।
भूपतिर्विस्मयं प्रात्पः किं करोमीति विस्मितः ।। 16-75 ।।
अथान्तरिक्षे वागुज्चैः प्राह तं भ्रान्तचेतसम् ।।
सत्यमेतदिति व्यक्तं न चिन्तां कर्तुमर्हसि ।। 16-76 ।।
तन्निशम्यावनीपाल ईशानं सर्वकारणम् ।।
समस्तदेवताराजमस्तौषीद्भक्तितत्परः ।। 16-77 ।।
भगीरथ उवाच ।।
प्रणमामि जगन्नाथं प्रणतार्तिप्रणाशनम् ।।
प्रमाणागोचरं देवमीशानं प्रणवात्मकम् ।। 16-78 ।।
जगद्रूपमजं नित्यं सर्गस्थित्यंतकारणम् ।।
विश्वरुपं विरुपाक्ष प्रणतोऽस्म्युग्ररेतसम् ।। 16-79 ।।
आदिमध्यान्तरहितमनन्तमजमव्ययम् ।।
समामनन्ति योगीन्द्रा स्तं वन्दे पुष्टिवर्धनम् ।। 16-80 ।।
नमो लोकाधिनाथाप वञ्चते परिवञ्चते ।।
नमोऽस्तु नीलग्रीवाय पसूनां पतये नमः ।। 16-81 ।।
नमः कपालहस्ताय पाशपतये नमः ।।
नमोऽकल्पप्रकल्पाय भूतानां पतये नमः ।। 16-82 ।।
नमः पिनाकहस्ताय शूलहस्ताय ते नमः ।।
नमः कपालहस्ताय पाशमुद्गरधारिणे ।। 16-83 ।।
नमस्ते सर्वभूताय घण्टाहस्ताय ते नमः ।।
नमः पञ्चास्यदेवाय क्षेत्राणां पतये नमः ।। 16-84 ।।
नमः समस्तभूतानामादिभृताय भूभृते ।।
अनेकरुपरुपाय निर्गुणाय परात्मने ।। 16-85 ।।
नमो दणाधिदेवाय गणानां पतये नमः ।।
नमो हिरण्यगर्भाय हिरण्यपतये नमः ।। 16-86 ।।
हिरण्यरेतसे तुभ्यंनमो हिरण्यबाहवे ।।
नमो ध्यानस्वरुपाय नमस्ते ध्यानसाक्षिणे ।। 16-87 ।।
नमस्ते ध्यानसंस्थाय ध्यानगम्याय ते नमः ।।
येनेदं विश्वमखिलं चराचरविराजितम् ।। 16-88 ।।
वर्षेवाभ्रेण जनितं प्रधानपुरुषात्मना ।। 16-89 ।।
स्वप्रकाशं महात्मानं परं ज्योतिः सनातनम् ।।
यमामनन्ति तत्त्वज्ञाः सवितारं नृचक्षुषाम् ।। 16-90 ।।
उमाकान्तनन्दिकेशंतं नीलकण्ठं सदाशिवम् ।।
मृत्युंजयं महादेवं परात्परतरं विभुम् ।। 16-91 ।।
परं शब्दब्रह्मरुपं तं वन्देऽखिलकारणम् ।।
कपर्द्दिने नमस्तुभ्यं सद्यो जाताय वै नमः ।। 16-92 ।।
भवोद्भवाय शुद्धाय ज्येष्ठाय च कनीयसे ।।
मन्यवे त इषे त्रघय्याः पतये यज्ञतन्तवे ।। 16-93 ।।
ऊर्जे दिशां च पतये कालायाघोररुपिणे ।।
कृशानुरेतसे तुभ्यं नमोऽस्तु सुमाहात्मने ।। 16-94 ।।
यतः समुद्राः सरितोऽद्रयश्च गन्धर्वयक्षासुरसिद्धसङ्घाः ।।
स्थाणु श्चरिष्णुर्महदल्पकं च असञ्च सज्जीवमजीमास ।। 16-95 ।।
नतोऽस्मि तं योगिनतांघ्रिपद्मं सर्वान्तरात्मानमरुपमीशम् ।।
स्वतन्त्रमेकं गुणुनां गुणं च नमामि भूयः प्रणमामि भूयः ।। 16-96 ।।
इत्थं स्तुतो महादेवः शंकरो लोकशंकरः ।।
आविर्बभूव भृपस्य संतत्पतपसोग्रतः ।। 16-97 ।।
पञ्चवक्रं दशभुजं चन्द्रार्ध्दकृतशएखरम् ।।
त्रिलोचनमुदाराङ्गं नागयज्ञोपवीतिनम् ।। 16-98 ।।
विशालवक्षसं देवं तुहिनाद्रिसमप्रभम् ।।
गजचर्माम्बरधरं सुरार्चितपदाम्बुजम् ।। 16-99 ।।
दृष्ट्वा पपात पादाग्रे दण्डवद्भुवि नारद ।।
तत उत्थाय सहसा शिवाग्रे विहिताञ्जलिः ।। 16-100 ।।
प्रणनाम महादेवं कीर्तयञ्शंकराह्वयम् ।।
विज्ञाय भक्तिं भूपस्य शंकरः शशिशेखरः ।। 16-1 ।।
उवाच राज्ञे तुष्टोऽस्मि वरं वरय वाञ्छितम् ।।
तोषितोऽस्मि त्वया सम्यक् स्तोत्रेण तपसा तथा ।। 16-2 ।।
एवमुक्तः स देवेन राजा संतुष्टमानसः ।।
उवाच प्राञ्जलिर्भूत्वा जगतामीश्वरेश्वरेश्वरम् ।। 16-3 ।।
भगीरथ उवाच ।।
अनुग्राह्योऽस्मि यदि ते वरदानान्महेश्वर ।।
तदा गङ्गां प्रयच्छास्मत्पितॄणां मुक्तिहेतवे ।। 16-4 ।।
श्रीशिव उवाच ।।
दत्ता गङ्गा मया तुभ्यं पितॄणां ते गतिः परा ।।
तुभ्यं मोक्षं परश्चेति तमुक्त्वान्तर्दधे शिवः ।। 16-5 ।।
परर्दिनो जटास्त्रस्ता गङ्गा लोकैकपाविर्नी ।।
पावयन्ती जगत्सर्वमन्वगच्छद्भगीरथम् ।। 16-6 ।।
ततः प्रभृति सा देवी निर्मला मलहारिणी ।।
भागीरथीति विख्याता त्रिषु लोकेष्वभून्मुने ।। 16-7 ।।
सगरस्यात्मजाः पूर्वं यत्र दग्धाः स्वपाप्मना ।।
तं देशं प्लावयामास गङ्गा सर्वसरिद्वरा ।। 16-8 ।।
यदा संप्लावितं भस्म सागराणां तु गङ्गाया ।।
तदैव नरके मग्ना उद्धृताश्च गतैनसः ।। 16-9 ।।
पुरा संक्रुश्यमानेन ये यमेनातिपूडिताः ।।
त एव पूचितास्तेन गङ्गाजलपरिप्लुताः ।। 16-10 ।।
गतपापान्य विज्ञाय यमः सगरसंभवान् ।।
प्रणम्याभ्यर्च्य विधिवत्प्राह तान्प्रीतमानसः ।। 16-11 ।।
भो भो राजसुता यूयं नरकाद् भृशदारुणात् ।।
मुक्ता विमानमारुह्य गच्छध्वं विष्णुमन्दिरम् ।। 16-12 ।।
इत्युक्तास्ते महात्मानो यमेन गतकल्मषाः ।।
दिव्यदेहधरा भूत्वा विष्णुलोकं प्रपेदिरे ।। 16-13 ।।
एवंप्रभावा सा गङ्गा विष्णुपादाग्रसंभवा ।।
सर्वलोकेषु विख्याता महापातकनाशिनी ।। 16-14 ।।
य इदं पुण्यमाख्यानं महापातकनाशनम् ।।
पठेच्च श्रृणुयाद्वापि गङ्गास्नानफलं लभेत् ।। 16-15 ।।
यस्त्वे तत्पुण्यमाख्यानं कथयेद्र्वाह्यणाग्रतः ।।
स याति विष्णुभवनं पुनरावृत्तिवर्जितम् ।। 16-16 ।।
इति श्रूबृहन्नारदीयपुराणे पूर्वभागे प्रथमपादे गङ्गामाहात्म्ये भगीरथगङ्गानयनं नाम षोडषोऽध्यायः ।। 16 ।।
ऋषय ऊचुः ।।
साधु सूत महाभाग त्वयातिकरुणात्मना ।।
श्रावितं सर्वपापन्घं गङ्गामाहात्म्य मुत्तमम् ।। 17-1 ।।
श्रुत्वा तु गङ्गामाहात्म्यं नारदो देवदर्शनः ।।
किं पप्रच्छ पुनः सूत सनकं मुनिसत्तमम् ।। 17-2 ।।
सूत उवाच ।।
श्रृणुध्वमृषयः सर्वे नारदेन सुरर्षिणा ।।
पृष्टं पुनर्यथा प्राह प्रवक्ष्यामि तथैव तत् ।। 17-3 ।।
नानाख्यानेतिहासाड्यं गङ्गामाहात्म्यमुत्तमम् ।।
श्रुत्वा ब्रह्मसुतो भूयः पृष्टवानिदमादरात् ।। 17-4 ।।
नारद उवाच ।।
अहोऽतिधन्यं सुकृतैकसारं श्रुतं मया पुण्यमसंवृतार्थम् ।।
गाङ्गेयमाहात्म्यमघप्रणाशि त्वत्तो मुने कारुणिकादभीष्टम् ।। 17-5 ।।
ये  साधवः साधु भजन्ति विष्णुं स्वार्थं परार्थं च यतन्त एव ।।
नानोपदेशैः सुविमुग्धचित्तं प्रबोधयन्ति प्रसभं प्रसन्नम् ।। 17-6 ।।
ततः समाख्याहि हरेर्व्रतानि कृतैश्च यैः प्रीतिमुपैति विष्णुः ।।
ददाति भक्तिं भजतां दयालुर्मुक्तिस्तु तस्या विदिता हि दासी ।। 17-7 ।।
ददाति मुक्तिं भजतां मुकुन्दो व्रतार्चनध्यानपरायणानाम् ।।
भक्तानुसेवासु महाप्रयासं विमृश्य कस्यापि न भक्तियोगम् ।। 17-8 ।।
प्रवृत्तं च निवृत्तं च यत्कर्म हरितो षणम् ।।
तदा ख्याहि मुनिश्रेष्ठ विष्णुभक्तोऽसि मानद ।। 17-9 ।।
सनक उवाच ।।
साधु साधु मुनिश्रेष्ट भक्तस्त्वं पुरुषोत्तमेः ।।
भूयो भूयो यतः पुच्छेश्चरित्रं शार्ङ्गधन्वनः ।। 17-10 ।।
व्रतानि ते प्रवक्ष्यामि लोकोपकृतिमन्ति च ।।
प्रसीदति हरिर्यैस्तु प्रयच्छत्यभयं तथा ।। 17-11 ।।
यस्य प्रसन्नो भगवान्यज्ञलिङ्गो जनार्दनः ।।
इहामुत्र सुखं तस्य तपोवृद्धिश्च जायते ।। 17-12 ।।
येन केनाप्युपायेन हरिपूजापरायणाः ।।
प्रयान्ति परमं स्थानमिति प्राहुर्महर्षयः ।। 17-13 ।।
मार्ग शीर्षे सिते पक्षे द्वादश्यां जलशायिनम् ।।
उपोषितोऽडर्चयेत्सम्यङ् नरः श्रद्धासमन्वितः ।। 17-14 ।।
स्नात्वा शुक्लाम्बरधरो दन्तधावनपूर्वकम् ।।
गन्धपुष्पाक्षतैर्धूपै र्दीपैर्नैवेद्यपूर्वकैः ।। 17-15 ।।
वाग्यतो भक्तिभावेन मुनिश्रेष्टार्चयेद्धरिम् ।।
केशवाय नमस्तुभ्यमिति विष्णुं च पूजयेत् ।। 17-16 ।।
अष्टोत्तरशतं हुत्वा वन्हौ घृततिलाहुतीः ।।
रात्रौ जागरणं कुर्याच्छालग्रामसमीपतः ।। 17-17 ।।
स्नापयेत्प्रस्थपयसा नारायणमनामयम् ।।
गीतैर्वाद्यैश्च नैवेद्यैर्भक्ष्यैर्भोज्यैश्च केशवम् ।। 17-18 ।।
त्रिकालं पूजयेद्भक्त्या महालक्ष्म्या समन्वितम् ।।
पुनः कल्ये समुत्थाय कृत्वा कर्म यथोचितम् ।। 17-19 ।।
पूर्ववत्पूजयेद्वेवं वाग्यतो नियतः शुचिः ।।
पायसं घृतसंमिश्रं नालिकेरफलान्वितम् ।। 17-20 ।।
मन्त्रेणानेन विप्राय दद्याद्भक्त्या सदक्षिणम् ।।
केशवः केशिहा देवः सर्वसंपत्प्रदायकः ।। 17-21 ।।
परमान्नप्रदानेन मम स्यादिष्टदायकः ।।
ब्रह्मणान्भोजयेत्पश्चाच्छक्तितो बन्धुभिः सह ।। 17-22 ।।
नारायण परो भूत्वा स्वयं भुञ्जीत वाग्यतः ।।
इति यः कुरुते भक्त्या केशवार्चनमुत्तमम् ।। 17-23 ।।
स पौंडरीकयज्ञस्य फलमष्टगुणं लभेत् ।।
पौषमासे सिते पक्षे द्वादश्यां समुपोषितः ।। 17-24 ।।
नमो नारायणायेति पूजयेत्प्रयतो हरिम् ।।
पयसा स्नाप्य नैवेद्यं पायसं च समर्पयेत् ।। 17-25 ।।
रात्रौ जागरणं कुर्यात्र्रिकालार्चनतत्परः ।।
धूपैर्दीपैश्च नैवेद्यैर्गन्धैः पुष्पैर्मनोरमैः ।। 17-26 ।।
तृणैश्च गीतवाद्याद्यैः स्तोत्रैश्चाप्यर्ययेद्धरिम् ।।
कृशरान्नं च विप्राय दद्यात्सघृतदक्षिणम् ।। 17-27 ।।
सर्वात्मा सर्वलोकेशः सर्वव्यापी सनातनः ।।
नारायणः प्रसन्नः स्यात्कृशरान्नप्रदानतः ।। 17-28 ।।
मंत्रेणानेन विप्राय दत्त्वा वै दानमुत्तमम् ।।
द्विजांश्च भोजेयच्छक्त्या स्वयमद्यात्सबान्धवः ।। 17-29 ।।
एवं संपूजयेद्भक्त्या देवं नारायणं प्रभुम् ।।
अग्निष्टोमाष्टकफलं स संपूर्णमवाप्नुयात् ।। 17-30 ।।
माघस्य शुक्लद्वादश्यां पूर्ववत्समुपोषितः ।।
नमस्ते माधवायेति हुत्वाष्टौ च घृताहुतीः ।। 17-31 ।।
पूर्वमानेन पयसा स्नापयेन्माधवं तदा ।।
पुष्पगन्धाक्षतैरर्चेत्सावधानेन चेतसा ।। 17-32 ।।
रात्रौ जागरणं कुर्यात्पूर्ववद्भघक्तिसंयुतः ।।
कल्यकर्म च निर्वर्त्य माधवं पुनरर्चयेत् ।। 17-33 ।।
प्रस्थं तिलानां विप्राय दद्याद्वै मन्त्रपूर्वकम् ।।
सदक्षिणं सवास्त्रंच सर्वपापविमुक्तये ।। 17-34 ।।
माधवः सर्वभूतात्मा सर्वकर्मफलप्रदः ।।
तिलदानेन महता सर्वान्कामान््प्रयच्छतु ।। 17-35 ।।
मन्त्रेणानेन विप्राय दत्त्वा भक्तिसमन्वितः ।।
ब्रह्मणान्भोजयेच्छक्त्या संस््मरन्माधवं प्रभुम् ।। 17-36 ।।
एवं यः कुरुते भक्त्या तिलदाने ब्रतं मुने ।।
वाजपेय शतस्यासौ संपूर्णं फलमाप्नुयात् ।। 17-37 ।।
फाल्गुनस्य सिते पक्षे द्वादश्यां समुपोषितः ।।
गोविन्दाय नमस्तुभ्यमिति संपूजयेद्व्रती ।। 17-38 ।।
अष्टोत्तगरशतं दृत्वा घृतमिश्रतिलाहुतीः ।।
पूर्वमानेन पयसा गोविन्दं स्नापयेच्छुचिः ।। 17-39 ।।
रात्रौ जागरणं कुर्यात्र्रिकालं पूजयैत्तथा ।।
प्रातः कृत्यं समाप्याथ गोविन्दं पूजयेत्पुनः ।। 17-40 ।।
व्रीह्याढकं च विप्राय दद्याद्वस्त्रं सदक्षिणम् ।।
नमो गोविन्द सर्वेश गोपिकाजनवल्लभ ।। 17-41 ।।
अनेन धान्य दानेन प्रीतो भव जगद्गुरो ।।
एवं कृत्वा व्रतं सम्यक् सर्वपापविवर्जितः ।। 17-42 ।।
गोमेधमखजं पुण्यं सम्पूर्णं लभते नरः ।।
चैत्रमासे सिते पक्षे द्वादश्यां समुपोषितः ।। 17-43 ।।
नमोऽस्तु विष्णवे तुभ्यमिति पूर्ववदर्चयेत् ।।
क्षीरेण स्नापयेद्विष्णुं पूर्वमानेन शक्तितः ।। 17-44 ।।
तथैव स्नापयेद्विप्र घृतप्रस्थेन सादनम् ।।
कृत््वा जागरणं रात्रौ पूजयेत्पूर्ववद्रूती ।। 17-45 ।।
ततकः कल्ये समुत्थाय प्रातः कृत्यं समाप्य च ।।
अष्टोत्तरशतं हुत्वा मधअवाज्यतिलमिश्रितम् ।। 17-46 ।।
सदक्षिणं च विप्राय दद्याद्वै तण्डुलाढकम् ।।
प्राणरुपी महाविष्णुः प्राणदः सर्ववल्लभः ।। 17-47 ।।
तण्डुलाढकदानेन प्रीयतां मे जनार्दनः ।।
एवं कृत्वा नरो भक्त्या सर्वपापविवर्जितः ।। 17-48 ।।
अत्यन्गिष्टोमयज्ञस्य फलमष्टगुणं लभेत् ।।
वैशाखशुक्लद्वादश्यामुपोष्य मधुसूदनम् ।। 17-49 ।। 
द्रोणक्षीरेण देवेशं स्नापयेद्भक्तिंसंयुतः ।।
जागरं तत्रघ कर्त्तव्यं त्रिकालार्चनसंयुतम् ।। 17-50 ।।
नमस्ते मधुहन्त्रे च जुहुयाच्छक्तितो घृतम् ।।
अष्टोत्तरशतं प्रोर्च्य विधिवन्मधुसूदनम् ।। 17-51 ।।
विपापो ह्यश्वमेधानामष्टानां फलमान्पुयात् ।।
ज्येष्टमासे सिते पक्षे द्वादश्यामुपवासकृत् ।। 17-52 ।।
क्षीरेणाढकमानेन स्नापयेद्यस्त्रिविक्तमम् ।।
नमस्त्रिविक्तमायेति पूजयेद्भक्तिसंयुतः ।। 17-53 ।।
जुहुयात्पायसेनैव ह्यष्टोत्तरशताहुतीः ।।
कृत्वा जागरणं रात्रौ पुनः पूजां प्रकल्पयेत् ।। 17-54 ।।
अपूपविंशतिं दत्त्वा ब्राह्मणाय सदक्षिणम् ।।
देवदेव जगन्नात प्रसीद परमेश्वर ।। 17-55 ।।
उपायनं च संगृह्य ममाभीष्टप्रदो भव ।।
ब्राह्मणान्भोजयेच्छक्त्या स्वयं भुञ्जीत वाग्यतः ।। 17-56 ।। 
एवं यः कुरुते विप्र व्रतं त्रैविक्रमं परम् ।।
सोऽष्टानां नरमेधानां विपापः फलमान्पुयात् ।। 17-57 ।।
आषाढशुक्लद्वादश्यामुपवासी जितेन्द्रियः ।।
वामनं पूर्वमानेन स्नापयेत्पयसा व्रती ।। 17-58 ।।
नमस्ते वामनायेति दूर्वाज्याष्टोत्तरं शतम् ।।
हुत्वा च जागरं कुर्याद्वामनं चार्चयेत्पुनः ।। 17-59 ।।
सदाक्षिणं च दध्यन्नं नालिकेरफलान्वितम् ।।
भक्त्या प्रदद्याद्विप्राय वामनार्चनशीलिने ।। 17-60 ।।
वामनो वुद्धिदो होता द्रव्यस्थो वामनः सदा ।।
वामनस्तारकोऽस्माच्च वामनाय नमो नमः ।। 17-61 ।।
अनेन दत्त्वा दध्यन्नं शक्तितो भोजयेद्दिजान् ।।
कृत्वै वमग्रिष्टोमानां शतस्य फलमाप्नुयात् ।। 17-62 ।।
श्रावणस्य सिते पक्षे द्वादश्यामुपवासकृत् ।।
क्षीरेण मधुमिश्रेण स्नापयेच्छ्रीधरं व्रती ।। 17-63 ।।
नमोऽस्तु श्रीधरायेति गन्धाद्यैः पूजयेत्क्रमात् ।।
जुहुयात्पृषदाज्येन शतमष्टोत्तरं मुने ।। 17-64 ।।
कृत्वा च जागरं रात्रौ पुनः पूजां प्रकल्पयेत् ।।
दातव्यं चैव विप्राय क्षीराढकमनुत्तमम् ।। 17-65 ।।
दक्षिणां च सवस्त्रां वै प्रदद्याद्धेमकुण्डले ।।
मन्त्रेणानेन विप्रेन्द्रु सर्वकामाश्रसिद्धये ।। 17-66 ।।
क्षीराब्धिशायिन्देवेश रमाकान्त जगत्पते ।।
क्षीरदानेन सुप्रीतो भव सर्वसुखप्रदः ।। 17-67 ।।
सुखप्रदत्त््वाद्विप्रांश्च भोजयेच्छक्तितो व्रती ।।
एव कृत्वा श्वमेधानां सहस्त्रस्य फलं लभेत् ।। 17-68 ।।
मासि भाद्रपदे शुक्ले द्वादश्यां समुपोषितः ।।
स्नापयेद्द्रोणपयसा हृषीकेशं जगद्गुरुम् ।। 17-69 ।।
हृषीकेश नमस्तुभ्यमिति संपूजयेन्नरः ।।
चरुणा मधुयुक्तेन शतमष्टोत्तरं हुनेत् ।। 17-70 ।।
जागरादीनिनि निर्वर्त्य दद्यादात्मविदे ततः ।।
सार्धाढकं च गोधूमान्दक्षिणां हेम शक्तितः ।। 17-71 ।।
हृषीकेश नमस्तुभ्यं सर्वलोकैकहेतवे ।।
मह्यं सर्वसुखं देहि गोधूमस्य प्रदानतः ।। 17-72 ।।
भोजयेद्व्राह्माञ्शक्त्या स्वयं चाश्रीतवाग्यतः ।।
सर्वपापविनिर्मुक्तो ब्रह्ममेधफलं लभेत् ।। 17-73 ।।
आश्विने मासिशुक्लायां द्वादश्यांसमुपोषितः ।।
पद्मनाभं चपयसा स्नापयेद्भक्तितः शुचिः ।। 17-74 ।।
नमस्ते पद्मनाभाय होमं कुयार्त्स्वशक्तितः ।।
तिलब्रीहियवाज्यैश्च पूजयेच्च विधानतः ।। 17-75 ।।
जामरं निशि निर्वर्त्य पुनः पूजां समाचरेत् ।।
दद्याद्विप्राय कुडवं मधुनस्तु सदक्षिणम् ।। 17-76 ।।
पद्मनाभघ नमस्तुभ्यं सर्वलोकपितामह ।।
मधुदानेन सुप्रीतो भवसर्वसुखप्रदः ।। 17-77 ।।
एवं यः कुरुते भक्त्या पद्मनाभव्रतं सुधीः ।।
ब्रह्ममेधसहस्त्रस्य फलमान्पोति निश्चितम् ।। 17-78 ।।
द्वादश्यां कार्तिके शुक्ले उपवासी जितेन्द्रियः ।।
क्षीरेणाकढकमानेन दन्धा वाज्येन तावता ।। 17-79 ।।
नमो दामोदरायेति स्नापयेद्भक्तिभावतः ।।
अष्टोत्तरशतं हुत्वा मघ्वाज्याक्ततिलाहुतीः ।। 17-80 ।।
जागरं नियतः कुर्यात्त्रिकालार्चनतत्परः ।।
प्रातः संपूजयेद्देवं पद्मपुष्पैर्मनोरमैः ।। 17-81 ।।
पुनरष्टोत्तरशतं जुहुयात्सघृतै स्तिलैः ।।
पञ्चभक्ष्ययुतं चान्नं दद्याद्विप्राय भक्तितः ।। 17-82 ।।
दामोदर जगन्नाथ सर्वकारणकारण ।।
त्राहिमां कृपया देव शारणागतपालकः ।। 17-83 ।।
अनेन दत्त्वा दानं च श्रोत्रियाय कुटुम्बिने ।।
दक्षिणांच यथाशक्त्या ब्राह्मणांश्वापि भोजयेत् ।। 17-84 ।।
एवंकृत्वा व्रतं सम्यगश्रीयाद्वून्धुभिः सह ।।
अश्वमेघ सहस्त्राणां द्विगुणं फलमश्नुते ।। 17-85 ।।
एवं कुर्याद्व्रती यस्तु द्वादशीव्रतमुत्तमम् ।।
संवत्सरं मुनिश्रेष्ठ स याति परम पदम् ।। 17-86 ।।
एकमासे द्विमासे वायः कुर्याद्भक्तितत्परः ।।
तत्तत्फलमवान्पोति प्रान्पोति च हरेः पदम् ।। 17-87 ।।
पूर्णँ संवत्सरं कृत्वा कुर्यादुद्यापनं व्रती ।।
मार्गशीर्षासिते पक्षे द्वादश्यां च मुनीश्वर ।। 17-88 ।।
स्नात्वा प्रातर्यथाचारं दन्तधावनपूर्वकम् ।।
शुक्लमाल्याम्बरधरः शुक्लगन्धानुलेपनः ।। 17-89 ।।
मण्डपं कारयेद्दिव्यं चतुरस्त्रं सुशीभनम् ।।
घण्टाचामरसंयुक्तं किङ्किणीरवशोभितम् ।। 17-90 ।।
अलंकृतं पुष्पमाल्यैर्वितानघ्वजराजितान् ।।
छादितं शुक्लवस्त्रेण दीपमालाविभूषितम् ।। 17-91 ।।
तन्मध्ये सर्वतोभद्रं कुर्यात्सम्यगलंकृतम् ।।
तस्योपरिन्यसेत्कुम्भान्द्वादशाम्बुप्रपूरितान् ।। 17-92 ।।
एकेन शुल्कवनस्त्रेण सम्यक्संशोधितेन च ।।
सर्वानाच्छादयेत्कुम्भान्पञ्चरत्नसमन्वितान् ।। 17-93 ।।
लक्ष्मीनारायणं देवं कारयेद्भक्तिमान्व्रती ।।
हेन्मा वा राजतेनापि तथा ताम्रेण वा द्विजा ।। 17-94 ।।
स्थापयेत्प्रतिमां तां च कुम्भोपरि सुसंयमी ।।
तन्मूल्यं वा द्विजश्रेष्ट काञ्चनं च स्वशक्तितः ।। 17-95 ।।
सर्वव्रतेषु मतिमान्वित्तशाठ्यं विवर्ज येत् ।।
यदि कुर्यात्क्षयं यान्ति तस्यायुर्द्धनसंपदः ।। 17-96 ।।
अनन्तशायिनं देवं नारायणमनामयटम् ।।
पञ्चामंृतेन प्रथमं स्नापयेद्भक्तिसंयुतः ।। 17-97 ।।
नांमभिः केशवाद्यैश्च ह्युपचारान्मकल्पयेत् ।।
रात्रौ जागरणं कुर्यात्पुराणश्रवणादिभघिः ।। 17-98 ।।
जितनिद्रो भवेत्सम्यक्सोपवासो जितेन्द्रियः ।।
त्रिकालमर्चयेद्देवं यथाविभवविस्तरम् ।। 17-99 ।।
ततः प्रातः समुत्थाय प्रातः कृत्यं समाप्य च ।।
तिलहोमान्व्याहृतिभिः सहस्त्रंर काव्येद्द्विजैः ।। 17-100 ।।
ततः संपूजयेद्देवं गन्धपुष्पादिभिः क्रमात् ।।
देवस्य पुरतः कुर्यात्पुराणश्रवणं ततः ।। 17-101 ।।
दद्याद्द्वादशविप्रेभ्यो दध्यन्नं पायसं पायसं तथा ।।
अपूपैर्दश भिर्युक्तं सघृतं च सदक्षिणम् ।। 17-102 ।।
देवदेवजगन्नाथ भक्तानुग्रहविग्रह ।।
गृहाणोपायनं कृष्ण सर्वाभीष्टप्रदो भव ।। 17-103 ।।
अनेनोपायनं दत्त्वा प्रार्थये माञ्जलिः स्थितः ।।
आधाय जानुनी भूमौ विनयावननतो व्रती ।। 17-104 ।।
नमो नमस्ते सुरराजराज नमोऽस्तुते देवं जगन्निवास ।।
कुरुष्व संपृर्णफलं ममाद्य नमोऽस्तु तुभ्यं पुरुषोत्तमाय ।। 17-105 ।।
इति संप्रार्थयेद्विप्रान्देवं च पुरुषोत्तमम् ।।
दद्यादर्घ्यं च देवाय महालक्ष्मीयुताय वै ।। 17-106 ।।
लक्ष्मीपते नमस्तुभ्यं क्षीरार्णवनिवासिने ।।
अर्घ्यं गृहाण देवेश लक्ष्म्या च सहितः प्रक्षो ।। 17-107 ।।
यस्य स्मृत्या च नामोक्त्या तपोयज्ञक्रियादिषु ।।
न्यूनं संपूर्णतां याति सद्यो वन्दे तमच्युतम् ।। 17-108 ।।
इति विज्ञाप्य देवेशं तत्सर्वं संयमी व्रते ।।
प्रतिमां दक्षिणायुक्तामाचार्याय निवेदयेत् ।। 17-109 ।।
ब्राह्मणान्भोजयेत्पश्चीच्छक्त्या दद्याज दक्षिणाम् ।।
भुञ्जीत वाग्यतः पश्चात्स्वयं बेवृजनैर्वृतः ।। 17-110 ।।
आसायं श्रृदुयाद्विष्णोः कथां विद्वज्जनैः सह ।।
इत्येवं कुरुते यस्तु मनुजो द्वादशीव्रतम् ।। 17-111 ।।
सर्वान्कामान्स आन्पोति परघत्रेह च नारद ।।
त्रिसतकुलसंयुक्तः सर्वपापविवर्जितः ।।
तपाति विष्णुभवनं यत्र यत्त्वा न शोचति ।। 17-112 ।।
य इदं श्रृणुयाद्विप्र द्वादशीव्रतमुत्तमम् ।।
वाचयेद्वापि स नरो वाजपेयफलं लभेत् ।। 17-113 ।।
इति श्रीबृहन्नारदीयपुराणे पूर्वभागे प्रथमपादे व्रताख्याने मार्गशीर्षशुक्लद्वादशीव्रतकथनं नाम सत्पदशोऽध्यायः ।। 17 ।।
सनक उवाच ।।
अन्यद्व्रतवरं वक्ष्य श्रृणुष्व मुनिसत्तम ।।
सर्वपापहरं पुण्यं सर्वदुःखनिबर्हणम् ।। 18-1 ।।
ब्राह्मणक्षत्रियविशां शूद्राणां योषितां तथा ।।
समस्तकामफलदं सर्वव्रतम्यफलप्रदम् ।। 18-2 ।।
दुःस्वन्पनाशने धर्म््यं दुष्टग्रहनिवारणम् ।।
सर्वलोकेषु विख्यातं पूर्णिमाव्रतमम् ।।
येन चीर्णेन पापानां राशिकोटिःर प्रशाम्यति ।। 18-3 ।।
मार्गशीर्षे सितेपक्षे पूर्णायां नियतः शुचिः ।।
स्नानं कुर्याद्यथाचारं दन्तधावनपूर्वकम् ।। 18-4 ।।
शुक्लाम्बरधरः शुद्धो गृहमागगत्य वाग्यतः ।।
प्रक्षाल्य पादावाचम्य स्मरत्रारायणं प्रभुम् ।। 18-5 ।।
नित्यं देवार्चनं कृत्वा पश्वात्संकल्पपूर्वकम् ।।
लक्ष्मी नारायणं देवमर्चयेद्भक्तिभावतः ।। 18-6 ।।
आवाहनासनाद्यैश्च गन्धपुष्पादिभिर्व्रती ।।
नमो नारायणायेति पूजयेद्भक्तितत्परः ।। 18-7 ।।
गीतैर्वाद्यैश्च नृत्यैश्च पुराणपठनादिभिः ।।
स्तोत्रैर्वाराधयेद्देवं व्रतकृत्सुसमाहितः ।। 18-8 ।।
देवस्य पुरतः कृत्वा स्थण्डिलं चतुरस्त्रकम् ।।
अरत्निमात्रं तत्रान्गिं स्थापयेद्गृह्यमार्गतः ।।
आज्यभागान्तर्पयन्तं कृत्वा पुरुषसूक्ततः ।।
चरणा च तिलैश्वापि घृतेन जुहुयात्तथा ।। 18-9 ।।
एकवारं द्विवारं वात्रिवारं वापि शक्तितः ।।
होमं कुर्यात्प्रयत्नेन सर्वपापनिवृत्तये ।। 18-10 ।।
प्रायश्चित्ता दिकं सर्वं स्वगृह्योक्तविधानतः ।।
समाप्य होमं विधिवच््छान्तिसूक्तं जपेद्रुधः ।। 18-11 ।।
पश्चाद्देवं समागत्य पुनः पूजां प्रकल्पयेत् ।।
तथोपवासं देवाय ह्यर्पयेद्भक्तिसंयुतः ।। 18-12 ।।
पौर्णमास्यां निराहारः स्थित्वा देव तवाज्ञया ।।
भोक्ष्यामि पुण्डरीकाक्ष परेऽह्लि शरणं भव ।। 18-13 ।।
इति विज्ञाप्य देवायह्यर्घ्यं दद्यात्तथैन्दवे ।।
जानुभ्यामवनीं गगत्वा शुक्लपुष्पाक्षतान्वितः ।। 18-14 ।।
क्षीरोदार्णवसंभूत अघत्रिगोत्रसमुद्भघव ।।
ग्रहाणार्घ्यं मया दत्तं रोहिणीनायक प्रभो ।।
एवमर्घ्यं प्रदायेन्दोः प्रार्थयेत्प्राञ्जलिस्ततः ।। 18-15 ।।
तिष्टन्पूर्वमुखो भूत्वा पश्यन्निन्दुं च नारद ।। 18-16 ।।
नमः शुक्लांशवे तुभ्यं द्विजराजाय ते नमः ।।
रोहिणीपतये  तुभ्यं लक्ष्मीभ्रात्रे नमोऽस्तु ते ।। 18-17 ।।
ततश्च  जागरं कुर्यात्पुराणश्रवणादिभिः ।।
जितेन्द्रियश्च संशुद्धः पाषण्डालोकवर्जितः ।। 18-18 ।।
ततः प्रातः प्रकुर्वीत स्वाचारं च यथाविधि ।।
पुनः संपूजयेद्देवं यथाविभवविस्तरम् ।। 18-19 ।।
ब्राह्मणान्भोजयेच्छक्त्या ततश्च प्रयतो नरः ।।
बन्धुभृत्यादिभिः सार्धं स्वयं भुञ्जीत वाग्यतः ।। 18-20 ।।
एवं पौषादिमासेषु पूर्णमास्यामुपोषितः ।।
अर्चयेद्भक्तिसंयुक्तो नारायणमनायमम् ।। 18-21 ।।
एवं संवत्सरं कृत्वा कार्तिक्यां पूर्णिमादिने ।।
उद्यापनं प्रकुर्वीत तद्विधानं वदामि ते ।। 18-22 ।।
मण्डपं कारयेद्दिव्यं चतुरस्त्रं सुमङ्गलम् ।।
शोभितं पुष्पमालाभिर्वितानध्वजराजितम् ।। 18-23 ।।
बहुदापसमाकीर्णं किङ्किणीजालशोभितम् ।।
दर्पंणैश्चामरैश्चैव कलशैश्च समावृतम् ।। 18-24 ।।
तन्मध्ये सर्वतोभद्रं पञ्चवर््णविराजितम् ।।
जलपूर्णं ततः कुम्भं न्यसेत्तस्योपरि द्विज ।। 18-25 ।।
पिधाय कुम्भं वस्त्रेण सुसूक्ष्मेणाति शोभितम् ।।
हेन्मा वा रजतेनापि तथा तान्मेण वा द्विज ।।
लक्ष्मीनारायणं देवं कृत्वा तस्योपरि न्यसेत् ।। 18-26 ।।
पञ्चामृतेन संस्नाप्याभ्यर्च्यगन्धादिभिः क्रमात् ।।
भक्ष्मैर्भोज्यादिनैवेद्यैर्भक्तितः संयतेन्द्रियः ।। 18-27 ।।
जागरं च तथा कुर्यार्त्सम्यक्छ्ररद्धासमन्वितः ।।
परेऽह्नि प्रातर्विधिव त्पूर्ववद्विष्णुमर्चयेत् ।। 18-28 ।।
आचार्याय प्रदातव्या प्रतिमा दक्षघिणान्विता ।।
ब्राह्मणान्भोजयेच्छक्त्या विभवे सत्यवारितम् ।। 18-29 ।।
तिलदानं प्रकुर्वीत यथाशक्त्या समाहितः ।।
कुर्याद्रन्गौ च विधिवतिलहोमं विचक्षिणः ।। 18-30 ।।
एवं कृत्वा नरः सम्यक् लक्ष्मीनारायणव्रतम् ।।
इह भुक्त्वा महाभोगान्पुत्रघपौत्रघसमन्वितः ।। 18-31 ।।
सर्वपापविनिर्मुक्तः कुलायुतसमन्वितः ।।
प्रयाति विष्णुभवनं योगिनामपि दुर्लभम् ।। 18-32 ।।
इति श्रीबृहन्नारदीयपुराणे पूर्वभागे प्रथमपादे व्रताख्याने मागशीर्षपौर्णिमायां लक्षघ्मीनारायणव्रतं नामाष्टादशोऽध्यायः ।। 18 ।।
सनक उवाच ।।
अन्यद्वूतं प्रवक्ष्यामि ध्वजारोपणसंज्ञितम् ।।
सर्वपापहरं पुण्यं विष्णुप्रीणनकारणम् ।। 19-1 ।।
यः कुर्याद्विष्णुभवने ध्वजारोपणमुत्तमम् ।।
संपूज्यते विग्निञ्च्याद्यैः किमन्यैर्बहुभाषितैः ।। 19-2 ।।
हेमभारसहस्त्रं तु यो ददाति कुटुम्बिने ।।
तत्फलं तुल्यमात्रं स्याद्धूजारोपणकर्मणः ।। 19-3 ।।
ध्वजारोपणतुल्यं स्याद्गङ्गास्नानमनुत्तमम् ।।
अथवा तुलसूसेवा शिवलिङ्गप्रपूजनम् ।। 19-4 ।।
अहोऽपूर्वमहोऽपूर्वमहोऽपूर्वमिदं द्विज ।।
सर्वपाप हरं कर्म ध्वजागोपणसंज्ञितम् ।। 19-5 ।।
सन्ति वै यानि कार्याणि ध्वजारोपणकर्मणि ।।
तानि सर्वाणि वक्ष्यामि श्रृणुष्व गदतो मम ।। 19-6 ।।
कार्तिकस्य सिते पक्षघे दशम्यां प्रयतो नरः ।।
स्नानं कुर्यात्प्रयत्नेन दन्तधावनपूर्वकम् ।। 19-7 ।।
एकाशी ब्रह्मचारी च स्वपेन्नारायणं स्मरन् ।।
धौताम्बरधरः शुद्धो विप्रो नारायणाग्रतः ।। 19-8 ।।
ततः प्रातः समुत्थाय स्नात्वाचम्य यथाविधि ।।
नित्यकर्माणि निर्वर्त्य पश्चाद्विष्णुं समर्चयेत् ।। 19-9 ।।
चतुर्भिर्ब्राह्मणैः सार्ध्दं कृत्वा च स्वस्तिवाचनम् ।।
नान्दीश्राद्धं प्रकुर्वीत ध्वजारोपणकर्मणि ।। 19-10 ।।
ध्वजस्तम्भो च गायत्र्या प्रोक्षघयेद्वस्त्रसंयुतौ ।।
सूर्यं च वैनतेयं च हिमांशुं तत्परोऽर्चयेत् ।। 19-11 ।।
धातारं च विधातारं पूजयेद्धजदण्डके ।।
हरिद्राक्षघतगन्धाद्यैः शुक्लपुष्पैर्विशेषतः ।। 19-12 ।।
ततो गोचर्ममात्रघं तु स्थण्डिलं चोपलिप्य वै ।।
आधायान्गिं स्वगृह्योत्त्या ह्याज्यभागादिकं क्रमात् ।। 19-13 ।।
जुहुयात्पायसं चैव साज्यमष्टोत्तरं शतम् ।।
प्रथमं पौरुषं सूक्तं विष्णोर्नुकमिरावतीम् ।। 19-14 ।।
ततश्च वैनतेयाय स्वाहे त्यष्टाहुतीस्तथा ।।
सोमो धेनुमुदुत्यं च जुहुयाच्च ततो द्विज ।। 19-15 ।।
सौरमन्त्राञ्जपेत्तघत्र शान्तिसूत्कानि शक्तितः ।।
रात्रघौ जागरणं कुर्यादुपकण्ठं हरेः शुचुः ।। 19-16 ।।
ततः प्रातः समुत्थाय नित्यकर्म समाप्य च ।।
गन्धपुष्पादिभिर्देवमर्चयेत्पूर्ववत्क्रमात् ।। 19-17 ।।
ततो मङ्गलवाद्यैश्च सूक्तपाठैश्च शौभनम् ।।
नृत्यैश्च रतोत्रघपठनैर्नयेद्विष्णवालये ध्वजम् ।। 19-18 ।।
देवस्य द्वारदेशे वा शिखरे वा मुदान्वितः ।।
सुस्थुरः स्थापयेद्विप्र ध्वजं सस्तम्भसंयुतम् ।। 19-19 ।।
गन्धपुष्पाघक्षतैर्द्देवं धूपदीपर्मनोहरैः ।।
भक्षघ्यभोज्यादिसंयुक्तैर्नैवेद्यैश्च हरिं यजेत् ।। 19-20 ।।
एवं देवालये स्थाप्य शोभनं ध्वजमुत्तमम् ।।
प्रदक्षघिणमनुव्रज्य स्तोत्रघमेतदुदूरयेत् ।। 19-21 ।।
नमस्ते पुण्डरीकाक्ष नमस्ते विश्वभावन ।।
नमस्तेऽस्तु हृषीकेश महापुरुष पूर्वज ।। 19-22 ।।
येनेदमखिलं जातं यत्र सर्वं प्रतिष्टितम् ।।
लयमेष्यति यत्रैवं तं प्रपन्नोऽस्मि केशवम् ।। 19-23 ।।
न जानन्ति परं भावं यस्य ब्रह्यादयः सुराः ।।
योगिनोयं न पश्यन्ति तं वन्दं ज्ञानरुपुणम् ।। 19-24 ।।
अन्तरिक्षंतु यन्नाभिर्द्यौर्मूर्द्धा यस्य चैव हि ।।
पादोऽभूद्यस्य पृथिवी तं वन्दे विश्वरुपिणम् ।। 19-25 ।।
यस्य श्रोत्रे दिशः सर्वा यच्चक्षुर्दिनकृचज्छशी ।।
ऋक्सामयजुपी येन तं वन्दे ब्रह्ररुपिणम् ।। 19-26 ।।
यन्मुखाद्वाह्मणा जाता यद्वाहोरभवन्नृपाः ।।
वैश्या यस्यो रुतो जाताः पद्भघ्यां शूद्रो व्यजायत ।। 19-27 ।।
मायासङ्गममात्रघेण वदन्ति पुरुषं त्वजम् ।।
स्वभावविमलं शुद्धं निर्विकारं निरञ्जनम् ।। 19-28 ।।
क्षीरब्धि शायिनं देवमनन्तमपराजितम् ।।
सद्भक्तवत्सलं विष्णुं भक्तिगम्यं नमाम्यहम् ।। 19-29 ।।
पृथिव्यादीनि भूतानि तन्मात्राणींन्द्रियाणि च ।।
सूक्ष्मासूक्ष्याणि येनासंस्तं वन्दे सर्वतोमुखम् ।। 19-30 ।।
यद्वह्य परमं धाम सर्वलोकोत्तमोत्तमम् ।।
निर्गुणं परमं सूक्ष्मं प्रणतोऽस्ति पुनः पुनः ।। 19-31 ।।
अविकारमजं शुद्धं सर्वतोबाहुमीश्वरम् ।.
यमामनन्ति योगान्द्राः सर्वकारणकारणम् ।। 19-32 ।।
यो देवः- सर्वभूतानामन्तरात्मा जगन्मयः ।।
निर्गुणः परमात्मा च स मे विष्णुः प्रसीदतु ।। 19-33 ।।
हृदयस्थोऽपि दूरस्थो मायया मोहितात्मनाम् ।।
ज्ञानिनां सर्वगो यस्तु स मे विष्णुः प्रसीदतु ।। 19-34 ।।
चतुर्भिश्च चतुर्भिश्च द्वाभ्यां पञ्चभिरेव च ।।
हूयते च पुनर्द्वातार्थंभ्यां स मे विष्णुः प्रतीदतु ।। 19-35 ।।
ज्ञानिनां कर्मिणां चैव तथा भक्तिमतां नृणाम् ।।
गतिदाता विश्वमृग्यः स मे विष्णुः प्रसूदतु ।। 19-36 ।।
जगद्धितार्थं ये देहा ध्रियन्ते लीलया हरेः ।। 
तानर्चयन्ति विबुधाः स मे विष्णुः प्रसीदतु ।। 19-37 ।।
यमामनन्तिवे सन्तः सच्चिदानन्दविग्रहम् ।।
निर्गुणं च गुणाधारं स मे विष्णुः प्रसीदतु ।। 19-38 ।।
इति स्तुत्वा नमेद्विष्णुं ब्राह्मणांश्च प्रपूजयेत् ।।
आचार्यं पूजयेत्पश्चाद्दक्षिणाच्छादनादिभिः ।। 19-39 ।।
ब्राह्मणान्भोजयेच्छक्त्या भक्ति भावसमन्वितः ।।
पुत्रमत्रिकलत्राद्यैः स्वयं च सह बन्धुभिः ।। 19-40 ।।
कुर्वीत पारणं विप्र नारायणपरायणः ।।
यस्त्वेतत्कर्म कुर्वीत ध्वजारोपणमुत्तमम् ।।
तस्य पुण्यफलं वक्ष्ये श्रृणुष्व सुसमाहितः ।। 19-41 ।।
पटो ध्वजस्य विप्रेन्द्र यावच्चलति वायुना ।।
तावन्ति पापजालानि नश्यन्त््येव न संशयः ।। 19-42 ।।
महापातकयुक्तो वा युक्तो वा सर्वपातकैः ।।
ध्वजं विष्णुगृहे कृत्वा मुच्यते सर्वपातकैः ।। 19-43 ।।
यावद्दिनानि तिष्टेत ध्वजो विष्णुगृहे द्विज ।।
 तावद्युगसहस्त्राणि हरिसारुप्यमश्नुते ।। 19-44 ।।
आरोपितं ध्वजं दृष्ट्वा येऽभिनन्दन्ति धार्मिकाः ।।
तेऽपि सर्वे प्रमुच्यन्ते महापातककोटिभिः ।। 19-45 ।।
आरोपितो ध्वजो विष्णुगृहे धुन्वन्पटं स्वकम् ।।
कर्तुः सर्वाणि पापानि धुनोति निमिषार्द्धतः ।। 19-46 ।।
यस्त्वा रोप्य गृहे विष्णोर्ध्वजं नित्यमुपाचरेत् ।।
स देवयानेन दिवं यातीव सुमतिर्नृपः ।। 19-47 ।।
इति श्रीबृहन्नारदीयपुराणे पूर्वभागे प्रथमपादे व्रताख्याने ध्वजारोपणन््नामैकोनविंशोऽध्यायः ।। 19 ।।
नारद उवाच ।।
भगवन्सर्वधर्मज्ञ सर्वशास्त्रार्थपारग ।।
सर्वकर्मवरिष्टं च त्वयोक्तं ध्वजधारणम् ।। 20-1 ।।
यस्तु वै सुमतिर्नाम ध्वजारोपपरो मुने ।।
त्वयोक्तस्तस्य चरितं विस्तरेण ममादिश ।। 20-2 ।।
सनक उवाच ।।
श्रृणुष्वैकमनाः पुण्यमितिहासं पुरातनमम् ।।
ब्रह्मणा कथितं मह्यं सर्वपापप्रणाशनम् ।। 20-3 ।।
आसीत्पुरा कृतयुगे सुमतिर्नाम भूपतिः ।।
सोमवंशोद्भवः श्रीमान्सत्पद्वीपैकनायकः ।। 20-4 ।।
धर््मात्मा सत्यसंपन्नः शुचिवंश्योऽतिथिप्रियः ।।
सर्वलक्षणसंपन्नः सर्वसंपद्विभूषितः ।। 20-5 ।।
सदा हरिकथासेवी हरिपूजापरायणः ।।
हरिभक्तिपराणां च शुश्रूषुर्निरहंकृतिः ।। 20-6 ।।
पूज्यपूजारतो नित्यं समदर्शी गुणान्वितः ।।
सर्वभूतहितः शान्तः कृतज्ञः कीर्तिमांस्तथा ।। 20-7 ।।
तस्य भार्या महाभागा सर्वलक्षणसंयुता ।।
पतिव्रता पतिप्राणा नाम्रा सत्यमतिर्मुने ।। 20-8 ।।
तादुभौ दम्पतू नित्यं हरिपूजापरायणौ ।।
जातिस्मरौ महाभागौ सत्यज्ञौ सत्परायणौ ।। 20-9 ।।
अन्नदानरतौ नित्यं जलदानपरायणौ ।।
तडागारामवप्रादौ नसंख्यातान्वितेनतुः ।। 20-10 ।।
सा तु सत्यमतिर्नित्यं शुचिर्विष्णुगृहे सती ।।
नृत्यत्यत्यन्तसन्तुष्टा मनोज्ञा सञ्जुवादिनी ।। 20-11 ।।
सोऽपि राजा महाभागो द्वादशीद्धादशीदिने ।।
ध्वजमारोपयत्येव मनोज्ञं बहुविस्तरम् ।। 20-12 ।।
एवं हरिपरं नित्यं राजानं धर्मकोविदम् ।।
प्रिमां मत्यमतिं चाम्य देवा अपि सदास्तुवन् ।। 20-13 ।।
त्रिलोके विश्रुतौ ज्ञात्वा दम्पती धर्मको विदौ ।।
आययौ बहुभिः शिप्यैर्द्रष्टुकामो विभाण्डकः ।। 20-14 ।।
तमायांतं मुनिं श्रुत्वा स तु राजा विभाण्डकम् ।।
प्रत्युद्ययौ सपत्नीकः प्रजा भिर्बहुविस्तरम् ।। 20-15 ।।
कृतातिथ्यक्रियं शान्तं कृतासनपरिग्रहम् ।।
नीचासनस्थितो भूयः प्राञ्जलिर्मुनिमब्रवीत् ।। 20-16 ।।
राजो वाच ।।
भगवन्कृतकृत्योऽस्मिं त्वदभ्यागमनेन वें ।।
सतामायमनं सन्तं प्रशंसन्ति सुरवावहम् ।। 20-17 ।।
यत्र स्यान्महतां प्रेम तत्र स्युः सर्वसम्पदः ।।
तेजः कीर्तिर्धनं पुत्रा इति प्रहुर्विपश्चितः ।। 20-18 ।।
तत्र वृद्धिमुपायान्ति थेयांस्यनुदिनं मुने ।।
यत्र सन्तः प्रकुर्वन्ति महतीं करुणां प्रभो ।। 20-19 ।।
यो मृर्ध्नि धाग्येदूह्यन्महत्पादजलं रजः ।।
स स्नातः सर्वतीर्थेषु पुण्यात्मा नात्र संशयः ।। 20-20 ।।
मम पुत्राश्च दाराश्च संपत्त्वयि समर्पिताः ।।
मामाज्ञापय विप्रेन्द्र किं प्रियं करवाणि ते ।। 20-21 ।।
विनञ्चवनतं भूपं स निरीक्ष्य मुनीशअवरः ।।
स्पृशषन्करेण तं प्रीत्युवाचातिहर्षितः ।। 20-22 ।।
ऋषिरुवाच ।।
गजन्यदुक्तं भवता तत्सर्वं त्वत्कुलोचितम् ।।
विनयावनतः सर्वो बहुश्रेयो लभेदिह ।। 20-23 ।।
धर्मश्चार्थश्च कामश्च मोक्षश्च नृपसत्तम ।।
विनयाल्लभते मर्त्यो दुर्लभं किं महात्मनाम् ।। 20-24 ।।
प्रीतोऽस्मि तव भापाल सन्मार्गपरिवर्त्तिनः ।।
स्वस्ति ते सततं भूयाद्यत्पृच्छामि तदुच्यताम् ।। 20-25 ।।
पूजा बहुविधाः सन्ति हस्तुष्टिविधायिकाः ।।
तासु नित्यं ध्वजारोपे वर्त्त्से त्वं सदोद्यतः ।। 20-26 ।।
भार्यापि तव साध्वीयं नित्यं नृत्यपरायणा ।।
किमर्थमेतद्वृत्तान्तं यथावद्वक्तुमर्हसि ।। 20-27 ।।
राजोवाच ।।
श्रृणुष्व भगवन्सर्वं यत्पृच्छसि वदामि तत् ।।
आश्चर्यभूतं लोकानामावयोश्चरितं त्विह ।। 20-28 ।।
अहमासं पुरा शूद्रो मालिनिर्नाम सत्तम ।।
कुमार्गगनिरतो नित्यं सर्वलोकाहिके रतः ।। 20-29 ।।
पिशुनो धर्मविद्वेषी देवद्रव्यापहारकः ।।
गोध्नश्च ब्रह्महा चौरः सर्वप्राणिवधे रतः ।। 20-30 ।।
नित्यं निष्ठुरवक्ता च पापी वेश्यापरायणः ।।
एवं स्थितः कियत्कालमनाहत्यं महदृचः ।। 20-31 ।।
सर्वबन्धुपरित्यक्तो दुःखी वनमुपागतः ।।
मृगमांसाशनो नित्यं तथा पान्थाविल्लम्पकः ।। 20-32 ।।
एकाकी दुःखबहुलो न्यवसन्निर्जने वने ।।
एकदा क्षुत्परिश्रान्तो निदाघार्त्तः पिपासितः ।। 20-33 ।।
जीर्णं देवालयं विष्णोरपश्यं विजने वने ।।
हंसकारण्डवाकीर्णं तत्समीपे महत्सरः ।। 20-34 ।।
पर्यन्तवनपुष्पौघच्छादितं तन्मुनीश्वर ।।
अपिबं तत्र पानीयं तत्तीरे विगतश्रमः ।। 20-35 ।।
फलानि जग्ध्वा शीर्णानि स्वयं क्षुच्च निवारिता ।।
तस्मिञ्जीर्णीलये विष्णोनर्निवासं कृतकवानहम् ।। 20-36 ।।
जीर्णस्फुटितसंधानं तस्य नित्यमकारिषम् ।।
पर्णैस्तृणैश्च काष्ठैघै र्गृहं सम्यक् प्रकल्पितम् ।। 20-37 ।।
स्वसुऱार्थं तु तद्भमिर्मया लित्पा मुनीश्वर ।।
तत्राहं व्याधवृत्तिस्थो हत्वा बहुविधान्मृगान् ।। 20-38 ।।
आजीवं वर्तय न्नित्यं वर्षाणां विंशतिः स्थितः ।।
अथेयमागता साध्वी विन्ध्यदेशसमुद्भवा ।। 20-39 ।।
निषादकुलजा विप्रा नान्मा ख्याता।ञवकोकिला ।।
बन्धुवर्गपरित्यक्ता दुःखिता जीर्णविग्रहा ।। 20-40 ।।
क्षुत्तृड्घर्मपरिश्रान्ता शोचन्ती स्वकृतं ह्यघम् ।।
दैवयोगाकत्समायाताभ्रमन्ती विजने वने ।। 20-41 ।।
ग्रीष्मतापार्द्दिता बाह्ये स्वान्ते चाधिनिपूडिता ।।
इमां दुःखार्दितां दृष्ट्वा जाता मे विपुला दया ।। 20-42 ।।
दत्तं मया जलं चास्यै मांसं वन्यफलानि च ।।
गतश्रमात्वियं ब्रह्मन्मया पृष्टा यथा तयम् ।। 20-43 ।।
अवेदयत्स्ववृत्तान्तं तच्छृणुष्व महामुने ।।
नान्मावकोकिला चाहं निषादकुलसभ्भवा ।। 20-44 ।।
दारुकस्य सुता चाहं विन्ध्यपर्वतवासिनी ।।
परस्वहारिणी नित्यं सदा पैशुन्यवादिनी ।। 20-45 ।।
पुंश्चलूत्येवमुक्त्वा तु बन्धुवर्गैः समुज्झिता ।।
कियत्कालं ततः पत्या भृताहं लोकनिन्दिता ।। 20-46 ।।
दैवात्सोऽपि गतो लोकं यमस्यात्र विहाय माम् ।।
कान्तारे विजने चैका भ्रमन्ती दुःखपीडिता ।। 20-47 ।।
दैवात्त्वत्सविधं प्रात्पा जीविताहं त्वयाधुना ।।
इत्येवं स्वकृतं कर्म मह्यं सर्वं न्यवेदयत् ।। 20-48 ।।
ततो देवालये तस्मिन्दमपतीभावमाश्रितौ ।।
स्थितौ वर्षाणि दश च आवां मांसफलाशिनौ ।। 20-49 ।।
एकदा मद्यपानेन प्रमत्तौ निर्भरैमुने ।।
तत्र देवालये राघत्रौ मुदितौ मांसभोजनात् ।। 20-50 ।।
तनुवस्त्रापरिज्ञानौ नृत्यं चकृव मोहितौ ।।
प्रारब्धकर्म भोगान्तमावां युगपदागतौ ।। 20-51 ।।
यमदूतास्तदायाताः पाशहस्ता भयंकराः ।।
नेतुमावां नृत्यरतौ सुधोरां यमयातनाम् ।। 20-52 ।।
ततः प्रसन्नो भगवान्कर्मणा मम मानद ।।
देवावसथसंस्कारसंज्ञितेन कृतेन नः ।। 20-53 ।।
स्वदूतान्प्रेपयामास स्वभक्तावनतत्परः ।।
ते दूता देवदेवस्य शङ्खचक्र गदाधराः ।। 20-54 ।।
सहस्त्रसूर्यासंकाशाः सर्वे चारुचतुर्भुजाः ।।
किरीटकुण्डलधरा हारिणो वनमालिनः ।। 20-55 ।।
दिशो वितिमिरा विप्र कुर्वन्तः स्वेन तेजसा ।।
भयंकरान्याशहस्तान्दंष्ट्रिणो यमकिङ्करान् ।। 20-56 ।।
आवयोग्राहणे यत्तानृचुः कृष्णपरायणाः ।। 20-57 ।।
विष्णुदूता ऊचुः ।।
भो भो क्रूरा दूराचारा विवेकपरिवर्जिताः ।।
मुञ्चध्वमेतौ निष्पापौ दम्पती हरिवल्लभौ ।। 20-58 ।।
विवेकस्त्रिषु लोकेषु संपदामादिकारणम् ।।
अपापे पापधीर्यस्तु तं विद्यात्पुरुषाधमम् ।। 20-59 ।।
पापे त्वपापधीर्यस्तु तं विद्यादधमाधमम् ।। 20-60 ।।
यमदूता ऊचुः ।।
युष्माभिः सत्यमेवोक्तं किं त्वेतौ पापिसत्तमौ ।।
यमेन पापिनो दण्ड्यास्तन्नेष्यामो वयं त्विमौ ।। 20-61 ।।
श्रुतिप्रणिहितो धर्मो ह्यधर्मस्तद्विपर्ययः ।।
धर्माधर्मविवेकोऽयं तन्नेष्यामो यमान्तिकम् ।। 20-62 ।।
एतच्त्छुवातिकुपिता विष्णुदूता महौजसः ।।
प्रत्यूचूस्तान्यमभटानधर्मे धर्ममानिनः ।। 20-63 ।।
विष्णदूता ऊचुः ।।
अहो कष्टं धर्मदृशामधर्मः स्पृशते सभाम् ।।
सम्यग्विवेकशून्यानां निदानं ह्यापदां महत् ।। 20-64 ।।
तर्काणाद्यविशेषेण नरकाध्यक्षतां गताः ।।
यूयं किमर्थमद्यापि कर्त्तुं पापानि सोद्यमाः ।। 20-65 ।।
स्वकर्मक्षयपर्यन्तं महापातकिनोऽपि च ।।
तिष्टन्ति नरके घोरे यावच्चन्द्रार्कतारकम् ।। 20-66 ।।
पूर्वसंचितपापानामदृष्ट्वा निष्कृतिं वृथा ।।
किमर्थं पापकर्माणि करिष्येऽथ पुनः पुनः ।। 20-67 ।।
श्रुतिप्रणिहितो धर्मः सत्यं सत्यं न संशयः ।।
किन्त्वाभ्यां चरितान्धर्मान्प्रवक्ष्यामो यथातथम् ।। 20-68 ।।
एतौ पापविनिर्मुक्तौ हरिशुश्रूषणे रतौ ।।
हरिणा त्रायमाणौ च मुञ्चध्वमविलम्बितम् ।। 20-69 ।।
एषा च नर्तनं चक्रे तथैव ध्वजरोषणम् ।।
अन्तकाले विष्णुगृहे तेन निष्पापतां गतौ ।। 20-70 ।।
अन्तकाले तु यन्नाम श्रुत्वोक्त्वापि च वै सकृत् ।।
लभते परमं स्थानं किमु शूश्रूषणे रताः ।। 20-71 ।।
महापातकयुक्तो वा युक्तो वाप्युपपातकैः ।.।
कृष्णसेवी नरोऽन्तेऽपि लभते परमां गतिम् ।। 20-72 ।।
यतीनां विष्णुभक्तानां परिचर्या परायणाः ।।
ते दूताः सहसा यान्ति पापिनोऽपि परां गतिम् ।। 20-73 ।।
मुहुर्तं वा मुहुर्तार्द्धं यस्तिष्टोद्धरिमन्दिरे ।।
सोऽपि याति परं स्थानं किमुद्वात्रघिंशवत्सरान् ।। 20-74 ।।
उपलेपनकर्त्तारौ संमार्जनपरायणौ ।।
एतौ हरिगृहे नित्यं जीर्णशीर्णाधिरोपकौ ।। 20-75 ।।
जलसेचनकर्त्तारौ दीपदौ हरिमन्दिरे ।।
कथमेतौ महाभागौ यातनाभोगमर्हथ ।। 20-76 ।।
इत्युक्ता विष्णुदूतास्ते च्छित्वा पाशांस्तदैव हि ।।
आरोप्यावां विमानाग्रयं ययुर्विष्णोः परं पदम् ।। 20-77 ।।
तत्र सामीप्यमापन्नौ देवदेवस्य चक्रिणः ।।
दिव्यान्भोगान्भुक्तवन्तौ तावत्कालं मुनीश्वर ।। 20-78 ।।
दिव्यान्भोगांस्तु तत्रापि भुक्त्वा यातौ महीमिमाम् ।।
अत्रापि संपदतुला हरिसेवाप्रसादतः ।। 20-79 ।।
अनिच्छया कृतेनापि सेवनेन हरेर्मुने ।।
प्रात्पमीदृक् फलं विप्र देवानामपि दुर्लभम् ।। 20-80 ।।
इच्छयाराध्य विश्वेशं भक्तिभावेन माधवम् ।।
प्राप्स्यावः परमं श्रेय इति हेतुर्निरुपितः ।। 20-81 ।।
अवशेनापि यत्कर्म कृतं स्यात्सुमहत्फलम् ।।
जायते भूमिदेवेन्द्र किं पुनः श्रद्धया कृतम् ।। 20-82 ।।
एतदुक्तं निशम्यासौ स मुनीन्द्रो विभण्डकः ।।
प्रशस्य दम्पती तौ तु प्रययौ स्वतपेवनम् ।। 20-83 ।।
तस्माज्जानीहि देवर्षे देवदेवस्य चक्रिणः ।।
परिचर्या तु सर्वेषां कामधेनूपमा स्मृता ।। 20-84 ।।
हरिपूजापराणां तु हरिरेव सनातनः ।।
ददाति परमं श्रेयः सर्वकामफलमप्रदः ।। 20-85 ।।
य इदं पुण्यमाख्यानं सर्वपापप्रणाशनम् ।।
पठेच्च श्रृणुयाद्वापि सोऽपि याति परां रातिम् ।। 20-86 ।।
इति श्रबृहन्नारदीयपराणे पूर्वभागे प्रथमपादे सुमतिभूपकथावर्णनं नाम विंशऽध्यायः ।। 20 ।।
।। सनक उवाच ।।
अन्यद्वूतं प्रवक्ष्यामि श्रृणु नारद तत्त्वतः ।।
दुर्लभं सर्वलोकेषु विख्यातं हरिपञ्चकम् ।। 21-1 ।।
नारीणां च नराणां च सर्वदुःखनिवारणम् ।।
धर्मकामार्थमोक्षाणां निदानं मुनिसत्तम ।। 21-2 ।।
सर्वाभीष्टप्रदं चैव सर्वव्रतफलप्रदम् ।।
मार्गशीर्षे सिते पक्षे दशम्यां नियतेन्द्रियः ।। 21-3 ।।
कुर्यात्स्नानादिकं कर्म दन्तधावनपूर्वकम ।।
कृत्वा देवार्चनं सम्यक्तथा पञ्च महाध्वरान् ।। 21-4 ।।
एकाशी च भवेत्तस्मिन् दिने नियममास्थिताः ।।
ततः प्रातः समुत्थाय ह्येकादश्यां मुनीश्वरः ।। 21-5 ।।
स्नानं कृत्वा यथाचारं हरिं चैवार्यदृहे ।।
स्नापयेद्देवदेवेशं पञ्चामृतविधानतः ।। 21-6 ।।
अर्चयेत्परया भक्त्या गन्धपुष्पादिभिः ऋमात् ।।
धूपैर्दीपेश्च नैवैद्यैस्ताम्बूलैश्च प्रदक्षिणैः ।। 21-7 ।।
संपूज्य देवदेवेशमिमं मन्त्रमुदीरयेत् ।.
नमस्ते घज्ञानरुपाय ज्ञानदाय नमोऽस्तुते ।। 21-8 ।।
नमस्ते स्रवपरुपाय सर्वसिद्धिप्रदायिने ।।
एवं प्रणम्य देवेशं वासुदेवं जनार्जनम् ।। 21-9 ।।
वक्ष्यमाणेन मन्त्रेण ह्युपवासं समर्पयेत् ।।
पञ्चरात्रं निराहारो ह्यद्यप्रभृति केशव ।। 21-10 ।।
त्वदज्ञया जगत्स्वामिन्ममाभीष्टप्रदो भव ।।
एवं समप्य देवस्य उपवासं जितेन्द्रियः ।। 21-11 ।।
रात्रौ जागरणं कुर्यादेकादश्यामथो द्विज ।।
द्वादश्यां च त्रयोदश्यां चतुर्दश्यां जितेन्द्रियः ।। 21-12 ।।
पौर्णनमास्यां च कर्त्तव्यमेवं विष्ण्वर्चनं मुने ।।
एकादश्यां पौर्णमास्यां कर्त्तव्यं जागरं तथा ।। 21-13 ।।
पञ्चामृतादिपूजा तु सामान्या दिनपञ्चसु ।।
क्षीरेण स्नापयेद्विष्णुं पौर्णमास्यां तु शक्तितः ।।
तिलहोमश्च कर्त्तव्यस्तिलदानं तथैव च ।। 21-14 ।।
ततः षष्टे दिने प्रात्पे निर्वत्यं स्वाश्रमक्रियाम् ।।
संप्राश्य पञ्चगव्यं च पूजयेद्विधिबद्धरिम् ।। 21-15 ।।
ब्राह्मणान्भोजयेत्पश्चाद्विभवे सत्यवारितम् ।।
ततः स्वबन्धुभिः सार्द्धं स्वयं भुञ्जीत वाग्यतः ।। 21-16 ।।
एवं पौपादिमासेषु कार्त्तिकान्तेषु नारद ।।
शुक्लपक्षे व्रतं कुर्यात्पूर्वमिवविधिना नरः ।। 21-17 ।।
एवं संवत्सरं कार्यं व्रतं पापप्रणाशनम् ।।
पुनः प्रात्पे मार्गशीर्षे कुर्यादुद्यपनं व्रती ।। 21-18 ।। द्विज ।।
एकादश्यां निराहारो भवेत्पूर्वमिव द्विज ।।
द्वादश्यां पञ्चगव्यं च प्राशयेत्सुसमाहितः ।। 21-19 ।।
गन्धपुष्पा दिभिः सम्यग्देवदेवं जनार्दनम् ।।
अभ्यर्च्योपायनं दद्याद्रूह्यणाय जितेन्द्रियः ।। 21-20 ।।
पायसं मधुसंमिश्रं घृतयुक्तं फलान्वितम् ।।
सुगन्धज लसंयुक्तं पूर्णकुम्भं सदक्षिणम् ।। 21-21 ।।
वस्त्रेणाच्छादितं कुम्भं पञ्चरन्तसमन्वितम् ।।
दद्यादध्यात्मविदुषे ब्राह्मणाय मुनीश्वर ।। 21-22 ।।
सर्वात्मन् सर्वभूतेश सर्वव्यापिन्सनातन ।।
परमान्नप्रदानेन सुप्रीतो भव माधव ।। 21-23 ।।
अनेन पायसं दत्त्वा ब्राह्मणान्भोजयेत्ततः ।।
शक्तितो बन्धुभिः सार्द्धं स्वयं भुञ्जीत वाग्यतः ।। 21-24 ।।
व्रतमेतत्तु यः कुर्याद्धरिपञ्चकसंज्ञितम् ।।
न तस्य पुनरावृत्तिर्ब्रह्यलोकात्कदाचन ।। 21-25 ।।





