विद्यया स्नातीत्य् एके
तथा व्रतेनाष्टाचत्वारिम्शत् परीमाणेन
विद्या व्रतेन चेत्य् एके
तेषु सर्वेषु स्नातकवद् वृत्तिः ।
समाधि विशेषाच् श्रुति विशेषाच् च पूजायां फल विशेषः
अथ स्नातक व्रतानि
पूर्वेण ग्रामान् निष्क्रमण प्रवेशनानि शीलयेद् उत्तरेण वा
संध्योश् च बहिर्ग्रामाद् आसनं वाग् यतश् च ।
विप्रतिषेधे श्रुति लक्षणम् बलीयः
सर्वान् रागान् वाससि वर्जयेत्
कृष्णं च स्वाभाविकम्
अनूद्भासि वासो वसीत
अप्रतिकृष्टं च शक्ति विषये
दिवा च शिरसः प्रावरणं वर्जयेन् मूत्र पुरीषयोः कर्म परिहाप्य
शिरस् तु प्रावृत्य मूत्र पुरीषे कुर्याद् भूम्यां किंचिद् अन्तर्धाय
छायायाम् मूत्र पुरीषयोः कर्म वर्जयेत्
स्वां तु छायाम् अवमेहेत्
न सोपानह् मूत्र पुरीषे कुर्यात् कृष्टे पथ्य् अप्सु च । = K18+19+20+21
तथा ष्ठेवन मैथुनयोः कर्माप्सु वर्जयेत् । = K 22
अग्निम् आदित्यम् अपो ब्राह्मणं गा देवताश् चेषे अभिमुखो मूत्र पुरीषयोः कर्म वर्जयेत् । = K 23
अश्मानं लोष्ठम् आर्द्राअन् ओषधि वनस्पतीन् ऊर्ध्वान् आच्छिद्य मूत्र पुरीषयोः शुन्धने वर्जयेत् । = K 24
अग्निम् 1 अपो ब्राह्मणं गा देवता 2 द्वारं 2 प्रतीवातम् च शक्ति विषये न अभिप्रसारयीत
। = K 25, K 1:inserts आदित्यम्, 2:देवताद्वारं
अथाप्य् उदाहरन्ति
श् प्राङ् मुखेष 'अन्नानि भुञ्जीत उच्चरेद् दक्षिणा मुखः । उदङ् मुखः मूत्रं कुर्यात्
प्रत्यक् पादावनेजनम् इति ।। K भुञ्जीत्तोचरेद्
आराच् चावसथान् मूत्र पुरीषे कुर्याद् दक्षिणां दिशं दक्षिणा पराम् वा ।
अस्तम् इते च बहिर् ग्रामाद् आराद् आवसथाद् वा मूत्र पुरीषयोः कर्म वर्जयेत्
देवताभिधानम् चाप्रयतः
पुरुषम् चोभयोर् देवतानां राज्ञश् च
ब्राह्मणस्य गोर् इति पदोपस्पर्शनम् वर्जयेत्
हस्तेन चाकारणात्
गोर् दक्षिणानां कुमार्याश् च परीवादान् वर्जयेत्
स्तृहतीं च गां न आचक्षीत । K स्पृहतीं
संसृष्टां च वत्सेनानिमित्ते
नाधेनुम् अधेनुर् इति ब्रूयात् ।धेनु भव्येत्य् एव ब्रूयात्
न भद्रम् भद्रम् इति ब्रूयात् । पुण्यं प्रशास्तम् इत्य् एव ब्रूयात् । = K 13+14
वत्स तन्तीम् च नोपरि गच्छेत् । = K 15
प्लेङ्खाव् अन्तरेण च न अतीयात् । = K 16
नासौ मे सपत्न इति ब्रूयात् । यद्य् असौ मे सपत्न इति ब्रूयाद् द्विषन्तं भ्रातृव्यं जनयेत् । K = 17
नेन्द्र धनुर् इति परस्मै प्रब्रूयात् । = K 18
न पततः संचक्षीतः । = K 19, संचक्षीत
उद्यन्तम् अस्तं यन्तं चादित्यम् दर्शने वर्जयेत् । = K 20, यस् तं
दिवादित्यः सत्त्वानि 1 गोपायति नक्तं चन्द्रमास् 2 तस्माद् अमावास्यायां निशायां स्वाधीय
आत्मनो गुप्तिम् इच्छेत् प्रायत्य ब्रह्मचर्यकाले चर्यया च । = K 21, 1:सत्वानि, 2:inserts ।
सह ह्य् एतां रात्रिं सूर्या चन्द्रमसौ वसतः । = K 22
न कुसृत्या ग्रामं प्रविशेत् । यदि प्रविशेन् नमो रुद्राय वास्तोष्पतय इत्य् एताम् ऋचं
जपेद् अन्यां वा रौद्रीम् ।। = K 23
नाब्राह्मणायोच्छिष्टम् प्रयच्छेत् । यदि प्रयच्छेद् दन्तान् स्कुप्त्वा तस्मिन्न् अवधाय
प्रयच्छेत् ।। = K 25+26
क्रोधादींश् च भूत दाहीयान् दोषान् वर्जयेत् ।। = K 27
प्रवचन युक्तो वर्षा शरदम् मैथुनं वर्जयेत्
मिथुनी भूय च न तया सह सर्वां रात्रिं शयीत
शयानश् चाध्यापनम् वर्जयेत्
न च तस्यां शय्यायाम् अध्यापयेद् यस्यां शयीत
अनाविःस्रग् अनुलेपणः स्यात्
सदा निशायां दारं प्रत्य् अलंकुर्वीत
सशिरा वमज्जनम् अप्सु वर्जयेत्
अस्तमिते च स्नानम्
पालाशम् आसनं पादुके दन्त प्रक्षालनम् इति च वर्जयेत्
स्तुतिं च गुरोः समक्षं यथा सु स्नातम् इति
आ निशाया जागरणम्
अनध्यायो निशायाम् अन्यत्र धर्मोपदेशाः शिष्येभ्यः
मनसा वा स्वयम् ।
ऊर्ध्वम् अर्ध रात्राद् अध्यापनम् ः
नापर रात्रम् उत्थायानध्याय इति संविशेत्
कामम् अपश् शयीत
मनसा वा अधीयीत
क्षुद्रान् क्षुद्रा चरिताम्श् च देशान् न सेवेत
सभाः समाजांश् च
समाजं चेद् गच्छेत् प्रदक्षिणी कृत्य अपेयात्
नगर प्रवेशनानि च वर्जयेत्
प्रश्नं च न विब्रूयात्
अथाप्य् उदाहरन्ति
श् मूलं तूलं वृहति दुर्विवक्तुः प्रजां पशून् आयतनं हिनस्ति । धर्म प्रह्राद न कुमालनाय
रुदन् ह मृत्युर् व्युवाच प्रश्नम् इति ।।
गार्दभं यानम् आरोहणे विषम् आरोहणावरोहणानि च वर्जयेत्
बाहुभ्यां च नदीतरम् । K नदीतरणम्
नावां च सांशयिकीम् । K नावं
तृण च्छेदन लोष्ट विमर्दना ष्ठेवनानि चाकारणात् । K विमर्दन
यच् चान्यत् परिचक्षते यच् चान्यत् परिचक्षते ।।