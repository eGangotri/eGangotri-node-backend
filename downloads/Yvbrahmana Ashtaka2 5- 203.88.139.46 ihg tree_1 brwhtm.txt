2.5.0.0
।। तैत्तिरीयब्राह्मणे द्वितीयाष्टके पञ्चम प्रपाठक प्रारम्भः ।। हरिः ओम् ।।
2.5.1.1
प्राणो रख्षति विश्वमेजत् । इर्यो भूत्वा बहुधा बहूनि । स इथ्सर्वव्व्याँनशे । यो देवो देवेषु विभूरन्तः । आवृदूदात् ख्षेत्रियध्वगद्वृषा । तमित्प्राणं मनसोप शिख्षत । अग्रन्देवानामिदमत्तु नो हविः । मनसश्चित्तेदम् । भूतं भव्यञ्च गुप्यते । तद्धि देवेष्वग्रियम् ।। 1 ।।
2.5.1.2
आ न एतु पुरश्चरम् । सह देवैरिम हवम् । मनश्श्रेयसिश्रेयसि । कर्मन् यज्ञपतिन्दधत् ।जुषतां मे वागिद हविः । विराड्देवी पुरोहिता । हव्यवा़डनपायिनी । यया रूपाणि बहुधा वदन्ति । पेशासि देवा परमे जनित्रे । सा नो विराडनपस्फुरन्ती ।। 2 ।।
2.5.1.3
वाग्देवी जुषतामिद हविः । चख्षुर्देवानाञ्ज्योतिरमृते न्यक्तम् । अस्य विज्ञानाय बहुधा निधीयते ।तस्य सुम्नमशीमहि । मा नो हासीद्विचख्षणम् । आयुरिन्न प्रतीर्यताम् । अनन्धाश्चख्षुषा वयम् ।जीवा ज्योतिरशीमहि । सुवर्ज्योतिरुतामृतम् । श्रोत्रेण भद्रमुत शृण्वन्ति सत्यम् । श्रोत्रेण वाचं बहुधोद्यमानाम् । श्रोत्रेण मोदश्च महश्च श्रूयते । श्रोत्रेण सर्वा दिश आ शृणोमि । येन प्राच्या उत दख्षिणा । प्रतीच्यै दिशश्शृण्वन्त्युत्तरात् । तदिच्छ्रोत्रं बहुधोद्यमानम् । अरान्न नेमि परि सर्वं बभूव ।। 3 ।।
2.5.1.0
अग्रियमनपस्फुरन्ती सत्य सप्त च ।। 1 ।।
2.5.2.1
उदेहि वाजिन्यो अस्यफ्स्वन्तः । इद राष्ट्रमा विश सूनृतावत् । यो रोहितो विश्वमिदञ्जजान ।स नो राष्ट्रेषु सुधितान्दधातु । रोहरोह रोहित आरुरोह । प्रजाभिर्वृद्धिञ्जनुषामुपस्थम् । ताभिस्सरब्धो अविदथ्षडुर्वीः । गातुं प्रपश्यन्निह राष्ट्रमाऽहाः । आऽहाऱ्षीद्राष्ट्रमिह रोहितः । मृधो व्यास्थदभयन्नो अस्तु ।।4।।
2.5.2.2
अस्मभ्यन्द्यावापृथिवी शक्वरीभिः । राष्ट्रन्दुहाथामिह रेवतीभिः । विममऱ्श रोहितो विश्वरूपः । समाचक्राण प्ररुहो रुहश्च । दिवङ्गत्वाय महता महिम्ना । वि नो राष्ट्रमुनत्तु पयसा स्वेन । यास्ते विशस्तपसा सं बभूवुः । गायत्रव्वँथ्समनु तास्त आऽगुः । तास्त्वा विशन्तु महसा स्वेन । सं माता पुत्रो अभ्येतु रोहितः ।। 5 ।।
2.5.2.3
यूयमुग्रा मरुत पृश्ञिमातरः । इन्द्रेण सयुजा प्रमृणीथ शत्रून् । आ वो रोहितो अशृणोदभिद्यवः ।त्रिसप्तासो मरुतस्स्वादुसम्मुदः । रोहितो द्यावापृथिवी जजान । तस्मिस्तन्तुं परमेष्ठी ततान ।तस्मिञ्छिश्रिये अज एकपात् । अदृहद्द्यावापृथिवी बलेन । रोहितो द्यावापृथिवी अदृहत् ।तेन सुवस्स्तभितन्तेन नाकः ।। 6 ।।
2.5.2.4
सो अन्तरिख्षे रजसो विमानः । तेन देवास्सुवरन्वविन्दन्न् । सुशेवन्त्वा भानवो दीदिवासम् ।समग्रासो जुह्वो जातवेदः । उख्षन्ति त्वा वाजिनमा घृतेन । ससमग्ने युवसे भोजनानि । अग्ने शर्ध महते सौभगाय । तव द्युम्नान्युत्तमानि सन्तु । सञ्जास्पत्य सुयममा कृणुष्व । शत्रूयतामभि तिष्ठा महासि ।। 7 ।।
2.5.2.0
अस्त्वेतु रोहितो नाको महासि ।। 2 ।।
2.5.3.1
पुनर्न इन्द्रो मघवा ददातु । धनानि शक्रो धन्यस्सुराधाः । अर्वाचीनङ्कृणुताय्याँचितो मनः ।श्रुष्टी नो अस्य हविषो जुषाणः । यानि नोऽजिनन्धनानि । जहर्थ शूर मन्युना । इन्द्रानुविन्द नस्तानि । अनेन हविषा पुनः । इन्द्र आशाभ्य परि । सर्वाभ्योऽभयङ्करत् ।। 8 ।।
2.5.3.2
जेता शत्रून् विचऱ्षणिः । आकूत्यै त्वा कामाय त्वा समृधे त्वा । पुरो दधे अमृतत्वाय जीवसे ।आकूतिमस्यावसे । काममस्य समृद्ध्यै । इन्द्रस्य युञ्जते धियः । आकूतिन्देवीं मनस पुरो दधे ।यज्ञस्य माता सुहवा मे अस्तु । यदिच्छामि मनसा सकामः । विदेयमेनद्धृदये निविष्टम् ।। 9 ।।
2.5.3.3
सेदग्निरग्नीरत्येत्यन्यान् । यत्र वाजी तनयो वीडुपाणिः । सहस्रपाथा अख्षरा समेति ।आशानान्त्वाऽऽशापालेभ्यः । चतुर्भ्यो अमृतेभ्यः । इदं भूतस्याध्यख्षेभ्यः । विधेम हविषा वयम् । विश्वा आशा मधुना स सृजामि । अनमीवा आप ओषधयो भवन्तु । अयय्यँजमानो मृधो व्यस्यताम् ।। 10 ।।
2.5.3.4
अगृभीता पशवस्सन्तु सर्वे । अग्निस्सोमो वरुणो मित्र इन्द्रः । बृहस्पतिस्सविता यस्सहस्री ।पूषा नो गोभिरवसा सरस्वती । त्वष्टा रूपाणि समनक्तु यज्ञैः । त्वष्टा रूपाणि दधती सरस्वती ।पूषा भग सविता नो ददातु । बृहस्पतिर्दददिन्द्रस्सहस्रम् । मित्रो दाता वरुणस्सोमो अग्निः ।। 11 ।।
2.5.3.0
करन्निविष्टमस्यतान्नव च ।। 3 ।।
2.5.4.1
आ नो भर भगमिन्द्र द्युमन्तम् । नि ते देष्णस्य धीमहि प्ररेके । उर्व इव पप्रथे कामो अस्मे । तमापृणा वसुपते वसूनाम् । इमङ्कामं मन्दया गोभिरश्वैः । चन्द्रवता राधसा पप्रथश्च । सुवर्यवो मतिभिस्तुभ्यं विप्राः । इन्द्राय वाह कुशिकासो अक्रन्न् । इन्द्रस्य नु वीर्याणि प्रवोचम् । यानि चकार प्रथमानि वज्री ।। 12 ।।
2.5.4.2
अहन्नहिमन्वपस्ततर्द । प्रवख्षणा अभिनत्पर्वतानाम् । अहन्नहिं पर्वते शिश्रियाणम् । त्वष्टाऽस्मै वज्र स्वर्यन्ततख्ष । वाश्रा इव धेनवस्स्यन्दमानाः । अञ्जस्समुद्रमव जग्मुरापः । वृषायमाणोऽवृणीत सोमम् । त्रिकद्रुकेष्वपिबथ्सुतस्य । आ सायकं मघवा दत्त वज्रम् । अहन्नेनं प्रथमजा महीनाम् ।। 13 ।।
2.5.4.3
यदिन्द्राहन्प्रथमजा महीनाम् । आन्मायिनाममिना प्रोत मायाः । आथ्सूर्यञ्जनयन्द्यामुषासम् । तादीक्ना शत्रून्न किलाविविथ्से । अहन्वृत्रव्वृँत्रतरं व्यसम् । इन्द्रो वज्रेण महता वधेन । स्कन्धासीव कुलिशेनाविवृक्णा । अहिश्शयत उपपृक्पृथिव्याम् । अयोध्येव दुर्मद आ हि जुह्वे । महावीरन्तुविबाधमृजीषम् ।। 14 ।।
2.5.4.4
नातारीरस्य समृतिं वधानाम् । स रुजानाः पिपिष इन्द्रशत्रुः । विश्वो विहाया अरतिः ।वसुर्दधे हस्ते दख्षिणे । तरणिर्न शिश्रथत् । श्रवस्यया न शिश्रथत् । विश्वस्मा इदिषुध्यसे ।देवत्रा हव्यमूहिषे । विश्वस्मा इथ्सुकृते वारमृण्वति । अग्निर्द्वारा व्यृण्वति ।। 15 ।।
2.5.4.5
उदुज्जिहानो अभि काममीरयन्न् । प्रपृञ्चन्विश्वा भुवनानि पूर्वथा । आ केतुना सुषमिद्धो यजिष्ठः ।कामन्नो अग्ने अभिहर्य दिग्भ्यः । जुषाणो हव्यममृतेषु दूढ्यः । आ नो रयिं बहुलाङ्गोमतीमिषम् ।नि धेहि यख्षदमृतेषु भूषन्न् । अश्विना यज्ञमागतम् । दाशुष पुरुदससा । पूषा रख्षतु नो रयिम् ।। 16 ।।
2.5.4.6
इमय्यँज्ञमश्विना वर्धयन्ता । इमौ रयिय्यँजमानाय धत्तम् । इमौ पशून्रख्षताव्विँश्वतो नः । पूषा न पातु सदमप्रयच्छन्न् । प्रते महे सरस्वति । सुभगे वाजिनीवति । सत्यवाचे भरे मतिम् । इदन्नो हव्यङ्घृतवथ्सरस्वति । सत्यवाचे प्रभरेमा हवीषि । इमानि ते दुरिता सौभगानि । तेभिर्वय सुभगासस्स्याम ।। 17 ।।
2.5.4.0
वज्र्यहीनामृजीषं व्यृण्वति रख्षतु नो रयि सौभगान्येकञ्च ।। 4 ।।
2.5.5.1
यज्ञो रायो यज्ञ ईशे वसूनाम् । यज्ञस्सस्यानामुत सुख्षितीनाम् । यज्ञ इष्ट पूर्वचित्तिन्दधातु । यज्ञो ब्रह्मण्वा अप्येतु देवान् । अयय्यँज्ञो वर्धताङ्गोभिरश्वैः । इयव्वेँदिस्स्वपत्या सुवीरा । इदं बर्हिरति बर्हीष्यन्या । इमय्यँज्ञव्विँश्वे अवन्तु देवाः । भग एव भगवा अस्तु देवाः । तेन वयं भगवन्तस्स्याम ।। 18 ।।
2.5.5.2
तन्त्वा भग सर्व इज्जोहवीमि । स नो भग पुरएता भवेह । भग प्रणेतर्भग सत्यराधः । भगेमान्धियमुदव ददन्नः । भग प्र णो जनय गोभिरश्वैः । भग प्र नृभिर्नृवन्तस्स्याम । शश्वतीस्समा उपयन्ति लोकाः । शश्वतीस्समा उपयन्त्यापः । इष्टं पूर्त शश्वतीना समाना शाश्वतेन । हविषेष्ट्वाऽनन्तल्लोँकं परमा रुरोह ।।19 ।।
2.5.5.3
इयमेव सा या प्रथमा व्यौच्छत् । सा रूपाणि कुरुते पञ्च देवी । द्वे स्वसारौ वयतस्तन्त्रमेतत् । सनातनव्विँतत षण्मयूखम् । अवान्यास्तन्तून्किरतो धत्तो अन्यान् । नावपृज्याते न गमाते अन्तम् । आ वो यन्तूदवाहासो अद्य । वृष्टिय्येँ विश्वे मरुतो जुनन्ति । अयय्योँ अग्निर्मरुतस्समिद्धः । एतञ्जुषध्वङ्कवयो युवानः ।। 20 ।।
2.5.5.4
धारावरा मरुतो धृष्णुवोजसः । मृगा न भीमास्तविषेभिरूर्मिभिः । अग्नयो न शुशुचाना ऋजीषिणः । भ्रुमिन्धमन्त उप गा अवृण्वत । वि चक्रमे त्रिर्देवः । आ वेधसन्नीलपृष्ठं बृहन्तम् । बृहस्पति सदने सादयध्वम् । सादद्योनिन्दम आ दीदिवासम् । हिरण्यवर्णमरुष सपेम । स हि शुचिश्शतपत्रस्स शुन्ध्यूः ।।21 ।।
2.5.5.5
हिरण्यवाशीरिषिरस्सुवर्षाः । बृहस्पतिस्स स्वावेश ऋष्वाः । पूरू सखिभ्य आसुतिङ्करिष्ठः । पूष स्तव व्रते वयम् ।  नरिष्येम कदाचन । स्तोतारस्त इह स्मसि । यास्ते पूषन्ना वो अन्तस्समुद्रे । हिरण्ययीरन्तरिख्षे चरन्ति । याभिर्यासि दूत्या सूर्यस्य । कामेन कृतश्रव इच्छमानः ।। 22 ।।
2.5.5.6
अरण्यान्यरण्यान्यसौ । या प्रेव नश्यसि । कथा ग्रामन्न पृच्छसि । न त्वाभीरिव विन्दती ३ ।वृषारवाय वदते । यदुपावति चिच्चिकः । आघाटीभिरिव धावयन्न् । अरण्यानिर्महीयते । उत गाव इवादन्न् । उतो वेश्मेव दृश्यते ।। 23 ।।
2.5.5.7
उतो अरण्यानिस्सायम् । शकटीरिव सर्जति । गामङ्गैष आ ह्वयति । दार्वङ्गैष उपावधीत् ।वसन्नरण्यान्या सायम् । अक्रुक्षदिति मन्यते । न वा अरण्यानिऱ्हन्ति । अन्यश्चेन्नाभिगच्छति ।स्वादो फलस्य जग्ध्वा । यत्र कामं नि पद्यते । आञ्जनगन्धी सुरभीम् । बह्वन्नामकृषीवलाम् ।प्राहं मृगाणां मातरम् । अरण्यानीमशसिषम् ।। 24 ।।
2.5.5.0
स्याम रुरोह युवानश्शुन्ध्यूरिच्छमानो दृश्यते निपद्यते चत्वारि च ।। 5 ।।
2.5.6.1
वार्त्रहत्याय शवसे । पृतनासाह्याय च । इन्द्र त्वा वर्तयामसि । सुब्रह्माणं वीरवन्तं बृहन्तम् ।उरुं गभीरं पृथुबुध्नमिन्द्र । श्रुतऱ्षिमुग्रमभिमातिषाहम् । अस्मभ्यं चित्रं वृषण रयिं दाः ।क्षेत्रियै त्वा निऱ्ऋत्यै त्वा । द्रुहो मुञ्चामि वरुणस्य पाशात् । अनागसं ब्रह्मणे त्वा करोमि ।। 25 ।।
2.5.6.2
शिवे ते द्यावापृथिवी उभे इमे । शं ते अग्निस्सहाद्भिरस्तु । शं द्यावापृथिवी सहौषधीभिः । शमन्तरिक्ष सह वातेन ते । शं ते चतस्र प्रदिशो भवन्तु । या दैवीश्चतस्र प्रदिशः । वातपत्नीरभि सूर्यो विचष्टे । तासान्त्वा जरस आ दधामि । प्र यक्ष्म एतु निऱ्ऋतिं पराचैः । अमोचि यक्ष्माद्दुरितादवर्त्यै ।। 26 ।।
2.5.6.3
द्रुह पाशान्निऱ्ऋत्यै चोदमोचि । अहा अवर्तिमविदथ्स्योनम् । अप्यभूद्भद्रे सुकृतस्य लोके । सूर्यमृतं तमसो ग्राह्या यत् । देवा अमुञ्चन्नसृजन्व्येनसः । एवमहमिमं क्षेत्रियाज्जामिशसात् । द्रुहो मुञ्चामि वरुणस्य पाशात् । बृहस्पते युवमिन्द्रश्च वस्वः । दिव्यस्येशाथे उत पार्थिवस्य । धत्त रयि स्तुवते कीरयेचित् ।। 27 ।।
2.5.6.4
यूयं पात स्वस्तिभिस्सदा नः । देवायुधमिन्द्रमा जोहुवानाः । विश्वावृधमभि ये रक्षमाणाः । येन हता दीर्घमध्वानमायन्न् । अनन्तमर्थमनिवर्थ्स्यमानाः । यत्ते सुजाते हिमवथ्सु भेषजम् । मयोभूश्शन्तमा यद्धृदोसि । ततो नो देहि सीबले । अदो गिरिभ्यो अधि यत्प्रधावसि । सशोभमाना कन्येव शुभ्रे ।। 28 ।।
2.5.6.5
तां त्वा मुद्गला हविषा वर्धयन्ति । सा नस्सीबले रयिमा भाजयेह । पूर्वं देवा अपरेणानुपश्यञ्जन्मभिः । जन्मान्यवरै पराणि । वेदानि देवा अयमस्मीति माम् । अह हित्वा शरीरं जरस परस्तात् । प्राणापानौ चक्षुश्श्रोत्रम् । वाचं मनसि संभृताम् । हित्वा शरीरं जरस परस्तात् । आ भूतिंभूतिं वयमश्ञवामहै । इमा एव ता उषसो या प्रथमा व्यौच्छन्न् । ता देव्य कुर्वते पञ्चरूपा । शश्वतीर्नावपृज्यन्ति । न गमन्त्यन्तम् ।। 29 ।।
2.5.6.0
करोम्यवर्त्यै चिच्छुभ्रेऽश्ञवामहै चत्वारि च ।। 6 ।।
2.5.7.1
वसूनां त्वाऽधीतेन । रुद्राणामूर्म्या । आदित्यानां तेजसा । विश्वेषां देवानां क्रतुना ।मरुतामेम्ना जुहोमि स्वाहा । अभिभूतिरहमागमम् । इन्द्रसखा स्वायुधः । आस्वाशासु दुष्षहः ।इदं वर्चो अग्निना दत्तमागात् । यशो भर्गस्सह ओजो बलं च ।। 30 ।।
2.5.7.2
दीर्घायुत्वाय शतशारदाय । प्रतिगृभ्णामि महते वीर्याय । आयुरसि विश्वायुरसि । सर्वायुरसि सर्वमायुरसि । सर्वम्म आयुर्भूयात् । सर्वमायुर्गेषम् । भूर्भुवस्सुवः । अग्निर्धर्मेणान्नादः । मृत्युर्धर्मेणान्नपतिः । ब्रह्म क्षत्र स्वाहा ।। 31 ।।
2.5.7.3
प्रजापति प्रणेता । बृहस्पतिः पुरएता । यम पन्थाः । चन्द्रमाः पुनरसुस्स्वाहा । अग्निरन्नादोऽन्नपतिः । अन्नाद्यमस्मिन् यज्ञे यजमानाय ददातु स्वाहा । सोमो राजा राजपतिः । राज्यमस्मिन् यज्ञे यजमानाय ददातु स्वाहा । वरुणस्सम्राट्थ्सम्राट्पतिः । साम्राज्यमस्मिन् यज्ञे यजमानाय ददातु स्वाहा ।। 32 ।।
2.5.7.4
मित्रः क्षत्रं क्षत्रपतिः । क्षत्रमस्मिन् यज्ञे यजमानाय ददातु स्वाहा । इन्द्रो बलं बलपतिः । बलमस्मिन् यज्ञे यजमानाय ददातु स्वाहा । बृहस्पतिर्ब्रह्म ब्रह्मपतिः । ब्रह्मास्मिन् यज्ञे यजमानाय ददातु स्वाहा । सविता राष्ट्र राष्ट्रपतिः । राष्ट्रमस्मिन् यज्ञे यजमानाय ददातु स्वाहा । पूषा विशां विट्पतिः । विशमस्मिन् यज्ञे यजमानाय ददातु स्वाहा । सरस्वती पुष्टि पुष्टिपत्नी । पुष्टिमस्मिन् यज्ञे यजमानाय ददातु स्वाहा । त्वष्टा पशूनां मिथुनाना रूपकृद्रूपपतिः । रुपेणास्मिन् यज्ञे यजमानाय पशून्ददातु स्वाहा ।। 33 ।।
2.5.7.0
च स्वाहा साम्राज्यमस्मिन् यज्ञे यजमानाय ददातु स्वाहा विशमस्मिन् यज्ञे यजमानाय ददातु स्वाहा चत्वारि च ।। 7 ।। (अग्निस्सोमो वरुणो मित्र इन्द्रो बृहस्पतिस्सविता पूषा सरस्वती त्वष्टा दश ।। )
2.5.8.1
स ईं पाहि य ऋजीषी तरुत्रः । यश्शिप्रवान्वृषभो यो मतीनाम् । यो गोत्रभिद्वज्रभृद्यो हरिष्ठाः । स इन्द्र चित्रा अभि तृन्धि वाजान् । आ ते शुष्मो वृषभ एतु पश्चात् । ओत्तरादधरागा पुरस्तात् । आ विश्वतो अभिसमेत्वर्वाङ् । इन्द्र द्युम्न सुवर्वद्धेह्यस्मे । प्रोष्वस्मै पुरोरथम् । इन्द्राय शूषमर्चत ।। 34 ।।
2.5.8.2
अभीके चिदु लोककृत् । सङ्गे समथ्सु वृत्रहा । अस्माकं बोधि चोदिता । नभन्तामन्यकेषाम् ।ज्याका अधि धन्वसु । इन्द्रं वय शुनासीरम् । अस्मिन् यज्ञे हवामहे । आ वाजैरुप नो गमत् ।इन्द्राय शुनासीराय । स्रुचा जुहुत नो हविः ।। 35 ।।
2.5.8.3
जुषतां प्रति मेधिरः । प्र हव्यानि घृतवन्त्यस्मै । हर्यश्वाय भरता सजोषाः । इन्द्रर्तुभिर्ब्रह्मणा वावृधानः । शुनासीरी हविरिदं जुषस्व । वयस्सुपर्णा उपसेदुरिन्द्रम् । प्रियमेधा ऋषयो नाधमानाः । अप ध्वान्तमूर्णुहि पूर्धि चक्षुः । मुमुग्ध्यस्मान्निधयेऽव बद्धान् । बृहदिन्द्राय गायत ।। 36 ।।
2.5.8.4
मरुतो वृत्रहन्तमम् । येन ज्योतिरजनयन्नृतावृधः । देवं देवाय जागृवि । कामिहैका क इमे पतङ्गाः । मान्थाला कुलिपरिमापतन्ति । अनावृतैनान्प्रधमन्तु देवाः । सौपर्णं चक्षुस्तनुवा विदेय । एवा वन्दस्व वरुणं बृहन्तम् । नमस्याधीरममृतस्य गोपाम् । स नश्शर्म त्रिवरूथं वियसत् ।। 37 ।।
2.5.8.5
यूयं पात स्वस्तिभिस्सदा नः । नाके सुपर्णमुप यत्पतन्तम् । हृदा वेनन्तो अभ्यचक्षत त्वा ।हिरण्यपक्षं वरुणस्य दूतम् । यमस्य योनौ शकुनं भुरण्युम् । शं नो देवीरभिष्टये ।आपो भवन्तु पीतये । शय्योँरभि स्रवन्तु नः । ईशाना वार्याणाम् । क्षयन्तीश्चऱ्षणीनाम् ।। 38 ।।
2.5.8.6
अपो याचामि भेषजम् । अफ्सु मे सोमो अब्रवीत् । अन्तर्विश्वानि भेषजा । अग्निं च विश्वशम्भुवम् । आपश्च विश्वभेषजीः । यदफ्सु ते सरस्वति । गोष्वश्वेषु यन्मधु । तेन मे वाजिनीवति । मुखमङ्ग्धि सरस्वति । या सरस्वती वैशम्भल्या ।। 39 ।।
2.5.8.7
तस्यां मे रास्व । तस्यास्ते भक्षीय । तस्यास्ते भूयिष्ठभाजो भूयास्म । अहं त्वदस्मि मदसि त्वमेतत् । ममासि योनिस्तव योनिरस्मि । ममैव सन्वह हव्यान्यग्ने । पुत्र पित्रे लोककृज्जातवेदः । इहैव सन्तत्र सन्तं त्वाऽग्ने । प्राणेन वाचा मनसा बिभर्मि । तिरो मा सन्तमायुर्मा प्रहासीत् ।। 40 ।।
2.5.8.8
ज्योतिषा त्वा वैश्वानरेणोपतिष्ठे । अयं ते योनिर् ऋत्वियः । यतो जातो अरोचथाः । तं जानन्नग्न आरोह । अथा नो वर्धया रयिम् । या ते अग्ने यज्ञिया तनूस्तयेह्यारोहात्माऽऽत्मानम् । अच्छा वसूनि कृण्वन्नस्मे नर्या पुरूणि । यज्ञो भूत्वा यज्ञमा सीद स्वां योनिम् । जातवेदो भुव आ जायमानस्सक्षय एहि । उपावरोह जातवेद पुनस्त्वम् ।। 41 ।।
2.5.8.9
देवेभ्यो हव्यं वह न प्रजानन्न् । आयु प्रजा रयिमस्मासु धेहि । अजस्रो दीदिहि नो दुरोणे । तमिन्द्रं जोहवीमि मघवानमुग्रम् । सत्रा दधानमप्रतिष्कुत शवासि । महिष्ठो गीर्भिरा च यज्ञियोऽववर्तत् । राये नो विश्वा सुपथा कृणोतु वज्री । त्रिकद्रुकेषु महिषो यवाशिरं तुविशुष्मस्तृपत् । सोममपिबद्विष्णुना सुतं यथाऽवशत् । स ईं ममाद महि कर्म कर्तवे महामुरुम् ।। 42 ।।
2.5.8.10
सैन सश्चद्देवं देवस्सत्यमिन्दु सत्य इन्द्रः । विदद्यती सरमा रुग्णमद्रेः । महि पाथ पूर्व्य सद्ध्रियक्कः । अग्रं नयथ्सुपद्यक्षराणाम् । अच्छा रवं प्रथमा जानतीगात् । विदद्गव्य सरमा दृढमूर्वम् । येनानुकं मानुषी भोजते विट् । आ ये विश्वास्स्वपत्यानि चक्रुः । कृण्वानासो अमृतत्वाय गातुम् । त्वं नृभिर्नृपते देवहूतौ ।।43 ।।
2.5.8.11
भूरीणि वृत्वा हर्यश्व हसि । त्वन्निदस्युञ्चुमुरिम् । धुनिं चास्वापयो दभीतये सुहन्तु । एवा पाहि प्रत्नथा मन्दतु त्वा । श्रुधि ब्रह्म वावृधस्वोत गीर्भिः । आविस्सुर्यं कृणुहि पीपिहीषः । जहि शत्रू रभि गा इन्द्र तृन्धि । अग्ने बाधस्व वि मृधो नुदस्व । अपामीवा अप रक्षासि सेध । अस्माथ्समुद्राद्बृहतो दिवो नः ।। 44 ।।
2.5.8.12
अपां भूमानमुप नस्सृजेह । यज्ञ प्रतितिष्ठ सुमतौ सुशेवा आ त्वा । वसूनि पुरुधा विशन्तु ।दीर्घमायुर्यजमानाय कृण्वन्न् । अधामृतेन जरितारमङ्ग्धि । इन्द्रश्शुनावद्वितनोति सीरम् । संवथ्सरस्य प्रतिमाणमेतत् । अर्कस्य ज्योतिस्तदिदास ज्येष्ठम् । संवथ्सर शुनवथ्सीरमेतत् । इन्द्रस्य राध प्रयतं पुरु त्मना । तदर्करूपं विमिमानमेति । द्वादशारे प्रतितिष्ठतीद्वृषा । अश्वायन्तो गव्यन्तो वाजयन्तः । हवामहे त्वोपगन्तवा उ । आभूषन्तस्त्वा सुमतौ नवायाम् । वयमिन्द्र त्वा शुन हुवेम ।। 45 ।।
2.5.8.0
अर्चत हविर्गायत यसच्चऱ्षणीनां वैशम्भल्या हासीत्त्वमुरुं देवहूतौ नस्त्मना षट्च ।। 8 ।।
2.5.0.0
प्राण उदेहि पुनरा नो भर यज्ञो रायो वार्त्रहत्याय वसूना स ईं पाह्यष्टौ ।। 8 ।। प्राणो रक्षत्यगृभीता धारावरा मरुतो दीर्घायुत्वाय ज्योतिषा त्वा पञ्चचत्वारिशत् ।। 45 ।। प्राणश्शुन हुवेम । हरिः ओम् ।। श्रीकृष्णार्पणमस्तु ।। पञ्चमप्रपाठकस्समाप्तः ।।