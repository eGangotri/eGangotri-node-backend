2.1  
कृहृभ्यमेणुः।।
करेणुः। हरेणुर्गन्धद्रव्यम्।
2.2  
हनिकुषिनरिकाशिभ्यः कथन्।।
हथो विषण्णः। कुष्ठः।नीथो नेता। रथः काष्ठम्।
2.3  
अचे भृञः।।
अवभृथः।
2.4  
उषिकृषिकार्तिभ्यः स्थन्।।
ओष्ठः कोष्ठम्। काधा अर्थः। बाहुलकात् शोथः।
2.5  
सर्तेर्णित्।।
सार्थः समूहः।
2.6  
जॄवृञूभ्यामूथन्।।
जरूथं मांसम्। वरूथो रथगुप्तौ ना।
2.7  
पादॄतुदिवचिरिचिसिचिभ्सस्तक्।।
पीथो रविर्घृतं पीथम्। तीर्थंशास्त्राध्वरक्षेत्रोपयोपाध्यायमन्त्रिषु। अवतारर्षिजुष्टाभ्यः स्त्रीरजःसु च विश्रितमिति विश्वः। तुत्थोऽग्निः। उक्थं सामभेदः। रिक्थम्।बाहुलकादृचेरपि। रिक्थमृक्थं धनं वसु। सिक्थम्।
2.8  
अर्तेर्निरि।।
निर्ऋथं साम।
2.9  
निशीथगोपीथावगथाः।।
निशीथोऽर्धरात्रः रात्रिमात्रंच। गोपीथं तीर्थम्। अवगथः प्रातःस्नातः।
2.10 
गश्चोदि।।
उद्गीथः साम्नो भागविशेषः।
2.11 
समीणः।।
समिथो वह्निः संग्रामश्च।
2.12 
तिथपृष्ठगुथयूथप्रोथाः।।
तिजेर्जलोपः। तिथोऽनलः कामश्च। पृष्ठम्। गूथं विष्ठा। यूथं समूहः। प्रोथमस्त्री तुरङ्गास्ये प्रोथः प्रस्थित उच्यते।
2.13 
स्फायिताञ्चिवञ्चिशकित्रिपिक्षुदिसृपितृपिदृपिवन्द्युन्दिश्वितिवृत्यजिनीपदिमदिमुदिखिदिछिदिभिदिमन्दिचन्दिदहिदसिदम्भिवसिवाशिशीङ्हसिसिधिशुभिभ्यो रक्।।
द्वात्रिंशद्भ्योरक् स्यात्। वलि यलोपः।स्फारम्। न्यङ्क्वादित्वात्कुत्वम्। तक्रम्।वक्त्रम्। शक्रः। क्षिप्रम्। क्षुद्रः। सृप्रश्चन्द्रः। तृप्रः पुरोडाशः।दृप्रो बलवान्। वन्द्रः पूजकः। उन्दी, उन्द्रो जलचरः। श्वित्रं कुष्ठम्। वृत्रो रिपौ ध्वनौ ध्वान्ते शैले चक्रे च दानवे। अजेर्वी, वीरः।नीरम्। पद्रो ग्रामः। मन्द्रो हर्षो देशभेदश्च। मुद्रा प्रत्ययकारिणी। खिद्रो रोगो दरिद्रश्च। छिद्रम्। भिद्रं वज्रम्। मन्द्रः। चन्द्रः।पचाद्यचि चन्दोऽपि। हिमांशुश्चन्द्रमाश्चन्द्रः शशी चन्दो हिमाद्युतिः। तह्रोऽग्निः। दस्रः स्वर्वैद्यः। दम्भ्रः समुद्रः स्वल्पं च। वसेः संप्रसारणे।(3168) ।
2.14 
न रपरसृपिसृजिस्पृशिस्पृहिसवनादीनाम्।।
8।3।110।। रेफपरस्य सकारस्य सृप्यादीनां सवमनादीनां च मूर्धन्यो न स्यात्। 'पूर्वपदात्--3643'इति प्राप्तः प्रतिषिध्यत इति वृत्तिर्भूयोऽभिप्राया। तेन 'शासिवसि--2410' इति प्राप्तमपि न। उस्रो रश्मिः। उस्रा गौः। वाश्रो दिवसः। वाश्रंमन्दिरम्। शीसो़ऽजगरः। हस्रो मूर्खः। सिध्रः साधुः। शुभ्रम्।
2.15 
मुसेरक्।।
मुस्रम्। बाहुलकाद् अश्रुः।
2.16 
चकिरम्योरुच्चोपधायाः।।
चुक्रमम्लद्रव्यम्।रुम्रोऽरुणः।।
2.17 
वौ कसेः।।
विकुस्रश्चन्द्रः।
2.18 
अमितम्योर्दीर्घश्च।।
आम्रम्। ताम्रम्।
2.19 
निन्देर्नलोपश्च।।
निद्रा।
2.20 
अर्देर्दीर्घश्च।।
आर्द्रम्।
2.21 
शुचेर्दश्च।।
शूद्रः।
2.22 
दुरीणो लोपश्च।।
दुःखेनेयते प्राप्यत इति दूरम्।
2.23 
कृतेश्छः क्नू च।।
कृच्छ्रम्। क्रूरः।
2.24 
रोदेर्णिलुक् च।।
रोदयतीति रुद्रः।
2.25 
बहुलमन्यत्रापि संज्ञाछन्दसोः।।
णिलुगित्येव। वान्ति पर्णशुषो वातास्ततःपर्णमुचोऽपरे।
2.26 
जोरी च।।
जीरोऽणुः। ज्यश्चेत्येके।
2.27 
सुसूधागृधिभ्य क्रन्।।
सुरः। सूरः। धीरः। गृध्रः।
2.28 
शुसिचिमीनां दीर्घश्च।।
शुः सौत्रः। शूरः। सीरम्। चीरम्। भीरः समुद्रः।
2.29 
वा विन्धेः।।
वीध्रं विमलम्।
2.30 
वृधिवपिभ्यां रन्।।
वर्ध्रं चर्म। वप्रः प्राकारः।
2.31 
ऋज्रेन्द्राग्रवज्रविप्रकुब्रचुब्रक्षुरखुरभद्रोग्रभेरभेलशुक्रशुक्लगौरवम्रेरामालाः।।
रन्नन्ताः ऊनविंशतिः। निपातनाद्गुणाभावः। ऋज्रोनायकः। इदि इन्द्रः। अङ्गेर्नलोपः। अग्रम्। वज्रोऽस्त्री हीरके पवौ। डुवप् उपधाया इत्वम् विप्रः। कुम्बिचिम्ब्योर्नलोपः। कुब्रमरण्यम्।चुब्रं मुखम्। क्षुर विलेखने रेफलोपः। अगुणः। क्षुरः। खर छेदने रलोपो गुणाभावश्च। खुरः। भन्देर्नलोपः भद्रम्। उच समवाये। चस्य गः। उग्रः।ञिभी। भेरी। पक्षे लः। भेलो जसतरणद्रव्यम्। शुचेश्चस्य कः। शुक्रः। पक्षे लः। शुक्लः। गुङ् वृद्धिः। गौरोऽरुणेसिते पीते। वन संभक्तौ।वम्रो विभागी इणो गुणाभावः। इरा मद्ये च वानिणि। मा माने माला।
2.32 
समि कस उकन्।।
कस गतौ। सम्यक्कसन्ति पलायन्ते जना अस्मादिति सङ्कसुकोदुर्जनः अस्थिरश्च।
2.33 
पचिनशोर्णुकन् कनुमौच।।
पचोः कः। पाकुकः सूपकारः। नशेर्नुम्। नंशुकः।
2.34 
भियः क्रुकन्।।
भीरुकः।
2.35 
क्वुन्शिल्पिसंज्ञयोरपूर्वस्यापि।।
रजकः। इक्षुकुट्टकः। चरकः। चष भक्षणे। चषकः। शुनकः। भषकः।
2.36 
रमे रश्च लो वा।।
रमको विलासी। लमकः।
2.37 
जहातेर्द्वे च।।
जहकस्त्यागी कालश्च।
2.38 
ध्मो धम च।।
धमकः कर्मकारः।
2.39 
हनो वध च।।
वधकः। बहुलमन्यत्रापि। कुह विस्मापने। कुहकः। कृतकम्।
2.40 
कृषेर्वृद्धिश्चोदीचाम्।।
कार्षकः। कृषकः।
2.41 
उदकं च।।
प्रपञ्चार्थम्।
2.42 
वृश्चिकृष्यो किकन् ।।
वृश्चिकः । कृषिकः।
2.43 
प्राङिपणिकषः।।
प्रापणिकः। पण्यविक्रयी। प्राकषिकः परदारोपजीवी।
2.44 
मुषेर्दीर्घश्च।।
मूषिका आखुः।
2.45 
स्यमेः संप्रसारणं च।।
. चाद्दीर्घः। सीमिको वृक्षभेदः।
2.46 
क्रिय इकन्।।
क्रयिकः क्रेता।।
2.47 
आङि पणिपनिपतिखनिभ्यः।।
आपणिकः। आपनिकः इन्द्रनीलः किरातश्च। आपतिकः श्येनो दैवायत्तश्च। आखनिको मूषिको वराहश्च।
2.48 
श्यास्त्याहृञविभ्य इनच्।।
श्येनः। स्त्येनः। हरिणः। अविनोऽध्वर्युः।
2.49 
वृजेः किच्च।।
वृजिनम्।
2.50 
अजेरज च।।
वीभावबाधनार्थम्। अजिनम्।
2.51 
बहुलमन्यत्रापि।।
कठिनम्। नलिनम्। मलिनम्। कुण्डिनम्।
2.52 
द्यतेः।।
यत्परुषि दिनम्। दिवसोऽपि दिनम्।
2.53 
द्रुदक्षिभ्यामिनन्।।
द्रविणम्।दक्षिणः। दक्षिणा।
2.54 
अर्तेः किदिच्च।।
इरिणं शून्यम्।
2.55 
वेपितुह्योर्ह्रस्वश्च।।
विपिनम्। तुहिनम्।
2.56 
तलिपुलिभ्यां च।।
तलिनं विरलेस्तोके स्वच्छेऽपि तलिनं त्रिषु। पुलिनम्।।
2.57 
गर्वेरत उच्च।।
गौरादित्वात् ङीष्। गुर्विणी। गर्भिणी।
2.58 
रुहेश्च।।
रोहिणः।। रोहिणः।
2.59 
महेरिनण् च।।
चादिनन्। माहिनन्। महिनं राज्यम्।
2.60 
क्विब्वचिप्रच्छिश्रिस्रुद्रुप्रुज्वां दीर्घो।।
़संप्रसारणं च।। वाक्। प्राट्। श्रीः।स्रवत्यतो घृतागिकमिति स्रूर्यज्ञोपकणम्। द्रूर्हिरण्यम्। कटप्रू कारूपी कीटश्च। जूराकाशे सरस्वत्यां पिशाच्यां जवने स्त्रियाम्।
2.61 
आप्नोतेर्ह्रस्वश्च।।
आपः। अपः। अद्भिः। अद्भ्यः।
2.62 
परौ व्रजेः षश्च पदान्ते।।
व्रजेः क्विप् दीर्घौ स्तः पदान्ते तु षश्च। परिव्राट्।परिव्राजौ।।
2.63 
हुवः श्लुवच्च।।
जुहूः।
2.64 
स्रुवः कः।।
स्रुवः।
2.65 
चिक् च।।
इकार उच्चारणार्थः। क इत् कुत्वम्। स्रुवं च स्रुचश्चसंमृड्ढि।
2.66 
तनोतेरनश्च वः।।
तनोतेश्चिक् प्रत्ययः। अनो वशब्दादेशश्च। त्वक्।
2.67 
ग्लानुदिभ्यां डौः।।
ग्लौः। नौः।
2.68 
च्विरव्ययम्।।
डौरित्येव। ग्लौकरोति। 'कृन्मेजन्तः 449' इति सिद्धे नियमार्तमिदम्। उणादिप्रत्ययान्तश्च्व्यन्त एवेति।
2.69 
रातेर्डैः।।
.राः।रायौ। रायः।
2.70 
गमेर्डोः।।
गौर्नादित्ये बलीवर्दे किरणक्रतुभेदयोः। स्त्री तु स्याद्दिशि भारत्यां भूमौ च सुरभावपि। नृस्त्रियोः स्वर्गवज्राम्बुरश्मिदृग्बाणलोमसु।बाहूलकाद् द्युतेरपि डोः। द्यौ स्त्री स्वर्गान्तरिक्षयोः।
2.71 
भ्रमेश्च डूः।।
भ्रूः। चाद्गमेः। अग्रेगूः।
2.72 
दमेर्डोसिः।।
दोः। दोषौ।
2.73 
पणेरिज्यादेश्च वः।।
वणिक्। स्वार्थेऽण्।नैगमो वाणिजो वणिक्।
2.74 
वशेः कित्।।
उशिगग्नौ घृतेऽपि च।
2.75 
भृञ ऊच्च।।
भूरिक् भूमिः।
2.76 
जसिसहोरुरिन्।।
जसुरिर्वज्रम्। सहुरिरीदित्यःपृथिवी च।
2.77 
सुयुरुवृञो युच्।।
सवस्छन्द्रमाः। यवनः। रवणः. कोकिलः। वरणः।
2.78 
अशेरश च।।
अश्नोतेर्युच् स्यात् रशादेशश्च। रशना काञ्ची।जिह्वावाची तु दन्त्यसकारवान्।
2.79 
उन्देर्नलोपश्च।।
ओदनः।
2.80 
गमेर्मश्च।।
गमेर्युच् स्याद्घश्चादेशः। गगनम्। बहुलमन्यत्रापि युच् स्यात्।स्यन्दनः। रोचना।
2.81 
रञ्जेः क्युन्।।
रजनम्।
2.82 
भूसूधूभ्रस्जिभ्यश्छन्दसि।।
भुवनम्। सुवन आदित्यः। धवने वह्निः। निधुवनं सुरतम्। भृज्जनमम्बरीषम्।
2.83 
कॄपॄवृजिमन्दिनिधाञः क्युः।।
किरणः। पुरणः समुद्रः। वृनमन्तरिक्षम्। मन्दनं स्तोत्रम्। निधनम्।
2.84 
धृषेर्धिष् च संज्ञायाम्।।
धिषणोगुरः। धिषणा धीः।
2.85 
वर्तमाने पृषद्बृहन्महच्चगच्छतृवच्च।।
अतिप्रत्ययान्ताः ।पृषु सेचने गुणाभावः पृषन्ति। बृहत् महान्। गमेर्जगादेशः।जगत्।
2.86 
संश्चत्तृपद्वेहत्।।
एते निपात्यन्ते।पृथक्करणं शतृवद्भावनिवृत्त्यर्थम्। संचिनोतेः सुट् इकारलोपः। संश्चत् कुहकः। तृपत् छत्रम्। विपूर्वाद्धन्तेष्टिलोपः। इत ए च। वेहद्गर्भोपघातिनी।
2.87 
छन्दस्यसानच् शुजॄभ्याम्।।
शवसानः पन्थाः। जरसानः पुरुषः।
2.88 
ऋञ्जिवृद्धिमन्दिसहिभ्यः कित्।।
ऋञ्जसानो मेघः। वृधसानः पुरुषः। मन्दसानोऽग्निर्जीवश्च। सरसानो यज्ञो मयूरश्च।
2.89 
अर्तेर्गुणः शुट् च।।
अर्शसानोऽग्निः ।
2.90 
सम्यानच स्तुवः।।
संस्तवानो वाग्मी।
2.91 
युधिबुधिदृशिभ्यः किच्च।।
युधानः। बुधानः। दृशानो लोकपालकः।
2.92 
हुर्छेः सनो लुक् छलोपश्च।।
जुहूराणश्चन्द्रमाः।।
2.93 
श्वितेर्दश्च।।
शिश्वितानः पुण्यकर्मा।।
2.94 
तृनतृचौ शंसिक्षतादिभ्यः संज्ञायां चानिटौ।।
शंसेः क्षदादिभ्यश्च क्रमात्तृन्तृचौ स्तः तौ चानिटौ। शंस्ता स्तोता। शंस्तरौ। शंस्तरः। क्षदिः।सौत्रो धातुः शकलीकरणे भक्षणे च। अनुदात्तेत्। वृक्वे चक्षदानमिति मन्त्रात्। उक्षाणं वा वेहतं वा क्षदन्ते इति ब्राह्मणाच्च। क्षत्ता स्यात्सारथौद्वाःस्थे क्षत्रियायां च शूद्रजे । बहुलमन्यत्रापि । मन्। मन्ता। हन्। हन्ता। इत्यादि।
2.95 
नप्तृ नेष्टृ त्वष्टृ होतृ पोतृ भ्रातृ जामातृमातृ पितृ दुहितृ।।
नपतन्त्यनेन नप्ता पौत्रोदौहित्रश्च। नयतेः षुग्गुणश्च। नेष्टा। त्विषेरितोऽत्वम्। त्वष्टा। होता। पोता ऋत्विग्भेदः। भ्राजतेर्जलोपः। माता। पातेराकारस्य इत्वम्।पिता। दुहेस्तृच इट् गुणाभावाश्च। दुहिता।
2.96 
सु़ञ्युसेर्ऋन्।।
स्वसा।
2.97 
यतेर्वृद्धिश्च।।
याता। भार्यास्तु भ्रातृवर्गस्य यातरः स्युःपरस्परम्।
2.98 
नञि च नन्देः।।
न नन्दति ननान्दा। इह वृद्धिर्नानुवर्तत इत्येके ननान्दा तु स्वसा पत्युर्ननन्दा नन्दिनी च सेति शब्दार्णवः।
2.99 
दिवेर्ऋः।।
देवा देवरः। स्वामिनो देवृदेवरौ।
2.100
नयतेर्डिच्च।।
ना। नरौ नरः।
2.101
सव्ये स्थश्छन्दसि।।
'अम्बाम्ब--2918' इत्यत्र।।*स्थास्थिन्स्थूणामुपसंख्यानम्।सव्येष्ठा सारथिः। सव्येष्ठरौ। सव्येष्ठरः।
2.102
अर्तिसृधृधम्यश्यवितॄभ्यो।।
़निः। सरणिः। धरणिः। धमनिः। अमनिर्गतिः। अशनिः। अवनिः। तरणिः।बाहुलकात् रजनिः।
2.103
आङि शुषेः सनस्छन्दसि।।
आशुशुक्षणिरग्निर्वातश्च।।
2.104
कृषेरादेश्च चः।।
चर्षणिर्जनः।
2.105
अदेर्मट् च।।
अद्मनिरग्निः।
2.106
वृतेश्च।।
वर्तनिः। गोवर्थनस्तु चकारान्मुट् वर्त्मनिरत्याह।
2.107
क्षिपेः किच्च।।
क्षिपाणिरायुधम्।
2.108
अर्चिशुचिहुसृपिछादिछर्दिभ्यइसिः।।
अर्चिर्ज्वाला। इदन्तोऽप्ययम्। अग्नेर्भ्राजन्ते अर्चयः। शोचिर्दीप्तिः। हविः सर्पिः। 'इस्मन्--2985' इति ह्रस्वः। छदिः पटलम्।छर्दिर्वमनव्याधिः। इदन्तोऽपि । छर्द्यतीसीरशूलवान्।
2.109
बृंहेर्नलोपश्च।।
बर्हिर्ना कुशशुष्मर्णोः।
2.110
द्युतेरिसिन्नादेश्च जः।।
ज्योतिः।
2.111
वसौरुचेः संज्ञायाम्।।
वसुरोचिर्यज्ञः।
2.112
भुवः कित्।।
भुविः समुद्रः।
2.113
सहो धश्च।।
. सिधिरनड्वान्।
2.114
पिवत्स्थुक्।।
पाथिश्चुक्षुःसमुद्रयोः।
2.115
जनेरुसिः।।
जनुर्जनम्।
2.116
मनेर्धश्छन्दसि।।
मधुः।
2.117
अर्तिपॄवपियजितनिधनितपिभ्यो नित्।।
अरुः। परुर्ग्रन्थिः। वपुः। यजुः। तनुः।तनुषी। तनूंषि। धनुरस्त्रियाम्। धनुर्वंशविशुद्धोऽपि। निर्गुणः किं करिष्यति। सान्तस्य उदन्तस्य वा रूपम्। तपुः सूर्याग्निशत्रुषु।
2.118
एतेर्णिच्च।।
आयुः। आयुषी।
2.119
चक्षेः शिच्च।।
चक्षुः।
2.120
मुहेः किच्च।।
मुहुरव्ययम्। बहुलमन्यत्रापि। आचक्षुः। परिचक्षुः।
2.121
कॄगॄशॄवृञ्चतिभ्यःष्वरच्।।
कर्वरो व्याघ्ररक्षसोः। गर्वरोऽहंकारी। शर्वरीरात्रिः। वर्वरः प्राकृतो जनः। चत्वरम्।
2.122
नौ सदेः।।
निषद्वरस्तु जम्बालः । निषद्वरीरात्रिः। इत्युणादिषु द्वितीयः पादः।।तृतीयः पादः।