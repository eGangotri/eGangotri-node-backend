2.0.0
तैत्तिरीयारण्यके द्वितीयप्रश्नप्रारम्भः । हरिः ओम् ।
2.1.1
सह वै देवाना़ञ्चासुराणाञ्च यज्ञौ प्रततावास्ताव्वँयस्वर्गल्लोँकमेष्यामो वयमेष्याम इति तेऽसुरास्सन्नह्य सहसैवाचरन्ब्रह्मचर्येण तपसैव देवास्तेऽसुरा अमुह्यस्ते न प्राजानस्ते पराऽभवन्ते न स्वर्गल्लोँकमायन्प्रसृतेन वै यज्ञेन देवास्स्वर्गल्लोँकमायन्न प्रसृतेनासुरान्पराभावयन्प्रसृतो ह वै यज्ञोपवीतिनो यज्ञोऽप्रसृतोऽनुपवीतिनो यत्किञ्च ब्राह्मणो यज्ञोपवीत्यधीते यजत एव तत्तस्माद्यज्ञोपवीत्येवाधीयीत याजयेद्यजेत वा यज्ञस्य प्रसृत्या अजिनव्वाँसो वा दक्षिणत उपवीय दक्षिणं बाहुमुद्धरतेऽव धत्ते सव्यमिति यज्ञोपवीतमेतदेव विपरीतं प्राचीनावीत सव्वीँतं मानुषम् । 1 ।
2.2.1
रक्षासि ह वा पुरोऽनुवाके तपोग्रमतिष्ठन्त तान्प्रजापतिर्वरेणोपामन्त्रयत तानि वरमवृणीतादित्यो नो योद्धा इति तान्प्रजापतिरब्रवीद्योधयध्वमिति तस्मादुत्तिष्ठन्त ह वा तानि रक्षास्यादित्यय्योँधयन्ति यावदस्तमन्वगात्तानि ह वा एतानि रक्षासि गायत्रियाऽभिमन्त्रितेनाम्भसा शाम्यन्ति तदु ह वा एते ब्रह्मवादिनः पूर्वाभिमुखाः सन्ध्यायाङ्गायत्रियाऽभिमन्त्रिता आप ऊर्ध्वं विक्षिपन्ति ता एता आपो वज्रीभूत्वा तानि रक्षासि मन्देहारुणे द्वीपे प्रक्षिपन्ति यत्प्रदक्षिणं प्रक्रमन्ति तेन पाप्मानमवधून्वन्त्युद्यन्तमस्तय्यँन्तमादित्यमभिध्यायन्कुर्वन्ब्राह्मणो विद्वान्थ्सकलं भद्रमश्नुतेऽसावादित्यो ब्रह्मेति ब्रह्मैव सन्ब्रह्माप्येति य एवव्वेँद ।2।
2.3.1
यद्देवा देवहेळनन्देवासश्चकृमा वयम् । आदित्यास्तस्मान्मा मुञ्चतर्तस्यर्तेन मामित ।।देवा जीवनकाम्या यद्वाचाऽनृतमूदिम । तस्मान्न इह मुञ्चत विश्वे देवास्सजोषसः ।।ऋतेन द्यावापृथिवी ऋतेन त्व सरस्वति । कृतान्नः पाह्येनसो यत्किञ्चानृतमूदिम ।।इन्द्राग्नी मित्रावरुणौ सोमो धाता बृहस्पतिः । ते नो मुञ्चन्त्वेनसो यदन्यकृतमारिम ।।सजातशसादुत जामिशसाज्ज्यायसश्शसादुत वा कनीयसः ।अनाधृष्टन्देवकृतय्यँदेनस्तस्मात्त्वमस्माञ्जातवेदो मुमुग्धि ।।यद्वाचा यन्मनसा बाहुभ्यामूरुभ्यामष्ठीवद्भ्या शिश्नैर्यदनृतञ्चकृमा वयम् ।अग्निर्मा तस्मादेनसो गार््हपत्यः प्रमु़ञ्चतु चकृम यानि दुष्कृता ।।येन त्रितो अर्णवान्निर्बभूव येन सूर्यन्तमसो निर्मुमोच । येनेन्द्रो विश्वा अजहादरातीस्तेनाहञ्ज्योतिषा ज्योतिरानशान आक्षि ।। यत्कुसीदमप्रतीत्तं मयेह येन यमस्य निधिना चरामि । एतत्तदग्ने अनृणो भवामि जीवन्नेव प्रति तत्ते दधामि ।। यन्मयि माता यदा पिपेष यदन्तरिक्षय्यँदाशसातिक्रामामि त्रिते देवा दिवि जाता यदाप इमम्मे वरुण तत्त्वा यामि त्वन्नो अग्ने सत्वन्नो अग्ने त्वमग्ने अयासि । 3 ।
2.3.0
मुमुग्धि सप्त च । 3 ।
2.4.1
यददीव्यन्नृणमहं बभूवादिथ्सन्वा सञ्जगर जनेभ्यः । अग्निर्मा तस्मादिन्द्रश्च सव्विँदानौ प्रमुञ्चताम् ।। यद्धस्ताभ्याञ्चकर किल्बिषाण्यक्षाणाव्वँग्नुमुपजिघ्नमानः । उग्रंपश्या च राष्ट्रभृच्च तान्यफ्सरसावनुदत्तामृणानि ।। उग्रंपश्ये राष्ट्रभृत्किल्बिषाणि यदक्षवृत्तमनुदत्तमेतत् । नेन्न ऋणानृणव इथ्समानो यमस्य लोके अधिरज्जुराय ।।अव ते हेळ उदुत्तममिमं मे वरुण तत्त्वा यामि त्वन्नो अग्ने सत्वन्नो अग्ने । सङ्कुसुको विकुसुको निर््ऋथो यश्च निस्वनः । तेऽस्मद्यक्ष्ममनागसो दूराद्दूरमचीचतम् । निर्यक्ष्ममचीचते कृत्यान्निऱ्ऋतिञ्च । तेन योऽस्मथ्समृच्छातै तमस्मै प्रसुवामसि । दुश्शसानुशसाभ्याङ्घणेनानुघणेन च । तेनान्योऽस्मथ्समृच्छातै तमस्मै प्रसुवामसि । सव्वँर्चसा पयसा सन्तनूभिरगन्महि मनसा स शिवेन ।त्वष्टा नो अत्र विदधातु रायोऽनुमार्ष्टु तन्वो यद्विलिष्टम् । 4 ।
2.4.0
कृत्यान्निऱ्ऋतिञ्च पञ्च च । 4 ।
2.5.1
आयुष्टे विश्वतो दधदयमग्निर्वरेण्यः । पुनस्ते प्राण आयाति परायक्ष्म सुवामि ते ।। आयुर्दा अग्ने हविषो जुषाणो घृतप्रतीको घृतयोनिरेधि । घृतं पीत्वा मधु चारु गव्यम्पितेव पुत्रमभिरक्षतादिमम् ।। इममग्न आयुषे वर्चसे कृधि तिग्ममोजो वरुण सशिशाधि । मातेवास्मा अदिते शर्म यच्छ विश्वे देवा जरदष्टिर्यथाऽसत् ।। अग्न आयूषि पवस आ सुवोर्जमिषं च नः । आरे बाधस्व दुच्छुनाम् ।। अग्ने पवस्व स्वपा अस्मे वर्चस्सुवीर्यम् । दधद्रयिं मयि पोषम् । 5 ।
2.5.2
अग्निर् ऋषिः पवमानः पाञ्चजन्यः पुरोहितः । तमीमहे महागयम् ।। अग्ने जातान्प्रणुदा नस्सपत्नान्प्रत्यजाता-ञ्जातवेदो नुदस्व । अस्मे दीदिहि सुमना अहेळञ्छर्मन्ते स्याम त्रिवरूथ उद्भौ ।। सहसा जातान्प्रणुदा नस्सपत्नान्प्रत्यजाताञ्जातवेदो नुदस्व । अधि नो ब्रूहि सुमनस्यमानो वय स्याम प्रणुदा नस्सपत्नान् ।। अग्ने यो नोऽभितो जनो वृको वारो जिघासति । तास्त्वव्वृँत्रहञ्जहि वस्वस्मभ्यमाभर ।। अग्ने यो नोऽभिदासति समानो यश्च निष्ट्यः । तव्वँय समिधङ्कृत्वा तुभ्यमग्नेऽपि दध्मसि । 6 ।
2.5.3
यो नश्शपादशपतो यश्च नश्शपतश्शपात् । उषाश्च तस्मै निम्रुक्च सर्वं पाप समूहताम् ।यो नस्सपत्नो यो रणो मर्तोऽभिदासति देवाः । इध्मस्येव प्रक्षायतो मा तस्योच्छेषि किञ्चन ।यो मान्द्वेष्टि जातवेदो यञ्चाहन्द्वेष्मि यश्च माम् । सर्वास्तानग्ने सन्दह याश्चाहन्द्वेष्मि ये च माम् ।यो अस्मभ्यमरातीयाद्यश्च नो द्वेषते जनः । निन्दाद्यो अस्मान्दिफ्साच्च सर्वास्तान्मष्मषा कुरु ।सशितं मे ब्रह्म सशितव्वीँर्य  म् बलम् । सशितङ्क्षत्रं मे जिष्णु यस्याहमस्मि पुरोहितः ।उदेषां बाहू अतिरमुद्वर्चो अथो बलम् । क्षिणोमि ब्रह्मणाऽमित्रानुन्नयामि स्वा  म् अहम् ।पुनर्मनः पुनरायुर्म आगात्पुनश्चक्षुः पुनः श्रोत्रम्म आगात्पुनः प्राणः पुनराधीतं म आगात् ।वैश्वानरो मेऽदब्धस्तनूपा अवबाधतान्दुरितानि विश्वा । 7 ।
2.5.0
पोषन्दध्मसि पुरोहितश्चत्वारि च । 5 ।
2.6.1
वैश्वानराय प्रतिवेदयामो यदीनृण सङ्गरो देवतासु । स एतान्पाशान् प्रमुचन् प्रवेद स नो मुञ्चातु दुरितादवद्यात् । वैश्वानरः पवयान्नः पवित्रैर्यथ्सङ्गरमभिधावाम्याशाम् । अनाजानन्मनसा याचमानो यदत्रैनो अव तथ्सुवामि । अमी ये सुभगे दिवि विचृतौ नाम तारके । प्रेहामृतस्य यच्छतामेतद्बद्धकमोचनम् । विजिहीर्ष्व लोकान्कृधि बन्धान्मुञ्चासि बद्धकम् । योनेरिव प्रच्युतो गर्भस्सर्वान्पथो अनुष्व । स प्रजानन्प्रतिगृभ्णीत विद्वान्प्रजापतिः प्रथमजा ऋतस्य । अस्माभिर्दत्तञ्जरसः परस्तादच्छिन्नं तन्तुमनु सञ्चरेम । 8 ।
2.6.2
ततन्तन्तुमन्वेके अनु सञ्चरन्ति येषान्दत्तं पित्र्यमायनवत् । अबन्ध्वेके ददतः प्रयच्छाद्दातुञ्चेच्छक्नवासस्स्वर्ग एषाम् । आरभेथामनु सरभेथा समानं पन्थामवथो घृतेन । यद्वां पूर्तं परिविष्टय्यँदग्नौ तस्मै गोत्रायेह जायापती सरभेथाम् । यदन्तरिक्षं पृथिवीमुत द्याय्यँन्मातरं पितरव्वाँ जिहिसिम । अग्निर्मा तस्मादेनसो गाऱ्हपत्य उन्नो नेषद्दुरिता यानि चकृम । भूमिर्माताऽदितिर्नो जनित्रं भ्रातान्तरिक्षमभिशस्त एनः । द्यौर्नः पिता पितृयाच्छं भवासि जामि मित्वा मा विविथ्सि लोकात् । यत्र सुहार्दस्सुकृतो मदन्ते विहाय रोगन्तन्वा  स्वायाम् । अश्लोणाङ्गैरह्रुतास्स्वर्गे तत्र पश्येम पितरञ्च पुत्रम् । यदन्नमद्म्यनृतेन देवा दास्यन्नदास्यन्नुत वा करिष्यन्न् । यद्देवानाञ्चक्षुष्यागो अस्ति यदेव किञ्च प्रतिजग्राहमग्निर्मा तस्मादनृणङ्कृणोतु । यदन्नमद्मि बहुधा विरूपव्वाँसो हिरण्यमुत गामजामविम् । यद्देवानाञ्चक्षुष्यागो अस्ति यदेव किञ्च प्रतिजग्राहमग्निर्मा तस्मादनृणङ्कृणोतु ।यन्मे मनसा वाचा कृतमेनः कदाचन । सर्वस्मान्मेळितो मोग्धि त्व हि वेत्थ यथातथम् । 9 ।
2.6.0
चरेम पुत्र षट्च । 6 ।
2.7.1
वातरशना ह वा ऋषयश्श्रमणा ऊर्ध्वमन्थिनो बभूवुस्तानृषयोऽर्थमायस्ते निलायमचरस्तेऽनुप्रविशुः कूश्माण्डानि तास्तेष्वन्वविन्दञ्छ्रद्धया च तपसा च तानृषयोऽबुवन्कथा निलायञ्चरथेति त ऋषीनब्रुवन्नमो वोऽस्तु भगवन्तोऽस्मिन्धाम्नि केन वस्सपर्यामेति तानृषयोऽब्रुवन्पवित्रन्नो ब्रूत येनारेपसस्स्यामेति त एतानि सूक्तान्यपश्यन् यद्देवा देवहेळनय्यँददीव्यन्नृणमहं बभूवायुष्टे विश्वतो दधदित्येतैराज्यञ्जुहुत वैश्वानराय प्रतिवेदयाम इत्युपतिष्ठत यदर्वाचीनमेनो भ्रूणहत्यायास्तस्मान्मोक्ष्यध्व इति त एतैरजुहवुस्तेऽरेपसोऽभवन्कर्मादिष्वेतैर्जुहुयात्पूतो देवलोकान्थ्समश्नुते । 10 ।। 7 ।
2.8.1
कूश्माण्डैर्जुहुयाद्योऽपूत इव मन्येत यथा स्तेनो यथा भ्रूणहैवमेष भवति योऽयोनौ रेतस्सिञ्चति यदर्वाचीनमेनो भ्रूणहत्यायास्तस्मान्मुच्यते यावदेनो दीक्षामुपैति दीक्षित एतैस्सतति जुहोति सव्वँथ्सरन्दीक्षितो भवति सव्वँथ्सरादेवात्मानं पुनीते मासन्दीक्षितो भवति यो मासस्स सव्वँथ्सरस्सव्वँथ्सरादेवात्मानं पुनीते चतुर्विशति रात्रीर्दीक्षितो भवति चतुर्विशतिरर्धमासास्सव्वँथ्सरस्सव्वँथ्सरादेवात्मानं पुनीते द्वादश रात्रीर्दीक्षितो भवति द्वादश मासास्सव्वँथ्सरस्सव्वँथ्सरादेवात्मानं पुनीते षड्रात्रीर्दीक्षितो भवति षड्वा ऋतवस्सव्वँथ्सरस्सव्वँथ्सरादेवा-त्मानं पुनीते तिस्रो रात्रीर्दीक्षितो भवति त्रिपदा गायत्री गायत्रिया एवात्मानं पुनीते न मासमश्नीयान्न स्त्रियमुपेयान्नोपर्यासीत जुगुफ्सेतानृतात्पयो ब्राह्मणस्य व्रतय्यँवागू राजन्यस्यामिक्षा वैश्यस्याथो सौम्येप्यध्वर एतद्व्रतं ब्रूयाद्यदि मन्येतोपदस्यामीत्योदनन्धानास्सक्तून्घृतमित्यनुव्रतयेदात्मनोऽनुपदासाय । 11 ।। 8 ।
2.9.1
अजान् ह वै पृश्नीस्तपस्यमानान् ब्रह्म स्वयम्भ्वभ्यानऱ्षत्त ऋषयोऽभवन्तदृषीणामृषित्वन्तान्देवतामुपातिष्ठन्त यज्ञकामास्त एतं ब्रह्मयज्ञमपश्यन्तमाहरन्तेनायजन्त यदृचोऽध्यगीषत ताः पयआहुतयो देवानामभवन् यद्यजूषि घृताहुतयो यथ्सामानि सोमाहुतयो यदथर्वाङ्गिरसो मध्वाहुतयो यद्ब्राह्मणानीतिहासान्पुराणानि कल्पान्गाथा नाराशसीर्मेदाहुतयो देवानामभवन्ताभिः क्षुधं पाप्मानमपाघ्नन्नपहतपाप्मानो देवास्स्वर्गल्लोँकमायन् ब्रह्मणस्सायुज्यमृषयोऽगच्छन्न् । 12 ।। 9 ।
2.10.1
पञ्च वा एते महायज्ञास्सतति प्रतायन्ते सतति सन्तिष्ठन्ते देवयज्ञः पितृयज्ञो भूतयज्ञो मनुष्ययज्ञो ब्रह्मयज्ञ इति यदग्नौ जुहोत्यपि समिधन्तद्देवयज्ञस्सन्तिष्ठते यत्पितृभ्यस्स्वधा करोत्यप्यपस्तत्पितृयज्ञस्सन्तिष्ठते यद्भूतेभ्यो बलि हरति तद्भूतयज्ञस्सन्तिष्ठते यद्ब्राह्मणेभ्योऽन्नन्ददाति तन्मनुष्ययज्ञस्सन्तिष्ठते यथ्स्वाध्यायमधीयीतैकामप्यृचय्यँजु-स्साम वा तद्ब्रह्मयज्ञस्सन्तिष्ठते यदृचोऽधीते पयसः कूल्या अस्य पितॄन्थ्स्वधा अभिवहन्ति यद्यजूषि घृतस्य कूल्या यथ्सामानि सोम एभ्यः पवते यदथर्वाङ्गिरसो मधोः कूल्या यद्ब्राह्मणानीतिहासान्पुराणानि कल्पान्गाथा नाराशसीर्मेदसः कूल्या अस्य पितॄन्थ्स्वधा अभिवहन्ति यदृचोऽधीते पयआहुतिभिरेव तद्देवास्तर्पयति यद्यजूषि घृताहुतिभिर्यथ्सामानि सोमाहुतिभिर्यदथर्वाङ्गिरसो मध्वाहुतिभिर्यद्ब्राह्मणानीतिहासान्पुराणानि कल्पान्गाथा नाराशसीर्मेदाहुतिभिरेव तद्देवास्तर्पयति त एनन्तृप्ता आयुषा तेजसा वर्चसा श्रिया यशसा ब्रह्मवर्चसेनान्नाद्येन च तर्पयन्ति ।। 13 ।। । 10 ।।
2.11.1
ब्रह्मयज्ञेन यक्ष्यमाणः प्राच्यान्दिशि ग्रामादछदिर्दऱ्श उदीच्यां प्रागुदीच्याव्वोंदित आदित्ये दक्षिणत उपवीयोपविश्य हस्ताववनिज्य त्रिराचामेद्द्विः परिमृज्य सकृदुपस्पृश्य शिरश्चक्षुषी नासिके श्रोत्रे हृदयमालभ्य यत्त्रिराचामति तेन ऋचः प्रीणाति यद्द्विः परिमृजति तेन यजूषि यथ्सकृदुपस्पृशति तेन सामानि यच्छिरश्चक्षुषी नासिके श्रोत्रे हृदयमालभते तेनाथर्वाङ्गिरसो ब्राह्मणानीतिहासान्पुराणानि कल्पान्गाथा नाराशसीः प्रीणाति दर्भाणां महदुपस्तीर्योपस्थङ्कृत्वा प्राङासीनस्स्वाध्यायमधीयीतापाव्वाँ एष ओषधीना रसो यद्दर्भास्सरसमेव ब्रह्म कुरुते दक्षिणोत्तरौ पाणी कृत्वा सपवित्रावोमिति प्रतिपद्यत एतद्वै यजुस्त्रयीव्विँद्यां प्रत्येषा वागेतत्परममक्षरन्त-देतदृचाऽभ्युक्तमृचो अक्षरे परमे व्योमन् यस्मिन्देवा अधि विश्वे निषेदुर्यस्तन्न वेद किमृचा करिष्यति य इत्तद्विदुस्त इमे समासत इति त्रीनेव प्रायुङ्क्त भूर्भुवस्स्वरित्याहैतद्वै वाचस्सत्यय्यँदेव वाचस्सत्यन्तत्प्रायुङ्क्ताथ सावित्रीङ्गायत्रीन्त्रिरन्वाह पच्छोऽर्धर्चशोऽनवान सविता श्रियः प्रसविता श्रियमेवाप्नोत्यथो प्रज्ञातयैव प्रतिपदा छन्दासि प्रतिपद्यते । 14 । 11 ।
2.12.1
ग्रामे मनसा स्वाध्यायमधीयीत दिवा नक्तव्वेँति हस्माह शौच आह्नेय उतारण्येबल उत वाचोत तिष्ठन्नुत व्रजन्नुतासीन उत शयानोऽधीयीतैव स्वाध्यायन्तपस्वी पुण्यो भवति य एवव्विँद्वान्थ्स्वाध्यायमधीते नमो ब्रह्मणे नमो अस्त्वग्नये नमः पृथिव्यै नम ओषधीभ्यः । नमो वाचे नमो वाचस्पतये नमो विष्णवे बृहते करोमि । (15) । 12 ।
2.13.1
मध्यन्दिने प्रबलमधीयीतासौ खलु वावैष आदित्यो यद्ब्राह्मणस्तस्मात्तऱ्हि तेऽक्ष्णिष्ठन्तपति तदेषाऽभ्युक्ता । चित्रन्देवानामुदगादनीकञ्चक्षुर्मित्रस्य वरुणस्याग्नेः । आप्रा द्यावापृथिवी अन्तरिक्ष सूर्य आत्मा जगतस्तस्थुषश्चेति स वा एष यज्ञस्सद्यः प्रतायते सद्यस्सन्तिष्ठते तस्य प्राख्सायमवभृथो नमो ब्रह्मण इति परिधानीयान्त्रिरन्वाहाप उपस्पृश्य गृहानेति ततो यत्किञ्च ददाति सा दक्षिणा । (16) ।। 13 ।
2.14.1
तस्य वा एतस्य यज्ञस्य मेघो हविर्धानव्विँद्युदग्निऱ्वऱ्ष हविस्स्तनयित्नुर्वषट्कारो यदवस्फूर्जति सोऽनुवषट्कारो वायुरात्माऽमावास्या स्विष्टकृद्य एवव्विँद्वान्मेघे वऱ्षति विद्योतमाने स्तनयत्यवस्फूर्जति पवमाने वायावमावास्याया स्वाध्यायमधीते तप एव तत्तप्यते तपो हि स्वाध्याय इत्युत्तमन्नाक रोहत्युत्तमस्समानानां भवति यावन्त ह वा इमाव्विँत्तस्य पूर्णान्ददथ्स्वर्गल्लोँकञ्जयति तावन्तल्लोँकञ्जयति भूयासञ्चाक्षय्यञ्चापपुनर्मृत्युञ्जयति ब्रह्मणस्सायुज्यङ्गच्छति ।।17।।14।
2.15.1
तस्य वा एतस्य यज्ञस्य द्वावनध्यायौ यदात्माऽशुचिर्यद्देशस्समृद्धिर्दैवतानि य एवव्विँद्वान्महारात्र उषस्युदिते व्रजस्तिष्ठन्नासीनश्शयानोऽरण्ये ग्रामे वा यावत्तरस स्वाध्यायमधीते सर्वाल्लोँकाञ्जयति सर्वाल्लोँकाननृणोऽनु सञ्चरति तदेषाभ्युक्ता । अनृणा अस्मिन्ननृणाः परस्मिस्तृतीये लोके अनृणास्स्याम । ये देवयाना उत पितृयाणास्सर्वान्पथो अनृणा आक्षीयेमेत्यग्निं वै जातं पाप्मा जग्राह तन्देवा आहुतीभिः पाप्मानमपाघ्नन्नाहुतीना-य्यँज्ञेन यज्ञस्य दक्षिणाभिर्दक्षिणानां ब्राह्मणेन ब्राह्मणस्य छन्दोभिश्छन्दसा स्वाध्यायेनापहतपाप्मा स्वाध्यायो देवपवित्रव्वाँ एतत्तय्योँऽनूथ्सृजत्यभागो वाचि भवत्यभागो नाके तदेषाऽभ्युक्ता । यस्तित्याज सखिविद सखायन्न तस्य वाच्यपि भागो अस्ति । यदी शृणोत्यलक शृणोति न हि प्रवेद सुकृतस्य पन्थामिति तस्माथ्स्वाध्यायोऽध्येतव्यो यय्यँड्क्रतुमधीते तेन तेनास्येष्टं भवत्यग्नेर्वायोरादित्यस्य सायुज्यङ्गच्छति तदेषाऽभ्युक्ता । ये अर्वाङुत वा पुराणे वेदव्विँद्वासमभितो वदन्त्यादित्यमेव ते परिवदन्ति सर्वे अग्निन्द्वितीयन्तृतीयञ्च हसमिति यावतीर्वै देवतास्तास्सर्वा वेदविदि ब्राह्मणे वसन्ति तस्माब्राह्मणेभ्यो वेदविद्भ्यो दिवेदिवे नमस्कुर्यान्नाश्लीलङ्कीर्तयेदेता एव देवताः प्रीणाति । (18) ।। 15 ।
2.16.1
रिच्यत इव वा एष प्रेव रिच्यते यो याजयति प्रति वा गृह्णाति याजयित्वा प्रतिगृह्य वाऽनश्नन्त्रिः स्वाध्यायव्वेँदमधीयीत त्रिरात्रव्वाँ सावित्रीङ्गायत्रीमन्वातिरेचयति वरो दक्षिणा वरेणैव वरस्पृणोत्यात्मा हि वरः । (19) ।। 16 ।
2.17.1
दुहे ह वा एष छन्दासि यो याजयति स येन यज्ञक्रतुना याजयेथ्सोऽरण्यं परेत्य शुचौ देशे स्वाध्यायमेवैनमधीयन्नासीत तस्यानशनन्दीक्षा स्थानमुपसद आसन सुत्या वाग्जुहूर्मन उपभृद्धृतिर्ध्रुवा प्राणो हविस्सामाध्वर्युस्स वा एष यज्ञः प्राणदक्षिणोऽनन्तदक्षिणस्समृद्धतरः । (20) ।। 17 ।
2.18.1
कतिधावकीर्णी प्रविशति चतुर्धेत्याहुर्ब्रह्मवादिनो मरुतः प्राणैरिन्द्रं बलेन बृहस्पतिं ब्रह्मवर्चसेनाग्निमेवेतरेण सर्वेण तस्यैतां प्रायश्चित्तिं विदाञ्चकार सुदेवः काश्यपो यो ब्रह्मचार्यवकिरेदमावास्याया रात्र्यामग्निं प्रणीयोपसमाधाय द्विराज्यस्योपघातञ्जुहोति कामावकीर्णोऽस्म्यवकीर्णोऽस्मि काम कामाय स्वाहा कामाभिद्रुग्धोऽस्म्यभिद्रुग्धोऽस्मि काम कामाय स्वाहेत्यमृतव्वाँ आज्यममृतमेवात्मन्धत्ते हुत्वा प्रयताञ्जलिः कवातिर्यङ्ङग्निमभिमन्त्रयेत सम्माऽऽसिञ्चन्तु मरुतस्समिन्द्रस्सं बृहस्पतिः । सम्मायमग्निस्सिञ्चत्वायुषा च बलेन चायुष्मन्तङ्करोतमेति प्रति हास्मै मरुतः प्राणान्दधति प्रतीन्द्रो बलं प्रति बृहस्पतिर्ब्रह्मवर्चसं प्रत्यग्निरितरथ्सर्व सर्वतनुर्भूत्वा सर्वमायुरेति त्रिरभिमन्त्रयेत त्रिषत्या हि देवा योऽपूत इव मन्येत स इत्थञ्जुहुयादित्थमभिमन्त्रयेत पुनीत एवात्मानमायुरेवात्मन्धत्ते वरो दक्षिणा वरेणैव वर स्पृणोत्यात्मा हि वरः । (21) ।। 18 ।
2.19.1
भूः प्रपद्ये भुवः प्रपद्ये स्वः प्रपद्ये भूर्भुवस्स्वः प्रपद्ये ब्रह्म प्रपद्ये ब्रह्मकोशं प्रपद्येऽमृतं प्रपद्येऽमृतकोशं प्रपद्ये चतुर्जालं ब्रह्मकोशय्यँम्मृत्युर्नावपश्यति तं प्रपद्ये देवान् प्रपद्ये देवपुरं प्रपद्ये परीवृतो वरीवृतो ब्रह्मणा वर्मणाऽहन्तेजसा कश्यपस्य यस्मै नमस्तच्छिरो धर्मो मूर्धानं ब्रह्मोत्तरा हनुर्यज्ञोऽधरा विष्णुर् हृदय सव्वँथ्सरः प्रजननमश्विनौ पूर्वपादावत्रिर्मध्यं मित्रावरुणावपरपादावग्निः पुच्छस्य प्रथमङ्काण्डन्तत इन्द्रस्ततः प्रजापतिरभयञ्चतुर्थ स वा एष दिव्यश्शाक्वरश्शिशुमारस्त ह य एवव्वेंदाप पुनर्मृत्युञ्जयति जयति स्वर्गल्लोकन्नाध्वनि प्रमीयते नाफ्सु प्रमीयते नाग्नौ प्रमीयते नानपत्यः प्रमीयते लघ्वान्नो भवति ध्रुवस्त्वमसिध्रुवस्यक्षितमसि त्वं भूतानामधिपतिरसि त्वं भूताना श्रेष्ठोऽसि त्वां भूतान्युप पर्यावर्तन्ते नमस्ते नमस्सर्वन्ते नमः । (22) ।। 19 ।
2.0.0
सह रक्षासि यद्देवास्सप्तदश यददीव्यं पञ्चदशायुष्टे चतुस्त्रिशद्वैश्वानराय षड्विशतिर्वातरशना ह कूश्माण्डैरजान् ह पञ्च ब्रह्मयज्ञेन ग्रामे मध्यन्दिने तस्य वै मेघस्तस्य वै द्वौ रिच्यते दुहे ह कतिधावकीर्णी भूरेकान्नविशतिः । 19 ।सह वै कूश्माण्डैः कतिधावकीर्णी द्वार्विशतिः ।। 22 ।। सह वै सर्वन्ते नमः ।। हरिः ओम् । श्रीकृष्णार्पणमस्तु । द्वितीयः प्रश्नः समाप्तः ।।