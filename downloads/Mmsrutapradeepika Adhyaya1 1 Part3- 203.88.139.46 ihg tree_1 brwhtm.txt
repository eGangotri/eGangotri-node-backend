	यदुक्तुं - वेदान्तवाक्यानि निर्विशेषज्ञानैकरसवस्तुमात्नप्रति पादनपराणि, ... ... ... अत्राप्यारभ्मणाधिकरणे निपुणरमुपपादयिष्यते ।। 
	अप्रतिष्ठितं मानविरुद्धतर्कत्वात्प्रबलतयाभिमतमानान््तरनिरूपां परिसमाप्य प्रत्यक्षादेर्बलीयस्त्वात् शब्दस्यातीव सविशेषपरत्वाच्च् सामान्यतः सविशेषपरत्वे स्थिते वाक्ययविशेषाणां वाक्यतर्कपर्यालोचनया सविशेषपरत्वं वक्तुं परोक्तार्थं संग्रहेणानुवदति यदुक्तमित्वयादिना ।  निर्विशेषादिना शोधकाद्यर्थोक्तिः । मात्रशब्देन सगुणे तात्पर्याभावः ।  एवंशब्द एतत्प्रकारणमात्रपरत्वव्युदासार्थम् । परिहरति - तदिति ।  अर्वाचीनं सगुण मित्यन्यथासिद्धिव्युदासायाह - सच्छब्देति । एकमेव , बहु स्याम् ऐक्षत असृजत सदायतना सत्प्रतिष्ठाः ऐतदात्म्यमिदम् तत्त्वमसि इत्यादीनामर्थ  उक्तः। जगदुपादानत्वेत्यादिना सर्वान्तरत्वं सर्वनियमनं च धारणादर्थसिद्धेः । अन्तः  प्रविष्टः शास्ता प्रशासने गार्गि इति श्रुतेः । प्रतिज्ञावाक्यं किम्? सा च कथं युज्यत इत्यपेक्षायामाह प्रपञ्चित इति । कथमस्मिन् प्रबन्धे ज्ञेयमित्यत्राह- अत्रापीति ।   येनाश्रुतम् इत्यत्र येन  श्रुतेन मतेनेत्येवमर्थः, द्यष्टान्तदार्ष्ट्रान्तिकसामर्थ्याभ्याम् आत्मनि खल्वेरे दृष्टे इति वाक्याच्च। कथं न्विति, न हि घटाधिया पटधीरिति भावः । आदेश इति घञोऽकर्त्रर्थकत्वादुपदेश्यपरत्वं न शक्यम्, प्रकृति प्रत्यययोः प्रशासनकरणर्थत्वं स्वारस्यद्वयात् प्रकृतिः स्वरसा । करणत्वं वैवक्षिकम् । शब्दानुगतेरपेक्षितविशेषार्थौचित्यं त्वधिकमिति । कथमिति चोदिते कारणज्ञानेन कार्यज्ञानं लोकसिद्धं निदर्शयति यथेति ।  तत्रापि वैशेषिकमतेनासिद्धिमाशङ््क्याह - वाचेति । घटेनोदकमाहर   इति वाक्पूकेदकाहरणव्यवहारेण हेतुनेत्यर्थः । अत्र जहल्लक्षणा;  प्रयोजनतया हेतुत्वम् । तद्धि धीस्थम् । उक्त्यादानाद्यर्थं नामरूपे मृत्पिण्डेन स्पृश्येते इत्यर्थः । अनेन शब्दादिभेदानामवस्थाभेदेऽपि आस्ते, शेते  इतिवदन्यथासिद्धिर्दर्शिता । किं नियामकमित्यत्राह - मृत्तिकेति । सत्यम्  ; ज्ञानसिद्धम् । प्रत्यभिज्ञानियामिकेत्यर्थः । अन्यथा साध्यवैकल्यम्, इतिशब्दवैयर्थ्यं च । अस्तु कार्यकारणयोस्तथात्वम् , तत्कथमादेशज्ञानाज्जगद्धीरित्यत्राह सदेवेति ।  अस्या असत्कार्यव्युदासपरत्वं कथमसतः एकैन सर्वं मृन्मयम् इति दृष्टान्तानुगुण्यात् , अव्याकृतत्वश्रुतेश्च । एवकारो वियदादिनित्यताव्युदासाय । एवमुपादानत्वे सति अद्वितीयपदं धीस्थनिमित्तान्तरनिषेधकम् । ब्रह्माथ्यतिष्ठत्  इति च श्रुत्यन्तरं न सजातीयादिनिषेधपरम् , अग्रशब्दवैयर्थ्यात् जीवसूक्ष्मभेदैर्वैषम्यादिपरिहाराच्च । तद्धैके  इत्याद्यसत्वार्यनिरासपरम् , शून्यक्षणिकवादे निरस्तेऽपि प्रतिज्ञासिद्धेरेतन्निरासापेक्ष
णत् , अग्रशब्दवैयर्थ्याच्च । नामरूपभाक्त्वं सद्वारकम् , अनुप्रवेशोक्तेः । स च नातिन्मात्रे, किंतु जीववेऽपि; विज्ञानं च इत्यादिश्रुतेः । सिंहेन जीवेनात्मना इत्युक्तिः । सर्वशब्दा संकोचात् सर्वाः प्रजाः इति पूर्ववाक्येन इदं सर्वम् इत्यारभ्य विज्ञानं  चाविज्ञानं च   इति श्रुत्यन्तराच्च ऐतदात्म्यम् इति चिदचितोस्तदात्मकत्वसिद्धः । सामानाधिकरण्येन विशेष उपसंहारः तत्त्वमसि इति।  
	एवं सति विशिष्टाद्वैतपरत्वे स्पष्टमुपक्रमोपसंहारादिलिङ्गषट््कम् । परविद्यार्थमाह - अथेति । अचक्षु  इत्यादिना इन्द्रियाधईनज्ञानक्रियत्वव्युदासः , जवनोग्रहीता इति श्रुतेः । विभुः प्रभुः नियन्ता जगच्छरीरीति फलितम् ष कारणत्वाक्षिप्तं सार्वज्ञ्यादिप्रकरेणे यः सर्वज्ञः इत्यादि कष्ठोक्तं च । प्राकृताः ; प्रकृतिसंबन्धिनः , प्रकृतिसंसग्रप्रयुक्ताश्च । न अथ सत्यादिवाक्यस्य सविशेषपरत्वमाह -सत्यमिति । कुत इत्यत्राह प्रवृत्तीति । ततः किमित्यत्राह तत्रेति । को भेद इत्यत्राह इयानिति । व्यावृत्त्योः स्वरूपमात्रत्वमित्यत्राह -  न चेति ।  पर्यायत्वं स्पष्टमिति  दूषणान्तरद्वयमाह एकेनेति । द्वितीयमुपपादयति एकस्मिन्निति । विशेषणानैकान्त्यानैकार्थ्यमित्यत्राह न चेति । विशिष्टता ; विशेषणान्वयः । निमित्तम् ; विशेषणम् ।  अर्थे ; विशेष्ये । भिन्नेत्यादिन् घटकुम्भशब्दव्युदासः । एकस्मिन्निति घर्यायत्वादित्रयं लक्षणा च । असत्यादिप्रतियोगिनां तद्यावृत्तीनां चोपलक्षणत्वपक्षे विशेषणत्वपक्षे चैकतरवैयर्थ्यं लक्षणा च । विशिष्टपक्षे न मिथः समन्वयः , पदार्थानां पृथक् स्मरणात् , परमर्शस्ययोमभ्यतानुरोधित्वात् , अभिधानस्य यौदपद्याच्च । ज्ञाताज्ञातविभागः परामर्शदशायां प्रतीयते । यौगपद्येऽपि न विशेषणैक्यम् , विशिष्टैक्यपरत्वात् समानविभक्तेः । तच्च व्युत्पत्त्यनुरोधात् । यथैकपदेऽखण्डर्थवादी प्रष्टव्यः सत्यादिपदानि प्रतियोगिव्यावृत्तिमात्रपरणि, उत तदवच्छिन्नस्वरूपपराणि, उत स्वरूपमात्रपराणि; अवच्छिन्नपरत्वं च विशेषणतयोपलक्षणतया वावच्छेदकत्वम् । एषु शिरःसु दूषणपरिहाकास्तुल्याः । शौवल्यादिवैषम्यं शाब्दं स्फुटम् । तत्र काष्ण्र्यव्यावृत्तं पीतिमव्यावृत्तमिति व्यावृत्त्यभिधायिपदसमभिव्याहारत् , अत्र तदभावाच्च । आर्थं तु द्विधा प्रागुक्तम् श्यामोयुवा इत्यादौ विशेष्यैक्यस्य न देवदत्त्पप्रत्यक्षूलाधईनत्वं, धर्मिपदैकवचनात्। प्रत्यक्षे परोक्षे च खण्डादौ भेद इव, तादृशो देवदेत्तेप्यैक्यमपि दृष्टम् । विरोधाविरोधौ तु नियामकौ, न तु विशेषणत्वम् । अतो नैक्यप्रतीतिविरोधाद्विशेषणत्यागः । प्रत्यक्षपरोक्षविभागविरहेणोभयमपि हि प्रतिपन्म्।  वाच्ये प्रधानांशेऽपि न मुख्यत्वम्, द्वाराभावे 
द्वार्यभावात् । विषं भुङ््क्ष्वं इत्यादौ विरोधात् सर्वलक्षणा । अत्र तदभावादयुक्तत्वम । अतः सविशेषपरमिदं वाक्यम् ।।
	युद्क्तम् - एकमेवाद्वितीयम्  इत्यत्र अद्वितीय पदं गुणतोऽपि सद्वितीयतां न सहतो ............ सत्यं ज्ञानमनन्तं ब्रह्म इत्यनेन सविशेषमेव  प्रतिपाद्यते इति विज्ञायतो ।। 
	इत्थं सामानाधिकरण्यान्वयानुपपत्तिं निरस्य, कारणवाक्यैकार्थ्यं शोधकान्तरैकार्थ्यं च निरसितुमनुवदति - यदुक्तमिति । गुणतोऽपि सद्वितीयताम् ; सदेव एकमेव इति सजातीयविजातीयभेदव्यावृत्त्या परिशेषादित्यर्थः । सगुणपरकारणवाक्यैकार्थ्यं सायदित्यत्राह अत इति । कुतस्तदैकार्थ्यापेक्षेत्यत्राह कारणतयेति ।  ज्ञाप्यबहिर्भूतं व्यवच्छेदकमुपलक्षणम् । निगमयति अत इति । शोधकान्तरैकार्थं चाह अन्यथेति । दूषयति तदिति । कथमित्यत्राह - जगदिति । एकमेवेत्युपादानतोक्तिः  यथा विचित्रशक्तियोगं बोधयत्यद्वितीयपदं, तथैवोतरवाक्यमपि तमेवावगमयति, न निर्विशेषत्वमित्यर्थः । शङ्कते अविशेषेणेति । उपादनान्तरनिषेधः किं न स्यात् ? प्रितज्ञाविरोधश्चेति भावः । परिहरति सिसृक्षोरिति । नामरूपभेदभाक्त्वं भाव्यवस्थाविशेषस्य प्रागवस्थायोग उपादानता । अन्यथानिष्टमाह सर्वेति । सर्वशाखानयस्य परमतवैपरीत्यमाह सर्वशाखेति । अत्रभवतः ; पूज्यस्येत्युपालम्भः । अत्र ;निर्गुणवादे इति वा । निगमयति अत इति ।
	न च निर्गुणवाक्यविरोधः , प्राकृतहेयगुणविषयत्वात् तेषाम् ............. सगुणनिर्गुणवाक्ययोर्विरोधाभावात् अनयतरस्य मिथ्याविषयताश्रयणमपि नाशङ्कनीयम् ।।    
	शोधकान्तरैकार्थ्यं व्युदस्यति न चेति ।  विषयविभागादविरोधमाह प्राकृतेति । ज्ञानास्वरूपतोक्तिरूपमार्थंगुणनिषेधं परिहर्तुमाह - ज्ञातेति । ततः किमित्यत्राह - न तावतेति । किं ज्ञानत्वान्नियतधर्मधर्मिभावायोगः , उतैकजातिवस्तुत्वादिति विकल्पे प्रथमं व्युदस्यति -ज्ञातुरिति ।  नियतधर्मधर्मिभावायोगो व्याप्त्या चेत् धर्मता स्यात् । श्रुतिबलात् स्वातन्त्र्यं चेत् , तत एव धर्मधर्मिता च स्वीकार्या । ज्ञानानाश्रयत्वव्याप्तिश्च धर्मधिय इति न विरोध इति भावः । द्वितीयं व्युदस्यति ज्ञानस्वरूपस्येति । उक्तार्थस्थेम्ने ज्ञातृत्वे मानमाह -ज्ञातृत्वमिति । येन ज्ञातृत्वं फलितं तादृर्थपराः कण्ठोक्तिपरश्च सर्वशब्दोक्ताः । ईश्वरत्वसत्यसङ्क ल्पत्वाभ्यां फलितं तत् । स्वाभाविकत्वहेयाभावभ्यामाविद्यक
त्वव्युदासः । कल्याणगुणानिति उत्सर्गापवादनयोऽभिप्रेतः । स उपातविशेषादन्यत्र विरोधपरिहाराय सामान्यशब्दसंकोचः । समस्तहेयरहिततां चेति सामान्यविशेषनयोऽभिप्रेतः । स उपात्तविशेषे, सामान्यशब्दसङ्कोचः  । न्यायद्वयफलमेकस्मिन् वाक्येसार्थोपन्यासं दर्शयति निर्गुणेति । एवमविरोधादपच्छेदनयाविषयत्वमाह इतीति । अन्यतरस्येति; अनियतविरोधपौर्वापर्य एव स्थलेऽपच्छेदनयः , अन्यथा वैधहिंसानिवृत्तिवृत्तिप्रसङ्गात्। तयोर्नियमे तु विरोधनयात् परानुत्पत्तिरिति भावः ।
	भीषाऽस्माद्वातः पवते   इत्यादिना ........... कल्याणगुणानन्त्यामत्या दरेण वदतीयं श्रुतिः ।।
	अध्यात्मप्रकरणेषु गुणशब्दप्रसिद्धिश्च सत्त्वादिगुणत्रये गुणा गुणेषु वर्तन्ते  इत्यादिषु । अथ सत्यादिवाक्यवत् प्रकरणोपसंहारगतवाङ्मनसनिवृत्त्युक्तिरूपमार्थगुणनिषेधं परिहरति भीषास्मात् इत्यादिना । अत्रान्दाधिक्यात् गुणविभूत्यतिशयसिद्धः । युवा स्यात् , तस्येयं पृथिवी,  इत्यादिश्रवणात् ; क्रमात् गुणप्रकर्षत्वा  वाङ््मनसनिवृत्त्युक्तिगुणानन्त्यात् । अन्यथा अपकर्षो हि वक्तव्य इति भावः । अत्यादरेण ; आनन्दं ब्रह्मणो विद्वान् इति ह्युक्तिरिति भावः । इयम् ; एतत्प्रकरणस्था निर्गुणार्थत्वेन परोक्तेति भावः । 
	सोऽश्नुते सर्वान् कामान् सह ब्रह्मणा विपश्चिता इति ................ यथाक्रतुरस्मिन् लोके पुरुषो भवति तथेतः प्रेत्य भवति  इति श्रुत्यैव सिद्धम् ।। 
	अथ स्ववाक्यैकदेशानुगुण्यमाह सोऽश्नुत इति ।  ब्राह्मणवाक्ये परशब्दविवरणरूपत्वमभिप्तेत्य परस्य विपश्चित इत्युक्तम् । अर्थं वक्तुमन्वयमाह विपश्चितेति । किमत्र गुणवाचिपदमित्यत्राह काम्यन्त इति ।  अनेन यदा सर्वे प्रमुत्यन्ते कामाः इत्युक्तकामपरत्वव्युदासः । ब्रह्मवेदनफलत्वात् परशब्दविवरणत्वात् अदवयवशक्तयानु गुण्याच्च मनसैतान्  कामान् पश्यन् रमते य एते ब्रह्मलोके  इतिवदस्यार्थः । वाक्यार्थमाह ब्रह्मणेति । कस्य गुणा इत्यत्राह तद्गुणानिति । तद्धि संनिहितमिति भावः । सहशब्दः  क्षीरेण सह ओदनं भुक्ष्व  इतिवत् भोग्यसाहित्य , न तु भोक्तृसाहित्ये । सहशब्देनाप्राधान्यमाशङ्क्याह दरहेति । यो वेद  इति विहित उपासने गुणप्राधान्यं  वक्तुमित्यर्थः । फलदशायं गुणप्राधान्योक्त्या कथमुपास्तौ तत्प्राधान्यमित्यत्राह फलेति ।  एवकारो न्यायानपेक्षतवद्योतकः । 
	यस्यामतं तस्य मतम्, अविज्ञातं विजानताम् इति ब्रहमणो............. विज्ञात
मविजानताम्  इति मतत्वविज्ञातत्ववचनं तत्रैव विरुध्यते ।। 
	 ज्ञेयत्वं सगुणस्येति ज्ञेयत्वव्युदासे निर्गुणत्वपर इति परोक्तं निरसितुमाह यस्येति । ज्ञानमात्रविषयत्वे दूषणमाह ब्रह्मेति । तात्पर्यद्योतनायाह अहसन्निति । विद्ययाऽमृतम् ततो ज्ञानं प्रवर्तते  ज्ञानाग्निः इत्यश्रुतविषयज्ञानपरवाक्यसमुत्थबन्धमिथ्यात्वधिया मोक्ष इति पक्षमाशङ््क्याह अत इति ; बहुवाक्येषु धियो ब्रह्मविषयत्वश्रवणादित्यर्थः । उपासनात्मकज्ञानाविषयत्वं व्युदस्यति ज्ञानं चेति । सगुणोपास्त्य विषयत्वं व्युदस्यति उपास्यं चेति । निर्गुणपरतया परभिमतसद्विद्यादेरपि सगुण  परत्वोपपादनादिति भावः । तर्हि यस्यामतम् इत्यस्य कोऽर्थ इत्यत्राह - यत इति ।  अनन्तस्येति ; स्वरूपतः । अपरिच्छिन्नगुणस्येत्यत्र वर्षायुतैः नान्तं गुणानाम्  मतिक्षयात् इत्याद्यनुसंन्धेयम् । कथं परिच्छेदधीमताम््मतत्वमत्यत्राह अपरीति । विपक्षेऽनिष्टमाह  अन्यथेति ; न परं श्रुत्यन्तरविरोध इत्यर्थः।
	यत्तु - न दृष्टेर्द्रष्टारं .....न मतेर्मन्तारम्  इति श्रुतिः ............ अन्यथा विज्ञातारमरे केन विजानीयात्  इत्यादिज्ञातृत्वश्रुतिविरोधश्च ।  
	ज्ञातृत्विनिषेधपरतया परोदाहृतश्रुतेरर्थान्तरपरत्वं विवक्षन् दृष्टेरिति पञ्चमीपक्षेऽर्थमाह यत्त्विति । इति धीविशेषविवक्षितत्वं परमतोऽपितुल्यम् । स्वसिद्धित्वमेव विवक्षितम् ।  निषेध्यप्रसञ्जकमाह कुतर्कैति । तमाह अगन्तुकेति । नित्यत्वात् द्रव्यत्वाच्चात्मनः तादृक् धीर्न स्वरूपमिति भावः । पष्ठ्यन्तपक्षेऽर्थमाह अथवेति । यः प्राणेन इत्याद्युक्तप्राणितृत्वादिभिः कृता जीवस्योपास्यत्वशङ्का ह्यत्र व्युदस्यते । विपक्षे बाधकमाह अन्यथेति ।।
	आनन्दौ ब्रह्म इत्यानन्दमात्रमेव.............. अपि त्वानन्दि, ज्ञातृत्वमेव ह्यानन्दित्वम् ।। 
	आर्थगुणनिषेधविशेषं व्युदस्यति आनन्द इति ।  प्रागुक्तमतिदिशति तदिति । कथमित्यत्राह ज्ञानमिति । विज्ञानानन्दशब्दयोरैकार्थ्ये सहप्रयोगः कथमित्यत्राह विज्ञानमिति ; प्रवृत्तिनिमित्तभेदादित्यर्थः । आनन्दमदमनुकूलम् । विज्ञानं स्वयंप्रकाशम् । परोपगममाह अत एवेति । व्याप्तिविरोधपरिहारः पूर्ववत् । माने सति हि न्यायसंञ्चार इत्यत्राह अस्येति । आनन्दित्वं मानमाह - स एक इति । ज्ञातृत्व श्रुतिरप्यानन्दित्वे मानमित्याह ज्ञातृत्वमिति ; ज्ञात्रतिरिक्तनन्दित्वव्युदासः । हिरुपपादनसूचकः ।  
	यदिदमुक्तम् - यत्र हि द्वैतमिव भवति .............. नानात्वं दुरारोहं ब्रह्मणः प्रतिपाद्य तदेव बाध्यत इत्युपहास्यमिदम् ।। 
	अथ भेदनिषेधमनुवदति यदिति । परिहरति तदिति । तज्जत्वतल्लत्वाभिप्रायेणाह ब्रह्मकार्यतयेति ।  तदनत्वाभिप्रायेणाह तदन्तरिति । तदन्तर्यामित्वकशब्देन तदात्मकत्वविवरणम् । तदात्मकत्वाच्चेति चान्वयः । हेतुत्रयशङ्काव्युदासाय प्राक् निर्देशः । व्यतिरेकस्यान्वयशेषत्वादैक्यविधिशेषो भेदनिषेधो मृद्धटैक्यवत् नीलोत्पलैक्यवच्च कार्यकारणैक्यं प्रकार्यैक्यं च विहितमिति तद्विरोधिभेदविषय इत्यर्थः । गोबलीवर्दनयमभिप्रयन्नाह - न पुनरिति ; सामान्यनिषेधस्य विहितविशेषतिरिक्तविषयत्वादित्यर्थः । सामान्यविशेषनिश्चयश्च  न तत्सभश्च  इत्यादिना स्वतन्त्ररूपभेदविशेषनिषेधादिति भावः ।  एकः सन् बहुधा बहु स्यां प्रजायेय इत्यागिषु लोकसिद्धो भेदोऽनूद्यत इति शङ्कते नानात्वेति । परिहरति  नेति ; अप्राप्रत्वादित्यर्थः । घटादौ स दृष्टश्चेदभेदौऽपि दृष्टः । जीवपरैक्यं चेत् धार्यत्वधारकत्वादिरपि तथेति भावः ।।
	यदा ह्येवैष एतस्मिन्नु  दरमन्तरं कुरुते । अथ तस्य ............... जागरितावस्थानुभृतानामिव पारमार्थिकत्वमेव वक्ष्यति ।। 
	 यदा ह्येव इति श्रुतेरर्थं वक्तुं परोक्तमनुवदति यदेति ।  दूषयति - तदिति । कुत  इत्यत्राह -  सर्वं खल्विति । शान्तिहेतुत्वं परभ्युपगमेनोक्तम् । अस्मिन्वाक्य कथं नानात्वधीः? कस्याश्च कथमभायविरो धित्वमित्यत्राह तथाहीति । तदुत्पत्तीत्यादौ उत्पत्त्यादिशब्दा अन्तर्भावितणिजर्थत्वेनोत्पादनादिप्रयोजकव्यापारपराः । अतः सर्वस्य कर्मत्वम् । उत्पत्त्यादि ः क्रिया यस्येति बहुव्रीहिर्वा । ततः किमित्यत्राह  अत इति ; सद्वारकमभयहेतुत्वमित्यर्थः । यदा ह्येव इति वाक्यस्यार्थं परः पृच्छति एवं तर्हिति । स्वयं  वक्ति इदमिति । दृश्यम् अचेतनम् । आत्म्यं शरीरम् , व्याप्यत्वात् । मुक्तोऽपि बद्धदशायां देवादिशब्दनिरुक्तः । नित्याश्च भगवद्धार्याः । उपबृंहणमाह यथेति  । हानिः; इष्टहानिः । छिद्रम् ; अनिष्टप्राप्तिरन्ध्रम् । भ्रान्तिः; ; चित्तविकारः । विक्रिया ; विच्छेदवाचि पदं किमित्यत्राह ब्रह्मणीति ; निरन्तशब्दस्याविच्छेदपरत्वप्रसिद्धेरिति  भावः । चिद्ब्रह्मनिर्विशेषत्वान्यमिथ्यात्वपरत्वेन परोदाहृतयोः सूत्रयोस्तद्विपरीतार्थत्वमाह यदुक्तमिति ।।
।। स्मृतिपुराणघट्टः।। 
	स्मृतिपुराणयोरपि निर्विशेषज्ञानमात्रमेव परमार्थ ............. परं ब्रह्म सविशेषं, पद्विभूतिभृतं जगदपि पारमार्थिकमेवेति ज्ञायते ।।  
	श्रुतेः सविशेषविषयत्वेन स्मृत्यादेस्तदनुरोधित्वेन सविशेषार्थत्वे बलादभ्युपेयेऽपि  स्मृतिरुपाणपूर्वापरलोचनयापि तादात्म्यं विवक्षन्नाह -स्मृतीति । स्वतो वक्तृवैलक्षण्योपगमात् स्मृतेः प्रागुपादानम् । तद्धि परस्यावद्यम् । निर्विशेषपरत्वभ्रमास्पदवचःसामर्थ्यंवक्तुं सविशेषपरवचांसि दर्शयति - योमामित्यादिना । अजमित्यादिपदैः अचितत्संसृष्टमपक्तनित्यव्युदासः अजम् इत्यादिपदैः । एवंविधमसंमूढत्वमुत्तरार्धोक्तमप्यभिप्रतम् । धारकत्वेन व्यावृत्तिं विशदयति -मत्स्थानि  इति । निषेधस्य विहितान्यविषयकत्वात्  न च  इति लोकिवत्् धारणनषेधः । लौकिकं  हि धारणमायासात् , ऐश्वरं तु संकल्पमात्रात् । योगम् ; शक्योग। तत् स्फृटयति भूतभृदिति । आत्मा ; संकल्परूपज्ञानम् । गुणा अविद्योपहितस्येश्वरस्य, न तु परस्य ब्रह्मण इति शङ्कायां तस्याव ब्रह्मलक्षणं परन्तराभावं चाह - अहमिति । स्थितिरर्थसिद्धा । मत्तोऽन्यत्परतरं नास्तीत्यन्वः , समाभ्यधिकनिषेधपरश्रुतिस्मृत्यैकार्थ्यात् । स्थितिहेतुत्वमन्तःप्रविश्यैवेति दृष्टान्तेन विशिनष्टि - मयीति ; अनेन शरीरित्वं फलितम् । विष्टभ्य ; अधिष्ठाय ;  इति नियमनोक्तिः । एकांशेन ; संकल्पैकदेशेन । व्यापनभारणस्वाम्यैवर्लैक्षणयकण्ठोक्तिमाह - उक्तम इति । एवंविधासंममूढत्वमुत्तरत्रोक्तमनुसन्धेयम् । नारायणानुवाकार्थः स्मारितः । परमात्मा अक्षरादित्युक्तेः । उपजीवति इति धारकतयो पजीव्यत्वम् ; विश्वमेवेदम्  स ब्रह्मा इति सामानाधिकरण्यं पतित्वव्यापकत्वा दिभिस्तच्छरीरकतयेति स्फटम् । क्षेत्रज्ञं चापि माम्  इत्यत्राप्येवमेव ।  न तदस्ति अतदात्मकत्वनिषेधः । विनाशब्दः संबन्धाभावे, अविनाभावशब्दस्य संबन्धे प्रयोगात् । 
	वैष्णवे पुराणे प्रत्यस्तमित इति श्लोको यत्प्रकरणस्थः , तस्योपक्रमे उभयलिङ्गकत्वं दर्शयति  - स सर्वति । दोषाः  वलेशादयः । सर्वावरणम् ; सर्वविषय ज्ञानसंकोचः । अविद्या कर्मवासनादिधीसंकोचहेतवो वा । अखिलात्मत्वं विवृणोति तेनेति । समस्तोति वशेष्यपरं, समस्परूपपरम् । कल्याणत्वस्वभावः आत्मा स्वरूपं यस्य स तथोक्तः ह्येकयेः इतिवत् । स्वरूपं स्तैति स्वशक्तीति । भूतसर्गः; भूतमत्यर्हत्वम् ; स्वानुरूपत्वमिति यावत् । तेज इति ; महत्सुशब्दावपरिच्छेदानन्तत्वपरौ साधारणौ । परः; विलेशकर्मविपाकाश्यैरपरामृष्टः   पुरुषविशेषः ईशावरः  इति  योगसूत्रं स्मारयति 
।
	ईश्वर इति ; योगसूत्रस्मरणस् । ततो वेदान्तसिद्धान्त वैषम्यमाह - व्यष्टीति । व्यष्टिसमष्टीकार्यकारणचिद्वर्गौ रूपत्वोपपादनं सर्वेश्वर इति ।  स्वरूपतः प्रकारतश्च  वेत्तीति सर्ववित् सर्ववेत्ता । ससस्तं शक्तिः अयुतधर्मो यस्य स तादृक् । परमेति परान्तरनिषेधः । सज्ञायत इति पाठे विषयद्वारा ज्ञानविशेषणम् - अस्तदोषत्वादि ।  अर्थेन हि धीविशेषः । तेनाचिद्बद्धमुक्तनित्यधीव्युदासः । गम्यत् इति ; निवृत्ते प्रतिबन्धेऽनुभवः । अज्ञानम् ; उपादेयज्ञानादन्यत् । संज्ञायत इति पाठे तु तदस्तदोषमित्यादीनि ज्ञेयविशेषणानि ।  प्रत्यस्तमितभेदं सत्तामात्रम् इति पदद्वस्य ब्रह्मणि गुणविभूतिरूपार्थानन्वयपरत्वव्युदासाय तदन्वयपराः श्लोकाः प्रथममुदाहृताः ।  अगोचरं वचसाम् इत्यस्य ब्रह्मणि सर्वशब्दानन्वयपरत्वव्युदासाय भगवच्छब्दवाच्यत्वपराः  पश्चादुदाह्रियन्ते शुद्धइत्यादयः । अशब्दगोचरस्य इति पूर्वश्लोकोक्तमुक्ताद्् व्यार्वकानि शुद्धत्त्वादीनि  विशेषणानि । शुद्धे; नित्यशुद्धे । भृञ््दम्वस् इति धातुषु डप्रत्ययान्तेषु भश्च गश्चवश्चेति रूपाणि स्युः । संभरणं प्रकृत्यादीनां सर्गौन्मुख्यकरणम् । भर्ता; स्वामी । इति शब्देन प्रवृत्तिनिमित्तनिष्कर्षात् द्वित्वोक्तिः । उत्तरत्र धर्म्यैक्यविवक्षया त्रित्वानुक्तिः । नेतृत्वं ; स्थापकत्वम्  । गमयिता ; सङ्गमयितेत्यर्थः । उपसर्गव्यङ््ग्योऽर्थो धातुलीन इति भावः । संहर्तृत्वं सं च वि चैति  इतिवत् । कारणावस्थं स्वात्मानमिति वा । स्रष्टेत्युत्पूर्वस्यार्थः । वर्णद्वयसंघातार्थमाह - ऐश्वर्यस्येति । वैराग्यमनादरः । वकारर्थमाह - सवन्तीति । अधिकरणे  कर्तरि च डो विवक्षितः । प्रवृत्तिनिमित्तवाचित्वसंगतिवशात् । व्यवहितमपि ग्रन्थमत्रादत्ते - ज्ञातेति ।  उपादानत्वध्रकत्वविरोधि निरासंहारैः शक्तिबलतेजांस्यार्थानि । अन्  इत्यस्यार्थमाह - विनेति।  कश्यपः पश्यकः  इतिवत् । विभक्त्यन्तरसमासयोरपि तकारस्त्यक्तदोषत्वपरः ।  तानि वा एतानि त्रीण्यक्षराणि  इत्यत्र तकारस्य त्यज्यमानावस्थवस्तुवाचित्वदर्शनात् । परमेत्युत्तीर्णव्युदासः । अन्यत्रापि प्रयुज्यत इत्यत्राह - तत्रेति । पूज्यपदार्थोक्तिः ; अवयवार्थोक्तिः । परिभाषा ; रूढिः ।। 
	अथ तदुपसंहारेऽपि विग्रबमुखेन समिशेषत्वमाह - समस्ता इति । समस्तशक्तितद्ब्रह्मचेष्टान्ति रूपाणि करोतीत्यन्वयः । परविषयत्वोपगमेन सविशेषपरता दर्शिता ; अथ जीवस्वरूपपरत्वे निषिद्धानां सङ्कुचितविषयं तादृगर्थपरविषयान्यवचनैः उपपादयिष्यंस्तदुभयघटनाय परस्मिन्नतिदिष्टजीवगुणग्रन्थमुदाहरति - एवंप्रकारमिति । अमलत्वादयो  
मुक्तेऽप्यसंभाविनः । अमलं मलविरोधि समस्तः इति । स्वत इति भावः । पूर्वं परमपदशब्देक्तमुपक्तव्यावृत्त्यर्थमाह -विष्ण्वाख्यम् ।  अनेन ज्ञानस्वरूपमित्यादेः परोक्तार्थपरत्व व्युदासाय बुद्धिस्थक्रमेण प्रथमांशोपसंहारेऽपि तत्प्रतिकूलार्थो दर्शितो भवति । अथ तदर्थनिष्कर्षाय प्रथमांशोपक्रमसमर्थनात् शास्त्रोपक्रमस्थं च वतनमुदाहरति - पर इति । पूर्वार्धेन त्रिवधानन्त्यसंग्रहः । पूर्वपादेन कालात्यन्तसिद्धः । अस्मदादेः परेषां देवादीनां कालाधिक्यात्  । आत्मसंस्थितः ; स्वनिष्ठः । कालपरिच्छेदव्यापकनिवृत्तिपूर्वकं तन्निवृत्तिमाह - रूपेत्यादिना ।  कर्मकृता जातिगुणक्रियावयवतन्निद्रेशा एव विशेषणानि । केवलम् ; न तु जायते वर्धते । इत्यादिशब्दैः। सर्वत्रेत्यादिश्लोकत्रयेण  नामनिर्वचनमुखेन देशानवच्छैदप्रसङ्गात् तन्नामवत एव ब्रह्मत्वं वस्त्वनवच्छदं चाह - सर्वत्रेति ।   
	शास्त्रोपसंहारेऽपि प्रासङ्गिकोक्तदेवताविशेषपरमात्मपरौ श्लोकावुदाहरति - प्रकृतिरिति ।  अथाविद्याद्यन्वयस्य सद्वारकत्वज्ञापनाय द्वारभूतयोः शरीरत्वं तत्र तदन्वयं च दर्शयति द्वे रूपे इत्यादिना ; स्थिते ; स्थित्यर्है ।  जगद्ब्रह्मणोः  स्वभावासंकरज्ञापनायाह - तत्परमिति । एकदेशस्थितस्य विस्तारिणीति  पदाभ्यामसंकीर्णस्वभावत्वमुक्तम् । शक्तिरयुतधर्मः । अनेन रूपत्वं विवृतम् । सर्वगा ; सर्वशरीरगा । धर्मद्वारा सर्वव्यापनार्हेति वा । चिदचितोः मानान्तरावगतपरत्मनियाम्यत्वधार्यत्वनित्यत्वविधानेन तत्पारमार्थ्यनिश्चायकेन भ्रमविषयत्वासंभवं दर्शयन् प्रधानं च  इत्यादि सार्धश्लोकत्रयमुदाहरति । परमात्मनियाम्यत्वादिवचनेन पूर्वोक्तं रूपत्वं चोपपादितम् । नियाम्यत्वमाह - प्रधानं चेति;  आत्मभूतया ; व्यापिन्या । शक्तिः ; नियमनशक्तिः ।।
	प्रत्यस्तमितभेदम् इत्यत्र देवमनुष्यादिप्रकृतिपरिणाम ............. विष्णोः स्वरूपं स्वासाधारणमेव शुभाश्रय इत्युक्तम् । अतोऽत्र  न भेदापलापः प्रतीयते ।।  
	अथ प्रत्यस्तमित  इत्यादेरर्थमाह  - प्रत्यस्तमितेति । प्रकृते स्ते शरीराकृतिभेदास्तु इत्यनयोरैक्यार्थँ दर्शितम् - देवेति ।  भेदम विशेंषन् वचसामगोचरम् इत्यस्यार्थमाह तद्भेदेति । केन रूपेण सत्तेत्यपेक्षायां ज्ञानशब्दः । एकशब्देन विकारव्युदासः । ज्ञानश्ब्दस्तद््गुणवाची । स्वरूपाजडत्वमुक्तम् - आत्मसंवेद्यम् इति । कल्पनाविकारभावात् प्रक्रान्तयोगचितागोचरत्वम् । जीवविषयत्वं कथम् ? न चात्र योगयुक्सङ्ग इत्यभिप्रयन्नाह -कथमिति । नायं मुक्तकग्रन्थ इत्यभिप्रयन् परिहरति - तदुच्यत इत्यादिना । क्लोशानां च क्षयकरम् प्राणायामेन पवने इत्यनयोरर्थमाह - संसारेति । 
विष्णोरिति ;विष्णुशक्तिरिति पष्ठीसमासः । अन्यथा ततः स वासुदेवेति तद्बह्म परमात्मा च  विष्णुनामा परब्रह्मस्वरूपस्य तच्च विष्णो  परं रूपम्  इत्यादिविरोधः ।  विष्णुस्तदासीत् एको हवै इत्यादि श्रुतिविरोधः । विष्णोर्विष्णुविग्रहाश्रयत्वरोधश्तेति भावः । द्वे रूपे ब्रह्मणस्तस्य अविद्या कर्मसंज्ञान्या यया क्षेत्रज्ञ इत्याद्यर्थमाह- रूप द्वयमित्यादिना। ध्येयतया ; ध्यातुं शक्यतयेत्यर्थः ।  योगिध्येयम् इत्यत्राप्येवमेव । स्वत इति ; औपाधिकाशुद्धिनिरासस्य परपेक्षताभिप्रेता । विशेषणद्वयेनाश्रयत्वशुभत्वे  भग्ने । समस्ताः  इत्याद्यर्थमाह  परेति । असाधारण्यं चेतनान्तराभिमानाभावात् । आदित्यति  मानसूचनम् । उक्तर्थेषु किमर्थोऽयं श्लोक इत्यत्राह - अत्रेति । तर्ह्यशुभाश्रया नर्हत्वं परस्य तदनर्हत्वं च कुतो ज्ञायत इत्यत्राह तथा हि इति ।  अन्ये तु इत्यादिनास्वतः शुद्ध्यभावश्च सिद्धः । मुक्तान्मप्यध्येयत्वं विशदयितुमाह - तथेति । स्वस्वरूपापन्नाः  मुक्ताः । परोक्तार्थपरत्वाभावं निगमयति - अत इति।।
	ज्ञानस्वरुपम्   इत्यत्रापि ज्ञानव्यतीरिक्तस्य अर्थजातस्य  ........... वाक्यार्थस्यल्पभागश्रवणात् दुखगमत्वेन तेन विना निश्चयायोगादुपबृंहणं हि कर्यमेव ।।  
	ज्ञानस्वरूपमिति  शलोकस्य पराभिमतार्थानानुगुण्यं दर्शयति - ज्ञानेति । कुत इत्यत्राह - ज्ञानस्वरूपस्येति । तदेव दृष्टान्तेनोपपादयति - न हीति ।  दृष्टान्ताद्वैषम्यंशङ्कते - जगदिति । कृत्स्नसामानाधिकरण्यतदभावाभ्यां  भेदंः । तथा सति ज्ञानार्थाकारयोर्विरोधादन्यतरमिथ्यात्वमित्यर्थः । परिहरति तदिति । कुत इत्यत्राह - अस्मिन्निति ।  उभयलिङ्गकतया परस्य भ्रमो विभूतित्वविधानाज्जगतो मृषात्वं चायुक्ते इत्यर्थः । तर्हि कथं विरुद्धयोः सामानाधिकरण्यमित्यत्राह - सामानाधिकरण्येनेति । बाधासहमिति ; अन्यथा तल्लक्षणानुपपत्तेरिति भावः । अविरूद्धम् ; सद्वारकत्वादिति भावः । अनन्तरम् ; न  त्वधिकरणान्तरे । अतदर्थत्वं निगमयति - अत इति । 
	सामानाधिकरण्यस्यात्मशरीरचतानिबन्धनत्वं  च ज्ञापयितुं प्रश्र्नश्लोका व्याख्येयाः । तत्र श्रुतवेदान्तस्य न ज्ञातव्यम् , इतरस्य तु विशेषप्रश्नायोग इति शङ्कायां पूर्वस्यैव प्रश्न इति  वदन् उपबृंहणविधिं दर्शयति - तथा हिति ।  वैदशब्दो वेदान्तपरः , मानवादिभिः पूर्वभागस्येपबृंहितत्वात् । उपबृंहणशब्दार्थमाह -  उपवृंहणमिति । षष्ठ्यन्तपदद्वयेन परोक्षापरोक्षज्ञानद्वयोक्तिः । बहुवचनं कापिलादिभ्यः प्राबल्यार्थम् । व्यक्तीकरणमनधीतशाखार्थैः सहाधीतार्थनिष्कर्षः । उत्तरार्धं विवृण्वन् कर्तव्यतामुपपादयति - सकलेति ।। 
	तत्न पुलस्त्यवसिष्ठवरप्रदानलब्धपरदेवतापारामार्थ्यज्ञानवतो भगवतः ........ परमात्मनः स्वभावमाह । तस्मान्नात्न निर्विशेषवस्तु प्रतीति ।। 
	प्रबन्धान्तरेभ्योऽस्य वैषम्यं  वदन् प्रश्नमवतारयति - तत्रेति । भगवत इति ; स्वतोज्ञावत्त्वम् । तदतिशयो वरलाभात् । पारमार्थ्यज्ञानवतः; प्राशस्त्ये मतुप्् । तच्च रजस्कार्य निवृत्तिरूपम् । पारमार्थ्यधीस्तमोनिवृत्तिफसम् । रजस्तमसी हि धर्मधर्मिविपर्यासधीहेतू । अत्र देवतापारमार्थ्यं च यथावत्  इत्यस्यार्थोऽभिप्रेतः । आराध्यवस्तुवाचिदेवताशब्दद्यथा वच्छब्दाच्च सविषेषत्वसिद्धिरिति भावः । सोऽहमित्यादि  प्रश्नप्रकारश्च  शाखान्तरेषु कल्पभेदेन सृष्टिस्थितिलयस्थानकर्तृतत्प्रकारभेदोक्तिशङ्कायाम् , न भ्रमाधिष्ठानशङ्कायाम् । यन्मयं च यत्र चेति चशब्दाभ्यां बाह्यस्थितिसंहारयोः कर्ता समुच्चितः । श्लोकानामर्थं संक्षेपेणाह अत्रेति । तद्विभूतीत्यादिना आदिशब्दोपात्तश्लोकानामर्थ उक्तः । फलप्रश्नस्तु  फलतिः ।  धर्मंश्च इति च शब्दसूचितो वा , प्रतिवचनप्रकारादिति भावः ।ततः किं प्रस्तुतस्येत्यत्राह - ब्रह्म  इति।  निमित्तोपादनयोरित्यत्र श्रुत्यनुरोधादिति  भावः । किमात्मकमुति ;  स्थित्यर्थमिति भावः । अर्थान्तरपरत्वशङ्कायामाह इदं चेति । इदंम् सामानाधिकरण्यप्रतिपन्नम् ।  आत्मतयोति ; शरीरप्रतिसंबन्धित्वम् । तद्विवरणम् अन्तर्यामिशब्दः । व्याप्तिनियमनाभ्यां नृपनभोव्यावृत्तिः । कथं न वस्त्वैक्यकृतमित्यत्राह - यन्मयमिति । मृन्मयम्  इत्यादिवन्मयडत्र विकारर्थः स्यादित्याशङ््क्याह - यन्मयमिति ।   कुत इत्यत्राह - पृथगिति । मयटोऽर्थान्तर संभावन्न गोबलीवर्दनयात् संकोच इति भावः । स्वर्थत्वमाशङ््क्याह - नापीति । चिन्मात्रव्यतिरिक्तमृषात्ववाद्यभिमतस्वार्थत्वे दूषणमाह - जगच्चेति । स्वरूपोपस्थापने  तदितराकारबाधे च विवक्षिते सति आकारद्वयोपस्थापकसामानाधिकरण्येनोत्तरं न घटत इत्यर्थः । तर्हि कथं तद्वाच्यमित्यत्राह तदा हीति । जगद् भवति ; तत्किम्   इति पृष्टे सत्यं वा , अनृतं वा इति   पृष्टं स्यात् । तदा विष्णुरेव नान्यत् इति वाच्यमित्यर्थः । विष्णुशब्दः स्वरूपोपस्थापकः । एवकारस्तदितराकारनिषेधपरः । बाधायां सामानाधिकरण्यमनुपपन्नमिति भावः। परिशेषादपेक्षितत्वाच्च प्राचुर्यार्थत्वमाह - अत इति । अनुशासनं दर्शितम् - तत्प्रकृतेति । तच्चात्र संभवतीत्याह - कृत्स्नं चेति । तत्फलितार्थमाह तस्मादिति ।  अनेवमर्थत्वेऽनिष्टमाह - अन्यथेति । तदा कथं प्रश्नप्रतिवचने स्यातामित्यत्राह तथाहि सतीति ।  स्वरूपपरिणामपक्षेऽनिष्टमाह - जगदिति । उभयलिङ्गत्वबाधः तद्विरोध्याकारत्वं च प्रसजेदित्यर्थः । यद्वा निखिलेत्यादिवच
नद्वयेन चिदचिद्गतदोषसंबन्ध उक्तः । मयड्वैयर्थ्यं तु स्पष्टातया नोक्तम् . यत इत्युपादानस्य पृष्टत्वात् । त्वन्मते मुख्यत्वं नेत्यत्राह आत्मेति । आसत्त्या वर्तमानत्वेक्तिः । 
	ततः किं प्रकृतव्याख्येयश्लोकस्येत्यत्राह - अत इति  । अतः ; प्रश्नादिभिः  शस्त्रस्य सविशेषार्थत्वाच्छरीररिभावेन सामानाधिकरण्यस्य मुख्यत्वाच्चेत्यरथः । लिष्णुशब्दस्यावयवशक्त्या प्रकारप्रश्नोत्तरत्वम् । रूढ्या कारणप्रश्नोत्तरत्वम् । सकाशशब्दः पञ्चम्यनतिरिक्तार्थः ;ससंङ्कल्पादिति वा । स्थितम् ;  लीनम् , यत्र लीनम् इत्यस्योत्तरत्वात् ।  च शब्दद्वयसूचितप्रश्नद्वयोत्तरमाह - स्थितीति । परस्य  हि दोषानन्वय इत्यत्राह - परब्रह्मभृतमिति । दोषानर्हत्वाय भगवच्छब्दः । अविकापयेति ; अचिद्बद्धमुक्तनित्या व्यावृत्ताः । रूपै करूप्यमुभयलिङ्गत्वमुपास्यत्वप्रात्यत्वै ः । सर्वजिष्णुत्वं च व्याप्तिदोपास्पर्शः । हिरण्यगर्भेति ;  हिरण्यगर्भशङ्करशब्दौ जीवद्वारा  भगवत्पयन्तौ । ताराय ; त्रिष्षुयमेव मुक्तिद इति भावः । एकेत्यादिश्लोकार्थमाह - प्रधानेति । चतुर्थार्थमाह - कालेति । अण्डात् बाहि ः सृष्ट्यादि व्यापारवत्त्वस्य प्राक्  पश्चाच्चोक्तेः ,   अपेक्षितविधेरनपेक्षितविधिदौर्बल्यात् , विशिष्टपरप्रकरणात् , विस्तरानुरोधात् , विशेषणौचित्यात् , परिशेषात् , तत्राप्यचित्परग्रन्थसाहचर्याच्च कालविशिष्टपर इति भावः । ब्रह्म दक्षादयः कालः इत्यादिना हेतुत्वावगमः । अवच्छेद्यतयावच्छेदकतया च जगत्प्रचुरः । पञ्चमार्थमाह - क्षेत्रज्ञसमष्टीति ।  समष्टिजीवस्वरूपेणाचिदाधारः , तद्यथा रथस्यारेषु नेमिः ययेदं धार्यते इत्यादेः । प्रकृतेश्चाणीयान् । भूत  शब्दः समष्टिजीवपरः । षष्ठार्थमाह - व्याष्टि इति । उक्तार्थेषु प्रकृतश्लोकः किंपर इत्यत्राह - तत्रेति । विशेषणान्वयः सद्वारः महोरस्कः  इत्यादिवत् ।।
	यदि निर्विशेषज्ञानरूपब्रह्माधिष्ठानभ्रमप्रतिपादनपरं शास्त्रं .......... अग्न्यादेरौष्ण्यादिशिक्तियोगवत् सर्वशक्तियोगो न विरुध्यते  इति परिहारः।। 
	निर्विशेषपरत्वे बाधमाह - यदीति । अयमपि प्रश्नप्रतिवचनविशेषोऽनुपपन्न इत्यर्थः। कथं स्यातामित्यात्राह - तथाहीति । कीदृशौ तर्हि चोद्यपरिहारौ प्रतिपन्नावित्यत्राह - उत्पत्त्यादीति । अमलात्मत्वविरोध्याकारोऽपि कर्मवश्यशब्दगर्भितः । अमलात्मशब्दार्थ उक्तः - कर्मसंबन्धानर्हस्येति । सर्वशक्तियोगेन परिहारो न युक्तस्तवेति भावः । 
	परमार्थस्त्वमेवैकः इत्याद्यपि न कृत्स्नस्यापारमार्थ्यं वदति .................. 
पदानां लक्षणा, अर्थविरोधः , प्रकरणविरोधः ,शास्त्रतात्पर्यविरोधश्च ।। 
	अथ चतुः श्लोकीं व्यचष्टे - परमार्थ इत्यादिना ।  सर्वशरीरकस्त्वेमेव परमार्थः ।  अत्वदात्मकं मिथ्येर्थः । उत्तरार्धं तदुपपादकमित्याह- तदेवेति । तत्फलितमर्थमाह- येनेति ; येन  यतः । त्वमेवैक इत्यैकशब्दः प्रधानवाची किमेकं दैवतम्  इतिवत् ।। अत एव हि एकादाकिनिच्चालहाये इत्यत्रासहायशब्देन प्रधानो व्यविच्छिद्यते । उत्तरार्धैकदेशो  विशेषतस्तदुपपादक इत्याह -अत इदमिति । अतः ; जगद्विशिष्टस्य पारमार्थ्यात् । दूषणान्तरद्वयमाह - जगत इति । त्वंशब्दो हि स्वाभिमुखाहमर्थवाची । अतो लक्षणा ।। 
	द्वितीयश्लोकार्थमाह -  यत इति । स्वनिष्ठप्रतीतेरन्तासिद्धत्वात् भगवदात्मकत्वोक्तिः यूपादित्यैक्यावाक्यवदिति  भावः । मूर्तम् ; मूर्तिः ।।
तृतीयं व्याचष्टे - न केवलम्  इति । पूर्वोक्तान्यथासिद्धो अपरोक्षदेहात्मधियो दृष्टान्तत्वमभिप्रेतम् । यद्वा स्वदेहादन्यमजानतः परमात्मात्म कत्वध्यभावः किमुतेति भावः ।। 
	चतुर्थ व्याचष्टे - ये पुनः  इति । विज्ञानं चाविज्ञानं च इतिवत् ज्ञानशब्दो जीवपरः । पूर्वग्रन्थद्वयस्थयो; अयोगिनः अबुद्धयः इति पदयो विपरीतार्थपरं शुद्धचेतसः  ज्ञानविदः इति पदद्वयमिति भावः । निर्विशेषपरत्वपक्षे पर्थमोक्तं दूषणं साधारणयन्  दूषणान्तरं चाह -  अन्यथा इति । प्रपञ्चस्य धर्मिग्राहकमानविरोधः , चित्स्वरूपतिरोधानानुपपत्त्यादितर्कविरोधः परस्योभयलिङ्गत्वबाधश्चार्थविरोधः , प्रकरणविरोधः - स्तुतिपरत्वात् स्तोतॄणामद्वैतज्ञाने स्तुत्युपपत्तेरिति भावः -उपक्रमोपसंहारादिवचनविरोधस्तात्पर्यविरोधः ।। 
	तस्यात्मपरदेहेषु  सतोऽप्येकमयम्  इत्यत्र सर्वेषु  आत्मसु ... ....आत्मपरदेहेषु सतोऽपि  इति देहातिरिक्ते वस्तुनि स्वपरविभागस्योक्तत्वात् ।। 
	अथ आदिभरतचतुःश्लोकीं व्यवहितां व्याचष्टे - तस्य  इत्यादिना । एकमयम्  - मयट्् स्वार्थिकः । एको व्रीहिः  इतिवत् एक शब्दः । अविशेषेण द्वैतिषधे कथं देवादिनिषेधपरत्वमित्यत्राह - पिण्ड  इति । अविशेषेण निषेधे सति कथं न पिण्डभेदो निषिद्धः ?  तस्य प्रामाणिकत्वात् चेत् , तुल्यमिति भावः । एकवचनादैक्यसिद्धिः तज्जातौ चेत् , देहेऽपि तथा स्यादित्यत्राह - देवमनुष्यादि  इति । अवान्तरजातिभेदभावाभावाभ्यां बहुवचनैकवचने इत्यर्थः । साम्ये मानमाह - यथा  इति । अन्यथा स्वव्याहतिमाह - तस्य इति ।।  
	यद्यन्योऽस्ति परः कोऽपि इत्यत्रापि नात्मैक्यं प्रतीयते ....... न चैवमस्ति, सर्वेषां ज्ञानैकाकारत्वेन समानत्वादेवेति ।। 
	स्वपरविभागा एव श्लोरान्तरे  निषिध्यत इत्याशंक्य  तद्व्याचष्टे - यदीति ।  कस्तर्ह्मर्थ इत्यत्राह - तत्रेति ।  पदार्थे किथते वाक्यार्थध्यत एतदुक्तमिति । प्रत्यक्त्वपराक्त्वे चानपेक्षिते सर्वात्मसाधारणो । अतो न ते व्यावर्तके इति हृदयम् । एतच्छलोकार्थविपर्ययपर्यवसानपरानन्तरग्रन्थस्य यदा समस्त  इत्यादेरर्थमाह न चैवमिति । 
	वेणुरन्ध्रविभेदेन इत्यत्राप्याकारवैषभ्यमात्मनां न स्वरूपकृतम् ................... तथा वायवीनामंशानमपि स्वरूपभोदाऽवर्जनीयः ।।
	उक्तनिर्वाहागोचरदृष्टान्तग्रन्थं वायचष्टे - वेण्विति । नात्मैक्यमित्यनेन फिलिनं तात्पर्यं दर्शितम् । स्वत एकाकारणामवान्तरभेदस्यौपाधिकत्वं दृष्टान्ते दर्शयति - दृष्टान्ते  चेति । तेषामित्यादिना श्लोकस्य वाक्यार्थमाह । दार्ष्टान्तिके षड््जादिसंज्ञाव्युदासाय देवादिशादः ।  अशंभेदं तर्केणोपपादयति - तैजसेति ।। 
	सोऽहं स च त्वम्  इति सर्वात्मना पूर्वोक्तं ज्ञानाकारत्वं ............. तच्च पिण्डः पृथग्यतः पुंसः शिरःपाण्यादिलक्षणः इति प्रक्रमात् ।। 
	सोऽहम् इत्यादिना पूर्वोक्तमिति ;  तदच्युतो नास्ति परं ततोऽन्यत् इति पूर्वार्धोक्तं परमात्मात्मकत्वं सर्वप्रकारणसाधारणम् ।  इदं तु प्रकरणासावारणर्थोपसंहारपरमित्यर्थः ।  विपक्षे बाधकमाह - अन्यथेति । अहमादिशब्दा उपलक्षणपरा इत्यत्राह अहंत्वमिति । अनेनोपलक्ष्येणेत्यन्वयः । यद्वा अनेन निर्देशेन फलितात् सामानाधिकरण्यादित्यर्थः । आत्मस्वरूपसमानाधिकरणसर्वशब्दसजातीयत्वादहंत्वमोश्चात्मस्वरूपशब्दसामानाधिकरण्यं फलितम् । तच्च त्वनम्ते न चुक्तम् ;  न हि शाखाचन्द्रशब्दयोः सामानाधिकरण्यमित्यर्थः । तत्याजेत्यस्यार्थमाह सोऽपीति ।  जीवस्वरूपविषयत्वे तत्राप्याकारौक्यपरत्वं च कुतो निर्णियत इति पृच्छति - कुत इति । उत्तरमाह - देहेति ।  तच्च कुत इत्यत्राह - तच्चेति । नित्यानामात्मनां बहुत्वश्रुतेः, बद्धमुक्तशिष्याचार्यसुखादिव्यवस्थाभिः , देवत्वादिनिषेधकण्ठोक्त्तया, मुक्तौ साम्यवचनात् , उदाहृतवचनसामञ्जस्यात् , एको व्रीहिः इत्यादिप्रयोगाच्च जीवप्रकरणं प्रकाराद्वैतपरम्  । सुखादिव्यवस्थानां सुखादिस्वरूपभेदः । नापिश्रयभेदः , देहविगमाद्यभावेऽपि तदेकाश्रयत्वप्रतिसन्धानात् । ब्रह्मप्रकरणेषु तु सामानाधिकरण्येनेनैक्यप्रतिपादनात् तस्य प्रकारभेदेनैकप्रकारिनिष्ठत्वात् एकः 
सन् बहुधा इति प्रकार्येकत्वकण्ठोक्तैऐक्यविधिशेषस्य भेदनिषेधस्य प्रकारिभेदविषयत्वात् गोबलीवर्दनयाच्च प्रकार्यद्वैतमेवेति भावः ।
	विभेदजनके ज्ञाने  इति च नात्मस्वरूपैक्यपरम् । .............. प्राज्ञेनाऽऽत्मानाऽन्वारूढः  इत्यादिभिः उभयोरन्योन्यप्रत्यनीकाकारेण स्वरूपनिर्णयात् ।।  
 	विभेदेत्यादि। अथ शास्त्रोपसंहारग्रन्थं व्याचिख्यासुः किमयमात्मस्वरूपैक्यपरः? उतः जीवैक्यपरः?  इति विकल्पे च शब्दाभावात् सामानाधिकरण्यशङ्कयोदितं प्रथमं शिरः प्रतिवक्ति - आत्मेति ।  उक्तरीत्या श्रुतिश्रुत्यर्थापत्त्यादिभिर्द्वितीयंदूषयति - जीवेति ।  देहात्मनोरिवति ; नियन्तृत्वनियाम्यत्वादिविरुद्वधर्मैरिति भावः । तत्र मानमाह - तथेति । चो ह्यर्थः  पञ्चमीस्थाने ।।
	 ननु द्वा सुपर्णा  इति मन्त्रोऽन्तःकरणं जीवं च वदति । तयो रन्यः पिप्पलं स्वाद्वत्ति इति सत्त्वम् अनश्नन्योऽभिचाकशीति  अनश्नन्नन्योऽभिपश्यति ज्ञ ः ।  तानेतौ सत्त्वक्षेत्रज्ञौ  इति पैङ्गीश्रुत्यास्य मन्त्रस्य  तत्परत्वेन व्याख्यातत्वात् । न च सत्त्वक्षेत्रज्ञशब्दौ जीवपरविषयौ, तद्विषयत्वाप्रसिद्धः ; तत्रैव तदेतत् सत्वं येन स्वप्नं पश्यति , अथ योऽयं शारीर उपद्रष्टा स क्षेत्रज्ञः , तावेतौ सत्त्वक्षेज्ञत्रौ  इति  व्याख्यातत्वाच्च । नैवम् ; समाने वक्षे  इत्यनन्तरमन्त्रेण द्वा सुपर्णा  इति मन्ज्ञस्यैकार्थतया समानवृक्षशब्देन प्रत्यभिज्ञातत्वात् ।  स हि मन्त्रो जीवपरविषयः । अन्यया पुरुषः  शोचति मुह्यमानः , पश्यतीशं वीतशोक्तः इति परविरोधात् । इहापि अत्ति अनश्नन् इत्युक्तम् । न हि चक्षुरादेः करणस्य द्रष्टृत्वादिवदन्तःकरणस्यात्तृत्वं युक्तम् । पैङ्गीश्रुतौ तु सत्त्वशब्दो जीवपरः । द्रव्यासुव्यवसायेषु सत्त्वमस्त्री तु जन्तुपु  इति  जन्तुवाचित्वोक्तेः । जन्तुर्व्यष्टिजीवः , प्राणी तु चेतनो जन्मी जन्तुजन्युशरीरिणः  इत्युक्तैः । क्षेत्रज्ञशब्दः परवाची, अवयवार्थयोगात् क्षेत्रज्ञोऽक्षर एव च इति श्रीमन्नामसहस्रप्रयोगाच्च । येन स्वप्नं पश्यति ;  येनेतीत्थभूते तृतीया । परः स्वप्न पश्यतीत्यथः । भूम्यात्मनः परस्य काठिन्यवात् जीवविशिष्टस्य  सद्वारकं स्वप्नद्रष्टृत्वम् । शारीरः;  जगच्छरीरः परमात्मैव शारीरः ,  तस्यैष एव शारीर आत्मा  इति श्रुतेः । अतो  द्वा सुपर्णा इति मन्त्रो जीवपरविषयः ।  पिबन्तौ इति परमात्मनः प्रयोजकतया कर्तृत्वम् । छायातपौ; अज्ञासर्वज्ञौ। ब्रह्मेत्यादि ;  उभयभागनिष्ठा इति भावः । ये च वेदविदः इत्यादिवत् प्रयोजककर्तृत्ववैशद्यायाह - अन्तरिति । न परं श्रुतिविरोधादतदर्थत्वं ; एतत्प्रबन्धपौवर्वापर्यविरोधाच्चेत्याह अस्मिन्  इति ।  ब्रह्मण उभयलिङ्गत्वायोपात्तं  स सर्व  इत्यादि । जीवे हेयान्वयं दर्शयति अविद्येति । इति भेदव्यपदेशादिति  पूर्वेणान्वयः । 
विषयवाक्यानुपादानान्न सूत्रत्वशङ्का, हेतुत्वनिर्देशस्यापेक्षितत्वाच्च । निर्णयादिति हि वक्ष्यते । उभयेत्यादिसूत्रद्वयविषयवाक्यं य आत्मनीति । अधिकं तु इत्यस्य विषयः - प्राज्ञोनेति ।  एषु सूत्रेषु  एभि वाक्यैरेव निर्णयादित्यर्थः ।
	नापि साधनानुष्ठानेन निर्मुक्ताविद्यस्य परेण स्वरूपैक्यसंभवः .......... तथा विद्वान् पुण्यपापे विधूय निरञ्जनः परमं साभ्यमुपैति  इत्याद्याः ।।  
	परोक्तान्यथासिद्धिमाशङ््क्याह - नापिति ; न हि कारागृहगतस्ततो निर्गतः स्वनिग्राहकानुग्राहकात्् नृपतेरनन्य इत्यर्थः । असंभवविषयभेतत्प्रबन्धस्थं ग्रन्थमाह - यथेति ।   ब्रह्म  वेद  इत्यादिभिरैक्माशङ््क्याह -  मुक्तस्य त्विति ।  सोपवृंहणश्रुत्यन्तराविरोधं दर्शयितुमुपात्तम् - इदं ज्ञानमिति ।  मुक्तविषयत्वं स्फुटयति - सर्गेऽपीति । इहापीति ; योग्रप्रकरणोपक्रमे । आकर्षकाः -  वह्निः , दोषाकर्षणात् । यथाग्निसङ्गात् कनकमपदोषं प्रजायते  इति हि शौनकः । अत्र च  यथाग्नरुद्धतशिखः   इति वक्ष्यते । अत्र भेदसिद्धिं दर्शयति  - न हीति ; इदमर्थान्तरेष्वपि तुल्यम् । सौन्नतामाह वक्ष्यति चेति । वृत्तौ ज्योतिः परमात्मा । द्रमिडभाष्ये - अशरीरः मुक्तः;  सिद्धिः  अनुभवः । श्रुतयश्चेति ;   तेषामिति मुक्तबहुत्वम् । आप्नोतीति  जीवपरयोर्भेदः । साम्यं केनाकारेणेत्यत्राह - रस इति ।  कर्मकृतनामरूपहानिपूर्वकसाम्यं दर्शयति -  यथेति ; तथेति च। 
	परविद्यासु सर्वासु सगुणमेव ब्रह्मोपास्यम् ;  फलं चैकरूपमेव ......... प्रकारैक्ये च तत्त्वव्यवहारो मुख्य एव, यथा सेयं गौः  इति ।।  
	उक्तवाक्यनि सगुणविषयाणीत्यत्राह - परेति । सर्वासु ; त्वया निर्गुणविषयतयोक्तसद्विद्यादिष्विति भावः । उपासनप्राप्त्योः  सगुणविषयतैकरूप्यज्ञारपनाय सूत्रद्वयम् । फलवैषम्ये सति हि विकल्पोऽ निपपन्न इति भावः । वाक्य  इति । गुणयुक्तं प्राप्यम् , तथोपासनादित्यर्थः । विकल्पोऽपि द्रष्टव्यः । सच्चित्तः ; सद्विद्यानिष्ठः।  तर्हि ब्रह्मैव भवति   इत्यस्य कोऽर्थ इत्यत्राह  ब्रह्मेति ।  तर्हि अमुख्यत्वमित्यत्राह - प्राकारैक्ये चेति यथर्तुषु ऋतुलिङ्गनि  इत्यादि च  द्वष्टव्यम् ।
	 न च सगुणविदायपरत्वत् तच्छ्रुतीनां कममुक्तिपरतेति वाच्यम् ; सर्वविद्यानां सगुणनिष्ठत्वात् , मोक्षभेदेतत्क्रमे च  प्रमाणभावाच्च । त्वात् तासां गुणनिष्ठत्वम् ; विकल्पोऽविशिष्टफलत्वात् इति परविद्यानामविशिष्टफलत्वेन विकल्पस्य प्रसाधितत्वाच्च;  
न हि मुक्तिभेदे वकल्पोक्त्त्युपपत्तिः ; तथात्वे विद्यानां व्यवस्थेवस्यात् , न विकल्पः । न च सगुणविद्यानामेव विकल्पपरत्वे तत्सूत्रस्येति वाच्यम् , तत्र  विशेषाप्रतीतेः । तच्च तत्रैव साधितम् । न च ब्रह्म वेद ब्रह्मौव भवति  इति ब्रह्म वेदनेन ब्रह्मभावश्रवणात् ब्रह्मभेदो नाङ्गीकार्य इति वाच्यम् , अन्यस्यान्यभावत्वं नैत्यक्तत्वात् । अतः सर्ववेदान्तप्रत्ययन्यायेन तच्छ्रुतेरपि ब्रह्मसाम्यात्तिपरत्वमेव । न च साम्या पत्तिपरत्वे  ब्रह्म भवति  इत्यस्य मुख्यत्वहानिरिति वाच्यम् , एकजातियोगे गोव्यक्त्त्यन्तरे सोऽयं गौः  इत्यागौ प्रकारक्यप्रयोगस्य मुख्यत्वदर्शनात् ; सोऽयं देवदत्तः  इत्यादौ देहस्य सततविकारित्वेन व्यक्त्यन्यत्वसिद्धवपि जात्याकारैक्यमुख्यतादर्शनाच्च ।  सोऽयं देवदत्तः , इत्यत्र सामानधिकरण्यस्य मुख्यत्वं वक्ष्य ते ।  
	अत्रापि विज्ञानं प्रापकं प्राप्ये परे ब्रह्मणि पार्थिव । ............... आत्मनो देवादिरूपभेदं कः करिष्यतीत्यर्थः। अविद्याकर्मसंज्ञाऽन्या इति ह्यत्रैव उक्तम् ।।  
	न पुरमुपक्रमे; अव्यवहितपूर्वश्लोकेषु च भेदं दर्शयति - अत्रापीति ।  तथैव  इत्यादेव्याख्यानं परब्रह्मवदित्यादि । कर्मभावनः इति पाठे कर्मशब्दः कर्मज्ञानभक्तिरूपानुष्ठेयसाधारणः । शुद्धस्वरूपस्यापि प्राप्यन्तर्भावात्  तथा स्वयं च ध्येय इत्यर्थः । 
	अव्यवहितत्वज्ञापनायानन्तरग्रव्थं व्याचष्टे - क्षेत्रज्ञ इति । यावदिति ; न हि मुक्तस्योपायनिवृत्तिर्विधेयेति भावः । साम्यप्रतिपत्त्यर्थमनन्तरश्लोकं व्याचष्टे - तद्भावेति । ब्रह्मण इति ; परमात्मना इति प्रकृतब्रह्मपरस्तच्छब्द इति भावः । पूर्वोक्तार्थविरोध उभयलिङ्गत्वादिस्वभावश्च पूर्वश्लोकोक्त इत्याह - यदिति ।  तद्वृत्तवशाद्यद्वृच्चमाक्षिप्य व्याचष्टे यदैवमिति । भेदशब्दं पृथक््व्याख्यातुं विविच्य निर्दिशति भेदरहित इति । तत्स्वभावापत्तौ कथं भेदविरह इति शङ्कायां भेदश्च  इत्यादिकं  वायचष्टे - तदन्वय इति । तेन फलितमुतत्तरश्लोके कण्ठोक्तमर्थमाह - स तु  इति । अज्ञानभेदयोः कर्मदेवादिरूपत्वं  कथमित्यत्राह - यथेति । एकस्वरूपस्यान्तरबुद्धिसुखादिभेदः संसारहेतुकर्मरूपवृतिजन्यः; स देवादिभेदे नष्टे नास्ति । कथं कर्मरूपवृत्तिजन्यसूखादिभोदो देवादिभेदे ध्वस्ते न स्यादित्यत्राह -  अनावरणो हि स इति ।  सः अपध्यस्तदेवादिभेद आत्मा कर्मरूपवृतिहीनो ही इत्यर्थः  । कर्मजन्यवृतिरित्यस्ति देवादिभेद आवरण इत्यर्थः ।  भेदश्च तस्य इत्याद्यंशविवरणमुत्तरश्लोक इत्याह -  एतदिति । देवतिर्यङ््मनुष्याख्यस्तथैव  नृप नारकः  इति शौनकग्रन्थोत्तरार्धम् । अस्य वाक्यार्थँ योजयति - आत्मनीति ।  पञ्चमीं स्फुटयति  
परस्मादिति । उभयोः षष्ठ्यन्तत्वे चशब्दोऽपेक्षितः । षष्ठीपञ्चम्यन्तत्वविपर्यये ब्रह्मण उभयलिङ्गत्वमौपाधिकं स्यात् । अतो ब्रह्मणः इति पञ्चमीति भावः । अज्ञाशब्दस्य कर्मपरत्वं न परं भेदश्चतस्याज्ञानकृतो भवेत् ,  बाह्यकर्मवृतिप्रजः  इति प्रयोगान्निरणायि ; कण्ठोक्त्या  चेत्याह -अविद्येति । 
अविद्यायां सप्रविधा अनुपपत्तयः। 
	यदप्युच्यते - निर्विशेषे स्वयंप्रकाशे वस्तुनि दोषपरिकल्पितम् .......... अविद्याविरोधित्वे न कश्चिद्विशेषः स्वरूपतद्विषय ज्ञानयोरिति  ।। 
	अथाविद्याविषयेत्वे परोक्तं दूषयितुमनुवदति - यदपीति ।  ब्रह्मणोऽन्यो दोषोऽस्ति चेत् अद्वैतहानिरित्यात्राह - दोषश्चेति । श्रुतिश्रुत्यर्थापत्ती दर्शयति - अनृतेनि । अनिर्वाच्यत्वमुपपादयति  सा तु  इति ।  परपक्षत्वव्युदासाय तत्वविद इति । दूषयति तदिति । 
1. आश्रयानुपपत्तिः ।। 
	आश्रय-तिरोधि - स्वरूपानिर्वाच्यत्व-मान-निवर्तक-निवृत्त्यनुपपत्तिभि र् दूषयिष्यन् आश्रयानुपपत्तिं तावदाह - सा हीति। किमाश्रित्य ; न किचिदिति  भावः । जीवं वा ब्रह्म वा  विकल्पं मत्वा आद्ये अन्योन्यश्रयमाह - न तावदिति । द्वीतीयं दूषयति - नापिति । कथं विरोध इत्यत्राह - सा हीति । अत्र प्राचां ग्रन्थानाह - ज्ञानरूपमिति । ज्ञानरूपम् ; स्वसिद्धि। मृषात्मकमिति हेतुगर्भम् । स्वरूपधीर्न निवर्तिका, अपितु मानधीरित्येतदनूद्य व्युदस्यति - ज्ञानमिति । तत्प्रकाश्तवात् ; स्वरूपानतिरिक्तप्रकाशत्वात् ।। न हि शुकलभास्वरमात्रविषयधीशतैरपि रूप्यभ्रमनिवृत्तिरित्यर्थः । दूषणान्तरं  तत्फलं चाह ज्ञानमिति ।  प्रथमश्लोकार्थस्य पूप्वं ज्ञानबाध्याभिमता  इत्यन्तेन भाष्येणोक्तत्वाद् द्वितीयं विवृणोति - ज्ञानस्वरूपमिति । ब्रह्मस्वरूपप्रकाशत्वे सति ; स्वरूपविषयज्ञानत्वे सति । विशेषानवगमात् ;  विषयवैषभ्यभावत् । मानधीत्वस्याप्रयोजकत्वं शुक्लभास्वरज्ञाने दृष्टमिति भावः । अभिज्ञाप्रत्यभिज्ञयोर्विषयानतिरेकेऽपि उत्तरस्येव निवर्तकत्वं निवर्तकत्वं मानधिय इत्यत्राह  -  एतदिति ।  सत्यत्वादिकमपि स्वरूपानतिरिक्तमिति स्वभावशब्दस्य भावः । एवमेकस्य देशद्वयकालदूयसंबन्धरूपविषयवैषम्यात् सोयम्  इति धीः र्द्वित्वविरोधिनी ; तदभावात्  अयम् इति धी  विरोधिनीति फलितम् । 
	 किं च अनुभवस्वरूपस्य ब्रह्मणोऽनुभवान्तराननुभाव्यत्वे भवतो न तद्वि
षयं ज्ञानमस्ति । .............. अतो ज्ञानस्वरूपस्य ब्रह्मणो विरोधादेव नाज्ञानाश्रयत्वम् ।।
	तृतीयश्लोकस्य विपर्यये पर्यवसानपाह -किं च  इति । व्यापकमानधीत्वनिवृत्त्या निवर्तकत्वनिवृत्तिरिति  नाधिष्ठानभूतं स्वरूपं निवर्तकम् ; मानजा शुक्तिधीर्हि निवर्तिंका इत्यत्राह -  शक्त्त्यादयस्तु  इति । तर्हि तद्वदेवाधिष्ठानस्वरूपस्फुरणेऽपि मानान्तरमपेक्ष्येत ; न चेत् व्यापकवेद्यत्व निवृत्त्या अधिष्ठानत्वमपि निवर्तेत । तदपेक्षा नाधिष्ठानत्वप्रयुक्ता, किं तु जडत्वप्रयुक्ता इति चेत्, तर्हि भ्रमनिवृत्तावपि मानान्तरापेक्षा जडत्वनिबन्धना, न त्वधिष्ठानत्वप्रयुक्तेति न मानधीत्वनिवृत्त्या निवर्तकत्वनिवृतिः । अतः स्वयाथात्म्यभानरूपं स्वयमेव विरोधीति नाज्ञानाश्रयत्वमित्यर्थः । प्रक्रियान्तरंशङ्कते - अथ इति । दूषयति - न  इति । विकल्पशिरसोः प्रथणं दूषयति - न तावत् इति । कथमतद्विषयत्वे तदविरोधित्वमित्यत्राह ज्ञान इति । द्वितीयं दूषयति - प्रपञ्च इति । प्रपञ्चसत्यत्वधी निवृत्त्या स्वरूपज्ञाननिवृतिं शङ्कते - ब्रह्म इति । सद्वितीयत्वनिवृत्तौ स्वरूपसिद्धिः कथमित्यत्राह - स्वरूपं  तु इति । दूषयति - न  इति । कथमित्यपेक्षायाम् अद्वितीयत्वं स्वरूपं  वा धर्मो वा इति विकल्पंमत्वा प्रथमं दूषयति -ब्रह्मणः  इति । धर्मपक्षमनुभाष्य दूषयति - अद्वितीयत्वम् इति । आश्रयानुपपत्तिं निगमयति -  अतः इति ।।  
2. तिरोधानुपपत्तिः ।।
 	किं च - अविद्यया प्रकाशैकस्वरूपं  ब्रह्म तिरोहितम् .......... प्रकाशस्य अनुत्पाद्यत्वाभ्युपगमेन प्रकाशितिरोधानं प्रकाशनाश एव ।।   
	तिरोधिं दूषयति - किं च इति । नाशस्योक्तत्वमुपपादयति - प्रकाश  इति । प्रागभावः , प्रध्वंसो वेत्यर्थः । अस्मन्मते तु स्वरूपाति रिक्ताणुत्वनित्यत्वादितिरोध्यभ्युपगमान्न दूषणसाम्यमिति ; तिरोधिश्च धीसङ्कोच  इति तन्नित्यत्वाविरोधः , धीस्तु शुक्तित्ववत् देहादन्यस्यासाधारणतया न क्कचित् दृष्टेति न सा भ्रमविरोधिनी ।। 
3. स्वरूपानुपपत्तिः ।।
	अपि च निर्विषया निराश्रया स्वप्रकाशेयमनुभूतिः स्वाश्रयदोषवशात् .............. ब्रह्मव्यतिरिक्तपारमार्थिकदोषानभ्युपगमः , न तावत् भ्रान्तिरुपपादिता भवति ।।
	अथ स्वरूपानुपपत्तिमाह - अपि च  इति । वक्ष्यमाणानव स्थित्युपयोगितया 
तत्परिपाटीकथनम्; दोषवशात्  इति ह्यच्यते । प्रथमे शिरसि अद्वैतहानिप्रसङ्गात् अनभ्युपगम उक्तः । द्वितीयं दूषयति - नापि इति । दृशित्वपक्षे च अनवच्छिन्नदृशिपक्षे स्वरूपातिरिक्तपक्षं दूषयति दृशिस्वरूप इति । न ह्यनवच्छिन्नदृग्द्वयित्यर्थः । अनतिरिक्तपक्षं दूषयति भ्रम इति । अवच्छिन्नदृशिद्रष्टृदृश्यपक्षान् दूषयति   द्रष्टृ इति । काल्पनिकत्वेन -अपरमार्थत्वेन । अनवस्था, पूर्वोक्ते शिरस्यपि साधारणी । दूषणान्तरोक्त्यै विकल्पः । मुखान्तरं शङ्कते - अथ  इति । अनतिरेकात् नाद्वैतहानिः; सत्यत्वान्न अनवस्थितिरित्यर्थः । दूषयति - ब्रह्मौव इति । मृषात्वेन दोषसापेक्षत्वं प्रपञ्चतुल्यता वैयर्थ्यमुक्तम् ।  अनिर्मोक्षं चाह -ब्रह्मणः इति । अतः इत्यागि । अनिर्मोक्षानवस्थितिपरिहाराय व्यतिरिक्तपार मार्थिक शब्दौ । जीवाज्ञानवाद्युक्त प्रवाहानादित्वेन अनवस्थितिपरिहारो ऽकृताभ्यागमकृतनाशादिहतः । स्वरूपानादित्वेऽपि जीववत् दोषान्तरापेक्षास्यात् । उभयथाऽप्यधिष्ठानमिथ्यात्वं सुवचम् । दुर्घठत्वेऽपि तथा दुर्घटत्वात् दोषस्येवाधिष्ठानस्याप्यनपेक्षा  स्यात् । सत्यत्वप्रयुक्तोपपत्तिरेव दौर्घट्यनिवार्या अधिष्ठानापेक्षा त्वसत्यत्वप्रयुक्तेति तन्मिथ्यात्वेऽधिष्ठानान्तरापेक्षेति अनवस्थितिरिति चेत्, दोषापेक्षाऽपि तत्प्रयुक्तेति अनवस्थिति ः; न चेत् जगदपि दोषानपेक्षं स्यात् । अतोऽसत्यत्वप्रयुक्ता तदपेक्षा चेत् , दोषेऽपि तथेति अनवस्थिति ः । स्वपरनिर्वाहकत्वं चाधिष्ठानेऽपि सुवचम् ।।
4. अनिर्वचनीयत्वानुपपत्तिः ।।
	अनिर्वचनीयत्वं च किमभिप्रेतम् ? सदसद्विलक्षणत्वम् ......... सदसद्विलक्षण विषय इत्यभ्युपगभ्यमाने सर्वं सर्वप्रतीतेः विषयः स्यात् इति ।। .
	अथ अनिर्वचनीयत्वं व्युदस्यति -  अनिर्वचनीयत्वम् इति । अनिर्वचनीयता -  विद्वत्सन्निधौ अवाच्यता । कथं मानशून्यत्त्वमित्यत्राह एतत्  इति ।  सर्वं सर्वप्रतीतेः इति । सदसद्विलक्षणत्वबुद्धेः  सदसदेव विषयः स्यात् । प्रतीतिद्वयविरोधो वैलक्षण्यस्य साधकश्चेत् सर्वत्र पूर्वपक्षितसिद्धान्तिताकारदन्यदेव सिध्येदिति भावः । उभयरूपत्वं विरुद्धं चेत् , उभयवैलक्षण्यमपि विरुद्धम् , तयोरेव अन्यतरवैलक्षण्यस्यान्यतरात्मकत्वदर्शनात् । विरुद्धत्वे तुल्येऽपि सदसदात्मकत्वं तु दृष्टमिति भिदा । वस्तुतस्तु अन्यतरदेवाम्तु, एवमन्यतरेणैव ख्यातिबाधोपपत्तेः न विलक्षणक्लृप्तिः इति भावः । तदुपपत्तिश्च सत्वे भेदाग्रहान्यथाभानादिभिः ।। 
5. प्रमाणानुपपत्तिः ।। 
	अथ स्यत् - वस्तुस्वरूपतिरोधानकरमान्तरबाह्यरूपविविधाध्यासोपादानम् .............. अनुभवो भावरूपाज्ञानविषय एवाभ्युपगन्तव्य इति ।। 
	अथ मानसिद्धोऽर्थो न तर्कबाध्य इति तत्सिद्धिं शङ्कते - अथ स्यात्  इत्यादिना,  निरवद्यम्  इत्यन्तेन । वस्तु  इत्यादिना दूषिताकार उक्तः । आन्तर इति स्वरूपोक्तिः । अविद्योपादानं चेत् कथं ब्रह्मकारणमित्यत्राह- तदुपहित इति । अनेन आश्रयोक्त्तिः । स्वसिद्धो कथमध्यास इत्यत्राह -  तेनैव - इति । निष्कृष्टस्य कारणत्वानुपपत्त्यर्थम् अविकारआदिशब्दः ।तस्यैव - दोषस्यैव । अध्यासरूपे - अध्यस्तरूपे । जगद्धि विकारात्मकं जडम् , परक् । कार्यकारणसाजात्यदृष्टं हेतुमाह कृत्स्नस्य  इति । प्रत्यक्षं दर्शयति -  कारण इति । निर्विकल्पकसिद्धमिदं सौषुप्तिकमनवच्छिन्नमज्ञानम्  इति केचिदाचार्याः । जागरादौ सिद्धमिति संप्रदायः , अन्यं च इत्युक्तेः । अज्ञ शब्दविवरणं माम् इत्यादि । मानान्तरव्युदासाय अपरोक्ष  शब्दः ।  प्रागभावविषयत्वमाशङ्क्याह - अयं तु  इति । भावग्राहिमानवेद्यत्वमभावस्याशङ्क्याह - अभावस्य इति । ज्ञानं विद्यते चेत् ग्राह्याभावः ,  न चेत् ग्राहकाभाव  इत्यर्थः । अर्थान्तरधी ः अभावप्रतियोगिनी, अभावधीस्त्वस्तीति नानुपपत्तिरित्यत्राह -  एतदुक्तम् इति । नार्थान्तरज्ञानम् अभावप्रतियोगीति वाच्यम् , धर्मिप्रतियोगि सिद्ध्यभावे अभावस्य दुर्ग्रहत्वात् । तर्हि धर्मिप्रतियोगीतरधीः अभावप्रतियोगिनी चेत् अभावप्रतियोगिधीश्च स्वविषयावच्छिन्ना भाता इति घटादिज्ञाने सति न तदभाव इति भावः । ग्रह्यस्य ज्ञानाभावस्याभावे समकालविषयत्वनियमवदैन्द्रियिकप्रत्यक्षमात्रानुभाव्यत्वविरोधः । ग्राहकसामग्र्यन्तर्भूतधर्मिप्रतियोगिज्ञानाभावे सर्वैः प्रमाणैः अनुभाव्यत्वविरोध इत्यभिप्रायेण सुतराम् इत्युक्तम् । उक्तदोषं मानान्तरवेद्यत्वेऽप्यतिदिशति - ज्ञाना भावस्य इति । मानान्तरेणापि ज्ञानाभावस्य विद्यमानतया ज्ञापनमयुक्तमित्यर्थः । तथा हि प्रतीयते - अहमज्ञ  इति । भावरूपत्वे सत्यविरोधमाह - अस्य इति ।। 
	ननु च  भावरूपमप्यज्ञानं वस्तुयाथात्म्यावभासरूपेण साक्षिचैतन्येन विरुध्यते ........... बहुलत्वविरलत्वाद्यवस्थायोगेन रूपवत्तया चोपलब्धेः द्रव्यान्तरमेव तम इति निरवद्यमिति ।। 
	विरोधं दर्शयंश्चोदयति - ननु इति । परिहरति - मैवम् इति । दृश्यमिथ्यात्वामुपजीव्याह - अन्यथा इति । अज्ञानविषयत्वमस्तु ; ततः किमित्यत्राह - न हि इति । न 
हि रूप्यनित्तिरित्यर्थः । दृश्यावच्छेदकं रूपं दृश्यम् ; न तथाऽस्मदर्थ इति कथं तदवच्छिन्नत्व माज्ञानस्येति चोदयति -ननु इति । विषयविशेषः अवच्छेदकविशेषः । सः इति ।  स एवोक्तः । रूपादिदृश्यत्वं न दृश्यावच्छेदकत्व प्रयुक्तं, किं तु जडत्वप्रयुक्तमिति परिहरति नैष इत्यादिना । प्रत्यक्षतः सिद्धिं निगमयति -  तस्मात् इति । तस्मात् - पक्षद्वयेऽपि  विरोधाविरोधाभ्याम् । स्वनिवर्त्यत्वस्वविषयावरणाभ्यां सहकारान्तरन्वितत्वं च अनुमया साधयति तदिदम् इति। धारावाहिकोषूत्तरज्ञानव्युदासाय विवा इत्यादिपदम्  । स्वप्रागभाव इति साध्यधर्मः ।  इति साध्यधर्मः । घटादिविषयधर्मधर्मभयप्रागभावाः । प्रतिलोमव्यावर्त्या अनुलोमतस्तु प्रागभावघटादिविषयकुड्यादिव्यवधानवेद्यगतवित्त्यभिव्यक्तिप्रागभावाः । धारावाहिकद्वितीयादि ज्ञानेषु अनैकान्त्यव्युदासाय अप्रकशितार्थ शब्दः । दिवा जीपे द्वितीयादि प्रभासु च साध्यवैकल्यव्युदासाय अन्धकार-प्रथम शब्दौ । साध्यवैकल्यमाशङ्कते - आलोक इति। उलूकादेर्दिवान्धकार इति तदनुगमायाह रूपः इति । परिहरति -  उच्यते इति । आदिशब्दात् चलत्वम् अबाधः । प्रकाशात् वैषम्यं रूपानुपलब्धिवेलायां भानात् । बाध्यत्वशङ्का तु आगमखारस्यादपोदिता । सष्टिप्रलयवपुष्ट्वोक्तेः कार्ये सिद्धे कारणं कल्प्यमिति नोत्पादकानुपपत्तिः , नापि ज्ञापकानुपपत्तिः । उलूकालोकयोः अनालोकापेक्षत्वदर्शनात् एतद््ग्राह्यविशेषेऽपि तत्संभवात् । द्रव्यत्वं सिद्धान्तेऽप्यनुमतम् , अदूषितत्वात् आगमवशाच्चेति ।
	अत्राच्यते - अहमज्ञः , मामन्यं च न जानामि  इत्यत्रोपपत्तिसहितेन .............. ज्ञानप्रागभाव एव अहमज्ञः मामन्यं च न जानमि  इत्यनुभूयत इत्यभ्युपगन्तव्यम् ।। 
	परिहरति -  अत्र इति । केवल - उक्तिः दृष्टान्ततया । कथमिति शङ्कायामविरोधं वक्त्तुं विरोधसाम्यमाह -  यस्तु इति । कथं साम्यमित्यत्राह - विषयत्वेन  इति । स्वरूपज्ञाननिवर्त्यम् -  स्वरूपावभासनिवर्त्यंम् ।  मानधीत्वमप्रयोजतं , विषयवैषभ्याभावादिति हृदयम् । अविरोधं शङ्कते -  अथ इति । प्रमाणेन भानं - विशदावभासः । अविरोधे साम्यमाह - हन्त इति । विशदस्वरूपं विषयः अवच्छेदकं यस्य सः - विशदस्वरूपविषयः ।  विशदस्वरूपस्य प्रागभावावच्छेदकत्वं स्वविषयधीद्वारेण । आश्रयप्रतियोगि इति । आश्रयज्ञानस्य अविशदस्वरूपविषयत्वम् अविशदप्रत्यगर्थविषयत्वम् । प्रतियोगिज्ञानस्य अविशदस्वरूपविषयत्वम्  अभावप्रतियोगिभूताविद्यमानज्ञानविषय
त्वम् । तद्धि स्मर्यते । यत् त्वन्मेते निवर्तकतयाऽभिमतं विशदस्वरूपविषयं मानज्ञानं तदभाव प्रतियोगि । विद्यमानं चाविशदं धर्मिंप्रतियोगिज्ञानमित्यर्थः । घटज्ञानं न  इति वदता घटज्ञानं स्वविषयेण सह स्मर्यते । घटतज्ज्ञानविषयं स्मृतिरूपं विद्यते । प्रत्यक्षज्ञानं तु अभावप्रतियोगि । न च स्मर्यमाणस्य तस्य विद्यमानत्वनियम इत्युक्तं भवति । 
	एवं निवर्त्यनिवर्तकविरोधः । प्रतिबन्दीकृतः। अथ नञर्थप्रतियोग्यवच्छिन्नतयैव अज्ञानसिद्धौ हि प्रतियोगिन्या धियः साश्रयविषयतया भानात् तन्निवर्त्याज्ञानस्थितिविरोधः परिहारसाम्यं  च स्यात् । न च नञर्थो ल्लेखेनैव अज्ञानस्य सिद्धिः , स्वरूपेण सिद्धेः  इत्याशङ्क्याह - भावरूपस्य इति । उक्तं विवृणोति -  तथा  हि इति । न हि  तमःप्रतिपत्तौ आलोक ज्ञानापेक्ष इत्यत्राह - यद्यपि इति । अज्ञानमपि  स्वरूपेण सिध्यतीत्यत्राह - भावत् इति । मुग्धोऽस्मि इत्यादेः कस्य कं प्रति  इति कर्तृकर्मप्रतीतिः न परिहार्या । कस्यचित्  दिगादौ हि मोहः ।  ततःकिमित्यत्राह - तथा इति । विरोधाविरोधौ समौ चेत् मदुक्तं स्वीक्रियताम इत्यात्राह - ज्ञान इति । लाघवात् इति भावः ।
		नित्यमुक्तस्वप्रकाशचैतन्यैकस्वरूपस्य ब्रह्मणोऽज्ञानानुभवश्च............. प्रकाशस्यैव स्वरूपत्वात् अन्यतः स्वरूपनाश एव स्यात् इति पूर्वमेवोक्तम्।।       
	अनुकूलतर्काभाव उक्तः । प्रतिकूलतर्कमाह -  नित्य इति । हेतुमाह -  स्व इति । हेतु विवरीतुं शङ्कते - स्वानुभव  इति । तिरोधान  शब्दस्य अर्थान्तरपरत्वव्युदासाय पृच्छति -  किमिदम् इति । उत्तरं शङ्कते -  अप्रकाशित इति । स्वानुभवस्वरूपं चेत् स्वस्मै प्रकाशत एवेति अप्रकाशितस्वरूपत्वं न घटत इत्याशयेनाह -  स्वानुभव इति । अन्यत इति शङ्कते - स्वानुभव इति । दूषयति - एवम् इति । 
	किं च - ब्रह्मस्वरूपतिरोधानहेतुभूतमेतदज्ञानं स्वयमनुभूतं सत् ब्रह्म तिरस्करोति ......... अतिरस्कृतस्वरूपस्यैव साक्षित्वापादने ब्रह्मणः स्वानुभवैकतानता  च न स्यात् ।। 
	दूषणान्तरमाह - किं च  इत्यादिना । मिथ्याभूतस्य सत्तया कार्यकरत्वाभावात् अनुभवपूर्वकत्वम् ;  स्वानुभवस्वरूपत्वात् अन्यानुभवस्य तिरस्कारपूर्वकत्वम् । अनुभवपूर्वकत्वं शङ्कचे -  अनुभूतम् इति । दूषयति - यदि इति । तिरोधानकल्पना तदर्थम् आच्छादिकाविद्याकल्पना च निष्फलेत्यर्थः । तदुपपादयति - ब्रह्मणः इति । मुखान्तरेण दूषयति -किं च इति । स्वतः पक्षे अनिर्मोक्षः स्वरूपनिवृत्तिश्च । अन्यतः पक्षे अनवस्था 
। तिरस्कारपूर्वकत्वं शङ्कते - ब्रह्म इति ।  दूषयति - तथा सति । इति । यौगपद्यं शङ्कते  - अथ  इति । दूषयति - नैतत् इति । यौगपद्ये तिरोधेरनुभवं  प्रति पूर्वभावाभावान्न हेतुत्वमिति परनुभवस्याहेतुक तया स्वरूपप्रयुक्तत्वे स्वानुभवस्वरूपत्वं च न स्यादिति साक्षि त्वापादानानुपपत्तिः । शङ्कते - हेत्वन्तरेण इति । दूषयति -  तर्हि इति । तिरोधिपूर्वकानुभावत् पूर्वं स्वरूपेण सत्त्वाभावादनादित्वहानिः । अनवस्थोक्तिः ज्ञानानिवर्त्यत्वस्याप्युपलक्षणम् , अनन्तरपूर्वोक्तेः । तिपस्कृतिं  विना अविद्या साक्षित्वोपपादने अनिष्टमाह -  अतिरस्कृत इति । 
	 
