1.1.1
S वरदं  द्विरदाद्राशं श्रीनिधिं करुणानिधिम्् । शरण्यं शरणं यामि प्रणतार्त्तिहरं हरिम््  ।।  1  ।।
बहिरन्तस्तमश्छेदि ज्योतिर्वन्दे सुदर्शनम््  ।  येनाव्याहतसङ्कल्पं वस्तु लक्ष्मीधरं विदुः  ।। 2  ।।
सम्यङ््न्यायकलापेन महता भारतेन च  ।  उपबृंहितवेदाय नमो व्यासाय विष्णवे  ।।  3  ।।
तस्मै रामानुजार्याय नमः परमयोगिने  ।  यः श्रुतिस्मृतिसूत्राणामन्तर्ज्वरमशीशमत््  ।।  4  ।।
वन्देऽहं वरदार्यं तं वत्साभिजनभूषणम््  ।  भाष्यामृतप्रदानाद्यः सञ्जीवयति मामपि  ।।  5  ।।
प्रपद्ये प्रणवाकारं भाष्यं रङ्गमिवापरम््  ।  परस्य ब्रह्मणो यत्र शेषित्वं स्फुटमीक्ष्यते  ।।  6  ।।
श्रुत्यन्तेषु श्रुतं भाष्ये मतं ध्यातं हृदम्बुजे  ।  लक्ष्मीपतिं प्रपद्येऽहं दृष्टं श्रीरङ्गधामनि  ।।  7  ।।
प्रमाणं च प्रमेयं च प्रमातारश्च सात्त्विकाः  ।  जयन्तु क्षपितारिष्टं सह सर्वत्र सर्वदा  ।।  8  ।।
अविस्तृताः सुगम्भीरा रामानुजमुवेर्गिरः  ।  दर्शयन्तु प्रसादेन स्वं भावमखिलं दृढम््  ।। 9  ।।
श्रीरङ्गेशाज्ञया लब्धव्याससञ्ज्ञं सुदर्शनम्् । वाचाविज्जीयनः पुत्रं भाष्यभक्त्तिरचूचुदत्् ।। 10  ।।
गुरुभ्योऽर्थः श्रुतःशब्दैस्तत्प्रयुक्त्तश्च योजितः । सौकर्याय बभुत्सूनां सङ्कलय्य प्रकाश्यते ।। 11  ।।
कः कृत्स्नं वेत्ति भाष्यार्थं श्रुतांशस्थितये कृतिः ।  आढ्येैः काकणिकेवैषा नोपेक्ष्या भाष्यवित्तमैः ।।12 ।।
भाष्यं चेद्वयवृणोत्स्वयं यतिपतिर्व्याख्यानवाचां तथा । गाम्भीर्यादनवस्थितिर्मितमतिर्दूरे जनस्तद्गिराम्् ।। 
	प्रष्टव्यः कथमीश्वरः स हि न नः प्रत्यक्षरूपो दृशां । 
      तद्भाष्यं स च भाष्यकृत्स च हरिः सम्यक्् प्रसीदन्तु नः  ।। 13  ।।
	सर्वेषां पुरुषाणां प्रमाणाधीनप्रमेयनिश्चयानामुपादित्सितजिहासितेष्टानिष्ट तत्साधनानामलौकिकपुरुषार्थतत्साधनरूपे वस्तुनि शब्दैकसमाधिगम्ये, तत्राप्यपुरुषशेमुषीदोषमषीमालिन्यस्य वेदाख्याक्षरराशेरेव प्रधानतः प्रमाणतया आश्रयणीयत्वे सिद्धे, तत्र च पशुपुत्रवृष्टयन्नस्वर्गाद्यौहिकामुष्मिकार्वाचीनफलतत्साधनपरेऽवगते पूर्वभागे, परमपुरुषार्तावबोधके च तदुपरिभागे पूर्वाचार्याभिमतमुक्त्तिघण्टापथकण्टकायमानविविधकुदृष्टिजनदुर्वचनशतोपप्लुते तदुपदर्शितकुपथप्रवृर्त्तिनि जगति च मोमुह्यमाने तदुज्जिजीवयिषया सदसद्विवेचनचतुरपूर्वाचार्यपरिचितं प्राचीनमेव समीचीनमध्रवानं निष्कण्टकीकृत्य परमपुरुषार्थाभ्यर्थिजनसार्थं कृतार्थयितुं भवभयाभितप्तजनभागधेयवैभवभावितावतरणेन परमकारुणिकेन भगवता भाष्यकारेण शारीरकशास्त्रं व्याचिख्यासितम्् । परमर्षिप्रणीतानि व्याख्येयानि, तेषां च महिर्षिप्रणीतानि व्याख्यानानि च सन्ति चेतान्येवानुरोद्धव्यानि । नह्यनृषेः सूक्ष्मदर्शित्वम्् , ऋषेरभिप्रायमृषिरेव स्वतो वेदितुमर्हति न तु जडमतिरितरो जनः । ऋषिवचसामेवाभिन्नवक्त्तृकाणां मिथो विरोधे पूर्वपक्षाभिप्रायवैभववादादिभिरविरोधो नेयः । भिन्नवक्त्तृकाणां तु विरोधे दुष्परिहरे युक्त्तियुक्त्तं ग्राह्यमिति न दोषः । ये पुनः सन्त्यपि तान्यनादृत्य व्याख्येयान्तराणि व्याख्यानान्तराणि च तद्विरुद्धानि रुचयन्ति तेषामाग्रहगृहीतहृदयत्वे पण्डितमानित्वे पाण्डित्यख्यापनपरत्वे च तत्प्रवृत्तिरेव प्रमाणम्् । इतरेषां च व्याख्यातॄणामार्षव्याख्यानातिलङ्घित्वम्् 
"उपासात्रैविध्यात्् ' "सर्वत्र प्रसिद्धोपदेशात््' "भूमासम्प्रसादादध्युपदेशात््' "दहर उत्तरेभ्यः' इत्यादिषु स्पष्टतरम्् , इह तु वृत्त्ननुसारः प्रतिज्ञातः । न च तत्प्रतिज्ञानमहृदयमिति शङ्कनीयम््; दुष्परिहरबाधकानुपलम्भात्् । यद्यपि कर्ममीमांसायां च क्वचित्क्वचिदर्वाचीनव्याख्यातृभिराकुलत्वमापादितम्् , तथापि तत्र प्रयोगमार्गे स्खलनाभावादनुष्ठानमात्राधीनायाः स्वर्गादिफलसिद्धेर्देवतास्वरूपतद्याथात्म्यसत्कार्यवादादिज्ञाननैरपेक्ष्यम्् , परमपुरुषार्थस्य ज्ञानैकसाध्यतया ज्ञानमार्गस्खलनस्याऽऽत्महानिफलकत्वेन तद्विपरीतज्ञानानामवश्यपरिहर्त्तव्यत्वम्् । उत्तरभागे च तत्तदर्थौपयिकतया प्रसक्त्तनां  पूर्वभागार्थानां प्रदर्शितयैव दिशानुक्त्तनामपि शिक्षणीयार्थान्तराणां सुकरनिर्वाहत्वं चाभिप्रेत्य ब्रह्मसूत्राण्येव भगवान्् 
भाष्यकारः प्रारभते विवरीतुम््  ।।
	एवं प्रारिप्सितस्य प्रबन्धस्याविध्नपरिसमाप्तिप्रचयगमनाथर्ं स्मृत्याचारसिद्धमिष्टदेवतोपासनरूपं मङ्गलं श्रौतमाचरति - अखिलेत्यादिना श्लोकेन ।
     मङ्गलाचारयुक्त्तानां नित्यं च प्रयतात्मनाम्् । जपतां जुह्वतां चैव विनिपातो न विद्यते ।।
इति हि स्मर्यते ।
	आचार्यते च तत्तत््प्रबन्द्धृभिः, श्रोतृबुद्धिमनस्समाधानाथर्ं शास्त्रार्थसङ्क्षेपश्चार्थतः क्रियते । यथा चोदनासूत्रेण धमर्स्वरूपं प्रमाणञ्च श्रुत्यर्थाभ्यां निरूपितम्् । प्रसिद्धं हि श्रोतुः प्रतिपत्तिसौकर्याय वक्त्तुरर्थप्रतिपादनस्य सङ्क्षेपपूर्वकत्वम्् । "इष्टं हि विदुषां लोके समासव्यासधारण'मिति शास्त्राथर्सङ्क्षेपेण वस्तुनिर्देशो भवत्वित्याशीर्वादश्च कृतौ भवतः । "विनतेति' "भक्त्तिरूपे'ति च ब्रह्मणि प्रह्वीभावावगमात्् प्रणतिरपि फलिता । णमु प्रह्वत्वे इति हि धातुः । एवं त्रिविधं मङ्गलमाचरितं भवति । श्लोकस्य प्रथमपादेन पूर्वस्याध्यायद्विकस्यार्थः सङ्क्षिप्तः । द्वितीयेन तूत्तरद्विकस्य । कर्ममीमांसायां प्रतिपाद्यभेदेन षट््कभेदवदत्रापि विषयविषयिरूपप्रतिपाद्यभेदेन द्विकभेदः । शास्त्रप्रतिपाद्यमुपायोपेयात्मकम्् तिद्धोपाय उपेयञ्च ब्रह्म । साध्योवायो भक्त्तिः । तत्र सप्तम्यन्तैः पदैः सिद्धोपायरूपमुपेयञ्च ब्रह्मोच्यते । भवतीति भुवनं कार्यवर्मः । रूढिशक्तया तत्कारणस्य कुलालादितो व्यावृत्तिः । भुवनशब्दो हि विपुलतरकार्यविशेषे रूढः । अखिलशब्देन सर्वदेशसर्वकालवर्तीन्यण्डजातानि विवक्षितानि तेन ब्रह्मादिव्यावृत्तिः । खिलं नास्तीत्यखिलं कार्येषु ब्रह्मणः सृष्टयादिव्यापाराविषयभूतं न किञ्चिदित्यर्थः । अनया व्यतिरेकोक्तया प्रायिकत्त्वानिवृत्तिः । "अज्ञातं नास्ति ते किञ्चिदि'ति वत्् । अतः सकलमित्यन्वयमुखेनानुक्त्तिः । अकारोपक्रमत्वसिद्धये निखिलेत्यनुक्त्तिः । "अ' इति भगवतो नारायणस्य प्रथमाभिधानं भगवतो वाचकम्् , "अकारं प्रयुञ्जानेन किन्नाम मङ्गलं न कृत'मिति चाभियुक्त्तैरभ्यधायि । अत्र भगवद्वाचित्वाविवक्षायामपि भगवद्वाचकत्वशक्त्तियोगादकारो माङ्गलिकः । "अइउण््' इत्यत्राकारवत्् । नञो निषेधवाचित्वेऽपि निषेध्यवशाच्छुभत्वाशुभत्वे अतो "निष्प्रत्यूहमुपास्मह' इत्यादिनिर्देशस्येव शुभतरत्वं, वैकल्यनिषेधेन पौप्कल्यपरत्वात्् । अखिलशब्देन चिदचिद्भेदोऽप्यभिप्रेतः । "जन्म' नित्यनैमित्तिकप्राकृतरूपं, 1"स्थेमा' स्थितिः । सा चान्तर्यामि-विष्ण्ववतार-लोकपाल-मन्वादि-नृप-मातापित्रादिमुखेन क्रियमाणा बहुविधाविवक्षिता । "भङ्गः' । नित्यनैमित्तिकप्राकृतरूपः । मोक्षस्य लयान्तर्भवेऽपि शास्त्रस्य परमप्रयोजनत्वादत्र स 
नान्तर्भावितः । अत एवादिशब्देऽपि नान्तर्भाव्यः । तस्य साधारणतया स्फुटप्रतिपत्तिहेतुत्वाभावात्् । पृथगेव हि पूवर्श्च स्पष्टतरं निर्दिष्टो मोक्षः । "जगदुद्भवस्थितिप्रणाशसंसारविमोचनादयः' इति । "जगज्जन्मस्थितिध्वंसमहानन्दैकहेतव' इति च भगवान्् भाष्यकारश्च तथा निर्दिशति । यथा वेदाथर्सङ्ग्रहे  "उद्भवस्थितिप्रलयसंसारनिवर्त्तनैकहेतुभूत' इति , भाष्ये च "निखिलगजदुदयविभवलयमहानन्दैककारण'मिति "विनते' त्यादिपदेन स्थेमान्तर्भूतस्वर्गादिसंसारिकफलप्रदत्वस्य पृथगुक्त्तिरनपेक्षिता । शास्त्रासाधारणस्य परमप्रयोजनस्य मोक्षस्यैव हि पृथगुक्तयपेक्षा । आदिशब्देन सृष्टयाद्यौपथिकन्मतः प्रवेशनियमनादि गृह्यते । तथा च भाष्ये स्वयमेव वक्ष्यति "जगदुत्पत्तिस्थितिसंहारान्तः प्रवेशनियमनादिलील' मिति जन्मस्थेमभङ्गोक्तयैवान्तः प्रवेशनियमनादेरर्थसिद्धत्वाश्रयणमयुक्त्तम्् । अध्यासपरिणामपक्षयोस्तस्यार्थत्वाभावेन तद्य्वावृत्त्यर्थं स्वमते पृथग्वक्त्तव्यत्वाच्छाब्दत्वे सम्भवत्यार्थत्वकल्पनाऽयोगाद्विस्तरेणोक्त्तस्यार्थस्य संक्षेपोक्त्तौ विवक्षितत्वोपपत्तेश्च "लीला' शब्देन भगवतः परिपूर्णत्वानन्यप्रेयर्त्वस्वच्छन्दचेष्टितत्वादिकमभिप्रेतम्् । यथोक्त्तं महाभारते "अप्रमेयोऽनियोज्यश्च यत्र कामगमो वशी । मोदते भगवान्् भूतैर्बालः क्रीडनकै रिवे'ति । अप्रमेयत्वं परिपूर्णत्वम्् । अनियोज्यत्वमनितरचेतनप्रेर्यत्वं । यत्र कामगम इत्यनेन वायूदकादिप्रेरणाधीनाऽबुद्धिपूर्वपरिस्पन्दादिचेष्टाव्यावृत्तिः । 
स्वेच्छाकृतप्रवृत्तिविधातव्युदासो वा स्वाधीनलीलोपकरणत्वं वशिशब्दार्तः । विश्वं वशे यस्य स वशी । इन्द्रियव्यापाराधीनचेष्टाव्यावृत्त्यर्थो वशिशब्दः, बालक्रीडनकदृष्टान्तेन लीलायाः प्रयोजनान्तरनैरपेक्ष्यमभिप्रेतम्् । अनेन राज्ञां पणबन्धपूर्वकद्यूतादिव्यावृत्तिः । कार्यवर्गापेक्षया भगवन्महिम्नो विपुलतरत्वं "क्रीडनकै'रित्यनेन फलितम्् ।
	ननु प्रयोजकव्यापारो हि लीला, अतो भङ्गस्य लीलात्वे युक्त्तेऽपि कथं प्रयोज्यव्यापारमूर्तयोर्जन्मस्थित्योर्लीलात्वम्् । उच्यते - "बहु स्यां प्रजायेये'ति हि श्रुतिः । अतः प्रयोजकव्यापारवत्् प्रयोज्यव्यापारस्य च लीलात्वकथनेनोपादानत्वं फलितम्् । लीलाशब्देन निमित्तत्वं च । "भङ्गादी'त्यन्तेन प्रथमाध्यायार्थः संक्षिप्तः । अवाप्तसमस्तकामस्य व्यापारानुपपत्तिं परिहरिता लीलाशब्देन विरोधपरिहारपरद्वितीयलक्षणार्थः सूचितः । एवं पूर्वाद्विकोक्त्तं कारणत्वरूपं परत्वं संक्षिप्तम्् । तस्यैव परस्य ब्रह्मणः समाश्रयणीयताप्रतिपत्त्यर्थमुत्तरद्विकोक्त्तमभिगम्यत्वमोक्षप्रदत्वलक्षणं सौलम्यं सङ्क्षिप्यते । "विनते'त्यादिपदेन केवलं परत्वं केवलं सौलभ्यं च कनकाचललोष्टशकलयोरिव न समाश्रणीयत्वाय कल्पत इति तदुभयव्यावृत्त्यथर्मिदं पदद्वयम्् । विशेषेण नताः प्रह्वीभूता विनताः न्यासोपासनात्मकाशेषविद्याविशेषनिष्ठाः सर्वे विवक्षिताः । वैविध्यं च "तदुपर्यमपि वा वरायण सम्भवात््' "ऊर्ध्वरेतः सु चे' त्यादिना वक्ष्यमाणदेवत्वमनुष्यत्ववर्णाश्रमादिभेदेन जन्मवृत्तगुणैश्चाभिप्रेतं भगवनज्ञानेन लब्धसत्ताकत्वं भूतशब्दार्थः । "अस्ति ब्रह्मेति चेद्वेद सन्तमेनन्ततो विदु'रिति हि श्रुतिः । लब्धस्वरूपाणाञ्च "तेषामेवानुकम्पार्थमहमज्ञानजं तमः । नाशयाम्यात्मभावस्थः' । "ददामि बुद्धियोगन्तम््' । "अहं स्मरामि मद्भक्त्तमि'त्याद्युक्त्तप्रकारेण साक्षात्कारविरोधिनिवर्त्तनादिकं हि भगवत एव भर इति । न स्वरूपप्रच्युति सम्भवः । भूतसम्बन्धी व्रातो भूतव्रातः । संश्रितसम्बन्धिनोऽपि तत एव कारणादमगक्त्ता रक्ष्या इत्यभिप्रायः । यथा "आस्फोटयन्ति पितरः 
प्रनृत्यन्ति पितामहाः । वैष्णवो नः कुले जातः स नः सन्तारयिष्यती 'ति । "पशुर्मनुष्यः पक्षी वा ये च वैष्णवसंश्रयाः । तेनैव ते प्रयास्यन्ति तद्विष्णोः परमं पदमि'ति च ।
	ननु षष्ठयन्तनिर्दिष्टानतिरिक्त्तविषयः समुदायशब्दः । यथा "ब्राह्मणसमाज' इति । नैवम्् । राजपरिषदित्यादिष्वतिरिक्त्तस्यापि दर्शनात्् , समासान्तर्गतायाः षष्ठयाः सम्बन्धमात्रविषयत्वात्् षष्ठयन्तनिर्दिष्टानतिरिक्त्तत्वनियमस्यानुशासनाभावाच्च समुदायशब्दे श्रुते समुदायादिनः के? इत्यपेक्षायां संनिहितशब्दवाच्यनिष्ठः समुदायः शीघ्रं प्रतीयत इति ब्राह्मणसमूह इत्यादिष्वनतिरेकप्रतीतिः । राजपरिषदित्यादिष्वतिरिक्त्तस्यापि दर्शनात्् तत्तत््समुदायग्राहकप्रमाणानुरोधेनार्थवर्णनं युक्त्तमिति यथोक्त्त एवार्थः । एवं च सति व्रातशब्दप्रयोगस्यार्थवत्त्वं स्यात्् इष्टप्रापणपर्यन्तानिष्टनिवारणलक्षणा रक्षा तस्यामेकदीक्षः प्रधानदीक्षः "दीक्षा' सङ्कल्पः स्वसत्ताया अपि संश्रितरक्षासङ्कल्पनिर्वर्त्तनस्यात्यन्ताभिमतत्वं प्राधान्यम्् । "अप्यहं जीवितं जह्या'मिति हयुक्त्तम्् । "काममात्मानं भार्यां पुत्रं वापरुन्ध्यान्नत्वेव दासकर्मकरमि'ति चापस्तम्बः । ईदृशीयं स्मुतिर्यस्याज्ञा तस्यापि तथानुष्ठानस्याभिमततरत्वम्् "अप्यहं जीवितं जह्या' मित्यनेनावगम्यते । दीक्षायाः प्राधान्येन रक्षाप्राधान्यं फलितम्् । दीक्षाशब्देनाश्रितसंरक्षणस्य स्वप्रयोजनत्वं दर्शितम्् । व्रतभ्रंशसमाप्त्योरनर्थाभ्युदयफलत्वं हि व्रतिन एव, संश्रितरक्षणं च तद्व्रतम्् । यथा "ददाम्येतद्व्रतं ममे'ति । विनत-रक्षा-शब्दायां तृतीयचतुर्थाध्यायार्थो संक्षिप्तौ । एवं जगत्कारणत्वमोक्षप्रदत्वे कथिते, एतद्वे हि राज्ञः छत्रचामरवद्् ब्रह्मणोऽसाधारणं चिह्नं । परत्वसौलभ्ये च संश्रयणीयतानिमित्ततयावगते यथा "य एनं विदुरमृतास्ते भवन्ती 'त्युपक्रम्य "संबाहुभ्यां नमति सम्पतत्रैद्यावाभूमी जनयन्् देव एक' इति, सर्वलोकमहेश्वरं सुहृदं सर्वभूतानां ज्ञात्वा मां शान्तिमृच्छती 'ति च । प्रमेयशरीरं साधीयः यदि प्रमाणमुपलभामहे इत्यपेक्षायां द्विकद्वयशेषभूतचतुः सूत्र्यर्थं वदन्् प्रमेयानुरूपं प्रमाणं दर्शयति । श्रुतिभिरसि विदीप्त इति । श्रुतिः, अनेनापौरुषेयत्वान्निर्दोषत्वं विवक्षितम्् । अत एव 
पूर्वमीमांसान्यायानां प्रामाण्याद्युपयोगिनामत्रोपजीव्यत्वं सूचितम्् , शिरः शब्देनानन्यपरत्वं विवक्षितम्् । परतत्त्वप्रधाना मन्त्रब्राह्मणभागा ह्युपनिषदः "विदीप्ते' पूर्वभागेऽपि अग्नीन्द्रादिरूपतया ब्रह्मण एव प्रतिपाद्यत्वं "तदेवाग्निस्तदादित्यस्तद्वायु,रित्यादिनोपनिषद्वाक्येनैव ज्ञायत इति । विशेषेण दीप्तं विदीप्तं यद्वा क्षुद्रसुखसाधनभूतदुः स्वात्मकप्रवृत्तिनिवृत्तिरूपं प्रयोजनं पूर्वभागे दीप्तं ब्रह्म तु स्वयं निरतिशयानन्दरूपतया परमपुरुषार्थभूतमुपरितनभागे विशेषेण दीप्तमिति भावः । अनेन समन्वयाधिकरणार्थः सूचितः । तत्पूर्वाधिकरणत्रयार्थश्चात्र द्योतितो भवति व्युत्पत्तिलक्षणसौष्ठवाभावे श्रुतिशिरोवेद्यत्त्वायोगात्् , श्रुतिशिरः शब्दस्य प्रमाणान्तरव्यावर्त्तकत्वाच्च । "ब्रह्मणी 'ति सामान्यपदमौपनिषदानां सद्ब्रह्मात्मादिसामान्यशब्दानां प्रदर्शनार्थम्् । "श्रीनिवास' इति विशेषपदं नारायणादिविशेषशब्दानां प्रदर्शनार्थम्् । "पशुना यजेत' "छागस्य वपाया मेदस' इत्यत्र "छागो वा मन्त्रवर्णा 'दिति सूत्रोक्त्तन्यायेन पशुशब्दस्य छागशब्दपर्यवसायित्वनिर्णयात्् । सामान्यवाचिपदानां विशेषपदे सति तात्पर्यावसायित्वात्् सद्ब्रह्मादिसामान्यपदानां नारायण एव विशेषे पर्यवसानं सूचितम्् । श्रीनिवास शब्दस्यावयवशक्तया नित्यविभूतिमत्त्वं सूचितं, रूढिशक्तया त्रिमूत्तिर्साम्यं तदैक्यं ब्रह्मणस्तदुत्तीर्णत्वं च निषिद्धम्् । ईश्वर एव ब्रह्म स त्रिमूर्त्त्यतिरिक्त्तः सदाशिवः ब्रह्मादयस्त्रयोऽप्यनरश्वरा इति पदश्च व्युदस्तः "परस्मिन्निति' "परमतः 
सेतून्माने'त्यधिकरणार्थः सूचितः । तेनैवोपेयान्तरव्यरवृत्तिः "ब्रह्मविदाप्नोति पर'मित्यत्र प्राप्यस्य पर शब्देनाभिधानात्् । यद्वा कारणत्वशाङ्कतदोषव्युदासाय "न स्थानतोऽपि परस्ये'त्यधिकरणसिद्धं शोधकवाक्योक्त्तमुभयलिङ्गतया वैलक्षण्यं सूचितम्् । अथोपात्तस्वरूपं वदति "शेमुर्षाति' अयं सामान्यशब्दः "भक्त्तिरूपे'ति विशेषशब्दः । अत्रापि "छागो वा मन्त्रवर्णादिति' न्यायोऽभिप्रेतः । शेमुषीशब्दोपादानेन ज्ञानकर्मसमुच्चयमतव्यावृत्तिः । भक्त्तिरूपेति वाक्यार्तज्ञानव्यावृत्तिः । "शुद्धभावङ्गतो भक्तया शास्त्राद्वोड््िम जनार्दनम््' । "भक्त्यात्वनन्यया' "ज्ञातुं द्रष्टुं च तत्त्वेन प्रवेष्टुं'चेत्युक्त्तप्रकारेण ज्ञानदशर्नप्राप्तिसाधनभूता भक्त्तिरप्यत्र विवक्षिता । अविशेषेण "भक्त्तिरूपे'त्युक्त्तत्वात्् "अहमस्म्यपराधानामालय' इत्याद्युक्त्तप्रकारेण । स्वात्मानमनुसन्धायाह "ममेति' "भवत्वि'ति भक्त्तेरेव स्वादुतमतया प्रार्थनीयता सूचिता; यद्वा न हि भक्त्तिः सर्वेभ्योपि स्वदतइत्यत्राह "ममेति' मम प्रतिबन्धकपापरहितस्य; शान्तपित्तस्य हि क्षीरे स्वादुतमताबुद्धिरिति भावः । रक्षैकदीक्षे परस्मिन्नित्यन्तैः सप्तम्यन्तैः पदैरुपेयभूत एव सिद्धोपाय उक्त्तः"भक्त्तिरूपे'ति सिद्धोपायः । अत्र श्लोके शास्त्रप्रतिपाद्यैकदेशभूतः परपक्षप्रतिक्षेपश्चार्थतः सूचितो भवति । जन्मस्थेमभङ्गादिशब्देन युगपत्सर्गादिकमनभ्युपगच्छन्तो भाट्टप्राभाकरा व्यावर्त्तिताः लीलाशब्देन साक्षिमात्रेश्वरवादिहैरण्यगर्भव्युदासः विनतेत्यादिपदेन जीवानांपरस्परं ब्रह्मणा च भेदमनुभ्यपयन्तोब्रह्माज्ञानवादिनोऽपास्ताः, श्रुतिशिरसीत्यनेन वेदबाह्यचार्वाकवुद्धार्हन्मतनिरासः, तेनैव पदेनानुमानिकेश्वरवादिनो व्युदस्ताः, ब्रह्मणीत्यनेनाब्रह्मात्मकप्रधानपरमाणुकारणवादिसाङ्खयवैशेषिकादिव्युदासः । श्रीनिवास शब्देन पाशुपतादिव्युदासः । अनेनैवेश्वरोत्तीर्णब्रह्मवादिनो भेदाभेदवादिनो व्युदस्ताः, शेमुषी शब्देन ज्ञानकर्मसमुच्चयोपायवादिव्युदास भक्त्तिरूपेतिवाक्यार्थज्ञानमात्रोपायवादिव्युदास इत्येवमनुसन्धेयम्् ।।
	श्रुतेरेवोपायोपेयावगतौ सत्यां किं भवतोवक्त्तव्यमित्यत्राह "पराशर्येति' प्रथमश्लोकेन स्वप्रबन्धस्य परमप्रयोजनतया सिद्धरूपः परमविशेषयोदर्शितः साध्यरूपं प्रयोजनं च रक्षापदेनातिसङ्क्षिप्तम्् । अथ द्वितीयेन श्लोकेन स्वप्रबन्धस्यावान्तरविषयः, परम्परया ब्रह्मविषयत्वं, स्वप्रबन्धं प्रति सम्यग््ज्ञानस्याव्यवहितावान्तरप्रयोजनत्वं, परम्परया मुक्त्तेः परमप्रयोजनत्वं, स्वव्याख्येयस्य प्रमाणमूलताकथनेन व्याख्येयान्तराणामप्रमाणमूलता, स्वव्याख्येयविषयभाष्यान्तरव्यावृत्त्यर्थं स्वोक्त्तार्थस्य साम्प्रदायिकत्वमित्यादिश्रौतमुच्यते, स्तुत्यात्मकगुरूपासनरूपमङ्गलाचारश्चायर्तः क्रियते "जायमानं हि पुरुषं यं पश्येन्मधुसूदनः' । "तद्विद्धि प्रणिपातेन' "ददामि बुद्धियोगन्त'मित्यादिभिराचार्योपसत्तेरपि भगवत्कटाक्षहेतुकत्वावगमात्् परदेवतोपासनानन्तरभावित्वं गुरूपासनस्य युक्त्तम्् । तथा च श्रुतिः "यस्य देवे परा भक्त्तिर्यथा देवे तथा गुरा'विति । पूर्वैरपि तथा चरितम्् । यथा भगवतो वैशम्पायनेन "नमस्कृत्य हृषीकेशम््' नमो भगवते तस्मै व्यासाये'ति । यथा च द्रमिडाचार्यैः । "नमः प्रवरगुणैकास्पदाय स्थिरत्रसकुलबीजकुम्भभूताय भुवनकोशस्य गोप्त्रे ब्रह्मणे नमो जैमिनये वेदरहस्यसम्पुटनिकूढविस्फारयित्रे न्यायप्रज्वलितचेतसे नमोस्त्वाचार्येभ्य' इति । पाश्चात्त्यैश्च "विशुद्धज्ञानदेहाय" "अभिवन्द्य गुरूनादा'विति "प्रणम्य हेतुमीश्वरं मुनिं कणादमन्वत' इति । पाराशर्य शब्देन जन्मोत्कर्षः "सहोवाच व्यासः पाराशर्यः' इति श्रुतिसिद्धः । तस्यैव 
वादरायणसंज्ञत्वं च विवक्षितम्् , यथोक्त्तम्् महर्षिणैव "द्वीपे बदरिकामिश्रे बादरायणमच्युतम्् । पराशरात्सत्यवती पुत्रं लेभे परन्तप'मिति, यद्यपि  ऋष्यन्तरेऽपि बादनारायणशब्दप्रयोगः, तथापि सूत्रकृद्विषयो बादनारायणशब्दः पाराचर्यगोचर एव, तथा च स्कान्दे व्यक्त्तमुक्त्तम्् ।
नारायणाद्विनिष्पन्नं ज्ञानं कृतयुगे स्थितम्् । किंचित्तदन्यथा भूतं त्रेतायां द्वापरे खिलम्् ।।
गौतमस्य ऋषेः शापात्् ज्ञाने त्वज्ञानतां गते । सङ्क्षीर्णबुद्धयो देवा ब्रह्मरुद्रपुरः सराः ।।
शरण्यं शरणं जग्मुर्नारायणमनामयम््  ।  तैर्विज्ञापितकार्यस्तु भगवान्पुुाषोत्तमः  ।।
अवतीर्णो महायोगी सत्यवत्यां पराशरात््  ।  उत्सन्नान्भगवान्वेदाज्जहार हरिस्स्वयम््  ।।
चतुर्द्धा व्यभजत्तांश्च चतुर्विंशतिधा पुनः  ।  शतधा चैकधा चैव तथैव च सहस्रधा  ।।
कृष्णो द्वादशधा चैव पुनस्तस्यार्थवित्तये  ।  चकार ब्रह्मसूत्राणि येषां सूत्रत्वमञ्जसा  ।।
अल्पाक्षरमन्दिग्धं सारवद्विश्वतोमुखम््  ।  अस्तोभमनवद्यं च सूत्रं सूत्रविदोविदुः  ।।
निर्विशेषितसूत्रत्वं ब्रह्मसूत्रस्य चाप्यतः  ।  सविशेषाणि सूत्राणि ह्यपराणि विदो विदुः  ।।
मुख्यस्य निर्विशेषेण शब्दोऽन्येषां विशेषतः  ।  इति वेदविदः प्राहुः शब्दतत्त्वार्थवेदिनः ।।
एवंविधानि सूत्राणि कृत्वा व्यासो महयशाः  ।  ब्रह्मरुद्रादिदेवेषु मनुष्यपितृपक्षिषु  ।।
	ज्ञानं संस्थाप्य भगवान्् क्रीडते परमेश्वरः ।। इत्यादिना  ।।
	वचस्सुधां वचशब्दस्यार्थे तात्पर्ये यथा "वेदविच्छास्त्रवित््' इत्यादौ वेदादिशब्दानां अर्थाभिधायकं हि वाक्यम्् । वचसः सुधामिति केचिदाचार्याः रूपकप्रकरणात््, सुधाशब्दलक्षणाभयाच्च; सुधेव वच इति "उपमितं व्याघ्रादिभि'रित्यादिसमासमपर आचार्या आद्रियन्ते । सुधाशब्देन भोग्यत्वमभिप्रेतम्् । एवं मतान्तरविषय उक्त्तः । तर्हि कथं ब्रह्मणो सवषयत्वमिति शङ्कायां सद्वारकं ब्रह्मविषयत्वमित्याह - उपनिषदिति । ब्रह्मण्युपनिषण्णेत्युपनिषत्् "उपनिषण्णत्वाद्वोपनिषदि'ति हि वाक्यम्् । "गहने हीयं विद्या सन्निविष्टे'ति तद्विषयं द्रमिडभाष्यम्् । "गहने ब्रह्मण्युपनिषण्णे'ति भाष्यविषया वामनटीका, अद्वारकभगवत्प्रतिपादकत्वं उपनिषण्णत्वम्् । दुग्धशब्देन पूर्वभागादप्युपनिषदः सारत्वं विवक्षितं यथा "आण्यकं च वेदेभ्यः औषधीभ्यो यथाऽमृतमिति - अब्धिशब्देन आलोचितानामुपनिषदामानन्त्यादि सूचितम्् । मध्यशब्देन सर्ववाक्यानां मुख्यार्थापरित्यागोऽभिप्रेतः, मध्यस्य सर्वपर्यन्तदेशापेक्षया तुल्या ह्यासत्तिः । उद्धृतशब्देनाऽतिनिम्नदेशनिमग्नोद्धरणमप्यभिदधतां निश्शेषाथर्ग्रहणं सूच्यते । स्वप्रबन्धस्यावान्तरविषयः पाराशर्यसूत्रं तस्यावान्तरविषयउपनिषत्् । तद्विषयभूतं ब्रह्मेति परम्परया ब्रह्मणः प्रतिपाद्यत्वं बादरायणसूत्राणामुपनिषन्मूलकत्वकथनेन सांख्यादिग्रन्थानामप्रमाणमूलत्वात्तदनादरेणैतद्य्वाख्यानमिति सूचितम्् । प्रणाड्या शास्त्रजन्यं परमप्रयोजनमाह  संसारेति ।
	संसाराग्निशब्देन संसारस्य कार्त्स्नेन तापत्रयरूपता विवक्षिता, यथा "स्वर्गेपि पातभीतस्य क्षयिप्णोर्नास्ति निवृत्ति'रिति । दीपनशब्देनाऽसङ्कोचात्् सदाभिज्वलनवाचिना विद्यालब्धेः पूर्वं कदाचिदप्यनिवार्यत्वमभिप्रेतं 
वैविध्यमाध्यात्मिकादिरूपेण, तेषु त्रिष्वेकैकस्यापि शारीरमानसादिरूपषण च । आत्मनां प्राण परमात्मा । "सर्वाणि ह वा इमानि भूतानि प्राणमेवाऽभिसंविशन्ति' "कोह्येवान्यात्कः प्राण्यादि'ति श्रुतेः गत शब्देन तदलाभः, उपसर्गाभ्यां तस्याऽनादित्वं विविधत्वं च विवक्षितं, 
ज्ञानदर्शनप्राप्तिष्वन्यतमस्याप्यभावादलाभस्य वैविध्यम्् । सञ्जीविनीमिति जीवनमुज्जीवनम्् संसारोन्मूलनम्् । स मिति कैवल्यव्यावृत्तिः ।
	अथ सांप्रदायिकत्वमाह - पूर्वेति । पूर्वशब्देन शङ्कराद्यर्वाचीनव्यावृत्तिः सुरक्षितां नोपदेशमात्रेण ग्रन्थरूपेण चेति भावः । पूर्वाचार्यग्रन्थैरर्थस्वरूपं प्रतिपन्नं चेत्् किंभवतः कृत्य?मित्यत्राह - बहुमतीति । बह्वयो मतयो बहूनां मतयो वा तासां परस्परव्याघातेन, ताभिः समीचीनार्थव्याघातेन च अर्वाचीनजनैर्दुरवगमत्वमाह - दूरस्थिता । इति न यथावदप्रतीतिमात्रम्् , अन्यथा च प्रतिपत्तिरासीदिति भावः । सूत्राद्यवान्तरविषयस्य विषयी स्वग्रन्थ इति पर्वे न कण्ठोक्त्तं तदाह - आनीताम्् । इति सुधापक्षे निजाक्षरैर्गायत्र्यवयभूतैरमृताक्षरैरिति यावत्् , अतो ममाक्षरैरित्यनुक्त्तिः सुमनसः - सारासारविवेकज्ञा इत्युक्त्ताः अनेनासदपरिग्रहो न दोषायेत्युक्त्तं भवति, देवादीनां वृत्तिकारग्रन्थैः सुगमत्वात्् - भौमा इत्युक्त्तम्् । पिबन्त्वन्वहमिति । रस्यतातिशयान्नतृप्तिकरीति भावः । फलान्तराद्् भगवत्प्राप्त्युपाय एव हि स्वादुत्तमः । यथोक्त्तम्् "क्व नाकपृष्ठगमनं पुनरावृत्तिलक्षणम्् । क्व जपो वासुदेवेति मुक्त्तिबीजमनुत्तम'मिति ।  यद्वा गम्भीरत्वादन्वहं शीलनीयेति भावः ।
	तर्हि पुरातनग्रन्था एव वाचयितव्याः किमपूर्वग्रन्थनिर्मा-तत्प्रवर्तनयत्नगौरवेणेति शङ्कायामाह - भगवदिति । भगवच्छब्देन शङ्करादिवदनाप्तत्वन्नास्तीत्यभिप्रेतम्् । बोधायन शब्देन पूर्वाचार्यशब्दोऽप्यर्थाद्विवृतः विस्तीर्णां सञ्चिक्षिपुः इत्यनेनवृत्त्यादीनामत्रत्येप्वद्यतजनेष्वकार्यकरत्वं सूचितम्् । बोधायनेन ह्यतिविस्तीर्णीा वृत्तिः   कृता; द्रमिडभाष्यकारादयो हि परपक्षप्रतिक्षेपाद्यनादरेणाऽतिसंक्षिप्तानूग्रन्थानरचयन्् , अतिविम्तीर्णातिसंकुचितग्रन्थानां साफल्यमायुष्मद्बुद्धिमज्जनप्रचुरेषु देशकालान्तरेषु एव भवति नहीदानीन्तनपुरुषाणां सर्वेषां शतायुष्ट्वं यावज्जीयं ग्रन्थपरिश्रमः सहजधीविशेषाश्च सन्ति । तस्मात्परमतनिरासाद्यर्थमनतिविस्तरतया सुग्रहत्वार्थं च सूत्रं व्याख्यातव्यमिति यावत्् । तन्मतानुसारेण - न तु स्वोत्प्रेक्षितमतान्तरेण सूत्राक्षराणि । सूत्रपदानां प्रकृतिप्रत्ययविभागानुगुणं वदामः न तु स्वोत्प्रेक्षितार्थेषु सूत्राणि यथाकथञ्चिद्योजयितव्यानीति भावः । व्याख्यास्यन्ते व्याङ््भ्यामुपसर्गाभ्यामपेक्षितविस्तरसंक्षेपौद्योतितौ ।
	ननु "मूह्यर्थो वर्ण्यते यत्र वाक्यैः सूत्रानुकारिभिः । स्वपानि च वर्ण्यन्ते भाष्यं भाष्यविदोविदुः' इति हि भाष्यलक्षणम्् । अतः सूत्रव्याख्यानरूपत्वाभावादखिलेत्यादिकं न भाष्यान्तर्भावीति चेन्न । सूत्रतात्पर्यार्थपरत्वाद्् भाष्यान्तर्भाव्येव । सूत्रतात्पर्यार्थपरत्वं च श्लोकव्याख्याने स्पष्टम्् । किञ्च गङ्गलाचरणं प्रारिप्सितग्रन्थाविप्तपरिसमाप्त्याद्यर्थतया तदुपयोगीति तदन्तर्भाव्येव । शावरशाङ्करादिभाष्येषु नमसककारादणर्नादत्र नमस्कारकथनमयुक्त्तमिति चेन्न; "नमःपबरगुणैकात्पदा' इति द्रमिडभाष्ये देवतागुरुनमसकारश्रवणात्् । शाब्रशाङ्करयोस्तु ईश्वरानभ्युपगमात्् जीवब्रह्मभेदानभ्युपगमाच्च नमस्यानादरः । अत्र तु सिद्धान्तानुरूप्यात्् नमस्या अत्यन्तोपपन्ना । शाङ्करग्रन्थोपक्रमे च व्याख्यातृभिर्नमस्काराद्यभावात्् कुग्रन्थत्वमाशङ्कय, युष्मदित्यादिग्रन्थेन प्रत्यगर्थानुसन्धानेनार्थान्मङ्गलाचारः कृतः इति पहिहृतम्् ।
     अथातो ब्रह्मविज्ञासा । पूर्वं पदानि व्याचिख्यासुः प्रथममथशब्दं व्याचष्टे- अत्रायमथशब्द 
आनन्तर्ये भवति इति । "पदच्छेदः पदार्थोक्त्तिविर्ग्रहो वाक्ययोजना । आक्षेपस्य समाधानं व्याख्यानं पञ्चलक्षण'मिति हि व्याख्याप्रकारः । 
	ननु नैतावथातः शब्दौ व्याख्येयौ प्रयोजनाभावात््, अजाय संशय विपर्ययनिवृत्त्यर्थं हि व्याख्यानम््, न तावदत्राज्ञानं आनन्तर्ये प्रकृतस्य हेतुभावे च, तयो प्रसिद्धत्वात्् । नापि संशयः, अर्थान्तरेषु सत्स्वपि तयोरुक्त्तार्थपरत्वेन प्रसिद्धिप्राचुर्यात्् , न हि मोशब्दं ृण्वतः सास्त्रादिमति संशयो जायते, अत एव विपर्ययोऽपि दूरोत्सारित इति । अत्र ब्रूमः । आनन्तर्य वृत्तहेतुभावपरत्वनिर्णयस्य पूवर्वृत्तविशेषावगमसापेक्षत्वात्् तदप्रतिपव्या प्रसिद्धिप्राचुर्यस्य सापवादत्वात्् । अथशब्दस्याधिकारादिषु, एतच्छब्दस्य च "एतदुक्त्तं भवती 'त्यादिषु वक्ष्यमाणेऽर्थे, तसेश्च सर्वविभक्तयर्थवाचिनः "इत' इत्यादिषु पञ्चम्यर्थव्यतिरिक्त्तेऽर्थे च प्रयोगदर्शनात्् संशयविपर्ययौ स्यातामिति तन्निरासायाथातःशब्दव्याख्यानं युक्त्तम्् (मिति) । अतस्तौ व्याख्यायेते । 
अत्र तावदथ शब्दस्याधिकारार्थत्वमयुक्त्तम्् । अधिकारो हि प्रस्तावः ब्रह्मजिज्ञासा प्रस्तूयत इति वचो मन्दप्रयोजनम््, प्रायम्यत इत्युक्त्तिविनापि प्रारम्भादेव प्रारभ्यमाणतवावगमात्् , उच्यमानं हि वचनं ब्रवीमीत्युक्त्तिमन्तरेणापि सन्निहितपुरुषेणोच्यत इत्येवावगम्यते न तु 
नोच्यत इति, प्रस्तोतव्यत्वमुच्यत इति चेत्् । तदानीमपि न्यायप्रतिपादकस्य सूत्रस्योपदेशज्ञापनपरत्वाभावाद्युक्त्तितः प्रारम्भयोग्येत्यर्थः स्यात्् योग्यत्वमशाब्दम्् । नन्वध्याहारणे योजना स्यात््, आनन्तर्यमक्षेऽपि कर्तव्येति ह्यध्याहर्त्तव्यमिति चेन्न, अधिकारार्थत्वपक्षेऽध्याहृतस्यापि पदस्यान्वयदौर्षठ्यात्् । यथा च योग्येत्युक्त्ते समुच्चेतुं योग्येत्यर्थो    न शक्याभिधानः, एवमथ योग्येत्युक्त्तेष्यधिकर्तुं योग्येत्यभिधानं हि न शक्यम्् । अत एव हि महाभाष्ये "शब्दानुशासनं शास्त्रमधिकृतं वेदितव्य'मित्युक्त्तम््, न त्वधिकर्तुं योग्यमिति । अधिकृतमित्यपि फलितार्थकथनम्् । न तु वाचनिकोक्त्तिः, चादीनां द्योतकत्वात्् । अत्र त्वधिकृतमित्यर्थपरत्वे वैयथ्यर्मित्युक्त्तम्् । शब्दानुशासनोपक्रमे त्वधिकार्थत्वमगत्याश्रितम्् । न ह्युपनीतेन वेदमधीयानेनाध्येतव्यस्य तदङ्गभूतस्य व्याकरणस्यासाधारणो वृत्तिविशेषः सम्भवति । इह तु प्रयोजनवदर्थान्तरसम्भवादधिकारार्थत्वाश्रयणमयुक्त्तम्् । आनन्तर्यपरत्वे प्रयोजनवत्त्वं च वक्ष्यते । मङ्गलं तु नाऽथशब्दवाच्यम्् । अपि तु शङ्खस्वनादिवच्छ्रूयमाणोऽथशब्दो मङ्गलावह इत्योङ्कारस्येवार्थान्तरपरत्वेऽपि मङ्गलं सिध्द्यति । ओङ्कारतुल्यो ह्यथशब्दः स्मर्यते । "ओङ्कारश्चाथशब्दश्च द्वावेतौ ब्रह्मणः पुरा । कण्ठं भित्त्वा विनिर्यातौ तस्मान्माङ्गलिकावुभा'विति । मङ्गलवाचित्वाभ्युपगमेऽपि मङ्गलरूपा ब्रह्मजिज्ञासेति ब्रह्मजिज्ञासा स्तुता स्यात््, ततश्च सूत्रास्यार्थवादतास्यात््, न तु न्यायनिबन्धनत्वं, जिज्ञासाविशेषणत्वाभावे    मङ्गलं भवतीतिवाक्यभेदः स्यात्् । प्रकृतादर्थादर्थान्तरपरत्वं चायुक्त्तम्् । तद्धि प्रकृतमपेक्ष्य वक्ष्यमाणस्यार्थान्तरत्वज्ञापनम्् । तच्च कल्पान्तरोपन्यासविवक्षायामेव दृष्टं, अत्र तु कल्पान्तरोपन्यासाभावात्तदनुपपन्नम्् । प्रश्नपरत्वमप्ययुक्त्तम्् । वचनव्यक्त्तेः, प्रश्नप्रतिवचनरूपत्वाभावात्् , तथा हि किं ब्रह्मजिज्ञासा कर्त्तव्येत्युक्त्तं स्यात्् सा कर्त्तव्येति वाक्यान्तरेण प्रतिवचनं स्यात्् ।
	न च प्रतिवचनरूपं वाकयान्तरभुपलभ्यते । अथशब्दस्य कात्स्न्यर्परत्वे कार्त्स्न्ेन सा कर्त्तव्येत्यर्थः स्यात्् । सोऽनुपपन्न एकदेशकर्त्तव्यतायाः शङ्कितत्वाभावात््, कर्त्तव्यतामात्रं हि 
संशयपदं तन्निरासार्थं च सूत्रम्् । किञ्च, अधिकाराद्यर्थान्तरपरत्वमतश्शब्दान्वयोऽपि निवारयति । अतश्शब्दो हि प्रकृतमर्थं हेतुतया परामृशन्नथशब्दोपस्थापितं ब्रह्मजिज्ञासापदसामर्थ्याक्षिप्तम्् परामृशति । तत्र यद्यथशब्दोपस्थापितमधिकृतत्वं हेतुतया परामृशेत्् । तदा अधिकृतत्वादधिकर्त्तव्येति, हेतोः साध्याविशिष्टता स्यात्् । मङ्गलस्यानभिधेयतया न पदान्तरपरामर्शयोग्ता वाच्यत्वाभ्युपगमेऽपि तस्य च प्रकृतापेक्षत्वस्य कार्त्स्न्यस्य च पूर्वपक्षयुक्त्तिप्रत्यनीकत्वाभान्न तानि हेतुतया परामर्शनीयानि, न ह्यमङ्गलत्वप्रकृतानपेक्षत्वाकार्त्स्न्ैः पूर्वपक्षोत्थानं, न्यायसूत्राणि च विरुद्धार्थव्युदासपराणि, प्रश्नवाक्यगतप्रश्नस्तु तस्मिन्नेव वाक्ये हेतुतया परामर्शानर्ह एवकिंब्रह्मजिज्ञासा कर्त्तव्येति वाक्येऽपरिसमाप्ते कथं किंशब्दार्थो हेतुतया परामृश्येत, अतोऽतश्शब्दपरामर्शयोग्यार्थश्चेदथशब्दोऽभ्युपगम्यते तदाऽधिकाराद्यर्थत्वं न घटते; यदि ब्रह्मजिज्ञासापदसामर्थ्याक्षिप्तस्य पूर्ववृत्तत्वेन तत्तद्य्वाख्यात्रभिमतस्य वस्तुनोऽतश्शब्देन परामर्श      इष्येत, तदानीं जिज्ञासानुपयोगिनस्तदाक्षेप्तव्यत्वायोगात्् उपयोग्यर्थएव तदाक्षेप्य इति तत्परामर्शिनाऽतश्शब्देन जिज्ञासोपयोगितया पूर्वभाव्यर्थविशेषोपस्थापनादथशब्दस्य स्वारसिकानन्तर्यपरत्वे सम्भवत्यस्वरसविफलार्थान्तरस्वीकारोन घटते, ततश्चातश्शब्दवत्् ब्रह्मजिज्ञासापदसामर्थ्यमप्यधिकाराद्यर्थपरत्वनिवारकं स्यात्् । एवमर्थान्तराणामनुपपन्नतामर्थतो दर्शयन्् आनन्तर्यार्थत्वमप्यथशब्दस्योपपादयति । अत्रायमथशब्द आनन्तर्ये भवतीति    "अथशब्द आनन्तर्य इति प्रतिज्ञा, तदुपपादकमत्राऽयं भवतीति पदत्रयं, तत्र भवतीति पदेन आनन्तर्ये स्वारस्यं सूच्यते । स्वारस्यापवादिकां पूर्ववृत्ताप्रतिपत्तिं परिहरति "अत्रायमि'ति । अत्र वेदस्योत्तरभागविचाररूपब्रह्ममीमांसारम्भसूत्र इत्यर्थः । ब्रह्मजिज्ञासापदसामर्थ्यात्् पूर्वभागविचाररूपवृत्तविशेष आक्षिप्त इतिभावः । हेत्वन्तरमभिप्रयन्नाह "अय'मिति । अयमथशब्दः "अथशब्दानुशासनम््' "अथ योगानुशासन'मित्यादिसूत्रान्तर्गताथशब्दव्यावृत्तइत्यर्थः, अतश्शब्दशिरस्क इत्युक्त्तं भवति । वेदान्तसारे ह्ययमर्थः कण्ठोक्त्तः, प्रकृतपरमर्शिनैतच्छब्देन पूर्ववृत्तसामान्यमभिहितमित्यभिप्रायः । एवं समभिव्याहृतोभयपदस्वारस्यात्् सामान्यतोऽभिहितं विशेषत आक्षिप्तं च पूर्ववृत्तसिद्धमितिवृत्तविशेषाप्रतिपत्तिरूपस्य स्वारस्यापवादकस्याभावादथशब्द आनन्तर्यार्थ एवेति वाक्यार्थः । एवमथशब्दस्योत्तरभागविचारारम्भसूत्रगतत्वम्् । अतश्शब्दशिरस्कत्वमानन्तर्यस्वारस्यं च दर्शयद्भिः आनन्तर्योपपादकैरत्राऽयं भवतीति पदैरेवास्मिन्् सूत्रे अर्थान्तराणां गत्यभावस्वीकार्याणामनादरणीयत्वं फलितम्् ।
	अतश्शब्दं व्याचष्टे "अतश्शब्दो वृत्तस्य हेतुभाव' इति वृत्तस्येति प्रकृत्यर्थ उक्त्तः हेतुभावइति प्रत्ययार्थ,   इयं प्रतिज्ञा अत्राऽयं भवतीत्यनुषक्त्तं पदत्रयमुपपादकं, प्रकृतिप्रत्यवयोरुक्त्तार्थपरत्वेन प्रदिद्धिप्राचुर्यं भवतिना दर्शितम्् । अत्रेत्यस्य पूर्ववदर्थः । अनेन वृत्तविशेषस्तस्य हेतुभावार्हत्त्वं चाक्षिप्तं, तदर्हत्वं च अनन्तरमेव व्यक्त्तं भविष्यति,    अयम्् आनन्तर्यस्वरसाथशब्दपूर्वकः, अनेन वृत्तसामान्यमाक्षिप्तं, नन्वथशब्दार्थनिर्णयोऽतश्शब्दार्थनिर्णयसापेक्षः,  अतः शब्दार्थनिर्णयश्चाथशब्दार्थनिर्णयसापेक्ष इत्यन्योन्याश्रयः । नैवम्् । अथशब्दस्यानन्तर्यस्वारस्यं हि नातः शब्दार्थनिर्णयसापेक्षम्् । अतः शब्दस्य वृत्तहेतुभावपरत्वस्वारस्यं च नाथशब्दार्थनिर्णयसापेक्षम्् । अथशब्द आनन्तर्यपरः स्वस्वारस्यात्् , समभिव्याहृतपदान्तरस्वारस्याच्च, अतः- शब्दोपि वृत्तस्य 
हेतुभावपरः स्वस्वारस्यात््, समभिव्याहृतपदान्तरस्वारस्याच्चेति "भवत्ययंशब्दाभ्यां' दर्शितं भवति । इमे चाऽभ्युच्चययुक्त्ती, अत्र पदाभिप्रेतब्रह्मजिज्ञासापदसामर्थ्यादेव पदद्वयस्योक्त्तार्थपरत्वसिद्धेः, अतः स्वपरपदस्वारस्यात्् ब्रह्मजिज्ञासापदसामर्थ्याच्चाऽथातःशब्दौ यथोक्त्तार्थपराविति न दोषः ।
	ननु अथातः शब्दयोरन्यतरेणालऽमिति चेत््, न । अथ-शब्दस्यानन्तरकालमुपस्थापयतो वर्त्तिष्यमाणब्रह्मजिज्ञासाविशेषणतया, अतः शब्दस्य वृत्तहेतुभावपरतया चाऽपर्यायत्वात््, प्रतिज्ञाहेतुरूपेण पदयोर्भिन्नप्रयोजनत्वाच्च । ब्रह्मजिज्ञासा कर्त्तव्येति हि प्रतिज्ञेति चेत्् न । "ब्रह्मजिज्ञासे'ति धर्मिनिर्देशः । "अथेति' साध्यधर्मोक्त्तिः,   न कर्त्तव्यतामात्रं साध्यधर्मः, अपित्वानन्तर्यविशिष्टं कर्त्तव्यत्वम्् । एवमथातः पदयोः प्रतिज्ञाहेत्वर्थत्वेन विभागो "अथातो धर्मजिज्ञासे'त्यत्रापि समानः । एवमर्थभेदस्याविवक्षितत्वेन हि "अथ योगानुसासनम््' "अथ शब्दानुशासन' मित्यादिष्वतः शब्दाप्रयोगः ।
	ननु ब्रह्मजिज्ञासासामर्थ्याक्षिप्ततया बुद्धिस्थस्य कर्मविचारस्य हेतुभावोऽतः शब्दावगन्तव्य इति किमथ शब्देन । मैवम्् । आनन्तर्योक्त्तिमुखेन तस्य हेतोः शास्त्रान्तरश्रवणव्यवधाननैरपेक्ष्यद्योतनार्थत्वादथ शब्दस्य, ततश्च वेदान्तश्रवणात्् पूवर्ं शाखान्तरश्रवणेन विना संपादयितुमशक्यत्वात््, शास्त्रान्तराणामनवसरग्रस्तत्वाच्च शास्त्रान्तरसापेक्षाणां नित्यानित्यविवेकादीनां पूर्ववृत्तत्वव्युदासः फलितः स्यात्् ।
	ननु न यत्् किञ्चिदतीतं पूर्ववृत्तत्वेन वक्त्तव्यम्् अतिप्रसङ्गात्् । अतो वर्त्तिष्यमाणोपयुक्त्तमेव पूर्ववृत्तमथ शब्दोपस्थापितमिति तस्य हेतुत्वमपि शास्त्रान्तरश्रवणनैरपेक्ष्यवत्तेनैव वस्तुसामर्थ्येन सिद्धमिति किमतः शब्देन?  नैवम्् । अथ शब्दाक्षिप्तहेत्वसिद्धिशङ्कापरिहारार्थत्वादतः शब्दस्य हेतुश्च विशिष्टः, तस्य विशेषणांशविशेष्यांशयोरसिद्धिशङ्कातत्परिहारप्रकारौ सूत्रकाराभिप्रेतौ परस्ताद्दर्शयिष्येते, सति प्रयोजनवत्तरं पदद्वयम्् ।
	अत्रेति पदसूचितब्रह्मजिज्ञासापदसामर्थ्यसिद्धं वृत्तं वर्त्तिष्यमाणं तयोर्हेतुमद्भावं च विवृण्यन्् उक्त्तमानन्तर्यमुपपादयति - अधीतेति । कर्मज्ञानशब्देन वृत्तमुक्त्तं, ब्रह्मजिज्ञासापदेन वर्त्तिष्यमाणमुक्त्तम्् । अल्पास्थिरफलानन्तस्थिरफलशब्दाभ्यां हेतुहेतुमद्भावो दर्शितः । केवलशब्देन ब्रह्मज्ञानपूर्वककर्मव्यावृत्तिः । कर्मज्ञानस्यैव पूर्ववृत्तत्वं कथम्् ? अनन्तस्थिरफलापातप्रतीतिश्च कथम््? इति शङ्काया "मधीतेत्यादिपदेन तदुपादानम्् । सशिर-स्कवेद-शब्देन कृत्स्नाध्ययनस्य विहितत्वं, व्याख्यानपौर्वापर्यहेतुभूतव्याख्येयपौर्वापर्यनियमो भागद्वयस्यैकप्रबन्धत्वं च सूच्यते । साङ्गशब्देनानन्तस्थिरफलापातप्रतीतिजनकत्वहेतुर्दशितः । "कृष्णपक्षे तथाङ्गानि' "उपनीय तु यः शिष्यं वेदमध्यापयेद््द्विजः । सकल्पंसरहस्यं च तमाचार्ये प्रचक्षत' इत्यादिवचनान्यधीतसाङ्गसशिरस्कवेदस्येत्यत्राभिप्रेतानि एवमधीतेत्यादिषष्ठयन्तविणशेषणद्वयेण ब्रह्मजिज्ञासापदसामर्थ्यानुगृहीताथातः शब्दोपस्थापितोऽधिकारिविशेषः प्रदर्शितो भवति । समधिगतकर्मा सांसारिकफलनिर्विण्णोऽनन्तस्थिरफलाकाङ्क्षी हि शास्त्रमधिकरोति ।
	अनन्तस्थिरफलब्रह्मजिज्ञासेति । अनन्तस्थिरफलरूपस्य ब्रह्मणो जिज्ञासेत्यर्थः । अनन्तस्थिरफलत्वस्य ब्रह्मजिज्ञासाविशेषणत्वे जिज्ञासायास्तथात्वमागमोत्थविवेकादिजन्यज्ञानद्वारेणेति दृष्टव्यम्् । अनन्तरभाविनीति - पदेनाथातश्शब्दफलितं हेतोः शास्त्रान्तरनैरपेक्ष्यं विवक्षितम्् । कर्मविचारानन्तरं ब्रह्मविचारस्य 
कर्तव्यत्वे कर्मणामल्पास्थिरफलापातप्रतीतिरित्ययं विशिष्टो हेतुः । अतःशब्देन वृत्तस्य कर्मविचारस्य हेतुतयोक्त्तत्वात्् कर्मविचारस्य साङ्गाध्ययनजन्यानन्तस्थिरफलापातप्रतीतिपूर्वकत्वादावृत्तिविधानादिभिः कर्मणामल्पास्थिरफलत्वावगमहेतुत्वाच्च । अयं विशिष्टो हेतु "रधिगताल्पास्थिरफलकेवलकर्मज्ञानतया सञ्जातमोक्षाभिलाषस्ये' त्यनेनोक्त्तः । अत्रा "धिगते'ति पदेन कर्मणः फलद्वाराहानाय ज्ञातव्यत्वं कण्ठोक्त्तं, स्वरूपेणोपादानाय ज्ञातव्यत्वमपि कर्मविचारपूर्ववृत्तत्वे हेतुः । अपेक्षितकर्मस्वरूपज्ञानं केवलकर्मणामल्पास्थिरफलत्वज्ञानं च कर्ममीमांसाऽवसेयमिति हि वक्ष्यते, तत्र स्वरूपेणोपादेयताप्रतीतिरनन्तस्थिरफलापातप्रतीत्यन्तर्भूता उपायतदितिकर्तव्यताविशेषैः सहैव ह्यनन्नतस्थिरफलापातप्रतीतिरिति विशिष्टहेत्वन्तर्भावं उपरितनग्रन्थाविरोधश्च ।
	ननु कर्मविचारो ब्रह्मविचारस्य निरपेक्षहेतुश्चेत्् कृतकमर्विचारैः सर्वैरपि ब्रह्मविचार्येतेति स्वगार्थकर्मानुष्ठानाभावप्रसङ्गः । मैवम्् । अश्रुतमीमांसत्वेऽप्युपाध्यायादिवचनाद्् येऽनुतिष्ठन्ति तेषां स्वर्गार्थानुष्ठानाविरोधात्् । श्रुत्वापि ये स्वर्गार्थिनः, तेषामदृष्टवैगुण्यात्् असमीचीनव्याख्यानश्रवणमूलस्यामुमुक्षत्वस्य संभवाच्च । साङ्गाध्ययनं कर्मविचारस्य पूर्ववृत्तं चेदधीतसाङ्गवेदैः सर्वैरपि कर्म विचार्येत ।
	न च तथा क्रियते, वेदेऽधीतेऽप्यश्रुतकर्ममीमांसा हि बहवो दृश्यन्ते । तेषां कर्मविचारानधिगतिरदृष्टदेशकालादिवैगुण्यात्् न तु साङ्गाध्ययनस्य पुर्ववृत्तत्वाभावादिति चेत्् तदिहापि तुल्यं, तथा साधनचतुष्टयादिलाभेप्यनधिगतब्रह्मविचारानेकपुरुषदर्शनात्् साधनचतुष्टयादेर्ब्रह्मविचारं प्रति नियमेन हेतुत्वं कथमिति परिचोदिते तत्पूर्ववृत्तत्ववादिभिरप्यदृष्टादिवैगुण्याददोष इति परिहर्त्तव्यं, तदिहापि तुल्यं, दुष्परिहरदूषणान्तरसद्भावस्तेषां वैषम्यम्् । तस्माद्् घटनिष्पत्तेः कुलालादिवद्् ब्रह्मविचारस्य कर्मविचारः पूर्वभावित्वेन नियतः, दृष्टादृष्टप्रतिबन्धकविरहितस्य समीचीनः कर्मविचारो ब्रह्मविचारसामग्रीति न कश्चिद्दोषः । एवमथातश्शब्दार्थो निरूपितः ।
	अथ ब्रह्मजिज्ञासापदार्थे विवक्षुस्तदैकपद्यस्य समासनिबन्धनत्वात्् प्रथमं समासार्थं निरूपयति "ब्रह्मण' इत्यादिना, कमर्त्वकरणत्वादिसम्बन्धविशेषेषु इतरा विभक्त्तयः "कर्मणि द्वितीये'त्यादिभिः सूत्रैर्विहिताः । "षष्ठी      शेष' इति सूत्रेण संबन्दसामान्ये षष्ठी विहिता, अत्रतस्याः सामान्यविषयतामाशङ्कय कर्मविषयत्वं निश्चीयते । तत्र सामान्येन समासस्यानेकविभक्त्तिसाधारणत्वाद्विभक्तयन्तरशङ्काव्यावृत्त्यर्थमिह तेषामनुपपत्तिमभिप्रयन्् पदं विगृृह्णाति "ब्रह्मणो जिज्ञासे'ति । चतुर्थीपरिग्रहे प्रयोजनत्वसिद्धावपि प्रकृतिविकारभावाभावे चतुर्थीसमासायोगात्तदपरिग्रहः । "सप्तमी 'ति योगविभागाद्् ब्रह्मणि जिज्ञासेति समासेऽपि ब्रह्मणो विषयत्वमात्रं स्यात््, न तु प्रयोजनत्वमिति सप्तम्यपरिग्रहः । शङ्कुलया खण्ड इतिवत्् तृतीयासमासे विषयत्वप्रयोजनत्वे न सिध्द्येते इत्यभिप्रायः । ब्रह्मण इति 
शब्दरूपस्य षष्ठीपञ्चमीसाधारण्यात्् षष्ठयाश्चऽनेकार्थत्वात्तन्निर्णयार्थमाह - ब्रह्मण इतीति । कुत इत्यत्राह "कर्तृकर्मणो'रिति । षष्ठयाः कर्तृकर्मसाधारण्येपि जिज्ञासाकर्तृत्वं तापत्रयातुरस्यैव, ब्रह्मणस्तु कर्मत्वमित्यभिप्रायेण  ब्रह्मण-इति कर्मणि षष्ठी त्युक्त्तम््, कर्मणि षष्ठीस्वीकारे ब्रह्मणो 
विषयत्वप्रयोजनत्वे सिद्धयेतामिति भावः ।
	ननु तर्हि कथं "यद्यपी 'त्यादेः सम्बन्धसामान्यपरिग्रहशङ्काविषयस्य भाष्यस्योत्थानंयुज्यते । उच्यते । सम्बन्धसामान्यस्वीकारेपि जिज्ञासापदसामर्थ्याद्् ब्रह्मणः कर्मत्वसिद्धेः, परम्परया सम्बन्धिनामुपायोपासकप्रतिबन्धादीनामपि जिज्ञास्यत्वसिद्धेः, प्रतिपदविहितषष्ठयाः समासनिषेधाच्च । तत्र सामर्थ्यात्् षष्ठयाः कर्मार्थत्वसिद्धिं ब्रह्मानुबन्धिनामपि जिज्ञास्यत्वस्य सिद्धिं च शङ्कते - यद्यपीति ।
	"सम्बन्धसामान्यपरिग्रह' इत्यत्र परिणा ब्रह्मानुबन्धिनामपि जिज्ञास्यत्वसिद्धिः सूच्यते । परितो ग्रहणेन हि परितः स्थितानामपि ग्राह्यत्वं लभ्यते । अत एव त्वुत्तरत्र "गृह्यत' इत्युक्त्तं न तु परिगृह्यत इति । तदुभयं परिहरति - तथापीति । अत्राऽयमर्थः प्रधानस्य ब्रह्मणोऽप्रधानानामन्येषां च कर्मत्वस्याक्षेपसिद्धत्वादपि प्रधानकर्मत्वस्याभिधानिकत्वमितरेषां प्रधानसम्बन्धादाकाङ्क्षावशाच्च कर्मत्वस्य सामर्थ्यसिद्धत्वं च स्वीकर्त्तुं युक्त्तमिति, अतः प्रतिपदविहिता षष्ठी ग्राह्या   "विलम्बितधीहेतोः शीघ्रधीहेतुर्बलीयानि'तिन्यायात्् ेषष्ठयाः सम्बन्धसामान्यविवक्षायां हि कर्मत्वधीर्विलम्बिता स्यात्् कृद्योगषष्ठीविवक्षायान्तु शीघ्रभाविनी ।
	ननु कर्त्तृकर्मणोरुभयोरप्यर्थयोः सूत्रप्रतिपन्नत्वाद्् विलम्बिता कर्मधीरिति चेन्न । कर्त्तृजिज्ञासोरधिगतकर्मणः प्रतिपन्नत्वात्् कर्मार्थत्वमेव हि प्रथमतरं धियमधिरोहेत्् । समासनिषेधमाशङ्कय परिहरति - नचेति । चः शङ्कासमु   च्चये । प्रतिप्रसवोऽपवादापवादः, सर्पिषो ज्ञानमित्यादिप्रयोगेषु "ज्ञोविदर्थस्य करण' इत्यादिसूत्रविहितायां षष्ठयां समासनिषेधस्य सावकाशत्वं, सर्पिषा प्रवृत्तिरिति हि तस्य वाक्यस्यार्थः । यद्यपि ज्ञानपदं कृदन्तं तथापि सर्पिष इति   षष्ठी न कृद्योगविहिता । सर्पिषा जानीत इति तिङन्तपदान्वयार्हत्वात््, धातोर्विभक्त्तेश्च प्रवृत्तितत्कारणार्थत्वाच्च न च तत्सर्वेकृद्योगविहितत्वे सिद्धयति, अतो नाऽत्र प्रतिप्रसवप्राप्तिरिति समासनिषेधस्य सावकाशत्वम्् ।
	ननु नेयं षष्ठी व्याख्येया अप्रयुक्त्तत्वात्् । सूत्रे प्रयुक्त्त एव हि शब्दोऽर्थबोधकः नत्वप्रयुक्त्तः, बोधकशब्द एव       हि व्याख्येयः, अप्रयुक्त्तापि स्मृता विभक्त्तिर्बोधकेति सा व्याख्येयेति चेन्न । तत्स्मरणेन विनाप्यर्थप्रतिपत्तेः । अर्थप्रतिपत्तिश्च प्रातिपदिकेन लक्षणया, लक्षणा च योग्यतादिना, अतोऽनुशासनेन तद्य्वाख्यानमयुक्त्तम्् । उच्यते । अप्रयुक्त्तविभक्तयर्थस्य प्रातिपदिकेन लक्षणा हि समासः, अत्र लक्ष्यार्थोपलक्षणतया विभक्त्तिरनुप्रविष्टा, अतो लक्ष्यार्थविशेषनिर्णयाय विग्रहवाक्यस्था षष्ठी व्याख्येया । तर्हि नानुशासनेन सा व्याख्येया, लाक्षणिकार्थो हि योग्यतादिनावसीयते, न हि गङ्गायां घोष इत्यत्रानुशासनवशात््कूलं लक्ष्यते अपि तु योग्यतादिनैवेति । मैवं, सर्वासु लक्षणासु योगयतादिनैवार्थनिर्णय इति नियमाभावात्् । सतु नियमः प्रातिपदिकेन प्रातिपदिकान्तरार्थलक्षणायाम्् । प्रातिपदिकेन विभक्तयर्थलक्षणायां त्वेतद्विभक्तयर्थोलक्ष्यः, न विभक्तयन्तरार्थ इति हि नियमो भवति, स च शब्दानुशासनाधीनइति तदनुरोधेन तन्निरूपणं युक्त्तम्् । तत्र सम्बन्धसामान्यं लक्षयित्वा तेन कर्मत्वस्याक्षेपादपि प्रथमतएव कर्मत्वस्यैव      लक्षणा शब्दानुशासनानुमता युक्त्ता, अतः समस्तपदलक्ष्यार्थविशेषनिर्णयाया ऽनुशासनानुरोधेन लक्ष्यार्थोपलक्षणभूता विग्रहवाक्यस्था षष्ठी व्याख्येयेति । यद्वा लुप्तविभक्त्तिकशब्देन विभक्तयर्थबोधनं मुख्यं स्यात्् । संबन्धिनो हि लक्षणा    दृष्टा न संबन्धमात्रस्य । विभक्तयर्थस्य 
स्वयं संबन्धरूपः ।
	न च सम्बन्धस्य सम्बन्धान्तरानपेक्षत्वेन स्वस्मिन्् सम्बन्धिकार्यकरत्वाल्लक्षणा सम्भवतीति वाच्यम्् । सम्बन्धस्य स्वपरनिर्वाहकत्वानभिज्ञानामपि विभक्तयर्थप्रतीतेः । न हि सम्बन्धस्स्वसत्तया लक्षणाहेतुः किन्तु 
ज्ञायमानतयैव । न चेदतिप्रसङ्गात्् । एवं लक्षणानुपपत्त्या प्रयोगस्यानन्यथासिद्धत्वात्् समस्तशब्देन विभक्तयर्थबोधनं मुख्यम्् । अमुख्यत्वेपि वा का नः क्षतिः ।
	ननु विग्रहवाक्येपि कथं कर्मत्वमाभिधानिकं ? प्रयुज्यमानापि ह्युपपदविभक्त्तिर्निरर्थिका तद्विधानं दाराः कलत्रमितिवत्प्रयोगसाधुत्वाय, अर्थस्त्वर्थसामार्थ्याक्षिप्तः, अतएव हि कारकविभक्त्तेरुपपदविभक्त्तेर्दौबल्यं, समासे त्वप्रयुक्त्ताया उपपदविभक्त्तेः कथन्तरां कर्माभिधायकत्ममितिचेदुच्यते । आभिधानिकत्ववत्् कृदन्तपदप्रयोगेन शीघ्रधीविषयत्वसाम्यादाभिधानिकत्वोक्त्तिः । पदान्तरश्रवणापेक्षामात्रान्नाक्षेपादिवद्विलम्बाधिक्यम्् । सामान्यषष्ठीपक्षे सम्बन्धसामान्यं प्रतिपाद्य जिज्ञासाशब्दार्थगतसकर्मकत्वस्वभावालोचनयाऽर्थविशेषावगमादपि कृदन्तश्रवणमात्रभुवः कर्मत्वधियः शीघ्रत्वादिति कश्चित्परिहारः । "कर्मणि द्वितीये'तिवत्् "कर्त्तृकर्मणोः कृती 'ति सप्तम्यन्तनिर्दिष्टयोः कर्तृकर्मणोरभिधेयत्वमनुशासनस्वारस्यानुगुणमितिभाष्यकाराभिप्रेतः परिहार इति सम्प्रदायः, कारकविभक्त्तेरुपपदविभक्त्तिवैषम्यं पदान्तरयोगविहितत्वरूपमस्त्येव ।
	न च पदान्तरयोगावगम्यत्वमाभिधानिकत्वविरोधी, तस्य क्वचिन्मुख्यार्थव्यवस्थापकत्वदृष्टेः, यथा "आदित्यस्य गावः प्रकाशयन्ती ' त्यादिषु । न हि तत्रादित्यादिपदान्तरयोगेन गोशब्दस्य किरणपरत्वं लाक्षणिकं पदान्तरपरामर्शसापेक्षत्वेन विलम्बितधीहेतुरुपपदविभक्त्तिः, कारकविभक्त्तिस्तु तन्निरपेक्षत्वाच्छीर्घधीहेतुरिति प्राबल्यदौर्बल्यविभागएव, न तु सार्थकत्वनिरर्थकत्वाभ्यां वैषम्यं विभक्तयश्रवणादमुख्यत्वन्तु परिहृतम्् ।
	एवं समासान्तर्गतविभक्तयर्थे निरूपिते समस्तयोः पदयोः प्रथमं ब्रह्मशब्दं व्याचष्टे - ब्रह्मशब्देन चेति । ब्रह्मशब्दस्य प्रधानाद्यर्वाचीनार्थान्तरेषु प्रयोगदर्शनादि तरव्याख्यातृभिरीश्वरातिरिक्त्तवस्तुपरत्वेन व्याख्यातव्या, द्देवतान्तरपरत्वस्य कैश्चिदभ्युपगमाच्च तद्य्वावृत्त्यर्थं "ब्रह्मशब्देन पुरुषोतमोऽभिधीयत' इतिप्रतिज्ञानीते । पुरुषोत्तमशब्दस्य रूढ्या ब्रह्मशब्दस्य देवान्तपरत्वव्युदासः । अवयतः शक्तया बद्धमुक्त्तावस्थचेतनवैलक्षण्यमुक्त्तम्् । स्वेतरवैलक्षण्यमात्रं तृणादेरप्यस्तीति तदव्यावृत्त्यर्थं "स्वभावत' इत्यादिना विशेषणद्वयेन तद्वैलक्षण्यं विशिनष्टि । इदं विशेषणद्वयं शब्दशक्त्तेरर्थसामर्थ्याच्च ब्रह्मशब्दस्य पुरुषोत्तमपरत्वप्रतिपादनोपयोगितयोक्त्तम्् । न तु प्रवृत्तिनिमित्ततया गुणतोऽपि बृहत्त्वे सति शब्दशक्तयसंकोचसिद्धेर्मुमुक्षोरशेषदोषनिवृत्तिनिरतिशयानन्दप्राप्तिहेतुत्वाच्च । वाद्यन्तरोक्त्तस्याऽविद्यादिदोषान्वयस्य निर्गुणत्वस्य च व्यावृत्त्यर्थमुपाध्युपहितब्रह्मस्वरूपस्यैव कर्मवश्यत्वदुः स्वित्वादिव्यावृत्त्यर्थं ज्ञानादिशक्त्तियोग एवाऽस्य स्वाभाविकः सार्वज्ञ्यनिरतिशयानन्दादियोगस्तु कादाचित्कइति मतस्य च व्यावृत्त्यर्थमिदं विशेषणद्वयमुक्त्तम्् । निरस्तकतिपयदोषत्वं निरस्तनिखिलदोषत्वं च केषांचिद्् बद्धानां, नित्यानां, मुक्त्तानामप्यस्तीति तद्य्वावृत्त्यर्थं- स्वभावतो निरस्तनिखिलदोष इत्युक्त्तम्् । नित्यसिद्धानामपि 
भगवन्नित्यसङ्कल्पादीनां हि नित्यनिर्दोषत्वं, स्वभावत इत्युत्तरत्रानुषङ्गः, तेन गुणानामप्यविद्याकल्पितत्त्वपक्षव्यावृत्तिः "ते ये शत' मित्यत्र पूर्वपूर्वगुणेभ्य उत्तरोत्तरगुणानामतिशयः सावधिरिति तद्य्वावृत्त्यर्थमनवधिकातिशय शब्दः, तत्र हि ब्रह्मगुणातिशयस्य वाङ्मनसागोचरतया ऽनवधिकत्वमुक्त्तं, सत्यसङ्कल्पत्वान्तर्भुता वशित्वादिगुणा इति हि वक्ष्यते, अतः कस्मिंश्चिद््गुणे तद्विधाभेदरूपतया गुणानां बहूनामन्तर्भावाभिप्रायो गणशब्दः । नन्वनवधिकातिशयशब्दस्य गुणविशेषणत्वे गणशब्दसामानाधिकरण्याभावाद्् बहुब्रीहिर्न स्यात्् । गणविशेषणत्वमप्ययुक्त्तं, गुणस्वरूपस्य अनवधिकातिशयत्वं, न तु गणस्वरूपस्य नैवम्् । गण एव विशेष्यइति बहुव्रीहिसिद्धिः, तथाप्यर्थवशाद्् गणान्तर्भूतैकैकगुणव्यक्त्तेरनवधिकातिशयत्वं फलितं स्यात्् "यथैषा परिषदभिजनवती श्रुतशीलशालिनी 'त्यत्र श्रुतशीलादीनां परिषद्विशेषणत्वे प्रतीतेऽपि तदन्तर्भूतानामेव श्रुताद्यन्वयः नतु समूहस्य ततो निर्गतानां श्रुताद्यभावप्रसङ्गात्् । असंख्येयत्वमपि गणविशेषणं युक्त्तं, गणासंख्येयत्वे गुणासङ््ख्येयत्वं कैमुत्यसिद्धम्् । अनवधिकातिशय शब्देन नित्यसिद्धव्यावृत्तिश्च । तद्गुणानां जगद्य्वापाराननुगुणत्वेन भगवद्गुणापेक्षया सातिशयत्वात््, तेषामीश्वरतद्गुणविभूतिसाक्षात्कारस्यात्यन्तानुकूलस्य निरवधिकातिशयत्वेऽपि तादृशासंख्येयगुणाभावात्तद्य्वावृत्तिः । अनुषक्त्तेन स्वभावत इतिपदेन वा नित्यसिद्धव्यावृत्तिः । तेषां तादृशगुणकत्वं हि भगवन्नित्येच्छाधीनं, स्वरूपेणाऽनवधिकातिशयत्वाभावाच्च नित्यसिद्धव्यावृत्तिः, ते अणुस्वरूपाः, अत्र स्वरूपस्याऽनवधिकातिशयत्वं गर्भितम्् । विभुत्वस्यापि गुणान्तर्भावित्वात्् , बृहत्वं च स्वरूपेण गुणैश्चेत्युपपादकग्रन्थोक्त्तः । अभिधीयते - मुख्यया वृत्त्या बोध्यते । अस्मिन्् ग्रन्थे "येनाक्षरं पुरुषं वेद    सत्य'मिति श्रुतिश्चेतत्सूत्रानुवादिन्यनुसंहिता भवति, तत्र हि "प्रवोच तां तत्त्वतो ब्रह्मविद्या'मिति पुरुषपर्यायतया ब्रह्मशब्दः प्रयुक्त्तः ।
	एवं प्रतिज्ञातार्थं शब्दसामर्थ्यात्् प्रथममुपपादयति - सर्वत्रे  त्यादिना । तत्राऽर्थान्तरेषु ब्रह्मशब्दप्रयोगस्यान्यथासिद्धिं विवक्षुस्तदुपयुक्त्तं गुणयोगं दर्शयति सर्वत्रेति सर्वत्र ब्रह्मशब्दप्रयोगविषयेषु सर्वेषु बृहत्त्वगुणयोगोस्तीत्यर्थः । पुरुषोत्तमे गौणत्वमन्यत्र मुख्यत्वं च किन्न स्यादित्यत्राह  बृहत्त्वञ्चेति बृहत्त्वगुणमात्रयोगिषु सर्वेषु ब्रह्मशब्दाप्रयोगात्् स्वरूपतो गुणतश्चानवधिकातिशयबृहत्त्वं प्रवृत्तिनिमित्तमित्यर्थः ।
	ननु "बृहति बृंहयति तस्मादुच्यते परं ब्रह्म' "बृहत्वाद्् बृहंणत्वाच्च तद्ब्रह्मेत्यभिधीयत' इति श्रुतिस्मृतिभ्यां बृहत्त्वबृंहणत्वे च प्रवृत्तिनिमित्तयावगते कथमिह बृहत्त्वमात्रं निमित्तमुच्यते गुणतो बृहत्त्वे बृंहणत्वस्यान्तर्गतत्वादिति    ब्रूमः "सचानन्त्याय कल्पत' इत्यादिश्रुतिप्रसिद्धसकलसङ्कोचनिवृत्तिपूर्वकनिरवधिकज्ञानविकासरूपानन्त्यावहत्वं हि बृहणत्वं, तद्धि सकलहेयप्रत्यनीकत्वक्षान्तिकारुण्यादिमोक्षप्रदत्वोपयिकगुणगणवत्त्वं, अत एव हि स्वभावतो निरस्तनिखिलदोष इत्यादिकं प्रतिज्ञावाक्येऽभिहितम्् ।
	ननु स्वरूपतो बृहत्त्वमेव निमिक्षमस्तु किङ्गौरवेणेति चेत्् । न । ब्रह्मगुणादेरपि स्वरूपेण बृहत्त्वाद्् ब्रह्मशब्दवाच्यत्वप्रसङ्गात्् । तर्हि गुणतो बृहत्त्वमेवास्तु निमित्तमिति चेन्न । शब्दशक्त्तेरसङ्कोचस्य स्वतः प्राप्तत्वात्् स्वरूपेण च बृहत्त्वसम्भवात्् "सत्यं ज्ञानमनन्तं ब्रह्मे'ति हि श्रुतिः ।
	गुणतो बृहत्त्वन्नाम सद्वारकबृहत्त्वं गुणाद्वारा हि तत््, स्वरूपेण गुणैश्च 
निरतिशयबृहत्त्ववद्वस्तु पुरुषोत्तमादन्यदपि स्यादन्यदेव वा स्यादित्यत्राह  स चेति चः शङ्कानिवृत्तौ सर्वेश्वरशब्देनैवकारेण च "तमीश्वराणां परमं महेश्वरं' "न तत्समश्चाभ्यधिकश्च दृश्यत' इति वाक्ययुगलार्थो विवक्षितः । ततः किमित्वत्राह  अतः इति अतः अनवधिकातिशयबृहति ब्रह्मशब्दस्य मुख्यत्वत््, सर्वेश्वरस्यैतादृशबृहत्त्वगुणयोगित्वाच्चेत्यर्थः । कथं तत्रैव मुख्यवृत्तः अन्यत्रापि हि ब्रह्मशब्दः प्रयुज्यतइत्यत्राह - तस्मादिति । तस्मात््- ब्रह्मणः । सर्वत्र मुख्यः कुतो न स्यादित्यत्राह - अनेकार्थेति । परस्माद्् ब्रह्मणोऽन्यत्र प्रयोगस्यान्यन्यथासिद्धत्वान्न तत्र शक्त्तिकल्पनम्् । "अनन्यथासिद्धः प्रयोगः    शक्त्तिं कल्पयती 'ति न्यायादित्यर्थः । अनेकशक्त्तिकल्पनं गौणत्वं वा न स्याद्् बृहत्त्वगुणयोगिसवर्व्यक्त्तिष्वेकयैव शक्तया मुख्यत्वसम्भवादित्यत्राह- भगच्छब्दवदिति । तथा च श्रीमति वैष्णवे पुराणे भगच्छब्दं प्रकृत्योक्त्तं "तत्र पूज्यपदार्थोक्त्तिपरिभाषासमन्वितः । शब्दोयं नोपचारेण अन्यत्र ह्युपचारत' इति, अनेन प्रस्तुतचोद्यस्य कः परिहार उक्त्तो भवति? उच्यते बृहतिधातोर्मनिनूप्रत्ययान्तत्वेन निष्पन्नस्य ब्रह्मशब्दस्य प्रधानादिषु दृश्यमानः प्रयोगो नावयवशक्त्तिनिबन्धनः, तथा हि सति बृहन्महच्छब्दादिवदापेक्षिकबृहत्त्वयोगिषु सर्ववस्तुषु प्रयोगः स्यान्न च तथा प्रयुज्यते, त्रसरेणुमपि हि ततोणिष्ठतयाऽभिमतद्रव्यान्तरापेक्षया बहिमगुणशालीति वदन्ति । न च त्र्यणुकादिषु ब्रह्मशब्दप्रयोगः । एवं सर्वत्र प्रयोगदर्शनात्् पङ्कजशब्दव्यवस्थापककुमुदादिव्यावृत्ततामरसानुवृत्तपद्मत्वजातिवद्् 
ब्रह्मशब्दप्रयोगविषये पञ्चषव्यक्तयनुवृत्तान्यव्यावृत्ताकारादर्शनादनेकशक्त्तिकल्पने प्राप्ते, अनन्यथासिद्धस्य प्रयोगस्य शक्त्तिकल्पकत्वाद्् ब्रह्मशब्दप्रयोगविषयेष्वन्येषु च बृहत्त्वगुणलेशयोगेन प्रयोगस्यान्यथासिद्धत्वाच्च नानेकशक्त्तिकल्पनं युक्त्तम्् । तस्मात्पुरुषोत्तम एव प्रवृत्तिनिमित्तपौष्कल्यवति मुख्यत्वम्् । अन्यत्रौपचारिकत्वं च । "औपचारिकस्तु प्रयोगः सङ्कोचसह इष्टः न तु सार्वत्रिक' इतितमिमं न्यायमभिप्रेत्य भगवच्छब्दस्य पुरुषोत्तम एव मुख्यत्वमन्यत्रामुख्यत्वं च भगवता पराशरेणोक्त्तम्् । तथाहि ज्ञानादिमात्रं वा निरङ्कुशज्ञानादिकं वा, भगवच्छब्दप्रवृत्तिनिमित्तं, आद्ये पिपीलिकादावपि भगवच्छब्दः प्रयुज्येत, द्वितीये तु सर्वत्र निरवधिकज्ञानाद्यभावात्् प्रवृत्तिनिमित्तासिद्धेर्नैकशक्तया सर्वत्र मुख्यत्वम्् । अनेकशक्त्तिकल्पनं चाऽयुक्त्तं प्रयोगान्यथासिद्धेरिति भगवत्पराशराभिप्रायः ।
	ननु "उत्पत्तिं प्रलयं चैव भूतानामगतिं गतिम्् । वेत्तिविद्यामविद्यां च स वाच्यो भगवानि'ति ग्रन्थोक्त्तेष्वौपचारिकभगवच्छब्दप्रयोगयोग्येषुयदलौकिकार्थसाक्षात्कारित्मस्ति तदेव प्रवृत्तिनिमित्तीकृत्य भगवच्छब्दः सर्वत्राऽयं मुख्यः स्यात्् । नैवम्् । अलौकिकार्थसाक्षात्करणमात्रस्य प्रयोगाविषयव्यावृत्तत्वाभावान्न हि समाधिपर्यन्तयोगकाष्ठानिष्ठेषु केशिध्वजखाण्डिक्यप्रह्लादादिषु भगवच्छब्दः प्रयुज्यते । किञ्च प्रत्यक्षमूलव्युत्पत्त्या गवादिशब्दानामिवाऽऽगममूलव्युत्पत्त्या  समग्रषाङ्गुण्यादिमत्येव तस्य मुख्यत्वावगमात्् ज्ञानशक्त्तिबलैश्वर्यवीर्यतेजांस्य शेषतः । भगवच्छब्दवाच्यानि विना हेयैर्गुणादिभि'रिति निर्दोषत्वपर्यन्तानां ज्ञानादीनां प्रवृत्तिनिमित्ततया वाच्यत्वमुच्यते, निर्दोषत्वञ्च निमित्ततया वाच्येत्वेनोच्यते, अन्यथा तदुक्त्तिवैयर्थ्यात््, न ह्यवाच्यं सर्वे निषेद्धव्यमनुक्तवैव ह्यवाच्यत्वं सिद्धयति ।
	न च ज्ञानशक्तयादिष्वेकैकस्य प्रवृत्तिनिमित्तत्वं, किन्तु ज्ञानादिसमुदायस्यैव अन्यथा अशेषत इतिपदवैयर्थ्यादैश्वर्यस्य समग्रस्येत्युक्त्तत्वात्् गवादिष्वतिप्रसङ्गभयाच्च प्रकर्षविशेषवतां ज्ञानादीनां 
समुदायस्यैव प्रवृत्तिनिमित्तत्वमुक्त्तमित्यभ्युपेयम्् । एवं न्यायसिद्धार्थस्याऽऽगमसिद्धार्थो भाष्ये दृष्टान्तीकृत "भगवच्छब्दव'दिति तथा भगवता पाराशर्येण "परं जैमिनिर्मुख्यत्वात््' "स्याच्चैकस्यब्रह्मशब्दव'दित्यादिसूत्रेषु ब्रह्मशब्दस्य भगवत्येव मुख्यत्वमुत्तरत्रोक्त्तम्् । अतो यथोक्त्त एवार्थः । तथा च स्पष्टीकृतं श्रीमति गारुण्डे पुराणे, "वेदे भूरिप्रयोगाच्च गुणयोगाच्च शार्ङ्गिणि । तस्मिन्नेव ब्रह्मशब्दो मुख्यवृत्तो महामुने' इत्यारभ्य "यस्मिन्् प्रयुज्यमाने तु गुणयोगः सुपुष्कलः। तत्रैव मुख्यवृत्तोऽयमन्यत्र ह्युपचारतः' इत्येवं शब्दसामर्थ्यमुपपादितम्् । अथ ब्रह्मशब्दस्याऽनेकार्थमुख्यवृत्तत्वेष्येतत्सूत्रस्थस्य तस्यार्थस्वाभाव्यात्् पुरुषोत्तमपरत्वमुच्यते । तापत्रयातुरैरिति- स एवामृतत्त्वायेति पदै "स्तमेवं विद्वानमृत इह भवति नान्यः पन्था' इत्यादिश्रुत्यर्थो विवक्षितः । अत एव हि "पुरुषोत्तमोऽभिधीयते' इत्युक्त्तं श्रुतेरपि पूर्वोक्त्तहेयप्रत्यनीकत्वकल्याणकुणाकरत्वविशिष्टि एव तापत्रया तुरैरुपास्यः, न तु तेष्वन्यतमइति न हि कारागारनिगडित एव तन्मोचानाथिर्भिरभ्यर्थनीयः, तथा च वैष्णवे पुराणे निर्दोषकल्याणगुणाकरस्यैव मुमुक्षूपास्यत्वमुक्त्तं "स सर्वभूतप्रकृतिं विकारान्् समस्तकल्याणगुणात्मकोसा' वित्यादिना तूजज्ञानमज्ञानमतोन्यदुक्त्तमित्यन्तेन, ब्रह्मशब्दव्याख्यानं निगमयति, अतोनिर्दोषमङ्गलगुणाकरस्य सर्वेश्वरस्यैव तापत्रयातुरैर्जिज्ञास्यात्वादत्र तापत्रयातुरजिज्ञास्यतयोक्त्तं ब्रह्म सवर्ेश्वर एवेत्यर्थः । यद्वा "अतः' उक्त्तशब्दसामर्थ्यादर्थसामर्थ्याच्चेत्यर्थः ।
	ननु ब्रह्मशब्दो व्युत्पन्नोऽव्युत्पन्नो वा भगवति मुख्यः? अव्युत्पन्नत्वे बोधकत्वविरहिणस्तस्य न क्वचिन्मुख्यत्वम्् । नापि व्युत्पन्नः स मुख्यः अलौकिकेर्थे व्युत्पत्त्यसंभवात्् कथमप्रतीते व्यवहाराविषये बुद्धिपूर्विका यादृच्छिकी च व्युत्पत्तिः सम्भवति । उच्यते । यथा कामिनीचन्दनभवनादिषु प्रयोगेण सुखविषयतया व्युत्पन्नस्य "यस्मिन्नोष्ण'मित्याद्यर्थवादपदसमभिव्याहारेण लौकिकसुखविषयतया व्युत्पत्तिः । यथा लोके क्वचिदप्यव्युत्पन्नत्वेपि यूपाहवनीय स्फ्य-कपाल-चपाल-चषाल-चात्वालादिशब्दानां वाक्यान्तरपदान्तरसमभिव्याहारात्तत्तदर्शविषयतया व्युत्पत्तिः । एवं ब्रह्मात्मेश्वरादिशब्दानां लोके केषुचिदर्थेषु प्रयोगाद्् व्युत्पत्तौ सत्यामसत्यामपि । "यतोवा इमानि भूतानि जायन्ते' "सत्यं ज्ञानमनन्तं ब्रह्मे'त्यादिप्रसिद्धार्थवाक्यान्तरपदान्तरसमभिव्याहारात्् अलौकिकपरमात्मविषयत्वव्युत्पत्तिरुपपद्यते । अतो ब्रह्मशब्दस्योक्त्तरीत्या भगवत्येव मुख्यत्वं युक्त्तम्् ।
	अथ जिज्ञासाशब्दस्य व्याख्येयत्वस्फोरणाय प्रकृतिप्रत्ययविभागं दर्शयति । "ज्ञातुमिच्छा जिज्ञासे'ति विषयवैलक्षण्याधीनाया इच्छायाः कथं विधेयत्वमित्यत्राह । "इच्छाया' इति । ज्ञानस्य विधानार्हतामाह "इष्यमाणप्रधानत्वादि'ति सन्वाच्याया धात्वर्थः कर्म, कर्मणश्च क्रिया शेषभूता तत्सिद्धयर्थत्वात्तस्याः, यथा वागीयब्रीह्यादेः प्रोक्षणादिः । कर्त्तुः क्रियया आप्तमिष्टतमत्वं हि कर्मत्वम्् । अतः प्रकृत्यर्थभूतज्ञानकमिर्केच्छा तत्सिद्धयर्था अत      इच्छाया इष्यमाणज्ञानप्रधानत्वात्् इष्यमाणं ज्ञानं विधेयमित्यर्थः । जिज्ञासायाः कर्त्तव्यत्वे प्रतीयमाने ज्ञानस्य कथं विधेयत्वम््? उच्यते । यथा स्नात्वा भुञ्जीत प्राङ्मुखोभुञ्जीतेत्यत्र भुजिधातोर्विधिप्रत्ययान्तत्वाद्् भोजनस्य कर्त्तव्यत्वे प्रतीतेपि स्नानप्राङ्मुखत्वनियमयोरेव विधेस्तात्पर्यमित्यर्थस्वाभावातभ्युपगम्यते, तयोरप्राप्तत्वात्् "अप्राप्ते हि  शास्त्रमर्थवत््' तत्र भोजनं 
चान्यतः प्राप्तमनुद्यते, एवमिच्छाया विधेयत्वासम्भवात्् तद्विषयभूतं विचारात्मकं ज्ञानमेव तात्पर्यतो विधीयते । "इष्यमाणं ज्ञानमिहाभिप्रेत'मिति हि सारेऽभिहितं । सनन्तनिर्देशश्च "निदिध्यासितव्यः' "विजिज्ञासितव्यः' "तद्विजिज्ञासत्त्वे' त्यादिश्रुत्यनुसारेणक्रियते । श्रुतिश्च उपायदशाममृति भगवज्ज्ञानस्य प्रीतिरूपत्वेन इच्छाविषयत्वात्तथा निर्दिशति । यद्वा "ब्रह्मजिज्ञासे'ति सनन्तनिर्देशो विचारस्य रागप्राप्तत्वज्ञापनार्थः । एवमेव धर्मजिज्ञासेत्यत्रापि । अत्र तर्करूपं ज्ञानं विधेयं तर्कानुगृहीतवाक्यजन्यप्रमितिरूपज्ञानं तु फलत्वान्न विधेयं, प्रमितिरूपं विधेयं तर्करूपं ज्ञानमार्थमित्यपि परैरुक्त्तम्् । अन्तर्णीतं विचारमाक्षिपतीति ततोपि प्रागुक्त्तपक्षः साधीयान्् वेदान्तार्थविचारात्मकन्यायनिबन्धनरूपं हि शास्त्रं ब्रह्ममीमांसेति प्रसिद्धिः, प्रमितिश्च फलम्् । अत एव हि ब्रह्मविचारः कर्तव्य इति भाष्ये वक्ष्यते । सनन्तस्याऽस्य ज्ञाधातोर्ज्ञानसामान्यवाचिनो विशेषाकाङ्क्षायां समुचितविशेषपर्यवसानं हि न्याय्यं, ब्रह्मणो जिज्ञासा कर्तव्या न तु कपिलसुगताद्यभिमतानां प्रधानादितत्त्वानामिति ज्ञातव्यविशेषनिर्णयपरं सूत्रं व्याख्यातं यादवप्रकाशाचार्यैः, तद्वावृत्त्यर्थइह-शब्दः, इह-अस्मिन्नुपक्रमसूत्र इत्यर्थः । ब्रह्मणो जिज्ञास्यत्वमात्रे सिद्धे हि तस्यैव जिज्ञास्यत्वसिद्धिः, न चोभयं सूत्रप्रतिपाद्यं ब्रह्म जिज्ञास्यमेव ब्रह्मैव जिज्ञास्यमिति वाक्यभेदप्रसङ्गात्् ।
	ननु ब्रह्मणो मुमुक्षुभिर्नियमेन जिज्ञास्यत्वं तन्त्रान्तरसिद्धानां प्रधानादीनां अजिज्ञास्यत्वेन विना न सिद्धयतीति ब्रह्मजिज्ञास्यत्वसमर्थने प्रधानादेरजिज्ञास्यत्वसमर्थनमर्थादापततीति न वाक्यभेदप्रसङ्ग इति चेत्् न । अधीतक्रमेण वेदाथर्े निरूप्यमाणे पूर्वभागविचारानन्तरमुत्तरभागविचारस्य प्रधानादिनिरासनिरपेक्षत्वात्् , न ह्येकस्य प्रबन्धस्यैकदेशे निरूपिते तदेकदेशान्तरनिरूपणस्य प्रबन्धान्तरप्रमेयनिराससापेक्षता भवति, न हि पूर्वषट््केनिरूपिते उत्तरषट््कनिरूपणं, कपिलसुगतादिमतव्युदासेन विना न सम्भवति, यदि वेदान्तार्थस्य श्रद्धार्दढिम्ने तदितरपक्षनिरसनमपेक्षितमिह क्रियतइति मतं, तदनुपपन्नं कृतकरत्वप्रसङ्गात्् । एतदुक्त्तं भवति इहप्रधानादीनामजिज्ञास्यत्वं किं वेदान्तनामतत्परत्वोपपादनेन समर्थ्यते ? उत कपिलसुगताद्यायमाप्रामाण्य तत्प्रमेयदौस्थ्यप्रतिपादनेन समर्थ्यते ?  न प्रथमः ईक्षत्यधिकरणादिभिर्वेदान्तानामत्परत्वस्य वक्ष्यमाणतयाऽत्र वक्त्तव्यत्वाभावात््; न द्वितीयः वेदविरुद्धस्मृतीनामप्रामाण्यस्य पूर्वमीमांसायामेव समर्थितत्वात््; सांख्यसौकताद्यभिमतप्रमेयदौस्स्थ्यस्य तर्कपादे प्रतिपादयिष्यमाणत्वात्् । "विप्रतिषेधाच्चासमज्जसम््' "इतरेषां चानुपलब्धेः' "एतेन योगः प्रत्युक्त्तः' "उदासीनानामपि चैवं 
सिद्धिः' "अन्त्यावस्थितेश्चोभयनित्यत्वादविशेष' इत्यादिभिः सूत्रैस्तदुक्त्तमोक्षतदुपायनिरासस्यापि करिष्यमाणतया    चात्र वक्त्तव्यत्वाभावात्् । किञ्च "एतेन सर्वे व्याख्याता व्याख्याता' इत्यत्र । "अनावृत्तिः शब्दादनावृत्तिःशब्दा'दिति शास्त्रान्ते च सूत्राभ्यासफलमनुक्त्तांशज्ञापनम्् । अनुक्त्तांशश्च सांख्ययोगावगमयतइति वदतां मोक्षस्य सांख्ययोसमुच्चयसापेक्षत्वं च प्रतिपादयतां सौगतादिवत्् सांख्यादिनिरासेन शारीरकस्यैवारम्भणीयत्वप्रतिज्ञानमिति च व्याहतं सांख्ययोगयोर्विरुद्धांशाभिप्रायमनादरणीयत्वकथनमिति चेन्न । विरुद्धांशानाद्ररणीयत्वस्यविरोधाधिकरणन्यायसिद्धत्वादेव, अतो यादवप्रकाशकृतं सूत्रतात्पर्यवर्णनमनुपपन्नमितीहशब्दाभिप्रायः । विधीयत इति अज्ञातज्ञापनं विधिरिह विवक्षितम््, न 
त्वप्रवृत्तप्रवर्त्तनं रागतः प्रवृत्तेर्वक्ष्यमाणत्वात्् । रागतः प्रवृत्तस्यापि पूर्वपक्षयुक्तयाऽनारम्भणीयताबुद्धौ सत्यामारम्भणीयत्वमापनम्् हि अज्ञातज्ञापनम्् अतो विधीयत इत्यस्य स्वयमेव प्रवर्त्ततइति वक्ष्यमाणग्रन्थेनाविरोधः । इत्थं पदार्था व्याख्याताः । 
	अथ सूत्रस्य वाक्यार्थमाह - मीमांसेति । अत्र पूर्ववृत्तात््कमर्ज्ञानाद्् अनन्तरं तत एव हेतोरित्यथातः - शब्दार्थ उक्त्तः । ब्रह्म ज्ञातव्यमिति ब्रह्मजिज्ञासापदार्थः । ज्ञातव्यम्् - विचारयोगग्यम्् । तत एव त्येवकारेण शास्त्रान्तराधिगमनैरपैक्ष्यमथशब्दफलितमभिप्रेतम्् । उक्त्तं भवतीति शब्दतोऽर्थतश्चेति भावः । कथमस्य सूत्रस्यायमर्थ इति शङ्कायां? तदुपपादयति- मीमांसेत्वादिना । अथातइत्यादिपदानां यथोक्त्त एवार्थः कर्मब्रह्ममीमांसयोरैकशास्त्रात््, ऐकशास्त्र्यं च नियतपौर्वापर्यभागद्वयात्मकवेदाख्यैकप्रबन्धव्याख्यानरूपत्वादित्यथर्ः । अत्र व्याख्येयस्य पूर्वापरभावेनावस्थितभागद्वयरूपत्त्वं तद्धेतुकं व्याख्यानस्य पौर्वापर्यविशेषविशिष्टभागद्वयरूपत्त्वं, चोभयं पदयोजनायां वाक्ययोजनायां च वक्त्तव्यं, तथापि ग्रन्थलाघवार्थं पदयोजनायाम "धीतसाङ्गसशिरस्कवेदस्ये'ति व्याख्येयस्य नियतपौर्वापर्यभागवद्वयरूपत्वमुक्त्तम्् । अत्र तु वाक्ययोनायां व्याख्यानस्य नियतपौर्वापर्यभागद्वयरूपतयैकशास्त्र्यमुक्त्तम्् । उभयत्रोभयमनुसन्धेयम्् । मागशब्दाभ्यां मीमांसाद्वयस्य एकावयवित्वं सूचितम्् । पूर्वोपरितनशब्दाभ्यां क्रमनियम उक्त्तः । कर्मब्रह्मशब्दाभ्यां वृत्तवर्त्तिष्यमाणकथनम्् । अल्पास्थिरफलत्वानन्तस्थिरफलत्वाभ्यां तयोर्हेतुहेतुमद्भावोपपादनम्् । मुक्तयुपायोपयोगितया कर्मणां स्वरूपेणोपादेयताप्रतीतिरनन्तस्थिरफलापातप्रतीत्यन्तर्भूता अतः पृथगनुक्त्तिः । एवं क्रमविशेषविशिष्टैकव्याख्येयव्याख्यानरूपतया कर्मब्रह्मविचारयोरैकशास्त्र्यत्वात्् सूत्रस्य यथोक्त्त एवार्थः ।
	पूर्वप्रतिज्ञातं वृत्तिकारमतानुसारं वृत्तिग्रन्थेन सम्वादयति - तदाहेति । कर्माधिगमस्यैव पूर्ववृत्तत्वं केवलं कण्ठोक्त्तम्् ऐकशास्त्र्ोक्तयाक्षिप्तंचेत्यभिप्रयन्नाह - वक्ष्यतिचेति ।
	वृत्तादित्यादिः संहितमित्यादिश्च वृत्तिर्गन्थौ - शारीरकं - ब्रह्ममीमांसा जगच्छरीरः परमात्माशारीरः "तस्यैष एव शारीर आत्मे'ति श्रुतेः, तद्विषयं शास्त्रं शारीरकमित्युच्यते "षोडशलक्षणेन' षोडशाध्यायेन - संहितमि ति नियतपौर्वापयर्ैकव्याख्येयव्याख्यानरूपतया संहितमिति भावः "अर्थैकत्वादेकं वाक्य'मिति न्यायेन प्रधानप्रतिपाद्यैक्याद्य्वाख्येयस्य वेदस्यैकप्रबन्धत्वं भवेत््, तच्चोपपद्यते पुरुषार्थपरत्वाद्वेदस्य ब्रह्मपरत्वाद्वा "सर्वे वेदा यत्पदमामनन्ति' वेदैश्च सर्वैरहमेव वेद्य' इति हि श्रुतिस्मृती वेदार्थविचारस्यानुगतत्वान्मीमांसाया एकप्रबन्धत्वं अनेनैकशास्त्रेण कर्माधिगमस्य पूर्ववृत्तत्वमाक्षिप्तम्् ।
 	ननु यद्यैकशास्त्र्यं कर्मब्रह्मविचारयोस्तर्हि उपक्रमे साधारणोर्थः प्रतिज्ञायेत "अथातो वेदार्थजिज्ञासे'ति नचैवं प्रतिज्ञातं, किन्तु पूर्वभागासाधारण एव प्रतिज्ञातः- "अथातो धर्मजिज्ञासे'ति । अत्र ब्रूमः ब्रह्मजिज्ञासेत्येवोभयभ्रामसाधारणार्थप्रतिज्ञा, कर्मविचारस्तु ब्रह्ममीमांसातृतीयलक्षणचतुर्थपादेन सङ्गतः, ब्रह्मविचारान्तर्भावेपि पृथक्कररमुपपद्यते  यथा निग्रहान्तर्भूतच्छलजात्योराहिकभेदेन पृथगुक्त्तिः, यथा च निग्रहान्तर्भूतहेत्वाभासानामध्यायभेदेन पृथगुक्त्तिः, पृथक्करणं च बहुग्रन्थप्रतिपाद्यत्वात्् तत्र च पूर्वभावित्वमुपजीव्योपजीवकभावादिवक्ष्यमाणहेतुनिबन्धनम्् । एतदुक्त्तं भवति, अर्थक्रमाद्् 
ब्रह्ममीमांसातृतीयलक्षणचतुर्थपादेन कर्मविचारः सङ्गतः । प्रतिपत्तिसौकयर्लक्षणक्रमात्तु कम्रविचारस्य पूर्वभाव इति एवं वा साधम्यर्वैधर्म्यसमयोर्जात्योः कथनेन यथा प्रतिधर्मसमोभयानुयायिन्यर्थसिद्धा । एवं भागद्वयासाधारणार्थप्रतिज्ञाद्वये कृते साधारणार्थप्रतिज्ञानमार्थ स्यात्् साधारणार्थे प्रतिज्ञातेऽप्यसाधारणार्थस्तु पृथगेव प्रतिज्ञातव्यः, धर्मजिज्ञासायां प्रतिज्ञातायामप्य "थातः शेषलक्षणम््' "अथातः क्रत्वर्थपुरुषार्थयोर्जिज्ञासे' त्यादौ ह्यसाधारणार्थप्रतिज्ञा कृता, अतो भागद्वयासाधारणार्थप्रतिज्ञानेन तदनुगतसाधारणार्थप्रतिज्ञानमार्थं स्यादिति प्रथम "मथातोधर्मजिज्ञासेति' प्रतिज्ञानं न तु वेदार्थजिज्ञासेति । अथवा, अथातोधमर्जिज्ञासेत्येव साधारणप्रतिज्ञा, अलौकिकं श्रेयः साधनं हि धर्मः, तदनुयायिप्रतिपाद्यं, धर्मश्च साध्यसिद्धभेदेन द्विविधः, सिद्धरूपे वस्तुनि धर्मशब्दप्रयोगो महाभारते दृष्टः, यथा "ये च वेदविदो विप्राये चाध्यात्मविदो जनाः । ते वदन्ति महात्मानं कृष्णं धर्मे सनातन'मिति, तथाभियुक्त्तैश्च लौकिकत्वे सति श्रेयः साधनत्वं धर्मशब्दप्रवृत्तिनिमित्तं मन्यमानैः सिद्धरूपेर्थे धर्मशब्दः प्रयुक्त्तः, द्रव्यक्रियागुणादीनां धर्मत्वं स्थापयिष्यते । तेषामैन्द्रियकत्वेपि न ताद््रूप्येण धर्मतेत्यादौ, तत्र द्रव्यादिसद्भावेपि क्रियाप्राधान्यात्् साध्यधर्मपरः पूर्वभागः । उपासनतदङ्गसद्भावेपि ब्रह्मप्रधानत्वात्् सिद्धधर्मपर ऊर्ध्वभागः । अत उभयभागविचारणी प्रथमप्रतिज्ञा तत्र धर्मशब्दस्य साध्यधर्मविषयतया प्रसिद्धिप्राचुर्येण बुद्धिस्थत्वात्् पूर्वभागप्रतिपन्नत्वेन प्राथम्याद्धर्मजिज्ञासापदेनैव तन्त्रेण वा अर्थतोवा प्रतिज्ञातत्वोपपत्तेश्च, तल्लक्षणमुक्त्तं चोदनासूत्रे । सिद्धरूपधर्मविशेषस्य च साधारणप्रतिज्ञयैवार्थतः प्रतिज्ञातत्वेपि तस्य बहुग्रन्थव्यवधानाच्छब्दाबोध्यत्वशङ्कापरिजिहीर्षया च पुनः प्रतिज्ञा कृता, तस्य लक्षणमुक्त्तं  जन्मादिसूत्रइति युक्त्तमैकशास्त्र्यम्् ।
	ननु पूर्वभागस्य साध्यधर्मप्रधानतोक्त्तिरुदाहृतवचनेन विरुध्यते तत्र पूर्वभागेपि सिद्धरूपस्य परस्य कर्माराध्यतया प्रधानप्रतिपाद्यत्वावगमात्् तस्मिन्वचने वेदविच्छब्दो हि पूर्वभावभिज्ञपरः, गोबलीवर्दन्यायात्् "विष्णुनामा स वेदेषु वेदान्तेषु च गीयत' इत्यनेनैकार्थ्याच्च ।
	न च गुणभावेन कर्मणां प्रतिपाद्यत्वमित्यविरोधः, प्राधान्येन प्रतिपाद्यत्वस्य नैमिनेरभिमतत्वात्् भवद्भिरपि तथोक्त्तत्वाच्च, सत्यम्् । वस्तुतः प्राधान्यं परमात्मन एव यथा राज्ञस्तात्पर्यगोचरतालक्षणं, शब्दप्राधान्यन्तु कर्मण एव यथा राजपुरुषस्य, तच्चातिरस्कृतं तत्र तस्य परमात्माराधनरूपत्वानवगमात्् ।
	न च तदवगमोऽवश्यं सम्पाद्यः, अन्तवत््स्वर्गादिफलप्रदत्वे कर्मणां परदेवताज्ञाननैरपेक्ष्यं हि श्रुतिस्मृतिभ्यामवगम्यते "यो ह वा एतदक्षरं गार्ग्यविदित्वाऽस्मिंल्लोके जुहोति यजते तपस्तप्यते बहूनि वर्षसहस्राण्यन्तवदेवास्य तद्भवति' इति "अहं हि सर्वयज्ञानां भोक्त्ता च प्रभुरेव च, न तु मामभिजानन्ति तत्त्वेनातश्च्यवन्ति ते' इति च अतस्तन्नैरपेक्ष्यलक्षणमपि प्राधान्यमस्ति कर्मणः, अतः पूर्वभागे कर्मणः प्रागवगतं प्राधान्यं पश्चादवगन्तव्यं परमात्माराधनरूपत्वं वाविरुद्धम्् , अतः प्रतिज्ञोपपत्तेः शास्त्रैक्यं युक्त्तं, यद्यपि कर्मब्रह्ममीमांसयोरैकशास्त्र्यमविवक्षितं जैमिनिना, तथापि तदङ्गीकृत्य तदेकशास्त्रतया बादरायणेन ब्रह्मसूत्रप्रणयनं युक्त्तं, अतः, अतदर्थतया क्लृप्तमपि योग्यमपेक्षितं तादथ्यर्मर्हति, ग्रामे कल्प्येपूर्वतडागवद्् विवक्षितत्वसम्भवश्च दर्शितः । अतः शास्त्रैक्यं युक्त्तम्् । नन्विदमयुक्त्तमैकशास्त्र्यं शारीरकशब्दसूचितात्् प्रधानप्रतिपाद्यभेदाज 
जैमिनीयशब्दसूचितात्् कर्तृभेदात्् तदुभयफलितात्् प्रयोजनभेदादर्थविरोधाच्चेत्याशङ्कां परिहरति- अतः प्रतिपिपादयिषितेति । अतः- वृत्तिकारोक्त्तादेकव्याख्येयव्याख्यानरूपत्वसम्बन्धादित्यर्थः । षट््कभेदः- पूर्वमीमांसायामध्यायभेदस्तत्रोत्तरत्र च निदर्शनार्थमुक्त्तौ, अर्थभेदाभावे ह्येकं षट््कमेकोध्यायो वा स्यात््, अत एकावयवित्वे सिद्धे सत्यवान्तरार्थभेदो न महावाक्यैकत्वविरोधी, यथा पदार्थभेदो वाक्यार्थैकत्वाविरोधीति भावः । अनेन प्रतिपाद्यभेदः परिहृतः । प्रयोजनभेदश्चाऽर्थात्परिहृतः । षट््कद्वयचिन्तितप्रकृतिविकृतिप्रयोजनभेदस्य शास्त्रभेदकत्वाभावात््, अनेन वृत्तिग्रन्थगतषोडशलक्षणशब्दतात्पर्यं च    दर्शितं । पूर्वोत्तरमीमांसाशब्देन जैमिनीयशारीरकशब्दौ च विवृतौ । प्रतिपिपादयिषितशब्देनार्थविरोधः परिहृतः प्रतिपादयितुमिष्टं हि प्रतिपिपादयिषितं स च तात्पर्यविषयोऽर्थः, विरुद्धतया प्रतीयमानेषु देवतानिरासादिषु न तात्पर्यमित्यभिप्रायः । नन्वेवं कथमभिधीयते ? "आम्नायस्य क्रियार्थत्वादिति' सिद्धपरवाक्यानां तच्छेषत्वं हि सूत्रकारेण कण्ठोक्त्तं तच्च विरुध्द्यत एव, अतः शास्त्रभेद इति । नैवं "पदे जुहोति' "आहवनीय जुहोति' "न हिंस्यात्् सर्वाभूतानि" "पशुमालभेते'ति वत्् । शास्त्रान्तरे "कर्मण्यण््' "आतोऽनुपसर्गे क' इति वच्च उत्सर्गापवादन्यायेन शास्त्रैक्याविरोधात््, सामान्येन सिद्धपरवाक्यानां क्रियाशेषत्वेऽभिहिते सिद्धपरवाक्यविशेषस्य किं विधिशेषित्वं  नवेति विचार्य स्वयं पुरुषार्थविरहिणामेव सिद्धपराणां क्रियाशेषत्वं स्वयंपुरुषार्थपर्यवसायिनां तु सिद्धपरवाक्यानां न तच्छेषत्वमिति हि निर्णेतुं युक्त्तं, यथा होमस्य सामान्येनाहवनीये प्राप्तत्वेपि होमविशेषस्य पदे कर्त्तव्यत्सनिश्चयः    यथा च सामान्यतो हिंसानिषेधेपि हिंसाविशेषस्य कर्त्तव्यतोक्त्तिः, तथा च सामान्येन कमर्ण्युपपदे घातोरणि प्राप्तेऽप्याकारान्ताद्धातोः कप्रत्ययविधिः ।
	नच तत्र शास्त्रभेदः, तद्वद्् देवतानिराकरणे च न तात्पर्यम्् । अश्रुतवेदान्तानां कर्मण्यश्रद्धानिराकरणाय कर्मप्राधान्यपरत्वात्तस्य "नहि निन्दा निद्यं निन्दितुं प्रवर्त्तते, अपि तु निन्दितादितरवत्् प्रशंसितुमिति' हि नीतिविदः, यद्वा  वेदप्रामाण्य कर्मावश्यकर्तव्यतातात्पर्यातिशयात्् तत्प्रतिपक्षनिराचिकीर्षयाऽन्वारुह्यवादो देवतानिरासोक्त्तिः स्यात््, अभिमततरार्थानादरेणापि हि विपक्षव्युदासो दृश्यते यथा "अभीष्टाथर्व्ययेनापि जयति क्षेत्रहारिणम्् । लब्धक्षेत्रैर्न दुष्प्रापः स्यादर्थ इति निश्चयात््' एवमभिमततरेश्वरानादरेणापि वेदप्रामाण्यादिसमर्थने पश्चादभिमतसिद्धिरयत्नलभ्येति जैमिनेरभिप्रायः, तत्सिद्धिप्रकारश्च तदुक्त्तरात्रिसत्रन्यायाद्यधीन इत्युत्तरत्र व्यक्त्तीभविष्यति ।
	नच तत्सिद्धिमभ्युपगच्छतस्तदनादरवादव्याघातः तस्यान्वारुह्यकृतत्वात्् कथमन्वारुह्यवादत्वनिश्चयः ? उच्यते "सम्पत्तेरिति जैमिनिः' "अन्यार्थं तु जैमिनिः' "परं जैमिनिर्मुख्यत्वात््' । ब्राह्मेण जैमिनि'रित्यादिब्रह्मसूत्रैरेव जैनिनेर्ब्रह्मस्वरूपतद्गुणतदुपासनतत्फलाद्यभ्युपगमस्य प्रतिपन्नत्वात्् । महाभारते च हयशिरउपख्यानादिषु भगवद्य्वासोपदेशलब्धपरमात्मतत्त्वज्ञानत्वावगमाच्चेति । अतो विरुद्धेऽर्थे तात्पर्याभावान्नाथर्विरोधः । नन्वर्थविरोधो दुष्परिहरः, तथा हि विशेषातिदेशनिरूपणपरे अष्टमाध्याये विकृतिषु प्रकृतिधर्मातिदेशे कत्रव्ये सति कस्मिन्् कर्माणि कस्य कर्मणो धर्मातिदेशः प्राप्त इत्यपेक्षायां यस्य कर्मणो येन कर्मणा द्रव्यसाम्यं देवतासाम्यं वा भवति तस्मिंस्तद्धर्मोत्तिदेष्टव्य सति स्थितं, तत्र यस्य केनचिद्् द्रव्यसाम्यं केनचिद्देवतासाम्यं च भवति तस्मिन्् द्रव्यसाम्यवत एव 
कर्मणो धर्मातिदेशः कृतः, न तु देवतासाम्यवत इति द्रव्यप्राधान्यमुक्त्तं जैमिनिना "द्रव्यदेवतासाम्ये द्रव्यं बलीय' इति । 
	न च द्रव्यप्राधान्योक्त्तेरतिवादत्त्वमनुष्ठानविरोधात्् द्रव्यप्राधान्येनह्यनुष्ठानन्दृश्यते, अतो द्रव्यप्राधान्यं वदतो जैमिनेर्देवतानिरासे तात्पर्यमस्तीति । अत्रोच्यते । नाऽत्र द्रव्यदेवतयोः सद्भावासद्भावाभ्यां प्राधान्याप्राधान्ये विवक्षिते, अपि तु विलम्बिताविलम्बितप्रवृत्तिप्रमाणविषयत्वाधीने, द्रव्यं ह्यविलम्बितप्रत्ययगम्यं देवता तु विलम्बितशास्त्रगम्या विलम्बाविलम्बावेव हि श्रुतिलिङ्गादिषु प्रत्यक्षादिषु च पूवर्ोत्तरप्राबल्यदौर्बल्यहेतू ।
	ननु हविष्ट्वं शास्त्रैकगम्यमिति न द्रव्यस्यापि प्राधान्यमितिचेत्् नैवं चरुपुरोडाशादिकं द्रव्यं हि प्रत्यक्षं हविष्ट्वाक्यधर्ममात्रमेव तत्र शास्त्रगम्यं देवतायास्तु स्वरूपं, श्रेयः साधनत्वादिधर्मश्चोभयमपि शास्त्रगम्यम्् । अतः स्वरूपतो धर्मश्च विलम्बितमानगम्यत्वाद्् देवताया अप्राधान्यं धर्ममात्रस्य शास्त्रगम्यत्वेपि धर्म्यंशेनाविलम्बितमानगम्यत्यवाद्धविषयः प्राधान्यमतः प्राधान्याप्राधान्ययोः प्रमाणद्वारकत्वेन स्वरूपासद्भावे तात्पर्यं नास्तीति देवतानिरासोक्त्तिरन्यपरा । एवमर्थान्तराण्यप्यविरोधेन नेतुं शक्यानिति नाथर्विरोधः ।
	ननु ब्रह्मसूत्रेरैव जैमिनिपक्षमनूद्य प्रतिक्षेपादर्थविरोधो दुष्परिहरः, तथाहि "फलमत उपपत्ते'रित्यत्रेश्वरस्य फलप्रदत्वोक्तया "धर्मं जैमिनि'रिति धर्मस्य फलप्रदत्वमनूद्य प्रतिक्षिप्तं न श्रुतत्वोपपत्तिभ्यां कालान्तरभाविफलसाधनमात्रे जैमिन्यभिहिते ताभ्यामेवात्र फलसाधनविशेषसिद्धेरुक्त्तत्वात्् ।
	ननु शेषत्वात्् पुरुषार्थवादो यथा "अन्येष्विति जैमिनि'रित्यत्र वेदान्तोदितात्मज्ञानस्य कर्मशेषतयाऽऽत्मनां कमर्शेषत्वोक्त्तिरधिकोपदेशादिति सिद्धान्तेन विरुध्द्यते ।
	न च विकल्पेन निर्वाहः सम्भवति, वस्तुनि विकल्पायोगात्् ।
 	न च जैमिनिना परमतमुपन्यस्तमिति वाच्यं जैमिनिमतत्त्वेन सिद्धान्तिना प्रतिक्षेपायोगात्् । नैवम्् । विपक्षनिरासार्थस्य जैमिनेरन्वारुह्यवादस्य तथोपन्यासप्रतिक्षेपोपपत्तेः । अन्यथा "परं जैमिनि'रित्यादिसूत्राणां मिथोविरोधः, भारतोक्त्तिविरोधश्च, जैमिनेरन्यवारुह्यवादमजानतान्तदुक्त्ते तत्त्वबुद्धिः स्यादिति तन्निवारणाय ब्रह्मसूत्रे तदुपन्यासनिरासौ कृतौ । अतएव "परामर्शे जैमिनि'रित्यत्र नैष्ठिकाद्याश्रमप्रतिक्षेपोपि परिहृतः, तद््भूतस्येत्यत्र नैष्ठिकाद्याश्रमभ्रंशस्य जैमिन्यनभिमतत्वाभिधानात्् , न ह्याश्रमानभिमतौ तद्भ्रंशानभिमतिसम्भवः । अतो वीतरागव्यतिरिक्त्तानामग्निहोत्रादिष्वश्रद्धानिवारणार्थ आश्रमान्तरप्रतिक्षेपः पूर्ववदन्वारुह्यवादः, स च पूर्वमीमांसायामसूत्रितस्तथाऽप्यौडुलोम्यादिमतवदनूद्य निरस्तः ।
	न च मधुविद्यायां वस्वाद्यनधिकारोक्त्तिरधिकारोक्तया विरुध्यतइति वाच्यम्् । अनतिकारोक्त्तेर्मध्वादिदेवताभ्युपगमचिह्नत्त्वेन शास्त्रैक्याविरुद्धतया तदुद्धाटनवैयर्थ्याद्् "भावं जैमिनि'रित्यादिसूत्रोक्त्तपक्षाश्च शास्त्रैक्यविरुद्धाः कर्मविचारे तेषामसमर्थनादिति न तत्पर्यनुयोगावकाशः, तस्मान्नार्थविरोधः, कतर्ृभेदपरिहारस्तु प्रसिद्धत्वान्नकण्ठोक्त्तः अतएव चशब्दसूचितो वा धूर्त्तस्वामिकपर्दिकर्तृकस्याऽऽपस्तम्बसूत्रव्याख्यानस्य व्याख्येयैक्यादेकप्रबन्धकत्वं हि    दृष्टम्् पाणिनीयसूत्रपूर्वोत्तरवृत्त्योश्च वामनजयादित्यकर्तृकयोर्व्याख्येयैक्यादेकव्याख्यानत्वं 
दृष्टं तस्मादुपपन्नमैकशास्त्र्यम्् ।
	अस्त्वैकशास्त्र्यं कथं पौर्वापर्यनियम? इति शङ्कां परिहरन्् वृत्तिग्रन्थस्थं "संहित'मिति पदं विवृणोति ।
	मीमांसेति- क्रमविशेषान्वितमैकशास्त्र्यं संहितमित्यभिप्रेतम्् आरभ्यैवमन्तमिति पौर्वापर्यानियम उक्त्तः - सङ्गतिविशेषेणेति - अत्रामी सङ्गतिविशेषा अभिप्रेताः पाठक्रमचेतनानां त्रिवर्गे प्रथमप्रावण्यसम्भवरूपोऽर्थस्वभाव औपनिदेष्वङ्गाङ्गिभावप्रतिपादकवाक्येषु यज्ञादिकर्मणः पदाथर्त्वेन सम्बन्धः कासुचिद्विद्यासु यज्ञतदुपकरणादीनां  दृष्टिविशेषणत्वोक्तया कर्मब्रह्मविद्ययोर्दृष्टान्तदार्ष्टान्तिकभावो विद्याकर्मणोरुत्पाद्योत्पादकभावात्् तच्छेषभूतविचारयोस्तु तत््क्रमभाक्तवोपपत्तिर्व्याख्यानभूतमीमांसायां च उत्तरभागस्य पूर्वभागोक्त्तन्यायसापेक्षत्वं चेति, एवं पौर्वापर्यनियामकसङ्गतिविशेषेण विशिष्टक्रमं क्रमविशेषवदित्यर्थः ।
	ननु भवतु वेदप्रामाण्यसिद्धये प्रथमाध्यायस्य पूर्वभावित्त्वं द्वितीयाध्यायात्् पूर्वं ब्रह्मविचारः किं न स्यादिति    तत्र तत्रोक्त्तैः सङ्गतिविशेषैः षोडशलक्षणानुपूर्वीसिद्धेस्तदनन्तरप्राप्तत्वात्् ब्रह्मविचारस्येत्यभिप्रेत्य  सङ्गतिविशेषेण 
विशिष्टक्रम मित्युक्त्तम्् । एवमत्रैकशास्त्र्यं पौर्वापर्यनियमः शास्त्रस्यारम्भणीयत्वं च त्रयं प्रतिज्ञातं । पूर्वोक्त्तस्य साङ्गसशिरस्काध्ययनस्य प्रमाणं दर्शयन्् साधनचतुष्टयसम्पादनस्यानवसरग्रस्ततां च दर्शयन्् प्रतिज्ञातार्थत्रयमुपपादयितुमाह- तथाहीति । 
	प्रतिज्ञातार्थत्रयोपपादनार्थमव्ययनविधिं निरूपयति - प्रथममिति । 
	ननु वेदप्रामाण्यसमर्थनमिव कर्मविचारसिद्धमध्ययनविधिनिरूपणं किन्नोपजीव्यते इति चेत््- न; अर्वाचीनव्याख्यातृभिरर्थज्ञानपर्यन्ततायास्तत्रोक्त्तत्वात्् । अक्षरराशिग्रहणपयर्न्तत्वं हि भगवद्बादरायणाभिमतम्् "अध्ययनमात्रवतः' इति हि वक्ष्यते । अतस्तत्र वक्ष्यमाणोऽर्थः शास्त्रारम्भणीयत्वायात्र प्रतिपाद्यते । अध्ययनविधेरक्षरराशिग्रहणमात्रपर्यन्तत्वे निरूपिते शास्त्रस्यारम्भणीयत्वसिद्धिः; कृत्स्नविषयत्वनिरूपणेन ऐकशास्त्र्यपौर्वापर्यनियमसिद्धिः ।।
     कथमक्षरग्रहणमात्रपरत्वे आरम्भणीयत्वम्् ? इत्थम्् । अध्ययनविधेरर्थज्ञानपयर्न्तत्वे सति, अर्थज्ञानस्य "अधीत्य स्नायात््', "आचार्यकुलाद्वेदमधीत्याभिसमावृत्य' इति यज्ञाद्यनुष्ठानशेषत्वेन विनियोगादुपनिषत्सिद्धस्य ब्रह्मज्ञानस्यापि कर्मशेषत्वापत्तेस्तस्य च ज्ञानस्य "आत्मा वा   इदं' "ब्रह्म वा इदम््' "अयमात्मा ब्रह्मे'ति त्रय्यन्तथब्रह्मशब्दस्यात्मपर्यापर्यत्वेनात्मविषयत्वादात्मज्ञानस्य व्रीह्यादिद्वारा प्रोक्षणादेरिवात्मद्वारा कर्मशेषत्वे सति द्वारभूतव्रीह्यादेरिव द्वारभूतात्मनश्च कर्मशेषत्वं स्यात्् ।
	न च समुद्रध्यानवदात्मज्ञानस्य दृष्टद्वारा कर्मशेषत्वात्् समुद्रवदात्मा न कर्मशेष इति वाच्यम्् । कर्मशेषतयाऽवक्लृप्तस्वाऽऽत्मनो द्वारभावे सम्भवत्यदृष्टकल्पनायोगात््, समुद्रस्य तु कतूपकारकत्वासम्भवेन ह्यदृष्टकल्पनम्् । नन्वात्मनः फलप्रदतया शेषत्वमस्त्विति चेत्् । न । सम्प्रतिपन्नेनात्मनात्मज्ञानस्य कर्मशेषत्वे निरूढेप्यसम्प्रतिपन्नात्मककल्पनायोगात्् । न हि जीवविलक्षण आत्मा सम्प्रतिपन्नः, अतोऽनुष्ठानशेषभूत आत्मा कर्मसु कर्तृभूतो जीव एवेति वेदान्तानां जीवपरत्वेन, तदतिरिक्त्तेश्वरे प्रमाणाभावादप्रामाणिकेश्वरविचाररूपं शास्त्रमनारम्भणीयं स्यादिति प्राप्नुयात्् , अक्षरराशिग्रहणमात्रपर्यन्तत्वे त्वर्थज्ञानस्यानुष्ठानशेषत्वाभावेन कर्मसु 
कर्तृभूतजीवातिरिक्त्तात्मप्रतिपादनसम्भवात्् प्रामाणिकपरमात्मविचाररूपं शास्त्रमारम्भणीयं स्यादित्यतोऽध्ययनविधिर्निरूप्यते । तत्राऽध्ययनस्य सक्त्तुहोमवत्् प्रधानकर्मत्वं स्वरूपेण विधेयत्वमध्यापनविधिप्रयुक्त्तत्वमुपनयनस्याऽध्यापनाङ्गत्वं च प्राभाकराभिमतमनादृत्याऽध्ययनस्यावघातवत्् गुणकर्मत्वं नियमस्य विधेयत्वमध्ययनस्य स्वविधिप्रयुक्त्तत्वमुपनयनस्याध्ययनाङ्गत्वं चेति कौमारिलाभिमतमर्थचतुष्टयमुभयानभिमतमक्षरराशिग्रहणमात्रपर्यन्तत्वं च सङ्ग्रहेण प्रतिजानीते - प्रथममिति । प्रथमं तावत्् प्रथमत एव "यावत्तावच्च साकल्ये ऽवघौमाने ऽवधारण' इति नैघण्टुकाः । प्राथम्यं शास्त्रान्तरश्रवणयोग्यावस्थापेक्षया पूर्वभावित्वम्् । गर्भाष्टमोपनीतस्य ह्यध्ययनं ततः पूवर्ं शास्त्रान्तरपरिश्रमानर्हत्वादध्ययनविधिपरतन्त्रस्य साङ्गाध्ययनानन्तरं कर्मविचारावश्यंभावस्यस्वरससिद्धत्वाच्च, साधनचतुष्टयादिपूर्ववृत्तान्तरनिष्पादनस्यानवसरग्रस्तत्वं प्रथमंतावदित्यनेन फलितम्् । लौकिकाक्षरग्रहणव्यावृत्त्यर्थोवेदाख्यशब्दः वेदाख्यशब्देन कृत्स्नाध्ययनं च सूचितम्् । न हि वेदान्तभागमात्रं स्वाध्यायशब्दवाच्यम्् । "अध्ययनेने'ति निर्देशेन गुणकर्मत्वं सूचितं भावार्थस्यान्यनिष्ठत्वप्रतीतेः । यदि प्रधानकर्मत्वमविवक्षिप्यत्् तदा हि स्वाध्यायेनाध्यनं संपाद्यमिति वचनव्यक्त्तिरभाविष्यत्् । एवकारेण नियमविधित्वं द्योतितं, न तु पुस्तकनिरीक्षणादिनेत्यर्थः । "स्वाध्यायोऽध्येतव्य' इति अध्ययनविधिवाक्योपादानेन स्वविधिप्रयुक्त्तत्वं सूचितम्् । न ह्यध्यापयेदिति वाक्यमुपात्तं, प्राथम्यवचनादध्यनस्योपनयनाङ्गत्वं न फलितं, शास्त्रान्तरपरिश्रमायोग्यगर्भाष्टमवर्षाभिप्रायेण हि प्राथम्यमुक्त्तम्् । अध्ययनस्य च प्राथम्यम"ष्टवर्पंब्राह्मणमुपनयीते' त्युपनयनविषयतयोक्त्तस्य कालस्य उपनयनद्वाराध्ययनशेषत्वे सत्येव ह्युपपद्यते । एवमर्थपञ्चकं संक्षेपेण प्रतिज्ञातं भवति अस्मिन्नध्ययनविधिवाक्येऽध्ययनस्य प्राथम्यं साङ्गत्वमुपनयनाङ्गत्वं च न प्रतीतम्् "उपनयीत तमध्यापयेदि'ति वाक्यान्तरेणाध्ययनस्याध्यापनविधिप्रयुक्त्तत्वमध्यापनस्योपनयनाङ्गत्वं च प्रतीयतइति शङ्कायामाह ।
	तच्चेति । चः- शङ्कानिवृत्तौ । तत्् "स्वाध्यायोऽध्येतव्य' इति वाक्यप्रतिपादितमित्यर्थः "आद्ये त्वध्ययनेनैव कदाचिदस्ति फलश्रुतिः, धारणे जपयज्ञे च या साप्येवं निवारिते'ति जपादेरप्यध्ययनशब्दवाच्यत्वात्तेषु प्रस्तुताध्ययनस्याध्ययनत्त्वनिश्चयायाह - किंरूपमिति । किं सकृदुच्चारणरूपमाहोस्विदसकृदुच्चारणरूपं किं वा  स्वतन्त्रोच्चारणरूपमुतपरतन्त्रोच्चारणरूपमित्यर्थः । परतन्त्रासकृदुच्चारणरूपत्वे ह्याद्याध्ययनत्वसिद्धिः । कथं - किमङ्गकमित्यर्थः । इत्यपेक्षायाम - पेक्षितानि विधीयन्ते - इत्यन्वयः । प्राथम्यं तन्त्रोच्चारणरूपत्वमुपनयनाङ्गत्वञ्च दर्शयितुमाह- अष्टवर्षमिति । अष्टवर्षमित्यनेनप्राथम्यं सिद्धम्् उपनयनद्वाराऽध्ययनशेषत्वात्् कालस्य "ब्राह्मणमुपनयीते' ति द्वितीयाश्रुत्या माणवकशेषत्वावगमादुपनयनस्य तद्गताध्ययनाङ्गत्वसिद्धिः, उपनयनस्याकर्त्रभिप्रायसूत्रविहित्वाच्च नाध्यापनाङ्गत्वसिद्धिः । "अध्यापयेदि'त्यनेन परतन्त्रोच्चारणरूपत्वसिद्धिः ।
	"द्वादशाहेन प्रजाकामं याजयेत््' "अन्नाद्यकामं याजयेत््' "निषादस्थपतिं याजयेदि'ति प्रतिपन्नस्य याजयस्येवार्थार्जनाद्यर्थतया रागप्राप्तस्याध्यापनस्याविधेयत्वादध्यापने 
ऽधिकातिविशेषाश्रवणाच्चाध्ययननस्याध्यापयितृपूर्वकत्वमुच्यते, इत्ययमध्यनाङ्गविधिरिति भावः । उपाकर्मादिव्रतनियमाङ्गत्वं साङ्गत्वं च दर्शयितुमाह- आवणयामिति । "अर्द्धपञ्चमान्मासानित्यादी 'त्यत्रादिशब्दोपात्तैः "अत उर्ध्वं तु छन्दांसि शुक्लेषु नियतः पठेत्् । वेदाङ्गानि च सर्वाणि कृष्णपक्षेषु संपठेदित्यादिवचनैरङ्गाध्ययनस्य कालो दर्शितः । व्रत मुपाकमर्काण्डव्रतादि - नियमः - "पद्युह    वा एतच्छ््मशानं यच्छूद्रस्तस्माच्छूद्रसमीपे नाऽध्येतव्यमि'त्याद्युक्त्तदेशकालभक्ष्यादिव्यवस्थारूपः । अध्यापयेदित्यनेन व्रतनियमविशेषोपदेशैश्चे'ति पृथङ््निर्देशः श्रुतित्वस्मृतित्वविभागाद्विप्रतिपन्नत्वसम्प्रतिपन्नत्वविभागाच्च कृतः । उपाकर्मादिव्रतनियमवदुपनयनमप्यध्ययनाङ्गमिति भावः; किं रूपं? कथं च कर्त्तव्यम्् ? इत्यपेक्षायामेभिरङ्गविधायकवाक्यैरपेक्षितानि विधीयन्ते इत्यर्थः । ननु "अष्टवर्षं ब्राह्मणमि'त्यत्रोपनयनस्याध्ययनाङ्गत्वमवगम्यते इत्युक्त्तं, तदयुक्त्तं, तस्योपनेयासत्तिद्वाराऽध्येतृसाकाङ्क्षाध्यापनाङ्गत्वं ह्यवगम्यते "उपनीय तु यः शिष्यमि'त्यादिस्मृतिवचनाच्च तदवगम्यते । उच्यते । "ब्राह्मणमुपनीयते'त्यत्र द्वितीयाश्रुत्या उपनयनस्यमाणवकशेषत्वमवगम्यते माणवकशेषमुपनयनम्् अध्ययनं च तद्गतं तत्रान्तरङ्गबहिरङ्गन्यायादुपनयनमध्ययनाङ्गमेव । ननु "उपनीय तु यः शिष्यं वेदमध्यापयेद््द्विजः । सकल्पं सरहस्यं च तमाचार्यं प्रचक्षते' इति वचने वक्तवाश्रुत्योपनयनस्याऽध्यापनाङ्गत्वं युक्त्तम्् । अन्तरङ्गत्वं हि वस्तुसामर्थ्यरूपं लिङ्गं ततः वत्त्वाश्रुतिर्बलीयसीति चेत्् न । अन्तरङ्गत्वं हि प्रत्यक्षश्रुतिसिद्धं, वक्त्ता ?श्रुतिस्तु स्मृतिगतानुवादरूपवचनस्था च, अतोऽस्याः स्मृतिवचनस्थत्वान्मूलश्रुतिसापेक्षत्वं, अनुवादरूपवचनगतत्वाद्विध्यन्तरसापेक्षत्वमिति विलम्बद्वयमस्ति, श्रुतिलिङ्गादिषु विलम्बितधीहेतुत्वं हि परदौर्बल्यहेतुः, अतो विलम्बद्वयोपहताक्तवाश्रुतिर्न बलीयसी । किञ्च श्रोत्रियोपाध्यायगुर्वादिनामविधानवत्् तत्प्रकरणस्थमिदं वचनमुपनीयाध्यापयितुराचार्यनामविधानपरमिति क्तवाश्रुतिरुपनयनस्याध्यापनाङ्गत्त्वे प्रमाणं भवितुमर्हति । किञ्च "स्वरितञ्चितः कर्त्रभिप्राये क्रियाफल' इत्यात्मनेपदे प्राप्तेपि "संमाननोत्सञ्जनाचार्यकरणज्ञानभृतिविगणनव्ययेषु निय' इति पुनर्विधानस्याकर्त्रभिप्रायार्थत्त्वादुपनयनस्य नाध्यापनाङ्गत्वं युक्त्तम्् । "अकर्त्रभिप्रायार्थोयमारम्भ' इति हि तद््वृत्तिकारः ।
	ननु कर्त्रभिप्रायत्वं कर्त्तर्येव फलस्याभिप्रेतत्वं, तदवधारणनिषेधार्थं पुनर्विधानम्् , अतः फलमुभयान्वयि,     अतो माणवकद्वारेणाचार्योन्वय्युपनयनफलमित्यध्यापनाङ्गत्वं युक्त्तमिति चेत्् । न । "अग्नीनादधीते'त्यत्र कर्त्रभिप्रायसूत्रविहितेष्यात्मनेपदे फलस्योभयान्वयितया पुनर्विधानस्य नियमनिषेधार्थत्वाभावेन कर्त्रभिप्रायत्वमात्रस्य निर्षधार्थत्वात्् । अतो नाध्यापनाङ्गत्वम्् । कर्त्रभिप्रायशब्देन कर्तृव्यतिरिक्त्तचेतने फलानन्वयोविवक्षितः अतो न "अग्नीनादधीते'ति व्यभिचारः, पुनर्विधानस्य तन्निवारणार्थत्वे फलस्याचार्येऽप्यन्वयोपपत्तेरध्यापनाङ्गत्वमिति        चेत्् । न । ऋृत्विजो वृणीत इत्यत्र स्वतिरेत्यादिसूत्रविहितेऽप्यात्मनेपदे फलस्य कर्तृव्यतिरिक्त्तचेतनान्वयदर्शनेन पुनर्विधानस्य नियमनिषेधार्थत्वाभावात्् अतः कर्त्रभिप्रायमात्र निषेधार्थं पुनर्विधानमिति नाध्यापनाङ्गमुपनयनम्् ।    
अत अचायकस्योपनयनक्रियानन्तरभावित्त्वाभावादव्यहितफलस्य 
कर्तृगतत्त्वाभावाच्चात्मनेपदस्याप्राप्तौ अव्यवहितफलस्याकत्रर्भिप्रायत्वेऽप्यात्मनेपदं "सम्माननेत्या'दिसूत्रेण विधीयते । अतोऽकर्त्रभिप्रायार्थत्वेपि व्यवहिताचार्यकनिष्पत्त्यर्थतयाऽध्यापनाङ्गत्वमुपनयनस्याविरुद्धमिति । चेत्् । नैवम्् । "अग्नीनादधीते'त्यत्र स्वारितेतिसूत्रविहितेष्यात्मनेपदे अग्निसंस्कारव्यवहिताग्नित्वापत्तिरूपफलस्य कर्त्रन्वयित्वदशर्नादतोऽकर्त्रभिप्रायार्थं सम्मानदेत्यादिसूत्रं फलमात्रस्य कर्त्रन्वयनिवारणार्थं संस्कारविशिष्टोग्निः फलमित्याधानकत्तर्रि न व्यवहितफलोन्वय इति    चेत्् तर्ह्युपनयनसंस्कारविशिष्टमाणवकसिद्धिरेवाव्यवहितं फलमिति, कर्त्रभिप्रायसूत्रेणैवात्मनेपदसिद्धेरकर्त्रभिप्रायसूत्रवैयर्थ्यं स्यात्् ।
	यद्येवं व्यवहितमव्यवहितं वा फलमात्रकर्त्रभिप्रायसूत्रेण निवार्यते तर्ह्युपनेतुः प्रवृत्तिर्नोपपद्यते यतः "प्रयोजनमनुद्दिश्य न मन्दोपि प्रवर्त्तते' इति । नैवम्् । उपनयनफलस्य माणवकान्वयित्वेऽप्याचार्याय वरो देय इति विध्यन्तरप्राप्तदक्षिणाफललिप्सया प्रवृत्त्युपपत्तेः ।
	न चैतेनाकर्त्रभिप्रायत्वविरोधः, असाधारणफलानन्वयविषरत्वादकर्त्रभिप्रायसूत्रस्य । अव्यवहितक्रियाफलस्य कर्त्तुरभिमतत्त्वं कर्त्रभिप्रायत्वं, तदनभिमतत्वमकर्त्रभिप्रायत्वमित्यप्ययुक्त्तं, क्रियाफलस्य कर्त्रनभिमतत्वव्याघातात्् । आचार्यकनिष्पत्त्युपयोगिनो माणवकसंस्कारस्याचार्यानभिमतत्त्वानुपपत्तेः । अत उपनयनमध्येष्यमाणमाणवकासत्तिमुखेन नाध्यापनाङ्गम्् , अपि त्वध्ययनाङ्गमेव । अध्ययनं च नाध्यापनविधिः प्रयुङ्क्त्े, "अध्यापयेदि'ति तु "द्वादशोहेन प्रजाकामं याजये'दित्यादिवदित्युक्त्तम्् । यद्यपि प्रजाकाममन्नाद्यकाममितिवत्् तत््प्रयोज्यव्यापारस्याध्ययनस्याधिकारिविशेषणं फलं न श्रूयते तथापि स्वाध्यायसिद्धिरधिकारिविशेषणं स्यात्् , "स्वाध्यायोऽध्येतव्य' इति स्वाध्यायस्याध्ययनसाध्यत्वावगमात्् । यथा "अग्नीनादधीते'त्यत्राग्नीनामाघानसाध्यत्वावगमादग्निसिद्धिरधिकारिविशेषणं, तद्वत्् ।
 	न च स्वविधिप्रयुक्त्तत्वेऽध्ययनविधेरनुष्ठात्रभावः । सन्ति हि प्रबुद्धाध्येतारः । तथाह भगवानापस्तम्बः "तस्मिन्नभिजनविद्यासमुदेतं समाहितं संस्कारर्त्तारमीप्सेदि'ति तेषु परविधिप्रयुक्त्तत्वे सत्यध्ययनं नोपपद्यते । अप्रबुद्धविषये तु स्वतन्त्रस्याध्ययनविधेर्माणवकविषयत्वं ज्ञात्वा हितैषिणो माणवकमध्ययनादि कारयन्ति । अतः प्रबुद्धेष्वप्रबुद्धेषु च स्वविधिप्रयुक्त्तत्वमध्ययनस्य युक्त्तम्् । परविधिप्रयुक्त्तत्वे नित्यस्याध्ययनस्य काम्यविधिप्रयुक्त्तत्वं स्यात्् , ततश्चानुष्ठाननियमो न स्यात्् । आचार्यककामो ह्यध्यापकः, तस्याचार्यककामनाया अभावेऽध्ययनासिद्धेः । अध्यापकबाहुलनयात्तत्सिद्धिरिति चेत्् , न अध्यापकेभ्योष्यध्येतृबाहुल्यदर्शनात्् । आधानस्योत्तरक्रतुविधिप्रयुक्त्तत्वेऽपि न काम्यविधिमात्रप्रयुक्त्तत्वं "वसन्ते वसन्ते ज्योतिषा यजेत' "यावज्जीवमग्निहोत्रं जुहोती 'ति नित्यविधिसद्भावादित्येवमाद्यनुसन्धेयम्् । अतो यथोक्त्त एवार्थः । अङ्गविद्युपेतेन प्रधानविधिनाऽङ्गस्वरूपमङ्गिस्वरूपं च कथं प्रतिपन्नमित्यत्राह ।
	एवमिति । एवमङ्गविधिभिः सह प्रधानविधौ निरूपिते इत्यर्थः । सत्सन्तानेत्यादिना "तस्मिन्नभिजनविद्ये' त्यापस्तम्बवचनार्थोऽनुसंहितः । आत्मगुणा अक्रोधादयः। अनेन समाहितशब्दार्थ उक्त्तः । वेदविच्छब्देन विद्यासमुदित शब्दार्त उक्त्तः । वेदविदाचार्योपनीतस्येति आचार्यविशेषणमुपनयनद्वारा माणवकार्थं, यथा उपनयनस्याध्यापनाङ्गत्वे माणवकविशेषणमाचार्यार्थं 
तद्वदिति भावः । व्रतनियमविशेषयुक्त्तस्य व्रतनियमविशेषवदाचार्यविशेषणमपि माणवकार्थमिति भावः । आचार्योच्चारणानूच्चारणमिति परतन्त्रोच्चारणरूपता दर्शिता । अक्षरराशिग्रहणफलमितिपदमसकृदावृत्तिरूपत्वस्याक्षेपकं दर्शयति, यथा "व्रीहीनवहन्ती 'त्यत्र दृष्टफललवस्याप्यपरित्याज्यत्वेनाऽवहननस्य वैतुष्यपर्यन्तत्वाद्् अश्रुताप्यावृत्तिः सिद्धा, तद्वदिापि सामर्थ्यादावृत्तिः सिद्धा । दृष्टप्रयोजनापरित्यागेनैव नियमस्य विधेयत्वात्् । आचार्योच्चारणानूच्चारणमित्यनेन, वेदविदाचार्योपनीनीतस्येत्यनेन, चाध्ययनस्याध्यापयितृसापेक्षत्वेन परतन्त्रोच्चारणरूपत्वं, स्वविधिप्रयुक्त्तत्त्वमुपनयनाङ्गकत्वं चोक्त्तम्् । अचार्योच्चारणानूच्चारणमक्षरराशिग्रहणफलमित्यनेन "किंरूप'मित्याकाङ्क्षा शमिता, वेदविदाचार्योपनीतस्य व्रतनियमविशेषयुक्त्तस्येत्यनेन कथं च कर्त्तव्यमितियपेक्षा पूरिता, अक्षरराशिग्रहणफलमित्यनेन स्वाध्यायग्रहणकामत्वमध्ययनाधिकारिविशेषणमित्यपि सूचितम्् । "सक्त्तून््जुहोती 'त्यत्र पुरुषस्य सक्त्तुहोमजन्यादृष्टभाक््त्वात्् सक्त्तुहोमो यथा पुरुषसंस्कारः तद्वदध्ययनस्य पुरुषसंस्कारत्वेऽस्याक्षरराशिग्रहणफलत्वन्नस्यात्् , अपूर्वसिध्यर्थतया स्वाध्यायसिध्द्यर्थत्वाभावात्् ततश्चाक्षरराशिग्रहणफलत्वाभावेनावृत्यसिद्धः सकृदुच्चारणरूपमेवाध्ययनंस्यादित्याशंक्याह- अध्ययनं चे त्युपनयनाङ्गत्ववत्् स्वविधिप्रयुक्त्तत्ववदिदंचोपपादनीयमिति चार्थः । स्वाध्यायसंस्कारः । न तु सक्त्तुहोमवदपूर्वविषयतया पुरुषसंस्कार इत्यर्थः, कुत इत्यत्राह - स्वाध्याय इति तव्यप्रत्ययात्् कर्मत्वागमः स्वाध्यायस्य हि कर्मत्वावगमः, न पुरुषस्यकर्त्तुः क्रिययाप्तुमिष्टतमत्वं हि कर्मत्वम्् अतोऽध्ययनं स्वाध्यायसंस्कारो न तु पुरुषस्येत्यर्थः निर्वर्त्यादेरपि साधारणकर्मत्वं कथं संस्कारत्वे हेतुतयोच्यत इत्यत्र निर्वर्त्यविकार्यत्वानुपपत्तिमभिप्रेत्य स्वाध्यायस्येतिपुनः कीर्तनम्् । वस्तुसामर्थ्यसचिवकर्मत्वावगमः संस्कार्यत्वे हेतुरितिभावः । फलन्तरेसंभवति प्राप्यत्वमात्रपर्यवसानंचायुक्त्तं । ननु व कर्मत्ववागममात्रात््संस्कार्यत्वं "सक्त्तून््जुहोति' सुवर्णं भार्य'मित्यत्र सक्त्तुसुवर्णयोः संस्कार्यत्वाभावादिति शङ्कायां संस्कारस्वरूपंशोधयति- संस्कारोहीति । हिनामाभ्यां प्रसिद्धिः प्रतियोग्यभ्युपगमश्च सूच्यते । अपिचेतिवदनेकाव्ययतुल्यरूप एकशब्दो वा । यद्यपि सत उत्कर्षार्थानं संस्कारइति भूतभाव्युपयोगिसंस्कारानुगतलक्षणं, तथापि स्वाद्यायस्य भूतोपयोगित्वासंभवात्् भाव्युपयोगिसंस्कारलक्षणमत्रोक्त्तं, संस्कारलक्षणानुपपत्त्या "सक्त्तून्् जुहेती 'त्यादिषु प्रत्ययस्वारस्यावगतमपि कर्मत्वं भग्नमिति भावः । अत्र तु न तथानुपपन्नमित्याह- संस्कार्यत्वं चेति । चः शङ्कानिवृत्तौ । कुत इत्यत्राह । धर्मार्थेति । पुरुषाथर्चतुष्टयतत्साधनेत्यनेन पूर्वोक्त्तव्याख्येयैकत्वाय प्रयोजनवदर्थावबोधनमनुगतमिति दर्शितं भवति, पुरुषाथर्परत्वं चानुगतं, धर्मादिषु हि पुरुषार्थत्वमनुगतं, इष्टतत््साधनयोरुभयोरपि पुरुषार्थत्वात्् । यद्यप्यर्थकामतदुपायेषु केचिल्लोकसिद्धाः, तथापि धनेशसुरेशादिविभूतिरूपातिशयितार्थकामतत््साधनानां, लोकसिद्धस्य पशुपुत्रान्नादेश्चित्रादिसाध्यस्य च लौकिकप्रमाणागोचरत्त्वात्् । पुरुषार्थचतुष्टयस्य वेदवेद्यत्वोक्त्तिर्युक्त्ता । अवबोधित्वात्् , अनुष्ठानौपयिकबोधजनकत्वादिति भावः । अर्थावबोधकत्त्वस्य हुमादावव्याप्तत्वादाह- जपादिनेति । स्वरूपेणापि - अर्थज्ञानानुष्ठानाभ्यामृते जप्यमानेनाऽक्षरमात्रेणापीत्यर्थः । आदिशब्दादध्यापनग्रहणम्् । अनुष्ठानानुगुणं ज्ञानं, जपादि, चाध्ययनसंस्कृतेन स्वाध्यायेनैवैत्युक्त्तं भवति । यद्वा पुरुषाथर्तत्साधनावबोधित्वेन सह तत्सानत्वं च 
शब्देन समुच्चीयते । तत्साधनत्वं द्विधाजपादिना, ध्रियमाणेन स्वरूपेण, चेति । अतोऽवान्तरसमुच्चेतव्यसमुच्चयपरोऽपिशब्दः ।
	एवं नियमविधित्वं चोपपादितं भवति । अर्थज्ञानपर्यन्तत्त्वं किंशब्दस्वारस्यादभ्युपगम्यते उतार्थानुपपत्त्या? इतिविकल्पमभिप्रेत्य तत्र शब्दस्वारस्यं प्रतिवदन्नध्ययनविधिनिरूपणमुपसंहरति- एवमिति । मन्त्रवदिति । पृथङ््निर्देशो व्रतान्तर्भावेन वाध्ययनोपकारकमन्त्राभिप्रायः । अस्ति हि शन्नोमित्रादिमन्त्राणां व्रताननुप्रवेशेनापि जपमात्रेणोपकारकत्वं, नियमाः पूर्वोक्त्ताः । यद्वा यथा बालस्य उपनयनकाले सन्ध्योपासनादिकाले च विधीयमानमुच्चारणं नियमवदक्षरपठनमेव नार्थधीसंपादनम्् । नहि बालानां मन्त्राथर्ावबोधसम्भवः, उद्वदिति । अक्षरराशिग्रहणेति । सनियमकोच्चारणमध्ययनशब्दस्य मुख्योर्थः, वेदानां किं चिदधीत्य ब्राह्मणः, एकांशाखामधीत्य श्रोत्रियः, अङ्गाध्याय्यनूचानः, कल्पाध्यायी ऋषिः, कल्पसूत्रप्रवचनाध्यायी भ्रूण इत्यादिप्रयोगात्् । नहि नहि स्वस्शास्त्रैकदेशाध्यायिनोऽर्थज्ञानसंभवः, अङ्गाध्ययनस्य पृथगुपादानेन तद्विरहे अर्थज्ञानप्रसङ्गाभावात्् । स्वाध्यायशब्दश्च नार्थज्ञानवाची, अपि तु स्वशाखामात्रवाचीति तत्कर्मत्वं स्वाध्यायस्यैव युक्त्तं, न त्वर्तज्ञानस्य । अध्ययनस्य प्रयोजनताकाङ्क्षायां दृष्टे संभवत्यदृष्टकल्पनायोगात्् । अक्षरग्रहणस्याऽऽसन्नत्वाद्धर्मादिष्वनुगतत्वाच्च तत्स्वीकारो युक्त्तः । व्यवहितत्त्वादसार्वत्रिकत्त्वाच्च नार्थज्ञानमित्यभिप्रायः । सकृदुच्चारणावधिकत्त्वव्यावृत्त्यर्थमत्ररग्रहणे पर्यवसानमुक्त्तम्् । मात्रचा विधिव्यापारस्यार्थज्ञानपर्यन्तत्वव्युदासः पर्यवस्यतीति । यथा "अग्नीनादधीते'ति वाक्यमाधानमात्रपरं न तूत्तरक्रतुविनियोगपरं, यथा च कारीर्या वृष्टिकामो यजेत' इतिवाक्यं वृष्टिसिद्धिपर्यन्तकर्मविशेषपरं न तु वृष्टयुपरितनोपयोगपरं, तथेति भावः । एवं शब्दस्वारस्यादर्थज्ञानपर्यन्तत्वं निरसतम्् । अथाऽर्थानुपपत्तिं परिहरति- त्रिधा चाऽनुपपत्तिशङ्का विधेरक्षरणग्रहणमात्रपरत्वे ग्रहणशेषतया विनियुक्त्तस्य स्वाध्यायस्यार्थपरत्वे प्रमाणाभावादविवक्षितार्थत्वं स्यात्् मीमांसायाः प्रवर्त्तकाभावादनारम्भणीयत्वं स्यात््, अक्षरराशिग्रहणमात्रस्य दुःस्वरूपतया विधेः प्रयोजनपर्यवसानं न स्यादिति । एतच्छङ्कात्रयनिराकरणमुखेनाध्ययनविधेरर्थज्ञानपर्यन्ततां, तन्निमित्तां ब्रह्मविचारानारम्भशङ्कां च व्युदस्यन्् वेदाख्यैकप्रबन्धव्याख्यानरूपतया धर्मब्रह्मविचारयोरैकशाख्यमपि दर्शयति ।
	अध्ययनगृहीतस्येति । इह साङ्गाध्ययनं विवक्षितम्् अधीतसाङ्गसशिरस्कवेदस्य । ननु च साङ्गवेदाध्ययनादिति पुर्वापरानुगुण्यात्् तेन हि प्रयोजनवदर्थोपातप्रतीतसिद्धिः । अर्थाः- यज्ञोपासनादयः, ते स्वर्गमोक्षादिप्रयोजनवन्तः, प्रयोजनवदर्थ शब्देन काकदन्तवत्परीक्ष्यत्वशङ्काव्युदासः । प्रयोजनवदर्थावबोधित्वदर्शना दित्यनेन विदेः परम्परया पुरुषाथर्पर्यवसायित्वमुक्त्तं भवति । अध्ययनस्य साक्षात्प्रयोजनमक्षरराशिग्रहणमित्युक्त्तं अध्ययनगृहीतस्येति पदेन । अयमर्थः । किं साक्षात्पुरुषार्थपर्यवसायित्वं विधेर्विवक्षितम्् ? उत परम्परया ? साक्षात्प्रयोजनपर्यवसायित्त्वं विधेरर्थज्ञानपर्यन्तत्त्वेपि नोपपद्यते, अनुष्ठानापुर्वद्वारा स्वर्गस्यैव प्रयोजनत्वात््, अध्ययनविधेः स्वर्गपर्यन्तत्वानभ्युपगमाच्चापरम्परया चेद्् अस्मत्पक्षेऽपि सम्भवति स्वभावत इति , शब्दस्य बोधकत्वशक्त्तिस्वाभाव्यादित्यर्थः । व्युत्पन्नपदपदाथर्ं प्रति शब्दस्यार्थावबोधकत्वं स्वाभाविकमिति लोकसिद्धम्् । एवकारो विधिनैरपेक्ष्यपरः, अन्यत्र विनियोगस्तु न स्वाभाविकं शब्दस्यार्तपरत्वं निरुणद्धि जपविधिवत्् "याजयित्वा प्रतिगृह्य वाऽनश्नन्् 
त्रिस्वाध्यायं वेदमधीयीत त्रिरात्रंवा सावित्री ' वेदमेव जनेन्नित्यमि'त्यादिविधानं हि न वेदस्यार्थपरत्वं निवारयति । स्वाध्यायः स्वतोऽर्थबोधकश्चेत्् किं मीमांसयेत्यत्राह ।
	गृहीतादिति । गृहीतात्् गृहीतमात्रात््, अध्ययनगृहीतस्येत्युक्त्तेः, तेन मीमांसाख्येतिकर्तव्यताराहित्यं विवक्षितम्् , आपातप्रतीतेः संशयविपर्ययसहत्वातन्निराकरणाय मीमांसेति भावः । अध्ययनगृहीतस्येत्यादिना वेदस्य बोधकत्वस्वभावत्वमुक्त्तं, तत्र प्रयोजनवदर्थशब्दः परम्परया पुरुषार्थपर्यवसानज्ञापनाय, उपरि तन्निमित्तापातप्रतीतिजनकतायाः सहकारिवैकल्यनिबन्धनत्वम्् । नहि वेदस्यापातप्रतीतिजनकत्वं स्वभावः, प्रमितिजनकत्वस्वभावत्वात्् मीमांसाख्यपरिकरशून्यस्य तदभावो न श्रुतेः प्रमितिजनकत्वस्वभावविरोधी । यथा आलोकादिसहकारिविरहे रूपाद्यनुपलम्भश्चक्षुरादीनां रूपादिसाक्षात्कारजनकत्वस्य स्वाभाविकत्वं न विहन्ति तद्वद््, आपातप्रतीतावपि प्रयोजनवत्त्वेन प्रतीतिरस्तीति दर्शयितुं पुनः प्रयोजनवदर्थशब्दः, प्रयोजनवदर्थापातप्रतीतिर्हि तन्निर्णयरामं जनयति । नहि निष्प्रयोजनकाकदन्ताद्यापातप्रतीतिस्तन्निर्णयरागं जनयति । आपाततोऽवगम्यमानान्् दृष्ट्वेत्यर्थः । स्वात्मनो बुद्ध््युत्पत्तिं दृष्ट््वेतिवत्् प्रयोजनवदर्थापातप्रतीतेः स्वानुभवसिद्धत्त्वान्न तदपह्नवः शक्य इति भावः व्याकरणादिफलस्वरूपविलक्षणे मीमांसाफलस्वरूपे दर्शयति । 
	तत्स्वरूपेति । स्वरूपविशेषाः- आङ्गिनः, प्रकारविशेषाः- अङ्गानि, पूर्वपक्षोक्त्तस्वरूपप्रकारतः सिद्धान्तितत्स्वरूपप्रकरयोवर्ैषम्यं विशेष शब्देन विवक्षितम्् । प्रयोजनवदर्थस्वाध्यायवेदमीमांसाशब्दाः पूर्वोत्तरभागसाधारणाः स्वयमेव न तु विधिना तदुपपादकमधीतवेदः पुरुष इति पदद्वयम्् । अधीतवेद इत्यध्ययनविधिव्यापारस्यानुष्ठितांशे पर्यवसितत्वान्मीमांसायां तस्याप्रवत्तर्कत्त्वं द्योतितं, चेतनत्वात्् फलवदर्थापातप्रतीत्या स्वयं प्रवर्त्तत इति पुरुषशब्दस्याभिप्रायः । नन्वक्षरराशिग्रहणपर्यन्तत्वेपक्षे रागतः प्रवृत्तिनर्ोपपद्यते "वेदाङ्गानि समस्तानि कृष्णपक्षेषु सम्पठेत््' "निष्कारणः षडङ्गो वेदोऽध्येयः' "वेदमध्यापयेद््द्विजः' "सकल्पं सरहस्यं चे'त्यादिविहिताङ्गाध्ययनत्याप्यक्षरग्रहणपर्यन्ततया व्याकरणादेरर्थावबोधाभावात्् प्रकृतिप्रत्ययादिज्ञानाभावेनापातप्रतीत्यभावात्् । मैवम्् । व्याकरणादीनां वेदाङ्गत्वादकिंचित््करस्याङ्गत्वायोगात्् । दृष्टकिंचित्कारे सम्भवति तत्प्रहाणेन चादृष्टपरिकल्पनायोगात्् पदाद्यवबोधरूपदृष्टिकिंचित्कार एव स्वीकार्य इत्यङ्गत्वान्यथानुपपत्त्यैव व्याकरणाद्यर्थावगमसिद्धेः, प्रयोजनवदर्थापातप्रतीतिसिध्द्या मीमांसारम्भोपपत्तेः । "अधीतवेदः पुरुषः स्वयमेव प्रवर्त्तत' इत्यनेन "अथातो धर्मजिज्ञासे'ति सूत्रमप्यर्थाद्् व्याख्यातं भवति । विदेरक्षरराशिग्रहणपर्यन्तत्वे प्रवर्त्तकाभावात््, स्वाध्यायस्यार्थपरत्वे प्रमाणाभावाच्च, मीमांसा नारम्भणीयेति पूर्वः पक्षः । साङ्गाध्ययनानन्तरं शब्दस्य स्वतोऽर्थावबोधित्वदर्शनात्् प्रवर्त्तकान्तराभावेपि रागात्प्रवृत्त्युपपत्ते, रारम्भणीयेति सिद्धान्त इति ।
	ननु कर्मविचारस्य रागप्राप्तत्वे "ऽधीत्य स्नायादि'ति समावर्तनस्मृतिर्बाधिका स्यात््, वैधत्वे स्मृतेरपि श्रुतेर्बलीयस्त्वात्् स्मृतिरवकाशप्रदा स्यात्् । नैवम्् अध्ययनविधेरक्षरराशिग्रहणपर्यन्तत्वार्थज्ञानपर्यन्तत्वयोः किमभिप्रेत्येतदुक्त्तं यद्यर्थज्ञानपर्यन्तत्वं तर्ह्यधीत्य स्नायादिति स्मृतिगताध्ययनशब्दस्य तत्तुल्यार्थत्वान्न विरोधः । यद्यक्षरराशिग्रहणपर्यन्तत्वं ततोऽपि तुल्यार्थत्वान्न विरोधः । किंच, विरोधे सत्यपि प्रत्यक्षश्रुतिरप्यस्ति यथा छान्दोग्ये 
"आचार्यकुलाद्वेदमधीत्य यथाविधानं गुरोःकर्मातिशेषेणाभिसमावृत्य कुटुम्बे शुचौ देशे' इत्यादिः, ततश्च स्मृतिवचनोपेता स्नानश्रुतिर्बलीयसी तस्माद्् श्रुतिस्मृतिवचनयोः प्राबल्यदौर्बल्यकथनं निरर्थकम्् । नन्वेवं श्रुत्यापि रागतः प्रवृत्तिर्बाध्यत इति चेत्् । न । समावृत्तस्यापि रागतः श्रवणोपपत्तेः । नन्वध्ययनानन्तरभावित्वे समावर्त्तनस्य तत्पूर्वकगृहस्थकमर्ानुष्ठानानवरुद्धश्रवणावसरालाभान्मीमांसाऽनारम्भः प्रसज्यते । नैवम्् । समावृत्तस्यापि श्रोतुः श्रावयितुरिवावसरसम्भवात्् । आचार्यस्य ह्यध्यापनं विहितं न तु गृहस्थस्य श्रवणमिति चेन्न, अध्यापनस्य याजनप्रतिग्रहवद्रागप्राप्तत्वात््, रागप्राप्तमपि "प्रतिग्रहादिना धनमर्जयेदि'त्यादिशास्त्रानुमतमध्यापनमिति चेत्् श्रवणमपि शास्त्रानुमतम्् अनिषिद्धत्वाद्यज्ञानुष्ठानोपयुक्त्तत्वाच्च ।
	ननु "सम्वत्सरे सम्वत्सरे द्वौ द्वौ मासौ समाहित आचार्यकुले वसेत्् भूयः श्रुतिमिच्छन्नि'ति श्वेतकेतुरित्यारभ्य "तच्छास्त्रैविर्प्रतिषिद्धं निवेशे हि वृत्ते नैयमिकानि श्रूयन्ते' "अग्निहोत्रमतितय' इत्यादिना श्रवणं गृहस्थस्य निषिद्धमितिचेन्न साकल्येन मासद्वयं गुरुकुलवासस्यानुष्ठानोपरोधित्वेन तस्यैव निषिद्धत्वात्् । "निवेशे हि वृत्ते नैयमिकानि श्रुयन्ते' "अग्निहोत्रमतिथम' इति ह्युच्यते आचार्यस्याप्यनुष्ठानानुपरोधेन श्रावणस्य हि शास्त्रानुमतत्वं अतोऽनुष्ठानानुपरोधोपरोधप्रयुक्त्तानुमत्यननुमतिविषयत्वं श्रावणस्य, श्रवणस्य, च तुल्यम्् अत एव हि युधिष्ठिरादीनां गार्हस्थ्यनिष्ठानामपि भीष्मादिभ्यः श्रवणं भारत्रादिषु प्रतिपाद्यते । यद्यपि श्रावणकाल एव श्रवणकालः, तथापि श्रोतुरुदकाहरणकाष्ठसम्पादनादिभिरनुष्ठानोपरोध इति चेन्न । अध्ययनविधिप्रयुक्त्तस्योदकौरणादेस्तन्निवृत्त्या निवृत्तत्वात्् । वित्तख्यात्यादिप्रयोजनान्तरस्पृहया, शिष्यस्त्रेहेन, च गुरोः श्रावणमुपपद्यते श्रावयितुर्ज्ञातार्थत्वादनुष्ठानमुपपद्यते । श्रोतुरज्ञातार्थत्वान्नेति चेन्न । उपनयनप्रभृत्यनुष्ठानवद्धितैषिवचनादनुष्ठानोपपत्तेः । तर्हि हितैषिवाक्यमेव स्यात्् किमर्थं मीमांसाश्रवणमिति चेत्् हितैषिवचनस्य प्रमाणमूलत्वनिश्चयार्थं, प्रष्टॄणामपरेषां स्वयमुपपादनार्थं च, हितैषिवचनादनूष्ठानसम्भवे शूद्रादीनामप्यनुष्ठानप्रसङ्गः इति चेन्न । "न शूद्राय मतिं दद्यात््' "न    चास्योपदिशेद्धर्मन्नचास्य व्रतमादिशेदि'त्यादिनिषेधवचनसद्भावात्् नहि यज्ञादिकं ब्राह्मणश्शूद्रयोपदिशन्ति न च शुश्रूषादिरहितशूद्रविशेषविषयत्वेनेदृशनिषेधवचनानां सङ्कोचः कार्यः, सङ्कोचकाभावात््- नाई शूद्रस्य यज्ञाद्यर्हत्वविषयं वचनान्तरं दृश्यते । किंच यजमानेन कृत्स्नवेदस्य,मन्त्रविशेषाणां, च जप्यतावचनात्तेषामध्ययनलभ्यत्वा, दध्ययनस्योपनयनसापेक्षत्वादुपनयनस्य त्रैवर्णिकाऽधिकारत्वान्न, शूद्राद्यधिकारप्रसङ्गः । ननूपनयनविधिस्त्रैवर्णिकाध्ययनविषयतया नेतुं शक्यते अतः शूद्रस्याध्ययनमुपनयननिरपेक्षमिति तस्य यजमानाद्युच्चारणसम्भव इति चेत्् न । "तस्माच्छूद्रसमीपे नाध्येतव्यमि'ति "अथ हास्य वेदमुपृण्वतस्म्रपुजतुभ्यां श्रोत्रप्रतिपूरणमुदाहरेण जिह्वाच्छेदो धारणे शरीरभेद' इत्यादिना शूद्रस्य वेदश्रवणादेर्निषिद्धत्वाद््, अध्ययनं चेदुपनयनाङ्गकं तत्् त्रैवर्णिकाधिकारमेवेति     न तत्र शूद्रद्यधिकार इति मन्त्रविशेषोच्चारणमुपपत्तेः । न हितैषिवचनाच्छूद्रादेः क्रत्वनुष्ठानप्रसङ्ग इति नापशूद्राधिकरणविरोधः । किंच यथा "यावज्जीवमग्निहोत्रं जुहोती 'त्यादिविधिः "न स्वाङ्गं स्वव्यवधायकमि'ति न्यायात्् स्वोपयोग्निनोऽप्यर्थार्जनादेरागप्राप्तस्याप्यवसरप्रदः स्यात्् क्त्तवाप्रत्ययस्य च समानकर्त्तृकत्वपूर्वकालीनत्वमात्रमर्थः,     न त्वानन्तर्यम्् । नन्वानन्तर्यमेव 
विधेयन्न चेद्विधिवैयर्थ्यं दुःस्वात्मकगुरुकुलवासनिवृत्तेः स्वतः प्राप्तत्वादिति चेत्् ।        न । आनन्तर्यपरत्वेपि विधिवैयर्थ्यात्् तच्च गुरुगुलवासस्य दुःस्वात्मकत्वादेव । अतः सनियमसंस्कारविशेष एव स्नानमिति तद्विधेयं नत्वानन्तर्यं तस्मादधीत्येति क्त्तवाश्रुतेर्न विरोधः तस्मात्स्वयमेव प्रवर्त्तते ।
	ननु "यो ह वा अविदितार्षेयच्छन्दोदैवतेन मन्त्रेण यजति याजयति वाऽध्यापयति वा स्थाणुं वर्च्छति गर्तं वाऽऽपद्यते प्रवामीयते पापीयान्् भवति । यातयामान्यस्य छन्दांसि भवन्ति । अथ यो मन्त्रे मन्त्रे वेद स सर्वमायुरेति । श्रेयांश्च भवति अयातयामान्यस्य छन्दासि मवन्ति तस्मादेतानि मन्त्रे मन्त्रे विद्यादि'ति श्रुत्या "अविदित्वां ऋषिं     छन्दो दैवतं योगमेव च योऽध्यापयेज्जपेद्वापि पापीयान्् जायते तु स' इति स्मृत्युपबृंहितयार्थज्ञानविधानं फलितम्् ।   मन्त्रे प्रतिपाद्यदेवताज्ञानस्यात्र विहितत्त्वात्तुल्यन्यायतया दैवतंशब्दस्य मन्त्रप्रकाश्यानुष्ठेयार्थप्रकाशनार्थतयाच विध्यादिभागार्थज्ञानस्यापि विधेयत्वापत्तेः । योगो मन्त्राणां विनियोगः तज्ज्ञानस्य ब्राह्मणभागार्थज्ञानसापेक्षत्वाच्चेति    चेत्् । न प्रतिग्रहर्तुसम्वेशनादेरिव रागप्राप्तत्वनिवृत्तेः । नहि "ब्राह्मणः प्रतिग्रहादिना धनमर्जयेत््, ऋृतावुपेयादि'ति    वचनं रागतः प्राप्तिंप्रतिग्रहादेर्निरुणद्धि ।
	किंचानेनैव वाक्येनार्थज्ञानं विहितमित्यध्ययनविधेरथर्ज्ञानपर्यन्तत्वं नाश्रयणीयं, यथा क्रतूनां विध्यन्तरसिद्धत्वादाघानविधेरुत्तरक्रतुविधिपर्यन्तत्वं नाऽऽश्रीयते तद्वत्् । न चेदं वेदवाक्यमध्ययनस्यार्थधीपर्यन्तत्त्वमवगमयति, नच स्वयमर्थज्ञानं विधत्ते, अर्थज्ञानस्याऽन्यतः सिद्धत्वात्् । अत्र मन्त्रमात्रस्य ऋृण्यादिविज्ञानविधानप्रतीतेश्च । ततश्च वेदस्य साङ्गतयाऽध्येतव्यत्वं सिध्येत्् न त्त्वर्थज्ञानं, छन्दोदैवतादिज्ञानस्य छन्दःकल्पव्याकरणनिरुक्त्तादिसापेक्षत्वान्मीमांसानपेक्षत्वाच्च । विनियोगविषयसन्देहे सति मीमांसापेक्षा स्यादिति चेत्् तर्हि सन्देहापाकरणाय रागतः प्रवृत्तिः स्यात्् "यदधीतमविज्ञातं निगदेनैव शब्द्यते । अनग्नाविव शुष्कैधो न तज्जवलति कहिंचित््' इतीदमपि वचनं नार्थज्ञानपर्यन्तत्वमध्ययनविधेरवगमयति । "अधीतमविज्ञात'त्यित्रैवाध्ययनार्थज्ञानयोः पृथङ््निर्देशात्् रागप्राप्तस्य विधातुमशक्यत्वाच्च । "वेदानां किंचिदधीत्य ब्राह्मणः, एकां शाखामधीत्य श्रोत्रियः, अङ्गाध्याय्यनूचान' इत्यादयः कल्पसूत्रप्रयोगाश्च अध्ययनादर्थज्ञानं पृथग्भूतमवगमयन्ति । अतः श्रवणस्य दुःखरूपत्वेन तन्द्रालुतया वा, अर्थार्जनाद्यन्यपरतया वा, यो न ृणोति तत्प्ररोचनार्थमिदं "यदधीतमि'त्यादिवचनम्् ।    
यथा अक्षैर्मादीव्यः, कृषिमुत्कृषस्व, वित्ते रमस्व, बहु मन्यमान' इति वाक्यं तन्द्रालुप्ररोचनार्थं, प्ररोचनया हि प्रवृत्तिरुत्कटा स्यात्् नह्येतावता कृषेरर्थाजनस्य च रागप्राप्तत्वभङ्गेन सर्वत्र वैधत्यमेव स्यात्तद्वदिदमपि वचनं   श्रवणस्य रागप्राप्तत्वं न विहन्ति । तस्माद्रागत एव प्रवर्त्तते । एवमन्यतः प्रवृत्तौ सम्भवन्त्यां शब्दशक्तयुल्लङ्घनेन मीमांसाश्रवणस्य विधेयत्वकल्पनमयुक्त्तम््, ऐकशास्त्र्यं रागतः पृवृत्तिश्चास्तु कथं पौर्वापर्यनियमस्तत्राह - तत्रेति ।
	तत्र वेदे  कर्मविधिस्रूपे निरूपित इति कर्मभागस्य वेदोपक्रमत्वादधीतक्रमेणैव निरूपणं प्राप्तमिति कर्मविचारस्य पूर्वमावित्वमितिभावः ।
	ननु नहि कर्मणामल्पास्थिरफलत्वमनन्तस्थिरफलत्वञ्च पूर्वपक्षसिद्धान्तरूपेण 
क्वचिन्निरूपितंतत्कथमल्पस्थिरफलत्वावगतिरित्यत्राह - स्वरूपे निरूपिते इति । केवलं कर्मविधिस्वरूपमेव निरूपितम्् अल्पास्थिरफलत्वज्ञानमावृत्तिविधानादिना फलितमिति भावः । यद्वा कर्मविधिस्वरूपन्निरूपितं न त्वाराध्यपरदेवतेति भावः । तदाराधनत्वेन कृते ह्यनन्तस्थिरफलत्वसिद्धिः ।
	अध्ययनगृहीतस्वाध्यायेति । अध्ययनस्य कृत्स्नस्वाध्यायविषयत्वादुपनिषदश्च स्वाध्यायशब्दान्तर्गतत्वादितिभावः । एकदेशशब्देनैकप्रबन्धांशत्वं सूचितम्् साधारणवेदशब्दनिर्दिष्टशब्दराशावनन्यपरं प्रदेशं पृथङ््निर्दिशत्युपनिषच्छब्देन, वेदान्तशब्देन विचारपौर्वापर्यनियमहेतुर्दर्शितः । मीमांसाशब्दोक्त्ते व्याख्याने प्रदेशभेदं विशिनष्टि शारीरकशब्देन "अन्नवानन्नदो भवति महान्् भवति प्रजया पशुभिर्ब्रह्मवचर्सेने'त्याद्युक्त्तानुषङ्गिकाल्पास्थिरफलव्यावृत्त्यर्थममृतत्त्वरूपशब्दाः, आनुषङ्गिकाणामल्पास्थिरत्वेपि प्रधानफलस्यानन्तस्थिरफलत्वेनापातप्रतीतिरस्तीत्यर्थः । कर्ममीमांसासंस्कृतमनस्कत्वादत्राप्यानुषङ्गिकं प्रधानफलं च संभवतीति श्रोतुः प्रतीयत एव ।
	ननु फलत्वादिदमप्यनित्यमिति बुद्धिः स्यात्् नैवं विपक्षे बाधकाभावात््, यथा भौमसुखात्् स्वर्गादिसुखविलक्षणं प्रतिपन्नं तत्रापि परस्परवैलक्षण्यं देशकालस्वरूपभेदात्् प्रतिपन्नं तथैव तस्मादपि विलक्षणं सुखं सम्भवतीत्यतीव रागजननायाऽस्यापि प्रतीतिःस्यात्् अधिकरोति । अधिकारी भवति, एवं कर्मविचारकृदेवाधिकारी भवति नतु साधनचतुष्टयवानित्यभिप्रायः । एवमैकशास्त्र्यक्रमनियमारम्भणीयत्वान्युपपादितानि । कैर्वेदान्तवाक्यैरारम्भणीयत्वौपयिकापातप्रतीतिरित्यत्राह - तथाचेति - यथासूत्रं व्याख्यातं तथेत्यर्थः, चश्शङ्कानिवृत्तौ प्रसिद्धौ वा केवलशब्देन ज्ञानाङ्गकर्मव्यावृत्तिः ।
	ननु कर्मविचारेण निर्णीतेऽपि कर्मफलक्षयिष्णुत्वे पुनश्चाल्पास्थिरफलत्वप्रतीतिजनकवाक्यानि किमर्थमुदाह्रियन्ते अनन्तस्थिरफलापातप्रतीतिजनकान्येव वाक्यान्युदाहर्तव्यानि । उच्यते । अधिगतकर्मणः पुरुषस्य हि निर्णीतार्थसंवादिवाक्यदर्शनात्् कर्मफलास्थिरत्ववद्् ब्रह्मज्ञानफलाक्षयित्वस्य प्रामाणिकत्वं सम्भवतीति श्रद्धास्थिरीकरणार्थं - तद्यथेति । लोक्यतइति लोकः फलम्् । "अन्तवदेवास्य तद्भवतीत्य'नेन ज्ञानविधुरकर्मणोऽनेककालानुष्ठितस्य बहुविधस्यापि क्षयित्वमुक्त्तं भवति "यो ह वा एतदक्षरं गार्ग्यविदित्वास्मिंल्लोके जुहोति यजते तपस्तप्यते बहूनि वर्षसहस्राणी 'त्येतद्वाक्यपूर्वकत्वात्तस्य वाक्यस्य अन्तवदिव्युक्त्ते क्रियास्वरूपस्यान्तवत्त्वं लोकसिद्धतयाऽनुपदेश्यमिति फलस्यैवान्तवत्त्वमर्थसिद्धं स्फुटीकतर्ुं पूर्वं तद्यथेति वाक्योपादानं, सांसारिकफलस्याऽध्रुवत्वं स्यात्् कर्मभिरेव ध्रुवं फलं संपाद्यतामिति शङ्काव्युदासाय उपादत्ते - न ह्यध्रुवैः प्राप्यते इति, श्रुवं तदिति वाक्यखण्डः । तदुपपादकत्वेन प्रतीयमानं वाक्यान्तरमुदाहरति - प्लवा ह्येते अदृडा यज्ञरूपा'इति । संसारपारं तारयितुन्नालं मध्ये भंगुरत्वादित्यर्थः । सूत्रयोजनानुगुणतरं कर्मणामल्पास्थिरफलत्वं, ब्रह्मोपासनस्यानन्ताक्षयफलत्वं, च दर्शयद्वाक्यमुपादत्ते - परीक्ष्य लोकानिति । अस्मिन्वाक्ये न्यायसिद्धाथर्ानुवादेन गुरूपसत्तिर्विधीयते । 
कम्रचितान्् कर्मसञ्चितान्् कर्मसंपाद्यान्् परीक्ष्य मीमांसान्यायैर्निरूप्य । ब्राह्मणः अधीतसाङ्गसशिरस्कवेदः, य इत्यध्याहार्थं, स इत्युत्तरत्र श्रवणात्् । अकृतः- नित्यः । अत्र पुरुषो 
विशेष्यः, लिङ्गवशाद्् अक्षरं पुरुषमित्यनन्तरोक्त्तेश्च । कृतेन कर्मणा नास्ति- न सिध्यति इतिकरणं द्रष्टव्यम्् इति यो निर्वेदमयात्् सः तद्विज्ञानार्थे गुरुमेवाभिगच्छेत्् । एवकारेण नियमविधित्वं गम्यते । समित्पाणिः- नरिक्त्तपाणिः "रिक्त्तपाणिस्तु नोपेयाद्राजानं दैवतं  गुरूमि'ति हि स्मर्यते । श्रोत्रियं- श्रुतवेदान्तं, ब्रह्मनिष्ठं- ब्रह्मसाक्षात्कारवन्तं, श्रुतवेदान्तोऽपि रुचिभेदादब्रह्मनिष्ठो नोपगन्तव्य इति भावः । अभिगच्छेदित्यन्वयः शमः बाह्येन्द्रियनियमनरूपः प्रशान्ताचित्तायेत्यन्तः करणनियमनस्योक्त्ततया पारिशेष्यात्् । एतेन श्रवणोपयुक्त्तमवधानं विवक्षितं न तूपासनोपयुक्त्तात्यन्तेन्द्रियजयादिः । तस्मै स विद्वान्् प्रोवाचेत्यन्वयः । "येने'ति निर्देशो विज्ञानाभिप्रायः । तद्विज्ञानार्थमिति हि प्रकृतं सामान्यतः कारणाभिप्रायो     वा लिङ्गव्यत्ययो वा; अक्षरं स्वरूपेणाविकारं, सत्यंगुणतोऽप्यविकारम््' आभ्यामचिज्जीवव्यावृत्तिः । तां ब्रह्मविद्यां प्रोवाच प्रब्रूयादित्यर्थः इति वेदान्तसारे व्याख्यातम्् । "छन्दसि लुङ््लङ््लिट' इति लिट्् ।
	ननु "प्रशान्तचित्ताय शमान्विताये'ति शमादेः पूर्ववृत्तत्वं प्रतीयते । न श्रवणोपयोग्यवधानमात्रस्य विवक्षितत्वात्् । नात्रोपासनाङ्गभूतात्यन्तविषयवैतृप्ण्यं विवक्षितं, तद्धि "शमदमाद्युपेतः स्यादि'ति निरूपयिष्यते । अतो निरूप्यसंपाद्यैस्तैर्निरूपणात्् प्रागेव विशिष्टत्वमनुपपन्नं, श्रुतिश्च शास्त्रजन्यज्ञानवतः पुरुषस्य तदुत्तरभाविशमाद्यङ्गकमुपासनं दर्शयति । "तस्मादेवंविच्छान्तो दान्त उपरतस्तितिक्षुः समाहितो भूत्वाऽऽत्मन्येवाऽऽत्मानं पश्येदि'ति अत्र ह्येवं विदिति शास्त्रजन्यज्ञानवत्त्वमुक्त्तं, भूत्वा पश्येदित्युपासनस्य शमाद्यङ्गकत्वं स्थापितम्् । केवलान्तस्थिरफलपरवाक्यान्युदाहरति - ब्रह्मविदिति ।
	अत्रानुवाके "यतो वाचो निवर्त्तन्त' इति श्रवणादनन्तस्थिरफलत्वसिद्धिः । प्राप्यस्य ब्रह्मणोऽनन्तस्थिरत्वेऽपि प्राप्तेः कादाचित्कत्वशङ्काव्यावृत्त्यर्थमपुनर्निवृत्तिमाह- न पुनरिति । यद्वा विद्ययानन्तस्थिरफलरूपब्रह्मप्राप्तिमाह "ब्रह्मविदि'ति । विद्यया ब्रह्मप्राप्तेः प्रतिबन्धनिवृत्तिपूर्वकत्वमाह "न पुनरि'ति । मृत्युः- प्रमादः, मोहो वा मोहो मृत्युः संमतो यः कवीनां, प्रमादं वै मृत्युमहं ब्रवीमी 'त्युभयत्र मृत्युशब्दव्यपदेशात्् । प्रमादो यथाऽवस्थितात्मस्वरूपस्याज्ञानं, मोहः- भ्रान्तिज्ञानं, दिङ्मोहं इत्यादिव्यपदेशात्् । न मृत्युनिवृत्तिमात्रमेव, तत्कार्यमपि निवर्तत इत्याह - न पश्यो मृत्युं पश्यतीति । अस्य वाक्यस्योपरि " न रोगं नोत दुःखतामि'ति हि श्रूयते । न पुनरित्यादिवाक्यं ब्रह्मणि दृष्टे मृत्युप्रमुखनिवृत्तिरिति ज्ञापनार्थम्् न पश्यो मृत्युमित्यत्रापि पश्यशब्दस्य ब्रह्मदर्शीत्यर्थः । तदेकं पश्यतीत्यनन्तरोदाहृतवाक्ये विषयस्य दर्शितत्वात्् "सस्वराड्् भवती 'ति कर्मवश्यो न भवतीत्यर्थः । "स्वराट्् स्वतन्त्रो विज्ञेय' इति नैघण्टुकाः । तमेवंविद्वानिति वाक्येन निर्विशेषचिन्मात्रज्ञानदेवतान्तरोपासनाद्युपायान्तरव्यावृत्तिसिद्धिः । पुरुषोत्तमोपासनस्यैवोपायतयोक्त्तत्वात्् तदुपासनरूपज्ञानं च नात्मैक्यविषयम्् अपि तु पृथक््त्वविषयमिति दर्शयति - पृथगात्मानमिति । मत्वा- ज्ञात्वा, ततः- पृथक्त्त्वज्ञानात्् तेन जुष्टः- प्रीतिविषयीकृतः अनुगृहीतो ऽमृतत्वमेतीत्यर्थः । इत्यादीनि वेदान्तवाक्यानीति पूर्वेणान्वयः । उदाहृतस्पष्टार्थवाक्यमात्रतृप्तः कश्चिच्चोदयति - ननुचेति । पूवर्त्र चोद्यान्तराणां कण्ठोक्तयभावेपि परिहारकण्ठोक्तया तान्यभिप्रेतानि, अतश्चशब्देन तैरर्थसिद्धैः सह समुच्चयो युक्त्तः । साङ्गेति - कर्मज्ञानपूर्ववृत्तत्ववादिनापि साङ्गाध्ययनस्यापेक्षितत्वं स्वीकृतमिति तदधिकव्युदासार्थ एवकारः । अध्ययनस्य साङ्गत्वादङ्गानां चार्थज्ञानहेतुत्वान्मीमांसानिरपेक्षं स्वर्गादेरेव केवलकर्मफलत्वं, 
स्वर्गादेश्च क्षयित्वं, ब्रह्मोपासनस्याक्षयफलत्वं च ज्ञायत इत्यर्थः । ब्रह्मोपासनस्येत्यादिग्रन्थो दृष्टान्ताभिप्रायः । ज्ञायत एवेत्येवकारो ज्ञातृत्वसंप्रतिपत्तिसुचकः । ज्ञानसामग्री हि सिद्धेति भावः । ततः किं मित्यत्राह 
अनन्तरमिति । कर्मणोऽल्पास्थिरफलत्वज्ञानेन मुमुक्षासिद्धियर्थं हि कर्मविचारः, तन्निरपेक्षमेवाल्पास्थिरफलत्वज्ञानान्मुमुक्षासिद्धेः ब्रह्मजिज्ञासैव कर्त्तव्या, धर्मविचारे प्रयोजनाभावादित्यर्थः । परिहरति - एवमिति । एवं तर्हि उदाहृतवाक्यमात्रतृप्तोसि चेत्् । कृत्स्नस्येति - ब्रह्मणोपीति भावः । वेदान्तवाक्यान्यपि स्फुटार्थानि ह्यस्माभिरुदाहृतानि, तेषामर्थोऽपि मीमांसानपेक्षं ज्ञायते अतोऽनन्तस्तिरफलज्ञानायनब्रह्मविचारः कर्त्तव्य इत्यर्थः । सत्यमित्यर्द्धाङ्गीकारे आपातप्रतीतावभ्युपगमः, ब्रह्मविचारनैरपेक्ष्येऽनभ्युपगमः - आपातेति । अपातप्रतीतिः अज्ञाननिवृत्तिमात्रेण संशयविपर्ययसहज्ञानम्् । संशयविपर्ययौ च कारणवाक्यगतसद्ब्रह्मात्माकाशप्राणवैश्वानरादिशब्दैरर्थतत्त्वस्य दुर्निश्चयत्वात्् "विज्ञानघन एवैतेभ्यो भूतेभ्यः समुत्थाय तान्येवानुविनश्यति' "असद्वा इदमग्र आसीदि'त्यादिभिरात्मानित्यत्वादेः प्रतीतेः "अन्नवानन्नादो भवति महान्् भवति प्रजया पशुभिर्ब्रह्मवर्चसेने' त्यादिनाऽल्पास्थिरफलत्वावगमाच्च स्याताम््; अतः साङ्गाध्ययनमात्रेण तयोरनतिवृत्तेस्तद्वयुदासस्य न्यायानुगृहीतवाक्यफलत्वाच्च ब्रह्मविचारः कर्त्तव्य इति चेदित्यर्थः । भवान््- अनुदाहृतवाक्यान्तरपर्यालोचनायामपि प्रवृत्तस्त्वमिति भावः । तथैव - एतया दृष्टया अत्रापि संशयविपर्ययनिरासस्यापेक्षितत्वं जानन्ननुदाहृतवाक्यानि पश्येदित्यर्थः । "अक्षय्यं ह वै चातुर्मास्ययाजिनः सुकृतं भवति' "पूर्णाहुत्या सर्वान्् कामानवाप्नोति, सर्वान्् लोकान्् पशुबन्धयाज्यभिजयति' "अपाम सोमममृता अभूम, अनन्तं ह वा अपारमक्षय्यं लोकं जयति योऽग्निं नाचिकेतं        चिनुते नास्येष्टापूर्ते क्षीयेते । योऽग्निन्नाचिकेतं चिनुते' इत्यादीनि हि "अमृतत्वं भजन्ते, सोऽश्नुते सर्वान्् कामान््, इमान्् लोकान्् कामान्नी कामरूप्यनुसंचरन्नि' त्यादि ब्रह्मवेदनफलवाक्यैरनुतुल्यानि वाक्यानि दृश्यन्ते । अत औपनिषदवाक्येष्विवानुदाहृतवाक्येषु संशयविपर्ययबाहुल्यात्तन्निरासाय कमर्विचारः कर्त्तव्य इत्यर्थः । एवं फलद्वारा हानाय कर्मज्ञानापेक्षा दर्शिता ।
	अथ स्वरूपेणोपादानाय च नियमेन कर्मज्ञानापेक्षाऽस्तीति दर्शयितुं मुमुक्षोः कर्मणोनियमेनापेक्षितत्वलक्षणं परपक्षमुपक्षिपति "ननु चे'ति । नियमेनापेक्षितत्वस्य विवक्षितेतरगामित्वव्युदासार्थः प्रथम एवकारः, द्वितीयस्तु नियमेनानपेक्षितस्य पूर्ववृत्तत्वनिवृत्त्यर्थः, ततः किमित्यत्राह "न धर्मे 'ति । कुत इत्यत्राह "अधीते'ति । ये ब्रह्मविद्याधिकारिणस्तेषां सर्वेषामवश्यापेक्षितं हि नियमेनापेक्षितं, वेदान्तमात्राध्यायिनस्तु तत्रैवापातप्रतीतिर्बुभुत्सा च स्यात््; तस्य कर्मविषयापातप्रतीत्याभावात््, न कर्मविचारस्य नियमेनापेक्षेत्यर्थः । यद्वा अधीतकृत्स्नवेदस्यापि जन्मान्तरसुकृतवशाद्वेदान्तवाक्य एव बुत्भुसा जायते चेत्तस्य न कर्मविचारापेक्षेति, तदा "अधीतवेदान्तस्ये'ति पदमयोगव्यवच्छेदपरं, नान्ययोगव्यवच्छेदपरं, कृत्स्नवेदाध्ययनादपेक्षितवेदान्तभागोप्यधीत एवेत्यर्थः । एवं हानार्थमपि कमर्णो ज्ञातव्यत्वं निषिद्धम्् उपादानार्थमपि न ज्ञातव्यमित्युपपादयितुं वेदान्तमात्रबुभुत्सादेरपि कर्मविचारापेक्षां शङ्कते "कर्माङ्गेति' । एकस्य साम्नः पञ्च भागाः सन्ति, ते प्रस्तावोद््गीथप्रतिहारोपद्रवनिधनाख्याः । एते भागाभक्त्ति शब्दाभिधेयाः । तासु पञ्चसु भक्त्तिषु प्रस्तावो हिङ्कारपूर्वङ्गीयते, उद््गीथः 
प्रणवपूर्वङ्गीयते, तत्र पञ्चविधसामोपासनं क्वचिद्विधीयते "लोकेषु पञ्चविदं सामोपासीते'ति, क्वचित्सामावयवेषु पञ्जस्वेकैकावयवापासनं विधीयते, तत्रोद्गीथावयवभूतप्रणवोपासनं विधीयते "ओमित्येतदक्षरमुद्गीथमुपासीते'ति कर्माङ्गश्रयाणिकर्माङ्गभूतोद्गीथादिविषयाणि, अनधिगतकर्मण उद्गीथाद्युपासनचिन्तनं न शक्यं कर्तुमिति प्रतिज्ञा । कर्माङ्गश्रयाणीति हेतुगर्भविशेषणम्् । कर्माङ्गोद्गीथाद्याश्रयाण्युपासनानीत्युक्त्ते सति हेतावुद्गीथशब्दस्य वैयर्थ्यं स्यात््, उपासनमात्रस्य च पक्षीकारः प्रतीयते, अतो यथोक्त्तैव वचनव्यक्त्तिर्युक्त्ता । अनधिगते कर्मण्युद्गीथादिविषयोपासनचिन्ताया अशक्यत्वात्् कर्मविचारोपेक्षितइतिचेदित्यर्थः । सोपालम्भं परिहरति । अनभिज्ञ इति । शास्त्रे प्रधानतया प्रतिपाद्यं ज्ञानमित्यत्राह- अस्मिन्निति । भेदः- ज्ञातृज्ञेयज्ञानरूपः, वैविध्वम्् तदवान्तरभिदा बाहुल्यम््, एवं विविधभेददर्शनस्य हेतुरविद्या । तस्याः को हेतुरित्यनवस्थापरिहारार्थमनादिशब्दः । एवमविद्याकृतभेददर्शननिमित्तकं जन्मजरामरणादिकमेव सांसारिकदुःखम््  आदिशब्देन नरकगर्भवासादिग्रहणम्् । संसारः प्रकृतिसम्बन्धः तत्प्रभवं सांसारिकम््, तन्निरसनीयत्वाय दुःस्वरूपत्वोक्त्तिः । सागरशब्दस्तदानन्त्यपरः । "निमग्नस्येति' । दुःखनिवृत्त्युपायापेक्षाहेतुतयोक्त्तमधिकारिस्वरूपमुक्त्तम्् । प्रयोजनमाह - निखलेति । मिथ्याज्ञानं- भ्रान्तिज्ञानम््, "दुःखजन्मप्रवृत्तिदोषमिथ्याज्ञानानामुत्तरोत्तरापाये तदनन्तरापाया'दिति प्रयोगात््, भ्रान्तिज्ञानं च भेददशर्नम्् । यद्वा मिथ्याभूतमज्ञानं मिथ्याज्ञानम््, ज्ञाननिवत्यर्त्वाय मिथ्याशब्दः तस्य निबर्हणाय, तन्निबर्हणमेव मोक्ष इत्यभिप्रायः । तत्साधनं किंमित्यत्राह आत्मैकत्वविज्ञानमिति । सप्रभ्रमस्य रज्जुयाथात्म्यज्ञानं हि निवर्त्तकम्् न ु कमर्विशेषः, एवं भेददर्शनस्याविद्याकृतत्वादैक्यज्ञानमेव तन्निवर्त्तकमिति तत्रेव तात्पर्यं वेदान्तवाक्यानामित्यर्थः । ततः किमित्यत्राह - अस्य हीति । क्वोपयुज्यते न कुत्रचित््, ज्ञानस्य स्वरूपोपत्तौ तत्फलोत्पत्तौ ज्ञानोत्पत्तिसाधनानुग्रहे वा नोपयुज्यत इत्यर्थः । न केवलमुपयोगाभावः, प्रतिकूलफलत्वमप्याह - प्रत्युतेति । द्वैतवासनाजनकत्वादित्यभिप्रायः । तथाप्युपनिषत्स्वधीतत्वाद्् ब्रह्ममीमांसायां निरूप्यमाणत्वाच्चोद्गीथाद्युपासनं ब्रह्मविद्यापेक्षितमित्युद्गीथादिविचारः साक्षात्सङ्गत इत्यत्राह - उद्गीथादाति । तर्हि कथमुपनिषत्स्वध्ययनं ब्रह्मविचारे तद्विचारश्चेत्यत्राह- ज्ञानरूपात्वाविशेषादिति । ज्ञानस्वरूपत्वसाम्यात्् बुद्धिस्थतया कृतः, न तु प्रधानर्थोपयोगित्वादित्यर्थः । ततः किमित्यत्राह "स त्विति' । तुशब्दद्वयं शङ्काद्वयव्यावर्त्तकम्् । प्रधानप्रतिपाद्योपयुक्त्तस्यैव पूर्ववृत्तत्वं निगमयति । अत इति । किमपि कर्मविचारादन्यदिति भावः । प्रधानार्थोपयोगित्वेन सङ्गतिः साक्षात्सङ्गतिः । येन केनाप्याकारेण साम्याद्बुद्धिस्थत्वं प्रसङ्गात्सङ्गतिः । अतः प्रासङ्गिकोद्गीथाद्युपासनचिन्तापेक्षितस्य प्रधानार्थसिरुद्धस्य कर्मविचारस्य न पूर्ववृत्तता युक्त्ता, अपि तु प्रधानप्रतिपाद्यात्मैकत्वविज्ञानापेक्षितमेव किमपि पूर्ववृत्तं वक्त्तुं युक्त्तमित्युक्त्तं भवति ।
	अत्र भास्करीयाः प्रत्यवतिष्ठन्ते बाढमिति । बाढमित्यर्द्धाङ्गीकारे । यत्प्रधानं शास्त्रं, तदपेक्षितमेव पूर्ववृत्तमित्येतावन्मात्रविषयोऽङ्गीकारः तदपेक्षितं चेति प्रतिज्ञा, त्वयायदनपेक्षितमित्युक्त्तं तदेवापेक्षितमित्येवकाराभिप्रायः । कुत इत्यत्राह - कर्मसमुच्चितादिति । समुच्चितशब्दः साहित्यमात्रपरः, न समुच्चयपरः । "अस्मद्विद्या आत्मविद्या चे'ति समुच्चित्योपदेशादित्यत्र समुच्चितशब्दवत्् कर्मज्ञानाभ्यामिति न निर्दिष्ठम्् , अपि तु कर्मसमुच्चिताज्ज्ञानादिति विशेषणविशेष्यभावेन निर्दिष्ठम््, अतो ज्ञानप्राधान्यमवगम्यते, 
कर्माङ्गकाज्ज्ञानादित्यर्थः । श्रुतिश्च "यज्ञेन दानेन' इत्यादिर्विवक्षिता । कर्मणोविद्याङ्गत्वे सूत्रकाराभिमतिं दर्शयति - वक्ष्यति चेति चः प्रतिपादकसमुच्चये, अङ्गतया कर्मणोनुष्ठानमपेक्षितमस्तु, तज्ज्ञानस्य कथं पूर्वभावित्वम्् कर्मज्ञानं ब्रह्मविचारपाश्चात्यं      किं न स्यात्् ? इत्यत्राह - अपेक्षितेचेति - प्रयाजादिवन्निष्पन्नस्य करणस्य फलोत्पत्तिदशायामनुग्राहकत्वेनाङ्गतयापेक्षा विवक्षिता । तृतीयस्य चतुर्थपादे समावृत्ताकृतदारमृतदारादीनामाश्रमविशेषवर्त्तिनां च ब्रह्मविद्यानिष्ठानां कर्मस्वनुष्ठेयाननुष्ठेयविभागस्य निरूपयिष्यमाणत्वमभिप्रेत्योक्त्तं केन समुच्चयः केन नेतीति । यद्वा नित्यनैमित्तिकयोः समुच्चयः न तु काम्यनिष्ठयोरिति विभागो न ज्ञायत इत्यर्थः । अयमर्थः- पदार्थज्ञानपूर्वकं हि वाक्याथर्ज्ञानम्् "यज्ञेन    दानेन' इत्यादियवाक्ये यज्ञादिकर्मणां पदार्थभूतत्वाद्वाक्यार्थज्ञानस्य च पदार्थज्ञानपूर्वकत्वाद्यज्ञादिकमर्विचारस्य पूर्वभावित्वम्् नहि "व्रीहीनवहन्ती ' त्यादिवाक्यार्थज्ञानं व्रीह्यादिपदार्थज्ञानेन विनोपपद्यते, पदार्थसंसगर्रूपत्वाद्वाक्यार्तस्य । ननु, गामानयेत्यादिवाक्याद्वयुत्पत्तौ गवानयनादिरूपं वाक्यार्थं पूर्वं प्रतिपद्यावापोद्वापमुखेन पश्चात्पदार्थप्रतिपत्तेर्न पदार्थवीपूर्वकत्वनियमो वाक्यार्थज्ञानस्य । उच्यते- व्युत्पन्नाच्छब्दादर्थप्रतिपत्तौ सर्वत्र पदार्थज्ञानपूर्वकमेव वाक्यार्थज्ञानं, व्युत्पत्तिदशायां तु प्रमाणान्तरेण शब्दान्तरेण वा वाक्यार्थावगमः पूर्वं स्यात््, न तु तस्मादेव शब्दात््, तस्यागृहीतसम्बन्धत्वेन बोधकत्वायोगात््, व्युत्पत्तावपि न वाक्यार्थधियः पूर्वभावनियमः । अम्बातातमातुलादिपदानां पदान्तरासंसृष्टानामेव प्रथमव्युत्पत्तिदर्शनात््, अस्य शब्दस्यायमर्थ इति व्युत्पत्तौ वाक्यार्थज्ञानस्य पूर्वभावाभावाच्च । न चास्मिन्नेव वाक्ये यज्ञादिशब्दव्युत्पत्तिसंभवः, विविदिषानिष्पत्तिरूपवाक्यार्थस्याप्रत्यक्षत्वेन गवानयनादाविव व्युत्पत्त्यनुपपत्तेः, अतः पदार्थज्ञानपूर्वकं वाक्यार्थज्ञानमित्युक्त्तम्् बाढमित्यादिकं सिद्धान्तिनश्चोद्यपरमिति च व्याख्यातृभिर्व्याख्यातम््, तदानीमपि पदार्थवाक्यार्थभावः क्रमविशेषहेतुतया विवक्षितः । किञ्च अपेक्षिते चेत्यङ्गतयापेक्षितत्वस्य विवक्षितत्वात्् कर्मणां च ज्ञानोत्पादकतया तदङ्गत्वादुत्पादकोत्पाद्ययोः पौर्वापर्यनियमाद्विचारविषययोः कर्मज्ञानयोः पूर्वापरभावेन तच्छेषभूतयोर्विचारयोरपि तत्क्रमभाक््त्वं न्याय्यमिति चाभिप्रायः। शेषभूतस्य शेषिक्रमानुरोधित्वं हि न्यायसिद्धम््, यथा "सारस्वतौ होमौ भवत' इति युगपदुत्पन्नयोरपि सारस्वतहोमयोर्याज्यापुरोनुवाक्यामन्त्रानुसारेण सरस्वतीयागस्य पूर्वभावे सरस्वद्यागस्य च पश्चाद्भावे च प्राप्ते तदङ्गानामपि तेनैव क्रमेणानुष्ठानं निर्णीतम्् । दृष्टान्ते दार्ष्टान्तिके च, शेषिणोः क्रमनिश्चायकहेतुवैषम्यमेव, तयोः क्रमे निश्चिते शेषस्य शेषिक्रमानुरोधित्वं तत्र चात्र च तुल्यम्् । एवञ्चोपासनस्यैव विचारं प्रति शेषित्वात्् तृतीयलक्षणे कृतस्योपासनचिन्तनस्यैव कमर्विचारापेक्षया पश्चाद्भाव इति न वाच्यम््, विद्याविषयतत्फलचिन्तनस्यापि तदपेक्षितत्वेन कृत्स्नाया अपि ब्रह्ममीमांसायाः कर्मविचारपश्चाद्भावप्राप्तेः । निगमयति अत इति - बाढमित्यादेः सिद्धान्तिचोद्यपरत्वादपि भास्करमतपरत्वमुचितम्् । "कर्मसमुच्चिताज्ज्ञानादपवर्गश्रुते' रित्यस्य ग्रन्थस्य भास्करीयभाष्ये श्रूयमाणत्वात््, अङ्गभावस्य तदभ्युतगतत्वेन तद्विषयसूत्रोपादानाविरोधाच्च शब्दतोऽर्थतश्च प्रत्यभिज्ञानात््, सिद्धान्तिचोद्यस्यापि तदन्तर्भावाच्च भास्करपक्षं यादवप्रकाशपक्षं चोपजीव्य "बाढ'मित्यादिना पार्श्वस्थश्चोदयतीति   च निर्वाहः साम्प्रदायिकः । तत्रैवं योजना; कर्मसमुच्चितादिति समसमुच्चयो विवक्षितः, कर्मसमुच्चिताज्ज्ञानादिति विशेषणविशेष्यभावेन निर्देशो 
ज्ञानस्य मोक्षोपायत्वप्रसिद्धिप्राचुर्यनिबन्धनः, श्रुतिश्च "विद्यांचाविद्यांचे 'त्यादिः । अस्मिन्वाक्ये मृत्युशब्दः उपेयप्राप्तिविरोधिकर्मवाची, प्रतिबन्धनिवृत्तिर्ब्रह्मप्राप्तिश्चेति साध्यद्वयं, क्रमेण कर्म ज्ञानं     चेति साधनद्वयमपि हि यादवप्रकाशैरभ्युपगतम््; अतो "विद्यां चाविद्यां चे'ति वाक्ये पूर्वखण्डः साधनद्वित्वपरः, उत्तरखण्डस्तु साध्यद्वित्वपर इति तेषां निर्वाहः "वक्ष्यति चेति' चशब्दः प्रतिपाद्यसमुच्चये अङ्गभावं च वक्ष्यतीत्यर्थः । ज्ञानोत्पत्तेः पश्चात्कर्मणो ब्रह्मप्राप्तिप्रतिबन्धनिवर्त्तकत्वं, ज्ञानोत्पत्तेः पूर्वं कर्मणो ज्ञानोत्पादकतया तदङ्गत्वमपि       हि तदभ्युपगतम्् । अङ्गभावपरसूत्रमुपादत्ते "सर्वापेक्षेति' सर्वापेक्षेतिसूत्रमङ्गाङ्गिभावपरम््, "सहकारित्वेन चेति'    सूत्रं समसमुच्चयप्रतिपादकमिति हि तेषां प्रक्रिया; अङ्गभावे समुच्चये च श्रुतिवाक्ये सूत्रे चोदाहर्त्तव्येपि ग्रन्थलाघवार्थं समुच्चये श्रुतिरङ्गभावे सूत्रं चोदाहृतम््, अङ्गभावप्रतिपादकवाक्यविषयसूत्रोपादानेन भास्करमतं चावलम्बितं भवति, एवमुभयथा क्वर्मणोपेक्षा दर्शिता । ततः किं इत्याह - "अपेक्षितेचेति' समप्रधानतया अङ्गतया चापेक्षित इत्यर्थः । अन्यत्सर्वं पूर्ववत्् । यद्यपि यादवप्रकाशमते कर्मविचारस्य पूर्ववृत्तत्व मनभिमतम््, तथापि समुच्चयेनाङ्गतया च कर्मणोपेक्षितत्वस्य तदुपपादितत्वात्तावन्मात्रमुपजीव्य पार्श्वस्थेन मतद्वयावलम्बिचोदयित्रा पूर्ववृत्तत्वापादानमुखेन चोदितमिति न निगमनग्रन्थविरोधः । समुच्चयशब्दस्य प्रधानतयान्वये स्वारस्यादङ्गत्वपरसूत्रोपादानात्तदनन्तरं साध्यद्वित्वस्य साधनद्वित्वस्य च निराकरिष्यमाणत्वाच्च मतद्वयावलम्बनेन चोदितमिति पूर्वाचार्यैर्निर्वाहः कृतः ।
	अत्र प्रतिवदति नैतद्युक्त्तमिति - हानार्थं कर्मणां ज्ञातव्यत्वं प्रागेव प्रतिक्षिप्तम््, वेदान्तमात्राध्यायिनः कर्मविषयापातप्रतीत्यभावेन कर्मनैरपेक्ष्यवचनात््, सुकृतवशाद्वेदान्तमात्रबुभुत्सावतः कर्मज्ञानानपेक्षावचनाच्च ।
अत्रोपादानाथर्ं कर्मणो ज्ञातव्यत्वं निराचिकीर्षुः समसमुच्चयेनाङ्गभावेन च द्विविधेप्युपादाने समसमुच्चयार्थमुपादानं प्रथमं निराकर्तुं साधनद्वित्वं साध्यद्वित्वं च वाक्यद्वयेन प्रतिक्षिपति- सकलविशेषे  त्यादिना । यथा बाढमित्यादिग्रन्थो भास्करमतेन सिद्धान्तमतेन वा चोद्यपरः, तदानीं पूर्वपक्षे सम्भावितसमस्तप्रकारेण कर्मणोऽपेक्षां प्रतिक्षेप्तुकामः किं त्वया समसमुच्चयो विवक्षितः, उताङ्गभावः इति विकल्पमभिप्रेत्य प्रथमं समुच्चयपक्षं प्रतिक्षिपतीति निर्वाह्यम्् । सकलविशेषाः- सजातीयविजातीयस्वगतव्यावृत्त्यन्वयरूपविशेषाः, तेषां प्रत्यनीकं सर्पाद्याकाराणां रज्जुत्वमिव तेषां निवर्तकमिति भावः । चिन्मात्रमिति - मात्रचा ज्ञातृत्वज्ञेयत्वव्यावृत्तिः । यद्वा, सकलविशेषप्रत्यनीकशब्देन विजातीयसजातीयभेदप्रत्यनीकत्वं, चिन्मात्रमिति मात्रचा स्वगतभेदशून्यत्वं च विवक्षितम््, प्रत्यनीकशब्देन नित्यानर्हत्वं विवक्षितम्् । न हि शुक्त्तिशकलं कदाचिद्रजतत्वसम्बन्धार्हं, नित्यानर्हत्वादेव हि शुक्त्तिज्ञानस्य रजतत्वनिवर्त्तकत्वम्् - ब्रह्मविज्ञानादेवाविद्यानिवृत्तेरिति । रज्जुत्वज्ञानादेव हि सर्पत्वनिवृत्तिः, न तु कर्मणेति भावः । एवं साधनद्वित्वं निरस्तम्् । कथं साधनद्वित्वव्युदासः साध्यद्वित्वं हि विद्यत इति शङ्कायां साध्यद्वित्वं व्युदस्यति अविद्यानिवृत्तित्वे हि मोक्ष इति । ब्रह्मणो नित्यप्राप्तत्वात्् प्रतिबन्धनिवृत्तिरेव साध्या न तत्प्राप्तिः । हिशब्दस्यायमभिप्रायः, या प्रतिबन्धनिवृत्तिः कर्मसाध्यत्वेन त्वयोक्त्ता सैव ज्ञानसाध्या श्रुतिस्मृतिसूत्रैरभिज्ञाता "तमेव विदित्वातिमृत्युमेति' "ज्ञात्वा देवं मुच्यते सर्वपापैः' । पाशैरिति पाठान्तरम्् । "निचाय्य तं मृत्युमुखान्् प्रमुच्यते क्षीयन्ते चास्य कर्माणि तस्मिन्् दृष्टे परावरे' 
"एवमेवंविदि पापं कर्म न श्लिष्यते' "ज्ञानाग्निः सर्वकर्माणि भस्मसात्कुरुते तथा' "तदधिगम उत्तरपूर्वाधयो'रित्यादिभिः, तस्माद्वाक्यद्वयेन न साध्यसाधनद्वित्वमस्तीत्युक्त्तं भवति । अविद्यानिवृत्तिरेव मोक्षोऽस्तु, ततः किं कर्मनैरपेक्ष्यस्य? इत्यत्राह - वर्णाश्रमेति । अनेन पदेन पूर्वोक्त्तं कर्मणो भेदावलम्बित्वं विवृतं भवति । आदिशब्देन निषिद्धानि, प्रायश्चित्तकर्माणि च विवक्ष्यन्ते । अनन्तशब्देन वर्णादीनां बाहुल्यम्् । विकल्पो भेदः । सकलभेददशर्ननिवृत्तिरूपाज्ञाननिवृत्तेरिति - मूलाज्ञाननिवृत्तेः फलं हि भेददर्शननिवृत्तिः, अतो भेददर्शननिवृत्तिरज्ञाननिवृत्त्यन्तर्गतेत्यर्थः । कथमिव साधनं - न कथञ्चिदपीति यावत्् । " न हि वचनविरोधे न्यायः प्रभवतीति' नियमात्् । श्रुतिसिद्धं कर्मणोपेक्षितत्वं न बाध्यमिति शङ्कायामुक्त्तोपपत्तेः श्रुत्यानुकूल्यं दर्शयति - श्रुतयश्चेति । न केवलोपपत्तिः तदनुग्राह्यमप्यवस्तीति चशब्दस्य भावः । पूर्वं भेदावलम्बितया विरोध उक्त्तः, अत्र तु फलानित्यतया विरोधश्च युक्तयन्तरत्वेन दर्शितः । अनित्यफलत्वेनेति - नित्यफलस्य मोक्षस्य कथमनित्यफलदं कर्म साधनमित्यर्थः । श्रुतय इत्येकस्मादनेकवाक्यानां प्राबल्यं विवक्षितम्् । दर्शयन्तीत्यनेनास्फुटार्थात्् स्फुटार्थानां "अन्तवदेवस्ये'ति कर्मसाध्यत्वे मोक्षस्यानित्यत्वं नित्यत्वे कर्मणस्तत्साधनत्वं वा न स्यात्् कमर्णोन्तवत््फलत्वनियमादिति भावः । अनेन वाक्येन कर्मणामनित्यत्वमुक्त्तम्् । तद्यथे त्यनेन कर्मक्षयस्य फलद्वारकत्वमुक्त्तम्् । पूर्ववाक्यमनेककालानुष्ठितसकलकर्मणामन्तवत्त्वज्ञापनार्थम्् " अस्मिन्् लोके जुहोति यजते तपस्तप्यते बहूनिर्षसहस्राणि "अन्तवदेवास्य तद्भवति' इति हि श्रूयते, तत एव कर्मनैरपेक्ष्यवादे अस्य वाक्यस्य प्रथमत उपादानम्् ब्रह्मविदाप्नोतीति ज्ञानस्य मोक्षसाधनत्वमुक्त्तम्् । प्राप्यप्राप्तृभेदनिषेधार्थं "ब्रह्म वेद ब्रह्मैव भवती ' त्युपात्तम्् । "तमेवे'ति प्रतिबन्धनिवृत्तेर्ज्ञानफलत्वं ज्ञापितम्् । ज्ञानव्यतिरिक्त्तस्य कर्मादेरुपायत्वनिषेधश्चानेन सिद्धः "नान्यः पन्था' इति ह्यनन्तरवाक्यम््; एवं ज्ञानस्यैव मोक्षोपायत्वपरतर्कानुगृहीतस्पष्टार्थानेकवाक्योपादानेन "विद्यां चाविद्यां चे'तिसमसमुच्चयपरत्वेन परोक्त्ता श्रुतिश्चातदर्थेत्युक्त्तं भवति । तस्या एकत्वादस्फुटार्थत्वादतकोपेतत्वाच्च श्रुत्यन्तरविरोधेन वर्णनीयत्वात््, एवं ज्ञानस्यैव मोक्षोपायत्वे प्रमाणतया श्रुतय उपपत्तयश्च दर्शिताः ।
	अथ यज्ञादिश्रुतेः कर्मापेक्षितत्वपरतां व्युदस्यति - यदपिचेत्यादिना । सिद्धान्ति-भास्कर-यादवप्रकाशानां 
त्रयाणामपि कर्माभिमतमितीदृशं प्राधान्यं सूचयत्यपिशब्दः, समुच्चयपरवाक्यस्य श्रुत्यन्तरानुगुण्येन निर्वाहे सति यज्ञादिश्रुतिश्च निर्वाह्येति समुच्चयाभिप्रायश्चशब्दः, अपिचेत्यखण्डोयंशब्दो वा, तदानीमप्युक्त्तप्रकारेण समुच्चयपरः। यदुक्त्तं "यज्ञादिकर्मापेक्षा विद्या ' इति, अनया वचनव्यक्तया समुच्चयेन विद्यापेक्षितं यत्कर्मोक्त्तमित्यर्थः । वस्तुविरोधः द्वैतवासनाजनकत्वमनित्यफलवत्त्वं श्रुत्यक्षरपर्यालोचना सन््प्रत्यार्थनिरूपणम्् । चः समुच्चये । विविदिषोत्पत्तावुपयोगप्रकारमाह - अन्तः करणेति । न फलोत्पत्तौ न मोक्षोत्पत्तौ । "यज्ञेन दानेन तपसानाशकेन ब्राह्मणा विविदियन्ति' इति हि श्रुतिः, न तु मुच्यन्त इति भावः । अक्षरपर्यालोचना कथमित्यत्राह - विविदिषन्तीति श्रवणादिति । एवं च यज्ञादिश्रुतिपर्यालोचनया च ज्ञानकर्मणोः समुच्चयः प्रत्युक्त्तः, न फलोत्पत्ताविति फलशब्दस्य मोक्षे स्वारस्यादेवं योजना कृता । यद्वा, यज्ञादिकर्मापेक्षाविधेति वचोभङ्गयाङ्गतयोपेक्षितं यत्कमर्ोक्त्तमित्यर्थः । न फलोत्पत्तौ न वेदंनोत्पत्तावित्यथर्ः । 
विविदिषापेक्षया हि फलं वेदनम््, अन्यत्सर्वं पूर्ववत्् । अस्यां योजनायां यज्ञादिकर्मापेक्षाविद्येति निर्देशस्वारस्यमस्ति, अङ्गाङ्गिभावसूत्रस्मारकत्वादस्य निर्देशस्य । अथवा,यज्ञादीति प्रयाजादिवन्निष्पन्नस्य करणस्य फलोत्पत्तिदशायामनुग्राहकतयाङ्गं यत्कर्मोक्त्तं तन्नोपयुक्त्तमित्यर्थः । न फलोत्पत्तौ न मोक्षोत्पत्तौ । करणभूतविद्यानुग्राहकत्वेन नोपयुक्त्तमित्यर्थः । अस्यां योजनायामङ्गाङ्गिभावसूत्रस्मारकनिर्देशस्य फलोत्पत्ताविति निर्देशस्य च स्वारस्यमस्ति विविदिषन्तीत्युक्त्तिरसिना जिषांसतीति बदिति यज्ञादेर्वेदनोपयोगित्वं स्यादिति शङ्कायां वेदनोत्पत्तौ हेतुत्त्वं कर्मण इतिकत्तर्व्यतात्वं करणत्वं चानुपपन्नमित्याह - विविदिषाया मित्यादिना वाक्यद्वयेन । तत्र शमादिभिः सह समुच्चयेन विकल्पेन चेतिकर्त्तव्यतात्वं प्रथमं व्युदस्यति विविदिषायामित्यादिवाक्येन । एवकारद्वयेन कर्मणः समुच्चयो विकल्पश्च व्युदस्यते, शमादीनामिन्द्रियव्यापारोपरतिरूपत्वेन यज्ञादिकर्मणस्तत्प्रवृत्तिरूपत्वेनान्योन्यविरोधित्वान्न समुच्चय उपपद्यत इत्यभिप्रायेण शमादीनामेवेत्युक्त्तम्् । तुल्यबलयोर्हि विकल्पः भूत्वात्मानं पश्येदिति - शमादीनामात्मदर्शनं प्रति साक्षात्साधनत्वस्य न्यायनैरपेक्ष्येण शीघ्रं प्रतिपन्नतया बलीयस्त्वात्् । विविदिषन्तीति यज्ञादेरिच्छासाधनत्वेन स्वरसतः प्रतिपन्नत्वेपि स्वारस्यभङ्गेनासिना जिघांसतीत्यादिदृष्टान्तपर्यालोचनरूपन्यायसापेक्षतया कर्मणो विद्यासाधनत्वस्य विलम्बेन प्रतिपन्नतया दर्बलत्वाच्च न विकल्प इत्यभिप्रायेणाह श्रुतिरेवाहेति । तथापि विविदिषापेक्षितत्वात्् कर्म च ज्ञानोपयोगि, तत्कथमेतत्त्यज्येत, शमादिरूपादीयते? इति शङ्कायां कर्मणः शमादिवैषम्यमाह - अन्तरङ्गोपायतामिति । "भूत्वा पश्येत््' इत्यन्तरङ्गत्वं स्पष्टम्् । विविदिषायाः पूवर्े हि कर्मोपयोगः, शमादि तु पश्चादप्युपयुज्यत इत्यभिप्रेत्य "जाताया'मित्युक्त्तम्् ।
	ज्ञानं प्रति कर्मणः करणत्वमपि नास्तीत्याह- तदेवमिति । करणत्वं सम्भवतीत्याशङ्कय निरस्यते, न त्वभ्युपगतत्वात्् विशुद्धं मनो हि करणं "मनसा तु विशुद्धेन' इति श्रुतेः । तत््- उक्त्तेभ्यो हेतुभयः । एवं समुच्चयेन विकल्पेन चेतिकर्त्तव्यतात्वेऽनुपपन्ने स्वर्गादिसाधनस्य कर्मणो विविदिषासाधनत्वानुपपत्तिपरिहारायानभिसंहितफलशब्दः । विविदिषाया अपि तत्साध्यत्वेन फलत्वात्तस्या अनभिसंहितत्वव्यावृत्त्यर्थं फलविशेषे त्युक्त्तम्् । विविदिषासिद्धयर्थमिदानीमप्यनुष्ठानाय कर्मज्ञानापेक्षाशङ्काव्यावृत्त्यर्थं जन्मान्तर शब्दः । "अनेकजन्मसंसिद्ध'     इति वचनादिदानीमप्यनुष्ठेयमित्याशङ्कापरिहारार्थः- शत शब्दः । कार्यकल्प्यं हि कारणम््, इदानीं विविदिषोत्पत्त्यदर्शनेन जन्मान्तरशतानुष्ठानं कल्पनीयमितिभावः । तेन कर्मणा मृदितकषायस्य नष्टपापस्य । "कषायपक्त्तिः कर्माणि ज्ञानं तु परमा गतिः" कषाये कर्मभिः पक्वे ततो ज्ञानं प्रवर्त्तते' इति हि स्मृतिः । एवं विविदिषोत्पत्तौ सत्यां ज्ञानोत्पत्तिकरणमाह- सदेवेति । सदेवेत्यादिकारणवाक्यम्् "सत्यं ज्ञान' मिति शोधकवाक्यम््, सत्यज्ञानादिवाक्यफलितव्यावृत्तिविशदीकरणाय निष्कल मित्यादि वाक्यमुपात्तम्् । अयमात्मा ब्रह्म - इत्यैक्यवाक्यम्् । उपक्रमादिषङ््विधतात्पर्यलिङ्गोपेतमैक्यवाक्यं दर्शयति - तत्त्वमसीति । अस्मिन्् वाक्ये ब्रह्मणा जीवविशेषस्यैक्यं श्रुतम््,"श्रुतमैक्यं सर्वात्मना'मिति ज्ञापनार्थमयमात्मा ब्रह्मेति वाक्यम्् । इत्यादिवाक्यं ज्ञानोत्पत्तौ करणं,न कर्मेत्यर्थः। वाक्यजन्यज्ञानमविद्यानिवर्त्तकंचेत्् श्रवणादिपूर्वकध्यानविधिवैयर्थ्यमित्याशङ्क्याह - वाक्यार्थेति । चः शङ्काव्यावर्त्तकः । तेषां स्वरूपमाह- श्रवणं नामेति । प्रतिपादकानि- निष्पादनक्षमाणि । वाक्यजन्यज्ञानादिति ह्युक्त्तम्् । 
एतद्विरोधि- आत्मैकत्वविद्याविरोधि । श्रवणादीन्येवंरूपाणि यानि स्युः, कथमेषां वाक्यार्थज्ञानोपयोगः? इत्यत आह- श्रवणादिभिरिति । वाक्यार्थज्ञानोत्पत्तिविरोधिनिरसनमुपयोग इत्यर्थः । इति- उक्त्तहेतोः, ज्ञानकर्मसमुच्चयाङ्गाङ्गिभावानुपपत्तिहेतुभ्य इत्यर्थः । एवंरूपस्य बन्धनिवृत्तौ कर्मनिरपेक्षवाक्यार्थज्ञानोपक्रमभूतस्य, न तु प्रासङ्गिकार्थस्य । अवश्यापेक्षितम््- नियमेनापेक्षितम्् । अपेक्षितं च किमित्यत आह- तच्चेति । कुत एतदपेक्षितमित्यत्राह- अनेन विनेति । जिज्ञासानुपपत्तेः- विचारानुपपत्तेः । अनुपपत्तिमुपपादयति - अर्थस्वभावादिति । कथमथर्स्वभावः? इत्थम्् नित्यानित्यवस्तुविवेकादनित्यसांसारिकफलभोगविरागो नित्यपुरुषार्थेच्छा च स्यात्ततः श्रवणादौ प्रवृत्तिः, मनोवधानहेतुतया तदुपयोगिनी शमादिसम्पत्तिरिति अर्थस्वभावादेवपूर्व प्रकृतादेवेत्येवकाराभिप्रायः । ज्ञानस्यैवोपायत्वं कर्मणोऽनपेक्षितत्वं चार्थस्वभावाद्धि पूवर्मुक्त्तम्् । यद्वा "अनेन विना जिज्ञासानुपपत्ते'रिति शमाद्यथर्स्वभावादित्यर्थः । शमादि, पूर्ववृत्तमस्तु, कर्म च पूवर्वृत्तं स्यादित्यत आह - अर्थस्वभावादेवेति । येनार्थस्वभावेन शमादेः पूर्ववृत्तत्वं, तेनैवार्थस्वभावेनान्यस्य पूवर्वृत्तत्वनिषेध इति प्रथमस्यैवकारस्य भावः । पूर्ववृत्तान्तरस्य व्यावृत्त्यर्थं द्वितीय एवकारः । अत्रार्थस्वभावशब्देन शमाद्यर्थस्वभाव उक्त्तः, ज्ञानार्थस्वभावः कर्मार्थस्वभावश्चाभिप्रेतः, ज्ञानस्य कर्मनिरपेक्षोपायत्वस्वभावात्् कर्मणो भेदावलम्बित्वेन विरुद्धस्वभावत्वाच्च शमादेर्निवृत्तिरूपत्वेन प्रवृत्तिरूपकर्माविरोधिस्वभावत्वाच्च साधनचतुष्टयमेव पूर्ववृत्तम््; न त्वन्यदित्युक्त्तं भवति । इदमेव पूर्ववृत्तमिति ज्ञायते इति - इदमेव शब्दावयोगान्ययोगव्यवच्छेदपरौ । इदंशब्दो हि साधन वतुष्टयपूर्ववृत्तत्वपरः, एवकारः कमर्व्युदासपरः, शमाद्यर्थस्वभावात्तदयोगव्यवच्छेदः । तस्माज्ज्ञानकर्मणोरर्थस्वभावाच्चान्ययोगव्यवच्छेदः ।
	सकलविशेषप्रत्यनीकं ब्रह्म चेत्् कथं संसारप्रवृत्तिः? कथं वाक्यार्थज्ञानादेवाविद्यानिवृत्तिः? अन्तःकरणस्य केन वा मालिन्यम््? कथं कर्मणा नैर्मल्यम््? तेचायोगान्ययोगव्यवच्छेदहेतुभूता अर्थस्वभावाः कथमिति शङ्कायामुक्त्तार्थं सङ्कलय्य दर्शयन्् शङ्काश्च परिहरति - एतदुक्त्तमिति । ब्रह्मस्वरूपाच्छादिकाशब्देन सकलविशेषप्रत्यनीकत्वपि स्वरूपतिरोधानाद््भेददशर्नं सम्भवतीत्युक्त्तम्् । भेदः ज्ञातृज्ञेयादिः । अपारमार्थिकं भेददर्शनमेव बन्धमूलं,       न कर्मेत्यर्थः । कर्मोपि भ्रान्तिमूलकमिति भावः । यद्वा, अपारमार्थिकं भेददर्शनमेव, न सत्यभूतं किंचिदपीति भावः । तथा सति हि कर्मपेक्षा, बन्धःजन्मजरामरणादिः । बन्धश्चापारमार्थिक इति - अविद्यामूलापारमार्थिकभेददर्शनकार्यत्वादिति भावः । ततः किं कमर्नैरपेक्ष्यस्येत्यत्राह - स चेति । अपारमार्थिकत्वादेवेति- पूर्वोक्त्तादेवापारमार्थ्यात्् कर्मनैरपेक्ष्यसिद्धिरित्येवकाराभिप्रायः । ज्ञानेनैव - न कर्मणेत्यर्थः ।  नह्मपरमार्थसर्पनिवृत्तेरज्जुज्ञानेन विना वैनतेयोपासनकर्मापेक्षा । एवं समसमुच्चयः प्रत्युक्त्तः ज्ञानं प्रत्यपि कर्मणो न साधनत्वमित्याह- निवर्त्तकं चेति । निवर्त्तकबोधः प्रमाणजन्य इति यावत्् । प्रमाणजन्यशुक्त्तिज्ञानं हि रजतनिवर्त्तकम्् । अत्र शमादेरितिकर्त्तव्यतात्वेन कर्मण इतिकर्त्तव्यतात्वमपि विरोधान्नेत्यभिप्रेतम्् । ततः किमित्यत्राह- तस्येति । तस्य- कर्मनिरपेक्षस्य । एतस्य- अद्वैतविषयस्य । तदेतच्छब्दयोः प्रस्तुतवाचित्वाविशेषेपि दूरस्थान्तिकस्थविशेषणविशिष्टपरामर्शित्वं ह्युचितम्् । अद्वैतविषयत्वे हेतुमाह- वाक्यजन्यस्येति । तत्त्वमस्यादिवाक्यजन्यत्वादद्वैतविषयत्वमित्यर्थः । कार्ये- मोक्षे । तर्हि कुत्रोपयोगः? इत्यत्राह- विविदिषायामिति । तुशब्देन करणेतिकर्त्तव्यतात्वव्युदासः । उपयोगः कथम्् ? इत्यत्राह - 
स चेति । पापमूलेत्यादिना अन्तःकरणनैर्मल्यद्वारेणेति पूर्वोक्त्तं विवृतं भवति । रजस्तमोनिबर्हणादिकं नास्मिन्् वाक्ये श्रुतमित्यत्राह- इतीममिति । अभिप्रेत्यशब्देन शङ्कापरिहारः, इतिहेतौ । वस्तुविरोधादितिकर्त्तव्यतात्वकरणत्वाद्यनुपपत्तिहेतुभ्य इत्यर्थः । इमम्् उपयोगम््, रजस्तमोनिर्बहणसत्त्वविवर्द्धनरूपं परम्परयोपयोगमित्यर्थः । विविदिषन्तीत्युक्त्तमित्येतदुक्त्तं भवतीत्यन्वयः । प्रकृतमुपसंहरति- अतः कर्मज्ञानस्येति । अतः हानार्थमुपादानार्थं च कर्मज्ञानस्यानपेक्षितत्वादित्यर्थः । अत्र व्याख्यातृभिरुक्त्तौ सङ्ग्रहश्लोकौ -
	विरोधादप्रमाणत्वाच्चित्तशुद्धयुपयोजनात्् । ज्ञानमात्रस्य हेतुत्वश्रुतेः सामर्थ्यतोऽपि च ।।
	शमाद्यङ्गकताम्नानान्न धीकर्मसमुच्चयः । श्रवणादिक्रमोन्निद्रवाक्यजा धीर्विमोचिका ।। इति ।।
	विरोधादिति कर्मणामनित्यफलतया भेदवासनाजनकतया च विरोधो विवक्षित सामर्थ्यत इति ज्ञानस्य मिर्थ्यार्थानिवर्त्तकत्वे कर्मनिरमेक्षत्वरूपं वस्तुसामर्थ्यं विवक्षितम्् ।
	राद्धान्तमारभते- अत्रोच्यत इति । अस्मिन्् पूर्वपक्षे सिद्धान्त उच्यत इत्यर्थः । पूर्वपक्षोक्त्तेष्वर्थेष्वविरुद्धांशमभ्युपगमेन प्रतिवदति - यदुक्त्तमिति । अविद्यानिवृत्तिः- प्रतिबन्धनिवृत्तिः, साध्यसाधनद्वित्वनिरासोऽभिमत इत्यर्थः । यः प्रतिबन्धनिरासः कर्मसाध्य उक्त्तः तस्य "तमेव विदित्वातिमृत्युमेती 'त्यादिषु ज्ञानसाध्यत्वमुक्त्तम््, ब्रह्मप्राप्तिस्तु स्वतःसिद्धा । एवकाराभ्यां साध्यान्तरं साधनान्तरं च व्यावर्त्त्यते । यद्यप्यनिष्टनिवृत्तिरिष्टप्राप्तिश्च द्वयमस्ति, तथापीष्ठतम ब्रह्मप्राप्तेः स्वतःसिद्धायाः पृथमुपायसाध्यत्वाभावात्् प्रतिबन्धनिवृत्तिरेव साध्या, स्वत एव सर्वसाक्षात्कारक्षमं ज्ञानं प्रतिबन्धके निवृत्ते सति ब्रह्मस्वरूपरूपगुणविभवादिकं सर्वं साक्षात्करोति । यथा- सेतौ      भग्ने जलं स्वयमेव गच्छति न केन चिन्नेतव्यं तद्वत््, यथाश्मानयने मार्गसमीकरणतत्प्रापणे उभे अपि पृथग्यत्नसाध्ये न तथेत्यर्थः । यद्वा, भावान्तरस्यैवाभावात्वादविद्यानिवृत्तिरेव ब्रह्मप्राप्तिरित्यर्थः । साध्यसाधनद्वित्वनिरासोभ्युपेतश्चेत्् विप्रतिपत्तिविषयः क इत्यत्राह- अविद्येति । साधनस्वरूपविशेषे विप्रतिपत्तरित्यर्थः । किंरूपम्् - किं कर्माङ्गत्वानर्हं भवदुक्त्तं ज्ञानम्् उत कर्माङ्गत्वार्हमस्मदुक्त्तं ज्ञानमित्यर्थः । किंरूपमित्यभिप्रेतं विवृणोति - किमिति । किं वाक्यादित्यादिना परमतं स्वमतं च वदति, न तु परमतविकल्पः । प्रथमं परपक्षप्रतिक्षेपः क्रियते, स्वपक्षस्थापनं तु पश्चादित्यभिप्रेत्याह- न तावदिति । न तु दूष्यशिरसोरन्यतरदूषणं क्रियते, कुत इत्यत्राह - तस्येति । विधानमन्तरेणापीति - प्रमाणज्ञानं वस्तुतन्त्रं न पुरुषतन्त्रं कर्त्तुमकर्तुमन्यथाकर्तुं चाशक्यत्वात््, अतः पुरुषतन्त्रत्वाभावान्न तद्विधेयमिति तैरेवोक्त्तमिति भावः । वाक्यादेव- ब्रह्मस्रूपपरवाक्यादेवं । व्युत्पत्तिमन्तं पुरुषं प्रति न्यायानुगृहीतस्य वाक्यस्याथर्बोधकत्वं स्वतःसिद्धं, न तु विध्यधीनं तचछ्रवणे पुरुषस्य प्रवृत्तिश्च रागादेवेत्युपपादितम्् । यद्यपि न     रागात््, तथाप्यध्ययनविधिरेवाधीतकृत्स्नवेदवाक्यविचारे प्रवतर्क इति "प्रज्ञां कुर्वीते'त्यादिविधिर्निरर्थक एव । न च प्रमाणज्ञानस्य श्रेयः साधनत्वमलौकिकमिति ताद्रूप्येण तस्य विधेयत्व शुक्त्तिरूप्यादिभ्रमनिवर्त्तकज्ञानस्येव बन्धनिवत्तर्कज्ञानस्य दृष्टार्थत्वाभ्युपगमात््; अतो विधिवैयर्थ्यम्् । तेनासकृदावृत्तसाक्षात्कारभक्त्तिरूपत्वयावज्जीवानुष्ठेयत्वपराणां "यावन्न विमोक्ष्ये अथ संपत्स्ये' इत्यादीनां मुक्त्तेः शरीरपातानन्तरभावित्वपराणां नाडीविशेषनिष्क्रमणवादिनीनां मार्गपराणां चानेकश्रुतीनां नैरर्थक्यं प्रसज्येतेति एवमनेकश्रुतिविरोधस्य प्रदर्शनार्थं तस्य विधानमन्तरेणापीत्युक्त्तम्् 
। अथ प्रत्यक्षविरोदं दर्शयति - तावन्मात्रेणेति । तावदंशस्ततोधिकेप्यस्तीति तद्य्वावृत्त्यर्थं तावन्मात्रेणेत्युक्त्तम्् । बहुशास्त्रविरोधप्रत्यक्षविरोधरूपमिदं दूषणद्वयं वदता भगवताचापस्तम्बेनापि वाक्यार्थज्ञानमात्रस्य मोक्षसाधनत्वं निरस्तम्् "यथा बुद्धे क्षेमप्रापणं तच्छास्त्रेर्विप्रतिषिद्धं बुद्धेचेत्् क्षेयप्रापणमिहैव न दुःखमुपलभेत एतेन परं व्याख्यात'मिति । शास्त्रेरिति बहुवचनेन पर्वोदाहृतानेकश्रुतिविरोधोऽभिप्रेतः । विप्रतिषेधोधिकबलेन 
प्रतिषेधः, न तु प्रकरणसमवत्् तुल्यबलेन प्रतिषेधः, बहुशास्त्रविरोधः प्रबलतरः "भूयसां स्यात्् बलीयस्त्वमि' तिन्यायाभिप्रायेण विप्रतिषिद्धमित्युक्त्तम्् । यत्तु परैरस्य दूषणस्य प्रतिवचनं द्वेधा कृतं तदनुभाष्य दूषयति - न च वाच्यमिति । वाक्यं ज्ञानोत्पत्तिमिदानीं न जनयतीति कश्चिन्निर्वाहः तमाह- भेदेति । इदानीं ज्ञानोत्पत्तिर्दृश्यत     इति चेत्् तत्परिहारायाह - अविद्यानिवर्त्तकमिति । पश्चादपि वाक्यादेवाविद्यानिवर्त्तकविशदज्ञानोत्पत्तिश्चेदिदानीमेव जनयत्वित्यत्राह - भेदवासनायामिति प्रतिबन्धकाभावश्च सामग्रयन्तर्भूतः, अतः सामग्रीवैकल्यात्् ज्ञानमनुत्पन्नम््, ध्यानादिविधय प्रतिबन्धकनिरासौपयिका इति भावः। अनेन शास्त्रप्रत्यक्षविरोधौ परिहृतौ भवतः, सनकादीनां ज्ञानाधिकत्वेन श्रुतिस्मृतिप्रसिद्धानामपि ज्ञानामुदयोऽनुपपन्न इति शङ्कायां निर्वाहान्तरमाह - जातेपीति अविद्याया एकत्वात््, प्रपञ्चप्रतिभासस्यैकस्य ब्रह्मणः स्वप्नरूपत्वाच्च - सर्वस्ये त्युक्त्तम्् । न दोषाय अनिवर्त्तकत्वं    दोषाय न भवति । ज्ञानोदयेपि भ्रमानिवृत्तौ दृष्टान्तं दर्शयति- चन्दैकत्वे इति अनिवृत्तं चेद्् भेददर्शनं बन्धकं स्यात्् इत्यत आह- अनिवृत्तमपीति । छिन्नमूलत्वेन- छिन्नाविद्याख्यमूलत्वेन अकार्यकरम्् । यथा, दग्धः पटः पूर्वसंनिवेशेन प्रतीयमानोप्याच्छादनादिकायर्ायोग्यः क्रमेण विनश्येत््, यथा कुलालभ्रमितं चक्रं भ्रामयितृव्यापारापरमेपि पूर्ववेगवशात्् क्वचित्कालं स्वयमेव भ्रमत्् क्रमेणोपरमते तद्वदिति भावः । अत्रेति करणस्य न वाच्यमित्यनेनान्वयः । प्रथमं ज्ञानामुत्पत्तिं दूषयति - सत्यामिति न्यायानुगृहीतवाक्यमेव सामग्री प्रतिबन्धिकाभेदवासनास्तीति चेत्तत्राह- सत्यामपीति - निवतर्या वासना निवर्क्षकोत्पत्तिप्रतिबन्धिका न भवतीत्यर्थः । आदिशब्दादिन्द्रियं गृह्यते, यथा चिरतरतिमिरवासितगुहायां प्रतीपो न नोत्पद्यते तस्मिन्् दीपिते सद्य एव तमो विनश्येत््, यथा क्वचिद्देशे सर्प इति वाक्याच्चिरं भ्रमितोपि पुरुषो न तत्र सर्प इत्याप्तोपदेशाज्जानाति, यथा च वनं न दग्धमिति श्रुत्वा चिरं भ्रान्तस्य पश्चात्तत्र गत्वाङ्गारादिलिङ्गदर्शनेन दग्धमिति ज्ञानं जायते, यथा चिरं सर्पत्वेन वासिते वस्तुनि समीपगमनानन्तरमिन्द्रियव्यापारेण रज्जुज्ञानं सहसैव जायते तद्वदित्यभिप्रायेणाप्तोपदेशलिङ्गादिभिर्बाधकज्ञानोत्पत्तिदर्शनादित्युक्त्तम्् । वेदान्तवाक्यं हि दार्ष्ठान्तिकम््, अत आप्तोपदेशस्य प्रथमोपादानम्् अथ द्वितीयनिर्वाहकमनूद्य निरस्यति सत्यपीति । मात्रया- अल्पमित्यर्थः । भवता ब्रह्मव्यतिरिक्त्तकृत्स्नमिथ्यात्ववादिनेति भावः । भवतेति सूचितमर्थं विवृणोति- भेदेति । वासनाया अपि मिथ्यात्वाविशेषात्तस्या अपि ज्ञानेन निवृत्तत्वमवश्याश्रयणीयमिति भावः ।    किं ज्ञानोत्पत्तावपि वासना न निवृत्तेत्युच्यते, उत तन्निवृत्तावपि निर्हेतुकं भेददर्शनं भवति? इति शङ्काद्वयं हृदि निधाय प्रथमां परिहरति - ज्ञानोत्पत्तावपीति - ब्रह्मव्यतिरिक्त्तस्य कृत्स्नस्य मिथ्यात्वाद्वासनापि ज्ञानैकनिवृर्त्त्या, नोचेत्निवत्तर्कान्तरमपि ज्ञानत्वाविशेषान्न निवर्त्तयेदित्यर्थः । स्वयमेव वासना नश्यतीति चेत्् तदयुक्त्तम्् । स्वयमेवेति बाधकज्ञाननैरपेक्ष्यस्य विवक्षितत्वे वासनाया नश्वन्त्या अपि सत्यत्वप्रसङ्गात्् स्वयमेव नश्यतीति स्वेनैव स्वविनाशकरणं 
विवक्षितं चेद्वधापातः । फलोपान्त्यकारणनाशादिनाश्यत्वेपि सत्यत्वप्रसङ्गोऽवर्ननीय एव कर्मशब्दादिषु तथैव वैशेषिकैर्वणितत्वात्् तेषां च पारमार्थ्यदर्शनात्् । किंच स्वप्रार्योत्पत्त्यादिवद्् वासनाया मिथ्यात्वे तदुत्पत्तिस्थिती अपि मिथ्याभूते इति तद्विनाशोपि मिथ्याभूतः, अतो विनाशविषयभ्रमः पुनस्तिष्ठतीति निश्शेषभ्रमनिवृत्तिर्न स्यात्् । अथ द्वितीयायां शङ्कां परिहरति- वासनेति । छिन्नमूलम््- छिन्नवासनाख्यमूलम्् । बालिशभाषितमिति - अकारणकार्योत्पत्तिप्रसङ्ग इत्यर्थः । यद्यकारणं भेददर्शनं भवति तर्हि मुक्त्तिरपि ज्ञाननिरपेक्षा स्यात््, श्रवणादिभिर्विना वाक्यार्थज्ञानं स्यात्् अविद्यया विना जगद््भ्रमश्च स्यात््, अधिष्ठानेन विना अविद्यापि कार्यकरीस्यादिति भावः ।     ननु तर्हि कथं सत्यपि बाधकज्ञाने चन्द्रद्वित्वानिवृत्तिरित्याह - द्विचन्द्रेति । तुशब्दो विवक्षितार्थवैषम्यपरः । बाधक सन्निधावपि- तजज्ञान सन्निधावपि । तिमिरादिदोषस्य पारमार्थ्यात्् ज्ञानाबाध्यत्वादितिभावः । तत्पारमार्थ्यं
व्यावहारिकतयापि परेणाभ्युपगन्तव्यम््, अन्यथा आप्तोपदेशानन्तरं रज्जुसर्पव्यवहारोच्छेदनद्दोषो मिथ्येति वचनानन्तरं दोषनिवृत्त्या चन्द्रद्वित्वादिव्यवहारोच्छेदप्रसङ्गात्् अतो दोषस्य विद्यमानत्वात््भेदभ्रमस्य सभूलत्वम््; अनेन बाधकसन्निधौ बाध्यसद्भावः कारणकार्योत्पत्तिश्चेति दूषणद्वयं दृष्टान्ते परिहृतं भवति । परमते तु दूषणद्वयं तिष्ठत्येव, तर्ह्यासोपदेशादिवैयर्थ्यमित्यत्राह - प्रबलेति । रजनुसर्पभ्रान्तिमत्पुरुषापेक्षया भयादिकार्यनिवृत्ति फलत्वेनोक्त्ता । आदिशब्दात्् प्रसायनादि गृह्यते, द्विचन्द्रज्ञाने च स्वस्यादुष्टकरणत्वधीनिवृत्तिरौषधादिप्रवृत्तिश्च फलम््; ऐन्द्रजालिकभ्रमादिषु भ्रमहेतोः प्राबल्याद्वस्तुतो भ्रमत्वेप्यसत्यविषयत्वनिश्चयप्रतिबन्धः स्यादिति तद्य्वावृत्त्यर्थः प्रबलप्रमाणशब्दः - निवर्त्तत इति - प्रतिभासे विद्यमानेपि विषयसत्यत्वाभावनिश्चयद्वारा भयादिनिवृत्तिहेतुराप्तोपदेश इत्यर्थः। यद्वा, यथावदर्थस्वरूपापरोक्ष्यप्रवृत्तिद्वारा भयादिनिवृत्तिहेतुरित्यर्थः । तुशब्दः शङ्काव्यावर्त्तकः । ज्ञानानुत्पत्तिपक्षस्य बह्वभिमतत्वात्् सिंहावलोकितकेन तं दूषयति- अपिचेति । नायं सर्पो रज्जुरितिवद््दृष्टद्वारा हि भेदनिरासः, अदृष्टमुखेन चेद्् भेदसत्यत्वप्रसङ्गात््; अतो भूयस्या भेदवासनाया अलपीयस्या अद्वैतवासनया निरासोऽनुपपन्न इत्यर्थः । नन्वदृष्टद्वारा निवर्त्यत्वे निवर्त्यस्य सत्यत्वं नानिष्टम्् । ध्याननिवृत्त्यसर्पवद्य्ववहारदशायां वासनायाः सत्यत्वाभ्युपगमात््; उत्पन्ने तु ज्ञाने तदुत्पत्तिस्थितिविनाशाश्च बाधिताः स्युरिति । नैवम््; ध्याननिवर्त्त्यसर्पस्यानित्यत्वमेव, न कदाचिदपि बाध्यत्वं सिद्धमिति, तद्वदेवादृष्टनिवर्त्त्यवासनाया अपि वास्तवसत्यत्वप्रसङ्गात्् । नन्वैक्यभावनारूपं निदिध्यासनं प्रतिबन्धनिवर्त्तकं चेदुक्त्तदोषः स्यात््, तत्तु न प्रतिबन्धनिवृत्त्यै किन्तु वाक्यार्थज्ञानोदयसहकारीति । नैवम््स्मृतिरूपस्य निदिध्यासनस्यानुभवसापेक्षतया तस्य वाक्यार्थज्ञानजननसहकारित्वायोगात्् । ननु यद्यपि परोक्षानुभवस्य ध्यानमनुपकारकं, तथापि निदिध्यासनसहकृतं वाक्यमपरोक्षधीहेतुः स्यात्् । नैवम््, निदिध्यासनसहकृतत्वेपि शाब्दत्वादेवापरोक्षधीहेतुत्वायोगात्् ज्योतिष्टोमवाक्यवत्् एवं शास्त्रप्रत्यक्षविरोधात्तदविरोधनिर्वाहानुपपत्त्या च वाक्यार्थज्ञानमात्रस्य निवर्त्तकत्वासंभवात्् पारिशेष्याद्् वाक्यार्थज्ञानादन्यदेव मुक्तयुपायज्ञानं विधित्सितमित्याह - अत इति - न केवलं पारिशेष्यम्् । तदनुग्राह्याः श्रुतयश्च सन्तीत्याह । तथा चेति । विज्ञायेत्यादिवाक्यद्वये ज्ञानसामान्यशब्दः वाक्यद्वयोपादानं च उपसर्गभेदेपि विधिप्रत्ययान्तत्वतद्राहित्ययोश्चार्थभेदो 
नास्तीति ज्ञापनार्थम्् । ध्यायथेति - विशेषशब्दः । निचाय्येति - ध्यानस्य प्रत्यक्षसमानाकारता दर्शिता । "चायृ दर्शने' इति हि धातुः । उपासीत - इत्यनेन ज्ञानस्योपासन शब्दवाच्यत्वं सिद्धम्् । अन्वेष्टव्य - इति मननशिरस्कश्रवणोक्त्तिः । निदिध्यासितव्यः- विजिज्ञासितव्य इत्वुपादानेन सनन्तत्वेपीष्यमाणज्ञानपरं वाक्यमिति दर्शितम्् । सनन्तपदद्वयस्योपादानं सामान्यविशेषशब्दत्वात्् । इत्येवमाद्या इति - इतिशब्द उपात्तश्रुतिवाक्यस्वरूपमात्रपरः, एवंशब्दः सनन्तत्वविधिप्रत्ययन्तत्वतद्राहित्योपसर्गभेदादिप्रकारपरः ।
	उदाहृतवाक्येषु ज्ञानसामान्यवाचिपदानां विशेषाकाङ्क्षायां वाक्यार्थज्ञानस्वरूपो विशेषः पर्यवसानभूमिः स्यादिति शङ्कानिवृत्त्यर्थमाह - अत्रेति । अत्र उपात्तेषु वाक्येषु । इत्येवमादिभिर्ध्यानं विधीयत इत्यन्वयः । निदिध्यासितव्य इत्यादिचेति - आदिशब्देन सनूरहितज्ञानविशेषवाचिवाक्यान्तरं विवक्षितम्् ऐकार्थ्यं च सर्वशाखाप्रत्ययन्यायात््, सह्यनुक्त्ताकांक्षितस्वीकारफलः, तत्र "छागोवा मन्त्रवर्णादिति' न्यायात्् सामान्यवाचिशब्दानां विशेषपर्यवसानम्् । "अनुविद्य विजानाति' "विज्ञाय प्रज्ञां कुर्वीते' त्यत्र केन पदेन वाक्यार्थज्ञानमनूद्यते? केन वा ध्यानं विधीयते? इत्यपेक्षायामाह - अनुविद्य विज्ञायेत्यनूद्येति । अनुवादः किमर्थः? इत्यत्राह- ध्यानोपकारकत्वादिति । प्रज्ञां कुर्वीत विजानातीति वाक्यद्वयोपादानस्य पूर्वोक्त्तमेव फलम्् । एवं स्मृतिष्वपि सामान्यशब्दः सति विशेषोपस्थापके तत्पर्यवसितो दृष्टः ।
	निषिद्धभक्षणं जैह्वयमुत्कर्षेण वचोऽनृतम्् । रजस्वलामुखास्वादः सुरापानसमानि तु ।।
	इत्यत्र निषिद्धसामान्यस्य भक्षणसामान्यं पातित्यहेतुरवगतम्् ।
	छत्राकं विङ््वराहं च लशुनं ग्रामकुक्कुटम्् । पलाण्डुं गृञ्जनं चैव मत्या जगध्वा पतेद््द्विजः ।।
	इत्यत्र निषिद्धविशेषस्य भक्षणविशेषः पातित्यहेतुर्दृष्टः । अत्र पूर्वग्रन्थश्चरमग्रन्थार्थे पर्यवस्यति । भवतु सामान्यशब्दो विशेषपर्यवसायी, अत्र तु ज्ञानसामान्यवाचिशब्दः श्रोतव्य इति श्रवणरूपज्ञानविशेषे पर्यवस्यत्वित्यत्राह । श्रोतव्य इति चेति - चः शङ्कानिवृत्तौ समुच्चये वा, विज्ञायानुविद्येतिवदयं चानुवाद इत्यर्थः । तत्सङ्क्षेपेणोपपादयति- स्वाध्यायस्येति । आपातप्रतीत्या स्वतः प्राप्तिः श्रवणस्य स्यात््, मननस्य तादृशहेतुत्वाभावात्तत्र पर्यवसानमस्त्वित्यत्राह - श्रवणप्रतिष्ठार्थत्वादिति । चः पूर्ववत्् - तस्माद्य्वानमेवेति, न तु वाक्यार्थज्ञानमित्यर्थः। ननु श्रोतव्य इति पुस्तकनिरीक्षणादिव्यावृत्त्यर्थो विधिः किं न स्यात््? नैवम्् वेदान्तवाक्यानामपि पुस्तकनिरीक्षणादिव्युदासस्याध्ययनविधिसिद्धत्वात््, ब्रह्ममीमांसाया विलेखनपठनादेरप्रतिषिद्धत्वात््, गुरूपसत्तौ श्रवणशब्दस्य मुख्यार्थत्वाभावात्तस्याश्चात्राविहितत्वेपि "गुरुमेवाभिगच्छेदि'तिवाकयान्तरसिद्धत्वाच्च । ननु, न्यायोपेतवाक्यमात्रानवगम्यकेवलोपदेशगम्यार्थविशेषश्रवणं श्रोतव्य इति विधेयमिति चेन्न, मननपूर्वभावितयाऽस्य श्रवणस्य न्यायानुगृहीतवाक्यजन्यज्ञानरूपत्वावगमात्् शब्दस्वारस्याच्च । न च मन्तव्य इत्यालम्बनसंशीलनरूपमननविधिरिति वाच्यम््; श्रवणशब्दस्य न्यायोपेतवाक्यज्यज्ञान इव मन्तव्यशब्दस्य तत्प्रतिष्ठापने प्रसिद्धिप्राचुर्यात्तस्य चापवादाभावात््, उभयोरप्राप्तार्थद्वयविदायित्वे वाकयभेदप्रसङ्गात््, सति गत्यन्तरे विशिष्टविधानाश्रयणस्यान्याय्यत्वाच्च, विधिर्हि 
पदावगतेष्वर्थेष्वेकत्रोपक्षीणशक्त्तिर्लाघवाय तदितरेषु स्वतोऽनुवादमपेक्षमाणः प्रापकाभावाद्विशिष्टे तात्पर्यं भजते, अत्र त्वनुवादसम्भवान्न विशिष्टविषत्वकल्पनं युक्त्तम््, तस्मादनुवादः, अनेन श्रवणशब्दस्य उपायोपेयदशासाधारणत्वादुपरि नियामकस्फुटार्थवाक्यान्तरेण सह व्याख्यास्यते । ननु न साधारणत्वं द्रष्टव्य इति तव्यतादर्शनस्य विधेयत्वप्रतीतेः, फलस्य चाविधेयत्वात्् । उच्यते, निदिध्यासनवद्दर्शनस्य, च विधाने वाक्यभेदप्रसङ्गात््, निश्चितानुवादश्रवणमननसाहचर्याच्च विधित्वनिश्चयप्रतिबन्धादुपास्यदर्शनरूपत्वविषयप्रमाणादर्शने विशिष्टविधित्वाश्रयणायोगात्् "मनसैतान्् कामान्् पश्यन्् रमते य एते ब्रह्मलोके परात्परं पुरिशयं पुरुषमीक्षते' इत्यादिभिः फलदशायां दर्शनस्य प्रामाणिकत्वाच्च श्रोतव्य इतिवत्तव्यदर्थमनादृत्य फलसमर्पकत्वं द्रष्टव्यशब्दस्य शङ्कितुं युक्त्तमिति अत उपरिष्टाद्य्वाख्येयत्वम्् । अथोपासनस्य विधित्सितत्वद्रडिम्ने सूत्रकोरोक्त्तिं दर्शयति - वक्ष्यति चेति - तादृशसूत्रासम्भवव्युदासाय सूत्रमुपादत्ते - आवृत्तिरिति - उपासनशब्दाश्रवणात्् सूत्रस्य तत्परत्वमस्फुटमिति तस्यार्थमाह - तदिदमिति । आवृत्तिद्वयत्रयव्यावृत्त्यर्थमसकृदिति सौत्रं पदम्् । कस्यावृत्तिः? इत्यपेक्षायामाह - तदिदं वेदनमिति । तदिदं तृतीयाध्यायावसाने एवं मुक्त्तिफलानियमस्तदवस्थानधृतेरिति प्रस्तुतं मोक्षफलं ज्ञानमित्यर्थः । यद्वा,प्रज्ञां कुर्वीतेत्यादिसामान्यशब्दोक्त्तं वेदनप्रसकृदावृत्तिरूपमुपासनमित्यर्तः । अवगम्यत - इत्यन्तेनावृत्तिरसकृदिति सूत्रांशो व्याख्यातः, उपदेशादिति पदं व्याचष्टे - विद्युपास्योरिति । स्थलत्रयमुदाहरति - मन इति । मनो ब्रह्मेति वाक्यं "रात्रीरुपेया'दितिवत्् "प्रतितिष्ठन्ति ह वा एते य एता रात्रीरुपयन्ती 'त्यत्र य एता रात्रीरिति सत्रानुवादवत्् य एवं वेदेति पूर्वविहितोपासनस्य फलार्थमनुवादः । वितरणविक्रमादिहेतुभेदात्् कीर्त्तियशसोर्भेदः । मनो ब्रह्मेत्युपासीतेत्यादिप्रकरणे यस्तद्वेदेत्यादिप्रकरणे च वेदनोपासनवाचिशब्दयोर्विप्रकर्षात्् प्रकरणैकत्वज्ञापनायात्रेत्युक्त्तम्् - अनु म इति यां देवतामुपास्से एतां देवतामनुशाधि, अनुपूर्वः शासिर्विविच्य ज्ञापनार्थः, विविच्य ज्ञापयेत्यर्थः । "व्यवहिताश्चे'ति सूत्रेण छन्दस्युपसर्गाणां व्यवहितप्रयोगः । न स वेदेत्यत्र सन्निकर्षादत्रशब्दाप्रयोगः । न स वेदेत्यस्य "अथ योऽन्यां देवतामुपास्त' इत्येतद्वाक्यपूर्वकत्वादुपक्रमोपसंहारयोरुपासनशब्दः, मध्ये वेदनशब्दः, इदं च पूर्वस्मिन्वाक्ये उपक्रमोपसंहारदर्शनादित्येतेनाभिप्रेतम्् । यस्तद्वेद तस्य ब्रह्मणो वेदिता यो रैक्वः, यत्स वेद तस्य रैकस्य वेद्यं यद्ब्रह्म, स वेदिता रैक एतद्वेद्यं च उभयं तव प्रयोक्त्तमित्यर्थः । सामान्यविशेषन्यायेन प्रकरणान्तरोक्त्तज्ञानसामान्यवाचिशब्दानां प्रकरणान्तरोक्त्तविशेषे पर्यवसायित्वं पूर्वमेव स्वयमेव हि भाष्यकारेण दर्शितम्् । सूत्रव्याख्याने त्वेकैकप्रकरणे व्यतिकरेणोपक्रमोपसंहारदर्शनमुपदेशादिति पदस्यार्थत्वेनोक्त्तम्् । उभयत्रोभयं हेतुत्वेन वाच्यम््, तथाप्यविस्तरार्थमेकैकमुक्त्तम््; अत एव हि चतुर्थाध्याये उभयमपि हेतुत्वेन वक्ष्यते । तदिदमित्यादिकं सूत्रव्याख्यानम्् । अन्यथा तदितमपवर्गोपायतया विधित्सितं वेदनमिति नोच्येत, किन्तु ध्यानमुपासनमित्येवोच्येत, इतरथा शृङ्खलितोक्त्तिप्रकरणानौचित्यात््; पश्चादपि ध्यानं च तैलधारावदविच्छिन्नस्मृतिसन्तानरूपमिति पूर्वप्रकृतध्यानशब्देन निर्देशात्् पूर्वग्रन्थे ध्यानस्योपासनरूपत्वं विवक्षितं चेत्् पश्चादुपासनमविच्छिन्नस्मृतिसन्तानरूपमित्युपासनशब्देनोच्येत ।     एवं प्रकृतसूत्रार्थे ऽवधृते पूर्वप्रकृतस्य ध्रुवानुस्मृतित्वमुपपादयति - ध्यानं चेति । वेनस्यासकृदावृत्तिं वदतः सूत्रकारस्यायं भावः; यथा ज्ञानसामान्यवाचिनां शब्दानां 
विशेषपर्यवसायित्वेनासकृदावृत्तिरूपज्ञानपरत्वं सिद्धम््, एवं विशेषान्तरोपस्थापकेषु सत्सु तद्विशेषपर्यवसायित्वं न्याय्यमिति । तस्मात्सूत्रकारेण कण्ठोक्त्तं ज्ञानस्यासकृदावृत्तिरूपतामुपपाद्य तेनाभिप्रेतं श्रुत्यन्तरोपस्थापितं विशेषान्तरमाह - ध्यानं चेति । अनेन ग्रन्थेनासकृदावृत्तेर्व्यवहितत्वशङ्कानिरासार्थं विजातीयप्रत्ययान्तराव्यवहितत्वमुक्त्तम्् । अत्र विच्छिन्नाविच्छिन्नस्मृतिसन्ततिसाधारणो ध्यानशब्दश्चेत््, ध्यानं चेत्यादिना विशेषान्तरे पर्यवसानमुक्त्तं भवति, ध्यानशब्दस्याविच्छिन्नस्मृतिसन्तत्यसाधारणत्वे ध्यानशब्दो व्याख्यातो भवति । अविच्छिन्नस्मृतिसन्ततित्वे वचनमाह- ध्रुवेति । स्मृतेर्ध्रुवत्वं नाम विजातीयप्रत्ययान्तराव्यवहितसन्ततित्वम््, स्मृतिव्यक्त्तीनां क्षणिकत्वात्् । अपवर्गोपायत्वश्रवणादिति - तत्रापवर्गोपायभूतवेदनस्यासकृदावृत्तिरुक्त्ता । अत्रापि तदुपायत्वप्रत्यभिज्ञानात्तस्यैवाविच्छिन्नसन्ततिरूपत्वं विवक्षितमिति भावः । तस्याः दर्शनरूपत्वमुच्यते - सा चेति । न केवलं विषयैक्यतः साम्यम््, अपित्वापरोक्ष्येणापीत्याकारशब्दस्य भावः। हृदयस्य- मनसः, ग्रन्थयो-रागादयः । यद्वा, मञ्चाः क्रोशन्तीति वद्धृदयशब्दस्तत्स्थजीवपरः, हृत्स्थानमयतीति व्युत्पत्तेर्वा, तस्य ग्रन्थिः- प्रकृतिसंबन्धः, हृदयशब्दोपलक्षितं वा शरीरं ग्रन्थिः । संशयशब्दो विपर्ययस्यापि प्रदर्शनार्थः। देहात्माभिमानादिरूपाऽविद्येत्यर्थः । कर्माणिपुण्यपापरूपाणि । अविद्यासञ्चितकर्मकृतप्रकृतिसम्बन्धनिवृत्तिदर्शनसमानाकारोपासनेनेत्यर्थः । एवं च सतीति - उपायदशायां ज्ञानस्य दर्शनरूपत्वे स्फुटार्थवाक्यान्तरसिद्धे सतीत्यर्थः । चशब्दो द्रष्टव्यशब्दस्य फलदशाभिप्रायत्वशङ्कानिवृत्त्यर्थः । दशर्नशब्दस्य ज्ञानसामान्यपरत्वसम्भवेपि "द्रष्टव्यः श्रोतव्यो मन्तव्यो निदिध्यासितव्यः' "आत्मनि खल्वरे दृष्टे श्रुते मते विज्ञात इदं सर्वे विदितम््' इति । श्रवणादीनां पृथगुक्त्तत्वाद््द्रष्टव्य इतिपदं साक्षात्काररूपत्वपरम््, दृष्टशब्दश्च तत्तुल्यार्थः, स चोपायदशाभिप्रायः, तस्मिन्् दृष्टे हृदयग्रन्थिर्भिद्यते इत्युक्त्तत्वात्् । "येनाहं नामृता स्याम््' "अमृतत्वस्य तु नाशास्ति वित्तेन' "एतावदेव खल्वरेऽमृतत्व'मिति पूर्वापरवाक्येषु फलस्य निर्दिष्टत्वात्् प्रकरणान्तरोक्त्तस्य साक्षात्कारत्वस्येहापि वक्त्तुमपेक्षितत्वादपेक्षितविधेरनपेक्षितविधानदौर्बल्याच्च । ननु ध्रुवानुस्मृतेरेव दर्शनरूपत्वविधिरयुक्त्तः, ध्रुवानुस्मृतिदर्शनयोर्भिन्नप्रकरणाम्नातयोर्दहरशाण्डिल्यादिवेदनानामिव परस्परनिरपेक्षोपायत्वं हि प्रतीयते । नैवम््, द्रष्टव्यो निदिध्यासितव्यः इत्येकवाक्यविहितत्वात्् । न च तत्रापि विद्याद्वयविधानं शक्यम््, रूपभेदाभावात््, तत एव वाक्यैकत्वे संभवति वाक्यभेदाश्रयणायोगात््, विद्यान्तराणामिव तयोर्विकल्पप्रसङ्गाच्च । तयोर्निरपेक्षोपायत्ववादिनो विकल्प इष्ट इति चेन्न, तस्याष्टदोषदुष्टस्य सति गत्यन्तरेभ्युपगन्तुमयुक्त्तत्वात्् । दृश्यते हि व्रीहियवशास्त्रयोस्तस्याष्टदोषदुष्टत्वम्् । व्रीह्यनुष्टाने यवशास्त्रस्य प्रामाण्यत्यागः, अविद्यामानाप्रामाण्यकल्पनं, यवानुष्टाने तस्य त्यक्त्तप्रामाण्यस्वीकारः स्वीकृताप्रामाण्यत्यागश्चेति यवशास्त्रे चत्वारो दोषाः, यवानुष्ठानवेलायामेव प्रथमप्रयोगे स्वीकृतव्रीहिशास्त्रप्रामाण्यत्यागः, तदप्रामाण्यकल्पनं च तृतीयप्रयोगे व्रीहिषुपादीयमानेषु द्वितीयप्रयोगे स्वीकृतव्रीहिशास्त्राप्रामाण्यत्यागस्त्यक्त्तप्रामाण्यस्वीकारश्चेति व्रीहिशास्त्रे चत्वारो दोषाः, इहापि यथासम्भवं दोषप्राप्तिः । यद्वा प्रतिपत्तिबाधो ऽनुष्ठानबादो ऽपूर्वबाधः फलबाधश्चेति एकैकशिरसि दोषचतुष्टयादष्टदोषदुष्टत्वम्् । अतो गत्यन्तरे सति विकल्पायोगाच्च न ध्रुवानुस्मृतिदर्शनयोः पृथगुपायत्वम््, नापि समुच्चयः चशब्दाश्रवणात्् दर्शपूर्णमासयोरिव 
द्वन्द्वनिर्देशाभावाच्च, परमात्मनोऽतीन्द्रियत्वात्तत्साक्षात्कारस्य चक्षुषा शब्दग्रहणस्येव प्रकान्तयोगं प्रत्यशक्यविधानत्वाच्च, शब्दविषययोः स्मरणचाक्षुषज्ञानयोरिव समुच्चयोनुपपन्नः । ननु परमात्मनो योगपरिशुद्धमनोग्राहत्वान्न तद्दर्शनस्य चक्षुषा शब्दज्ञानतुल्यतेति दर्शनोपायभूतस्य व्यापारस्य विधेयत्वोपपत्तेस्समुच्चयस्सम्भवतीति । सत्यम््; कस्तद्दर्शनोपायः? "ततस्तु तं पश्यते निष्कलं ध्यायमान' इति श्रुतेर्ध्यानमेवेति चेत्् तर्हि द्रष्टव्यनिदिध्यासितव्यपदयोः पुनरुक्त्तिः स्यात््, उभयोरपि दर्शनोपायध्यानविधिपरत्वाविशेषात्् । द्रष्टव्य इति दर्शनोपाये विहिते, क उपायः? इत्यपेक्षायां निदिध्यासनं विधीयते; द्रष्टव्यपदाभावे निदिध्यासनस्य तदुपायत्वं न ज्ञायत इति तज्ज्ञापनार्थत्वान्न पुनरुक्त्तिरिति चेन्न, द्रष्टव्यपदश्रवणेपि दर्शनस्य ध्यानसाध्यत्वाप्रतीतेः, न हि दशर्नकामनेति श्रूयते, तथा सति हि स्वर्गयागयोरिव दर्शनं प्रतिध्यानस्य दृष्टकिञ्चित्कारः, अतो न मानातरेण तयोस्साध्यसाधनभावावगम इति वैयर्थ्यम्् । किंच ध्यानसाध्यं दर्शनं चेत्् ध्यानदर्शनयोः समुच्चयश्च न सम्भवति, दर्शनंप्रति समुच्चये दर्शनस्य दर्शनं साधनमित्यात्माश्रयप्रसङ्गात्् । न च मोक्षं प्रति समुच्चयसंभवः, ध्यानस्य स्वसाध्यदशर्नव्यवहितस्य मोक्षं प्रति दर्शनेन सहाव्यवहितकिंचित्कारायोगात््, न हि यागनिष्पत्त्यर्थानां प्रोक्षणावघातादीनामपूर्वनिष्पत्तौ योगेन सह समुच्चयः, यदि साक्षात्कारं प्रति ध्यायेन सहाव्यवहितकिंचित्कारोपपत्तये दर्शनसमानाकारं ज्ञानान्तरं विधेयमित्युच्यते तदयुक्त्तम्् स्वर्गं प्रति ज्योतिष्टोमव्रतस्येव निदिध्यानस्य साध्यं प्रति निरपेक्षोपायताप्रतीतिस्वारस्यभङ्गप्रसङ्गात्् न हि "ज्योतिष्टोमेन स्वर्गकामो यजेते'तिवाक्यप्रतिपन्नज्योतिष्टोमस्य स्वर्गसाधनत्वं कर्मान्तरसापेक्षमवगम्यते । नचात्र चशब्दो द्वन्द्वसमासो वा, अतो दर्शनसमानाकारतारूपविशेषणस्य किं विशेष्यमित्याकाङ्क्षायां विशेष्यान्तरं च न दृश्यते, निदिध्यासनं च सन्निहितम्् अतस्तदेव दर्शनसमानाकारतया विधित्सितमिति युक्त्तमभ्युपगन्तुम््, ततश्च वाक्यभेदोपि न   स्यात््, निदिध्यासनस्य निरपेक्षोपायताप्रतीतिस्वारस्यं च न बाध्येत । ननु विशिष्टविध्याश्रयणं चेदुपदेशैकगम्यार्थश्रवणशुभाश्रयमननदर्शनरूपाविशिष्टनिदिध्यासनविधिः किं न स्यात््? नैवम््- चतुर्ष्वेशेषु तात्पर्यकल्पनादपि द्वयोस्तत्कलपनस्य लघुत्वात्् । लघुपक्षसम्भवे गुरुपक्षाश्रयणायोगाच्च, नचास्मिन्वाक्ये विधानाभावादौपदेशिकार्थाधिगमालम्बनसंशीलनयोरसिद्धिः शङ्कनीया, "तस्माद्् ब्राह्मणः पाण्डित्यं निर्विद्यबाल्येन तिष्ठासेत्् । बाल्यं च पाण्डित्यं च निर्विद्याथ मुनि'रित्यन्यथासिद्धवाक्यान्तरसिद्धत्वात््; तद्धि निरूपयिष्यते "सहकार्यन्तरविधि' रितिसूत्रेण, तस्माद्दर्शनसमानाकारत्वगुणविशिष्टनिदिध्यासनविधिः । नन्वेवमपि सर्वोपासनानां न दर्शनसमानाकारनिदिध्यासनरूपतासिद्धिः । "दृष्टव्यो निदिध्यासतव्य' इति वाक्यस्य मैत्रेयीब्राह्मणे सत्वात््, अतस्तत्र प्रतिपाद्यस्यैवोपासनविशेषस्य तादृग्रूपता प्रतिपाद्या स्यात्् । नैवम््  "आत्मनि खल्वरे दृष्टे श्रुते मते विज्ञाते इदं सर्वं विदितमिति'तत्रत्येनैव वाक्येन जगत्कारणविषयसर्वोपासनानां दर्शनसमानाकारनिदिध्यासनरूपतावगमात््, नहीदं वाक्यं विद्याविशेषविदायकम््, कारणज्ञानेन सर्वज्ञातताप्रतिज्ञापरत्वात््, कारणमेव हि सर्वविद्योपास्यम््, "कश्च ध्येयः' इत्युपक्रम्य "कारणं तु ध्येय' इति कारणस्यैव ध्येयत्वविधानात्् कारणविषयंचोपासनमत्र दर्शनसमानाकारनिदिध्यासनरूपमवगम्यते । अस्मिन्वाक्ये विज्ञातशब्दो हि निदिध्यासनपरः "द्रष्टव्यः श्रोतव्यो मन्तव्यो निदिध्यासितव्यः' "दृष्टे श्रुते मते विज्ञाते' इति 
स्थानप्रमाणात्् । अतोऽस्य वाक्यस्य सर्वविद्यासाधारणकारणमात्रविषयत्वात्् जगत्कारणोपासनं चेद्दर्शनसमानाकारनिदिध्यासनरूपमवगम्यते । किञ्च नानाविद्यानां विकल्पस्य वक्ष्यमाणत्वात््, गुरुपक्षविषयशास्त्रवैयर्थ्यप्रसङ्गेन गुरुलघुयत्नविकल्पायोगाद्वस्तुसामथंर्यस्य प्रकरणाद्् बलीयस्तया च ध्रुवानुस्मृतिरूपत्वं, दर्शनरूपत्वं, वक्ष्वमाणभक्त्तिरूपत्वं, च सर्वविद्यासाधारणाकारा भवितुमर्हन्ति । नन्विन्द्रियजन्मनोऽनुभवस्य ह्यपरोक्षत्वं तत्कथं स्मृतेः संभवतीत्यत्राह- भवति चेति । भावनावासना दर्शनरूपतादर्शनसमानाकारता "वृक्षे वृक्षे च पश्यामी 'त्यादिष्वपि दर्शनसमानाकारत्वं स्मृतेश्च दृष्टमिति भावः, तच्च विशदतरावभासरूपत्वं, नचैतदनुभवासाधारणं स्मृतेरपि तत्सद्भावस्य प्रामाणिकत्त्वात्् । ननु दर्शनसमानाकारत्वविधानमयुक्त्तं, दर्शनवाचिशब्देन तत्समानाकारोपस्थापनस्यामुख्यत्वात्् "न विधौ परः शब्दार्थ' इति न्यायविद इति चेन्न- तैरेव "दर्शपूर्णमासाभ्यां स्वर्गकामो यजेते'त्यत्र दर्शपूर्णमासशब्दयोर्लक्षणया, श्येनादिवाक्ये श्येनादिशब्दानां गौण्या वृत्त्या, कर्मनामधेयत्वाभ्युपगमात्् "अर्द्धमन्तर्वेदि मिनुयादर्द्धे बहिर्वेदी 'त्यत्रापि मध्यदेशलक्षणाया अङ्गीकृतत्वाच्च, विशदतरत्वस्य फलरूपत्वादपुरुषतन्त्रस्य कथं विधान?मिति चेन्न आज्यावेक्षणस्येव विधानोपपत्तेः । तत्राज्यसाक्षात्कारहेतुभूतव्यापारविषयो विधिरिति चेन्न- इहापि विशदतरत्वावहस्मृतिसंततिविषयमनोव्यापारविधिरित्युपपन्नम्् ।    अथ सूत्रकाराभिप्राययिदां वचनं दर्शयति - वाक्यकारेणेति । एतत्सर्वमिति - सूत्रकारेण कण्ठोक्त्तमभिप्रेतं चेत्यर्थः  प्रपञ्चितमिति - पूर्वपक्षसिद्धान्तरूपेणोक्त्तमित्यर्थः । प्रपञ्चं न वेदनमुपासनं स्यादित्यादिवाक्यचतुष्टयेन वाक्यमेकैकं व्याचष्टे - सर्वासूपनिषत्स्विति - न कैवलं छान्दोग्यं इत्यर्थः । मोक्षसाधनतया विहितं वेदनमिति घटादिज्ञानव्यावृत्तिः । विहितमित्यनूदितश्रवणादिव्यावृत्तिः । अस्यार्थस्य पूर्वपक्षसिद्धान्तरूपेण स्फुटीकरणार्थं सकृत्प्रत्ययं कुर्यादिति वाक्यश्रवणेन वेदनमुपासनं स्यादिति वाक्यस्य पूर्वपक्षपरत्वशङ्काव्यावृत्त्यर्थं च सकृदित्यादिकं व्याचष्टे- सकृदिति । सकृदित्यादिवाक्यमेव पूर्वपक्षपरं न तु वेदनमुपासनं स्यादितिवाक्यम्् अनन्तरमेवोपासनरूपत्वस्य सिद्धान्तितत्वादिति भावः । तथा सिद्धान्तितत्वं दर्शयति - सिद्धं त्विति । सिद्धन्तु सिद्धान्तस्त्वित्यर्थः । यद्वा वेदमुपासनं सिद्धमित्यथर्ः । उपासनशब्दादित्येतद्य्वाचष्टे - वेदनमसकृदावृत्तमिति । अस्याविच्छिन्नस्मृतिसन्तानरूपत्वं सूत्रकाराभिप्रेतं वाक्यकारकण्ठोक्त्तं दर्शयति - उपासनं स्यादिति । दर्शनात्् लोके दर्शनात्् । निर्वचनात््- श्रुतिवाक्यात्् । तस्यैवेति - मोक्षसाधनतया विहितस्येत्यर्थः । उपासनरूपस्येति हेतुगर्भम्् उपासनरूपत्वात््, उपासनशब्दवाच्यत्वादसकृदावृत्तस्येत्यर्थः । असकृदावृत्तं ज्ञानं ह्युपासनम्् एवमविच्छिन्नस्मृतिसन्ततिरूपत्वमुपपादितम्् ।
	सूत्रकारकण्ठोक्त्तमसकृदावृत्तिरूपत्वं तदभिप्रेतं ध्रुवानुस्मृतित्वं च वदतो वाक्यकारस्यायं भावः- एतत्तुल्यन्यायतया विशेषान्रोपस्थापकवाक्ये सति वेदनादिशब्दास्तत्पय्रन्ताः स्युरिति, तस्मात्् पूर्वोक्त्तं दर्शनसमानाकारत्वमपि वाक्यकाराभिप्रेतमित्यभिप्रयन्नाह - सेयमिति । सेयम््- असकृदावृत्तिरूपा, ध्रुवानुस्मृतिरूपा चेत्यर्थः । दर्शनशब्दस्यार्थदर्शी तत्त्वदर्शीत्यादिप्रयोगात्् परोक्षापरोक्षसाधारण्यमाशङ्कयाह- दर्शनरूपता च प्रत्यक्षतापत्तिरिति । प्रत्यक्षसमानाकारतापत्तिरित्यर्थः । "आत्मनि खल्वरे दृष्टे श्रुते मते विज्ञात इदं सर्वं विदितम््' "आत्मा वाऽअरे द्रष्टव्यः श्रोतव्यो मन्तव्यो निदिध्यासितव्य' इति श्रवणादिपरोक्षज्ञानपूर्वसूत्रेष्वपि 
पृथङ््निर्देशादिति भावः । सूत्रकारवाक्यकारयोः कतिपयविशेषं वदतोः सति विशेषान्तरोपस्थापके तत्पर्यवसायित्वस्याभिप्रेतत्वाच्छ्रुत्यन्तरसिद्धं विशेषान्तरमस्तीत्याह- एवमिति । अनेन श्रवणादीनां मुक्तयुपायत्वनिषेधान्नोपासनस्य मोक्षोपायत्वमिति शङकाव्युदासश्च भवति । एवम््- उक्त्तेन प्रकारेण सामान्यविशेषन्यायेन प्रत्यक्षतापन्नामित्यर्थः ।अपवर्गसाधनभूतामिति - प्रतीकोपासनव्यवच्छेदः । नायमात्मेति - प्रवचनशब्दे मननं लक्षयति, मननफलत्वात्् प्रवचनस्य, मननस्याचार्यप्रवचनफलत्वाद्वा, प्रोच्यतेनेतेति करणव्युत्पत्त्या वा प्रवचनं मननं, मेघा निदिध्यासनं, परिशेषात््, अस्मिन्वाक्ये श्रवणादीनामनुपायत्वं प्रतीतं ध्रुवानुस्मृतिविशेषणत्वेन न किंचित्प्रतिपन्नम्् । अतस्तद्य्वाचष्टे- अनेनेति केवलश्रवणमनननिदिध्यासनानां वक्ष्यमाणविशेषविरहितानामित्यर्थः । यथा "न पृथिव्यामग्निश्चेतव्य' इत्यत्र हिरण्योपधानरहितपृथिव्यां चयनं निषिध्यते, न तु पृथिवीमात्रे तद्वदिति भावः । विवक्षितं विशेषं वाक्यतात्पर्यनिरूपणेन दर्शयिप्यन्वाक्यस्यार्थान्वयं दर्शयति, यमेवैष आत्मा वृणते तेनैव लभ्य इत्युक्त्तमिति । वरणीयेन लम्योऽस्तु, ततः कथं ध्रुवानुम्मृतेर्विशेषितत्व?मिति शङ्कायां तद्दशर्यितुं लोकसिद्धप्रतीतिमाह- प्रियमत एव हीति । प्रीतिविषयमात्रस्य न वरणीयत्वं, किन्तु स्वयमुपस्थितस्य स्वीकार एव, अतस्तद्य्वावृत्त्यर्थं प्रियमत इत्युक्त्तम्् ।         ततः किमित्यत्राह- यस्येति । यम्योपासकस्यायं परमात्मा निरतिशयप्रीतिविषयः स एवास्य परमात्मनो निरतिशयप्रीतिविषयो भवति, चेतनत्वे सति भगवता वरणीयत्वं भगवति निरतिशयप्रीतिमत एव । यद्वा स्वतः प्रियत्वं वरणीयत्वं च स्वस्मिन्् प्रीतिमत एव, पुण्यक्षेत्रादिषु भगवतः प्रीतिः स्वस्मिन्् प्रीतिमत्पुरुषवरणार्था, पत्नपुष्पफलादिषु तत्सम्बन्धनिबन्धना । स एवेत्येवकारेण केवलश्रवणादिमद्य्वावृत्तिः । भगवति प्रीतिमत एव भगवत्प्रीतिविषयत्वमिति कथमवगम्यते? इत्यपेक्षायामत्र प्रमाणतया स्मृतिवचनमर्थोपन्यासपूर्वकं दर्शयन्वरणप्रकारमपि विवृणोति- यथेति । अयम्् भगवति निरतिशयप्रीतिमान्् । प्रियमतः- निरशियभगवत्प्रीतिविषयो भवन्नित्यर्थः । ददामि बुद्धियोगं तमित्यस्यार्थविवक्षया स्वयमेव भगवान्् प्रयतत इत्युक्त्तम््, अनेन वरणप्रकारो दर्शितः । भगवतैवोक्त्तमित्येवकारेण भगवदाप्यतिशयः सूचितः । सततयुक्त्तानांसततयोगं काङ्क्षमाणानाम "आशंसायं भूतवञ्चे'ति कर्तरिक्त्तः, प्रीतिपूर्वकं ददामीत्यन्वयः । अनेन परस्परविषयप्रीतिरुपास्योपासकयोर्दशिर्ता । सततयुक्त्तशब्दार्थस्फुटाकरणायाह - प्रियो हीति । अत्यर्थम््- अतिक्रान्ताभिधेयं, प्रियत्वं वाचामगोचरमित्यर्थः । ध्रुवानुस्मृतिं विशिनष्टीति हि पूर्वमुक्त्तम्् । अत्र यो भगवति प्रीतिमान्् भवतितस्मिन्नुपासके भगवतः प्रीतिमत्त्वमुक्त्तम््, तत्कथं ध्रुवानुस्मृतेर्विशेषित्वम्् ? इत्यत आह- अत इति । अतः- उक्त्तार्थस्य लोकस्मृतिभ्यां सिद्धत्वादित्यर्थः । यद्वा, ध्रुवानुस्मृतिवचनाद्वरणीयत्ववचनाद्वरणीयस्य च भगवति निरतिशयप्रीतिमत्त्ववचनाच्चेत्यर्थः । साक्षात्काररूपा स्मृति रित्यनेन पूर्वोक्त्ताकारविशिष्टाया एव विशेषान्तरमिति दर्शितम्् । स्मर्यमाणात्यर्थप्रियत्वेन स्वयमप्यत्यर्थप्रियेति । अर्थेनैव विशेषो हि निराकारतया धियामिति भावः । स्वयमप्यर्थप्रियाअनुभूयमानोऽनुभव इतिवदयं निर्देश औपचारिकः, अत्यर्थप्रीतिरूपेत्यर्थः । यद्वा, अत्यर्थप्रिया- अत्यर्थानुकूलरूपा, स्मर्यमाणस्य भगवद्विषयस्य निरवधिकनिरूपाधिकानुकूलत्वेन तद्विषयानुस्मृतिरपि हि निरतिशयानुकूला भवति । यद्वा ध्रुवानुस्मृतिः स्वयमत्यन्तानुकूलत्वादयुक्त्तावस्थायामपि प्रीतिरूपज्ञानेन प्रतिसन्धीयत इति प्रिया, अत एव हि "या 
प्रीतिरविवेकाना'मित्यादिना     सा प्रार्थ्यते, प्रीतिरूपध्रुवानुस्मृतेरपवगर्ोपायत्वमुक्त्तम््, अन्यत्र भक्त्तेरुपायत्वं दृश्यते, कथमनयोरैकाथ्यर्मित्यत्राह - एवंरूपेति । यद्वा "शेमुषी भक्त्तिरूपे'ति भक्त्तिरूपज्ञानस्योपायत्वं प्रागुक्त्तम््, कथमिदानीं प्रीतिरूपध्रुवानुस्मृतेरुपायत्वं प्रतिपाद्यते ? इत्यत्राह -एवंरूपेति । एवंरूपासाक्षात्कारत्वप्रीतिरूपत्वपर्यन्ता ध्रुवानुस्मृतिरेव भक्त्तिशब्दवाच्येत्यर्थः । कुत इत्यत्राह - उपासनपर्यायत्वादिति । उपासनादिशब्दानां भक्त्तिशब्दस्य चैकार्थवृत्तित्वं विवक्षितम््, न तु घटकुम्भयोरिव पर्यायत्वम्् । एकार्थवृत्तित्वं च "सेवा भक्त्तिरूपास्ति'रिति नैघण्टुकोक्त्तेरेव गम्यते, "स्नेहपूर्वमनुध्यानं भक्त्तिरित्यभिधीयते । भज इत्येष धातुर्वे सेवायां परिकीर्त्तितः । तस्मात्सेवा बुवैः प्रोक्त्ता भक्त्तिशब्देन भूयसी ' इत्यादि चानुसन्धेयम्् । यद्यपि साक्षात्काररूपत्वभक्त्तिरूपत्वादिपराणां वाक्यानां विद्याविशेषविषयप्रकरणपरिगृहीतत्वेपि सर्वोपासनसाधारणत्वं लघुगुरुयत्नविकल्पानुपपत्तेः प्राप्तं, तथापि प्रपदने तु लघुगुरुयत्नविकल्पानुपपत्तिरूपन्यायो वचनबलप्रतिक्षिप्तः । न हि वचनविरोधे न्यायः प्रभवति, वचनविरोधाभावादुपासनेषु तस्य प्रवृत्तिः, वेदान्तेषुपासनपराणां वाक्यानामैकार्थ्यसिध्द्यथर्ं भक्त्तिदशापन्नस्योपासनस्यैवापवर्गोपायवेदनत्वमुक्त्तम््, स्मृतिवचनप्रदर्शनं च श्रुत्यर्थवैशद्याय कृतम्् । इदानीं तु श्रुतिस्मृत्योरैकार्थ्येन मुक्तयुपायवेदनस्य भक्त्तिरूपोपासनत्वमुपपाद्यते - अत एवेति । अतएव अपवर्गोपायवेदनस्य भक्त्तिरूपोपासनत्वादेवेत्यर्थः । "तमेव विदित्वे'ति      वाक्यं श्वेताश्वेतरोपनिषदि श्रूयते, तत्र "तस्मात्सर्वगतः शिव' इति शिवशब्दग्रहणाच्छिवस्य परमात्मत्वविषयत्वभ्रमः कस्यचिन्मन्दधियः स्यादिति तन्निवृत्त्यर्थं "वेदाहमेतं पुरुषं महान्तम््' "महान्् प्रभुर्वै पुरुषः सत्त्वस्यैष प्रवत्तर्क' इत्युपक्रमोपसंहारवगतपरमपुरुषपरैव सोपनिषदिति पुरुषसूक्त्तैकार्थ्यं दर्शयितुं तमेवं विद्वानिति वाक्यमुपात्तम््, तमेवं विद्वानिति वाक्येन नान्यःपन्था इति परमपुरुषवेदनव्यतिरिक्त्तोपायनिषेधः कृतः, नाहं वेदैरित्यादिना तद्भक्त्तिव्यतिरिक्त्तोपायनिषेध उक्त्तः, उभयोरप्युपबृंहणोपबृंहणीयवचनयोः प्रमाणतमत्वेन सर्वाविगीतयोरैकार्थ्यं वेदनादिशब्दानां भक्त्तिपर्यन्तत्वे सिध्द्यतीति भावः । उपायान्तरनिषेधकण्ठोक्तया ज्ञानदर्शनप्राप्तीनां भक्त्तिसाध्यत्वकण्ठोक्तया च नाहं वेदैरिति वचनमुपात्तम्् । ननु "भक्तया मामभिजानाति' "ततो मां तत्त्वतो ज्ञात्वा विशते तदनन्तर' मिति भक्त्तिजन्यज्ञानस्यैवाव्यवहितोपायत्वमवगम्यते, न तु भक्त्तेरिति शङ्का च नाहं वेदैरित्यनेन परिहिृता     भवति । अत्र ज्ञानदशर्नयोरिव प्राप्तेरपि भक्त्तिसाध्यत्वावगमात्् भक्तया प्रवेष्टुं च शक्य इति ह्यन्वयः । भक्तया मामिति वचनेपि ततो मां विशत इति तच्छब्दपरामृष्टाया भक्त्तरेव प्राप्त्युपायत्वमवगम्यते तत इति भक्त्तिपरामर्शाभासे तदनन्तरमित्यनेन पौनरुक्तयप्रसङ्गात््, अतश्च भक्त्तिरेवाव्यवहितोपायः "पुरुषः स परः पार्थे' त्यत्र च भक्तया लभ्यइति     भक्त्तेः प्राप्तिसाधनत्वं स्वरसतोवगम्यते । अनेन पुरुषशब्दप्रत्यभिज्ञापितपुरुषसूक्त्तप्रतिपाद्यवस्त्वैक्यवत्् तत्प्रतिपन्नोपायैक्यं न्याय्यमिति सूचितम्् ।
	अस्त्वेवं वेदनस्य भक्त्तिरूपोपासनत्वसिद्धिः, ततः प्रकृतस्य कर्मापेक्षितत्वस्य किमायात ? मित्यत्राह- एवमिति । एवंरूपायाः- आपरोक्ष्यप्रीतिरूपत्वविशेषणविशिष्टायाः । वाक्यकारसूत्रकाराभ्यामभिप्रेताः कण्ठोक्त्ताश्च मोक्षोपायज्ञानावस्थाविशेषाः कर्मसाध्या इति भावः । ध्रुवानुस्मृतेः साधनानीति - यथा कासिना जिघांसतीत्यत्रासेर्हननसाधनत्वं न त्विच्छासाधनत्वं, तथा यज्ञेन विविदिषन्तीत्यत्रापि विद्यास्मधनत्वमेवोक्त्तं न तदिच्छासाधनत्वम््, यज्ञादेर्वेदनेच्छासाधनत्वेन 
विनियोगायोगादितिभावः । तथा हि सर्वेषां पुरुषाणामवान्तरसाध्योपायो प्रवृत्तिः परमसाध्येच्छया विना नोपपद्यते, यथा यायाद्युपायभूतद्रव्यार्जनादौ प्रवृत्तिः, यायादिसाध्यापूर्वादिविषयेच्छया विना नोपपद्यते; तथा इच्छासिध्द्यर्थमनुष्ठानमिच्छासम्पाद्यवेदनेच्छया विना नोपपद्यते; अतो वेदनेच्छायां जातायां वेदनोपायभूतेच्छासिध्द्यर्थानुष्ठानं, तस्यां जातायां च तदर्तमनुष्ठानमनपेक्षितमिति तदनुष्ठानविधिवैयर्थ्यं स्यात्् । किंच, स्वसिद्धिस्मपेक्षा त्वसिद्धिरित्यात्माश्रयः, वेदनेच्छया इच्छासिध्द्यर्थकर्मानुष्ठानम्् इच्छासिध्द्यर्थकर्मानुष्ठानाद्वेदनेच्छासिद्धिरित्यन्योन्याश्रयणं वा, अतो विविदिषासाधनत्वं कर्मणां न युक्त्तम्् । नन्विच्छासिध्द्यर्थकर्मानुष्ठानस्यात्मानयादिग्रस्तत्वे क्वचिदपीच्छा न सम्भवेत्् इच्छाहेतुभूतकर्मानुष्ठानायोगात्् । न चेच्छाया विषयवैलक्षण्यज्ञानमात्राधीनत्वं वेलक्षण्यज्ञानेपि कस्वचिदिच्छानुत्पत्तिदर्शनात््; अतः कस्यचिदिच्छोत्पत्तेः कमर्हेतुकत्वमाश्रयणीयं     तच्च तवानुपपन्नम््, नैवम््- भोगादृष्टोद्बोधितपूर्ववासनासचिवाद्विषयवैलक्षण्यज्ञानादिच्छोत्पत्त्युपपत्तेः, न चाज्ञातसुकृतवशाद्धर्मरुचिवद्यज्ञादिना वेदनेच्छासिद्धिरिति वाच्यम््; बह्वर्थव्ययायाससाध्यानां यज्ञादीनामज्ञातसुकृतरूपत्वासंभवात््, यज्ञेन विविदिषन्तीति वाक्यस्य ह्यर्थश्चिन्त्यते, अतो बुद्धिपूर्वकमेव यज्ञाद्यनुष्ठानं तत्र मोक्षोपायवेदनेच्छाया अभावे बह्वर्थयत्नसाध्यकर्मणां फलान्तराभिसंधिपूर्वकत्वनियमान्न विविदिषां साधयति फलान्तराभिसंधिविधुरं तु यज्ञादिकं वेदनेच्छाया विना नोपपद्यते, प्रयोजनानुद्देशेन प्रेक्षावतः प्रवृत्त्ययोगात्् प्रकृष्टप्रयोजनतदुपायेच्छाविरहे क्षुद्रप्रयोजनपरित्यागायोगाच्च, अतोऽवान्तरसाध्येच्छासिध्द्यर्थमनुष्ठानं परमसाध्यवेदनेच्छया        विना नोपपद्यत इति स्वसिध्द्यर्थकर्मानुष्ठानस्य स्वसिद्धिसापेक्षत्वादात्माश्रयादिदोषः स्यादेव अभि धास्यत इति- तत्रोपपादयिष्याम इत्यर्थः । विविदिषासाधनत्वे यज्ञादेरात्माश्रयादिदोषाभावमभ्युपगम्याह - यद्यपीति । तस्यैव इच्छाविषयभूतस्य । ध्यानरूपस्येति वाक्यार्थज्ञानव्युदासः । ध्यानस्याप्येकदिनानुष्ठेयत्वव्युदासार्थमाह- अहरहरिति । अहरहरनुष्ठानफलमाह - अभ्यासेति । अहरहरनुष्ठानेपि मासर्तुसंवत्सराद्यवधित्वव्यावृत्त्यर्थमाह - आप्रयाणादिति । आप्रयाणादनुवर्त्तमानत्वेपि एकद्वित्रिदिनान्तरितव्यावृत्त्यथर्महरहरनुष्ठीयमानस्येत्युक्त्तम््, तत्रापि स्मृतिविच्छेदव्युदासार्थं ध्यानरूपस्येत्युक्त्तम्् । तदुत्पत्तये विविदिषोत्पत्तये । वेदनस्याव्यवहितप्रकृतत्वेप्यर्थवशात्तच्छब्दो विविदिषापरः, विविदिषासाधनत्वं ह्यभ्युपगम्योच्यते । आप्रयाणादहरहरुपासनानुवृत्तौ यावज्जीवं कर्मणोपेक्षितत्वे च किं प्रमाणमित्यत्राह - वक्ष्यति चेति । चः शङ्कानिवृत्तौ । सूत्रसन्दर्शने तद्विषयभूतश्रुतिवाक्यमपि दर्शितं भवतीत्यभिप्रायेणोपासनानुवृत्तिपरं सूत्रं दर्शितम्् - आप्रयाणादिति - "स खल्वेवं वर्त्तयन्् यावदायुष'मिति श्रुतिः । यावच्छब्दस्य साकल्यार्थत्वात्् अहरहरनुष्ठानसिद्धिः, तावत्कर्मापेक्षायामाह - अग्निहोत्रेति । आश्रमधर्माणामाश्रमशेषत्वेपि । विद्याङ्गत्वमप्यस्तीत्याह - सहकारित्वेन चेति । इत्यादिषु सूत्रेषु इममर्थं वक्ष्यतीत्यर्थः । उक्त्तं कर्मणो विद्याङ्गत्वमुपासनस्य शमाद्यङ्गत्वविरोधान्नोपपद्यत इत्याशङ्कय विरोधं परिजिहीषुस्तद्विषयश्रुतिवाक्य प्रदर्शनेनोप्रमाणतां च निरीचिकीषुमाह- वाक्येति । सूत्रकाराभिप्रायज्ञैरप्येवमुक्त्तमिति भावः । ध्रुवानुस्मृतिशब्देन  तल्लब्धिरित्यत्र तच्छब्दो व्याख्यातः । विवेकादिभ्य एव न तु केवलकर्मणा केवलशमादिना वेत्यर्थः । वाक्यकारग्रन्थ उपादीयते - 
तल्लब्धिरिति । उपासनं स्याद्् ध्रुवानुस्मृतिरिति हि प्रकृतम््, अतो ध्रुवानुस्मृति लब्धिरित्यर्थः । विवेकविमोकाभ्यासक्रियाकल्याणानवसादानुद्धर्षेभ्य इति द्वन्द्व समासः, स चेतरेतरयोगार्थे एप्यन्यतमेन तल्लब्धेर्दुष्करत्वात्् समुच्चये चात्र सम्भवात्् , एवं विवेकादिविधायिनां वाक्यानां समुच्चये तात्पर्यमिति दर्शयितुमितरेतरयोगद्वन्द्वेन वाक्यकारनिर्देशः । ननु समुच्चयादर्थान्तरमितरेतरयोगः, तत्कथमितरेतरयोगद्वन्द्वेन समुच्चयलाभः । उच्यते; अन्वाचयसहपठितात्् समुच्चयाद््विकल्पप्रति सम्बन्धिसमुच्चयोर्थान्तरम््, एकस्मिन्नेव कार्ये मिथो निरपेक्षसाधकानामन्वयोन्वाचयसहपठितः । विकल्पसमभिव्याहृतसमुच्चयस्त्वेकस्मिन्् कार्ये मिथः सापेक्षाणामन्वयः, स एव इतरेतरयोग इत्यविरोध इति । निवृत्तिरूपशमादेः प्रवृत्तिरूपयज्ञादेश्च विरोधान्न समुच्चय इति चेन्न, भिन्नविषयत्वेन विरोधाभावात्् । अविहिताप्रतिषिद्धकाम्यविषया हि शमादयः । सम्भवात्् उपपन्नत्वात्् । निर्वचनाच्च श्रुतिवचनाच्च, प्रमाणोपपत्तिभ्यामित्यर्थः । विवेकादयः किं रूपाः, कथं वा शमादेः कर्मणश्चाविरोधः? इत्यत्राह - विवेकादीनां स्वरूपं चाहेति । न केवलं परिषणनामात्रं तत्स्वरूपं च वाक्यकार एवाहेत्यर्थः । प्रथमं विवेकस्वरूपविषयवाक्यमुदाहरति - जात्याश्रयेति । आहारविषयविवेचनं विवेकशब्देन विवक्षितं भवति, दुष्टाहारात्् सात्त्विकाहाराणां विवेचनं विवेकः, जातिदुष्टाः कलञ्जगञ्जनादयः । आश्रयः- द्रव्यस्वामिपुरुषः, अभिशस्तपतितचण्डालादिद्रव्यमाश्रयदुष्टम्् । उच्छिष्टकेशाद्युपहतं निमित्तदुष्टम्् । एतत्रिविधदोषरहिताहारविवेचनफलभूतकायशुद्धौ विवेकशब्द उपचरितः । यद्वा विविक्त्ताहारसेवया राजसतामसाहाराप्यायितदेहात्् स्वदेहस्य विवेचनं विवेकः । अशुद्धेभ्यो विवेचनं हि शुद्धिः, इतिशब्दो भाष्यकारीयः । अत्र निर्वचमिति च भाष्यग्रन्थः । निर्वचनम््- निष्कृष्टवचनम्् । अप्रमाणेभ्यो निष्कृष्टं प्रमाणभूतं वचनमित्यर्थः । आहारशुद्धावित्यादि निर्वचनं, विमोकः कामानभिष्वङ्गः विषयमभुक्तवा स्थातुं न 
शक्नोति येन स विकारोऽभिष्वङ्गः "कामात्् क्रोधोऽभिजायते' इत्यादिवचनात्् क्रोधाद्यभावश्चात्र फलितः । "शान्त उपासीते'ति निर्वचने शान्तशब्देन रागद्वेषाद्यभावो विविक्षितः । आरम्भणम्् आलम्बनं-शुभाश्रयः, तस्य संशीलनं, कथमेतत्साधनं साध्यं हीदम्् न "शुचौ देशे प्रतिष्ठाप्ये'त्याद्युक्त्तदेशकालविशेषाभ्यसनीययोगशब्दवाच्या ध्रुवानुस्मृतिर्हि साध्या, इदं तु योगकालकर्त्तव्यध्यानानुग्राहकं सदा संशीलनं "सदा तद्भावभावित' इति हि वक्ष्यति, सदा भगवत्संशीलनाभावे योगकालेषु कालान्तरसंशीलितं विषयान्तरं बुद्धिस्थं स्यात््, अतो न साध्याविशिष्टत्वम्् आरम्भणसंशीलनस्य, निर्वचनं च स्मार्त्तमुदाहृतं भाष्यकारेणेत्यनेन पूर्वोपात्तनिर्वचनान्यपि द्रमिडभाष्योक्त्तानीति ज्ञायते । "अथ मुनि'रिति श्रौतं निर्वचनम््, तस्य न्यायोपन्याससापेक्षत्वेन "सहकायर्न्तरविधि'रित्यधिकरणे व्याख्येयत्वात्् स्मार्त्तनिर्वचनस्य स्पष्टार्थत्वाच्च स्मार्त्तनिर्वचनमुदाहृतम्् "तस्मात्सर्वेषु कालेषु मामनुस्मरे'त्येवमन्तं वचनजातमिहाभिप्रेतम्् । पञ्चमहायज्ञेति । शक्त्तितः- न हि शास्त्रमशक्यं विदधाति । क्रियावानेष इति - सनूरहितवाक्यम्् । ब्रह्मविदां वरिष्ठः- ब्रह्मविदां मध्ये वरिष्ठः, न हि ब्रह्मविविदिषूणामित्युक्त्तम्् । क्रियाशब्दार्थविशदीकरणायाह - तमेतमिति । सत्यम््- भूतहितम्् । आर्जवम््- मनोवाक्कायानामैकरूप्यम्् । दयास्वार्थनिरपेक्षपरदुःखासहिष्णुत्वम्् । अहिंसाकरणत्रयेणापि परपीडानिवृत्तिः, दानम््- लोभराहित्यम्् । अभिध्यापरकीये स्वत्वबुद्धिः, यद्वा 
निष्फलचिन्ता, अथवा परकृतापवारचिन्ता, तद्रहित्यमनभिध्या । सत्येनेतीतियादिशब्देन आर्जवादिप्रतिपादकवाक्यजातं क्रोडीकृतम्् - देशेत्यादि । अनवसादानुद्धर्षयोरवसादोद्धषर्विपर्ययरूपत्वादवसादोद्धर्षलक्षणमात्रमुक्त्तं वाक्यकारेण, तद्विकर्ययरूपो नञर्थोऽर्थात्सिध्यतीति वाक्यकाराभिप्रायः । शोकवस्तु- शोकनिमित्तं वस्तु, अतीतपुत्रमरणादि । आदिशब्देन भयनिमित्तमागामि विवक्षितम्् । अतीतविषयो हि शोक्त्तः, आगामिविषयं च भयम्् । अभास्वरत्वमिति दैन्यशब्दविवरणम््, अभीष्टकार्यप्रवृत्त्यक्षमत्वरूपं दैन्यमित्युक्त्तं भवति । भास्वरत्वविरोधीति वा दैन्यविशेषणं, चशब्दो भिन्नक्रमः, तज्जं च दैन्यजदैन्यं चेत्यर्थः । बन्धुजनदैन्ये दृष्टेपि हि     दैन्यं स्यात्् देशकालवैगुण्यशोकवस्त्वाद्यनुस्मृतिहेतुकं मनसो भास्वरत्वाभावरूपं भास्वरत्वविरोधि वा दैन्यं, दैन्यजदैन्यं च मनसोऽवसाद इत्यर्थः । यद्वा, भिन्नवाक्यतया योजनीयं, देशकालवैगुण्यशोकवस्त्वाद्यनुस्मृतिजनितं मनसोऽभास्वरत्वमवसादः । किमुक्त्तं भवतीत्यत्राह - तज्जं दैन्यमिति । तच्चाभास्वरत्वं, तज्जम््- उक्त्तहेतुजं दैन्यमिति व्याख्येयव्याख्वानरूपं वाक्यद्वयमिति तद्विपर्यय इत्यादिर्भाष्यग्रन्थः । बलहीनेन मनोबलहीनेन । तद्विपर्ययजादेशकालसाद््गुण्यपि्रयवस्त्वाद्यनुस्मृतिजा । तुष्टिरुद्धर्ष इत्येतावदेव वाक्यं, तद्विपर्ययोऽनुद्धर्ष इत्यर्थसिद्धम्् । कथं "स्वाध्यायशौचसंतोषतपांसि नियतात्मवान््' इत्यपेक्षितस्य त्याज्यत्व?मित्यत्राह  अतिसंतोषश्च विरोधीत्यर्थ इति । न केवलमसंतोष एव विरोधी अतिसन्तोषश्च विरोधीति चार्थः, यथान्यविषयेष्वेव प्रवृत्तिः स्यात्तथा सन्तोषोऽतिसंतोषः, स त्याज्य इत्युक्त्तं भवति । निर्वचनमपीत्यपिशब्दः सर्वनिर्वचनसमुच्चये एवं पदार्था व्याख्याताः । तल्लब्धिरित्यादेर्वाक्यकारग्रन्थस्य वाक्यार्थमा- एवमिति । एवं नियमयुक्त्तस्याश्रमविहितकर्मानुष्ठानेनेति पृथङ््निर्देशेन प्रवृत्तिनिवृत्तिरूपकोटिद्वयविभागो दर्शितः । एतेन पदद्वयेन केवलशमादि केवलकर्म च व्यावर्तितम्् ।    शमादि कर्म च समुच्चित्याङ्गमित्यर्थः । यद््विविदिषासाधनमिति त्वयोक्त्तं तेनैव विद्यानिष्पत्तिरित्येवकाराभिप्रायः । इत्युक्त्तं भवति - इति वाक्यार्थो भवतीत्यर्थः । "विद्यां चाविद्यां चे'ति श्रुतेः शङ्करयादवप्रकाशाभिमतयोजनाव्युदासार्थं तां व्याचिख्यासुरुपादत्ते  तथा चेति । अनेन कर्मणोऽपेक्षितत्वे सन््रहितश्रुत्यन्तरं च दर्शितं भवति ।        तथा च श्रुत्यन्तरं यदन्यथा भवद्भिव्यर्ाख्यातम््, तच्चास्मदुक्त्तार्थानुगुणमिति तथाशब्दमन्तरशब्दं च प्रयुञ्जानस्य भावः । सत्रहिततया यज्ञादिवाक्यवैलक्षण्यञ्चान्तरशब्दाभिप्रेतम्् । अस्मिन्वाक्ये न कर्मवाचिशब्दः श्रूयत इत्यत्राह- अत्रेति ।    
अत्र- श्रुतिवाक्ये । "न त्वनात्मन्यात्मबुद्धिर्या' इत्यादिषु,अविद्याशब्दाभिहितं वर्णाश्रमविहितं कर्मास्तु, ततः      किमुक्त्तं भवतीत्याशङ्कायां पदान्तराण्यपि विवृण्वन्् वाक्यार्थमाह - अविद्ययेति । अविद्या- कर्मणा । विद्यया- ज्ञानेनेत्यत्र च कर्मज्ञानशब्दाभ्यां "कषायपक्त्तिः कर्माणि ज्ञानं तु परमा गतिः । कषाये कर्मभिः पक्वे ततो ज्ञानं  प्रवर्त्तते' इति स्मृतिः स्वोपजीव्यार्था स्मारिता भवति । कर्माणि कषायपक्त्तिः- कषायपक्त्तिनिमित्तानि । कषाय   शब्दः पापपरः "धर्मेण पापमपनुदती 'त्यनेनैकार्थ्यात्् कषायशब्दस्य रागादिपरत्वेपि तत्पक्त्तिहेतुत्वं पापनिर्हरणद्वारा, ज्ञानं परमा गतिः- परमगत्युपायः, उभयत्र कारणे कार्योपचारः कषाये पक्त्ते ततो ज्ञानं प्रवर्त्तते - प्रसरतीत्यर्थः । अत्रोपायविरोधिनिरासकत्वं कर्मणः स्पष्टम््, न हि विविदिषा प्रवर्त्तते मोक्षः प्रवर्त्तत इति चोक्त्तम््, 
अपितु ज्ञानं  प्रवर्त्तत इत्येवोक्त्तम्् । अस्य वाक्यस्यार्थमुपजीव्याह - मृत्युंज्ञानोत्पत्तिविरोधीति । न तु ब्रह्मप्राप्तिविरोधि, न च विविदिषाविरोधीत्यर्थः । उपेयविरोधिकर्मणो ज्ञानविवर्त्यत्वं श्रुतिस्मृतिशतसिद्धम्् । यथा "तमेव विदित्वाऽतिमृत्युमेति नान्यः पन्थाः' एवमेवंविदि? पापंकर्म न श्लिष्यते' "क्षीयन्ते चास्य कर्माणि तस्मिन्् दृष्टे परावरे' "निचाय्य तं मृत्युमुखात्् प्रमुच्यते' "ज्ञात्वा देवं मुच्यते सर्वपापैः' "ज्ञानाग्निः सर्वकर्माणि भस्मसात्कुरुते तथा' इति । एवमुपेयविरोधिनो ज्ञाननिवर्त्यत्वश्रवणेन परिशेषान्नान्यः पन्था इत्युपेयविरोधिनिरासे उपायान्तरनिषेधस्वारस्यात्् समसमुच्चय पक्षे कर्मणोप्युपायतया वेदव्यतिरिक्त्तकृत्स्नगोचरान्यशब्दस्य सङ्कोचप्रसङ्गात्् यज्ञेन विविदिषन्तीति कमर्ण उपायहेतुत्वस्य कण्ठोक्तया "कषाये कर्मभिः पक्वे ततो ज्ञानं प्रवर्त्तत' इति स्मृत्यानुगुण्याच्च सामान्येन मृत्युशब्देन प्रतिपन्नमपि निरसनीयमुपायविरोधिकर्मरूपे विशेषे पर्यवस्यति; तथा विविदिषासाधनत्वस्य प्रागुक्त्तान्योन्याश्रयणादिनिरस्तत्वेन परिशेषाद्विविदिषन्तीत्यत्र च प्रकृतिप्रत्ययार्थयोर्वेदनतदिच्छयोरविशेषेण यज्ञादीनां साधनत्वे प्रतीतेपि "ततो ज्ञानं प्रवर्त्तत' इति स्मृत्याद्यानुगुण्यादिष्यमाणप्रकृत्यर्थप्राधान्यस्य नीतिविद्भिर्निर्णीतत्वाच्च प्रकृत्यर्थभूतवेदनसाधनत्वं सिद्धम्् । तस्मादुपायविरोधि कर्मैवात्र मृत्युशब्दवाच्यमविद्यानिवर्त्यमित्यभिप्रायः । उपासनरूपं- न्यासरूपं चोपेयविरोधिनिरासकं ज्ञानम्् उत्तरपूर्वाधयोरुभयोरपि निरासकं स्यादिति तद्य्वावृत्त्यर्थं प्राचीनमित्युक्त्तम्् । उपायविरोधिनिरासककर्म प्राचीनमेव पापं शमयति, न तूत्तराघमित्यर्थः । तीर्त्वेति पदं व्याचष्टे । अपोह्येति - "न त्वेनं सेतुं तीर्त्वे 'तिवत्् प्राप्तिवचन इत्यर्थः । अविद्यया तीर्त्वेति पदद्वयव्याख्यानेन शङ्करमतयोजनाव्यावृत्तिः, अज्ञानेन संसारं प्राप्य स्थित इति हि तद्योजना, तन्मते अविद्यायाः ज्ञातव्यत्वं च हेयत्वेन, अविद्याशब्दो विविदिषाविरोधिनिवर्तकर्मवाचीति वा शङ्कराभिमतयोजना स्यात्् अविद्याशब्द उपेयविरोधिनिवर्त्तककर्मवाचीति यादवप्रकाशाभिमतयोजना, ज्ञानोत्पत्तिविरोधीति मृत्युशब्दव्याख्यानेन तदुभयव्युदासः । अयमविद्याशब्दः संसारहेतुभूताज्ञानपरः किं न स्यात््, कथं च तस्य कर्मवाचित्व?मित्यत्राह - मृत्युतरणेति । तरतेरुत्तरणवाचित्वं स्वरससिद्धम््,प्राप्तिवाचित्वे तु स्वारस्यभङ्ग इत्यभिप्रेतम्् । अविद्याशब्दस्य कर्मवाचित्वं दर्शयति - विद्येतरदिति । तदन्यार्थे नञिति भावः, विहितं कर्मैवेत्मेवकारेणाज्ञानमविहितं कर्म च व्यावर्त्यते, अत्र "विद्यां चाविद्यां   चे'ति चशब्दावनुक्त्त समुच्चयपरौ । कर्मानुबन्धि जयदनुक्त्त तत्समुच्चेतव्यं, विद्यानुबन्धि शमदवादिकं, कर्मानुबन्धि फलाभिसन्धिकतर्ृत्वाभिमानराहित्यादिकं तदुभयं चशब्दसमुच्चेतव्यम्् । यद्वा, "धर्मे चार्थे च कामे च मोक्षे च भरतर्षभ' इत्यत्र च शब्दवदत्राप्युक्त्तार्थविरोधिसमुच्चयपरौ चशब्दौ स्याताम्् । विद्याविरोधि कर्मविरोधि च चशब्दाभ्यां हानार्थं ज्ञातव्यतया समुच्चिते भवतः, विद्या- ब्रह्मविद्या, तद्विरोधितदितरविषयज्ञानतद्विषयरागाद्वेषा दिकम््  । अविद्या- विद्याङ्गं कर्म, तद्विरोधिसंसरण हेतुभूतं फलाभिसन्ध्यादिसहितं कर्म पापञ्च तदुभयं हानार्थं ज्ञातव्यमिति चशब्दयोरभिप्रायः । यद्वा, प्रतिपदद्योतकौ चशब्दौ स्याताम्् यथा "धर्मे चार्थे च कामे चे'ति प्रतिपदं 
यदभिधेयं तस्य समुच्चयद्योतकत्वं प्रतिपदद्योतकत्वं, तदत्रापि स्यात््, अस्मिन्वाक्ये अविद्यातरणशब्दयोरुक्त्तार्थ परत्वस्थापनायोपबृंहणवचनं च दर्शयति - यथोक्त्तमिति । ज्ञानव्यपाश्रयः- आगमोत्थज्ञानवात्् । ब्रह्मविद्यामधिष्ठाय उपासनात्मकज्ञानं साध्यत्वेनावलम्ब्येत्यर्थः । ज्ञानविद्याशब्दयोरर्थभेदबुभुत्सायामागमोत्थविवेकादिजन्यज्ञानयोः प्रकृतत्वात्् तत्परत्वानयणं हि 
युक्त्तम्् । तर्त्तुं मृत्युमित्यनेन तरतेः प्राप्तिवाचित्वशङ्का व्युदस्ता, न हि संसारं प्राप्तुं ब्रह्मविदा केशिध्वजेन नृपेण यज्ञादिकर्मानुष्ठीयते, मृत्युशब्दस्य विविदिषाविरोधिकर्मपरत्वमपि न शङ्कनीयम्् ज्ञानव्यपाश्रय इत्यनेन शास्त्रजन्यज्ञानवत्ताया अभिहितत्वात्् ब्रह्मविद्यामधिष्ठायेत्युक्त्तत्वाच्च न हि ब्रह्मविद्येच्छामधिष्ठायेत्युक्त्तम्् । कथं ज्ञानोत्पत्तिविरोधि प्रचीनं कर्मेति पुण्यपापसाधारणकर्मशब्देन कर्ममात्रं निरसनीयमुक्त्तं, श्रुतिर्हि "धमर्ेण पापमपनुदती 'ति पापरूपकर्मविशेषस्य निरसनीयत्वमाहेति शङ्कायां तत्रापि पापशब्दस्य पुण्यपापपरत्वं दर्शयितुं पुण्यपापयोरुभयोरपि पापशब्दवाच्यत्वोपपादनाय तयोर्ज्ञानोत्पत्तिविरोधित्वमाह - ज्ञानविरोधिचेति । च शङ्कानिवृत्तौ पुण्यपापे उभे अपि ज्ञानविरोधिनी चेत्् कथं तयोरन्यतरस्य पापस्य निरसनीयत्वमन्यतरस्य पुण्यस्य निरासकत्वं च श्रूयते? इत्यत्राह - उभयोरपीति । तयोर्द्वयोरपि निवर्त्यत्वं फलाभिसन्ध्यादिरहितस्य धर्मान्तरस्यैव निवर्तकत्वं च विवक्षितमिति भावः । कथमुभयोः पापशब्दवाच्यत्वम्् ? इत्यत्राह - ब्रह्मज्ञानोत्पत्तीति । अनिष्टफलतयेति - प्रवृत्तिनिमित्तसूचनम्् । अलौकिकत्वे सत्यनिष्टफलासाधारणकारणत्वं पापत्वमिति भावः । अत एव शस्रादावीश्वरे च नातिव्याप्तिः "ऽवासुदेवे मनो यस्य जपहोमार्चनादिषु । तस्यान्तरायो मैत्रेय देवेन्द्रत्वादिकं फलम्् । "एते वै निरयास्तात स्थानस्य परमात्मन' इत्यादिभिः पुण्यस्यापि मुमुक्षुं प्रत्यनिष्टफलप्रदत्वं सिद्धम्् । श्रुतिश्च दुष्कृतेन सह पूर्वनिर्द्दिष्टं सुकृतमपि पाप्मशब्देन निर्द्दिशन्ती निगमयति "नैतं सेतुमहोरात्रे तरतो न जरा न मृत्युर्न शोको न सुकृतं न दुष्कृतं सर्वे पाप्मनो ऽतो निवर्तन्ते' इति । न चानुक्त्तपापान्तरविषयः पापशब्दः, दुष्कृतशब्दस्य सम्प्रतिपन्नसमस्तपापसाधारणतयानुक्त्तपापान्तरासम्भवेन तद्विषयत्वायोगात्् सम्भवेपि न तन्मात्रपापान्तरविषयः पाप्मशब्दः, उक्त्तसर्वहेयनिवृत्तिसंवादितयोपात्ते "अपहतपाप्माह्येष ब्रह्मलोक' इत्यनन्तरवाक्ये पाप्मशब्दस्य सर्वहेयविषयत्वदर्शनात्् । न ह्यनुक्त्तकतिपयपापनिवृत्त्युक्त्तौ उक्त्तसर्वहेयनिवृत्तिसंवादसिद्धिः, शोकादिषु पाप्यशब्दस्यामुख्यत्वेपि सुकृतदुष्कृतयोः प्रवृत्तिनिवृत्तिसम्भवान्न मुख्यत्वं त्याज्यम््, क्वचिदमुख्यस्य सर्वत्रामुख्यत्वनियमाभावात््, अतः सर्वे पाप्मन इत्यत्रागहल्लक्षणाच्छत्रिन्यायात्् "धर्मेण पाप'मित्यत्र तु मुख्यत्वमेव । कथं पापस्य ज्ञानविरोधित्वम्् ? रजस्तमसोर्हि तदवगम्यत इति शङ्कायां द्वारद्वारिभावादविरोधमाह - अस्येति । पापस्य रजस्तमसोश्च ज्ञानविरोधित्वे प्रामाणिके सति द्वारद्वारिभावः कल्प्यत इत्यत्राह- पापस्य चेति । नन्वियं श्रुतिर्निरयनिनीषाविषया किं न स्यात्् उन्नयनप्रत्यनीकत्वादधोनयनस्येति? ब्रूमः- अत्र विवक्षितमुन्नयनहेतुत्वमुपासननिष्पादनरूपम्् । न चोन्नयनमपि स्वर्गादिनयनमिति शङ्कनीयम्् "यमेभ्यो लोकेभ्य उन्निषती 'त्यवगतस्य समस्तलोकेभ्य उन्नयनस्यापवर्गप्रापणरूपत्वात्् तर्हि गर्भजन्मजरामरणादिसंसारप्रापणमघोनयनं स्यात्् न तूपासनविरोध इति चेन्न, उन्नयनस्य ज्ञानोत्पादनद्वारकत्वावगमात्् "यं त्वं मनुष्याय हिततमं मन्यस' इत्युपक्रमवाक्येन मामुपास्स्वेति विधित्सितस्य उपासनस्य ह्यव्यवहितोपायत्वमवगतम्् । "नान्यः पन्थाः' इत्यादीनि च श्रुत्यन्तराणि तथावगमयन्ति, तच्च कमर्णामपर्वे प्रत्यव्यहितोपायत्वे विरुध्द्येत, अत उपक्रमाद्यविरोधात्् साधुकर्मणामपवर्गे प्रत्युपायत्वमुपासनद्वारकमवसीयते, अतः कर्मणामुन्नयनहेतुत्वमुपासननिष्पादनरूपमिति तद्विपरीतमघोनयनमुपासनप्रतिबन्धरूपमिति स्फुटतरमवगम्यते । किञ्च यद्यप्युन्नयनाधोनयने स्वर्गनरकप्रापणरूपे, तथाप्यसाधुकर्मणां 
ज्ञानविरोधित्वं सिध्द्यति तथ हि उन्निनीषाधोनिनीषयोर्निर्हेतुकत्वे परमात्मनो वैषम्यनैघृण्यप्रसङ्गान्नेतव्यचेतनगोचरं 
यद््वृत्तद्वयं गतिद्वयनिनीषानिमित्तभूतातिप्रभूतपुण्यपापकर्तृविषयं विज्ञायते । तत्र च गतिद्वयपर्याप्तोत्तरोत्तरसाध्वसाधुकर्मकारयितृत्वमीश्वरस्य, न भूतावेशादिवज्जीवबुध्द्यनपेक्षितं भवति । तथा सति ज्ञानचिकीर्षाद्यभावाद्वायूदकादिनुन्नतृणादेरिव संसारिणां शास्त्रवश्यत्वाभावेन कर्मफलभोगानुपपत्तेः । एवं संसारिणां कर्मफलभोक्त्तृत्वान्यथानुपपत्तिरूपन्यायानुकृहीतम्् एष एवेत्यादिकं वाक्यद्वयं ज्ञानप्रदानद्वारककारयितृत्वविषयमवसीयते, तथा सति स्मृत्यनुग्रहश्च भवति । "न देवा यष्टिमादाय रक्षन्ति पशुपालवत्् । यं हि रक्षितुमिच्छन्ति बुध्द्या संयोजयन्ति तम्् । यस्मै देवाः प्रयच्छन्ति पुरुषाय पराभवम्् । बुद्धिं तस्यावकषर्न्ति सोपनीतो विनश्यति' इति ह्युच्यते । तथा "पुण्यं प्रज्ञां वर्द्धयति क्रियमाणं पुनः पुनः । नष्टप्रज्ञः पापमेव नित्यमारभते नरः' इति च । तत्र बुद्धिमवकर्षन्ति प्रज्ञां नाशयतीति च सम्यग््ज्ञानहानिपूर्वक तद्विपरीतज्ञान निष्पत्तिरिह विवक्षिता, अन्यथा कर्मान्तरप्रारम्भानुपपत्तेः । यद्यपीदं वचनजातं सर्वदेवतासामान्यविषयं, तथापि भगवन्ज्ञानस्य सम्यग््ज्ञानसामान्याबहिर्भावादसाधुकर्मणस्तद्विरोधित्वसिद्धिः ।      तथा विशेषतश्वोच्यते "ददामि बुद्धियोगं तं येन मामुपयान्ति ते । आसुरीं योनिमापन्ना मुढा जन्मनि जन्मनि । मामप्राप्यैव कौन्तेय ततो यान्त्यघमां गतिम््' इति । एवं न्यायस्मृत्युपबृंहितया ऽनया श्रुत्या सामान्येव ज्ञानविरोधित्वमसाधुकर्मणां सिद्धम्् । अस्मादपि निर्वाहात्् पूर्वोक्त्त उपपन्नः प्रकरणानुगुण्यात््, षवं पापस्य ज्ञानविरोधित्वे प्रमाणं दर्शितम्् । अथ रजस्तमस्मेर्ज्ञानविरोधित्वे, सत्त्वस्य ज्ञानहेतुत्वे च प्रमाणं दर्शयति । रजस्तमसोरिति - ततः किं प्रस्तुतस्य कर्मापेक्षितत्वस्येत्यत्राह - अतश्चेति । अतः- पापस्य ज्ञानविरोधित्ववचनात्् । ततोऽपि किमित्यत्राह- तन्निरसनञ्चेति । पापशब्दाभिधेययोः पुण्यपापयोरुभयोरपि निरसनीयत्वेन पापनिरासककर्मासम्भवमाशङ्कयोक्त्तम्् अनभिसंहितफलेनेति । अनेन स्वर्गादिफलप्रदकर्मव्यावृत्तिः । अनुष्ठितेन न तु ज्ञानमात्रेणेति भावः । तत्र किं प्रमाणं इत्यत्राह- तथा च श्रुतिरिति । इदानीं निरासकविशेषे प्रमाणतयोदाहृतस्य वाक्यस्यार्थनिर्णयोगितयैतद्वाक्यस्थनिरसनीयवाचिपदस्यार्थः पूर्वमेव शिक्षितः, निरासकवाचिपदस्यार्थोऽनन्तरमुक्त्तः । नन्वयं धर्मशब्दः कृच्छ्रचान्द्रायणादिप्रायश्चित्तरूपधर्ममात्रविषयः किं न स्यात्् ? अनभिसंहितफलधर्मविषय इति कुतो निर्णीयते ? उच्यते- "यज्ञेन दानेन तपसाऽनाशकेन' शान्तो दान्त उपरतस्तितिक्षुः' "कषाये कर्मभिः पक्वे ततो ज्ञानं प्रवर्त्तते' "यज्ञो दानं तपः       कर्म न त्याज्यं कार्यमेव तत््' "यज्ञो दानं तपश्चैव पावनानि मनीषिणाम्् । शमो दमस्तपःशौच'मित्यादिश्रुतिस्मृतिभिर्मुमुक्षोरपेक्षितत्वेनोक्त्तानां यज्ञदानतपः शमदीनामत्र श्रूयमाणत्वात्् "विज्ञानादानन्दो बह्मयोनि'रित्यादिनास्य प्रकरणस्य ब्रह्मविद्याविषयत्वाच्चायं धर्मशब्दो मुमुक्ष्वपेक्षितानभिसंहितफलधर्मविषय इत्यवगम्यते । अत्र यज्ञदानादिपर्यायेषु "दानेन द्विषन्तो मित्रा भवन्ती 'त्यादिना सांसारिकफलकीर्तनम्् । "अन्नवान्नादो भवती 'त्यादिवत्् ब्रह्मवेदनानुगुणानुषङ्गिकफलविषयं मन्तव्यम््, "भूयो न मृत्युपयाहि विद्वान््' इति प्रधानफलश्रवणात्् । किञ्च यद्यपीदं वाक्यं न मुमुक्षुमात्रविषयं तथाप्यमुमुक्षुमात्रविषयं च न भवेत््, प्रवृत्तिनिमित्तसाधारण्यात्् न हि काम्यफलदत्वं धर्मशब्दार्थः, अलौकिकेष्टासाधारणसाधनेनालौकिकानिष्टासाधारणकारणमपनुदेदिति ह्यर्थः स्यात््, ततश्च मुमुक्षं 
प्रति काम्यकर्मणोऽनिष्टफलत्वेन धर्मशब्दवाच्यत्वायोगात्् पापशब्दवाच्यान्तर्भावाच्च पक्षधर्मताबलादनभिसंहितफलेन धर्मेण पुण्यपापयोरुभयोरपनोद्यत्वमुक्त्तं स्यात्् । ज्ञानस्य कर्मसापेक्षत्वं निगमयति- तदेवमिति । तत््-- श्रुतिस्मृतितदनुग्राहकोपपत्तिसूत्रवाक्यकारवचनेभ्यः । एवम््- उपावप्रतिबन्धनिरासार्थं सर्वाश्रमिणां तत्तदाश्रमधर्माङ्गकोपासनाधिकारस्य वक्ष्यमाणत्वं हृदि निघाय सर्वाश्रमकर्मापेक्षमित्युक्त्तम्् । ततः किं कर्मविचारस्य ब्रह्मविचारपूर्ववृत्तत्व ? इत्यपेक्षायामुनुष्ठानस्य ज्ञानसापेक्षत्वात्् ज्ञानस्य मीमांसाधीनत्वाञ्च तदधिकमः पूर्ववृत्त इत्याह- अत इति । अतः- ब्रह्मज्ञानस्य फलाभिसन्धिरहिताश्रमकर्मसापेक्षत्वात्् ज्ञानं हि हानार्थमुपादानाथर्ं वा ? अत्र तूभयार्थमित्याह - अपेक्षितेति । फलद्वारकं हानम््, स्वरूपेणोपादानम्् । मीमंसाशब्दस्य पूर्वोत्तरसाधारणत्वात्् कर्ममीमांसावसेयमित्युक्त्तम्् सैव या त्वया विरुद्धेति निरस्ता सैवेत्यर्थः । यदनपेक्षितं परेणोक्त्तं तदेवापेक्षितमित्युक्त्तम्् । यत्तु परेणापेक्षितमित्युक्त्तं तस्यानपेक्षितत्वमुच्यते - अपि चेत्यादिना । नित्यानित्यवस्तुविवेकादयश्चेति - चस्त्वर्थः प्रत्युतेति यावत्् मीमांसाश्रवणमन्तरेण - कर्मब्रह्ममीमांसाश्रवणमन्तरेणेत्यर्थः । न सम्पत्स्यन्त इत्यनेन पश्चाद्भावित्वमुक्त्तम्् । कुत इत्यत्राह फलेति । फलविशेषः- भोगमोक्षरूपः । करणविशेषः- यज्ञोपासनादिः । इतिकत्तर्व्यताविशेषः- प्रयाजादिः साधनसप्तकं    च । अधिकारिविशेषः- बुभुक्षुर्मुमुक्षुश्च । एषां निश्चयादृते, कर्मस्वरूपम्् साङ्गं यज्ञात्मकमुपासनात्मकञ्च । भाष्यकारश्च यागात्मकमुपासनात्मकं च कर्मेति हि वक्ष्यति "प्रकाशश्च कर्मण्यभ्यासात््' इति च सूत्रम्् "उपासनात्मके कर्मणि' इति च तस्य भाष्यम्् । उपासनस्य कर्मत्वं स्मृतिसन्ततिरूपतया तस्य प्रयत्नसाध्यत्वात्् "वाचिकैः पक्षिमृगतां मानसैरन्त्यजातिताम्् । शरीरजैः कर्मदोषैर्याति स्थावरतां नरः' । इत्यत्र मनुश्च "मानसैः कर्मदोषै'रित्युक्त्तवान््, फलं चोभयं भोगो मोक्षश्च - तत्स्थिरत्वास्थिरत्वात्मनित्यत्वादीनामिति । आदिशब्देन आत्मनां "निर्वाणमय एवाय'मित्युक्त्तज्ञानानन्दस्वरूपत्वादिकं विवक्षितम्् । अत्र साध्याविशिष्टत्वं हेतोः प्रतीयत इति चेत््, मैवम््- मीमांसायां फलकरणेतिकर्तव्यतादीनां प्रत्यधिकरणं तत्तन्न्यायैर्यो निर्णयः क्रियते स हेतुः, एवं तत्तधिकरणन्यायानुगृहीतश्रुतिवाक्यसमुदायजन्या या प्रमितिरुपायोपेयविषया सा साध्या, तत्तदवान्तरवाक्यार्थनिश्चयैस्तत्समुदायरूपमहावाक्यार्थनिश्चयः साध्य इत्यथर्ः । यथा पदार्थनिश्चयैर्वाक्यार्थनिश्चय इत्युक्त्ते सति न साध्याविशिष्टयातद्वत््;   अत एव हि करणोतिकर्त्तव्यतादिशब्दैः पूर्वं पृथगुक्तया पश्चात्कर्मस्वरूपशब्देनोक्त्तम््, फलकरणेत्यादिभाष्यस्य कर्ममीमांसामात्रविषयत्वे तत्फलस्थिरत्वास्थिरत्वात्मनित्यत्वादीनामिति वक्त्तुमयुक्त्तं, निरुपपदमीमांसाशब्दस्य मीमांसाशास्त्रमित्यादिभाष्ये भागद्वयविषयतया प्रयुक्त्तत्वाच्च यथोक्त्त एवार्थः, तस्मात्कर्मब्रह्मविचा रानन्तरभावी नित्यानित्यवस्तुविवेकःतत इहामुत्रफलभोगविरागो मुमुक्षुत्वं च शमदमादिसाधनसम्पञ्च "शमदमाद्युपेतस्स्या 'दिति ब्रह्ममीमांसायां हि शमदमादिस्वरूपं निरूप्यते; अस्मिन्् चतुष्टये सिद्धे ब्रह्मविचारः, ब्रह्मविचारात्् तत्सिद्धिरित्यन्योन्याश्रयः स्यात््, अतः पश्चाद््भाविनः पूर्ववृत्तत्वमनुपपन्नम्् । साङ्गाध्ययनजापातप्रतीतिरेव नित्यानित्यविवेक इति    चेत्् ? तदयुक्त्तम््- न ह्यापातप्रतीतिरिहामुत्र फलभोगविरागमुमुक्षत्वयोर्हेतुः, नित्यानित्यविपर्ययप्रतीतेः । किञ्च आपातप्रतीतिरुभयभागविचारसाधारणी, तत्र प्रथमं कर्मविचार एव प्रवृत्तिर्यक्त्ता, उभयत्र बुभुत्साया अवशिष्टत्वात्् प्रथमातिक्रमे कारणाभावाच्च, शास्त्रान्तरेणापि 
नित्यानित्यविवेकादिर्नोपपद्यते; प्रथममेवाध्ययनविधिवश्यतया पुरुषस्य शास्त्रान्तरानवकाशात्् । किञ्च शास्त्रान्तरे परमाणुकारणत्वाब्रह्मात्मकप्रधानकारणत्वगगनादिनित्यत्वनिमित्तमात्रेश्वरत्वादयो वेदान्तविरुद्धा एवार्था बहव उपलभ्यन्ते; अतः शास्त्रान्तरजन्यो नित्यानित्यवस्तुविवेको वेदान्तविरुद्धत्वान्न तद्विचारं प्रति पूर्ववृत्तो भवितुमर्हति । किञ्च शास्त्रान्तरे षट््पदाथर्षोडशपदार्थज्ञानादीनां मोक्षसाधनत्वप्रतिपादनेन वेदान्तश्रवणनैरपेक्ष्याच्च न तज्जन्यविवेकस्य पूर्ववृत्तत्वं युक्त्तम््, यतोऽभ्युदयनिश्श्रेयससिद्धिस्स धर्मः । "छलजातिनिग्रहस्थानां तत्त्वज्ञानान्निः श्रेयसाधिगमः' इति हि तत्र तत्रोच्यते । किञ्च "तस्मादेवंविच्छान्तो    दान्त उपरप्तस्तितिक्षुः समाहितो भूत्वात्मन्येवात्मानं पश्ये'दिति श्रुतिरेवंविच्छब्देन शास्त्रजन्यज्ञानमनूद्य पश्येदिति प्रतिपन्नस्योपासनस्याङ्गतया शमादीनुपदिशति; अतः शमादीनां श्रवणपूर्ववृत्तत्वं श्रुतिविरुद्धम््, "प्रशान्तचित्ताये' त्यादिश्रुतिस्तु श्रवणौपयिकावधाननिष्पादनार्थेत्युक्त्तम्् । इतिहासपुराणश्रवणान्नित्यानित्यविवेक इति चेत्् ? तर्हि     तत एव ब्रह्मस्वरूपावगमात्् ब्रह्मविचारस्यानारम्भणीयत्वं स्यात्् इतिहासपुराणयोरपि संशयविपर्ययबाहुल्यात्् तन्निरासाय ब्रह्मविचारोऽपेक्षित इति चेत्् ? संशयविपर्ययबाहुल्यादेव नित्यानित्यविवेकोपि तत्र दुस्सम्पाद्य इति न 
साधनचतुष्टयस्य पूर्ववृत्तत्वं युक्त्तम्् । यत्तु नित्यानित्ययोर्वसन्तीति नित्यानित्यवस्तूनि तद्धर्मा इत्यारभ्य वाचस्पतिनोक्त्तं नित्यस्य धर्मिणो नित्यत्वं सत्यत्वं तत एवोपादेयत्वम््; अनित्यस्य धर्मिणोऽनित्यत्वं असत्यत्वं तत एव हेयत्वमित्येवं नित्यानित्ययोर्धर्मिणोस्तद्धमर्ाणां च विवेको नित्यानित्यवस्तुविवेक इति । अत्र ब्रूमः- अनित्यस्य तावदसत्यत्वं वक्ष्यमाणप्रकारेण निरस्तं वेदितव्यम््, यन्नित्यं तदुपादेयं यदनित्यं तद्धेयमित्युभयमप्यनुपपन्नम््, सुखदुःखनिवृत्तितत्साधनतदुपयोगिनामेवोपादेयत्वबुद्धिदर्शनात्् तद्य्वतिरिक्त्तस्यैवानुपादेयताबुद्धिदर्शनाच्च नित्यमपि दुःखस्वरूपं दुःखनिमित्तं वा यदि स्यात्् हेयमित्येव प्रतीयेत, अनुभयं चेदुपेक्ष्येत, अनित्यमपि सुखरूपं वा सुखनिमित्तं वा भवति चेत्तदुपादीयते, निरूपकस्य तु हेयमिति चेन्न- प्रकृष्टसुखान्तरदर्शनात्यन्तदुःखसाध्यत्वदुःखोदर्कत्वविरहे सति निरूपकस्यापि तत्रोपादेयताबुद्धिदशर्नात््, क्षीरौदनलाभात्् कणस्त्यज्यते, विषमिश्रमन्नं मरणभयात्त्यज्यते, स्रकूचन्दनादि तु ततः प्रकृष्टसुखलाभादाद्यन्तयोस्तीव्रदु ःखानुबन्धाभावाच्च परिमितमप्युपादीयते, तस्मादनित्यस्य हेयत्वं नानित्यत्वमात्रप्रयुक्त्तम्् । यद्युच्येत नित्यस्य दुःखासम्भिन्नसुखरूपत्वादुपादेयत्वं तदसम्भवादनित्यस्य च हेयत्वमिति । उच्यते- नित्यस्य दुःखासंभिन्नसुखरूपत्वं किं व्याप्त्यावगम्यते, उत शास्त्रात्् ? न प्रथमः, नित्यस्य कालादेः सुखरूपत्वादर्शनात्् नित्यस्यात्मनो दुःखासम्भिन्नसुखरूपत्वादर्शनाच्च आत्मनो हि दुःखमुपलभ्यते अहं दुःखीति । शास्त्रतश्चेत््, यदि वेदात्् वेदजन्यं च किमापातज्ञानम््, उत प्रमितिरूपम्् ? प्रथमे कर्मब्रह्मभागसाधारण्यात्् कर्मविचारातिक्रमेण ब्रह्मविचारं प्रति तस्य पूर्ववृत्तत्वानुपपत्तिः, निश्चयरूपं चेत्् मीमांसाद्वयफलं स्यात्् आगमान्तरमूलत्वे विरुद्धतयानुपयोगात्् तस्यैतन्नैरपेक्ष्याञ्च पूर्ववृत्तत्वानुपपत्तिः । अत्रोच्यते यन्नित्यं तदुपादेयमिति । नैवं प्रतीतिः, किन्तु नित्यं सुखं सम्भवति चेत्् तदुपादेयम््, सति तस्मिन्् अनित्यमनुपादेयमिति, तत्र तावन्नित्यसुखसम्भवज्ञानस्य 
ब्रह्मविचारोपयोगो नित्यफलोपादित्साद्वारेणेति वक्त्तव्यम््, शास्त्रान्तरेषु कर्मकाण्डे च नित्यफलसम्भावनाया निवारकाभावान्नित्यान्नित्यविवेकानन्तरं तेषामप्यारम्भणीयता स्यात््     तेषु हि नित्यं फलं प्रतीयते, तदसदिति चेत््, तदसत्त्वमप्रामाण्यादन्यपरत्वाद्वा भवेत््, तदुभयं कमर्मीमांसया विना     न सिध्द्यतीति तस्याः पूर्ववृत्तत्वमभ्युपेतव्यम्् । आद्यसूत्रं तज्ज्ञापनपरमिति चेन्न, तस्य स्वशास्त्रारम्भौयिकविषयप्रयोजनपरत्वेन शास्त्रान्तराप्रामाण्यादिप्रतिपादनपरत्वाभावात्् । स्वार्थोपयोगित्वात्् तदप्रामाण्यादिकमभिप्रेतमिति    चेत््, तर्हि तस्य स्वोपजीव्यज्ञापनमपेक्षितमिति कर्मविचारस्य तर्कपादस्य च पूर्ववृत्तत्वमापद्येत शास्त्रान्तराप्रामाण्यं     हि कर्ममीमांसाप्रथमपादावसेयम्् अन्यपरत्वं वाक्यान्तरविरोधादिभिः, नित्यफलाविवक्षाध्यवसायश्च तत्रत्यन्यायाधीनः शास्त्रान्तरप्रमेयदौस्थ्यञ्च तर्कपादे दर्शयिष्यते । किञ्च आद्यसूत्रादेव शास्त्रान्तरगतनित्यफलासत्त्वावगमश्चेत्् अन्योन्याश्रयः, ब्रह्मविचारे प्रवृत्तस्यान्यत्र नित्यफलासत्त्वावगमः तदवगमाद्ब्रह्मविचारे प्रवृत्तिरिति । न चैवं सति धर्मजिज्ञासासूत्रेप्यन्योन्याश्रयः शङ्कनीयः, पित्रादिप्रेरणया कृतसाङ्गाध्ययनस्य पुरुषस्य प्रयोजनवदर्थापातप्रतीत्यैव प्रवृत्त्युपपत्तेः, येषां धर्मविचारो वैधः तेषामेवान्योन्याश्रयः, वैधत्वज्ञानाद्विचारो विचाराद्वैधत्वज्ञानमिति । किञ्च अनित्यफलहेयताज्ञानस्य स्वर्गादिफलजिहासाद्वारेण ब्रह्मविचारोपयोगो वक्त्तव्यः, स्वर्गादिफलस्यानित्यत्वं दुःखसम्भिन्नत्वं च कथमवगम्यते ? शास्त्रान्तरेण चेत््, तत्रैव नित्य्पुरुषार्थसिद्धेर्नैराकाङ्क्ष्ेण ब्रह्मविचारप्रवृत्त्ययोगात्् तत्पूर्ववृत्तत्वानुपपत्तिः । यत्सुखं तदनित्यमिति स्वोत्प्रेक्षिततर्कमात्रेण चेत््, तेनैव निरस्तनित्यपुरुषार्थसम्भावनतया ब्रह्मविचारः प्रतिबध्येत दुःखनिवृत्तेरन्तराहित्यात्् स्वाभाविकसुखस्यानादिभावात्वादन्तविरहोपपत्तेश्च न नित्यपुरुषार्थासम्भावनेति चेन्न, दुःखनिवृत्तिश्चेत्् दुःखानुबन्धिनी दुःखनिवृत्तित्वात्् सम्प्रतिपन्नवत््, सुखं चेत्् सुखत्वादेव कृतकमित्येवंरूपकुतर्कोत्प्रेक्षासम्भवेन केवलतर्कशरणानां नित्यपुरुषार्थसम्भावनाया दुरुपपादत्वात्् , 
शास्त्रसिद्धनित्येतरविषयो व्याप्तिनिश्चय इति चेन्न, वेदान्तश्रवणपूर्वको व्याप्तिनिश्चयः, तत्पूर्वकं वेदान्तश्रवणमित्यन्योन्याश्रयप्रसङ्गात््, अतो ब्रह्मविचारं प्रति नित्यानित्यगतधर्मविवेकोपयोगाय नित्यानित्यविभागे प्रत्यक्षाप्रवृत्तेस्तर्कस्यातिप्रसक्त्तेः शास्त्रान्तराणां ब्रह्मविचारनैराकाङ्क्ष्यापादकत्वात्् तद्विरोधेनानुपयोगाच्च वेद एव प्रमाणीकत्तर्व्ये तत्रापातप्रतीतेरुभयभागसाधारण्यान्नित्यानित्यनिश्चयस्य मीमांसाद्वयफलत्वेनान्योन्याश्रयस्य दुस्तरत्वाच्च नित्यानित्यगतहेयोपादेयत्वज्ञानं नित्यानित्यवस्तुविवेक इत्ययुक्त्तम्् । ननु शास्त्रान्तरेषु नित्यफलसम्भावनाया निवारकाभावान्नित्यानित्यविवेकादिमतस्तत्रापि प्रवृत्तिप्रसङ्ग इति यदुक्त्तं, तन्नशास्त्रान्तरनिवारकत्वादाद्यसूत्रस्य ब्रह्मैव जिज्ञास्यं न प्रकृतिपुरुषाविति हि सूत्रार्थ इति । तदयुक्त्तम््; साधनचतुष्टयपूर्ववृत्तत्ववादिभिरस्यार्थस्यानङ्गीकृतत्वात््, तापब्रमज्ञानपूर्ववृत्तत्ववादिभिरयमर्थ उक्त्तः, न चायमर्थ उपपन्नः । तथाहि, न तावदयमर्थः सूत्रकृतोपदिश्यते, न वाज्ञाप्यते किन्तूपपाद्यत इति वक्त्तव्यम््, न्यायनिबन्धनत्वात्् सूत्राणाम््, उपपत्तिश्च शास्त्रान्तरदौर्बल्यमेव    वा, स्वशास्त्रप्राबल्यमेव वा, समुच्चितमुभयं वा ? स प्रथमः स्वशास्त्रस्य दौर्बल्ये ब्रह्मणोप्यगिज्ञास्यत्वात्् । न द्वितीयः शास्त्रान्तरस्य प्राबल्ये ब्रह्मण एव जिज्ञास्यत्वासिद्धेः । तृतीये सूत्रवैयर्थ्यं पूर्वमीमांसायामेव चोदनासूत्रप्रभृतिभिस्तदुभयसिद्धेः । तत 
एव तस्याः पूर्ववृत्तत्वापत्तिश्च अवश्यापेक्षितत्वात्् वेदप्रामाण्यमात्रे सिद्धेपि ब्रह्मणि प्रामाण्यं न    तावता सिध्द्यतीति चेत्् तर्हि येैर्हेतुभिर्ब्रह्मणि प्रामाण्यासम्भवशङ्कास्ते परिहर्त्तव्याः, ते च सिद्धे व्युत्पत्त्यनुपपत्त्यादय    इति तत्परिहारेण ब्रह्मणि वेदान्तप्रामाण्यसमर्थनपरत्वेऽस्मिीय एव पक्षः परिगृहीतः स्यात््; अत एव दुःखत्रयाभिघातज्ञानस्य पूर्ववृत्तत्वमपि निरस्तम्् । तथाहि किमैहिकदुःखज्ञानं पूर्ववृत्तम्् ? उत नारकदुःखज्ञानम्् ? उत स्वर्गादेरप्यल्पास्थिरतया तापत्रयान्तर्गतत्वज्ञानम्् ? न प्रथमः आयुर्वेदादिभिस्तन्निरसनोपायावगमात्् वेदान्तविचारनैरपेक्ष्यात्् । न द्वितीयः- निरयदुः स्वहेतुभूतपापापनोदकरव्रतनियमविधायकशास्त्रबाहुल्याद्वेदान्तनैरपेक्ष्यात्् ।  तृतीये   तु कर्मविचारापेक्षा स्यादेव, प्रथमत एवाद्ययनविधिवश्यस्य शास्त्रान्तरावगमावसरविधुरत्वात््, सत्यप्यवसरे स्वर्गाद्यल्पस्थिरत्वज्ञापकैस्तैरेव शास्त्रैर्मुक्तयुपायस्यावगतत्वेन वेदान्तनैरपेक्ष्यात्् वेदान्तविरुद्धार्थाभिधायिनां तेषामवगमस्य वेदान्तज्ञानपूर्ववृत्तत्वायोगात्् आपातप्रतीतेतरतिहासपुराणयोश्चाल्पास्थिरत्वानन्तस्थिरत्वविपर्ययप्रतीतिहेतुत्वाच्च पूर्वं व्याख्येयस्वभावात्् क्रमनियम उक्त्तः । व्याख्यानस्वभावादपि तत्सिद्धिरिदानीमुच्यते- एषामिति । एषां    शमादीनाम्् । साधनत्वम््, चः समुच्चये - विनियोगावसेयम्् । विनियोगः- अङ्गत्वज्ञापनम्् । ततः किमित्यत्राह- विनियोगश्चेति । ततोपि किमित्याह - स च तार्तीय इति । तृतीयाध्यायोक्त्त इत्यर्थः । इदं प्रदर्शनार्थमुक्त्तं कर्मविचारोक्त्तकृत्स्नन्यायसापेक्षत्वाद््ब्रह्मविचारस्य एतानि हि कर्ममीमांसाध्यायानां प्रमेयाणि । प्रथमे अध्याये प्रमाणलक्षणं वृत्तम्् । द्वितीयेऽध्याये शास्त्रभेदः, कर्मभेदो वा भेदहेतवश्च शब्दान्तराभ्याससङ्खयागुणप्रक्रियानामधेयानि । तृतीये ऽङ्गनिरूपणम््, अङ्गत्वज्ञापकानि प्रमाणानि श्रुतिलिङ्गवाक्यप्रकरणस्थानसमाख्यानानि । चतुर्थे क्रत्वर्थपुरुषार्थभेदनिरूपणेन पुरुषार्थैः क्रत्वर्थानां प्रयुक्त्तिनिर्रूपिता । पञ्चमे क्रमः, क्रमप्रमाणानि श्रुत्यर्थपाठप्रवृत्तिमुख्यकाण्डानि । षष्ठेऽधिकारिनिरूपणम्् । सप्तमे सामान्यातिदेशो निरूपितः । अष्ठमे विशेषातिदेशः । नवमे  ऊहः । दशमे बाधः । एकादशद्वादशयोस्तन्त्रप्रसङ्गौ । यथोक्त्तं "धर्मधीमानभेदाङ्गप्रयुक्त्तिक्रमकर्ममिः । सातिदेशविशेषोहबाधतन्त्रप्रसक्त्तिभिः' इति । एतन्न्यायसापेक्षत्वं सङ्कर्षसापेक्षत्वं च ब्रह्मविचारे तत्र तत्र द्रष्टव्यम््; तस्मात््     स च तार्तीय इति प्रदर्शनार्तमुक्त्तम्् । अथ कर्मविचारापेक्षत्वे अभ्युञ्चययुक्त्तिरुच्यते- उद्गीथादीति । परेण प्रसङ्गात्् सङ्गतिरुक्त्ता, अत्र तु साक्षात्सङ्गतिरुपपाद्यते - कर्मसमृध्द्यर्थान्यपीति । कमर्समृध्द्यर्थत्वे तत्प्रयोजनं तन्निर्वचनादिति वाक्यकारवचनं स्मारितम्् ब्रह्मदृष्ठिरूपाणीति । अब्रह्मणि ब्रह्मत्वेन दृष्ठिबर््रह्मदृष्ठिः, ब्रह्मदृष्ठिरूपत्वात्् ब्रह्मज्ञानसापेक्षाणीत्यर्थः । इतिर्हेतो - इहैव चिन्तनीयानि । न तु कर्मविचारे, तान्यपि कर्माणि - यत्समृध्द्यर्थान्युद्गीथाद्युपासनानि तान्यपीत्यर्थः । अनिभिसंहितफलानि - अनभिसंहितफलत्वात्् ब्रह्मविद्योत्पादकानीत्यर्थः । इतिर्हेतौ । तत्साद्गुण्यापादनादिसाद्गुण्यं, प्रबलप्रतिबन्धके सत्यपि शीघ्रफलप्रदत्वम््, तदापादनानिब्रह्मविद्यां शीघ्रं सम्पादयन्तीत्यर्थः । एतानि - उद्गीथाद्युपासनानि अत इहैव सुतरां सङ्गतानि, प्रधानानुपयोगित्वेन सादृश्यादिना धीस्थत्वं प्रसङ्गात्् सङ्गतिः, अन्यतरापेक्षया उभयापेक्षया वा सङ्गतिः साक्षात्सङ्गतिः, अत्र तूभयोरपेक्षितत्वं प्रतिपादितं ब्रह्मदृष्टिरूपाणीति उद्गीथाद्युपासनस्य ब्रह्मज्ञानापेक्षाभिहिता । ब्रह्मविद्योत्पादकानीति ब्रह्मज्ञानस्य उद्गीथाद्युपासनापेक्षाभिहिता 
एतदभिप्रायेण सुतरामित्युक्त्तम्् - इहैवेति । उभयापेक्षया अत्रैव विद्यमानत्वात्् सुतरां सङ्गतिरिहैव,      न तु कर्मविचार इत्यर्थः । ननु कथमुद्गीथादिविचारस्य ब्रह्मविचार एव सुतरां सङ्गतिः? कर्मविचारेपि सुतरां सङ्गतिरस्ति, उभयापेक्षया सङ्गतिर्हि सुतरां सङ्गतिः कर्माङ्गश्रयत्वादुद्गीथादिधियां तद्विचारस्य कर्मापेक्षास्ति, कर्मणामपि स्वसमृध्द्यर्थोद्गीथाद्युपासनापेक्षास्तीत्युभयापेक्षाया विद्यमानत्वात्् । उच्यते-   कर्मसमृध्द्यर्थोद्गीथाद्युपासनापेक्षा केवलकर्मणां विद्याङ्गकर्मणां च तुल्या, अतः कर्मसमृध्द्यर्थत्वहेतुः साधारणः, कर्माङ्गश्रयत्वं पूर्वभागविचारसङ्गतेरसाधारणहेतुः, ब्रह्मज्ञानसापेक्षत्वमुत्तरभागविचारसङ्गतेरसाधारणहेतुः । एवं साधारणासाधारणहेतुद्वयवत्तासाम्येपि, ब्रह्मदृष्टिरूपोद्गीथाद्युपासनानां ब्रह्मज्ञानसापेक्षत्वात्् तेन विना तच्चिन्तनमशक्यं पूर्वभागविचारे न हि कर्मविचारात्् पूर्वं ब्रह्मविचार उपपद्यते, प्रागुक्त्तसङ्गतिविशेषविशिष्टत्वात्तयोः, उत्तरभागे तु ब्रह्मज्ञानस्य सुलभत्वात्् निर्वृत्तकर्माविचारस्योद्गीथाद्युपासनचिन्तनं कर्तुं शक्यम््; अत एव शक्यत्वादुद्गीथाद्युपासनान्युपनिषद्भागे विहितानि, अत एव ब्रह्ममीमांसायां निरूपितानि च, एवं वेदान्तभागविहितत्वब्रह्ममीमांसाविचारितत्वशक्यत्वरूपवैषम्यत्रयविशेषिताया उभयापेक्षाया उत्तरभाग एव विद्यमानत्वात्तन्निबन्धना सुतरां सङ्गतिस्तत्रैवेत्यभिप्रायेण "सुतरामिहैव सङ्गतानि'त्युक्त्तम्् । अयं चाभ्युच्चयहेतुः, यदप्रधानस्यार्थस्यापि साक्षात्सङ्गतत्वात्तस्याप्यवश्यापेक्षितः कर्मविचार       इति प्रधानप्रतिपाद्यस्य नियमेनापेक्षितत्वरूपः प्रधानहेतुः पूर्वमेवोक्त्तः, ततः किं प्रकृतानन्तर्यस्येत्यत्राह - तेषां वेति । तेषाम््- उद्गीथाद्युपासनानाम्् । सर्वसम्मता - तत्साक्षात्सङ्गतत्वे हि विगानम्् उद्गीथाद्युपासने चिन्त्ये सति तस्य कर्मज्ञानापेक्षा सर्वाविगीता । यत्त्वधीतवेदान्तस्य कर्माधिगमापेक्षा नास्तीत्युक्त्तम््; तदयुक्त्तम््, वेदान्तेष्वपि उपायपरमुक्त्तिपरवाक्यमात्राध्यायिनः पुरुषस्य ब्रह्मविचारेपि तृतीयचतुर्थाध्यायमात्रश्रवणप्रसङ्गात्् तृतीयचतुर्थयोः प्रथमद्वितीयोक्त्तन्यायसापेक्षत्वमस्तीति चेत््, तर्हि कृत्स्नस्य ब्रह्मविचारस्य कर्मविचारन्यायसापेक्षत्वात्तस्यैव पूर्ववृत्तत्वम्् जन्मान्तरसुकृतविशेषेण कस्यचिद्् ब्रह्मविचारमात्रापेक्षेति चेत्् तस्य सुकृतविशेषेण तृतीयचतुर्थमात्रापेक्षा किं न       स्यात्् ? अथवा सुकृतातिशयात्् कृत्स्नब्रह्मविचारनिरपेक्षता किं नस्यात्् ? किञ्च वेदान्तेषूपायफलपरवाक्यमात्राध्ययनमशास्त्रीयमिति त्वयापि वक्त्तव्यम््, तद्वेदान्तमात्राध्ययनस्यापि तुल्यं कृत्स्नस्वाध्यायाध्ययनस्य विहितत्वात्् अतो विध्यतिलङ्घिनां यदपेक्षितं तदेव पूर्ववृत्तमित्यसङ्गतं, कृत्स्नाध्यायिनोपि सुकृतवशात्् क्वाचित्कश्रवणापेक्षायां पूर्वमेव दत्तमुत्तरम्् । विरोधादप्रमाणत्वादित्यादिग्रन्थसङ्गृहीतानि दूषणानि अत्रोच्यत इत्यादिना सिद्धान्तभाष्येण परिहृतानि । तथा हि, कमर्णामनित्यफलत्वेन विरोधोऽनभिसंहितफलत्वात्् परिहृतः, भेदवासनाजनकत्वेनैक्यज्ञानविरोधस्तु पृथगात्मानमिति पृथक््त्वज्ञानस्य मोक्षोपायत्वश्रुत्या परिहृतः, अयं विरोधो वक्ष्यमाणवस्तुसामर्थ्यान्तर्भूतश्च, मोक्षस्य सकलमेददशर्ननिवृत्तिरूपतायाः प्रपञ्चमिथ्यात्वोपपादनसापेक्षत्वात्् ऐक्यज्ञानस्योपायत्वेपि कर्मणामदृष्टद्वारेणोपयोगादविरोधः । अप्रमाणत्वं क्रियावानेष ब्रह्मविदां वरिष्ठ इत्यादिसूत्रहितविनियोजकप्रमाणदर्शनात्् परिहृतम्् । विविदिषार्थचित्तशुध्द्युपयोगस्तु वेदनोत्पत्त्युपयुक्त्तमनोनैर्मल्यहेतुत्वोपपादनेन विविदिषार्थत्वेपि 
तस्याहरहरुत्पत्त्यपेक्षोपपादनेन च प्रत्युक्त्तः, ज्ञानमात्रस्य हेतुत्वनवणं च साधनद्वित्वानभ्युपगमाद्् 
दत्तोत्तरम्् । सामर्थ्यं नाम मिथ्याभूतबन्धस्य ज्ञानैकनिवर्त्यत्वरूपं वस्तुसामर्थ्यं, तत्तु प्रपञ्चमिथ्यात्वदूषणेन प्रतिवक्ष्यते, शमाद्यङ्गकताम्नानकृतो विरोधश्च प्रवृत्तिरूपयज्ञादेर्निवृत्तिरूपशमादेश्च भिन्नविषयत्वेनाविरोधात्् परिहृतः, शमादयो ह्यविहिताप्रतिषिद्धनिषिद्धकाम्यविषया इत्युक्त्तम्् । वाक्यार्थज्ञानस्यैव मोक्षोपायत्वं प्रत्यक्षविरोधशास्त्रविरोधाभ्यां निरस्तम्् । तत्र निवर्त्यवासनाया निवर्त्तकोत्पत्तिप्रतिबन्धकत्वाभावेन श्रवणादेर्भेदवासनानिरासार्थमनपेक्षितत्वात्तद्वैयर्थ्यपरिहारस्यानुपपन्नत्वाच्छ्रवणादिक्रमोन्निद्रवाक्यजा धीर्विमोचिकेत्येतदपि परास्तम्् । साधनचतुष्टयस्य पूर्ववृत्तत्वे वस्तुसामर्थ्यं नाम हेतुरुक्त्तः, स दुभयं पूर्वं न कृतम््  ।। इति लघुसिद्धान्तः ।।
     अथ तदुपपादनायोपक्रमते- पूर्वमुपायोपदेशपरवाक्यपर्यालोचनया वस्तुसामर्थ्यव्यतिरिक्त्तहेतव उपन्यस्ता निरस्ताश्च, विधित्सां ज्ञानमिति ह्युक्त्तं, वस्तुसामर्थ्यं तु सिद्धपरवाक्यसिद्धं, वस्तुस्वरूपोपदेशपरैरिति हि वक्ष्यते,     अतः स्वरूपपरवाक्यपर्यालोचनामुखेन तदुपपादयितुमारभते - यद््प्याहुरिति । अपिना उपपादयिष्यमाणस्यार्थस्य प्राधान्यं सूच्यते, आहुरिति ग्रन्थकारबहुत्वम््, अनेन अस्य ग्रन्थस्य तत्तत्प्रबन्धोक्त्तसकलाथर्गर्भितत्वञ्च दर्शितम्् ।    सर्वे वेदान्ता आरभ्यन्त इति यदप्याहुस्तदनादरणीयमित्युपर्यन्वयः । प्रथमं ब्रह्मैकमेव सत्यमिति प्रतिजानीते - अशेषेति । अशेषविषयाः- वक्ष्यमाणज्ञात्रादयः, विजातीयसजातीयस्वगता वा स्वगतेष्वप्यन्वयिनो व्यावृत्तिरूपाश्च विशेषाः अशेषशब्देन विवक्षिता; तत्प्रत्यनीकम््- स्वज्ञानेन निवर्तकं, शुक्त्तिरिव रजस्तस्येत्यर्थः । निर्विशेषत्वे शून्यतास्यादित्याह - चिन्मात्रमिति । चिच्छब्देन तुच्छत्वव्यावृत्तिः, स्वयंप्रकाशत्वं हि चित्त्वं, मात्रचा ज्ञेयत्वव्यावृत्तिः । यद्वा, प्रत्यनीकत्वरूपधर्मोपि मात्रचा व्यावर्त्यते । यद्वा, मात्रचा वस्तुतः समस्तविशेषविरहो विवक्षितः, ब्रह्मैवेत्येवकारेण सगुणब्रह्मव्यावृत्तिः । परमार्थः- तत्त्वावेदकप्रमाणविषयः, सगुणवाक्यानां न तत्परत्वं फलविशेषार्थमुपासनेऽन्यपरत्वादिति भावः । कथं ब्रह्मण एव सत्यत्वम्् ? अन्यदपि हि प्रतीयत इति शङ्कायां ब्रह्मण एव परमार्थत्वसिध्द्यये तद्य्वतिरिक्त्तस्य तज््ज्ञाननिवत्त्यर्त्वाय च विश्वस्य मिथ्यात्वं प्रतिजानीते - तदिति । "अथात   आदेशो नेति नेती 'त्यादौ "प्रकृतैतावत्त्व'मिति सूत्रविषये कृत्स्नस्य मिथ्यात्वेन ब्रह्मणोपि मिथ्यात्वं परैः पूर्वपक्षीकृत्य निरस्तमिति तदभिप्रायेणोक्त्तम्् - तदतिरेकीति - नेह नानास्तीत्यादिनिषेधवाक्यस्य ब्रह्मव्यतिरेकेपि निषेध्यनानात्वं सिध्द्यतीति दर्शितम्् । नानाविधेति - तत््कृतज्ञानभेदः- ज्ञातृज्ञेयावच्छिन्नवृत्तिज्ञानभेदः, अनेन वृत्तिस्फुरितचैतन्यभेदस्य स्वरूपप्रयुक्त्तताव्यावृत्तिः । भेदशब्देनैकैककोटिषु अवान्तरभेदा विवक्षिताः, आदिशब्देन निरस्नीयदुःखरूपजन्मजरामरणान्युच्यन्ते । सर्वमिति - वक्ष्यमाणश्रुतिगतसर्वशब्दस्यायमर्थ इति भावः । तस्मिन्निति निरधिष्ठानभ्रमपक्षव्युदासः, एवकारेणाधिष्ठानबहुत्वनिषेधः, तथा सति हि प्रपञ्चस्य तज््ज्ञाननिवर्त्यत्वसिद्धिः । यद्वा, तस्मिन्नित्येकवचनेनेधिष्ठानैकत्वसिद्धिः, नानाध्यासा नानाधिष्ठानका दृष्ठाः, तत्कथमेकाधिष्ठानकत्ममिति विरोधं स्वयंप्रकाशवस्तुनोऽधिष्ठानत्वविरोधं च स्फोरयत्येवकारः । मिथ्याभूतम्् - मिथ्याभाववत्् वक्ष्यमाणमिथ्यात्वलक्षणवदित्यर्थः । ब्रह्मण एव सत्यत्वे व्यतिरिक्त्तमिथ्यात्वे च किं प्रमाणमित्यत्राह - सदेवेति । सदे वेति विजातीयभेदो व्यावर्त्यते, एकमेवेति सजातीयभेदः, अद्वितीयमिति स्वगतभावाभावरूपभेदः, षड््विधतात्पर्यलिङ्गोपेतसद्विद्यागतत्वादिदं वाक्यं प्रथममुपात्तम्् । 
अथैवकारफलितनिषेधकण्ठोक्त्तिमत्परविद्यावाक्यमुपादत्ते - अथेति । इदञ्च कारणत्वशङ्कितदोषव्युदासोपक्रमककारणवाक्यं, भूतयोनिमित्युक्तवा अनन्तरं तस्यैव प्रपञ्चनात््, अद्रेश्यमग्राह्यम््- प्रत्यक्षगोचरोऽनुमानागोचरः, अथवा चक्षुरगोचर इन्द्रियान्तरागोचरः । अगोत्रम््- अनामकम्् । अवर्णम््- अनैल्यादिकम्् । अचक्षुःश्रोत्रमपाणिपादम््- ज्ञानकर्मेन्द्रियरहितम्् । नित्यं विभुम्् कालदेशाभ्यामपरिच्छिन्नम्् । 
सर्वगतम््- सर्वेण जगताऽधिष्ठानतया, गतम््-आश्रितं, वस्तुपरिच्छेदरहितमित्यर्थः । सुसूक्ष्मम््- अदृश्यत्वं न तुच्छत्वातिदूरत्वादिना, किन्तु सुसूक्ष्मत्वादित्यभिप्रायः, वाक्यभेदादनेकयत्तच्छब्दान्वयोपपत्तिः । अथ शोधकवाक्यमुपादत्ते - सत्यमिति । अनृतजडपरिच्छिन्नव्यावृत्तनिर्विशेषवस्तुपरमिदं वाक्यं, कारणवाक्यकार्थ्यात्् शोधकवाक्यान्तरैकार्थ्यात्् सामानाधिकरण्यान्यथानुपपत्त्या चेति वक्ष्यते । निष्कलम््- कला अवयवाः, निरवयवमित्यर्थः । तत्र लिङ्गं निष्क्रियत्वम्् । शान्तम््- ऊर्मिषट््करहितम््; अशनायापिपासे शोकमोहौ जरामृत्यू चोर्मयः । निरवद्यं निरञ्जनम्् कर्मसम्बन्धतत्फलरहितम््, अनेन सत्यज्ञानादिवाक्यगर्भि तव्यावृत्तिः स्फुटीकृता । अथ चिन्मात्रशब्दाभिप्रेतं ज्ञेयत्वव्यावृत्तिमाह - यस्येति । अमतमविज्ञातमिति श्रवणमननादिरूपज्ञानाविषयत्वोक्त्तिः । अथ ज्ञातृत्वनिषेधपरं वाक्यमाह - न दृष्टेरिति । अत्रापि पूर्वोक्त्तज्ञानावस्थाभेदो विवक्षितः, अस्य पुरुषार्थत्वायासुखाद्व्यावृत्तिरुच्यते - आनन्दो ब्रह्मेति । आनन्दशब्दोऽसुखाद्य्वावृत्तिमात्रपरः । अत एव ह्यानन्दीत्युक्त्तिः, इत्थं ब्रह्मणो निर्विशेषचिन्मात्रत्वे श्रुतिवाक्यजातमुपन्यस्तम्् । अथ व्यतिरिक्त्तमिथ्यात्वे प्रमाणमुपन्यस्यते, तत्र प्रथमं मिथ्याभूतस्य जगतो ब्रह्मण्यधिष्ठानेऽध्यवस्तत्वं दर्शयति- इदं सर्वं यदयमात्मेति सामानाधिकरण्येन । अधिष्ठानेनाध्यस्त सामानाधिकरण्यं हि बाधार्थं दृष्टम््, यथा-रज्जुसर्प इति । पूर्वं सर्वं तस्मिन्नेवेति प्रतिज्ञातं ब्रह्मणः सर्वाध्यासाधिष्ठानत्वञ्चानेन वाक्येन दर्शितम्् । व्यतिरिक्त्तनिषेधकण्ठोक्त्तिं दर्शयति- नेह नानास्ति किञ्चनेति । नानापश्यन्नत्यन्ताज्ञ इति दर्शयति - मृत्योरिति । अत्र मृत्युरविद्या "तमसो वा एष तमः प्रविशती 'तिवत््, इवशब्देन नानात्वस्यापारमार्थ्यं दर्शितम्् । मिथ्याभूतं चेत्् कदाचिन्निवृत्तिः स्यादित्यत्राह - यत्र हीति । यत्र- यदा । द्वैतमिव भवति इवशब्दः पूर्ववत्् । तत््- तदा । इतर इतरम््- इतरेण पश्यतीत्यर्थः । केनेति वक्ष्यमाणत्वादितरेणेत्यध्याहारः । यत्र त्विति । यत्र- यदा । अस्य सर्वमात्मैवाभूत्् तत्् तदा । केन कं पश्येत्् क इत्यध्याहार्यम्् इतर इत्युक्त्तत्वात्् पश्येद्विजानीयादिति ज्ञानपर्वभेदोक्त्तिः । इदं कृत्स्नमिथ्यात्वं दृष्टान्तेनोपपादयन्तीं श्रुतिमुदाहरति - वाचेति । विकारः- घटादिसंस्थानं नामधेयं च वाचारम्भणम्् वागालम्बणं, व्यावहररिकमित्यर्थः । तस्मान्मृत्तिकेत्येव सत्यम्् । ब्रह्मणि नानात्वं पश्यतः पूर्वोक्त्तमृत्युशब्दाभिहिताज्ञानकार्यं भयञ्च दर्शयति - यदा हीति । उदरम््- उ अवधारणे "तदेवर्तं      तदु सत्यमाहुस्तदेव ब्रह्म परमं कवीना'मितिवत्् । दरम््- अल्पम्् । यद्वा, उत्् अरम्् उदित्यस्य भवतीत्यनेनान्वयः "व्यवहिताश्चे'ति सूत्रात्् । अरम््- शीघ्रम्् यदा ह्येवेत्यादेः पश्चादुपादानं सिद्धान्ते परिहारसौकर्यार्थं, तञ्च पूर्वोक्त्तवाकयानामेकन्यायपरिहार्यत्वात््, ब्रह्मणो निर्विशेषचिन्मात्रत्वे व्यतिरिक्त्तमिथ्यात्वे च श्रुतिदर्शिता, तत्र निर्विशेषत्वे सूत्रं प्रदर्शयते - न स्थानत इति । उभयलिङ्गं- साकारत्वं साकारनिराकारत्वञ्च, सर्वत्र स्थितस्यापि ब्रह्मणो नास्ति निराकारमित्यर्थः । अन्यमिथ्यात्वे सूत्रमाह - मायेति । स्वाप्नमर्थजातं कार्त्स्त्ेन मायामात्रम्् कुत 
इति चेत्् ? अनभिव्यक्त्तस्वरूपत्वात््- दुर्न्निरूपत्वात््, बाधितत्वादित्यर्थः । स्वामार्थमिथ्यात्वं जगन्मिथ्यात्वदृष्टान्ततया दर्शितम्् । अस्मिन्नर्थद्वये उपबृंहणवचनानि दर्शयति - प्रत्यस्तमितभेदमिति । प्रत्यस्तमितभेदम््- सजातीयविजातीयभेदरहितम्् । सत्तामात्रम््- स्वगतभेदरहितम््, अत एव वचसामगोचरम्् । तर्हि तुच्छत्वं स्यात्् न सर्त्तत्यत्राह - आत्मसंवेद्यमिति । स्वयंप्रकाशमित्यर्थः । ब्रह्मसंज्ञितमिति - ब्रह्मेति संज्ञामात्रमेव, न तु ब्रह्मत्वादिगुणयोग इति भावः। निर्विशेषं चेत्् कथं जगदवभास इत्याकाङ्क्षायामुपादत्ते - ज्ञानस्वरूपमिति । प्रपञ्चमिथ्यात्वमनेन श्लोकेनोच्यते । अत्यन्तनिर्मलम््- सकलविशेषरहितम्् । अर्थस्वरूपेणजडस्वरूपेण । अर्थनानात्वस्य भ्रान्तिसिद्धत्वादेक एव परमार्थ इति दर्शयति - परमार्थस्त्वमिति । एतद्विवृणोति श्लोकद्वयेन - यदेतदित्यादिना । भ्रान्तिश्चेत्् कस्वचिन्निवर्त्तेतेत्याकाङ्क्षायां केषाञ्चित्तन्निवृत्तिं दशर्यति - ये तु ज्ञानविद्् इति - ज्ञानसत्यत्वं जडमिथ्यात्वञ्चोक्त्तम्् । अथ ज्ञानाकारणात्मनामैक्योक्त्तिं दर्शयति - तस्येति । एकमयम््- एकम्् । आत्मपरिनिर्देशकृतभेदशङ्कामपि व्युदस्यति - यद्यन्योस्तीति । अत्र दृष्टान्तमाह - वेणुरन्ध्रेति । अस्योपपादितस्यार्थस्योपदेशं दर्शयति - सोऽहमिति । यथोपदिष्टमकरोदित्याह - तत्याजेति । अथात्मनां ब्रह्मणैक्योक्त्तिं दर्शयति- विभेदजनक इति । अथ भगवद्गीतायां सर्वात्मनां परस्परं ब्रह्मणा च सहैक्योक्त्तिमुदाहरति- अहमात्मेति । सवर्भूतशब्देन शरीराण्युच्यन्ते, एतत्् स्फुटयति क्षेत्रज्ञञ्चेति । सर्वक्षेत्रष्वित्यनेन भूतशब्दस्य शरीरपरत्वं स्फुटीकृतम्् । तत्रैव व्यतिरिक्त्तमिथ्यात्वोक्त्तिं दर्शयति- न तदस्तीति । वस्तुस्वरूपोपदेशपरैः, न तूपायपरैः, अनन्यपरैरिति भावः । निर्विशेषचिन्मात्रमिति पूर्ववदर्थः । अभिधानादित्यस्याशेषेत्यादिपूर्वप्रतिज्ञावाक्येन सहान्वयः । ननु किमन्यत्र सतोऽन्यत्र ख्यातत्वं मिथ्यात्वम्् ? उतात्यन्तासत्तत्वम्् ? पूर्वस्मिन्् कल्पे क्वचित्् पारमार्थ्यमभ्युपगतं स्यात््, द्वितीये तु निवर्त्त्यमेव नास्तीति शास्त्रवैयथ््र्यम्् । अत्यन्तासत्त्वं चानुपपन्नं, ख्यातेः । स्वयंप्रकाशस्य वस्तुनो भ्रमाधिष्ठानत्वं नोपपद्यते, स्वयाथात्म्याप्रकाशमूलो ह्यध्यासः पराधीनप्रकाशस्य जडस्यैव तत्सम्भवः । अतः प्राक्् प्रतिज्ञातं प्रपञ्चमिथ्यात्वं ब्रह्मणो भ्रमाधिष्ठानत्वं चायुक्त्तमित्यस्मिन्् चोद्यद्वये प्रथमं परिहर्त्तुं मिथ्यात्वलक्षणमाह - मिथ्यात्वं नामेति । निवर्त्यत्वमित्युक्त्ते मुद्गरादिनिवत्यर्घटादावतिव्याप्तिः, तत्परिहाराय ज्ञानशब्दः, तावतापि शक्त्तिमदीश्वरादिसङ्कल्परूपज्ञाननियर्त्ये वस्तुन्यतिव्याप्तिः, सापि यथावस्थितवस्तुज्ञानमात्रनिवर्त्यत्वस्य विवक्षितत्वात्परिहृता भवति प्रबलभ्रान्तिज्ञाननिवर्त्त्यसत्यरजतादिष्वतिव्याप्तिपरिहाराय यथावस्थितशब्दः । यथावस्थितज्ञाननिवर्त्यत्वमित्युक्त्ते समानाधिकरणधीर्जायेत, तदा भ्रान्तिज्ञाननिवर्त्त्ये व्यभिचारस्तदवस्थः, तत्र ज्ञानस्वरूपं हि यथावस्थितं विषयस्यैव ह्ययथार्थत्वम््; अतो यथावस्थितं ज्ञानमिति सामानाधिकरण्यशङ्काव्यावृत्त्यर्थं यथावस्थितवस्तुज्ञाननिवर्त्त्यत्वमित्युक्त्तम्् । ज्ञानप्रागभावे व्यभिचार इति तद्य्वुदासार्थं प्रतीयमानत्वपूर्वकपदम्् ज्ञानप्रागभावोपि कदाचित्् प्रतीयमानत्वपूर्वको निवर्त्यत इति     चेन्न, नियमस्य विवक्षितत्वात्् । यथा "सिद्धे शब्दार्थसम्बन्ध' इत्यत्र सिद्ध एवेत्यवधारणस्य विवक्षितत्वान्नित्यत्वसिद्धिः, यथा "अबूभक्षो वायुभक्ष' इत्यादौ अत एव भक्षयतीत्यवधारणसिद्धिः तद्वत्् भूदलनज्ञाननिवृत्तस्य रज्जुसर्पस्य 
यथावस्थितवस्तुज्ञाननिवर्त्यत्वाभावादव्याप्तिरिति चेत््- न, तस्यापि यथावस्थितवस्तुज्ञानेन निवतर्यितुं योग्यत्वात््; अत एव हि निवर्त्त्यत्वमित्युक्त्तं, न तु निवृत्तत्वमिति । न च सर्पभ्रमजनिते रज्जुधीनिवर्त्ये परमार्थभूते    भयेऽतिव्याप्तिरिति वाच्यम््, भयस्य क्षणिकतया स्वयमेव निवृत्तस्य रज्जुज्ञाननिवर्त्यत्वाभावात्् रज्जुज्ञानं ह्युत्तरभयोत्पत्तिं प्रतिबध्नाति; अतः प्रतीयमानत्वनियमपूर्वकयथावस्थितवस्तुगोचरज्ञानमात्रनिवर्तनीयत्वं मिथ्यात्वमित्यर्थः । अनेन लक्षणेन सदसद्वैलक्षण्यं फलितं, तत्र प्रतीयमानत्वपूर्वकेत्यसद्य्वावृत्तिः, शेषेण सद्य्वावृत्तिः । अस्य मिथ्यात्वलक्षणस्य सम्प्रतिपन्नमिथ्याभूतेष्वनुकतत्वं दर्शयति- यथेति । अथोक्त्तलक्षणस्य पक्षेऽतिदेशे कर्तुमुचितेऽपि स्वप्रकाशे वस्तुन्यध्यासानुपपत्तिरूपं द्वितीयं चोद्यं परिहर्त्तुमाह - दोषवशाद्धि तत्र तत्कल्पनमिति । अजडत्ववज्जडत्वमपि नाध्यासप्रयोजकं, जडेऽपि दोषाभावे सत्यध्यासादर्शनात््, अतो दोष एव हि सर्वत्र कलपकः, कल्पने दोषाधीने स्वतो वा परतो वा प्रकाशो भ्रमाधिष्ठानत्वोपयोगी । पुरोवर्त्तिनि भासमाने हि रजतभ्रम इति दाष्ठान्तिके परिहर्तुं दृष्टान्ते कल्पनस्य दोषाधीनत्वमुक्त्तम््, इत्थं प्रतीयमानत्वपूर्वकं यथावस्थितवस्तुज्ञाननिवर्त्यत्वं मिथ्यात्वं, मिथ्याभूतार्थकल्पनञ्च दोषवशादिति दृष्टान्ते शिक्षितमर्थद्वयं दार्ष्टान्तिकेऽतिदिशन्् शङ्काद्वयञ्चार्थान्निराकरोति - एवमिति । अत्यन्तवैसादृश्यरहितकतिपयाध्यास एकाधिष्ठाने दृष्टः । यथा सर्पभूदलनाम्बुधाराद्यध्यासो रज्जुमात्रे । कथमेकस्मिन्नधिष्ठाने युगपन्मिथोऽत्यन्तविसदृशानन्तप्रपञ्चाध्यास इत्येका "यः सर्वज्ञ' इत्यादिषु सर्वज्ञतादिगुणकत्वेन प्रतीते ब्रह्मणि कथं वाध्यास इति द्वितीयाचिन्मात्रवपुषीत्यनेन पूर्वोक्त्तां स्वयंप्रकाशत्वकृतामध्यासानुपपत्तिं स्फोरयति । परे ब्रह्मणीति शङ्काद्वयं परिहृतं भवति, विलक्षणाधिष्ठानत्वात्् कृत्स्नाध्यास उपपन्न इति वैलक्षण्यं च सर्वसाधारणसन्मात्ररूपत्वम्् सर्वज्ञत्वादिगुणा अपरे ब्रह्मणि, परे ब्रह्मणि तु चिन्मात्रतया सर्वज्ञत्वादिगुणान्वयादध्यास उपपन्न इति चाभिप्रायः । इदमिति प्रतीयमानताकारपरामर्शिना पदेन, यथावस्थितब्रह्मस्वरूपावबोधबाध्यमितिपदेन च पूर्वोक्त्तमिथ्यात्वलक्षणमनूदितं भवति । दोषपरिकल्पितामित्यनेन दोषवशादित्यादिनोक्त्तमतिदिष्टम्् । विविधकृत्स्नाध्यासं दर्शयति - देवेति । मिथ्यारूपम््- मिथ्यात्वलक्षणोपेतत्वाद्रज्जुसर्पवन्मिथ्येत्युक्त्तं भवति । दोषः कः ? किं परमाथर्ः ? उत अपरमार्थः ? परमार्थत्वे ज्ञाननिवर्त्यत्वं न स्यात्् । अपरमार्थत्वे प्रपञ्चवत्् कल्पकान्तरापेक्षयानवस्था स किं ब्रह्मण्यतिरोहिते कल्पयति ? उत तिरोहिते ? अतिरोहिते चेदनुपपन्नं, रज्जुत्वे प्रकाशमान इवाध्यासोदयविरोधात्् । अविरोधे पश्चादप्यनिवृत्तिः । तिरोहिते चेत््, तिरोधानं किं स्वतः ? किं वा     परतः ? यदि स्वतः अनिवर्त्यत्वं, निवृत्तौ स्वरूपोच्छेदो वा यदि परतः तत्परं वाच्यम्् । किञ्च नानाध्यासानां नानादोषमूलत्वं दृष्टम्् । अतोऽनेकदोषा अभ्युपगन्तव्या इतीमाः शङ्काः परिहर्तुमाह- दोषश्चेति । चः शङ्कानिवर्त्तकः। को दोष इत्यस्य प्रतिवचनम््- अविद्येति । तस्याः पारमार्थ्यापारमार्थ्यविकल्पे सदसदनिर्वचनीयेत्यपारमार्थ्याभ्युपगमः। अनवस्थापरिहारोऽनादीति तिरोहितातिरोहितविकल्पस्य प्रतिवचनं स्वरूपातिरोधानशब्देन, तञ्च किं स्वतः परत इत्यत्र परत इत्यङ्गीकृतं, तिरोधानस्य हेतुनिर्देशात््, नानाध्यासस्यैकदोषभूलत्वमुक्त्तं विविधेत्वादिना । विक्षेपः - अध्यासः । आच्छादिकाऽविद्या विक्षेपिकाऽविद्येत्यविद्याया एकस्या एवावस्थाद्वयं तदभिमतं तिरोधानविक्षेपहेतुत्ववचनात्् सूचितम्् । एवम्भूतामविद्यां प्रतिज्ञाय, 
एतदनुगुणं प्रमाणमाह - अनृतनेत्यादिना । प्रत्यूढाः- प्रतीपं नीताः। प्रत्यूढशब्दवैशद्यार्थमुपादत्ते - तेषामिति । नात्र बहुवचने तात्पर्यम्् "अदितिः पाशान्् प्रमुमोक्त्तु' इतिवत््, अस्याः सदसदनिर्वचनीयत्वमुच्यते - नासदासीन्नो सदासीदिति । किमासीदित्यत्राह - तम इति । तमश्शब्देनाच्छादकत्वं विवक्षितम्् तमो नाम "अक्षरं तमसिं लीयत' इति प्रकृतिरुच्यत इति शङ्कायामुदाहरति - मायान्तु प्रकृतिमिति । विविधाध्यासहेतुत्वं दर्शयति - इन्द्रो मायाभिरिति । अस्या ऐक्यज्ञानेन विना अनिवर्त्त्यत्वमाह - ममेति । अनादित्वमाह- अनादीति । अत्रेशितव्यसापेक्षमहेश्वरत्वेन्द्रत्वबहुवचनश्रवणाद्विजातीयसजातीयस्वगतभेदसाहित्यं प्रतिपन्नमिति तदपनुत्तये व्याचष्टे- निर्विशेषेति । सगुणत्वे प्रतिपन्नेऽपि स्वरूपपरवाक्यानुगुण्याद्दोषप्रतिपादनतत्पराणां वाक्यानां न प्रतिपन्नभेदे तात्पर्यमिति भावः । नह्येव इन्द्रादिशब्दप्रतिपन्नमपि स्वरूपपरवाक्योपदिष्टं ब्रह्मैवेति भावः । अनादित्वसदसदनिर्वचनीयत्वतिरोधायकत्वविविधाध्यासकरत्वान्युपात्ततत्तद्वाक्यप्रतिपन्नान्याह - अनाद्यविद्ययेत्यादिना । स्वगतशब्देनाधिष्ठानतया सम्बन्धो विवक्षितः । न तु सजातीयविजातीयसहपठितस्वगतनानात्वम्् । एवं दोषवाचिवाक्यगतमिन्द्रमहेश्वरादिपदजातमर्थस्वारस्येन स्वरूपपरवाक्यप्राबल्यान्निर्विशेषवस्तुपरं व्याख्यातम्् । अथ दोषवाचिभिरेवोपबृंहणवाक्यैर्निर्विशेषस्य वस्तुन एव दोषसम्बन्धित्वमुक्त्तमिति दर्शयति- यथोक्त्तमिति । चिन्मात्रब्रह्मणोऽज्ञानविजृम्भितत्वं जगतः प्रतिज्ञायते - ज्ञानस्वरूप इति । न तु वस्तुभूतः- वक्ष्यमाणशैलाब्धिधरादिवस्तुभूतो न भवतीत्यर्थः । विज्ञानविजृम्भितानीति - विज्ञानशब्देन विविधं ज्ञायतेऽनेनेति करणव्युत्पत्त्याऽविद्याऽभिधीयते, प्रतिज्ञातं प्रपञ्चस्याविद्याकल्पितत्वं व्यतिरेकमुखेनोपपादयति - यदेति । शुद्धम््- अविद्यारहितम्् । निजरूपिभेददर्शनरहितं, तन्निमित्तकमर्क्षये अयास्तरागादिदोषम्् । सकतात्् कल्प्यतेऽनेनेति सङ्कल्पः   अविद्या । वस्तुषु- धर्मिभूतपदार्थेषु । वस्तुभेदाः- आकारभेदाः । मध्ये "वस्त्वस्ति किं महीघटत्व'मिति श्लोकद्वयं जगदुपलब्धिप्रकारेण वस्तुभेदासत्यत्वोपपादकत्वेनोपपाद्य प्रमेयाधिक्याभावादत्रानुपात्तं, तञ्च सिद्धान्ते दर्शयिष्यते । विजातीयभेदाभावमुपसंहरति- तस्मादिति पूर्वार्द्धेन । अथात्मबहुत्वस्य काल्पनिकत्वमुच्यते- विज्ञानमित्यर्द्धेन । 
पूर्वोक्त्तमात्मैक्यमेकं सदैकमित्यत्र एकशब्देनानूद्य स्वगतनानात्वं निषिध्य परमपरेशादिशब्दानामपि वस्तुमात्रपरत्वं प्रतिपादयति- ज्ञानमिति । विशुद्धमित्यादिपदैरविद्याराहित्यं तत्कृतभेददर्शनवैधुर्यं तन्मूलशोकलोभादिविधुरता चोच्यते । सदैकम््जन्मवृध्द्यादिरहितम््, यतोऽन्यन्नास्ति तद्यथोक्त्तस्वरूपमित्यर्थः । एतन्न परमतमित्याह - सद्भाव इति । एतद््भुवनाश्रितम््- भुवनेनाधिष्ठानतयाऽऽश्रितं ज्ञानं, संव्यवहारभूतम््- समन्ताद्य्वावहारविषयभूतं यद्वर्त्तते तत्रापि कारणमविद्येत्युक्त्तं, तञ्च न परमतं सद्भाव एवोच्यत सत्यर्थः । एवं सिद्धपरवाक्यपर्यालोचनया ब्रह्मण एव सत्यत्वं व्यतिरिक्त्तस्याविद्यापरिकल्पितत्वञ्च तत्त्वमित्युक्त्तम्् । ततः किं प्रस्तुतस्य कर्माङ्गकत्वानर्हवाक्यार्थज्ञानमोक्षोपायत्वस्येति शङ्कायामुपायपरवाक्यानामपि सिद्धपरवाक्यप्रतिपन्नार्थानुगुणोपायपरत्वमाह - अस्या इति । चः शङ्कानिवर्तकः । अस्या इत्यनेन सदसदनिर्वचनीयत्वादिविशेषणविशिष्टता विवक्षिता । तस्या निवृत्तौ प्रमाणं दर्शयति न पुनरिति - मृत्युरत्राविद्या, तन्निवृत्तिश्चैक्यज्ञानादित्याह- तदेकं पश्यतीति । मृत्युकार्यस्य रोगादेरपि निवृत्तिं 
ज्ञापयति- न पश्यो मृत्युमिति । न रोगं नोत दुःखतामिति तच्छेषः, निर्विशेषवस्तुज्ञानानन्तरमेवाभयप्राप्तिं दर्शयति- यदा हीति । अदृश्येप्रत्यक्षाद्यविषये । अनात्म्ये- आत्म्यं व्याप्यं शरीरम््, अशरीरे । अनिरुक्त्ते- अनिर्वचनीये । अनिलयने- अनाधारे । अभयम््- अभयार्थम््, अव्ययीभावसमासः । प्रतिष्ठा- निष्ठा । वादिभिर्बन्धमूलत्वेनाभ्युपगतस्य कर्मणोऽप्यविद्याकल्पितत्वात्् तस्यापि ज्ञानेन निवृत्तिमाह - भिद्यत इति । हृदयग्रन्थिरविद्या । पूर्ववाक्येषु किञ्चिद्भेदः प्रतीयत इव भातीति तद्य्वावृत्तये ज्ञानस्य ऐक्यविषयत्वज्ञापनाय ऐक्यापत्तिं फलं दर्शयति- ब्रह्म वेदेति । यथोपासनं हि फलम्् । अत ऐक्यज्ञानमेव बन्धनिवर्त्तकमिति भावः । उपायान्तरनिषेधार्थमुदाहरतितमेवमिति । नात्राविद्यानिवृत्तिः प्रतीयते, तद्वाचिशब्दाश्रवणादित्यत्राह - अत्रेति । "मृत्युर्धावति पञ्चम' इत्यादौ मृत्युशब्दस्य यमादिषु प्रयोगदशर्नात्तद्य्वावृत्त्यर्थमुक्त्तम्् । अत्रेति- बन्धनिवृत्तिपरवाक्येष्वित्यर्थः । तत्र प्रयोगं दर्शयति । यथेति -  प्रमादं वै इति वचनात्् पूर्वत्र मोहो मृत्युः सम्प्रतो यः कवीनामित्युक्त्तम्् मोहो विपरीतज्ञानं तन्मृत्युरिति परमतं, सनत्सुजातस्य तु प्रमादो मृत्युर्मतः । प्रमादो यथावदप्रतिपत्तिः, स्वरूपाग्रहणे हि अन्यथाप्रतिपत्तिः, तस्मान्मोहस्यापि हेतुरात्मन्यनवधानरूपः प्रमाद इति तद्धेतुभूताविद्यैव प्रमादशब्देन विवक्षितेति सैव मृत्युरित्यभिप्रायः । उपात्तेषु वाक्येषु ज्ञानस्याविद्यानिवर्त्तकत्वं प्रतिपन्नं ब्रह्मणो निविर्शेषचिन्मात्रत्वं तेनात्मन एकत्वज्ञानं निवर्त्तकमिति     च न प्रतिपन्नमित्यत्राह - सत्यं ज्ञानमिति । सत्यज्ञानादिवाक्यं सर्वतो व्यावृत्तत्वप्रदर्शनार्थमुपात्तं, पुरुषार्थत्वायासुखाद्य्वावृत्तिज्ञापनार्थमुपात्तं विज्ञानमानन्दमिति आदिशब्देनास्थूलमित्यादि गृह्यते, एवं ब्रह्मणो निर्विशेषत्वे शोधकवाक्यान्युदाहृतानि । अथ ब्रह्मात्मैक्यप्रतिपत्तौ श्रुतिमुपादत्ते- अथ य इति । अथ योऽन्यामित्यैक्योपासनविर्धिभेदवासनानिरासार्थः, विहितोपासनस्यैक्यविषयतां ज्ञापयितुमैक्योपदेशं दर्शयति - तत्त्वमसीति - उपदेशानुगुणमुपासको देवतां प्रत्याह - त्वं वेति । उपदिष्टार्थमात्मन्यनुसन्धत्ते । तद्योऽहमिति । अस्यार्थस्य श्रुतिविवक्षितत्वसिद्धये सूत्रं दर्शयति - वक्ष्यति चेति - "आत्मेति तूपगच्छन्ति ग्राहयन्ति च' "आत्मेत्युपासीत' तथा ह्युपगच्छन्ति मुमुक्षव उपासत इत्यर्थः । ग्राह्यन्ति च ज्ञापयन्ति च तथा शास्त्राणि, सूत्रकाराभिप्रायविदां वाक्यं दर्शयति- तथा चेति । तन्निष्पत्तेः- तत्र कल्पितत्वादित्यर्थः । न केवलं श्रुतिः, तदनुग्राहकतर्कोऽप्यस्तीत्याह- अनेन चेति । चः समुच्चये । कर्मनिरपेक्षज्ञाननिवर्त्यत्वायाह - मिथ्यारूपस्येति । हेतुत्वं गर्भितम्् । सकारणस्य- अविद्याभेददर्शनसहितस्य । बन्दस्य निवृत्तिर्युक्त्ता न हि मिथ्यासर्पनिवृत्तौ नायं सर्पो रज्जुरेषेति ज्ञानादृते कर्मापेक्षेति भावः । अथानुमानागमयोर्व्याप्तिग्रहणलिङ्गदर्शनधर्मिप्रतिपत्त्यर्थं व्युत्पत्त्यर्थं च प्रत्यक्षसापेक्षत्वादनुष्णोऽयमग्निर्द्रव्यत्वात्् "आदित्यो यूपः' "यजमानः प्रस्तरः' इत्यादिषु अनुमानागमौ प्रत्यक्षविरुद्धार्थप्रतिपादनाशक्त्तौ दृष्टौ, तस्मान्न प्रत्यक्षविरुद्धार्थप्रतिपादनक्षमा श्रुतिरित्यभिप्रायेण भेदवादी चोदयति- ननु चेति । श्रुतिवाक्येप्यवान्तरचोद्येषु परिहृतेष्वितमपि चोद्यमस्तीति चार्थः, स्वप्नादिषु सप्रभूतलनादिषु च कतिपयभेदनिवृत्तिर्दृष्टा, तद्व्यावृत्त्यर्थः सकलशब्दः । अत्र किं प्रत्यक्षत्वान्न बाध्यत्वम्् ? उत परोक्षत्वान्मूलित्वाञ्च न बाधकत्वम्् ? इति शङ्काद्वयं हृदि निधाय प्रथमं प्रत्यक्षत्वादबाध्यत्वमित्येतत्परिहरति । कथं चेति - स तु प्रत्यक्षाभास इति चेत्् न; प्रतीतिदशायामाभासत्वानवगमात्् पश्चात्प्रमाणबाधेन ज्ञायत इति चेत्् तत्् प्रपञ्चग्राहिप्रत्यक्षस्यापि तुल्यं, भेदस्य श्रुतिबाधादित्येतदत्राभिप्रेतम्् मूलित्वात्परोक्षत्वाञ्च न बाधकं 
शास्त्रमिति शङ्कते - तत्रेति । इह त्विति - तुल्यत्वव्यावृत्तये तुशब्दः - प्रत्यक्षमूलस्येति - मूलित्वान्न शास्त्रं बाधकमिति भावः । शास्त्रस्येति- परोक्षत्वान्न बाधकमिति भावः । तुल्यत्वे प्रयोजके सति बाध्यबाधकभावो विपर्ययेणापि स्यादिति तदप्रयोजकम््, अतस्तत्र बाध्यबाधकभावे प्रयोजकान्तरं त्वया वक्त्तव्यं, तदेवास्माकमपि प्रयोजकमित्यभिप्रायेणाह - तुल्ययोरिति । बाध्यबाधकभावानियमव्यावृत्तये भेदवाद्यभिमतत्वेन प्रयोजकान्तरं शङ्कते - पूर्वोत्तरयोरिति । पूर्वोत्तरयोः- बाध्यबाधकयोः । त्वदुक्त्तं प्रयोजकमत्रापि तुल्यमित्याह - शास्त्रेति । मूलमूलित्वादिसद्भावे मूलस्य प्रत्यक्षस्य च बाधकत्वम््, इतरस्य बाध्यत्वं च दृष्टम््, अतो मूलमूलित्वपरोक्षत्वादिवैषम्यराहित्ये सति दुष्टकारणजन्यत्वतदभावौ बाध्यबाधकभावे प्रयोजकाविति शङ्कायामाह- एतदुक्त्तमिति । तुल्यत्वे सति दुष्टकारणजन्यत्वतदभावौ न प्रयोजकावित्यभिप्रायेण तुल्यशब्दः प्रयुक्त्तः, विशिष्टस्य हेतुत्वे विशेषणांशस्यापि हेतुत्वात्तुल्यशब्देनैकदेशोपादानम््, दुष्टकारणजन्यत्वतदभावविशेषणीभूतं तुल्यत्वं विवक्षितम्् तुल्यत्वे सति विपरीतप्राबल्यदौर्बल्यकारणाभावे सति दुष्टकारणजन्यत्वतदभावौ न प्रयोजकावित्यर्थः । सापेक्षत्वं निरपेक्षत्वं मूलमूलिभावः । आदिशब्देन परोक्षापरोक्षभावविलम्बाविलम्बा विवक्षिताः, श्रुतिलिङ्गादिषु विलम्बाविलम्बाभ्यां हि प्राबल्यदौर्बल्ये । यद्वा अप्रयोजकत्वेनोक्त्तं तुल्यत्वं दृष्टान्ततयाऽनूदितम्् वैषम्यान्तराभावे सति दुष्टकारणजन्यत्वतदभावावप्यादिशब्देन विवक्षितौ, एतेषामप्रयोजकत्वमेकेन दृष्टान्तेनोपपादयति - ज्वालेति अन्यथेत्यध्याहर्तव्यम्् - प्रत्यक्षोपमर्दायोगादिति - अयोगप्रसङ्गादित्यर्थः । ज्वालाभेदानुमाने हि मूलामललिभावेऽस्ति विलम्बाविलम्बौ च, प्रत्यक्षसापेक्षत्वादनुमानस्य तुल्यत्वे सति दुष्टकारणजन्यत्वतदभावयोः प्रयोजकत्वमप्यनेन व्युदस्तं भवति तद्रहित्येपि बाध्यबाधकभावदर्शनात्् । तत्र किं विषयं प्रत्यक्षं बाध्यमित्यत्राह - तत्र हीति । ऐक्यग्राहिप्रत्यक्षं बाध्यमित्यर्थः । तर्हि किं प्रयोजकम्् ? इत्यत्राह- एवञ्चेति । तुल्यत्वादीनां प्रयोजकत्वेऽनुपपन्ने सति द्वयोरिति- प्रत्यक्षयोरनुमानयोरागमयोः प्रत्यक्षानुमानयोरनुमानागमयोः प्रत्यक्षागमयोर्वेत्यर्थः । यत्सम्भाव्यमानान्यथासिद्धीरिति - सावकाशत्वादन्यथासिद्धमित्यर्थः । अनन्तरमनन्यथासिद्धमनवकाशमित्युक्त्ते, विषयान्तरलाभोऽप्रमाणकोटिनिवेशो वा सावकाशत्वं, तेन स्वोपस्थापितार्थविषयप्रामाण्यं विनापि सम्भावितोदयत्वमन्यथासिद्धत्वम्् विरुद्धार्थप्रमाणाबाधेनापि सम्भवदुदयत्वमिति यावत्् । अनन्यथासिद्धमनवकाशमिति - अनन्यथासिद्धत्वं नाम तदर्थप्रमाणतां विनाऽनुदयत्वं, विरुद्धार्थप्रमाणाबाधेनानुदयत्वमिति यावत््, तच्चानवकाशत्वात्् । अनवकाशत्वं नाम- विषयान्तरालाभोऽप्रमाणकोटिनिवेशाभावो वा, अप्रमाणकोठ्यनन्तर्भावविषयान्तरालाभाभ्यां विरुद्धार्थोपस्थापकप्रमाणाबाधेनानुदयत्वमित्यर्थः । इति सर्वत्र - उक्त्तप्रकारेण सजातीययोर्विजातीययोर्वा प्रमाणयोर्विरोध इत्यर्थः । एवं बाध्यबाधकभावे प्रयोजकमस्तु, ततः किं प्रस्तुतशास्त्रप्राबल्यस्येत्यत्राह- तस्मादिति । तस्मात्् अन्यथासिद्धत्वानन्यथासिद्धत्वयोरेव बाध्यबाधकभावे प्रयोजकत्वात्् । अनादिनिधनाविच्छिन्नसम्प्रदायेति - अविच्छिन्नसम्प्रदायत्वादनादिनिधनम्् सम्प्रदायाविच्छेदे सति अस्मर्यमाणकर्तृकत्वं ह्यपौरुषेयत्वसाधकम्् । "अनाधिनिधना ह्येषा वागुत्सृष्टा स्वयम्भुवा । आदौ वेदमयी दिव्या यतः सर्वाः प्रसूतयः'। "अनादिनिधनं ब्रह्म' इत्यादिवचनानि चानादिनिधनशब्देन स्मारितानि, अत एव असम्भाव्यमानदोषम्् पौरुषेयत्वप्रयुक्त्तं हि भ्रमविप्रलिप्साप्रमादाशक्त्तिरूपदोषचतुष्टयवत्त्वम्् । अत 
एव अनवकाशम्् । शास्त्रजन्यशब्दस्यावबोधशब्देनान्वयः । बाध्यबाधकभावाङ्गीकारस्य विरोधसापेक्षत्वाद्विरोधं दर्शयति - निर्विशेषेत्यादिना । नित्यम््- कालापरिच्छिन्नम्् । शुद्धम््- अविद्यारहितम्् तत एव मुक्त्तशब्दोऽविद्याकृतजन्मादिराहित्यपरः । बुद्धम््- भासमानम्् । स्वप्रकाशशब्दः पूर्वं बुद्धशब्दोक्त्तभासमानत्वस्य पराधीनत्वव्युदासार्थः । स्वयमेव प्रकाशस्वभावत्वं स्वप्रकाशत्वं, तञ्च चिन्मात्रशब्दवाजच्यत्वात््, स्वयंप्रकाशत्वं हि चित्त्वं, चित्स्वरूपत्वञ्च श्रुतिसिद्धम्् मात्रशब्दो ज्ञेयत्वव्युदासपरः । ब्रह्मात्मभावावबोधेन- एवम्भूतस्य ब्रह्मणः स्वस्य चैक्यावबोधेनेत्यर्थः । सम्भाव्यमानेति- सम्भाव्यमानदोषत्वात््, सावकाशम््- अप्रमाणकोटौ लब्धनिवेशम्् । अत एवान्यथासिद्धत्वमपि फलितम्् । अन्यथासिद्धत्वं विपरीतप्रमाणमबाधित्वाप्युदयसम्भवः- प्रत्यक्षादीति । आदिशब्दादनुमानादिकमुच्यते - विविधेति । देवादिरूपेण स्वकार्यजन्मजरामरणादिरूपेण च विविधो ज्ञातृज्ञेयादिविकल्पः, स एव बन्धः, तन्निवृत्तिरित्यर्थः । सम्भाव्यमानश्च दोषः कः ? इत्यत्राह - सम्भाव्ये चेति । भेदप्रपञ्चः- भेदसमुदायः, यद्वा भेदरूपः प्रपञ्चः । विविधविकल्पशब्दः प्रपञ्चविशेषणं भेदविशेषणं वा भेदः ज्ञातृज्ञेयादिः, स च ब्राह्मणादिरूपेण विविधः देवमनुष्यादिरूपेण विकल्पवान्् । अर्वाचीनाः केचित्् काचतिमिरादिकं दोषमाचक्षते तदयुक्त्तं, तस्य क्वाचित्कत्वात्् काचादिदुष्टप्रत्यक्षं सपक्षीकृत्य व्यतिरिक्त्तस्य काचादिदुष्टत्वमनुमीयत इति चेत््- न; अतिप्रसङ्गात्् । अनादिनिधनत्वेन यच्छास्त्रमुक्त्तं तस्यापि शब्दत्वादित्यादिना दुष्टकत्तर्ृकत्वानुमानं हि सुशकं, तत्र कर्त्तायोग्यानुपलम्भनिरस्त इति चेत््, तदत्रापि तुल्यमिति काचादेर्दोषत्वकल्पनानुपपत्त्या तद्य्वावृत्त्यर्थमाह - अनदीत्यादि । भेदवासनादिरूपादिशब्देन भेदवासनाहेतुभूतं भेददर्शनं विवक्षितम्् । अनयोर्हेतुहेतुमद्भावेऽन्योन्याश्रयपरिहाराय अनादिशब्दः, बीजाङ्कुरन्यायादिति भावः । भेददर्शनं भेदवासना च हि कार्याविद्या, अत उक्त्तम्् भेदवासनादिरूपाविद्येति । "आदित्यो यूपः' इत्यादिषु यूपादित्याद्यैक्याद्यप्रतिपादनं न प्रत्यक्षविरोधात््, किन्त्वन्यपरत्वात्् "यत्परः शब्दः स शब्दार्थ' इति हि न्यायविदः, अन्यपरत्वञ्च तात्पर्यलिङ्गाभावादवगम्यते आदित्यो यूप इतिवाक्यं यूपाञ्जनविधिशेषत्वादन्यपरमिति  परस्याभिप्रायः । यन्निर्दोषमुक्त्तं तत्रापि बाध्यबाधकभावनिमित्तभूतोऽर्थविरोधोस्ति, अतोऽवश्यमन्यतरस्य बाध्यत्वं   स्यात्् तत्र यद्बाध्यत्वे प्रयोजकं दुष्टकारणजन्यत्वं तत्तु नास्ति कथमत्र निर्वाह इत्याशयेन चोदयति - नन्विति । प्राबल्यदौर्बल्यहेतुर्नास्तीत्याह - अनादीति - अपिर्विरोधसूचकः । अर्थविरोधं दर्शयति - भेदावलम्बिन इति । सत्यमित्यर्द्धाङ्गीकारे भेदावलम्बिनो बाध्यत्वमङ्गीकृतं, दुष्टकारणजन्यत्वेऽनङ्गीकारः, अन्यथासिद्धत्वानन्यथासिद्धत्वयोरेव बाध्यबाधकभावे प्रयोजकत्वम्् पूर्वोक्त्तं दुष्टकारणजन्यत्वमपि हि अन्यथासिद्धत्वप्रकारविशेषः । अत्रापि मुखभेदेनान्यथासिद्धिमुपपादयति - पूर्वापरेत्यादिना - अपच्छेदन्यायाद्बाध्यत्वं प्रत्यक्षस्यापि तुल्यं, तत्र दोषमूलत्वं    च बाध्यत्वेऽधिकहेतुः, अपच्छेदे पूर्वापरशास्त्रयोः पौर्वापर्यं प्रमित्युत्पत्तिक्रमात््, न पाठक्रमात्् "पञ्चर्त्विजः समन्वारब्धाः प्रसर्पन्ति अध्वर्यं प्रस्तोतान्वारभते प्रस्तोतारं प्रतिहर्ता प्रतिहर्तारमुद्गाता उद्गातारं ब्रह्मा ब्रह्माणं यजमान' इति विहितस्यान्वारम्भणस्य विच्छेदे प्रायश्चित्तमुच्यते "बहिष्पवमानं प्रसर्पतां यद्युद्गाताऽपच्छिद्येत अदक्षिणः स यज्ञः संस्थाप्यस्तेन पुनर्यजेत तत्र तद्दद्यात्् यत्् पूर्वास्मिन्् दास्यन्् स्यात्् अथ प्रतिर्हर्त्तापच्छिद्येत सर्ववेदसं दद्यात््' इति । तदिदं शास्त्रद्वयं विषयः, अत्रोद्गातृप्रतिहर्त्रोः 
प्रयोगभेदेनापच्छेदे स्वं स्वं प्रायश्चित्त शास्त्रं प्रवर्त्तते, एकस्मिन्् प्रयोगे यौमपद्येनापच्छेदे सति उद्गातुः प्रायश्चित्तं प्रवर्त्तते तस्य कर्मप्रधानत्वात््, प्रधानापच्छेदस्यैव समादेयत्वात््, विकल्पेनानुष्ठानं वा एकस्मिन्नेव पौवर्ापर्येणापच्छेदे पूर्वस्य प्रायश्चित्तशास्त्रस्य दौर्बल्यं परस्य प्राबल्यं च कर्ममीमांसायामुक्त्तं 
"पौर्वापर्ये पूर्वदौर्मल्यं प्रकृतिवत' इति । अत्रासञ्जातविरोधित्वेन पूर्वमुदयात्पूर्वस्य प्राबल्यं, परस्य सप्रतिपक्षतयैवोदयाद््दौर्बल्यमिति पूर्वपक्षः । राद्धान्तस्तु- पूर्वस्योत्पत्तिकाले विरोध्यभावात्तदबोधनाप्युदयः सम्भवति, उत्तरस्य   तु स्वोत्पत्तिकाले विरोधिसद्भावात्तदबाधेनोत्पत्त्यनुपपत्त्या पूर्वं बाधित्वेनोत्पन्नमित्यनन्यथासिद्धत्वादुत्तरस्य प्राबल्यमिति पूर्वाबाधेन नोत्पत्तिरुत्तरस्य हि सिध्द्यतीति हि न्यायविदः ननूत्तरशास्त्रमुदयेत चेत्् पूर्वाबाधेनानुदयः स्यात्् पूर्वशास्त्रमुत्तरोत्पत्तिप्रतिबन्धकं किं न स्यात्् ? नैवम््; निमित्तस्योत्पन्नत्वान्नैमित्तिकं शास्त्रमुदितमेवेति तत्रोत्तरस्योद्यतः पूर्वाबाधेनोत्पत्त्यनुपपत्त्या पूर्वं बाधितमेव । किञ्च यथोदितदतक्षणाकत्वेन कर्मसमापनं हि शास्त्रेण पूर्वमेव    स्वतः प्राप्तम््, तत्तु प्रायश्चित्तशास्त्रेणानान्यथाकृतम््, एवं पूर्वसिद्धार्थान्यथाकरणप्रकरणत्वदत्रापि पूवर्मेव बाध्यमिति कर्मविचारो निश्चितम्् । एवमुत्तरशास्त्रस्येव मोक्षशास्त्रस्य निरवकाशत्वात्् भेदावलम्बि शासिं पूर्वशास्त्रवद्बाध्यत      इत्यर्थः । परत्वञ्च पाठक्रमादर्थक्रमाच्च त्रिवर्गफलत्वेन हि कर्मणि प्रथमप्रावण्यम्् निरूपकस्य तत्त्वपरस्य हि मुमुक्षा, तादृशपौर्वापर्यरहितेषु विरोधगर्भेषु वेदान्तवाक्येषु सगुणोपासनपरेषु कथं निर्वाहः ? इत्यत्राह - वेदान्तवाक्येष्वपीति । अपिस्समुच्चये पूर्वोत्तरभागयोर्विरोधः परिहृतः, उत्तरभागे च विरोधः परिह्रियत इत्यथर्ः । कथमत्रापच्छेदनायावतारः ? इत्यत्राह - निर्गुणत्वादिति । परशब्देनार्वाचीनसगुणब्रह्मव्यावृत्तिः । अपच्छेदन्यायावतरणफलभूतनिर्गुणत्वबोधदर्शनापच्छेदनयोऽवतीर्ण इति बोद्धव्यमित्यर्थः । "जक्षन्् क्रीडान्् रममाणः' इत्यादिफलश्रुतेस्तात्त्विकत्वातात्त्विकत्वनिरूपणानादरेण प्रथमं सगुणोपासने प्रावण्यम््, निरूपको हि निगुणपरब्रह्मवेदनाधिकारीति पौर्वापर्यमिति भावः । उपासनपरसगुणनिर्गुणवाक्ययोः फलद्वारा पौर्वापर्यमुक्त्तम््, तत्तु स्वरूपपरसगुणनिर्गुणवाक्ययोर्नास्तीति कथं तत्र बाध्यबाधकभावः ? इति चोदयति - ननु चेति । विधिनिषेधरूपं पौर्वापयर्ं हृदि निधायाह निर्गुणेति । कानि निर्गुणवाक्यानि, कथं तेषां सामर्थ्यम्् ? इत्यत्राह - एतदुक्त्तमिति । अस्थूलेत्यादिवाक्यं गुणविशेषनिषेधपरं सत्यज्ञानादिवाक्ये व्यावृत्तिगर्र्भिता, निर्गुणमित्यादिवाक्यं गुणसामान्यनिषेधपरम्् आदिशब्देन यत्तदद्रेश्यमित्यादि गृह्यते । विरोधं स्फोरयति । निरस्तेति - कूटस्यशब्दो निर्विकारत्ववाची सर्वाधिष्ठानत्ववाची वा कूटवत्तिष्ठतीति हि कूटस्थः, नित्यचैतन्यमित्यन्तैः पदैरुद्राहृतनिर्गुणश्रुत्यर्थः सङ्क्षिप्तः । इतराणि यः सर्वज्ञः इत्यादीनि पूर्वोपात्तानि वाक्यानि चस्समुच्चये सगुणनिर्गुणपरत्वादुभयविधवाक्यविरोधः । तेनैव - पूर्वोत्तरभागविरोधे य उत्तरस्य प्राबल्यहेतुरुक्त्तस्तेनैवेत्यर्थः । निर्गुणवाक्यबलीयस्त्वं कुतः ? इत्यत्राह - गुणापेक्षत्वेन परत्वादिति । निषेध्यविषयो     हि निषेध उदेति, न हि निर्विषयो निषेधः, प्रागेव प्रसक्त्तस्य विषयस्य प्रतिषेध्यत्वम्् । अतो निषेध्यसापेक्षत्वेन निषेधस्य परत्वमित्यर्थः । सगुणवाक्यवैयर्थ्यमप्युपासनविषयत्वात्् परिहृतमित्यभिप्रायेण न किञ्चिदपहीनमित्युक्त्तम्् ।   यद्वा यः सर्वज्ञ इत्यादिवाक्यानामप्युपासनशेषत्वाभिप्रायेणाह - वेदान्तवाक्येष्वपीत्यादि । 
उपासनपराणामिति । तान्यपि वाक्यानि फलविशेषाथर्मुपासनपराणि, न तु तत्त्वपराणीति भावः । अपच्छेदन्यायावतारमुपपादयति- निर्गुणत्वादिति । पूर्ववदर्थः । निगर्ुणत्वमसिद्धंपूर्वापरभावाभावेनापच्छेदनयानवकाशात्् गुणानां बाध्यत्वसिद्धेः । अत   एव सगुणवाक्यानां वैयथ्यर्परिहारश्च न घटते स्वरूपपरतयैव प्रतिपन्नानामुपासनपरत्वकल्पनं हि बाध्द्यत्वसिध्द्यधीनमिति चोदयति- ननु चेति । परिहरति निर्गुणेति । अन्यत्सर्वं पूर्ववदेव । निर्गुणवाक्यैः सहोपात्तस्य सत्यज्ञानादिवाक्यस्य सगुणपरत्वबुध्द्या चोदयति ननु चेति- चश्चोद्यसमुच्चये सत्यमानादयो गुणाः प्रतीयन्त इत्यत्र सत्यज्ञानशब्दौ सत्यत्वज्ञानत्वपरौ, यथा "ह्वेकयोर्द्विवचनैकवचने' इतिपाणिनिसूत्रस्थद्य्वेकशब्दौ द्वित्वैकत्वपरौ, अन्यथा द्य्वेकेष्विति वक्त्तव्यम्् । तथा श्रीवत्साङ्कमिश्राः "गुणाः सत्यमानप्रभृतय उत' इति । एतद्वाक्यवैशद्याय प्रथमं सामानाधिकरण्यं निरूप्यते, तद्धि विशदतरमुपन्यस्तं प्रमेयमालायामाचार्यपादैः । तथा हि भगवता प्रतञ्जलिना "लटः शदृशानचावप्रथमासमानाधिकरणे'"तत्पुरुषः समानादिकरणः कर्मधारय' इत्यादिसूत्रस्थसमानाधिकरणशब्दविवरणार्थं सामानाधिकरण्यलक्षणमुक्त्तम्् "भिन्नप्रवृत्तिनिमित्तानां शब्दानामेकस्मिन्नर्थे वृत्तिः सामानाधिकरण्यं' इति । अस्यार्थः- प्रवृत्तेर्निमित्तं-प्रवृत्तिनिमित्तं, प्रकृष्टा वृत्तिः प्रवृत्तिः, शब्दस्यार्थे वृत्तिर्नाम तद्बोधनं, तत्र विशेष्यभूतप्रधानार्थविषयावृत्तिः प्रवृत्तिः, विशेष्यप्राधान्यं च गुणानां प्रतिपत्तिर्हि गुणिप्रतिपत्त्यर्थेत्यनेन सिद्धम््, तस्याः प्रवृत्तेर्निमित्तं द्वारं "निमित्तमात्रं भव सव्यसाचिन््' इत्यादिप्रयोगात्् तञ्च विशेषणीभूतजातिगुणादिकं, समानम््- एकम्् अधिकरणं विशेषणानामाधारभूतं विशेष्यम्् । एकस्मिन्नर्थे वृत्तिरित्येकशब्देन समानशब्दस्य सदृसाथर्परत्वं व्युदस्तम््, समानशब्दसामर्थ्यादेकशब्दः साधारणपरः, समानशब्दो हि साधारणे प्रयुज्यते "समान कर्त्तृकयोः पूर्वकाल' इति । अर्थशब्दश्च विशेष्यभूतप्रधानाभिधेयपरः, अनेनाधिकरणशब्दो विशेष्यपरत्वेन व्याख्यातः । एतदुक्त्तं भवति- त्रिविधाः शब्दाः, केचिद्विशेषणतो विशेष्यतश्चैकार्थाः, यथा घटः कुम्भः नीलं कृष्णमित्यादयः । केचिच्चोभयतश्च भिन्नर्थाः,   यथा गौरश्वो महिषः नीलं शुक्लं पटमित्यादयः । केचिच्च विशेषणतो भिन्नार्थाः विशेष्यतश्चैकार्थाः, यथा नीलमुत्पलं देवदत्तः श्यामो युवा लोहिताक्ष इत्यादयः । तत्र पूर्वकोटिद्वयव्यावृत्ततृतीयकोटिनिविष्टानां शब्दानां सामानाधिकरण्यं तत्र भिन्नप्रवृत्तिनिमित्तानामित्यनेन विशेषणतो विशेष्यतश्चैकार्थानां घटः कुम्भ इत्यादीनां न सामानाधिकरण्यमित्युक्त्तम्् । एकस्मिन्नर्थे वृत्तिरित्यनेनोभयतो भिन्नार्थानां गौरश्वो महिष इत्यादीनां न सामानाधिकरण्यमित्युक्त्तम््; तस्माद्विशेषणतो भिन्नार्थानां विशेष्यतश्चैकार्थानां नीलमुत्पलमित्यादीनामेव सामानाधिकरण्यमिति । तत्र प्रवृत्तिनिमित्तशब्दयोरेवं वार्थः- प्रवृत्तिरभिधानं, निमित्तमभिधेयम्् अर्थशब्दश्चाभिधेयवचनः, भिन्नाभिधेयानां शब्दामेकस्मिन्नभिधेये वृत्तिः सामानाधिकरण्यमिति भिन्नविशेषणाभिधायिनां शब्दानामेकस्मिन्् विशेष्ये वृत्तिः पर्यवसानं सामानाधिकरण्यमित्युक्त्तं भवति । भिन्नपदसामर्थ्येन निमित्तशब्दनिर्दिष्टं विशेषणभूतमभिधेयम्् एकशब्दसामर्थ्येन चार्थशब्दनिर्दिष्टं विशेष्यभूतमभिधेयमित्यवगम्यते; अत उभयथाप्यनेकविशेषणाभिधायिनां शब्दानामेकस्मिन्् विशेष्ये पर्यवसानं सामानाधिकरण्यमिति भिन्नप्रवृत्तिनिमित्तानामित्यादिना सामानाधिकरण्यलक्षणवाक्येनोक्त्तं भवति । उक्त्तादर्थादपि पूर्वोक्त्तस्साधीयान्् समानाधिकरणपदेषु प्रातिपदिकं विशेषणान्वयपरं, तत्समानविभक्त्तिर्विशेष्यैक्यपरा 
समानविभक्तयैक्यबोधनं वृत्तिशब्देन विवक्षितम््, तेन राजा तस्य पुत्रश्च दर्शनीयावित्यत्र राजतच्छब्दयोः सामानाधिकरण्यनिवृत्तिः, तत्र हि प्रकृतपरामर्शितच्छब्दप्रातिपदिकादैक्यावगमः, न तु समानविभक्त्या । ननु नीलान्युत्पलानीत्यत्र नीलत्वानधिकरणेषूत्पलत्वं वर्तते; अतस्तत्र सामानाधिकरण्यमुपपन्नम्् अतस्सामानाधिकरण्यलक्षणग्रन्तस्य यथोक्त्त एवार्थ इति । अत्र मृषावादिन आहुः- सामानाधिकरण्यवाक्यमखण्डार्थं,   तथा हि, सामानाधिकरण्यस्य तावदेकार्थपरत्वमविगीतं, तत्र समानाधिकरणपदानि किं विशेषणमात्रपराणि, उत विशेषणविशिष्टपराणि, उत स्वरूपमात्रपराणीति विवेचनीयम्् । न तावद्विशेषणमात्रपराणि, विशेषणानामनेकार्थत्वादेकार्थत्वासिद्धेः, नापि विशिष्टपराणि, विकल्पासहत्वात्् किं क्रमेण युगवद्वा विशिष्टार्थप्रतिपादनं पदानाम्् ? न तावत्क्रमेण । तत्र किं प्रथमपदप्रतिपन्नविशिष्टस्य पदान्तरं स्वोपस्थापितविशिष्टेन तादात्म्यं विदघाति; उत विशेषणान्तरान्वयम्् ? प्रथमे विशिष्टैक्ये विधीयमाने विशेष्यांशयोरिव विशेषणांशभूतयोर्जातिगुणयोरप्यैक्य प्रसजेत्् । द्वितीये च विशेषणानामन्योन्यसमवायप्रसङ्गः, प्रथममेकेन विशेषणेन विशिष्टतयावगतस्य वस्तुनः पश्चाद्विशेषणान्तरविशिष्टतया बोधनं हि विशेषणान्तरान्वयप्रतिपादनम्् तत्र विशिष्टं प्रति विशेषणतयान्वीयमानं पूर्वविशेषणस्यापि विशेषणं भवतीति विशेषणानामन्योन्यविशेष्यभावप्रसङ्गो हि दुर्वारः । अवर्जनीयं च पदानां क्रमेणार्थप्रतिपादनं, कुतः ? उद्देश्योपादेयविभागवत्त्वात्् सर्ववाक्यानां, नापि युगपत्् उद्देश्योपादेयविभागहानिप्रसङ्गेन युगपत्् प्रतिपादनासम्भवात्् सम्भवेपि विशेषणानां परस्परैक्यप्रसङ्गाच्च तथाहि प्रातिपदिकानां विशिष्टार्थपरत्वे प्रातिपदिकार्थैक्यपरस्य समानविभक्त्तिनिर्देशस्य विशिष्टैक्यपरत्वमवश्याश्रयणीयमिति विशेष्यैक्यवद्विशेषणानामप्यैक्यं प्रतिपाद्यं स्यात््; तदनुपपत्त्या विशेष्यस्यापि नैक्यं प्रतिपादयितुमलं समानविभक्त्तिनिर्देशः । किञ्च सामानाधिकरण्यं न सिध्यति । किञ्च विशेषणानां व्यावर्तकत्वस्वाभाव्याद्विशेषणभेदेन विशेष्यभेदप्रसङ्गो दुर्वारः । तथाहि -भेदकं विशेषणं भेद्यं विशेष्यमिति हि विशेषणविशेष्ययोस्सवरूपविवेकः, दृश्यते च विशेषणानां विशेष्यभेदकत्वम््; यता खण्डो मुण्डः घटः पट इत्यादिषु । ननु नीलमुत्पलं देवदत्तः श्यामो युवेत्यादिषु विशेषणभेदेपि विशेष्यैक्यं दृश्यते । नैष दोषः, अत्र हि स्वतः प्राप्तं विशेषणानां विशेष्यभेकत्वं प्रत्यक्षविरोधेनापोह्यते, प्रत्यक्षागोचरे तु ब्रह्मणि विशेषणभेदप्रयुक्त्तो विशेष्यभेदः केन वार्यते ? तस्माद्वस्तुमात्रपरमेव समानाधिकरणवाक्यम्् । नीलमुत्पलमित्यादिवाक्य एव सत्यादि वाक्येप्येकवचनान्तधर्मिपदैक्येन विशेष्यैक्यसिद्धिरिति चेन्न, खण्डो मुण्डः पूर्णृङ्गो गौरीत्यत्र विशेष्यभेदात्् । ननु विशेषणभेदो न विशेष्यैक्यविरोधी,प्रत्यक्षमेव तु तद्विरोधि, प्रत्यक्षागोचरे ब्रह्मण्येकवचनान्तधमिर्वाचिपदैक्येन स्वतःप्राप्तमेकत्वं दुर्निवारमिति चेन्न; खण्डो मुण्डः पूर्णृङ्गो गौरिति परोक्षविषयवाक्येपि विशेष्यभेदप्रतीतेः, अतो न धर्मिवाचिपदैक्यं परोक्षब्रह्मण्यैक्यप्रतिपादनक्षमम््; तस्माद्विशेषणभेदप्रयुक्त्तो विशेष्यभेदो दुर्वारः, ततश्चैकार्थत्वं न सिध्द्यति, अतः पारिशेष्यात्् समानाधिकरणपदानां स्वरूपमात्रप्रतिपादनपरत्वमास्थेयम्् । एवं तर्हि पदानां पर्यायत्वम्् एकेनैव पदेन स्वरूपं प्रतिपन्नमिति पदान्तरप्रयोगवैयर्थ्यं प्रवृत्तिनिमित्तभेदाभावेन सामानाधिकरण्यलक्षणहानिश्च प्रसजेत्् । नैवम््- एकस्यैवार्थस्य तत्तत्पदार्थविरोधिप्रत्यनीकत्वपरत्वेन पदानामर्थवत्त्वमपर्यायत्वं निमित्तभेदलाभात्् सामानाधिकरण्यलक्षणसिद्धिश्च; अत एव जगत्कारणत्वशङ्कितानृतत्वजडत्वपरिच्छिन्नत्वदोषव्यावृत्तिः सत्यज्ञानादि वाक्येन क्रियते । न च 
व्यावृत्तिरूपधर्मवत्त्वं ब्रह्मणः प्रसज्येत, ब्रह्मस्वरूपस्यैव सकलेतरव्यावृत्तिरूपत्वात्् यथा शौकल्यादेः कार्ष्ण्यादिव्यावृत्तिस्तत्पदार्थस्वरूपमेव,        न धर्मान्तरं धर्मान्तरानुपलम्भात््, तदभ्युपगमेऽनवस्थानाच्च; अतः कार्ष्ण्यव्यावृत्तं रक्त्तिमव्यावृत्तं शौकल्यमितिपदानां शौकल्यस्वरूपमात्रविषयाणां व्यावृत्त्यभेदेन यथा न पर्यायत्वमर्थवत्त्वमेकार्थत्वञ्च अत एव सामानाधिकरण्यलक्षणवत्त्वं च, तथा सत्यादिपदानामपि व्यावर्त्यभेदेन न पर्यायत्वदोषप्रसक्त्तिः । नन्वेवं तत्तत्पदार्थविरोधिव्यावृत्तपरत्वे     लक्षणा स्यात्् । नैवम््, अवाच्योपस्थापने हि लक्षणा, यथा गङ्गायां घोषः प्रतिवसतीत्यत्र गङ्गापदस्य कूलोपस्थापने,  न हि कूलं गङ्गापदवाच्यम््, अत्र तु सत्यादिपदानां वाच्यैकदेशभूतविशेषणपरित्यागेऽपि, वाच्यप्रधानांशभूतविशेष्यस्वरूपप्रतिपादनान्न लक्षणाप्रसङ्गः, तथापि विशिष्टवाचिनः शब्दस्य विशेष्यमापिरत्वे स्वारस्यभङ्ग इति चेत््, नैष दोषः, समानाधिकरणवाक्येष्वेकार्थपरत्वबलात्् विशेषणपरित्यागेन स्वरूपमात्रपरत्वमेव पदानां स्वारसिकं, तथा व्युत्पत्तेः, व्यधिकरणवाक्येषु पदानां विशिष्टपरता स्वारसिकी, लक्षणाभ्युपगमेऽपि न दोषः, वाक्यतात्पर्यानुगुणा      हि लक्षणा तद्विरोधिमुख्यवृत्तेर्बलीयसी दृष्टा, यथा गङ्गापदे समानाधिकरणवाक्यस्य हि ऐक्य एव तात्पर्यमिति सर्वसम्मतम्् । ननु सर्वपदानां लक्षणा नदृष्टा अयुक्त्ता च केनचिन्मुख्यवृत्तेन तात्पर्ये निश्चिते हि पदान्तरलक्षणा युक्त्ता, सर्वपदलक्षणाङ्गीकारे किं तात्पर्यनिश्चायकम्् ? उच्यते- दृष्टा तावत्् "विषं भुङ्क्ष्े 'त्यादिषु सर्वपदलक्षणा,        तत्र विषपदं निषिद्धभोज्यं लक्षयति, भुङ्क्ष्ेति भोजननिवृत्तिं, तत्र योग्यतादिवशाद्वाक्यतात्पर्यनिश्चयः, सत्यादिवाक्येषु समानविभक्त्तिबलादैक्यतात्पर्यनिश्चयः, तदविरोधाय प्रातिपदिकानां लक्षणा स्वीकृता, एकपदलक्षणायामपि वाक्यतात्पर्यविरोध एव हि हेतुः, यथा गङ्गायां घोष इत्यादिषु तदविरोधे एकस्यापि न दृष्टा, यथा गङ्गायां मत्स्याः प्रतिवस्तीत्यादिषु, अतो वाक्यतात्पर्याविरोधाय एकस्येव सवर्पदानां लक्षणा न दोषः, तस्मात्समानाधिकरणवाक्यं वस्तुमात्रपरमेवेति । एतदसभप्रायेण प्रत्यवतिष्ठते - नेत्युच्यत इति । सत्यज्ञानादयो गुणाः प्रतीयन्त इति चोदिते नेत्युच्यत इति वदतोऽयं भावः प्रतीयन्त इति आपातप्रतीतिमात्रविवक्षा चेत्तया न किञ्चित्प्रयोजनं, प्रमितिविवक्षा चेत्् न तु प्रमितिर्जायत इत्युपपाद्यत इति । कुतः ? इत्यत्राह - सामानाधिकरण्येनैकार्थत्वप्रतीतेरिति । शङ्कते- अनेकेति । यथा व्यधिकरणवाक्येषु मिन्नार्थपय्रवसायिकारकपदार्थापरित्यागेऽपि प्रधानार्थकार्यस्यैकत्वम्् "अर्थैकत्वादेकं वाक्यम््' इत्यत्र निश्चीयते तथा समानाधिकरणवाक्येष्वपि विशेषणभूतगुणवाचिशब्दार्थापरित्यागेऽपि विशेष्यैक्यं सिध्द्यतीत्यर्थः । चोदयन्तमुपालभते - अनभिधानज्ञ इति । व्यधिकरणसमानाधिकरणवाक्ययोरभिधानविशेषानभिज्ञ इत्यर्थः । देवानां प्रियः- मेषः, अज्ञ इत्यर्थः । परिहरति - एकार्थत्वमिति । एकार्थत्वं     नाम- सर्वपदानामेकाभिधेयपर्यवसानं, न तु वाक्यस्येत्यर्थः । पृथक््पृथगर्थपय्रवसायिनां पदानामेकप्रधानार्थान्वयादर्थैकत्वं व्यधिकरणवाक्य एव, समानाधिकरणवाक्ये तु पदानामेवैकार्थपर्यवसायित्वमुक्त्तं भवति । ततः किमित्यपेक्षायां समानाधिकरणपदानां विशेषणमात्रपरत्वे विशिष्टपरत्वे च दूषणमेकग्रन्थेनाह - विशिष्टेति । विशिष्टेत्यादिना कृत्स्नवाक्येन विशिष्टपक्षे दूषणमुक्त्तम्् । विशेषणभेदेन- विशेषणानामन्योन्यतो विशेष्याच्च भेदेन । विशेषणैर्विशेष्येण चानेकार्थत्वं स्यादित्यर्थः । किञ्च अर्थशब्दो विशेष्यपरतया च विवक्षितः, तेन विशेषणभेदेन विशेष्यभेदः स्यादिति दूषणान्तरमुक्त्तं भवति । किञ्च 
विशेषणभेदेन विशेष्यभेद इत्यक्त्ते व्यतिरेकवशाद्विशेष्याभेदे विशेषणाभेदश्च स्यादित्युक्त्तं भवति । विशिष्टैक्यप्रतिपादिका समानविभक्त्तिर्हि अविशेषेण विशेष्यैक्यवद्विशेषणैक्यमपि प्रतिपादयतीत्यभिप्रायः । एवं विशिष्टपरत्वे युगपदभिधानपक्षे दूषणमुक्त्तं भवति, उद्देश्योपादेयविभागहानिप्रसङ्गश्चार्थसिद्धः, क्रमेणाभिधाने अन्योन्यसमवाय आनन्दमयाधिकरणे वक्ष्यते, विशेषणभेदेनार्थभेद इत्येतावतांशेन विशेषणमात्रपरत्वे च दूषणमुक्त्तं भवति, विशेषणानामनेकत्वादेकार्थत्वहानिरित्यर्थः । एवं पदानां प्रतिपाद्यभेदः प्रसञ्जितः । ततः किमित्यत्राह - ततश्चैकार्थत्वं न सिध्द्यतीति । सामानाधिकरण्यलक्षणासिद्धिरित्यर्थः । अतो वस्तुमात्रपरमिति परिशेषसिद्धम््, तदनुवादेन चोदयति - एवमिति । एवं तर्हि वस्तुमात्रपरत्वे । कुत इत्यत्राह - अविशिष्टार्थाभिधायित्वादिति । अनेन ततश्चैकार्थत्वं न सिध्द्यतीत्यत्राह फलितोर्थो विवृतः । अत्र पर्यायत्वचोद्ये प्रवृत्तिनिमित्तभेदाभावात्् सामानाधिकरण्यलक्षणहानिः, एकतरपदवैयर्थ्यं चेति चोद्यदूषमभिप्रेतं, परिहरिष्यमाणत्वात्् । उक्त्तचोद्यत्रयं परिहर्तुमाह - एकार्थेति । अवहितमनाः शृणुप्रतिवचनस्यानेकवाक्यसाध्यत्वान्मध्ये न चोदनीयं, किन्त्वर्थस्य गहनत्वादवघातव्यमिति भावः । अनुपपत्तित्रयं परिहरति - एकत्वेत्यादिना । एकत्वतात्पर्यनिश्चयः समानविभक्तया । अर्थवत्त्वम््- प्रयोजनवत्त्वम्् । व्यावर्थभेदकृतव्यावृत्तिेदादपर्यायत्वं व्यावृत्तिरूपप्रवृत्तिनिमित्तलाभात्् सामानाधिकरण्यसिद्धिर्व्यावृत्तिबहुत्वात्् पदानां तत्तद्य्वावृत्तिरूपप्रयोज्वत्त्वं चेत्यर्थः ।
     ननु तत्त्वमस्यादिवाक्यवदन्वयमुखेनोपलक्षणं स्यात््, किमर्था व्यावृत्तिः ? व्यावृत्तिबहुत्वादनेकार्थत्वमापतितं, व्यावर्त्याकारानन्त्यात्् कतिपयपदैर्न तद्य्वावृत्तिः शक्यते कर्त्तुं, ब्रह्मणो येभ्यो व्यावृत्तिः- कानि तानि वस्तूनि ? ब्रह्मणोऽनेकव्यावृत्तिमत्त्वात्् सधर्मत्वम््, धर्मत्वानभ्युपगमे पदानां पर्यायत्वमित्याद्यनेकशङ्कापरिहारार्थमाह - एतदुक्त्तं भवतीति । लक्षणतः- स्वरूपलक्षणतः, न तु तटस्थलक्षणतः । अनेन जगत्कारणत्वशङ्कितदोषव्यावृत्तये ब्रह्मणः सकलेतरविरोधित्वं प्रतिपादयदिदं शोधकवाक्यं व्यावृत्तिपरं भवितुं युक्त्तमित्युक्त्तं भवति । बहुव्यावृत्तिभिरनेकार्थत्व पसङ्गं परिहरति - तद्विरोधिरूपमिति । फलतो व्युदस्यत इति - इदं वाक्यं स्वरूपमात्रपरमेव, अत ऐकार्थ्यं, व्युदासस्तु फलित इति भावः । व्यावृत्त्यर्ाकारबहुत्वात्् कतिपयपदैर्व्यावृत्तिर्न शक्येत्येतत्परिहरति - सर्वमनेन पदत्रयेण फलतो व्युदस्यत इति । प्रयोजकरूपेण व्युदासे सर्वमपि व्युदस्तं भवतीत्यर्थः । विरोधीनि कानीत्यत्राह- तत्रेति । जगत्कारणत्वेन तुच्छता व्यावृत्ता । किमर्थमसत्यव्यावृत्तिरित्यत्रोक्त्तम्् विकारास्पदत्वेनासत्यादिति । स्तब्धशीतादिसाधारणजडशब्दविवरणार्थमन्याधीनप्रकाशशब्दः । यद्यपि सत्यादिष्वैकैकपदेन समस्तव्यावृत्तिसिद्धिः, तथाऽपि ब्रह्मणि शङ््िकतत्वेतत्पदार्थगतविरोध्याकारस्यैकपदेनानिवर्तनात्् पदत्रयसाफल्यम्् । व्यावृत्तिभिः सधर्मकत्वं परिहरति - नचेति । प्राभाकरपक्षे सिद्धान्तिमते च भावरूपधर्मः; वैशेषिकादिमते तु अभावरूपधर्मः । तस्माद्भावरूपोऽभावरूपो वेत्युक्त्तम्् । व्यावृत्तिर्धर्मो न चेत््, किं स्यादित्यत्राह - अपि त्विति । शुक्तयादौ हि धर्मस्य व्यावृत्तित्वं रजतादिविरोधित्वादभ्युपगम्यते, एवं ब्रह्म च सकलेतरविरोधित्वात्् स्वयमेव व्यावृत्तिरित्यर्थः । स्वरूपस्यैव व्यावृत्तित्वे दृष्टान्तमाह - यथेति । शौक्लयादेः काष्ण्यर्ादिव्यावृत्तिर्न धर्मान्तरम््, अनुपलम्भात््; धर्मान्तरत्वेऽनवस्थानाच्चेत्यभिप्रायः । तर्हि पदानां पर्यायत्वं स्यादित्याशङ्कय कार्ष्ण्यव्यावृत्तं पीतिमव्यावृत्तं रक्त्तिमव्यावृत्तं शौक्लयमिति दृष्टान्तवाक्याभिप्रायेण परिहरति - 
एकस्येति । व्युदसनीयव्युदासभेदेन पदानां प्रयोजनवत्त्वम््, तत एवाषपर्ययत्वमित्यर्थः । प्रतियोग्यवच्छिन्नवेषेण प्रवृत्तिनिमित्तलाभात्् सामानाधिकरण्यलक्षणसिद्धिश्चेत्यभिप्रेतम्् । पर्यायत्वादिप्रसङ्गपरिहार ऐकार्थ्यविरोधेन कृत इत्यभिप्रायेणोक्त्तम््- एकार्थमिति स्वरूपमात्रपरत्वादैकार्थ्यं हि रक्षितम्् । अर्थवत्तरमिति - तरप््प्रत्ययेन दृष्टान्ताच्छौक्लयात्् भेदवाद्यमितगुणपरत्वाच्च प्रयोजनादिक्यमभिप्रेतम्् । अपरोक्षभूता हि शौक्लयादिदृष्टान्तः, तत्र स्पष्टार्थं कार्ष्ण्यादिव्यावृत्तमित्यादिप्रयोगः । प्रत्यक्षागोचरे तुपरे ब्रह्मणि सकलेतरव्यावृत्तिवचनमधिकप्रयोजनमिति दृष्टान्तात्् प्रयोजनाधिक्यम्् जगत्कारणभूतस्य ब्रह्मणः शङ्कितदोषव्यावृत्तिरेवापेक्षिता, न तु गुणान्तरमिति भेदवादिपक्षात्् प्रयोजनाधिक्यम्् ।
     एवं सत्यज्ञानादिवाक्यस्यानुग्राहकस्तर्क उक्त्तः, तर्कानुगृहीतेन वाक्येन कोऽर्थः प्रतिपन्न इत्यत्राह - तस्मादिति । तस्मात््- उक्त्तन्यायानुगृहीतत्वादस्य वाक्यस्येत्यर्थः । एकमिति   समानविभक्त्तिनिर्देशफलितमैक्यमुक्त्तम्् एवकारेण स्वरूपत ऐक्यं, गुणतो भेद इत्यंशतो ऽनेकार्थत्वव्यावृत्तिः । एतद्विशदयति - निर्द्धूतनिखिलविशेषमिति - निर्विशेषस्य तुच्छताव्यावृत्त्यर्थम्् स्वयंज्योतिरितिपदम्् । इत्युक्त्तमिति - सत्यज्ञानादिवाक्येनेति शेषः । इत्थं सामानाधिकरण्यान्यथानुपपत्त्या सत्यज्ञानादिवाक्यस्य वस्तुमात्रपरत्वमुपपादितम्् । अथ कारणवाक्यैकार्थ्येन शोधकसाक्यानतरैकार्थ्येन हेतुद्वयेन वस्तुमात्रपरत्वमुपपाद्यते - एवमित्यादिना । तत्र प्रथमं कारणवाक्यैकार्थ्यं हेतुरुच्यते- एवमिति । एवम््- निर्विशेषपरत्वेन निर्वाहे सत्येव, कारणवाक्यैकार्थ्यमित्यर्थः । कारणवाक्यैकार्थ्यं कुतोऽपेक्षितम्् ? ऐकार्त्ये सति कथं वा निर्विशेषपरत्वम्् ? इत्यत्राह - यत इत्यादि । यतो वा इमानीत्यादि लक्षणवाक्यम्् । एतस्य कारणत्वानुवादेन लक्षणपरत्वात्् कारणत्वप्रापकं वाक्यमाह - सदेवेति । उपलक्षितस्य- उपलक्षणं नाम चन्द्रस्य     शाखेव तटस्थं ज्ञापकं - सत्यं ज्ञानमनन्तं ब्रह्मेतीति । अनेन वाक्येनेत्यर्थः । कारणवस्तुनः स्वरूपशोधकत्वात्् कारणवाक्यैकार्थ्यमस्यापेक्षितमित्युक्त्तं भवति । अस्तु कारणवाक्यैकार्थ्यं, तत्तु सगुणब्रह्मकारणत्ववादिभिः "यस्सर्वज्ञः सर्ववित््' "यस्य ज्ञानमयं तपः' "तस्मादेतद्् ब्रह्म नाम रूपमन्नं च जायते' "तमीश्वराणां परमं महेश्वरम््'    "स कारणं करणाधिपाधिपः' इत्यादिवाक्यैरेव स्यादित्यत्राह - तत्रेति । तत्र- कारणवाक्यैकार्थ्येऽपेक्षिते । सर्वशाखाप्रत्ययन्यायोऽह्यनुक्त्तार्थस्वीकारफलः, तेनात्रानुक्त्तस्योपनिषदन्तरोक्त्तस्यार्थस्य स्वीकर्त्तव्यत्वे सति सगुणमात्रपरासूपनिषत्सु निर्गुणमपि ब्रह्मोक्त्तं भवति । तत्रापच्छेदन्यायेन निर्गुणवाक्यानां बलीयस्त्वात्् सर्वत्र सजातीयविजातीयव्यावृत्तमद्वितीयं ब्रहमैव प्रतिपादितं भवतीत्यप्रिायः । ततः किमित्यत्राह - जगदिति । जगत्कारणेत्यादिपदैः कारणवाक्योक्त्तमर्थमनुवदति । प्रतिपिपादयिषितम्् तात्पर्यभूमिः, वस्तुमात्र एव तात्पर्यमित्यर्थः । तदविरोधेन वक्त्तव्यम््- कारणवाक्यप्रतिपन्नब्रह्मस्वरूपशोधकत्वात्तदविरोधेनानेन वाक्येन वक्त्तव्यमित्यर्थः । नरपतिरद्वितीय इत्यादिवत्समाभ्यधिकराहित्येऽप्यद्वितीयत्वमुपपन्नमिति तदैकार्थ्येऽपि न निर्गुणपरत्वसिद्धिरित्यत्राह- अद्वितीयत्वश्रुतिरिति । सदेव एकमेवेति विजातीयसजातीयव्यावर्तकावधारणद्वयसमभिव्याहृतत्वादिदमद्वितीयपदं गुणतोऽपि सद्वितीयतां न सहत इत्यभिप्रायः । एवं कारणवाक्यैकार्थ्यात्् सत्यज्ञानादिवाक्यस्य वस्तुमात्रपरत्वमुपपादितम्् । अथ शोधकवाक्यान्तरैकार्थ्यं हेतुरुच्यते - अन्यथेति । अन्यथा- सत्यज्ञानादिवाक्यस्य 
विशिष्टपरत्वे; निरञ्जनं निगुर्णमित्यादिभिर्विरोधः स्यात््, अतस्तदविरोधायेदं वाक्यं निर्विशेषवस्तुमात्रपरमित्यर्थः । अन्यथा निर्गुणं निरञ्जनमित्यादिभिर्विरोधश्चेत्यनेनाद्वितीयत्वश्रुतेर्गुणतोऽपि सद्वितीयतानिषेधपरत्वं चार्थादुपपादितं भवति । हेतुत्रयोणोपपादितमथर्ं निगमयति - अतश्चेति । अतः- पूर्वोक्त्तसामानाधिकरण्यान्यथाऽनुपपत्त्या पश्चादुक्त्तकारणवाक्यशोधकवाक्यान्तरैकाथ्यर्रूपहेतुद्वयेन चेत्यर्थः । एतल्लक्षणवाक्यम््- स्वरूपलक्षणवाक्यम्् । अखण्डैकरसम््- निर्विशेषतैकस्वभावमेव प्रततिपादयतीत्यर्थः । अथ मुख्यार्थपरित्यागेन लक्षणास्वीकारदोषमुद्धाटयति । ननु चेत्यादिना । स्वार्थप्रहेणेन- स्वार्थो हि विशेषणद्वारकं विशेष्यं, तत्प्रहाणेनेत्यर्थः । लक्षणात्वमभ्युपगम्यादोषतां प्रतिजानीते । नैष दोष इति - मुख्यार्थत्वमुत्तरत्राभिधास्यते । हेतुमाह - अभिधानवृत्तेरपीति । तात्पर्यवृत्तिर्न्नामतात्पर्यादागता वृत्तिः तत्परत्वरूपा वा, सा चात्र लक्षणावृत्तिर्विवक्षिता, वाक्यतात्पर्यविरोधिमुख्यवृत्तेरपि वाक्यतात्पर्यानुगुणलक्षणावृत्तेर्बलीयस्त्वादित्यर्थः । कस्मिन्नर्थे तात्पर्यम््, यदनुरोधाय लक्षणास्वीकारः ? इत्यत्राह - सामानाधिकरण्यस्येति । ऐक्य एव तात्पर्यमिति - तात्पर्यनिश्चायिका समानाविभक्त्तिरिति भावः । आनन्दमयाधिकरणे सिद्धान्तिना ह्येतद्वक्ष्यते । सर्वसम्मतम्् - विशिष्टैक्यविदिभिरन्यैश्च सम्मतमित्यर्थः । गङ्गायां घोष इत्यादिषु सर्वपदलक्षणा न दृष्टेति चोदयति । ननु चेति - तात्पर्यनिश्चायककतिपयमुख्यवृत्त्या तदनुगुणमन्येषां पदानां लाक्षणिकत्वमानयणीयम््, सर्वपदलक्षणायां तु तन्न सम्भवतीत्यभिप्रायः । तात्पर्याविरुद्धपदमुख्यार्थस्वीकारस्तात्पर्यविरुद्धपदलक्षणस्वीकारस्याविरुद्ध इत्याशयेनाह - ततः किमिति । ततः किमित्यभिप्रेतं विवृण्वन्् प्रतिबन्दिमुखेन विपक्षितार्थं दर्शयित्वा परिहतर्ुं विपक्षे बादगर्भां प्रतिबन्दीमाह- वाक्यतात्पर्येति । यद्यविरुद्धपदमुख्यार्थत्वं विरुद्धपदलक्षणाविरोधि, तर्हि गङ्गायां मत्स्या इति वाक्ये विरोधाभावाल्लक्षणानङ्गीकारः, गङ्गायां घोष इत्यत्र विरोधाल्लक्षणा न दोष इति चेत्् तदत्रापि तुल्यमित्याह - समभिव्याहृतेति । सर्वपदलक्षणा च विषं भुङ्क्षेत्यादिषु दृष्टेत्यभिप्रायः । एतत्तात्पर्यमिति निश्चिते सतीति - अपवादकरहितसमानविभक्त्तिनिर्देशो निश्चायक      इति भावः । द्वयोस्त्रयाणामित्यादि - अविरोधविरोधावेव मुख्यलक्षणावृत्तिस्वीकारप्रयोजकौ, न तु पदानामेकत्वद्वित्वादिकमित्यर्थः । न केवलं विषं भुङ्क्ष्ेत्यादिषु लौकिकप्रयोजकेष्वेव सर्वपदलक्षणाऽगत्याश्रिता, अन्यैरपि परीक्षकैराश्रितेत्याह- तथा चेति । तथा सर्वपदलक्षणाया अदोषत्वम्् । अभ्युपगम्यते- अभ्युपगमहेतुसद््भावादभ्युपगमः फलित इति भावः । कैः परीक्षकैः केषु वाक्येषु सर्वपदलक्षणाश्रितेत्यत्राह - कार्यवाक्यार्थेति । लौकिकवाक्येषु सर्वपदलाक्षणिकत्वमुपपादयति - अपूर्वकायर्एवेति । क्रियाकार्यं लाक्षणिकमस्तु, तत्कथं सर्वपदलक्षणा ? इत्यत्राह- कार्यान्वितेति । पदानामन्विताभिधायित्वेन 
