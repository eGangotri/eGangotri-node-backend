ननु अपुनरावृत्तिलक्षणा गतिरुक्त्तेति भाष्यमयुक्त्तं, तस्यार्थस्य "अनावृत्तिश्शब्दा'दित्यधिकरणे समर्थयिष्यमाणत्वादित्याशङ्कयाह - विषयवाक्य इति । "आप्रयाणात्तत्रापि हि दृष्टम््' इत्यधिकरणविषयवाक्ये इत्यर्थः, अर्चिरादिपादगताधिकरणविेयवाक्यपरत्वस्य वक्त्तव्यत्वे "एष देवपथो ब्रह्मपथः एतेन प्रतिपद्यमाना इमं मानवमावर्तं नावर्तन्ते' इति वाक्यं विवक्षितं द्रष्टव्यम्् । ननु अस्मिन्नधिकरणे आगन्तुकत्वानागन्तुकत्वविचारः किमवस्थाविषयः उतावस्थावद््द्रव्यविषयः, न तावदाद्यः विकारूपावस्थायाः सम्पत्त्यनन्तरभावित्वस्य सिद्धान्तेऽभ्युपेतत्वात््, न द्वितीयः- असत्कार्यवादानभ्युपगमेनावस्थावतो ज्ञानद्रव्यस्याऽऽगन्तुकत्वशङ्काया लब्ध्वाऽ्रऽनन्दी भवति' इत्यादिभ्यो मुक्त्तस्य सुखानन्त्यश्रवणात्् । न चापरिच्छिन्नानन्दरूपचैतन्यमेवास्य स्वरूपे; तच्च संसारदशायामविद्यातिरोहितं परं ज्योतिरुपसम्पन्नस्याविर्भवतीति शक्यं वक्त्तुं, ज्ञानस्वरूपस्य तिरोधानासम्भवात््, प्रकाशपयार्यस्य ज्ञानस्य तिरोधानं तद्विनाश एवेति हि पूर्वमेवोक्त्तम्् । न च प्रकाशमात्रस्यानन्दता सम्भवति, सुखस्वरूपता ह्यानन्दस्वरपता, सुखस्वरूपत्वं चात्मनोऽनुकूलत्वम्् । प्रमाशमात्रात्मवादिनः कस्य प्रकाशोऽनूकूलवेदनीयोभवेदिति प्रकाशमात्रात्मवादिनः कथञ्चिदप्यानन्दस्वरूपता दुरुष्पादा । स्वरूपापत्तिमात्रे च साध्ये स्वरूपस्य नित्यनिष्पन्नत्वादुपसम्पन्नस्य "स्वेन रूपेणाभिनिष्पद्यते' इति वचनमनर्थकं स्यात्् । अतोऽपूर्वेण साध्येन रूपेण सम्बध्यते । एवं चाभिनिष्पद्यत इति वचनं मुख्यार्थमेव भवति, स्वेन रूपेणेत्यष्यानन्दैकान्तेन स्वासाधारणेनाभिनिष्पद्यत इति सङ्गच्छते इति ।
एवं प्राप्ते प्रचक्ष्महे- सम्पद्याविर्भावः इति । अयं प्रत्यगात्माऽर्चिरादिना परं ज्योतिरुपसम्पद्य यं दशाविशेषमापद्यते,
स स्वरूपाविर्भावरूपः, नापूर्वाकारोत्पत्तिरूपः । कुतः? स्वेनशब्दात््- स्वेन रूपेणेति विशेषणो
अभावात््, घटादिष्वप्यवस्थायतो नित्यत्वात्् अवस्थासम्बन्धस्यैवोत्पत्तिरूपत्वात््, नह्युत्पत्तावागन्तुकत्वात्स्वर्गसुखाद्वैलक्षण्यं मीोसुखे उपलभामहे, किञ्च ब्रह्मानुभवरूपस्यानन्दस्य महापुरुषार्थस्य सत्त्वेन जीवस्वरूपस्यैव साध्यत्वपुरुषार्थत्वप्रतिपादकं "मुक्त्तः प्रतिज्ञानात््' "आत्मा प्रकरणात््' इतिसूत्रद्वयमप्ययुक्त्तमिति चेन्न, स्वेन रूपेणाभिनिष्पद्यते' इत्यत्र रूपशब्देन ब्राह्मं रूपमपहतपाष्मत्वादिकं विवक्षितमिति "ब्रह्मेण जैमिनि'रित्यत्र स्पष्टयिष्यते, तत्सिद्धवत्कृत्य तत्किं ब्राह्मं रूपमागन्तुकम््, उत प्राक््सिद्धमिति विचार्यत इत्यभ्युपगमे दोषाभावात््, आगन्तूनां ज्ञानावस्थाविशेषाणामप्रत्याख्यानात््, यदुक्त्तं किञ्चेत्यादि तन्न, अपहतपाष्मत्वादिविशिष्टस्वस्वरूपस्यापि निरतिशयानन्दत्वसमर्थनपरमात्रपरत्वेन दोषाभावात््, भाष्ये- आत्मानुकूलत्वमिति, यमात्मानं प्रति यदनुकूलत्वेन वेदनीयं तत्तस्य सुखमित्यर्थः, आत्मत्वञ्च चैतन्याश्रयत्वं, ततश्च ज्ञानमात्रात्मवादे न किञ्चिदुपपद्यत इति भावः - स्वशब्दोऽसाधारण्यपर इति । आत्मात्मीयज्ञातिधनवाची स्वशब्द इत्युक्त्तेरात्मीयत्वमात्रवचनोऽवं स्वशब्द इति भावः- नत्वसाध्यत्वपर इति । न च स्वशब्दस्यात्मात्मीयज्ञातिधनमात्रवाचित्वेन कथमसाध्यत्वप्रतिपादकत्वशङ्केति वाच्यम््, स्वीयवाचिनः सर्वादिकस्वीयपरत्वसम्भवेन असाध्यत्वप्रतिपादकत्वस्य फलतस्सम्भवादिति भावः । यद्वा आत्मपरोयं स्वशब्दः, ततश्च असाध्यत्वं फलतीति भावः, रूपं साध्यमित्यर्थ इति ग्रन्थानन्तरमेवञ्चेति प्रतीकग्रहणं दृश्यते, तत्् स्वेनशब्दः कथमित्यत्राहेतिग्रन्थात्पूर्वमेव द्रष्टव्यम््, कोशान्तरं वा निरीक्षणीयम्् । भाष्ये- यं दशाविशेषमापद्यत इति, अभिनिष्पत्तिवाच्यं यं दशाविशेषमापाद्यत इत्यर्थः, ततश्च स्वेन रूपेण्राभिनिष्पद्यते इत्यस्यापहतपाष्मत्वादिविशिष्टेन स्वेनः रूपेणाभिनिष्पद्यते । धर्मभूतज्ञानेन विषयीकियत इत्यर्थः, ततश्च विकासाचस्थासम्बन्धरूपोत्पत्तेः धर्मभूतज्ञानगतत्वेऽपि अपहतपाष्मत्वादिगुणाष्यकविशिष्टात्मस्वरूपस्यापरिच्छिन्नानन्दतया पुरुषार्थरूपस्य नोत्पत्तिः, अस्मिन्नधिकस्ये अपहतपाष्मत्वादिकं तद्विशिष्टस्वरूपञ्च नागन्तुकम््, अपितु संसारदशायां धर्मभूतज्ञानस्य कर्मणा प्रतिबद्धत्वात्् अपहतपाष्मत्वादिगुणाष्टकविशिष्टात्मस्वरूपविषयीकरणसामर्थ्यं नास्ति तिरोधाननिवृत्तौ तु तद्विषयक भवति, ततश्च तद्विषयकं ज्ञानं परमुत्पद्यते नापहतपाष्मत्वादिरूपं तद्विशिष्टस्वरूपं वा इत्येव प्रतिपाद्यते, न तु मुक्त्तौ
धर्मभूतज्ञानस्याप्युत्पत्तिः प्रत्याख्यायते, इयांस्तु विशेषः- संसारदशायां घटादिविषयकं ज्ञानं चक्षुरादीन्द्रियव्यापारतव्यपेक्षं, मुक्त्तौ तिरोधानापगमे सर्वविषयकं ज्ञानं न किञ्चिदागन्तुकं कारणमपेक्षत इत्येतदभिप्रायेणैवमागन्तुकरूपसामान्यभावप्रवादः ।।1।।
भाष्ये- तिरोधाननिवृत्तिरत्राभिनिष्पत्तरुच्यते इति, न च कमर्रूपबन्धक्षये विकाशरूपाविर्भावो नानुपपन्न इति सुष्ठूक्त्तमित्युपसंहारभाष्येण निवृत्तिरोधानस्य स्वरूपाविर्भाव एवेत्युक्त्तमिति ब्राह्मेण जैमिनिरित्यधिकरणभाष्येण च विरोधः, तिरोधाननिवृत्त्यभिनिष्पत्त्योर्भेदेनोपन्यासादिति वाच्यम््, भावान्तराभावपक्षमादाय निवृत्त्यभिनिष्पत्त्योरभेदकथनम््, अतिरिक्त्ताभावपक्षावलम्बनेन भेदोक्त्तिरिति केचित्् । अपरे तु तिरोधाननिवृत्तिरभिनिष्पत्तिरुच्यत इति भाष्यमभेदोपचार निबन्धनमिति समादधते, भाष्ये जागरिताद्यवस्थात्रयविनिर्मुक्त्तमित्युक्त्तमयुक्त्तम्् "य एषोऽक्षिणि पुरुषो दृश्यते' "एष स्वप्ने महीयान्् चरति तह्यत्रैतत्सुप्तः समस्तसम्प्रसङ्गः' इत्यादिना जागरितावस्थायुक्त्तस्यैव प्रतिपादनादित्याशङ्कयाह - जागरिताद्यवस्थासूच्यमानास्वित्यादिना ।।2।।
आनन्दश्चेत््, विषयसम्पर्कनिबन्धन एव जाग्रत्सुषुप्त्यादौ तथान्वयव्यतिरेकविधानादिति व्याप्तिं दूषयति । आनन्दश्रेदित्यादिना - भाष्ये- विकाशरूपाविर्भावो नानुपपन्न इति, धमर्भूतज्ञानविकासरूपोऽपहतपाष्मत्वादिगुणाष्टकाविर्भावो नानुपपन्न इत्यर्थः, गुणाष्यकस्याविर्भावो हि धर्मभूतज्ञानविषयीक्रियमाणत्वमेवेति भावः । ननु अपहतपाष्मत्वादीनां नित्यसिद्धत्वे बन्धस्याऽ
मार्थिकत्वं दुर्वारम्् । नित्यसिद्धापहतपाष्मत्वं हि सर्वदा पापरहितत्वं, न च वस्तुतस्सर्वदा पापरहिते पाष्मसम्बन्धः तन्मूलकर्तृत्वभोक्त्तृत्वादिसम्बन्धो वा पारमार्थिकः सम्भवति, एवञ्च जीवस्य ईश्वरभावोपि दुर्वारः, श्रुतिबोधिताभेदविरोधिबन्धसत्यत्वासम्भवात््, अन्यथा संसारिणि नित्यसिद्धसत्यसङ्कल्पतिरोधानोकत्ययोगाच्च, नहि जीवस्य संसारदशयामपि अनुवर्तमानो यत्किञ्चित्कार्यगोचरोऽस्सङ्कल्पः स तिरोहित इति वक्त्तुं युज्यते, तस्मादीश्वरस्य यन्नित्यसिद्धनिरवग्रहसत्यसङ्कल्पत्वं तदेव संसारदशायां जीवस्य ईश्वराभेदानभिव्यकत्या स्वकीयत्वेन अनवभासमानं तं प्रति तिरोहितमिति समर्थयितव्यम्् । अपहतपाष्मत्वं न पाष्मविरहः, येन तस्य नित्यसिद्धत्वेन बन्धस्य मिथ्यात्वप्रसङ्गः, किन्तु पापहेतुकर्माचरणेपि पापोत्पत्तिप्रतिबन्धकशक्त्तियोगित्वम््, एवं सत्यसङ्कल्पत्वमपि शक्त्तिरूपेण निर्वाह्यमिति नेश्वराभेदप्रसङ्ग इति चेन्न, एवं शब्दार्थकल्पने प्रमाणाभावात््; नहि पापजननप्रतिबन्धिका शक्त्तिः संसारपरिभ्रमणदशायां पापानुत्पत्यर्थं कल्पनीया, तदानीं तदुत्पत्तेरिष्टत्वात््, विद्योदयप्रभृति तु विद्यामाहात्म्यदेव अश्लेषः "तदधिगम उत्तरपूर्वाधयोरश्लेषविनाशौ तद्व्यपदेशात््' इति सूत्रेण दर्शितः, तत एवमप्युक्त्तविश्लेष उपपद्यत इति व्यर्था शक्त्तिकल्पनेति चेत््- अत्रोच्यते- अपहतपाष्मत्वं न पापात्यन्ताभाव इति वक्त्तुं शक्यम््, पाष्मनां स्वरूपेण अत्यन्ताभावप्रतियोगित्वे निःस्वरूपत्वापत्तेः, पारमार्थिकत्वाकारेण अभावप्रतियोगित्वे अभ्युपगम्यमानेऽपि किं तत्पारमार्थिकत्वमिति पर्यालोचने अबाध्यत्वमिति पर्यवस्यति, बाध्तय्व्च न अत्यन्ताभावप्रतियोगित्वमिति वक्त्तं शक्यम््, तत्रापि स्वरूपेण वा पारमार्थिकत्वाकारेण वेति विकल्पग्रासात््, किन्तु ज्ञाननिवर्त्यत्वम््, ततश्च ज्ञानानिवर्त्यत्वरूपाबाध्यत्वकारेण अत्यन्ताभावप्रतियोगित्वं पाष्मनां पर्यव सितम््, ततश्च पाष्मनां ज्ञाननिवर्त्यत्वमिति फलितोर्थः, अयञ्चास्माकमिष्ट एव । किञ्च मुक्त्तस्य त्वन्मते अपहतपाष्मत्वादिप्रादुर्भाव एव न सम्भवति, एकजीववादे तावत्् तदेकाज्ञानपरिकल्पितस्य जीवेश्वरविभागादिकृत्स्नभेदप्रपञ्चस्य तद्विद्योदये विलयात्् निर्विशेषचैतन्यमात्ररूपेणावस्तानमिति न बद्धमुक्त्तव्यवस्थासम्भवः, अनेकजीववादमभ्युपगम्य बद्धमुक्त्तव्यवस्थाङ्गीकार्रेपि यद्यपि कस्यचिद्विद्योदये तदविद्याकृतभेदप्रसपञ्चस्य विलयेऽपि बद्धपुरुषान्तराविद्याकृतो भेदप्रपञ्चोऽनुवर्तत इति वक्त्तुं शक्यते, तथापि
जीव इव ईश्वरोऽपि प्रतिबिम्ब इति पक्षे मुक्त्तस्य बिम्बभूतशुद्धचैतन्यमात्ररूपेणैवावस्थानौचित्येन प्रतिबिम्बान्तरत्वापत्त्यसम्भवात््, तत्सम्भवे हि कदाचित्् जीवरूपप्रतिबिम्बान्तरत्वापत्तेरपि दुर्वारत्वेन अवच्छेदपक्ष इव पुनर्बन्धापत्तेः, अत एव अनेकजीववादे अवच्छेदपक्षो नादियते तदवच्छेदेन मुक्त्तिः तदचच्छेदेन अन्तःकरणान्तरसंसर्गे पुनरपि बन्धापत्तेः, अतः प्रतिबिम्बस्थानीय ईश्वरः उभयानुस्यूतं शुद्धचैतन्यमिति पक्षे मुक्त्तस्य वत्सर्वमुक्त्तिसर्वज्ञत्वसर्वेश्वरत्यसत्यकामत्वादिगुणकपरमेश्वरभावापत्तिर्वक्त्तव्या, यथा अनेकदर्पणेषु एकस्य मुखस्य प्रतिबिम्बे सति एकदर्पणापनये सति तत्प्रतिबिम्बोपि बिम्बभावेनावतिष्ठते न तु मुखमात्ररूपेण, तदानीमपि दर्पणान्तरसन्निधानप्रयुक्त्तस्य मुखे बिम्बत्वस्थानपायात््, तथा एकस्य चैतन्यस्य अनेकेषूपाधिषु प्रतिबिम्बे सति एकस्मिन्प्रतिबिम्बे विद्योदयेन न तदुपाधिनाशे तत्प्रतिबिम्बस्य बिम्बभावेन अवस्थानावश्यम्भावादिति वक्त्तव्यम््, अयञ्च पक्षो न सम्भवति, यतो रूपानुपहितस्य प्रतिबिम्बो न युक्त्तः, सुतरां नीरूपे अचाक्षुषे, अचाक्षुषप्रतिफलनवादस्य परिहारयत्वादित्यलमतिप्रसङ्गेन । अन्ये त्वित्यादि- पाष्मप्रागभावप्रध्वंसाभावात्यन्ताभावेति । घटात्यन्ताभावस्येव तत्प्रागभावप्रध्वंसयोरपि अत्यन्ताभावत्वाङ्गीकारात्् पाष्मप्रध्वसवति मुक्त्ते पापात्यन्ताभावरूपापहतपाष्मत्वासम्भवादित्यर्थः ।।3।।
।। इति सम्पद्याविर्भावाधिकरणम्् ।।
ननु भाष्ये साहित्यसाम्यसाधर्म्यादित्युक्त्तिरयुक्त्ता, साम्यस्यैव साधर्म्यरूपत्वेन साहित्यसाम्यावगमादित्युकत्यैव चारितार्थ्यादित्य आह - साम्यसाधर्म्यशब्दाविति भोग्यसाहित्यपरत्वादिति । काम्यन्त इति कामाः कल्याणगुणाः, ब्रह्मणा सह कल्याणगुणा
न्सर्वाननुभवतीत्यर्थः, भोक्त्तृसाहित्यपरत्वे तु भोक्त्तृजीवापेक्षया ब्रह्मणोऽप्राधान्यप्रसङ्गः, ततश्च ब्रह्मणः प्रकारित्वभङ्गप्रसङ्ग इति भावः । ननु भोग्वसाहित्येपि कामापेक्षयां ब्रह्मणोऽप्रादान्यप्रसङ्गः इति चेन्न, इष्टापक्षेः - विभागशक्त्तिमात्रेण स्वपरविज्ञानादेः- निर्वाहायोगादिति - भेदोपि वक्त्तव्य इत्यर्थः । करणाधीनज्ञानत्वे सतीति - करणाधीनज्ञानत्वे सति उपरतकरणत्वं स्वपरसम्बोधाभावे प्रयोजकं, मुक्त्ते करणाधीनमानत्वाभावात् ज्ञानाभावाभावः । न परस्परैक्यमिति चेदिति - सुषुप्ताविति शेषः। ननु न सूक्ष्मचित्तत्वात् भेदोऽभ्युपगम्यते, किन्तु तत्रापि शक्त्तिमात्रमेव भेदकमित्याशङ्कयाह - अचितश्शक्त्तिमात्रशेषत्वाभावादिति । नानावस्थत्वादिति - नानावस्थत्वतदभावरूपभेदकाकारसद्भावात्् अचिदपेक्षया भेदसत्त्वेपि चिदीश्वरथोर्न भेद इति चेदित्यर्थः । असङ्कीर्णतया जानातीति न जगद्वयापारप्रसङ्ग इति चेदिति - असङ्गीर्णतायधीश्चरज्ञानविषयतया भेदस्य प्रामाणिकत्वात्् न जगद्वयापारप्रसङ्ग इति भावः ।।4।।
।। इति अविभागेन दृष्टत्वाधिकरणम्् ।।
ऋषिद्वयपक्षापेक्षयेति - मतद्वयमध्ये अन्यतरपरिग्रह इत्यर्थः । स्वरूपं जडमिति - ननु जैमिनिमते ज्ञानमात्रस्वरूपत्वमात्मनो
माभून्नाम््, अपहतपाष्मत्वादीनां सद्भावात््, न ह्येतावता आत्मनो जडत्वमङ्गीकृतमित्यत किञ्चित्प्रमाणमस्तीति चेन्न, अपहतपाप्मत्वादेः ज्ञानस्वरूपत्वस्य चाभ्युपगमे सिद्धान्तादविशेषप्रसङ्गादिति भावः ।।5।।
कादाचित्कसुखराहित्यपरमिति ।  अत्र चोदयन्ति - यद्यकादाचित्कसुख इति श्रूयते, तदा नञः कादाचित्कसुखपदेन समासे कादाचित्कसुखराहित्यमर्थः स्यात््, नहि अनीलो घटो यस्येति बहुव्रीहिसमासाश्रयणेन अनीलघय इति निर्घटो देशो वक्त्तुं शक्यत इति, अत एव सत्यसङ्कल्प इत्यस्य मोधेन सङ्कल्पेन रहित इतिवेत्युत्तरग्रन्थ्रोप्ययुक्त्त इति चेत््, अत्र केचित््- सतीतिपृथक्पदं सप्तम्वन्तं, सति पृथिव्यादौ वस्तुनि
अकामः निष्काम इत्यर्थः । एवं सत्यसङ्कल्प इत्यदावपि द्रष्टव्यम््, इत्येवंरूपे निर्वाहे अस्य ग्रन्थस्य तात्पयर्मिति वदन्ति ।।6।।
तत्पूर्वपक्षी कृत्य हीति - नष्टस्य पुनरुन्मज्जनाभावादित्यर्थः । अन्यपरमिति व्याक्येयं पदं, जडाशव्यवच्छेद इत्यर्थः । भाष्ये स्वल्पोति प्रदेशोस्तीति च्छेदः । परे त्वित्यादि - सर्वात्मभावेन स्थित एवेति । मुक्त्त इति शेषः - ध्रुवस्येति । विभागावधिभूतस्येत्यर्थः ।।7।।
।। इति ब्राह्माधिकरणम्् ।।
विज्ञानधन एवेतिवदयोगव्यवच्छेदपर इति - न च विज्ञानधन एवेत्यत्र कृत्स्नोष्यात्मा जडव्यावृत्तस्वप्रकाश इत्यादिना अन्ययोगव्यवच्छेदपरत्वस्य पूर्वसूत्रे प्रतिपादनात्् तद्विरोध इति वाच्यम््, तस्य विशेषणसङ्गतैवकारत्वेन शङ्खः पाण्डुर एवेत्यत्र एवकारस्य पाण्डुरत्वायोगवयवच्छेदकत्ववत्् एतस्यापि विज्ञानत्वायोगव्यवच्छेदपरत्वेन ज्ञानत्वायोगे सर्वत्र व्यवच्छिन्ने तद्वयतिरिक्त्तजाड्यव्यवच्छेदस्य फलीभूतस्य प्रतिपादकतया तस्य ग्रन्थस्यान्ययोगव्यवच्छेदे तात्पर्याभावात््, भाष्ये- न च प्रयत्नान्तरसापेक्षत्वाभिधायीति, मुक्त्तसङ्कल्पस्य लौकिकसङ्कल्पवत्् सङ्कल्पत्वेन यत्सापेक्षत्वानुमानम््, तत्् नरशिरःकपालशौचानुमानवदागम्बाधितत्वात्् न प्रतिरोधीत्यर्थः, इतरथा अगस्त्यादेः समुद्रपानादिवृत्तान्तो असत्यः स्यादिति भावः, नन्वियं चिन्ता वृथा, यथा मनोरथमात्रोपस्थापितापि स्त्री स्त्रैणानां चरमधातुविसगर्े हेतुः, एवं पित्रादयोपि अस्य सङ्कल्पोपस्थापिताः कल्पिष्यन्ते स्वकार्यजननाय किमर्था सृष्टिरभ्युपेयते मैवं सन्ति हि कानिचिद्वस्तुस्वरूपसाध्यानि कार्याणि दंतक्षतमणिमालादीनि, कानिचित्् तद्् ज्ञानसाध्यानि, यथा उक्त्तानि चरमधादुविसर्गरोमहर्षादीनि, तत्र पित्रादेः मनोरथमात्रोपदीतत्वे ज्ञानमात्रसाध्यनि कायर्ाणि परं भविष्यन्ति, न तु वस्तुस्वरूपसाध्यानि, नहि स्त्रैणस्य रोमहर्षणादिबद्धवन्ति, स्त्रीवस्तुसाध्या दन्तक्षतमरिमालादयः, अतस्तत्कार्यसकलभोगसिद्धयर्थं सृष्टिः कक्षकार्या ।।8।।
स्वर्गिणां कर्मफलभूतेष्विति - जक्षणादिष्विति शेषः, नहि स्वर्गिणां तिरश्चां वा जक्षरादीनि पुण्यं पापं वा आर्जयन्तीति भावः । तथैव च श्रुत्याविधिनिषेधागोचरत्वञ्च ज्ञापितमित्यर्थ इति । यथा पीनत्वकल्प्यस्य रात्रिभोजनस्य पीनत्वोपपादकत्वं, एवं सत्यसङ्कल्पत्वकल्प्यस्याप्यनन्याधिपतित्वस्य तदुपपादकत्वे नानुपपत्तिरिति भावः, अत एव "सूक्त्तवाकेन प्रस्तरं प्रहरति' इत्यत्र प्रस्तरप्रहरणस्यायागरूपत्वेन देवतासम्बन्धासम्भवात्् देवताप्रकाशकस्य सूक्त्तवाकस्य तृतीयाश्रुत्या न तच्छेषत्वप्रतिपादनं सम्भवतीत्याशक्य तृतीयाश्रुत्यवगतसूक्त्तवाककरणत्वान्यथानुपपत्त्यैव सूक्त्तवाकप्रतिपाद्यदेवतासम्बन्धेन यागरूपत्वं प्रस्तरप्रेरणस्य कल्प्यत इति प्रतिपादितमति भावः । ननु अपहपाष्मत्वस्य पूर्वं सिद्धतया एतत्सूत्रव्यावर्त्यशङ्काया अनुत्थानमित्याशंक्याह - अपहतपाष्मत्वं नामेति । अत्रैव हि स्पष्टं दर्शितमिति - सूत्र इति शेषः । परे त्वित्यादि - अत एव सत्यसङ्कल्पत्वादेव न स्वामिनं सङ्कल्पात्सृजति स्वामिपारतन्त्र्े स्वसत्यसङ्कल्पत्वविरोधप्रसङ्गात्् अतो
ऽनन्याधिपति कुर्वन्तीत्यर्थः - दुःखहेतुविरहेणेति । यो यस्मिन्सुखदुःखे आपादयितुं निवर्तयितुं च प्रभवति स तस्याधिपतिरिति भावः - शेषलक्षणस्येति । प्रोक्षणादौ सुखदुःखापादननिवर्तनाक्षमस्यापि व्रीह्यादेः शेषित्वादिति भावः । ब्रह्मणो हि प्रतिष्ठाहमिति - मुक्त्तस्य धारक इत्यर्थः ।।9।।
।। इति सङ्कल्पाधिकरणम्् ।।
4.4.10
is not available.
4.4.11
is not available.
भाष्ये- सङ्कल्पभेदेन सत्रमहीनञ्चेत्युक्त्तमयुक्त्तं, सत्रत्वाहीनत्वयोः आसीरनूयजतिचोदनानिबन्धनत्वेन सङ्कल्पभेदनिबन्धनत्वाभावात्् इति न शंक्यम््, सङ्कल्पभेदेन सत्रमहीनञ्च भवतीति नान्वयः, येनायं दोषः स्यात््, किन्तु उपैदियजतिचोदनाभ्यां द्विरूपत्वे सिद्धे यस्य यादृक्प्रयोगेच्छा स तं प्रयोगमनुतिष्ठतीत्यर्थ इत्याह - सत्रत्वे अहीनत्वे चेत्यादिना । सङ्कल्पभेदेनेति भाष्वग्रन्थः, "प्रायणीयोतिरात्रः प्रथममहः, पृष्ठयः षडहः त्रयश्छन्दोमाः, अविवाक्यमेकमहः उदयनीयोतिरात्रश्चरममहः' इत्येवंरूपोऽहर्गणो द्वादशाहः, अविवाक्यमेकमहः उदयजतिचोदनाभ्यां सत्ररूपोऽहीनश्च, अहीने हि "एको द्वौ बहवो वाऽहीनेन यजेरन््' इति कतृसंख्यानियमाभावः, तथा 2न दीक्षिता याजयेरन््' इति याजकेषु दीक्षितत्वप्रतिषेध सत्येवमादयो धर्मा व्यवस्थिताः, सत्रे "गृहपतिसप्तदशाश्चतुर्विातिपरमाः स्वयमृत्विजो ब्राह्मणास्सत्रमुपेयुः' इति सप्तदशसङ्खयाया अन्यूनत्वनियमः, दीक्षितानामेव परस्परयाजकत्वमित्यादयो धर्मा व्यवस्थिाः । ततश्च यथा द्विरूपत्वं द्वादशाहस्य, एव मुक्त्तस्यापि सदेहत्वं विदेहत्वं च प्रामारिकमित्येवं रूपद्वये प्रामाणिके सति यथेच्छावशेन अहीनसत्रान्यतरप्रयोगपरिग्रहः, एवं सङ्कल्पवशेन सदेहत्वविदेहत्वान्यतरपरिग्रह इत्यर्थः ।।12।।
तदनुगुणप्रकारपरिकल्पनेनेति - मुक्त्तसङ्कल्पाभावेऽपि परमात्मसङ्कल्पात्् देहादिसृष्टिरित्यर्थः, ततश्च पूर्वसूत्रे अतश्शब्दपरामृष्टस्य सङ्कल्पस्य मुक्त्ताश्रितत्वनियम इति भावः । सार्थमाहेति - तन्वभाव इति सूत्रार्थस्य "सङ्कल्पादेव तेच्छ्रुत'रित्यधिकरणविरुद्धत्वात् स नाभिमत इति भावः ।।13।।
4.4.14
is not available.
प्रवर्तकत्वशक्त्तिविशिष्टेत्यर्थ इति - आत्माभिमानस्य प्रवृत्तिहेतुतया आत्माभिमानानुण्येन प्रवृत्त्यानुगुण्यमस्तीति आत्माभिमानानुगुणशब्देन प्रवृत्तिशक्त्तियुक्त्तत्वं लक्ष्यत इति भावः, आत्माभिमानस्य प्रवृत्तिहेतुत्वमुपपादयति । आत्माभिमानो हीत्यादिना - प्रकाशकत्वशक्त्तिरुक्त्तेति । घटपटादिवाह्यवस्तुप्रकाशनशक्त्तियुक्त्ता ज्ञानव्याप्तिरित्यर्थः ।।15।।
भाष्ये- सम्पत्तिश्च मरणमिति, प्रतिज्ञातार्थोपपादकताया "वाङ््मनसि सम्पद्यते' इत्यारभ्य "तेजः परस्यां देवतायाम््' इत्यन्तो ग्रन्थः तदेकवाक्यतयाऽपि योजयितुं शक्यते, "वाङ््मनसि सम्पद्यते' इत्यारभ्य "तेजः परस्यां देवत्ताया'मिति वचनात््, तयोश्चावस्थयोः प्राज्ञप्राप्तिः निस्सम्बोधत्वञ्च विद्येते इत्युत्तरग्रन्थैकवाक्यतामभिप्रेत्याह - सता सोम्य तदा सम्पन्नो भवतीत्यदिभिरिति । पूर्ववाक्यैकवाक्यतामभिप्रेत्याह - ब्रह्मसम्पत्तिनिर्बोधत्वयोरित्यादिना । एवञ्च योजनाद्वयमपि भाष्यकृदभिमतमिति सूचितमिति द्रष्टव्यम््, "प्राज्ञेनाऽऽत्मना सम्परिष्वक्त्तः' इति वाक्ये ब्रह्मसम्पत्तिनिर्बाधत्वयोः श्रवणात्् "आविष्कृतं ही'ति सूत्रखण्डेनापि द्वयमपि दर्शनीयमिति मत्वा
ब्रह्मसम्पत्तिश्रुतिश्चानुसन्धेयेति "अभावं बादरि'रिति सूत्रेण "मनसैतान्् कामान्् पश्यन्् रमते य एते ब्रह्मलोके' इति श्रुतौ मनसेतिविशेषणात्् मुक्त्तस्य शरीरेन्द्रियाणामभावोऽवसीयते, यदि हि मनसा शरीरेन्द्रियैश्च विहरेत्् तदा मनसेति विशेषणमनर्थकं स्यादिति व्याख्यातम््, "भावं जैमिनिविर्कल्पामननात््' इति सूत्रे शेषः "द्वादशाहवदुभयविधं बादरायणोऽतः' इति सूत्रे अत इत्यस्य "मनसैतान्् कामान््' इति श्रुतेः "स एकधा भवती'त्यादिश्रुतेश्चेत्यर्थ इति व्याख्यातम््, तस्याविरुद्धत्वात्् तमशमुपेक्ष्य निराकर्तव्याशमाह - सङ्कल्पादेवेत्यादिना । न भोगानुपपत्तिरिति - पुष्कलभोगस्थानुपपत्तावपि मनोरथमात्रसाध्यस्वाप्न भोगवत्् सूक्ष्मयोगो भवत्येवेत्यर्थः । शरीरेन्द्रियसद्भावे जाग्रद्वत्पुष्कलभोगः, तदभावे सूक्ष्मभोग इति तैर्वर्णितत्वादिति भावः । शरीरस्थितेरन्यथासिद्धत्वादिति - शरीरस्थितिमन्तरेणापि मनस्सिद्धिमात्रेण भोगस्य सिद्धत्वादित्यर्थः । केवलेश्वरप्रयत्नसृष्टत्वेति - यद्यपि जाग्रत्स्वप्नावस्थयोः द्वयोरपि स्वसृष्टभोगोपकरणसदसद्भावयोः सिद्धान्तेष्यविशेषात्् "तन्वभावे सन्ध्यवत््' "भावे जाग्रद्वत' इति व्यवस्थया निर्देशे किं बीजं, "तन्वभावे' इत्यस्य स्वसृष्टतन्वभाव इत्यर्थकल्पनञ्च क्लिष्टमित्यापि परैस्सुवचम््, तथापि उक्त्तदूषणे तात्पर्यम्् । अभिप्रायाविरोधज्ञापनार्थ इति - ननु मुक्त्तस्य ब्रह्मानुभवे अन्यानपेक्षत्वेऽपि ब्रह्मानुभवान्योपकरणैरीश्वरसृष्टैर्भागान्् मुक्त्तं इति "तन्वभावे' इति सूत्रे प्रतिपादनात्् विरुद्धाभिप्रायत्वस्यैवाविष्करणात्् कथमविरोध
इति चेन्न, औदासीन्यदशायामपि भगवान्् मुक्त्तान्् भोगं प्रापयतीत्युकत्या विरुद्धाभिप्रायत्वानापपत्तेरिति भावः । तदधिकारवशात्तदा विष्कृतं हीति - यत्र द्वितीयदर्शनाभावः प्रतिपाद्यते, "यत्र त्वस्य सर्वमात्मैवाभूत तत्केन कं पश्येत््' "यत्र सुप्तो न क्चन कामं कामयते न कञ्चन स्वप्नं पश्यति' इत्यादौ तत्र सर्वत्र सुषुप्तिं वा कैवल्यं वा अधिकृत्यैव प्रवृत्तेः तद्विषयत्वमेव द्वितीयदर्शनाभावस्येति भावः । नन्विदं त्रिधामवनादिक न कैवल्यविषयमित्यत आह - सगुणविद्याविपाक इति । अन्ये त्वित्यादि- भृत्यादिशरीरवृत्तेरपुरुषार्थत्वादिति । मुक्त्तिदशायां त्वभोगोपकरणत्वेन सृष्टमृन्यादिशरीरवृत्तेरित्यर्थः - ईश्वरानुमञ्चरणायेति । "कामान्नीकारूप्यनुसञ्चरन््' इति श्रुतिविहितेश्वरानुवर्तनायेत्यथर्ः, भृत्यादिभावस्यानिष्टत्वात्् स्वयमेवाहङ्कारकरणाभावश्चेदित्येकवाक्यम्् ।।16।।
।। इति अभावाधिकरणम्् ।।
भाष्ये- किं मुक्त्तस्यैश्वर्यमिति ईश्वरस्य कर्म ऐश्वर्यम्् "गुणवचनब्राह्मणादिभ्यः कर्माणि च' इति कर्मणि श्यन््प्रत्ययः, राज्ञः कर्म राज्यं प्रजापरिपालनमितिवत््, ततश्चायमर्थः । किं मुक्त्तस्य ईश्वरसाम्यसाधम्यादिशब्दैः प्राप्तं यदीश्वाकृत्वं तत्परमपुरुषासाधारणं जगत्सृष्यिस्थितिसंहाररूपं सर्वेशनमपि भवति, उत परमपुरुषानुभवान्तर्गतशरीरसर्गादिविषयमिति, जगत्सृष्टयादिसर्वेश्वरत्वं परमपुरषोनूभवविषयमिति त्रीण्यपि व्याख्येयपदानि आत्माभिमानानुरूपत्वात््, यः स्वं स्वरूपं स्वातन्त्र्ययोग्यमिति मन्यते,
तस्य स्वातन्त्र्यं पुरुषार्थः - पूर्वपक्षमुक्त्तेति । अयं भावः- न च "न तत्समश्चाभ्यधिकश्च दृश्यते' इति श्रुतिविरोधात्् साम्यं केनचिदेव रूपेणेति सङ्कोचनीयमिति वाच्यम््, साम्यश्रुतिविरोधात्् तन्निषेधश्रुतिरेव संसारिषु ब्रह्मसाम्यनिषेधविषयेति सङ्कोचोपपत्तेः, अधिकारवाक्यावगतफलविरोधेन "को हि तद्वेद यद्यमुष्मिन्् लोकेऽस्ति' इत्यादेरिव स्वावयवत्वकल्पनौचित्याच्च, अपि च साक्षादेव उपास्यगुणप्राप्तिः फलमवगम्यत, यथाक्रतुरित्यादिश्रुतौ, न च परब्रह्मण ऐश्वर्यमात्रमुपास्यम्् । न तु निरङ्कुशं सर्वजगदैश्वर्यम््, अतो मुक्त्तस्य स्वसङ्कल्पसृष्टकतिपयवस्त्वैश्वर्यसिद्धावपि तत्क्रतुन्याय उपपद्यत इति वाच्यं "सर्वस्य वशी सर्वस्येशानः' "कारणं तु ध्येयः सर्वैश्वर्यसम्पन्नः' इत्यादिश्रुतिषु निरङ््कुशसवर्ैश्वर्यस्य उपास्यत्वावगमात््, किञ्च मुक्त्तस्य सर्वेषु लोकेषु कामसञ्चारः श्रूयते, न तस्य तत्तल्लोकगतफलभोगार्थत्वकल्पनं युक्त्तं, ब्रह्मानन्दमनुभवतोपि विषयान्तरलिष्येया सञ्चाराभ्युपगमे तस्य निरतिशयत्वभङ्गापत्तेः, अतो मुक्त्तस्य नियमनादिलीलार्थ एव लोकसचारः, तस्मात्् परमसाम्यतत्क्रतुन्यायसर्वलोकसञ्चारादिप्रतिपादनदर्शनात्् मुक्त्तस्यापि परमेश्वरवत्् सर्वजगत्सृष्ट्रत्वादिकमङ्गीकर्तव्यम््, न च यद्गुणप्राप्तिर्वदधीना, तस्य गुणस्ततो न्यूनः इति नियमोऽस्ति, गुरोविर्द्यामधिगतवतां शिष्याणं तद्वदेव व्याख्यातृत्वप्रबन्धनिमर्ाणादिदर्शनात््, दृश्यन्ते च सामन्ताः पार्थिवैश्वर्याधीनैश्वर्यबन्तः पार्थिवेन स्पर्धमानाः तं विजयमाना अपि, तदिह निरतिशयैश्वर्यत्वात्परमात्मनोर्मा नाम भूवंस्तदधिकाः, तत्समानास्तु भविष्यन्त्येव, अतस्ते स्वतन्त्रास्सन्तः जगत्सर्गेऽपि प्रवर्तेरन्् न च सृष्टयादिप्रकरणेषु परमात्मन एव सृष्टयादिव्यापारो न मुक्त्तानामिति वाच्यम््, श्येनप्रकरणे श्येनवत्् इषुनामकक्रतोरसन्निहितत्वेपि "समाचमितरच्छ्येनेन' इति साम्यवचनात्् तदीयवैशेषिकाङ्गानामिषाविव युक्त्तानां सर्वेश्वरसाम्यवचनात्् तदीयसृष्टयादिव्यापाराणां तेषु सिध्युपपत्तेः । किञ्च आवामयनिकस्वरसामवैश्वदेव्यामिक्षाद्यावापअथिव्यैककपालप्रकरणाम्नातानामपि प्रकरणान्तररम्नातस्वरसामवारुणैककपालमैत्रावारुण्यासिक्षाणां, साप्तदश्यादिलिङ्गैर्बलात्् तदीयधर्मान्तरप्राप्तिवत्सर्वलोकादिसञ्चारादिलिङ्गबलान्मुक्त्तानामपि ऐश्वर्यजगद्वयापारप्राप्त्युपपत्तेरिति, जगद्वयापारवर्जमिति "द्वितीयायाञ्च' इति अमूल तत्र परीष्सायामित्येतत्् प्रायिकमित्युक्त्तम््- "अनुदात्तं पदमेकवर्ज्यम््' इत्यत्र वृत्तिव्याख्यातृभिः । यद्वा जगद्वयापारं वर्जयतीति जगद्वयापारवर्ज्जम््, कर्मण्यण्् ऐश्वर्यमिति विशेष्यम््, अत एवोत्तरत्र जगद्व्यापारवर्ज्जत्वप्रसङ्ग इत्यादिनिर्देश उपपन्नः, णमुलन्तत्वे तु न भावप्रत्ययः स्यात््, रूपञ्चान्यथा स्यात््, भाष्ये मुक्त्तस्यैर्श्वमिति, भवितुमर्हतीति शेषः । अतश्च धातुसम्बन्धविहितस्य णमुलो नानुपपत्तिः णमुलन्तत्वपक्षे इति द्रष्टव्यम््, भाष्ये- ततश्चेदं जगदीश्वरत्वरूपमिति, नन्वनाद्यन्तकल्पानुवृत्तसर्वप्रपञ्चजन्मादिकारणत्वं ब्रह्मलक्षणम््, मुक्त्तानान्तु स्वमुक्त्तिप्राचीनकालवर्तिप्रपञ्चकर्तृत्वाभावात्् न लक्षणत्वविरोधः इति चेन्न, जगत्सृष्टयादिषु वर्तमानानां मुक्त्तानामैकमत्यनियमाभावात्् कस्यचित्सिसृक्षायामन्यस्य सञ्जिहीर्षापि कदाचिद्भवेदिति किमपि कार्यं न निर्वर्तेत, न च सर्वेपि परमात्माधीना एव ज्जगत्सर्गादौ प्रवर्तन्त इति
एकमत्यमुपपद्यत इति वाच्यं, तर्हि तदधीनत्वेन तत्सान्याभाविन साम्यश्रुतेः सङ्कोचनीयत्वावश्यम्भावात्् "भोगमात्रसाम्यलि ङ्गाच्च' इति वक्ष्यमाणसूत्रन्यायेन भोगमात्रसाम्यमादायापि तुलाधृतयोस्सुवर्णशिलाशकलयोर्गुरुत्वसाम्येनाध्यत्यन्तसाम्यव्यव हारवत्् साम्यव्यवहारस्य जगत्कारणत्वमन्तरेणाप्युपपत्तेः न मुक्त्तस्य जगद्वयापारप्रवृतिरिति भावः, न च तत्क्रतुन्यायविरोधश्शङ्कनीयः, कारणत्वविशिष्टस्य ब्रह्मणः प्राप्त्यवाङ्गीकारेण विरोधाभावात््, भाष्ये- तदेकं सन्नव्यभवदिति, तत-ब्रह्म, एकं-क्षत्रादि परिपालवितृत्वादिश्रून्यं, सन्नव्यभवत््-विभववन्नाभूत, कर्मणे न पर्याप्तमासीदिति वावत््, श्रेयोरूपं-प्रशस्तं रूपं, अत्यसृजत-अतिशयेन असृजत्् देवत्रा-देवेष्वित्यर्थः, क्षत्राणि-क्षत्रियाणीत्यर्थः, कानि पुनस्तानि क्षत्रियाणीत्यत्राह - इन्द्रो वरुह्य इत्यादि । कन दीप्ताविति धातुरिति - "कन दीप्तिकान्तिगतिषु' इत्यस्माद्भौवादिकात्् ण्यत्प्राप्तः "कन्यायाः कनीन च' इति निर्देशान्न भवति, अपि तु यदेव भवति ।।17।।
4.4.18
is not available.
सर्वत्र कामचारादयो भवन्तीति - हर्षोद्रकात््, "एतत्सामगायन्नास्ते हाउ हाउ हाउ' इत्यादि श्रुतिप्रतिकपन्नसामगानवत्् हर्षोद्रेकाद्यथेष्टं सञ्चरत इत्यर्थः, तथाच "उपस्थितेऽतस्तद्वचनात््' इत्यत्र ब्रह्मोपसम्पत्तिः कामचारे हेतूकृता, अत एव निवृत्ततिरोधानस्य मुक्त्तस्य परमव्योमनिलयमस्यैव सवर्विभूतियुक्त्तब्रह्मानुभवसम्भवात््, सञ्चरणं वृथेति शङ्कापि पराकृता, हर्षेद्रिेकप्रयुक्त्तचेष्टायाः प्रयोजनोद्देशप्रवृत्तत्वाभावात्् लब्धसविभूतिकब्रह्मानुभवस्थापि चक्षरादीन्द्रियजन्यसाक्षात्कारादिलिप्सया शरीरान्तरपरिग्रहयथेष्टस्श्चाराद्युपपत्तेः, अत्र विकारावर्तीति ब्रह्म निर्दिशतस्सूत्रकृतोऽयम्भावः, अपक्षयविनाशशून्यब्रह्मानुभवरूपस्यानन्दस्य न वृद्धिह्रासौ, सततैकरूपत्वात््, ईदृशं ब्रह्मानुभवतो मुक्त्तस्य नाऽवाप्तव्य आनन्दोऽन्योस्ति, येन ब्रह्मानुभवस्य आधिकारिकमण्डलस्थभोगापेक्षया न्यूनता कल्प्येतेति ।।19।।
4.4.20
is not available.
ननु "सह ब्रह्मणा विपश्चिता'इत्यस्य भोग्यसाहित्यपरत्वेन भोगसाम्ये प्रमाणीकरणासम्भवात्् सत्याशङ्कय भोगसाम्यरूपसायुज्यप्रतिपादकश्रुतिवाक्यान्युदाहरति । स एवंविदित्यादि - "पृथिव्यै चैनमग्नेश्च देवी वागाविशति सा वै देवी वाग्यया यद्यदेव वदति तवद्भवति दिवश्चैनमादित्याञ्च दैवं मन आविशति तद्वै दैवंय मनो येन आनन्द्येव भवति अथ न शोचति अद्भयश्चैनं चन्द्रमसो दैवः प्राण आविशति स वै दैवः प्राणो यस्सञ्चरंश्चासञ्चरंश्च न व्यथते न रिष्यति' इति
प्रावप्रस्तुतदैववाङ्य््नःप्राणविज्ञानस्य फलमुच्यते । "स एवंवित्् सर्वेषामात्मा भवति यथैषा दैवतैवं स यथैता देवतास्सर्वाणि भूतानि भवन्ति एवं हैवंविदं सर्वाणि भूतान्यवन्ति' इति, आत्मा भवति-आत्मवत्पूज्यो भवति,
अवन्ति-पालयन्ति तपर्यन्ति, "तेनो एतस्यै देवतायै सायुत्यं सलोकतां जयति' इति, तेन- यथोक्त्तज्ञानेन एतस्या देवतायाः सायुज्यं स लोकताञ्च प्राप्नोतीत्यर्थः। यद्यष्युदाहृतवाक्यानां न ब्रह्मविद्विषयत्वं तथापि तुल्यन्यायतया ब्रह्मविद्विषयेपि भोगसम्ये लिङ्गतया पर्यवस्यतीति भावः ।।21।।
एतदैकार्थ्यं स्यादित्यभिप्रायेणेति- "पुनर्जन्म न विद्यते' इत्यत्र ब्रह्मणि दुःखालयत्वादिविशिष्टजन्मनिषेधे पर्यवस्यतीति भावः - अनेनावृत्तिरिति । जन्म सत्वेपि हेयास्पदजन्मनिषेध इत्यभ्युपगमन्यायेन पुनरावृत्तिसत्वेपि हेयास्पदावृत्तिर्नास्ति, अपि तु काम
निमिति एव सञ्चार इति भावः, स्वेच्छा वा कर्म वा इत्यस्यायम्भावः, मुक्त्तानां प्राक्त्तनपुण्यपापयोः विद्यामाहात्म्यान्नाशेषि मुक्त्तिकाले कृतभगवद्रोहादिपापवशेन नहुषादेः पदच्युतिवत्् अस्यापि पदच्युतिस्सम्भाव्यत इति । सवितृमण्डलादिस्थानेषु भोगोक्त्तेरिति - सवितृमण्डलादिगतपरमात्मोपासनायत्तैश्वर्यत्वात्् इतरेषां न निरवग्रहं मुक्त्तानामैश्वयमित्यर्थः - किमर्थं सूथद्वयमिति चेदिति । सूत्रद्वयस्य कोऽभिप्राय इति चेदित्यर्थः - निर्विकारप्राप्तिरुपपन्नेति । अयमर्थः- यथा सगुणब्रह्मोपासकानां सगुणे ब्रह्मणि वस्तुगत्या सदपि विकारावर्तित्वरूपं न प्राप्यम््, अतत्क्रतुत्वात््, एवं सगुणे ब्रह्मणि स्थितमपि निरवग्रहैश्वर्यं सगुणोपासकानां न प्राप्यम््, । अतत्क्रतुत्वात््, सत्यकामत्वादिलक्षणैश्वर्यस्योपास्यत्वेपि निरवग्रहैश्वर्यविशिष्टं उपासीतेति श्रुत्यभावेन निरव
ग्रहत्वांशस्थानुपास्यतया तत्प्राप्त्यभावात्् न निरवग्रहैश्वर्यं सगुणोपासकस्येति । निर्गुण प्राप्तावावृत्तिशङ्काया अभावादिति - ततश्च सगुणप्राप्तिविषयमेवेति भावः- अन्ये त्वित्यादि । चर्त्मान्तरे पुनरावत्तिरिति - नचैयम््, इतिशब्दवैयर्थ्यमिति शङ्कनीयम््,
अनेकार्यास्पदत्वसूत्र त्वेन तत्साफल्यात्् । मुक्त्तप्राप्यत्वायोगादिति - यद्यपि यादवमते "आप्नोति स्वाराज्य'मित्यस्य न मुक्त्तविषयत्वम््, तथापि स्वाराज्यपदस्वारस्यात्् मुक्त्तविषयत्वमभिप्रेत्य एतद््दूषणमुक्त्तमिति द्रष्टव्यम्् । भाष्योक्त्ताशेषार्थपरामर्शीति - अशेषार्थहेतुत्वपरामर्शीत्यर्थः । सवर्ं समञ्जसमित्येतत्् उक्त्तमिति पदाध्याहारेण उक्त्तं सर्वं समञ्जसमिति व्याख्याय सर्वशब्दस्यानुदाहृतश्रुत्यादिपरत्वमभिप्रेत्य द्रष्टव्यपदाध्याहारेण व्याचष्टे । सर्वशब्देनानुदाहृतेति - ननु परोक्त्तबाधकप्रमाणतर्काणां भाष्येऽनुपन्यस्तानां परिहारप्रकारस्याप्रदर्शितत्वात्् कथं सर्वसामञ्जस्यं द्रष्टव्यं स्यादित्याशङ्कयाह - उक्त्तार्थबाधकत्वेनेति । भाष्योपन्यस्यैरेव न्यायौः परोत्प्रेक्षितानानुत्प्रेक्षिष्यमाणानाञ्च प्रमाणतर्काभासानां परिहारस्सुगम इति भावः ।।22।।
।। इति जगद्व्यापारवर्जाधिकरणम्् ।।
।। इति तादार्थचरणारबिन्दचश्चरीकैः वात्स्यानन्तार्यसेवासमधिगतशरीरकमीमांसाभाष्यहृदयैः
परकालमुनिकृपालब्धपारमहंस्यैः श्रीमद्दशोपनिषद्भाष्यकारैः श्रीरङ्गद्रामानुजमुनिभि-
र्विरचितायां श्रुतप्रकाशिकाव्याख्यायां भावप्रकाशिकायां चतुर्थस्याध्यायस्य चतुर्थः पादः ।।
समाप्तश्चाध्यायः ।
समुदितधिकरणसङ््ख्या- 156 - समुदितसूत्रसङ्ख्या - 544 ।।
