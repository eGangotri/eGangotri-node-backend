2.5.1
अपक्रामन्तुगर्भिण्यः।।
पुरुषेहवाअयमादितोगर्भोभवतियदेतद्रेतः।
तदेतत्सर्वेभ्योंगेभ्यस्तेजःसंभूतमात्मन्येवात्मानंबिभर्ति।
तद्यदास्त्रियांसिंचत्यथैनज्जनयतितदस्यप्रथमंजन्म।
तत्स्रियाआत्मभूयंगच्छतियथास्वमङ्गंतथातस्मादेनांनहिनस्ति।
सास्यैतमात्मानमत्रगतंभावयतिसाभवयित्रीभवयितव्याभवति।
तंस्त्रीगर्भंबिभर्तिसोग्रएवकुमारंजन्मनोग्रेदधिभावयति।
सयत्कुमारंजन्मनोग्रेधिभावयत्यात्मानमेवतद्भावयति।
एषांलोकानांसन्तत्याएवंसन्तताहीमेलोकास्तदस्यद्वितीयंजन्म।
सोस्यायमात्मापुण्येभ्यःकर्मभ्यःप्रतिधीयते।
अथास्यायमितरआत्माकृतकृत्योवयोगतःप्रैति।
सइतःप्रयन्नेवपुनर्जायतेतदस्यतृतीयंजन्म।
तदुक्तमृषिणागर्भेनुसन्नन्वेषामवेदमहंदेवानांजनिमानिविश्वा।
शतंमापुरआयसीररक्षन्नधश्येनोजवसानिरदीयमिति।
गर्भएवैतच्छयानोवामदेवएवमुवाचसएवंविद्वानस्माच्छरीरभेदादूर्ध्वउत्क्रम्य।
अमुष्मिन्त्स्वर्गेलोकेसर्वान्कामानाप्त्वामृतःसमभवतसमभवत्।। 24।। 
यथास्थआनंतु गर्भिण्यः।।
               ।।इत्यैतरेयद्वितीयारण्यकेपंचमोध्यायः।।