 तृतीयखण्ड

------------

आश्वयुजीं रुद्राय पायस ।।३.३.१।।

आश्वयुज्यां पौर्णमास्यां ’रुद्राय त्वा जुष्टं निर्वपामि’इति निर्वाप । चरुतन्त्रमेतत्‌ ।।३.३.१।।

मा नस्तोक इति जुहुयात्‌ ।।३.३.२।।

प्रधानाहुतिम्‌ ।।३.३.२।।

पयस्यवनयेदाज्यं तत्पृषातकम्‌ ।।३.३.३।।

समाप्य होममवनयेत्‌ । आज्यसंयुक्तस्य पयस पृषातकमिति नाम।।३.३.३।।

तेनाभ्यागता गा उक्षेदा नो मित्रावरुणेति ।।३.३.४।।

सायमागता ।।३.३.४।।

वत्सांश्व मातृभिस्सह वासयेत्‌ तां रात्रिम्‌ ।।३.३.५।।

स्पष्टम्‌ ।।३.३.५।।

नवयज्ञे पायस ऐन्द्राग्न ।।३.३.६।।

तत्कालपक्वैस्सस्यैस्साध्यो यज्ञो नवयज्ञ । अनिष्ट्वा तु नवैर्न भोक्तव्यम्‌ । शाकादीनां न प्रतिषेध । शास्त्रान्तरात्‌ कालद्रव्यावगति -शरदि पौर्णमास्यानममावास्यायां वा ्व्राीहिभि । वसन्ते यवै । ’इन्द्राग्निभ्यां त्वा जुष्टं निर्वपामि’इति निर्वाप । ’इन्द्राग्निभ्यां स्वाहा’इति प्रधानाहुति । चरुतन्त्रमेतत्‌ ।।

शतायुधायेति चतसृभिराज्यं जुहुयादुपरिष्टात्‌ ।।३.३.७।।

प्रधानाहुतेरुपरिष्टात्‌ ।।३.३.७।।

अग्नि प्रश्नात्विति च ।।३.३.८।।

अनेनाप्याज्यं जुहुयात्‌ । अथ स्विष्टकृदादि ।।३.३.८।।

तस्य शेषं प्राश्नीयुर्यावन्त उपेता ।।३.३.९।।

यज्ञवास्त्वनन्तरस्य पायसस्य । उपेता उपनीता, स्वभृत्यास्स्वयं च ।।३.३.९।।

उपस्तीर्यापो द्विर्नवस्यावद्येत्‌ ।।३.३.१०।।

भोजनार्थे पात्रे ।।३.३.१०।।

त्रिर्भृगूणाम्‌ ।।३.३.११।।

पञ्चावत्तिनाम्‌ ।।३.३.११।।

अपां चोपरिष्टात्‌ ।।३.३.१२।।

अवत्तस्योपरि चापां निधानम्‌ ।।३.३.१२।।

भद्रान्न इत्यसंखाद्य प्रगिरेत्त्रिस्त्रि ।।३.३.१३।।

पाणिना प्राशनं, मन्त्रस्यापि त्रिरावृत्ति । नान्तराऽऽचमनम्‌ । अविवक्षितमेकवचनम्‌ ।।३.३.१३।।

एतमुत्यमिति वा यवानाम्‌ ।।३.३.१४।।

अयं वा यवानां प्राशनमन्त्र पूर्वो वा ।।३.३.१४।।

अमोसीति मुख्यान्‌ प्राणानभिमृशेत्‌ ।।३.३.१५।।

आचम्य चक्षुषी नासिके श्रोत्रे चाभिमृशेत्‌ । अथ शिष्टमुदगुद्वास्य ब्रह्मणे दत्वा दक्षिणां दद्यात्‌

।।३.३.१५।।

आग्रहायणं कर्म श्रावणेन व्याख्यातम्‌ ।।३.३.१६।।

मार्गशार्ष्यां पौर्णमास्यां भर्जनादिप्राशनान्तं पूर्वाह्णे कुर्यात्‌ उपवसथ्येऽहनि ।।३.३.१६।।

नम पृथिव्या इति न जपेत्‌ ।।३.३.१७।।

मन्त्रत्रयस्य प्रतिषेध ।।३.३.१७।।

प्रदोषे पायसस्य जुहुयात्‌ प्रथमेति ।।३.३.१८।।

तस्मिन्नेव दिने रात््रयामाद्ये यामे ’हव्यवाहाय त्वा जुष्टं निर्वपामि’इति निर्वाप । सर्वत्र केवलमन्त्रनिर्देशे तूष्णीं निर्वाप इति केचित्‌ । मन्त्रेण प्रधानाहुति । चरुतन्त्रमेतत्‌ ।।३.३.१८।।

न्यञ्चौ पाणी कृत्वा प्रतिक्षत्र इति जपेत्‌ ।।३.३.१९।।

होमं समाप्य जपेत्‌ भूमिगताववाञ्चौ पाणी कृत्वा ।।३.३.१९।।

पश्चादग्ने स्वस्तरमुदगग्रैस्तृणैरुदक्प्रवणमास्तीर्य तस्मिन्नास्तरणे गृहपतिरास्ते ।।३.३.२०।।

स्वस्तरमिति कर्मनाम ।।३.३.२०।।

अनुपूर्वमितरे ।।३.३.२१।।

सर्वे भृत्या क्रमेणोत्तरत स्वस्तर एवासते ।।३.३.२१।।

अनन्तरा भार्या पुत्राश्च ।।३.३.२२।।

भार्याऽनन्तरं पुत्रा । चकारात्‌ पुत्रानन्तरमितरे ।।३.३.२२।।

न्यञ्चौ पाणी कृत्वा स्योनेति गृहपतिर्जपेत्‌ ।।३.३.२३।।

भूमिगतौ कृत्वा ।।३.३.२३।।

समाप्तायां दक्षिणै पार्श्वैस्संविशेयुस्त्रिस्त्रिरभ्यात्ममावृत्य ।।३.३.२४।।

’स्योना’इत्युचि समाप्तायां प्राक्शिरसस्संविशेयु ।।३.३.२४।।

स्वस्ययनानि कुर्यु ।।३.३.२५।।

आशीर्वचनानि ।।३.३.२५।।

ततो यथार्थं स्यात्‌ ।।३.३.२६।।

तत एव यथार्थं न पूर्वमिति । ’आग्रहायणम्‌’इत्यारभ्य एक एवासौ प्रयोग इत्यर्थे ।।३.३.२६।।

ऊर्ध्वमाग्रहायण्यास्तिस्रस्तामिस्रष्टम्योऽष्टका इत्याचक्षते ।।३.३.२७।।

अपरपक्षाष्टम्य ।।३.३.२७।।

तासु स्थालीपाका ।।३.३.२८।।

एकस्यामेक ।।३.३.२८।।

अष्टौ चापूपा प्रथमायाम्‌ ।।३.३.२९।।

स्पष्टम्‌ ।।३.३.२९।।

तानपरिवर्तयन्‌ कपाले श्रपयेत्‌ ।।३.३.३०।।

’अष्टकायै त्वा जुष्टं निर्वपामि’इति निरुप्य विभज्यार्धं स्थालीपाक चरुस्थाल्यां निधायापरं चार्धमष्टावपूपान्‌ कृत्वैकस्मिन्‌ कपाले युगपच्छ्रपयेत्‌ ।।३.३.३० ।।

अत्तमायां शाकमन्वाहार्ये ।।३.३.३१।।

उपदंशार्थं ब्राह्मणभोजने दद्यात्‌ ।।३.३.३१।।

अष्टकायै स्वाहेति जुहुयात्‌ ।।३.३.३२।।

प्रधानाहुतिम्‌ । चरुतन्त्रमेतत्‌ । चरोरपृपंभ्यश्च किंचित्किंचिदादाय स्विष्टकृदर्थं संहतमेकैकमवदानम्‌ (संहितमेव होतव्यमिति) । उत्तमायां चरुरेव हवि । समानमितरत्‌ । मध्यमायां तु विशेषं वक्ष्यति ।।३.३.३२।।

इति रुद्रस्कन्दकृतायां खादिरगृह्यवृत्तौ तृतीयस्य पटलस्य तृतीय खण्ड

------------------------------------------------------------------------------------------------

