चतुर्थाध्यायस्य द्वितीयः पादः
 	1. नित्यत्वज्ञत्वपूर्वैरित्यादि। नित्यत्वज्ञत्वपूर्वैः -- नित्यत्वर्ज्ञातृत्वप्रमुखैर्गुणैः। जीवतत्त्वम् --जीवात्मवस्तु।	द्वितीयेऽध्याये।निपुणमभिहितम् ---स्पष्टतया प्रतपादितम्।जगदटविमहजाङ्घिकस्य -- साधनानुष्ठानफलानुभवौपयिकभूस्वर्गादिलोकात्मकमहारण्यगमनैकशीलस्य जीवात्मनः।जागर्यादौ --जाग्रत्स्वप्नसुषुप्तिमुग्धावस्थासु।खेदश्च -- दुःखानुभवश्च। अथ --तृतीयाध्याये प्रथमद्वितीयपादयोः। गीतः --उक्तः। परम् -- तचदुपरिशास्त्रांशे च। ध्यातुः -- उपासकस्य। अर्थ्यम् --अपेक्षितम्।यत् विद्यारम्भावसानावधि तदप्युक्तम् -- विद्यारम्भमुपक्रम्य विद्यावसानपर्यन्तं मध्ये यद्वक्तव्यं तदपि चोक्तम्। प्रारब्धस्य -- आरब्धफलस्य कर्मणः। अवसाने -- समाप्तौ। इह वपुर्जहतः -- अस्मिन् लोके परित्यजतो जीवात्मनः। गत्युपक्रान्तिम् --गमनोपक्रमम्। आह -- अतः परं प्रतिपादयति।।
	2. वर्ण्य इत्यादि।ईदृक् तनुकरणगणक्षोभो वैराग्यपादे वर्ण्यः-- अत्यन्तदुःखरूपश्शरीरस्य भूतसूक्ष्मग्रहणार्थः इन्द्रियगणानां तत्तद्गोलकविश्लेषणपृथक्कृतसूक्ष्मपुञ्चावस्थापनार्थश्च भवति यः क्षोभः  उद्धरणव्यापारस्सः 'तदन्तरप्रतिपत्तौ' इत्यादितृतीयाध्यायप्रथमपादादावेव वर्ण्यः प्रतिपादनीयः। तथापि -- एवं युक्तत्वेऽपि। ब्रह्मज्ञस्यापि काले मृतिर्भवतति ज्ञप्तये -- ब्रह्मोपासकस्य महानुभावत्वात् मरणमेव नास्तीति कस्यचिन्मन्दमतेर्मतिनिवर्तनाय ब्रह्मोपासकस्यापि प्राप्तकाले मरणं भवतीत्येतदर्थस्य शिष्येभ्यो ज्ञापनाय। अत्रानुबन्धः --मरणस्यास्मिन् चतुर्थाध्यायद्वितीयपादेऽनुबन्धनं कृतम्। तस्य -- ब्रह्मोपासकस्य।  उत्क्रान्तौ -- उत्क्रमणे। विशेषम् -- मूर्धन्यनाडीीनिर्गमनादिरूपमधिकांशम्। कथयितुम् -- प्रतिपादयितुम्।अत्र  -- प्रकरणे। साधारणोक्तिश्च उचिता -- विद्वदविद्वत्साधारणस्य मरणस्योक्तिश्च युक्ता। विशेषकथनस्य साधारणसापेक्षत्वादिति भावः। विद्याफलानां मध्ये मरणमपि वदन् तत्प्रियं चिन्त्यमाह -- उत्तरपूर्वाघाश्लेषविनाशार्चिरादिगमनब्रह्मप्राप्तिरूपाणां विद्याफलानां मध्ये द्वितीयपादे मरणमपि प्रतिपादयन् सूत्रकारः 'प्रायेणाकृतकृत्यत्वात् मृत्योरुद्विजते जनः। कृतकृत्याः प्रतीक्ष्यन्ते मृत्युं प्रियमिवातिथिम्' इत्युक्तरीत्या मरणमपि प्रियत्वात् फलकोटिनिवेश्यं तत एव वटोर्विवाह चिनतनवत् कदाकदेतप्रतीक्षणीयं चेत्याह।।
	3. वृत्तिर्वागादिकं इत्यादि।वृत्तिः --वागादिवृत्तिः। वागादिकं वा  ---वागादीन्द्रियभूतादितत्त्वजातम् वा।  
 क्वचन -- क्वापि वस्तुनि। न त्वस्मिन्नेवेति नियन्तव्यमिति भावः। अन्यक्रमां वा -- श्रुत्यनुक्तक्रमान्तरयुक्तां वा।  श्रुत्यैवोक्तक्रमां वा -- श्रुत्युक्तक्रमयुक्तामेव वा। सम्पत्तिं भजतु -- लघुप्रतिपाद्यम्।इह तच्चिन्तनस्य फलं नहि -- अत्रपादे तद्विचारस्य प्रयोजनं नास्ति खलु। यद्वा इह --विद्यानुष्ठानदशायाम्।तच्चिन्तनस्य -- उत्क्रान्त्यादि चिन्तनस्य। फलं नहि।  न ह्युत्क्रमणगमनादिचिन्तने किञ्चित्फलं सम्भविष्यतीति भावः।इति चेन्न --  इति शङ्क्यते चेन्नैतद्युतम्।ईदृक्क्रमनियतियुतम् -- एतादृक्रमनियमयुक्तम्।सम्पत्त्याम्नानम् -- 'अस्य प्रयतो वाङ्गनसि सम्पद्यते प्राणस्तेजसि तेजः परस्यां देवतायाम्' इत्यादिना वागादीनां सम्पत्तिप्रतिपादनम्। अपार्थं न 
युज्यते हि -- निरर्थकं भवितुं नार्हति हि।तस्मात् -- उक्तकारणात्।एतत् तच्चिन्तनम् -- श्रुत्युक्तमुत्क्रान्त्यादिचिन्तनम्। यथार्हम् -- यथायोग्यम्। क्वाप्युपकुरुत इति स्थाप्यम् -- विद्यानिष्पत्त्यादौ यत्र क्वचिदुपकरोतीति स्थापनीयम्।।
	4. जीव इत्यादि। ये -- सांख्या मृषावादिनश्च। जीवं नित्यमुक्तं निजगदुः -- जीवात्मानं बद्धदशायामपि सदा बन्धरहितमभ्यधुः। अथवा जीवतो मुक्तिमाहुः -- तत्त्वज्ञाने सम्पन्ने जीवत एव मुक्तिरिति वा वदन्ति।तत्तज्जल्पोपजापप्रपचलितनिगमसंक्षोभशान्त्यै -- तेषांतेषां सांख्यमृषावादि प्रभृतीनां जल्पा एव उपजाताः ऐकमत्यभेदकव्यापारास्तैः प्रचलिता विरुद्धगतिं प्राप्ता निगमा वेदा एव ग्रामास्तेषां संक्षोभः कलहस्तछान्त्यै तन्निवर्तनाय। विदुषि च प्रारब्धकार्यं फलवत् -- ब्रह्मोपासकेऽपि प्रारब्धकार्यं कर्म फलवत् फलप्रदमेव नतु तूष्णीं नश्यतीतीममर्थम्। अत्र -- विदुषि।प्रायणञ्च तुल्यम् -- उत्क्रमणादिकञ्च समानमित्यमुमर्थञ्च।उक्त्वा --प्रतिपाद्य। ब्रह्मगत्यै -- ब्रह्मप्राप्त्यै।नाडीभेदप्रवेशप्रभृति --मूर्धन्यनाडीविशेषप्रवेशादिकम्।समधिकम् -- ब्रह्मविदोऽधिकमिति।वक्ष्यति -- उपरि प्परतिपादयिष्यति। सूत्रकार इति शेषः।।
	5. आयुस्सीमामित्यादि। असौ योगी -- बुद्धिस्थः  उपासकः। इह -- शरीरे।बहुभिरनिष्टैः -- 
नानाविधैरनिष्टैः। शारीरिदिव्यभौमादिभेदभिन्नैर्देहविश्लेषसूचकैः।आत्मनः --- स्वस्य।आयुस्सीमाम् -- शरीरिसम्बन्धविवृत्तिसमयम्।प्रेक्ष्य --सम्यगवधार्य। यत् -- प्रायश्चितत्दानादिकं यत् कर्तव्यम्।कुर्यात् -- आचरेत्। पुत्रप्रभृतिषु च यत् कुर्यात् -- पुत्रकलत्रबन्ध्वादिषु विषये यत् दायविभागादिकं अभिमतदानहितानुशासनादिकं च कुर्यात्। तन्न हि तर्क्यम् -- तन्न चिन्तनीयं हि।इति -- हेतोः।  अत्रानुक्तिः -- अस्मिन्प्रकरणे तेषामप्रतिपादनमित्यर्थः। यदुपासकस्याहरश्चिन्तनीयं तदेवात्रोच्यते अन्यदन्त्यकाले वक्तव्यमप्यचिन्त्यमित्यत्रानुक्तमिति भावः। गीतादिषु अन्त्यकाले यदगणि --गीतादिग्रन्थेषु देहावसानसमये कर्तव्यतया यच्चिन्तनमगणि। गीतायामष्टमाध्याये ऐश्वर्याक्षरयाथात्म्यभगवच्चरणार्थिनां वेद्योपादेयप्रतिपादनपरे 'कविं पुराणम्' इत्यादिभिश्लोकैः ऐश्वर्यार्थिप्रभृत्युपासकानां व्यवस्थितततत्तद्गुणविशिष्टतया यच्चिन्तनं प्रत्यपादि। तचदपि तत्तत्प्राप्यानुरूपे प्राच्ययोगप्रकारे नियतम् -- तदपि नष्टैश्वर्यापूर्वैर्यकैवल्यात्मकतत्तत्प्राप्यफलानुरूपे तत्पूर्वोक्तयोगविशेषे प्रतिनियतम्। इति - हेतोः। अत्र -- मुमुक्षुविषये तु। यथआपूर्वधीर्भाव्या -- उपक्रान्तयोगस्याविच्छेदेनानुसन्धानं सम्पादनीयमित्यर्थः।।
  		
	*4.2.1. 
	6. कर्मज्ञानाक्षवर्ग इत्यादि।कर्मज्ञानाक्षवर्गः -- कर्मेन्द्रियज्ञानेन्द्रियसङ्घातः। मनसि न विलयं याति।
 कुतः अतत्सम्भवत्वात् --- इन्द्रियाणां मनोजन्यत्वाभावात्।मनोजन्यत्वे खलु मनसीन्द्रियाणां लयो वक्तुं शक्यत इति भावः। तद्वृत्तेः -- इन्द्रियवृत्तेः।  तादधीन्यात् -- मनोऽधीनत्वात्।तदुपरतिम् -- इन्द्रियवृत्त्युपरतिम्।इह --अस्मिन्वाक्ये।सम्पत्तिशब्दः -- सम्पद्यत इति सम्पत्तिशब्दः   प्राह -- प्रतिपादयति। इत्येतन्नोपपन्नम् -- एवमाशङ्कनमुपपन्नं न भवति।तदुभयविलये चोद्यनिस्तारसाम्यात् -- मनसीन्द्रियाणां विलये इन्द्रियवृत्तीनां विलयेऽपि कार्यत्वाभावाद्विलयो न सम्भवतीत्याक्षेपस्य यथाकथञ्चिदौपचारिकसम्पत्तिकल्पनरूपस्य परिहारस्य च तुल्यत्वात्। करणविषयवाक्शब्दमुख्यत्वसिद्ध्यै -- इन्द्रियपरस्य वाक्शब्दस्य मुख्यर्थत्वसिद्ध्यर्थम्। सम्पत्तिः श्लेषमात्रम् -- सम्पत्तिशब्दार्थस्संयोगरूपसंश्लेषएव वक्तव्यः।।
	*4.2.2.
	7. अन्नस्योक्तमित्यादि।मनः। अन्नस्य --पृथिव्याः। विकारः --विकारभूतं कार्यभूतम्। इति उक्तम् -- 'अन्नमयं हि सोम्य मनः' इति विकारार्थमयट्प्रत्ययान्तपृथिवीवाचकान्नशब्देन मनश्शब्जदसमानाधिकरणेन प्रतिपादितम्। प्राणस्याम्भोमयत्वात् -- 'आपोमयः प्राणः' इति श्रुत्या प्राणस्याम्भोवोविकारत्वात्।प्रकृतिविकृतितासम्भवात् -- कार्यकारणभावसम्भवात्। मनसः प्राणसम्पत्तिवाक्ये -- 'मनः प्राणे' इति प्राणे मनस्सम्पत्तिवाक्ये।तल्ल्योऽस्तु -- 'ता अन्नमसृजन्त' इत्यन्नशब्दार्थस्य पृथिव्या 
जलकार्यत्वात् अन्नकार्यस्य  मनसस्स्वकारणभूतान्नद्वारा प्राणशब्दार्थभूते प्राणकारणे जले लयोऽस्तु साक्षाल्लय एवास्तु। मैवम् -- एवं मा शङ्किष्ठाः। तत्तन्मयत्वश्रुतिः -- अन्नमयत्वापोमयत्वतेजोमयत्वश्रुतिः 'अन्नमयं हि सोम्य मनः, आपोमयः प्राणः, तेजोमयी वाक्' इत्याकारिका। तैः -- अन्नाप्तेजोभिः। तत्तदाप्यायनम् -- मनः प्राणवाचां स्वस्वकार्यनिर्वर्तनौपयिकपुष्टिसम्पादनम्। अभिमनुते --अभिप्रैति।'अन्नमयं हि' इत्यादिश्रुतिरन्नाप्तेजोभिर्मनः प्राणवाचामाप्यायनमेवाह नतु कार्यकारणभावम् इन्द्रियाणामाहङ्कारिकत्वात् प्राणस्य वायुरूपत्वेनाकाशकार्यत्वाच्चेति भावः। ततः -- तस्मात् कारणात्।इह हि -- प्रकरणे। णनः प्राण इति -- 'मनः प्राणे' इति वाक्येऽपि।प्राग्वत् --'वाङ्मनसि' इति पूर्ववाक्य इव। संश्लेशमात्रमामनन्ति -- संयोगरूपसम्बन्धमात्रं प्रत्याय्यं नतु लय इति प्रतिपादयन्ति। सूत्रकारादय इति शेषः। यद्वा -- प्राग्वसंश्लेषमात्रं प्रत्याय्यम्। ततो हि --संश्लेषमात्राभिप्रायेण हि।इह -- लयप्रकरणे।मनः प्रा इत्यामनन्ति -- छन्दोगाः 'मनः प्राणे' इति पठन्तीत्यर्थः।।
	*4.2.3.
	8. प्राण्स्सैकादशाक्ष इत्यादि। सैकादशाक्षः -- ज्ञानेन्द्रियपञ्चककर्मेन्द्रियपञ्चक मनोरूपैकादशेन्द्रिय संयुक्तः। प्राणः। तदनु -- मनसस्स्वसम्पत्त्यनन्तरम्। तेजसि निविशते -- तेजसि सम्पद्यते।इत्थं श्रुतत्वात् --'प्राणस्तेजसि' इति प्राणस्य तेजस्सम्पत्तेरेव श्रुतत्वात्।मध्ये -- मनः प्राणसम्पत्तेः पश्चात् प्राणतेजस्सम्पत्तेः पूर्वं 
मध्ये।अन्यप्राप्तिक्लप्तौ -- जीवात्मप्राप्तिकल्पने।श्रुतिहतिः --'प्राणस्तेजसि' इति प्राणस्य तेजसि सम्पत्तिं वदन्त्याश्श्रुतेर्व्याहतिः स्यात्। इति चेन्न -- इति शङ्क्यते चेत् तन्न सम्भवति। आत्मयोगस्य चोक्तेः --'एवमेवेममात्मानमन्तकाले सर्वे प्राणा अभिसमायन्ति' इति श्रुत्या प्राणस्य जीवात्मयोगस्य प्रतिपादनात्। प्राणस्य स्वाप्तजीवे निजतनोरुद्धृतैर्भूतूसक्ष्मैर्मिलतितेजःप्राप्तिश्च -- प्राणस्य स्वसम्बन्धाद्धजीवे निजस्थूवशरीरादुद्धृतैः पञ्चभूतसूक्ष्मांशैस्सह मिलति संयुज्यमाने सति तेजस्सम्पत्तिश्च। गङ्गानिपततितद्ययमुनासागरप्राप्तिवत्स्यात् -- गङ्गासंयुक्ताया यमुनाया गङ्गाद्वारा यथा सागरगमनं तद्वत् सद्वारकं स्यात्। नतु गङ्गायास्सागरप्राप्तिवत् साक्षात्सम्भवेदित्यर्थः।।
	*4.2.4.
	 9. तेजस्येवेत्यादि।श्रिततनुभृत् --आश्रितजीवात्मा।अनः -- प्राणः। तेजस्येव युक्तोऽस्तु --तेजोमात्रे सम्पद्यत इत्यर्थोऽस्तु प्राणस्तेजसीति वाक्यस्येत्यर्थः। तेजसीत्याद्यबाधात् -- तेजसि सम्पद्यत इति या श्रुतिस्तस्या अबाधायेत्यर्थः। अन्यथा बाधस्स्यादिति भावः। अस्मिन् -- तेजश्शब्दे।छत्रिन्यायोऽपि न -- छत्रिणो गच्छन्तीत्यत्र यथा छत्रिशब्दस्यच्छत्र्यच्छत्रिलक्षकत्वं तद्वत् तेजस्तदितरभूतलक्षकत्वमपि न सम्भवति। तत्राच्छत्रिणां गमनस्य प्रत्यक्षेणोपलम्भात् तत्संग्रहाय लक्षणा युक्ता, अत्र तु तेजोव्यतिरिक्तभूतान्तरसद्भावे प्रमाणभावादिति भावः। इति यदि न -- इति यच्छङ्कनं तदसत।अन्यत्र -- श्रुत्यन्तरे। तथा --तेज्सतुल्यतया।भूतान्तरोक्तेः -- 'पृथिवीमय आपोमयस्तेजोमयः' इति भूतान्तरयोरपि सञ्चरता जीवेन सह संयोहवचनात्। देवः --परमात्मा।प्राक् -- सृष्टिकाले। इमं भूतवर्गम् -- एनं तेजोऽबन्नादिभूतवर्गम्। विश्वारम्भाय -- अण्डादिसृष्टये। त्रिवृतमकृत च -- एकैकं भूतं त्र्यात्मकमकरोच्च। तत्तदेकव्यवहृतिः प्राचुर्यादिति च पूर्वमेवासूत्रयत् -- सर्वस्यापि भूतस्य त्रिवृत्करणादिभिः पञ्चभूतात्मकत्वेऽपि तेषांतेषां पृथिव्याद्येभूतवाचकशब्दैर्व्यवहारश्च प्राचुर्येण यद्भूतांशवत् यद्वस्तु तस्य तद्भूतवाचकशब्देन व्यवहार इति तृतीयाध्यायस्य एव 'त्र्यात्मकत्वात्तु भूयस्त्वात्' इति सूत्रतः प्रत्यपादयत्। सूत्रकार इति शेषः। तथा च सर्वेषामपि 
भूतानां पञअचभूतात्मकत्वादत्र तेदश्शब्द इतरभूतचतुष्टयलक्षक िति पञ्चभूतसूक्ष्मेष्वेव पुञ्चीकृतेषु सजीवस्य सेन्द्रस्य प्राणस्य संयोगरूपा सम्पत्तिरिति भावः।।
	*4.2.5.
	10. अत्रैवेत्यादि।अत्रैव ब्रह्म विन्दीत्यागमात् ब्रह्मनिष्ठः इहामृतो भवति -- 'अत्र ब्रह्म समश्नुते' 'तमेवं विद्वानमृत इह भवति' इत्यादिश्रुतेः ब्रह्मोपासक इहैव मुक्तो भवति। तस्य -- इहैव मुक्तत्वेनावगतस्य।उत्क्रान्तिः --देहादुत्क्रमणम्। न युक्ता -- मुक्तस्य मुक्त्यर्थगमनासम्भवादिति भावः। इत्यसत् -- इति शङ्कनमयुक्तम्।हि -- यस्मात् कारणात्।उपनिषदः --छान्दोग्यबृहदारण्यकादयः।अस्य -- 
ब्रह्मोपासकस्य।गत्यादि उशन्ति --उत्क्रान्तिरतिविरजातरणदेशविशेषप्राप्तिपरब्रह्मावाप्तिप्रभृति प्रतिपादयन्ति। एतत् -- उत्क्रान्तिगत्यादिकम्।अन्यप्राप्त्यर्थं न -- उत्क्रान्तिगतिविरजातरणदेशविशेषप्राप्तिपरब्रह्मावाप्तिप्रभृति प्रतिपादयन्ति।एतत् -- उत्क्रान्तिगत्यादिकम्।अन्यप्राप्त्यर्थं न--- सगुणब्रह्मप्राप्त्यर्थमिति कल्पनं न सम्भवति।सगुणसमधिके -- सगुणब्रह्मव्यतिरिक्तंतया कल्पिते निर्गुणब्रह्मणि विषये। कुत्रचित् --क्वापि वेदे। मानहानेः --प्रतिपादकप्रमाणवाक्यादर्शनात्।तस्मात् -- कारणात्।अत्रामृतत्वप्रभृतिवचनतः --'अत्र ब्रह्म समश्नुते' 'अमृत इह भवति' इत्यादिवचनेन।तादृशी -- मुक्तिशब्दोपचारार्हा। तदृशा --उत्तरपूर्वाघाश्लेषविनाशरूपा उपासकस्यावस्था।उक्ता -- प्रतिपादिता। न त्वत्रैवायं साक्षान्मुक्तिमवापेत्युक्तं प्रत्यक्षादिविरोधादिति भावः।।
	11. निश्शेषमित्यादि। परविदः -- ब्रह्मोपासकस्य। प्रायणे --मरणसमये।भोगहेतौ कर्मणि -- सुखदुःखानुभवहेतुभूते पुण्यपापरूपे कर्मणि।निश्शेषं गलति -- निरवशेषतया निवृत्ते सति। अथो -- तदनन्तरम्। गत्यर्थम् -- अर्चिरादिमार्गेण गमनाय।सूक्षअमदेहानुगतिः --- सूक्ष्मदेहस्यानुवर्तनकल्पना। अणुतया निश्चितस्य अफला स्यात् --अणुपरिमाणतया निश्चितस्य  तत एव शरीरं विनैव क्रियावत्त्वेन गमनयोग्यस्य विफलैव भवेत्।मार्गे -- अर्चिरादिमार्गमध्ये। संवादवादः --चन्द्रसंवादप्रतिपादकवचनम्।तदुचितवपुषा तु अस्तु -- तावत्पर्यन्तं स्वरूपेण तस्य चन्द्रलोके परिगृह्यीतेन चन्द्रसंवादयोग्येन केनचिच्छरीरेण सार्थकमस्तु। तथा च 
भोगासम्भवात् स्वरूपेणैव गतिसम्भवाच्चन्द्रसंवादस्य तदातनदेहविशेषसाध्यत्वाच्च पूर्वशरीरगृहीतभूतसूक्ष्मगमन कल्पनमनुपपन्नमिति भावः। इतीवानुयोगे --- एवंप्रकाररेणाक्षेपे। कृत्स्नाविद्ययानिवृत्तिः परपदगमनापेक्षिणी ---निश्शेषाविनिद्यानिवृत्तिः स्थानविशेषगमनसापेक्षा। इत्यादि वाच्यम् -- इत्यादिकं प्रत्युत्तरतयाभिधेयमित्यर्थः। अयं भावः -- देहादुत्क्रान्तस्य परंज्योतिरुपसम्पन्नस्य पश्चादेव कृत्स्नविद्यानिवृत्तिः, तेन गमनमपेक्षितम् तच्च गमनं मार्गविशेषेण मध्ये संवादिकं कृत्वेति  श्रुत्यैव स्पष्टमभिधानात् विग्रहवत एवेति स्पष्टमवगम्यते। नच मध्ये विग्रहविशेषपरिग्रहेण संवादादिकमस्त्विति वाच्यम् तत्रतत्रापूर्वपरिग्रहकल्पनायां कल्पनागौरवम्। तेन पूर्वशरीरावयवैस्सानुबन्धैरेव विग्रहवान् देशविशेषप्राप्तिपर्यन्तं गच्छतीत्येव वक्तुं युक्तम्। तस्माद् भूतसूक्ष्मैस्सम्परिष्वक्त एव गच्छतीति युक्तमिति।।
	12.कल्पादावित्यादि।कल्पादौ --आदिसृष्टौ। भूतसूक्षअमप्रभृतिभिः --भूतसूक्ष्मैकादशेन्द्रियप्राणदशकादिभिः। उदितम् -- उत्पन्नम्।कल्पान्तनाश्यम् -- कल्पावसानविनाशि। आप्रालयावस्थायीत्यर्थः। प्राणिभेदे --सर्वप्राणिविशेषे। प्रत्येकं नियतम् -- प्रतिजीवमेकैकशो व्यवस्थितम्। अनियतस्थूलदेहानुयायि -- अनियता आगन्तुका विसजातीया नश्वराश्च ये स्थूलदेहास्तेषु सर्वेष्वनुवर्तशीलम्।भस्त्रिकान्तः परुवकवदवस्थायि -- भस्त्रिकान्तर्निहितकृत्रिमपुत्रिकादिवदवस्थितम्।लिङ्गख्यम् -- लिङ्गशब्दाभिधेयम्।वर्ष्म -- सूक्ष्मशरीरम्।सांख्यैः प्रगीतम् -- निरीश्वरसांख्यसिद्धान्तनिष्ठैः प्रतिपादितम्। अत्र -- अस्मत्सिद्धन्ते तु। तत् --लिङ्गशरीरम्।उपरितनतनोर्बीजम् -- भाविशरीरोपादानभूतः। पूर्वमूर्तेस्सूक्ष्मांश इष्यते --- पूर्वशरीरसूक्ष्मांश इत्यस्माभिरङ्गीकृतः। सांख्योक्तरीत्याङ्गीकारे प्रमाणाभावात् केवलकल्पनाया अयुक्तत्वात् रंहत्धिकरणादौ गीतादौ च सेन्द्रयप्राणभूतसूक्ष्मांशानामेव पूर्वपूर्वशरीरगृहीतानां जीवेन सह गमनादिश्रवणादिति भावः।।
	13. तत्त्वज्ञानेनेत्यादि। तत्त्वज्ञानेन -- तत्त्वमस्यादिवाक्यजन्यतत्त्वज्ञानेन। बन्धः -- अविद्यादिरूपो बन्धः। पुरा -- उत्क्रमणापूर्वं शरीरावस्थानवेलायामेव। गलति किल -- निवर्तते खलु। 'ज्ञात्वा देवं मुच्यते सर्वपाशैः''तमेव विदित्वाति मृत्युमेति''तमेव विद्वानमृत इह भवति' इत्यादिषु त्वाप्रत्ययेहशब्दादिभिस्तत्त्वज्ञानोत्तरमेव बन्झनिवृत्त्यवगमादिति भावः। नोत्क्रमेणेतिवाक्ये बन्धो गलति इति पदयोरनुषङ्गः। उत्क्रमेण बन्धो न गलति। अनाद्यनुवृत्तो बन्धो निवर्तते चेत् ज्ञानेनैव  तदुत्पत्त्युत्तरलक्षण एव निवर्तेत चेत् उत्क्रमणादभिर्न निवर्तेत पूर्वमनन्तशरीरेभ्यवचनं तुच्छम्।जीवतो मुक्तवादे माता बन्ध्येतिवत् स्ववचनविहतिर्हि -- जीवतोऽविद्याकर्मकार्यभूतदेहात्मभ्रममूलकक्षुत्पिपाताददुःखतन्निवृत्त्यादिजनितसुखाश्रयभूतस्य जीवस्य मुक्तिवादे समूलसकार्याविद्यादिनिश्शेषविध्वंसरूपमुक्तिर्भवतीति वचने मे माता अपत्यहितेति वाक्य इव  स्ववचनव्याहतिर्भवति हि। मे मातेत्यनेन स्वमातुस्सापत्यत्वावगमात् तद्विरुद्धतया वन्ध्येत्यनपत्यतारकथनमिव 
परस्परव्याघात इत्यर्थः। तनुभृत् -- बन्धात्मकं शरीरं बिभ्राणो जीवः। तत्त्वबोधात् -- तत्त्वज्ञानात्। इह --देहवत्त्वदशायामस्मिन्नेव लोके।मुक्तश्चेत् -- मुक्तिं प्राप्त इति यद्यङ्गीक्रियते। तर्हि एष तत्त्ववित् तदा न दुःख्येत् -- यो जीवन्मुक्तत्वेनाभिमत एष तत्त्वज्ञानी यदा जीवनमुक्त इत्युच्यते तदा दुःखं नानुभवेत्। दृश्यते ह जीवन्मुक्तत्वेन व्यवह्रियमाणानां भावत्कानां देहानुबन्धिक्षुत्पिपासाक्रोधादिमूलं दुःखम्। तदा दुःखं मिथ्या चेत् --जीवन्मुक्तिदशायां तस्यात्मानो दुःखं मिथ्येति वदाम इति चेत्। तव कदा तस्य सत्यत्वमिष्टं कथय -- ब्रह्मव्यतिरिक्तं सर्वं सर्वदा मिथ्येति वदतस्तव कस्मिन्काले दुःखानुभवस्य सत्यत्वमङ्गीकृतं ब्रूहि तेन पूर्वोत्तरकालयोर्न वैषम्यमित्यर्थः। सर्वदापि दुःखं मिथ्येति ह भवतां सिद्धान्तः। मिथ्याभूतं तदेव दुःखं संसार इति च भवतोच्यते अतस्संसरतो मुक्तिरिति विरुद्धमिति भावः।।
	14. यं यमिति। देहिनः -- प्राणिनः। यं यं भावं स्मरन्त इदं वपुर्जहति तं तं यान्ति --देवत्वमनुष्यत्वादिकं यं यं भावं स्मरन्तस्सन्त इदं शरीरं विसृजन्ति तं तं भावं प्राप्नुवन्ति। तस्मात् -- कारणात्।उत्क्रान्तिसाम्यं न घटते -- विद्वदविदुषोरुत्क्रान्तिसाम्यं भवदुक्तं न युज्यते। इति चेत् -एवं शङ्क्यते  यदि।तन्न --तन्न सम्भवति।तन्मात्रसाम्यात् -- कर्मानुरूपमुत्क्रान्तिविशेषोऽस्तु नाम, अथापि देहादुत्क्रमणमात्रसाम्यस्यास्मदुक्तस्यानपायात्। अन्तिमप्रत्ययदौ विषमता विद्याभेदादिनीत्या भवति हि 
-अन्तिमप्रत्ययादिवैषम्यं सद्विद्यादहरविद्यादीनां वेद्यकारभेदकृतभेदवत् ब्रह्मविद्यात्वसामान्यकृताभेदवच्च सम्भवति। सद्विद्यादहरविद्यादौ वेद्याकारभेदात् भेदोऽस्ति अथापि ब्रह्मविद्येति सामान्यादैक्यमप्यस्ति एवमत्राप्युत्रक्रमणमेकमेव, अथापि तत्तद्भावनाविशेषात् भेदोऽप्यस्तीति न कश्चिद्विरोध इति भावः। किञ्चित्साधर्म्यवादे सर्वधासाम्यसिद्धिश्च न नियतिमती -- एकदेशसाधर्म्यवदा सर्वथासाम्यं न सिध्यतीत्यर्थः।।
 	*4.2.6.
15. जीवोत्क्रान्तीत्यादि।जीवोत्क्रान्त्युक्तिकाले-- सामान्येन जीवोत्क्रान्तिप्रतिपादन प्रकरणे।विदुषि -- विद्वज्जीवविषये।  तत्प्रतिक्षेपभङ्गः -- उत्क्रान्तिर्नास्तीत्याशङ्क्य तेषामप्युत्क्रान्तिरस्तीति कथनम्।घटते -- सङ्गत्यौचित्यातिशयेन युज्यते।भूतोत्क्रान्तेः पश्चात् तदुपनिपतने तु सङ्गतिः  कथञ्चित् स्यात् -- भूतोत्क्रान्तिमुक्त्वा तदनन्तरं विदुष उत्क्रान्तिनिषेधपरिहारकथने किञ्चित्स्वारस्येन सङ्गतिर्भवेत्। तस्मात् -- कारणात्। साधारणोऽपि -- विद्वदविद्वज्जीवसाधारणभूतोऽपि। अयं हार्दयोगः -- 'तानि परे तथा ह्याह' इत्युच्यमानो हार्दनामकान्तर्यामिसंश्लेषः। तत उपरि स्थाप्यते हि -- विद्वदुत्क्रान्तिस्थापनानन्तरं सूत्रकारैः प्रतिष्ठापितः। सरणिमुखतया -- विषूचीननाड्यात्मकमार्गविभागपूर्वदेशतया। अस्मिन्नपि --हार्दसंश्लेषेऽपि। तुल्ये -- विद्वदविद्वत्साधारणे सति। प्राप्यभेदेन -- गन्तव्यदेशानां परस्परं भिन्नत्वेन। नाड्यः --तद्गमनसाधनभूता नाड्यश्च। अतुल्याः -- परस्परविभक्ता इत्यर्थः। यथैकद्वारेण निष्क्रान्तानां बहूनां पुरुषाणां मार्गभेदेन नानादेशगमनं एमेकस्याद्धार्दस्थानर्गतानां जीवानां नानानाडीमार्गैस्स्वकर्मानुरूपं तत्तन्नानादेशगमनमुपपन्नमिति।।
	16. प्राप्तुमित्यादि। भोगापवर्गौ प्राप्तुम् --- भोगापवर्गात्मकफललाभाय।प्राप्तसूक्ष्मस्वदेहे -- प्राप्तः पूर्वशरीरस्थभूतसूक्ष्मात्मकस्स्वदेहे येन तादृशे।तनुभृति --- जीवे। प्रयति -- उत्क्रामति सति। श्रितहृदयसुषौ परस्यां देवतायां संपत्त्या किं लभ्यते -- संश्रितहृदयाकाशायां हार्दरूपिण्यां परस्यां देवतायां संश्लेशविशेषेण किं प्रयोजनं लभ्यते।आतः -- अतः।तेजः परस्यामिति -- 'तेजः परस्यां देवतायां'इति वचनम्।  चिरघटितेऽपि -- सदातनेऽप परमात्मसंश्लेषे। सिद्धानुवादोऽस्तु -- पूर्वमेव सिद्धस्यानुवादः नत्विदानीमपूर्वसंश्लेषपरम् अस्तु।  मैवम् -- एवं मा शङ्किष्ठाः।  मानानुसारात् फलमिति -- नतु प्रयोजनानुसारिणी प्रमाणप्रवृत्तिः प्रमाणानुसारेण प्रयोजनं कल्पनीयमिति न्यायेन। परमे संक्रमः -- परमात्मनीदनीमपूर्व एवैष संश्लेषः। श्रान्तिशान्त्यै -- करणकलेबरक्षोभजनित श्रमपरिहारायेति योजनीयम्।।
	*4.2.7.
	17. सम्पत्तिरित्यादि।देवतायामिययं सम्पत्तिर्लयो भवतु ---परस्यां देवतायामुच्यमाना सम्पत्तिसाक्षाल्लय एव भवतु। सा -- परा देवता।सर्वस्य योनिर्हि -- सर्वस्य वस्तुनः कारणं हि। तथा च कारणे कार्यस्य सम्पत्तिर्लय एव, नतु केवलसंश्लेषरूपा। भयः -- पुनश्शरीरापेक्षायां सत्याम्।स्रष्टुम् -- शरीरमुत्पादयितुम्।क्षमा च --समर्था च। इत्यसत् -- इति शङ्कनमसाधु। अनुषजतो वाच्यवैरूप्यदोषात् -- 'वाङ्मनसि सम्पद्यते' इति वाक्यादनुषज्मानस्य संश्लेषमात्रपरतया प्रतिवाक्यमन्वीयमानस्य सम्पद्यत इतिशब्दस्यात्र लयपरत्वकल्पमे अर्थवैरूप्यदोषापत्तेः। किञ्च इहभूतसूक्ष्मैर्विश्लेषश्च न घटते --विनाशो हि नाम भूतसूक्ष्मैर्विश्लेष एव स च न घटते भूतसूक्ष्मैर्विश्लेॉशे तदुत्तरं गमनादिव्यापारायोगात्। सृष्टिक्लृप्तिस्तु गुर्वी -- विद्यमानं शरीरं परित्यक्तवश्शीरान्तरापेक्षायां तच्छरीरं  परदेवतैव सृजतीति शरीरान्तरसृष्टिकल्पना च गौरवयुक्ता।स्वरूपेणैवाणुरूपस्य जीवस्य गमनमस्त्वित्याशङ्क्यास्याश्शङ्काया धूमादिमार्गगमनेऽपि तुल्यत्वात्	तत्र प्रमाणबलात् भूतसूक्ष्मपरिष्वक्तस्यैव गमनाङ्गीकारेऽत्रापि प्रमामबलादेव भूतसूक्ष्मसम्परिष्वक्तस्यैव गमनमित्यङ्गीकार्यमिति तात्पर्येणाह --- प्रोक्तेत्यादि।भविनः --संसरतो जीवस्य। धूमादिमार्हेऽपि -- 'अथ य इमे ग्राम इष्टापूर्ते दत्तमित्युपासते ते धूममभिसम्भवन्ति' 
इत्याद्याम्नाते धूमादिमार्गेऽपि। गतिः -- गमनम्। तत्परिष्विञ्चनेन प्रोक्ता -- भूतसूक्ष्मपरिष्वञ्चनेनैव भवतीति पञ्चाग्निविद्यायामभ्यधायि।।
	*4.2.8.
	18. नाडीजालइत्यादि।अतिसूक्ष्मे -- अतिसौक्ष्म्येणातीन्द्रियवेतॄणामपीयं सा इयं सेति परिज्ञानानर्हे।नाडीजाले -- नाडीसमूहे।  मुक्तिनाडी -- मोक्षमार्गभूता मूर्ध्यनाडी। विवेक्तुं सुशका 
नभवति --  इयं मूर्धन्यनाडीति पृथक्कृत्यावगन्तुं शक्या न भवति। तस्मात् -- कारणात्।  मुच्यमानस्य पुंसः -- मोक्षं प्राप्नुवतः पुरुषस्य मूर्धन्यनाडीगति -- मूर्धन्यनाड्या गमनम्। 
अनियतः -- नियमेन न भवति। तया -- नाड्या।  ऊर्ध्वं गन्तुः -- उर्ध्वलोकं गच्छतः पुरुषस्य। अमृततां प्रवदत् -- मुक्तिं प्रतिपादयत्। वाक्यम् -- 'तयोर्ध्वमायन्नमृतत्वमेति' इत्यादि वाक्यम्।सम्वादस्तु -- कदाचित्तयापि नाड्या गमनसम्भवाभिप्रायेणास्तु।मैवम् -- एवं मा शङ्किष्ठाः। विद्यासम्प्रतीहार्दप्रसदनमहसा स्वार्हनाजीप्रवेशात् --विद्यया उपासनेन सम्प्रीतस्य सन्तुष्टस्य हार्दस्य परमात्मनः प्रसदनं प्रसाद एवमहः प्रकाशकं  तेजः तेन स्वगमनयोग्यमूर्धन्यनाडीप्रवेशसम्भवात्। मैवमिति सम्बन्धः।।
	19. स्वाधीनं इत्यादि।स्वाधीनः --स्वतन्त्रः। अविकलया सम्पदा साकम् ---- स्वाभिमतनित्यनिरवद्यानुरूपस्वरूपगुणविभवैश्वर्यशीलाद्यनवधिकातिशयासङ्ख्येखकल्याणगुणया लक्ष्म्या सहेत्यर्थः। यद्वा निरतिशयैश्वर्येण युक्त इत्यर्थः।  एकः -- प्रधानभूतः। हृत्पद्ममध्ये स्थित्वा -- हृदयपुण़्डरीकमध्ये।अस्मदनुजिघृक्षया कालप्रतीक्षया अवस्थितः। स्थगतिनिजतनुः --अभक्तानामप्रकाशितनिजविग्रहः। यद्वा -- अस्थरितिजतनुरिति च्छेदः। भक्तानां प्रकाशितनिजविग्रह इत्यर्थः। सप्तलोकीगृहस्थः -- यथा गृहस्थस्स्वगृहमविकलं परिपालयति तथा सप्तलोकोपलक्षिताण्डान्तर्वर्तिनिखिलचेतनसंरक्षणागरूक इत्यर्थः। हार्दसंज्ञः -- हृदयावस्थानात् हार्दसंज्ञितो भगवान्। स्वयम्-- साक्षादेव। नाडीचक्रे -- स्थितमिति शेषः। निखिलधृतिकरीम् --- निखिलसन्तोषकरीमिति चिन्तामणिः। प्रधाननाडीत्वेन सर्वनाडीधारणकरीमित्यर्थः। नाभिमूर्धान्तरूपाम् -- नाभिप्रभृतिमूर्धपर्यन्तमवस्थिताम्।नाभिमूर्धानौ अन्तौ आद्यान्तावधिभूतौ यस्य तादृशं रूपं स्वरूपं
यस्यास्ताम्।सुषुम्नाम् -- सुषुम्नाभिधानां नाडीम्। भित्त्वा --अनावृतमुखीं कृत्वा।तन्मध्यरन्ध्रप्रहितम् -- तन्मध्यनवर्तिरन्ध्रे स्वेनैव प्रवेशितम्। मुमुक्षुम् -- चेतनम्। इषुमिवोत्क्षिप्य --धानुषअकप्रयुक्तं बाणमिवोत्क्षिब्य। नेता -- परमपदं नेता।।
	*4.2.9.
	20. एतैरेवेत्यादि।योगिनः -- मुमुक्षोः। एतैरेवेति वाक्ये -- 'एतैरेव रश्मिभिरूर्ध्वमाक्रमते'इति वाक्ये। दिनकरकिरणालम्बनेन -- सूर्यकिरणावलम्बनेन।यत् ऊर्ध्वयानं प्रोक्तम् -- यदूर्ध्वगमनं प्रतिपादितम्। तत् --सूर्यकिरणवलम्बनेनोर्ध्वगमनम्।निशि अयुक्त्या -- रात्रावसम्भवात्। दिनमृतिनियतम् -- दिवामरणविषय एव व्यवस्थितम्। इति चेन्न -- एवंशङ्क्यते चेत् तन्न सम्भवति। अह्नि -- दिवापि। छायासु-- गाढतमवृक्षगुल्मादच्छायायुक्तदेशेषु। रात्रिष्वपि -- रात्रिषु सर्वदेशेष्वपि। लिङ्गाद्धि -- औष्ण्यादेव लिङ्गात्।  लघुतराः -- स्फुटानुपलम्भात् लघुतराः सूक्ष्मतराः। रश्मयः -- सूर्यकिरणाः। सन्ति -- सन्तीत्वगम्यते।वर्षादिरात्रौ तापो न यदि -- वर्षाशरद्रात्रिषु औष्ण्यं नोपलभ्यते यदि। एतत् -- औष्ण्यानुपलम्भनम्।हिमदिनन्यायतः -- हिमयुक्तदिने दिवापि तापानुपलभ्यो यथा हिमाभिभवेनैव नतु सूर्यकिरणाभावेन एवमेव सूक्ष्महिमवर्षाम्बुशीकराभिभवेनैव वर्षादिरात्रिष्वपि औष्ण्यानुपलम्भ इति।नेयम् -- आलोच्य समाधेयमित्यर्थः।।
	*4.2.10.	
	21.सर्वेषामित्यादि। रजनिमरणम् -- रात्रिमरणम्। सर्वेषाम् --विदुषामविदुषाञ्च।अप्रशस्तम्
-निन्दितम्। इति -- हेतोः। योगी -- मुमुक्षुरूपासकः। अह्नि म्रियेत --अह्नयेव प्रमीयेत। एषः 
-मुमुक्षुरुपासकः। रात्रौ प्रेयाद्यदि --रात्रौ म्रियेत चेत्।तत् -- रात्रौ मरणम्। चरममरणं न भवेत् --मोक्षार्थमरणं न भवेत्। इत्ययुक्तम् -- इति शङ्कनमयुक्तम्। प्रारब्धकार्यं कर्म अनियतसमयं  हि क्षीयते -- यत्फलभोगेन विद्यावतोऽपि मुक्तिविलम्बः तत् फलप्रदानप्रवृत्तं कर्म अह्नि रात्रावित्यनिर्णेयकालं हि क्षयं प्राप्नोति। 	अस्मिन् -- विषये।तावदेवेत्युक्तो विलम्बश्च -- 'तस्य तावदेव चिरम्' इति श्रुत्या अनियतप्रारब्धकर्मावसानमात्रपर्यन्ततयोक्तो विलम्बश्च प्रमाणम्। अतः --कारणात्।अहनि निशिच 
-- कालनियमं विना अहनीव रात्रावपि। सः --मुमुक्षुरुपासकः।विद्यया --प्रायणआन्तमावृत्या निष्पन्नया ब्रह्मविद्यया साधनभूता। परम् -- स्वरूपगुणविभूतिभिस्सर्वोत्कृष्टं  पुरुषोत्तमम्। अश्नुते -- प्राप्नोति।।
	22. यत्रैकस्येत्यादि।यत्र --शरीरे। एकस्य -- कस्यचिच्चेतनस्य। जातकज्ञैः -- जातकस्वरूपवेदिभिर्ज्योतिषिकैः।अपवर्गः --मोक्षः।प्रतिनियततया--	अवश्यम्भावितया।गण्यते -- व्ययस्थानतद्गुणटचिन्तनेन निश्चीयते।तच्छरीरं अन्त्यं स्यात् -- चरमशरीरं स्यात्।ततोऽपि --तावताऽपि।अन्ययोगव्युदासस्तु न भवति -- शरीरान्तरसम्बन्धनिषेधस्तु न सम्भवति।मध्ये मोक्षप्रतिबन्धककर्मानुष्ठाने शरीरान्तरसम्बन्धस्यापि सम्भवादिति भावः। अत्रापि --अस्मिन् तरमशरीरेऽपि। अन्तकाले -- मरणकाले। दिनरजनिभिदा -- दिवारात्र्योरह्ना मोक्षो रात्र्या तु न मोक्ष इति मोक्षसाधनत्वतदभावाभ्यां भेदः। नहि -- नास्ति खलु।  एवम् -- तन्न्यायेनैव। देशभेदादि च-- प्रशस्तकाश्यादिदेशे मरण एव मुक्तिः कुत्सितग्रामादिदेशे मरणे न मुक्तिः, एवमतिसारादिनैव मरणे मुक्तिः नतु विद्युदशनिसलिलादिभिः रोगान्तरैश्च मरणे मुक्तिरिति देशनिमित्तभेदादिकमपि नैव।अस्मिंश्च -- मुमुक्षुविषये।यदुच शव्यं कुर्वन्ति यदुच न -- शवसम्बन्धि संस्कारादिकं कर्मास्य पुत्रादयो नॉयदि च कुर्वन्ति यदि च ते तन्न कुर्वन्ति। इत्यादि च -- उक्तार्थप्रतिपादिकया 'अथख यदुचास्मिन् शव्यं कुर्वन्ति यदु च न तेऽर्चिषमेवाभिसम्भवन्ति' इत्यादिकया श्रुत्या प्रतिपन्नं शवसंस्कारादिकरणे अकरणे च ब्रह्मविदो मुक्तिर्लभ्यत एवेत्यादिकं ब्रह्मविद्वैभवञ्चे।एवम् --देशकालाद्यनियमन्यायेन। विभाव्यम् -- परचिन्तनीयमित्यर्थः।।
	*4.2.11.
	23. देहमित्यादि।योगीश्वरोऽपि -- ब्रह्मविद्यानिष्ठतया योगिनां श्रेष्ठोऽपि मुमुक्षुः। रवेः -- सूर्यस्य।  दक्षिणावृत्तिकाले-- दक्षिणआदिगावर्तनसमये दक्षिणायन इत्यर्थः। देहं यदि त्यजति -- यदि देहं विसृजति म्रियते चेत्।तर्हि  इन्दोस्सायुज्यं विन्देत् -- चन्द्रसायुज्यं प्राप्नुयात्।'अथ यो दक्षिणे प्रमीयते पितृणामेव महिमानं गत्वा चन्द्रमसस्सायुज्यं गच्छति' इति श्रुतेरिति भावः। इह पुनर्भवति -- अस्मिन् लोके पुनर्जायते। कुत इति चेत् -- तच्छ्रुतेस्तत्स्मृतेश्च  -- 'अथैतमेवाध्वानं पुनर्निवर्तन्ते' इति 
श्रउतेः 'तत्र चान्द्रमसं ज्योतिर्योगी प्राप्य निवर्तते' इति स्मृतेश्च। मैवम् -- एवं मा शङ्किष्ठाः। इह तु पूर्वक्तनीतिर्न विहता हि ---चन्द्रप्राप्तिविषयेऽपि प्रारब्धकर्मावसाने मोक्षो नियत एवेत्युक्तो न्यायो न निरुद्धो हि। तर्हि चन्द्रप्राप्तिः किंमर्थेति चेत् अथ अस्य इन्दौ सायुज्यं सूर्यनीत्या विश्रान्त्यै  -- प्रारब्धकर्मावसाने मोक्षनैयत्ये निश्चिते सत्यनन्तरं मुमुक्षोशअचन्द्रसायुज्यत्वं सूर्यनीत्या उत्तरायणमृतस्य सूर्यसायुज्यन्यायेन विश्रमार्थमिति  निश्चीयते। भीष्मकालप्रतीक्षा --भीष्मस्योत्तरायणप्राप्तिपर्यन्तप्रतीक्षणं तु। जगदुपकृतये -- सुकृतिनामुत्तरायणमरणं प्रशस्तमित्येतदर्थप्रदर्शनेन लोकोपकारारार्थम्, नतु दक्षिणायनमृतानां मुक्तत्यभावप्रदर्शनार्थमित्यर्थः।।
	24. किञ्चेत्यादि।  किञ्च -- युक्त्यन्तरमप्यस्तीत्यर्थः। जाह्नवीसम्भवस्य -- भीष्मस्य।  इदम् -- युद्धं युद्धमरणमुत्तरायणप्रतीक्षणमित्यादिकम्।प्रारब्धकर्मप्रतिनियतम् -- भोगैकनाश्यतथाविधकर्मविशेषेण तस्मिन्नेव व्यवस्थितम्। येन -- कर्मणा। स्वेच्छा एवमासीत् -- भीष्मस्येच्छा उत्तराणप्रतीक्षणविषयिण्यासीत्। यद्वा येन -- प्रारब्धकर्मणा। जाह्नवीसम्भवस्य स्वेच्छा एवमासीत्। तन्मूलभूतमिदं प्रारब्धकर्म प्रतिनियतम् -- तस्मन्नेव व्यवस्थितम्।कर्म प्रतिनियतमिति भिन्ने पदे। अन्यत्रादर्शनात् पाण्डानां दारसाधारण्यहेतुकर्मविशेषवदिदमपि भीष्मस्य प्रतिनियतं प्रारब्धकर्मैव तत 
एव न तस्याचारः प्रमाणमन्येषामिति भावः। स च -- भीष्मस्य। वसुरभवत् -- वसुष्वष्टस्वेकतमत्वं प्राप्तवानित्यर्थः। तथा भारतादिषउ प्रसिद्धत्वादिति भावः। एष साक्षाद्विमुक्तो न -- अत एव एष भीष्मः साक्षान्मुक्तो न। तेन मुमुक्षओः कालविशेषप्रतीक्षा कर्तव्येत्यस्य नायं दृष्टान्तइत्यर्थः। तस्मात् -- उक्तोपपादनेन मुमुक्षूणां कालविशेषनियमानपेक्षमुक्तिकत्वात्।योगी -- उपासकः।  नरपितृदिविषद्रात्रिकालेऽपि -- नराणां रात्रिर्निशा पितृणां रात्रिः कृष्णपक्षओ देवानां रात्रिर्दक्षिणायनं तेष्वपि। मुक्तिं विन्देत -- मोक्षं लभेतैव। प्राशस्त्यनिन्दे तदितरविषये स्याताम् -- 'दिवा च शुक्लपक्षश्च उत्तरायणमेव च। मुमूर्षतां प्रशस्तानि विपरीतं तु गर्हितम्।।' इत्यादिभिरुत्तरायणादिप्रशंसन दक्षिणायादिनिन्दने क्रियमाणे अध्यात्मविद्भिन्नविषये भवेताम्।  गीतयोक्तौ तु मार्गौ -- 'अग्निर्ज्योतिरहश्शुक्लष्षण्मासा उत्तरायणम्। तत्र प्रयाता गच्छन्ति ब्रह्म ब्रह्मविदो जनाः। धूमो रात्र्स्तथा कृष्णष्षण्मासा दक्षिणायनम्। तत्र चान्द्रमसं ज्योतिर्योगी प्राप्य निवर्तते।।' इति गीतायामुक्तौ तु द्विविधौ पक्षो मार्गौ देवयानपितृयाणमार्गावेव तथोच्येते नतु मुमुक्षोः कालविशेष उच्यत इत्यर्थः।।
	25. सम्पद्येतेत्यादि।अन्यत् --मनोव्यतिरिक्तम्। अक्षम् -- इन्द्रियम्। जात्येकवचनम्। कर्मज्ञानेन्द्रियदशकमित्यर्थः। मनसि सम्पद्येत --- मनसि संश्लेषविशेषरूपं लयं प्रतिपाद्येत। अयं 'वाङ्मनसि दर्शनात्' इत्यादिप्रथमाधिकरणार्थः। तत्संयुक्तम् --वागादीन्द्रियदशकसंयुतम्। तदपि -मनश्च। प्राणवायौ --प्राणाख्ये वायुविशेषे। सम्पद्येतेति सर्वत्रानुषङ्गः। अयं 'तन्मनः प्राण उत्तरात्' इत्यस्य द्वितीयस्याधिकरणार्थः। तैः -- वागादीन्द्रियमनोभिः।समेतः -- संयुक्तः। सः -- प्राणः।   अध्यक्षे --करणकलेबराधिष्ठातरि जीवे सम्पद्येत। अयं 'सोऽध्यक्षे तदुपगमादिभ्यः -- इत्यस्य तृतीयस्याधिकरणार्थः।'	तदखिलवान् -- एकादशेन्द्रियप्राणसंयुक्तः।स च -- जीवात्मा च। सूक्ष्मे भूतवर्गे तु --स्थूलदेहादुद्धुते सूक्ष्मे पृथिव्यादिभूतवर्गे सम्पद्यते। अयं 'भूतेषु तच्छ्रुतेः' इत्यस्य चतुर्थस्याधिकरणस्यार्थः। उत्क्रान्तिः -- इयमुत्क्रान्तिः। समाना स्यात् --ब्रह्मविदोऽब्रह्मविदश्च तुल्या भवेत्। अयं 'समाना चासृत्युपक्रमदामृतत्वं चानुपोष्य' इत्यस्य पञ्चमस्याधिकरणस्यार्थः। अथ च -- तदुपरितने 'तानिपरे  तथा ह्याह ' इत्यस्मिन् षष्ठेऽधिकरणे तु। परे -- हार्दरूपे परमात्मनि। युक्तिः -- संपत्तिः। साच -- परमात्मनि सम्पत्तिश्च।  संश्लेषमात्रम् --पृथग्व्यवहारानर्हसंसर्गमात्रमेव नतु लय इत्यर्थः।  अयं 'अविभागो वचनात्' इत्यस्य सप्तमस्याधिकरणस्यार्थः। मोक्षी --मोक्षभाग्विद्यानिष्ठस्तु। ब्रह्मनाड्या निर्गच्छेत् --मूर्धन्यनाड्या निष्क्रामेत्। एतदादिविदुषो विशेष इत्यर्थः। अयं 'तदोक्रोग्रज्वलनम्' इत्यादेरष्टमस्याधिकरणस्यार्थः। अथ -- तदुपरितने 'रश्म्यनुसारी' इत्यस्मिन्नऽधिकरणे। धूणिभिः-- सूर्यकिरणैरबलम्बनभूतैर्निर्गच्छेदित। निशादेवरात्र्योश्च -- निशायां निर्गच्छेत् देवरात्र्याञ्च निर्गच्छेत्। 
निशा मनुष्यरात्रिः देवरात्रिर्दक्षिणायनम्। तत्र निशायां निर्गच्छदित्ययं 'निशि नेति चेत्' इत्यादेर्दशमस्याधिकरणस्यार्थः। देवरात्र्यां निर्गच्छेदित्ययं 'अतश्चायनेऽपि दक्षिणे' इत्यस्यैकादशाधिकरणस्यार्थः। अस्मिन्पादे अधिकरणान्येकादश।।
इति चतुर्थाध्यायस्य द्वितीयः पादः
।।चतुर्थाध्यायस्य तृतीयः पादः।।
   1. निर्गत्येत्यादि। ब्रह्मरन्ध्रात् --शिरःकपालमध्यरन्ध्रात्। निर्गत्य --उपरि बहुर्निष्क्रम्य। अथ -तदनन्तरम्। नाडीनिबद्धम् --ब्रह्मनाड्या सम्बद्धम्। तपनकरम् -- सूर्यकिरणम्। आलम्ब्य --उपरि गतिसाधनत्वेनावलम्ब्य। प्रत्युद्यद्देवबृन्दप्रहितबलिः -- प्रत्युद्यद्भिर्मार्गातिवहनायाभिमुखमारतैर्देवबृन्दैरर्तिर्दिनादिदेवसमूहैः प्रहितबलिः समर्पितोपहारः। 'सर्वेऽस्मै देवा बलिमावहन्ति' इति श्रुतेरति भावः। असौ -- प्रकृत उत्क्रान्तः। योगी --ब्रह्मवित्। येन -- मार्गेण। प्रयाति -- गच्छति। मौकुन्दः ---मुक्तिभूमिदो मुकुन्दस्तं प्रापयतीति मौकुन्दः। मोहाकूपारपारम् -- मोहः अज्ञानान्यथाज्ञानविपरीतज्ञानरूपस्स एवकूपारसमुद्रस्तस्य पारं परतटभूतम्। पुरम् -- मुक्तिस्थानभूतं 
श्रीवैकुण्ठाख्यं दिव्यनगरम्।  नः --अस्मान्। अभिगमयन् -- प्रापयन्। असौ -- बुद्धिस्थोऽर्चिरादिरूपः। मुक्तिघण्टापथः 
--मोक्षप्रापकमहापथः। इह-- अस्मिन्नध्याये। परम् -- इत उपरि तृतीयपादे। मुनिना --सर्वोपनिषदर्थणननशीलेन व्यासेन। पञ्चभर्न्यायभेदैः --पञ्चसङ्ख्ाकैरधिकरणविशेषैः। स्थाप्यते --- पूर्वपक्षनिरसनपूर्वकं सिद्धान्तीक्रियते।।
