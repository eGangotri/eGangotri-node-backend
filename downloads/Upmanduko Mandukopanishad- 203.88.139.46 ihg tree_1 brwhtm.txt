1
ॐ इति एतद् अक्षरम् इद ँ ़ सर्वं तस्य उपव्याख्यानं भूतं भवद् भविष्यद् इति सर्वम्
ओङ्कार एव। यत् च अन्यत् त्रिकाल अतीतं तदपि ओङ्कार एव ।।1।।
2
सर्वॐ हि एतद् ब्रह्मा अयम् आत्मा ब्रह्म सः अयम् आत्मा चतुष्पात्।।2।।
3
जागरितस्थानः बहिष्प्रज्ञः सप्ताङ्गः एकोनविंशतिमुखः स्थूलभुग्वैश्वानरः; प्रथमः पादः।।3।।
4
स्वप्रस्थानः अन्तःप्रज्ञः सप्ताङ्ग एकोनविंशतिमुखः  प्रविविक्तभुक्तैजसः द्वितीयः पादः।।4।।
5
यत्र सुप्तः न कञ्चन कामं कामयते न कञ्चन स्वप्नं पश्यति तत् सुषुप्तम्। सुषुप्तस्थान
एकीभूतः प्रज्ञानघन एवान्दमयः हि आनन्दभुक्चेतोमुखः प्राज्ञः तृतीयः पादः।।5।।
6
एषः सर्वेश्वर एष सर्वज्ञ एषः अन्तर्यामि एष योनिः सर्वस्य प्रभवाप्ययौ हि भूतानाम्।।6।।
7
नान्तःप्रज्ञं न बहिष्प्रज्ञं नोभयतःप्रज्ञं न प्रज्ञानघनं न प्रज्ञं न अप्रज्ञम्। अदृष्टमव्यवहार्यम् अग्राह्यम् अलक्षणम् अचिन्त्यम् अन्वपदेश्यमेकात्मप्रत्ययसारं प्रपञ्चोपशमम् शान्तं शिवमद्वैतं चतुर्थं मन्यन्ते सः आत्मा स विज्ञेयः।।7।।
8
सः अयम् आत्मा अध्यक्षरम् ओङ्कारः अधिमात्रं पादा मात्रा ।
मात्राः च पादा अकार उकारो मकार इति।।8।।
9
जागरितस्थानः वैश्वानरः अकारः प्रथमा मात्रा आप्तेरादिमत्त्वाद् वा आप्नोति
ह वै सर्वान् कामानादिश्च भवति य एवं वेद।।9।।
10
स्वप्नस्थानस्तैजस उकारः द्वितीय मात्रोत्कर्षाद् उभयत्वाद्वोत्कर्षति ह वै ज्ञानसंततिं
समानः च  भवति न अस्य अब्रह्मवित् कुले भवति य एवं वेद।।10।।
11
सुषुप्तस्थानः प्राज्ञः मकारः तृतीया मात्रा मितेरपीतेर्वा मिनोति ह वा इद ँ सर्वम्
अपीतिः च भवति य एवं वेद।।11।।
