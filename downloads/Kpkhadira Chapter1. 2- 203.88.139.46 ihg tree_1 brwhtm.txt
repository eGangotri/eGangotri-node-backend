 (१.२) प्रथमपटले द्वितीय खण्ड प्रारम्भ।

पूर्वे भागे वेश्मनो गोमयेनोपसिप्य तस्य मध्यदेशे लक्षणं कुर्यात्‌ ।।१.२.१।।

गृहस्याभिमुखे गृहैकदेशे भागे पूर्वोपलिप्तेऽपि स्वयं गोशकृतोपलिप्य उपलिप्तस्य मध्यदेशे लक्षणं कुर्यात्‌। लक्षणस्य स्वरूपमन्यतोऽवगन्तव्यम्‌। पांसुभि स्थण्डिलं कुर्यादित्यर्थ ।।१.२.१।।

दक्षिणत प्रचीं लेखामुल्लिख्य।।१.२.२।।

स्थण्डिलस्य दक्षिणापरकोणादारभ्य प्रागपवर्गां रेखामुल्लिखेत्‌ ।।१.२.२।।

तदारम्भादिदीचीं तदवसानात्प्राचीं तिस्रो मध्ये प्राची ।।१.२.३।।

पश्चिमरेखारम्भादुत्तरा तिस्र। कुत ’अपित््रयं सर्वं प्रागपवर्गमुदगपवर्गं वा’इति स्मृतिबाहुल्यात्‌। एवं सर्वत्रानादेशे ।।१.२.३।।

तदभ्युक्ष्य ।।१.२.४।।

उल्लिखितं स्थण्डिलमद्भिरभ्युक्ष्य ।।१.२.४।।

अग्निमुपसमाधाय ।।१.२.५।।

स्थण्डिलस्य मध्ये अग्निमसंमुखमभिमुखं निधाय। उपेत्युपयोगाय यत्र यत्र शास्त्रेणाहोमार्थोऽप्यग्निर्निधीयते तत्र तत्रोपलेपनाद्येवंनिधानान्तं कुर्यादित्येवमर्थं, यथा सर्पबलौ।। इतरथा ’सर्वत्रैतद्धोमेषु कुर्यात्‌’इति वचनात्‌ अहोमार्थे न स्यात्‌ ।।१.२.५।।

इमं स्तोममिति परिसमूह्य तृचेन ।।१.२.६।।

निधियमानस्याग्ने प्रकीर्णान्‌ कणान्‌ समन्तत एकीभावं प्रापय्य प्रत्यृचं परिसमूहनं प्रागुपक्रममुदगपवर्गं कुर्यात्‌, निराकाङ्‌क्षत्वादृचाम्‌। अस्य विनियोगमात्रपरत्वान्नर्तैक्यकल्पनायां प्रभुत्वम्‌ ।।१.२.६।।

पश्चादग्नेर्भूमौ न्यञ्चौ पाणी कृत्वेदं भूमेरिति ।।१.२.७।।

अग्नेरनन्तरमेव पश्चात्तृणादिभिस्साहितौ भूमिगताववाङ्‌मुखौ हस्तो कृत्वा ’इदं भूमे’इति जपेत्‌। ’अन्येषां विन्दते वसु, अन्येषां विन्दते धनम्‌’ इत्यनयोस्तुल्यार्थत्वात्‌ विकल्पेन मन्त्रान्तत्वम्‌

।।१.२.७।।

तयोर्नियममाह--

वस्वन्तं रात्रौ ।।१.२.८।।

रात्रिकाले विहितं यद्रात्रौ क्रियते तत्र वस्वन्तमेव। अनन्तरं ब्रह्मोपवेशनम्‌। कुत? अग्निनिधानांत्पूर्वं तावन्नोपवेशनं ’दक्षिणतोऽग्ने’इति वचनात्‌। परतोपि ’उपसमाधायसमूह्य न्यञ्चौपाणी कृत्वेदं भूमे’इति क्त्वाप्रत्ययेन समानकर्तृकत्वस्योक्तत्वादवान्तरप्रयोगैकवाक्यत्वावगतेर्बाधान्नोपवेशनम्‌। इदानीं तु विरोधाभावाद्वक्ष्यमाणस्य ब्रह्मापेक्षत्वात्‌ उपवेशनम्‌। पूर्वोक्तानां सूत्रैक्येपि सुखबोधार्थं सूत्रावच्छेद कृत ।।१.२.८।।

पश्चाद्दर्भानास्तीर्य दक्षिणत प्राचीं प्रकर्षेदुत्तरतश्च ।।१.२.९।।

अग्ने पश्चात्‌। प्रागग्रान्‌ दर्भान्‌ निरन्तरानास्थण्डिलमुदगपवर्गान्‌ प्रकीर्य दक्षिणत प्रकीर्णानग्रेषु गृहीत्वा प्राचीं प्रकृष्यतथोत्तरतश्च प्रकर्षेत्‌। यथाऽग्ने पुरस्तादग्राणि सङ्‌गतानि स्यु। अयमेक

कल्प ।।१.२.९।।

अप्रकृष्य वा ।।१.२.१०।।

पश्चात्स्तरणमात्रमेवैक कल्प ।।१.२.१०।।

पूर्वोपक्रमं प्रदक्षिणमग्निं स्तृणुयान्मूलान्यग्रैश्चादयंस्त्रिवृतं पञ्चवृतं वा ।।१.२.११।।

अग्ने पुरस्तात्‌ पूर्वं ततो दक्षिणतस्तत उत्तरतस्तत पश्चात्‌। ननूत्तरतस्समापनीयं ’प्रदक्षिणम्‌’इति वचनात्‌,न, ’मूलान्यग्रैश्छादयन्‌’इति वचनात्‌। उदगपवर्गे हि मूलैरग्राणि छादितानि स्यु। ननु अग्राण्युत्क्षिप्य किमिति न स्तरणं, ’छादयन्‌, स्तृणुयात्‌’इति स्तीर्यमाणावस्थायामेव स्तीर्यमाणैश्छादन उपदेशात्‌। एवं तर्हि ’मूलान्यग्रैश्छादयन्‌’ इत्यनेनैन सिद्धत्वात्‌ ’पूर्वोपक्रमं प्रदक्षिणम्‌’ इत्यनर्थकम्‌। न, अन्यदपि यत्‌ प्रतिदिशं

तत्पूर्वोपक्रमं प्रदक्षिणमिति ज्ञापनार्थं, यथा ’प्रतिदिशमुपलिम्मेत्‌’इति। अत्रापि स्पष्टीकरणार्थत्वात्‌ अत्रैवोक्तम्‌। अत्र तु ’प्रथमं दक्षिणतस्तत उत्तरत’ इत्यापि प्रदक्षिणशब्दस्यार्थोऽवगन्तुं शक्यते। इदं स्तरणं त्रि कृत्व पञ्चकृत्वो वा। पूर्वसूत्राभ्यां विहिते सकृत्सकृदेव। पितृयज्ञेष्याद्यं स्तरणम्‌, अन्वष्टक्ये द्वितीयम्‌, इतरत्र तृतीयमित्युपदेश। तृतीये पञ्चवृतपक्षस्य प्रजाकामपशुकामयोर्निवेश ।।१.२.११।।

उपविश्य दर्भाग्रे प्रादेशमात्रे प्रच्छिनत्ति न नखेन पवित्रे स्थो वैष्णव्यविति ।।१.२.१२।।

उपविश्येतीत परं दर्भासनार्थम्‌। प्रच्छिनत्ति न पाणिना। ’ओषधिमन्तर्धाय’ इति गृह्यान्तरे ।।१.२.१२।।

अद्भिरुन्मृज्य विष्णोर्मनसा पूते स्थ इति ।।१.२.१३।।

उत्‌ ऊर्ध्वम्‌ ।।१.२.१३।।

उदगग्रे अङ्‌गुष्ठाभ्यामनामिकाभ्यां च सङ्‌गृह्यत्रिराज्यमुत्पुनाति देवस्त्वा सवितोत्पुमात्वच्छिद्रेण पवित्रेण वसोस्सूर्यस्य रश्मिभिरिति ।।१.२.१४।।

मन्त्रस्यापि त्रिरावृत्ति, प्रदेशान्तरे ’द्विस्तूष्णीम्‌’इति, यत्नान्तरात्‌। उत्पुनाति प्राचीमूर्ध्वं क्षिपति। अच्छिद्रेण पवित्रेणेति संश्लिष्टयोस्समुदायमाह ।।१.२.१४।।

अभ्युक्ष्यैते अग्नावनुप्रहरेत्‌ ।।१.२.१५।।

अद्भिरभ्युक्ष्य पवित्रे उदगग्रे अग्नौ प्रक्षिपेत्‌। अन्विति उत्पवनेनुगते उदगग्रे इत्यर्थ ।।१.२.१५।।

अज्यमधिश्रित्योत्तरत कुर्यात्‌ ।।१.२.१६।।

अग्रेरुत्तरे भागे स्थाल्या सहाज्यमुपनिधाय कुर्यात्‌। किंकुर्यात्‌? शास्त्रान्तराद्गम्यते-द्विरुल्मुकेनाभिज्वाल्य द्वे दर्भाग्रे प्रक्षिप्य त्रिरुल्मुकेन प्रदक्षिणं परिहृत्य उत्तरतो बर्हिषि निदध्यादित्यर्थ ।।१.२.१६।।

दक्षिणजान्वक्तो दक्षिणेनाग्निमदितेऽनुमन्यस्वेत्युदकाञ्जलिं प्रसिञ्चेत्‌ ।।१.२.१७।।

दक्षिणेन जानुना भूमीगतो ब्रह्माग्न्योरन्तरेण उदकपूर्णमञ्लिमवसिञ्चेत्‌ ।।१.२.१७।।

अनुमतेऽनुमन्यस्वेति पश्चात्‌ सरस्वत्यनुमन्यस्वेत्युत्तरत ।।१.२.१८।।

होमाङ्‌गनामप्युत्तरत। रेखावदञ्जलिसेक, दृष्टानुगुण्याददृष्टे कल्पनात्‌ यत ।।१.२.१८।।

देव सवित प्रसुवेति प्रदक्षिणमग्निं पर्युक्षेदभिपरिहरन्‌ हव्यम्‌ ।।१.२.१९।।

प्रसिञ्चेदिति प्रकृते पर्युक्षेदिति एतावत एव पर्युक्षसंज्ञार्थं ’पर्यक्षणवर्जम्‌’इत्यत्र होमाङ्‌गं

सर्वमन्तर्भावयन्‌। प्रागुपक्रममुदकाञ्जलिं पर्युक्षेत्‌ ।।१.२.१९।।

सकृत्त्रिर्वा ।।१.२.२०।।

सकृन्मन्त्रमुक्त्वा त्रिर्वा पर्युक्षेत्‌ ।।१.२.२०।।

समिध अधाय ।।१.२.२१।।

औदुम्बरा खादिरा पालाशा वा तदभावे यज्ञिया पञ्चदश समिधोऽग्नावाधाय एकामुत्तरतो बर्हिषि निदध्यादित्यध्याहारश्शास्त्रान्तरात्‌। अनन्तरमग्नेरर्चनमाचारात्‌ ।।१.२.२१।।

प्रपदं जपित्वोपताम्य कल्याणं ध्यायन्‌ वैरूपाक्षमारभ्योच्छ्‌वसेत्‌ ।।१.२.२२।।

’तपशच तेजश्च’इत्यारभ्य ’ब्रह्मण पुत्राय नम’इत्येवमन्त्रस्य प्रपदशब्दो वाचक। जपित्वेति जपन्नित्यर्थ, ’विरूपाक्षोऽसि’इत्यस्य प्रपदमध्यपातित्वात्‌ पौर्वापर्यानुपपत्ते। कल्याणशब्दोऽपवर्गवाचक। निरुच्छासो भूत्वा प्रपदं जपन्‌ ’भूर्भुवस्स्वरोम्‌’इत्योङ्‌कारे परमात्मज्ञानं मे भूयादिति ध्यायन्‌ यथासामर्थ्यमोङ्‌कारं प्लावयित्वा ’विरूपाक्षोऽसि दन्ताञ्जि’इत्युच्छवसेदित्यर्थ। नित्येष्वेवम्‌ ।।१.२.२२।।

काम्येष्वाह--

प्रतिकामं काम्येषु ।।१.२.२३।।

काम्यग्रहणमुपलक्षणं प्रज्ञातसाध्यविशेषवतां कर्मणाम्‌। तेषु विशेषमेव परामृश्य इदं मेभूयादिति ध्यायन्नित्यर्थ ।।१.२.२३।।

सर्वत्रैतद्धोमेषु कुर्यात्‌ ।।१.२.२४।।

सर्वत्रेति व्याप्त्यर्थम्‌। एतत्‌ उपलेपनादि प्रपदान्तं सर्वं पदार्थजातं सर्वत्र होमात्मके कर्मणि तत्ताद्विशेषेभ्य

प्रागेव कुर्यात्‌। यानि तु धृतेऽग्नौ तस्मिन्नेव देशे क्रियन्ते तेष्वर्थलोपादग्न्युपसमाधानान्तस्य निवृत्ति ।।१.२.२४।।

इति रूद्रस्कन्दकृतायां खादिरगृह्यवृत्तौ प्रथमपटलस्य द्वितीय खण्ड समाप्त।

-----------------------------------------------------------------------------------

