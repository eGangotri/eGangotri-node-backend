पद्म -पुराण
(द्वितीय खण्ड)
।।शारीरोत्पत्ति वर्णन।।
 पापात्पतति कयोऽयं धर्माच्च श्रुणु मातले।
 विशेषं न च पश्यामि पुणयस्यापि महीतले।।1।।
 पुनः प्रजायते कायो यथा हि पतनं पुरा।
 कथमुत्पद्दते देहस्तन्मे विस्तरतो वद ।।2।।
 अथ नाराकिणां पुंसामधर्मादेव केवलात् ।
 क्षणमात्रेण भूतेभ्यः शरीरमुपजायते।।3।।
 तद्धद्धर्मेण चैकेन देवानामौपपादिकम्।
 सद्दः प्रजायते दिव्यं शरीरं भूतसारतः।।4।।
 कर्मणा व्यतिमिश्रेण यच्छरीरं महात्मनाम्।
 तद्रूप परिणामेन विज्ञेयं हि चतुर्विधम् ।। 5।।
 उद्भिज्जाः स्थाबरा ज्ञेयास्तृणगुल्मादिरुपिणः।
 कृमिकीट पतङ्गादयाः स्वेदजा नाम देहिनः।।6।।
 अणडजाः पक्षिणः सर्वे सर्पा नक्राश्च भूपते ।
 जरायुजाश्च विज्ञेया मानुषाश्च चतुष्पदाः ।। 7।।
 तत्र सिक्ताजलेर्भूमिरर्कस्योष्मविपाचिता ।
 वायुना धम्यमाना च क्षेत्रतां तु प्रपदयते।।8।।
 तत्र चोप्तानि बीजानि संसिक्तान्यम्भसा पुनः ।
 उपगम्य मृदुत्वं च मूलभावं व्रजन्ति च ।। 9।।
 तन्मूलादङ्कुरोत्पत्तरङ्कुरात्पर्णासम्भवः ।
 पर्णान्नालं ततः काण्डं काण्डच्च प्रभवः पुनः ।।10।।
 प्रभावोच्च भवेत्क्षीरं क्षीरात्तण्डुल सम्भवः ।
 तण्डुलाच्च ततः पक्वा भवन्त्योषधयस्तथा ।। 11।।
यवाद्दाः शालीपर्यन्ताः श्रेष्ठास्सप्तदश स्मृताः ।
ओष्धयः फलासाराढ्या शेषाः क्षुद्राः प्रकीर्तिताः ।। 12।।
एता लूना मर्दिताश्च मुनिभिः पूर्वसंस्कृताः ।
शूर्पोलूखल पात्राद्दैः स्थालिकोदक बह्निभिः ।। 13।।
षडविधा हि स्वभेदेन परिणामं व्रजन्ति ताः ।
अन्योन्य रससंयोगादनेकस्वादतां गताः ।। 14।।
भक्ष्यं भोज्यं पेयलेह्यं चोष्यं खादयं च भूपते।

तासां भेदाः षडङ्गाश्च मधुरादयाश्च षडगुणाः।।15।।
तदन्नं पिण्डकवलैर्ग्रासैर्भुक्तं च देहेभिः ।
अन्तः स्थूलाशये सर्वप्राणान्स्थापयति क्रमात् ।।16।।
अपक्व भुक्तमाहारं स वायुः कुरुते द्विधा।
सम्प्रविश्यान्नमध्ये च पक्वं कृत्वा पृथग्गुणम्।। 17।।
अग्नेरुर्ध्व जलं स्थाप्य तदन्नं च जलापरि ।
जलस्याघः स्वयं प्राणः स्थित्वाग्निं धमते शनैः।।18।।
वायुना धम्यमानोऽग्निरत्युष्णं कुरुते जलम् ।
तदन्नमुष्णयोगेन समन्तात्पच्यते पुनः ।।19।।
द्विधा भवति तत्पक्वं पृथक्किट्टपृथग्रसः ।
मलैर्द्वादशभिः किट्टं भिन्नं देहाद्वहिर्व्रजेत ।।20।।
कर्णाक्षि नासिका जिह्वा दन्तोष्ठप्रजनं गुदम्।
मलान्स्रवेदथ स्वेदो विण्मूत्रं द्वादश स्मृतः ।।21।।
ह्रत्पद्मे प्रतिबद्धाश्च सर्वनाड्यः समन्ततः ।
तासां मुखेषु तं सूक्ष्मं प्राणः स्थापयते रसम्।।22।।
रसेन तेन ता नाडीः प्राणाः पूरयते पुनः ।
सन्तर्पयन्ति ता नाड्यः पूर्णा देहं समन्ततः ।।23।।
ततः स नाडीमध्यस्थः शारीरेणोष्मणा रसः ।
पच्यते पच्यमानश्च भवेत्पाकद्वयं पुनः ।।24।।
त्वग्मांसास्थिमज्जा मेदोरुधिरं च प्रजायते।
रक्ताल्लोमानि मांसं च केशाः स्नायुश्च मांसतः ।।25।।
स्नायोर्मज्जा तथास्थीनि निवसामज्जास्थि सम्भवा।
मज्जाकारेणा वैकल्यं शुक्रं च प्रसवात्मकम् ।।26।।
इति द्वादशचान्नस्य परिणामाः प्रकीर्तिताः ।
शुक्रं तस्य परीणामः शुक्रा देहस्य सम्मभवः ।।27।।
ऋतुकाले यदा शुक्रं र्निर्दोषं योनिसंस्थितम् ।
तदा तद्वायुसंसष्टं स्त्रीरक्तेनैकतां व्रजेत् ।।28 ।।
विसर्गकाले शुक्रस्य जीवः कारणसंयुतः ।
नित्यं प्रविशते योनिं कर्मभि स्वैर्नियन्त्रितः ।।29।।
शुक्रस्य सहरक्तस्य एकाहात्कललं भवेत् ।
प़ञ्चरात्रेण यलले बुद्बदत्व ततो भवेत् ।।30।। 
मांसत्वं मासमात्रेणा पञ्चधा जायते पुनः ।
ग्रीवा शिरश्च स्कन्धश्च पृष्टवंशस्तथोदरम्।।31।।
पाणीपादौ तथा पाश्वौ कटिर्गात्रं तथैव च ।
मासद्वयेन पर्वाणि क्रमशः सम्भवन्ति च ।।32।।
मुखं नासा च कर्णौ च मासैर्जांयन्ति पञ्चभिः ।
दन्तपङक्तिस्तथा जिह्वा जायते तु नखाः पुनः ।।33।।
कर्णयोश्च भवेच्छिद्रं षण्मासाभ्यन्तरे पुनः ।
पायुर्मेढ्मुपस्थं च शिश्नश्चाप्युपजायते ।।34 ।।.
सन्धयो ये च गात्रेशु मासैर्जायन्ति सप्तभिः ।
अङगप्रत्यङ्गसम्पूर्ण शिरः केशसमन्वितम् ।।35 ।।
विभक्तावयवस्पष्टं पुनर्मासेऽष्टमे भवेत् ।
पञ्चात्मकसमायुक्तः परिपक्वः स तिष्ठति।।36।।
मातुराहार वीर्येण षडविधेन रसेन च ।
नाभिसूत्र निबद्धेन वर्द्धते स दिने दिने ।।37।।
ततः स्मृतिं लभेज्जीवः सम्पूर्णेऽस्मिञ्छरीरके ।
सुखं दुःखं विजकनाति निद्रां स्वप्नं पुराकृतम् ।।38।।
मृतश्चाहं पुनर्जातो जातश्चाहं पुनर्मृतः ।
नानायोनिसहस्राणि मया द्दृष्टान्यनेकधा ।।39।।
अधुना जातमात्रोऽहं प्राप्तसंस्कार एव च ।
ततः श्रेय करिष्यामि येन गर्भे न सम्भवः ।।40।।
गर्भस्थश्चिन्तयत्येव महं गर्भाद्विनिः सृतः ।
अध्येष्यामि परं ज्ञानं संसार विनिवर्तकम्।।41-42।।
अवश्यं गर्भदुःखेन महता परिपीडितः ।
जीवः कर्मवशादास्ते मोक्षोपायं विचिन्तयेत् ।।43।।
यथा गिरिवराक्रान्त-कश्चिददुःखेन तिष्ठति।
तथा जरायुणा देही दुःखं तिष्ठति दुःखितः ।।44।।
पतितः सागरे यद्वद् दुःखमास्ते समाकुलः ।
गर्भोदकेन सिक्ताङगस्तथास्ते व्याकुलात्मकः।।45।।
लोहकुम्भे यथा न्यस्तः पच्यते कश्चिग्निना ।
गर्भकुम्भे तथाक्षिप्तः पच्यते जठराग्निना ।।46।।
सूचीभिरग्निवर्णाभिर्भिन्नगात्रो निरन्तरम्।
यददुःखं जायते तस्य तद्गर्भेऽटगुणं भवेत।।47।।
गर्भवासात्परंवासं कष्टं नैवास्ति कुत्रचित् ।
देहिनां दुःखमतुलं सुघोरमपिसङ्कटम् ।।48।।
इत्येतद् गर्भदुःखं हि प्राणिनां परिकीर्तितम् ।
चरस्थिराणां सर्वेषामात्मगर्भानुरुपतः ।।49।।
गर्भात्कोटिगुणा पीडा योनियन्त्रनिपीडनात् ।
संमूर्च्छि तस्य जायते जायमानस्य देहिनः।।50।।
इक्षुवत्पीड्यमानस्य पापमुद्गर पेषणात् ।
गर्भानिष्क्रममाणस्य प्रबलैः सूतिवायुभिः ।।51।।
जायते सुमहद् दुःखं परित्राणं न विन्दति।
यन्त्रेण पीडयमानाः स्युर्निसाराश्च यथेक्षवः ।।52।।
तथा शरीरं योनिस्थं पात्यते यन्त्र पीडनात्।
अस्थिमद्वर्तुलाकारं स्नायुबन्धन वेष्टितम् ।।53।।
रक्तमांस वसालिप्तं विण्मूत्रद्रव्य भाजनम् ।
केशलोम नखाच्छन्नं रोगायतनमुत्तमम् ।।54।।
वदनैक महाद्वारं गवाक्षाष्टक भूषितम् ।
ओष्ठद्वयकपाटं तु दन्तजिह्वागलान्वतम्।।55।।
नाडीस्वेद प्रवाहं च कफपित्तपरिप्लुतम् ।
जराशोकसमाविष्ठं कालक्त्रानले स्थितम् ।।56।।
कामक्रोधसमाक्रान्तं श्वसनैः श्चोपमर्दितम्।
भोगतृष्णातुरं गूढं रागद्वेषवशानुगम् ।।57।।
सर्वाणताङगं प्रत्यंगं जरायुपरिवेष्टतम् ।
सङकटेनाविविक्वतेन योनिमार्गेण निर्गतम्।।58।।
विण्मूत्ररक्तसिक्ताङगं षट्कौशिक समुदगवम् ।
अस्थिपञ्जरसङ्घातं यज्ञमस्मिन्कलेवरे ।।59।।
शतत्रयं षष्टधिकं पञ्च पेशी शतानि च ।
सार्धाभिस्तितृभिश्छन्नं समन्ताद्रोमकोटिभिः ।।60।।
शरीरं  स्थूलसूक्ष्माभिर्द्दश्याभिरन्ततः ।।
एताभिर्मासनाडीभिः कोटिभिस्तत्सन्वितम् ।।61।।
प्रस्वेदमशुचिं ताभिरन्तरस्थं च ते नहि।
द्वात्रिंशद्द शनाः प्रोक्ता विंशतिश्च नखाः स्मृताः ।।62।।
पित्तस्य कुडमं ज्ञेयं कफस्यार्धाढकं तथा ।
वसायाश्च पलत्रिशत्तदर्धं कललस्य वा ।।63।।
वातार्बृदपलं ज्ञेयं पलानि दशमेदसः ।
पलत्रयं महारक्तं मज्जारक्ताशचतुर्गणाः ।।64।।
शुक्रर्धं कुडवं ज्ञेयं तदर्धं देहिनाः बलम् ।
मांसस्य चैकं पिण्डेन पलसाहस्रमुच्यते ।।65।।
रक्तं पलशतं ज्ञेयं विण्मूत्रं चा प्रमाणतः ।
इति देह गृहे राजन्वासः स्यान्नित्यमात्मनः।।66।। 
असुद्धं च विसुद्धस्य कर्मबन्ध विनिर्मितम् ।
शुक्रंशोणित संयोगाद्देहः सञ्जायते क्वचित ।।67।।
नित्यं विण्मूत्रसंयुक्तरतेनायमशुचिः स्मृतः ।
यथा वै विष्ठया पूर्णः सान्तर्बहिर्घटः ।।68।।
शौचेन शोध्यमानोऽपि देहोऽयमशुचिस्ततः ।
ह्यद्दान्यप्यन्नपानानि यं प्राप्य सुरभीणि च।।69।।
देहानुगो मलः पूतिस्तदाधारः कथं शुचिः ।
देहः संशोध्यमानोऽपि पञ्चगव्य कुशाम्बुभिः ।। 72।। 
वृष्यमाण इवाङगारो निर्मलत्वं न गच्छति ।
स्रोतांसि यस्य सततं प्रवहन्ति गिरेरिव ।।73।।
कफमूत्राद्दमशुचिः संदेहः शध्यते कथम् ।
सर्वाशुचि निधानस्य शरीरस्. न विद्दते ।। 74।।
शुचिरेक प्रदेशोऽपि शुचिर्नस्यादृतेऽपि वा । 
दिवा वा यदि वा रात्रौमृत्तोयः शोध्यते करः ।।75।।
तथापि शुचिभाङ् न स्यान्न विरज्यन्ति ते नराः ।
कायोऽयमग्रयधूपाद्दै र्यत्नेन्पि सुसंस्कृतः ।।76।।
न जहाति स्वभावं हि श्वपुच्छमिव नामितम्।
तथा जात्यैव कृष्णोर्णा न शुक्लोर्णा तु जायते ।।77।।
संशोध्यमानापि तथा भवेन्मूर्तिर्न निर्मला ।
जिघ्रन्नपि स्वदुरगन्धं पश्यन्नपि मलं स्वकम् ।।78।।
न बिरज्यतिलोकोऽयं पीडयन्नपि नासिकाम् ।
अहो मोहस्यमाहात्मयं येन व्यामोहितं जगत्।।79।।
जिघ्रन्पश्यन्स्वकान्दोषान्कायस्य न विरज्यते ।
स्वदेहस्य विगन्धेन विरज्यते नयो नरः ।।80।।
विरागकारणं तस्य किमन्यदुपदिश्यते ।
सर्वमेव जगत् पूतं देहमेवाशुचिः परम् ।।81।।
यन्मलावयवस्पर्शाच्छुचिरप्यशुचिर्भवेत् ।
गन्धलेपापनोदाय शौचं देहस्य कीर्तितम् ।।82।।
द्वयस्यापामात्पश्चाद्भावशुद्दया बिशुद्धयति ।
गङगातोयेन सर्वेणा मृद्भारैर्गात्रलेपनैः ।।83।।
मर्त्यो दुर्गन्धदेहोऽसौ भावदुष्टो न शुध्यति ।
र्तीर्थस्नानैस्तपोभिश्र दुष्टात्मा न च शुध्यति ।।84।।
स्वमूर्तिः क्षालिता तीर्थे न शुद्धिमधिगच्छति ।
अन्तर्भाव प्रदुष्टस्य विशतोऽपि हुताशनम् ।।85।।
न स्वर्गो नापवर्गश्र देहनिर्दहनं परम् ।
भावशुद्धिः परं शौचं प्रमाणं सर्वकर्मसु ।।86।।
अन्यथालिङ्ग्यते कान्ता भावेन दुहितान्यथा ।
मनसा भिद्दते वृत्तिरभिन्नेष्वपि वस्तुषु ।।87।।
अन्यथैव सती पुत्रं चिन्तयेदन्यथा पतिम् ।
यथा यथा स्वभावस्य महाभाग उदाहृतम्।।88।।
परिष्वक्तोऽपि यद्भार्यां भावहीनां न कारयेत् ।
नाद्दाद्विविधमन्नादयं रस्यानि सुरभीणि च ।।89।।
अभावेन नरस्तस्माद्भावः सर्वत्र कारणम् ।
चित्तं शोधय यत्नेन किमन्यैर्बाह्यशोधनैः ।।90।।
भावतः शुचि शुद्धात्मा स्वर्ग मोक्षं च विदन्ति ।
ज्ञानमात्रम्भसा पुँसः सवैराग्यमृदा पुनः ।।91।।
संसारे क्लिश्यते तेन नरो लोभवशानुगः ।
गर्भस्मृतेरभावे च शास्त्रमुक्तं शिवेन च ।।92।।
तददुःखकथनार्थाय स्वर्गमोक्ष प्रसाधकम्।
येन तस्मिञ्छिवे ज्ञाते धर्मकामार्थसाधने ।।93।।
न कुर्वन्त्यात्मनः श्रेयस्तदत्र महदद्भुतम् ।
अव्यक्तेन्द्रियवृत्तित्वाद्बाल्ये दुःखं महत्पुनः ।।94।।
इच्छन्नपि न शक्नोति वक्तुं कर्तुं न सत्कृती ।
दन्तजन्ममहद् दुःखं लौल्येन वायुना तथा 
बालरोगैश्र विविधैः पीडा बालग्रेहैरपि ।
तृडवुभुक्षा परीताङ्गःक्वचित्तिष्ठति गच्छति ।।95।।
विण्मूत्र भक्षणादयं च मोहाद्बालः समाचरेत् ।
कौमारः कर्णवेधेन मातापित्रोश्र ताडनैः ।।96।।
अक्षराध्ययनादयैश्र दुःखं गुर्वादि शासनात् ।
प्रमत्तन्द्रियवृत्तेश्र कामराग प्रपीडिनः ।।97।।
रोगार्दितस्य सततं कुतः सौख्यं हि यौवने ।
ईर्ष्यया सुमहददुखं मोहाददुःखं प्रजायते ।।98।।
तत्रस्यात्कुपितस्यैव रागो दुःखाय केवलम्।
व्यवायाश्रितदेहस्य ये पुंसः शक्रबिन्दवः ।। 100।।
गर्भवासे महददुखं जन्मदुःखं तथा नृणाम् ।
सुबाल्यदुःख चाज्ञानं कौमारे गुरुशासनम् ।।101।।
यौवने कामरागाभ्यां दुःखं चैवेष्यया पुनः ।
कृषिवाणिज्य सेवाद्दै र्गोरक्षादिक कर्मभिः ।।102।।
वृद्धभावे च जरया व्याधिभिश्र प्रपीडनात् ।
मरणे च महददुखं प्रर्थनायां ततोऽधिकम्।।103।।
राजाग्नि जलदाघात चौरशत्रुभयं महत्।
अर्थस्यर्जन रक्षायां भयं नाशे व्यये पुनः।।104।।
कार्पण्यं मत्सरो दम्भो धनाधिक्ये भयं महत्।
अकार्ये सम्प्रधृत्तिश्र दुःखानि धनिनां सदा ।।105।।
भृत्यवृत्तिः कुसीदं च दासत्वं परतन्त्रता ।
इष्टनिष्टाभियोगश्र संयोगाश्च सहस्रशः ।।106।।
दुर्भिक्षं दुर्भगत्वं च मूर्खत्व च दरिद्रता ।
अधरोत्तरभागश्च नारकं राजविक्रमम् ।।107।।
अन्योनयाभिभवं दुःखंमन्योन्यतो भयं महत् ।
अन्योन्याच्च प्रकोपश्च राज्ञो दुःखं महीभृताम् ।।108।।
अनित्यतात्र भावानां कृतकाम्यस्य देहिनः ।
अन्योनय मर्मभेदाच्च अन्योनयकरपीडनात् ।।109।।
लुब्धाश्च पापभेदेन अन्योन्यस्य च भक्षणाम् ।
इत्यवमादिभिर्दुःखैर्यस्माद् भीतं चराचरम् ।।110।।
क्रोधेन च जयां देवीं योगज्ञां शप्तवान्प्रभुः ।
कामक्रोधौ स्थितौ यत्र तत्र दोषास्तदात्मकाः।।111।।
दुःखैराकुलितं ज्ञात्वा निर्विदं परमं व्रजेत्।
निर्वेदाच्च विरागः स्याद्विरागाज्ज्ञानसम्भवः ।।112।।
ज्ञानेन तत्परं ज्ञानं शिवंमुक्तिमवाप्नुयात् ।
समस्तदुःखनिर्मुक्तः स्वस्थात्मा स सुखो तदा
सर्वज्ञः परिपूर्णाश्च मुक्तः इत्यभिधीयते ।।113।।
  3-स्वर्ग - खण्डम्
।।महर्षि शौनक की जिज्ञासा।।

नमामि गोविन्दपदारविन्दं सदेन्दिरावन्दितमुत्तमाढयम् ।
जगज्जानानां हृदि संनिविष्टं महाजनैकायनमुत्तमोत्तमम्।।1।।
   एकदा मुनयः सर्वे ज्वज्ज्वलनसन्निभाः।
   हिमवद्वासिने वेदवेदाङगपरिनिष्ठिताः ।।2।।
त्रिकालकज्ञा महात्मानो नानापुण्याश्रमाश्रयाः ।
महेन्द्रद्रिरता ये च ये च विन्घ्यनिवासिनः ।।3।।
येऽर्बुदारण्यनिरताः पुष्करारण्यवासिनः।
श्रीशैलनिरता ये च कुरुक्षेत्रनिवासिनः।।4।।
धर्म्मारमयरता ये च दण्डकारण्यवासिनः।
जग्वूमार्गरता ये च ये च सत्यनिवासिनः ।।5।।
एते चान्ये च बहबः सशिष्या मुनयोऽमलाः ।
नैमिषं समुपायाताः शौनकं द्रष्टुमुत्सुकाः ।।6।।
तं पूजयित्वा विधिवत्तेन ते च सुपूजिताः ।
आसनेषु विचित्रेषु वृस्यादिषु यथाकृतम् ।।7।।
शौनकेन प्रदत्तेषु आसीनास्ते तपोधनाः ।
कृष्णाश्रिताः कथाः पुण्याः परस्परमथाब्रुवन्।।8।।
कथान्ते ततस्तेषां मुनीनां भाविवातात्मनाम्।
आजगाम महातेजाः सुतस्तत्र महाद्दुतिः ।।9।।
व्यासशिष्यः पुराणाज्ञो रोमहर्षणासंज्ञकः ।
तान्प्रणाम्य यथायोग्यं शौनकाद्दा महर्षयः ।
व्यासशिष्यं सुखासीनं सूतं वै रोमहर्षणाम् ।
तं पप्रच्छुर्महाभागाः शौनकाद्दास्तपोधनाः।। 11।।
पौराणिक !महाबुद्दे! रोमहर्षण!सुव्रत!।
त्वत्तः श्रुता महापुण्याः पौराणिक्यः कथाः पुरा।।12।।
साम्प्रतं च प्रवृताः स्म कथायां सक्षणा हरेः ।
स वै पुंसां परो धर्मो यतो भक्तिरधोक्षजे ।।13।।
पुनः पुराणमाचक्ष्व हरिवार्तासमन्वितमम ।
हरेरन्या कथा सूत श्मशानसद्दृशी स्मृता ।।14।।
हरिस्तीरिथस्वरुपेणा स्वयं तिष्ठति तच्छुतम् ।
तीर्थानां पुमयदातृणां नामानि क्ल कीर्तय ।।15।।
कुत एतत्समुत्पन्नं केन वा पिरपाल्यते ।
कस्मिन्विलयमभ्येति जगदेतच्चराचरम् ।।16।।
क्षेत्राणि कानि पुण्यानि के च पूज्याः शिलोच्चयाः ।
नद्दश्र का पराः पुण्याः नृणां पापहराः शुभाः ।।17।।
एतत्सर्वं महाभाग कथयस्व यथाक्रमम् ।।18।।
साधु साधु महाभागाः साधु पृष्टं तपोधनाः ।
तं प्रणाम्य प्रवक्ष्यामि पुराणं पद्दसंज्ञकम्।।19।।
पाराशय परमपुरुषं विश्वववेदैकयोनि ।
विद्दाधारं विपुलमतिदं वेदवेदान्तवेद्दम्।।20।।
शश्वच्छान्तं स्वमतिविषयं शुद्धतेजो विशालं ।
वेदव्यासं विततयशसं सर्वदाऽहं नमामि ।।21।।
तत्राऽऽदौ सृष्टिखण्डं स्याद् भूमिखण्डं ततः परम्।
तृतीयं स्वर्गखण्डं च चतुर्थं ब्रह्माण्डकम् ।।22।।
पातालं पञ्चमं खण्डं षष्ठमुत्तरमेव च ।
क्रियाखण्डं सप्तमं स्यादित्येवं खण्डसप्तकम् ।।23।।
यस्मात्सर्वप्रयत्नेन पाद्मं श्रृणुत मन्मुखात् ।
तत्रा दिखण्डं वक्ष्यामि पुण्यं पापविनाशनम्।।
श्रृण्वन्तु मुनयः सर्वे सशिष्यास्त्वत्र ये स्थिताः ।।24।।
     ।। ब्रह्माण्ड की उत्पत्ति।।
आदिसर्गमहं तावत्कथयामि द्विजोत्तमाः ।
ज्ञायते तेन भगवान्परमात्मा सनातनः ।।1।।
नित्यं निरञ्जनं	शान्तं निरमलं नित्य निर्मलम्।
आनन्दसागरं स्वच्छं यत्काङक्षन्ति मुमुक्षवः ।।3।।
सर्वज्ञं ज्ञानरुपत्वादनन्तमजमवव्यम् ।
श्वविनाशि सदास्वच्छमच्युतं व्यापकं महत् ।।4।।
सर्गकाले तु सम्प्राप्ते ज्ञात्वा तज्ज्ञानरुपकम् ।
आत्मलीनं विकारं च तत्सषटुमुपचक्रमे ।।5।।
तसामात्प्रधानमुद्भूतं ततशाचाऽपि महानभूत् ।
सात्त्वि को राजसश्चैव तामश्च त्रिधा महान्।।6।।
प्रधानेनावृतो ह्येव त्वचावीजमिवावृतम् ।
वैकारिकस्तैजसश्च भूतादिश्चैव तामसः ।।7।।
त्रिविधोऽयमहङकारो महत्तत्वादजायत ।
यथाप्रधानेन महान्महता स तथवृतः ।।8।।
भूतादिस्तु विकुर्वाणाः शब्दतन्मात्रकं ततः ।
ससर्ज शब्दतन्मात्रादाकाशं शब्दलक्षणम् ।।9।।
शब्दमात्रं तथाकाशं भूतादिः सममावृणोत् ।
शब्दमात्रं तथाऽऽकाशं स्पर्शमात्रं ससर्ज ह।।10।।
बलवानभवद्वयुस्तस्य स्पर्शो गुणो मतः ।

आकाशं शब्दमात्रं तु स्पर्शमात्रं समावृणोत् ।।11।।
ततोबायुर्विकुर्वाणो रुपमात्रं ससर्ज ह ।
ज्योतिरुत्पद्दते वायोस्तद्रूपगुणमुच्यते ।।12।।
स्पर्शमात्रस्तु वै वायूरुपमात्रं समावृणोत् ।
ज्योतिश्चापि विकुर्वाणं रसमात्रं ससर्ज ह ।।13।।
सम्भवन्ति ततोऽम्भांसि रसमात्राणि तानि तु ।
रसमात्राणि चाम्भांसि रुपमात्रं समावृणोत् ।।14।।
विकुर्वाणानि चाम्भांसि गन्धमात्रं ससर्जिरे ।
तस्माज्जाता मही चेयं सर्वभूतगुणाधका ।।15।।
ससंघातोयतस्तस्मात्तस्य गनधो गुणो मतः ।
तस्मिंस्तस्मिंस्तु तन्मात्रात्तेन तन्मात्रता स्मृता ।।16।।
तन्मात्राण्यविशेषाणि विशेषाः क्रमशोऽपराः ।
भूततन्मात्रासर्गोऽयमहङकरात्तु तामसात् ।।17।।
कीर्तितस्तुसमासेन मुनिवर्यास्तपोधनाः ।
तैजसानीन्द्रियाण्याहुर्देवा वैकारिका दश।।18।।
एकादशं मनश्चात्र कीर्तितं तत्वचिन्तकैः ।
ज्ञानेन्द्रियाणिपञ्चाऽत्रपञ्चकर्मन्द्रियाणि च ।।19।।
तानि वक्ष्यामि तेषां च कर्माणि कुलपावनाः ।।20।।
शब्दादिज्ञानसिद्धयर्थं बुद्धियुक्तानि पञ्च वै ।
पायूपस्थं हस्तपादौ कीर्तिता वाक्चपंचमी ।।21।।
विसर्गानन्दनादानगत्यक्तिकर्म तत्स्मृतम् ।
आकाशवायुतेजांसि सलिलं पृथिवी तथा ।।22।।
शब्दादिभिगुणैर्विप्राः संयुक्ता उत्तरोत्तरैः ।
नानावीर्याः पृथग्भूतास्ततस्ते संहति विना।।23।।
नाशक्नुवन्प्रजाः स्रष्टुमसमागत्य कृत्स्नशः ।
समेत्यान्योऽन्य संयोगपरस्परमथश्रयात् ।।24।।
एकसङ्घास्सलक्ष्याश्च सम्प्राप्यक्यमशेषतः ।
पुरुषाधिष्ठितत्ववाच्च प्रधानाऽनुग्रहेम च ।।25।।
महदादयो विशेषान्ता अण्डमुत्पादयन्ति ते ।
तत्क्रमेणा विवृद्धं तु जलबुदबुदवत्सदा ।26।।
भूतेभ्योऽण्डं महाप्राज्ञा वृद्धं तदुदकेशयम् ।
प्रकृतं ब्रह्मरुपस्य विष्णोः स्थानमनुत्तमम् ।।27।।
तत्राव्यक्तस्वरुपोऽसौ विष्णुर्विश्वेश्वरः प्रभुः ।
ब्रह्मरुपं समास्थाय स्वयेव व्यवस्थितः ।।28।।
स्वदेजाण्डमभूत्तस्य जरायुश्च महीधराः ।
गर्भोदकं समुद्राश्च तस्याभून्महदात्मनः ।।29।।
साद्रिद्वीपसमुद्राश्च तस्याभून्महदात्मनः ।
तस्मिन्नण्डेऽभवत्सर्वं सदेवासुरमानुषम् ।।30।।
अनादिनिधनस्यैव विष्णोर्नाभेः समुत्थितम् ।
यत्पद्दं तद्धैममण्डमभूच्छीकेशवेच्छया ।।31।।
रजोगुणाधरो देवः स्वयमेव हरिः परः ।
ब्रह्मरुपं समास्थाय जगत्स्रष्टुं प्रवर्तते ।।32।।
सृष्टं च पात्यनुयुगं यावत्कल्पविकल्पना ।
नारसिंहदिरुपेणा रुद्ररुपेण सहरेत् ।।33।।
स ब्रह्मरुपं विसृजन्महात्मा जगत्समस्तं परिपातुमिच्छन्।
रामादिरुपं स तु गृह्य पाति बभूव रुद्रो जगदेतदत्तुम् ।।34।।
    ।। द्वीप-विभाग वर्णन ।।


नदीनां पर्वतानां च नामधेयानि सर्वशः ।
तथा जनपदानां च ये चान्ये भूमिमाश्रिताः ।।1।।
प्रमाणं च प्रमाणज्ञ पृथिव्याः किल सर्वतः ।
निखिलेन समाचक्ष्व कननानि च सत्तम् ।।2।।
पञ्चेमानि महाप्राज्ञ महाभूतानि सङ्ग्रहात् ।
जगतीस्थानि सर्वाणि समान्याहुर्मनीषिणः ।।3।।
भूमिरापस्तथा वायुरग्निराकाशमेव च ।
गुणोत्तराणि सर्वाणि तेषां भूमिः प्रधानतः ।।4।।
शब्दः स्पर्शश्च रुपं च रसो गन्धश्र पञ्चमः ।
भूमेरेते गुणाः प्रोक्ता ऋषिभिस्तत्त्ववेदिभः ।।5।।
चत्वारोऽप्सु गुणा विप्रा गन्धस्तत्र न विद्दते ।
शब्दः स्पर्शश्र रुपं च तेजसोऽथ गुणास्त्रयः ।।6।।
शब्दः स्पर्शश्र वायोस्तु आकाशे शब्द एव च ।
एते पञ्च गुणा विप्रा महाभूतेषु पञ्चसु ।।7।।
वर्तन्ते सर्वलोकेषु येषु भूताः प्रतिष्ठताः ।
अन्योन्यं नातिवर्तन्ते साम्यं भवति वै तदा ।।8।।
यदा तु विषमीभावमाविशान्ति परसापरम् ।
तदादेहैर्देहवन्तो व्यतिरोहन्ति नान्यथा ।। 9।।
आनुपूर्व्या त्रिनिश्यन्ति जायन्ते चानुपूर्वशः ।
सर्वाण्यपरिमेयाणि तदेषां रुपमैश्वरम् ।।10।।
यत्र यत्र हि दृश्यन्ते धावन्ति पाञ्चभौतिकाः ।
तेषांमनुष्यास्तर्केणा प्रमाणानि प्रचक्षते ।।11।।
अचिन्त्याः खलु ये भावास्तान्न तर्केण साधयेत्।
सुदर्शनं प्रवक्ष्यामि द्वीपं तु मुनिपुङ्गवाः ।।12।।
परिमणडलो महाभागा द्वीपोऽसौ चक्रसंस्थितः ।
नदीजलपरिच्छिन्नः पर्वतैश्चाब्धिसन्निभैः ।।13।।
पुरैश्चविधिधाकारैरम्यैर्जनपदैस्तथा ।
वृक्षैः पुष्पफलोपेतैः सम्पन्नो धनधान्यवान् ।।14।।
लवणेन समुद्रेण समन्तात्परिवारितः ।
यथा हि पुरुषः पश्येदादर्शे मुखमात्मनः ।।15।।
एवं सुदर्शनो द्वीपो दृश्यते चक्रमण्डलः ।
द्विरंशे पिप्पलस्तस्य द्विरंशे च शशो महान्।।16।।
सवौषधीः समादाय सर्वतः परिवारितः ।
आपस्ततोऽन्या विज्ञेयाः शेषः संक्षेप उच्यते ।।17।।
    ।।भारतवर्ष के पर्वत और नदी ।।
यदिदं भारतं वर्ष पुण्यं पुण्यविधायकम् ।
तत्सर्वं न समाचक्ष्व त्वं हि नो बुद्दिमान्मतः ।।1।।
अत्र वः कीर्तयिष्यामि वर्ष भारतमुत्तमम् ।
प्रियमित्रस्य देवस्य मनोर्वौवस्वतस्य च ।।2।।
पृथोश्र प्राज्ञो वै न्यस्य तथेक्ष्वाकोर्महात्मनः ।
ययातेरम्बरीषस्य मान्धतुर्नहुषस्य च ।।3।।
तथैव मुचुकुन्दस्य कुबेरोशीनरस्य च ।
ऋषभस्य तथैलस्य नृगस्य नृपतेस्तथ ।।4।।
कुशिकस्यैव राजर्षोर्गाधश्रैव महात्मनः ।
सोमस्य चैव राजर्षेदिलीपस्य तथैव च ।।5।।
अन्येषां च महाभागाः क्षत्रियाणां बलीयसाम् ।
सर्वेषामेव भूताना प्रियं भारतमुत्तमम् ।।6।।
ततो वर्ष प्रवक्ष्यामि यथाश्रुतमहो द्विजाः ।
महेन्द्रो मलयः सह्यः शक्तिमानृक्षवानपि ।।7।।
विन्ध्यश्च पारियात्रश्च सप्तैते कुलपर्वताः ।
तेषां सहस्रशो विप्राः पर्वतास्ते समीपतः ।।8।।
अविज्ञाताः सारवन्तो विपुलाश्रित्रसानवः ।
अन्ये तु ये परिज्ञाता ह्रस्वा ह्रस्वौपजीविनः ।।9।।
आर्यम्लेच्छसधर्माणस्ते मिश्राः पुरुषद्विजाः ।
नदीं पिबन्ति विमता गङ्गां सिन्धुं सरस्वतीम् ।।10।।
गोदावरीं नर्मदां च बहूदां च महानदीम् ।
शतद्रु चन्द्रभागां च यमुनां च महानदीम् ।।11।।
दृषद्वतीं वितस्तां च विपाशां स्वच्छाबालुकाम् ।
नदीं वेत्रवतीं चैव कृष्णां वेणीं च निम्नगाम् ।।12।।
इरावतीं वित्तस्तां च पयोष्णीदेविकामपि ।
वेदस्मृतिं वेदाशिरां त्रिदिवां सिन्धुलाकृमिम् ।।13।।
करीषिणीं चित्रबहां त्रिसेनां चैव निम्नगाम् ।
गोमतींधूतपापां च चन्दनां च महानदींम् ।।14।।
कौशिकीं त्रिदिवां ह्रद्दां नाचितां रोहितारणीम् ।
रहस्यां शतकुम्भां च सरयूं च द्विजोत्तमाः ।।15।।
चर्मण्वतीं वेत्रवतीं हस्तिसोमां दिशं तथा ।
शरावतीं पयोष्णीं च भीमां भीमरथीमपि ।।16।।
कावेरीं चुलुकां चापि तापीं शतमलामपि ।
नीवारां महितां चापि सुप्रयोगां तथा नदीम् ।।17।।
पवित्रां कृष्णालां सिन्धुं वाजिनीं पुरमालिनीम् ।
पूर्वाभिरामां वीरां च भीमां मालावतीं तथा ।।18।।
पलाशिनीं पापहरां महेन्द्रां पाटलावतीम् ।
करिषिणीमसिक्नीं च कुशचीरीं महानदीम् ।।19।।
मरुतां प्रवरां मेनां हेमां घृतवतीं तथा ।
रथचित्रां ज्योतिरथां विश्वामित्रां कपिञ्जलाम् ।।21।।
उपेन्द्रां बहुलां चैव कुचीरामम्बुवाहिनीम् ।
वैनन्दीं पिङ्गलां वेणां तुङ्गवेगां महानदीम् ।।22।।
विदिशां कृष्मवेणां च ताम्रां च कपिलामपि ।
धेनुं सकामां वेदस्वां हविःस्रवां महापथाम् ।।23।।
क्षिपां च पिच्छलां चैव भारद्वाजीं च निम्नगाम् ।
कौर्णिकीं निम्नगां शोणां बाहुदामय चन्द्रमाम् ।।24।।
दुर्गामन्तः शिलां चैव ब्रह्रमेध्यां दृषद्वतीम् ।
परोक्षामथरोहीं च तथा जग्बूनदीमपि ।।25।।
सुनासां तमसां दासीं सामान्यां वरणामसिम् ।
नीलां धृतिकरीं चैव पर्णाशां च महानदीम् ।।26।।
मानवीं वृषभां भासां ब्रह्ममेध्यां दृषद्वतीम् ।
एताश्चान्याश्च बहुला महानद्दो द्विजर्षभा ।।27।।
सदा निरामयां कृष्णां मन्दगां मन्दवाहिनीम् ।
ब्राह्मणीं च महागौरीं दुर्गामपि च सत्तमाः ।।28।।
चित्रोत्पलां चित्ररथामतुलां रोहिणीं तथा ।
मन्दाकिनीं वैतरणीं कोकां चापि महानदीम् ।।29।।
शुक्तिमतीमनङ्गां च तथैव वृषकाह्वयाम् ।
लोहित्यां करतोयां च तथैव वृषकाह्वयाम् ।।30।।
कुमारीमृषितुल्यां च मारिषां च सरस्वतीम् ।
मन्दाकिनीं सुपुण्यां च सर्वां गङ्गां च सत्तमाः ।।31।।
विश्वस्य मातरः सर्वाः सर्वाश्चैव महाफलाः ।
तथा न नद्दः सुप्रकाशाः शतशोऽथ सहस्रशः ।।32।।
इत्येतास्सरितो विप्राः समाख्याता यथास्मृति ।
अतऊद्धर्वं जनपदान्निबोधत वदाम्यहम् ।।33।।
तत्रेमे कुरुपाञ्चलाः शाल्वमात्रेयजाङ्गलाः ।
शूरसेनाः पुलिन्दाश्च बौधा मालास्तथैव च ।।34।।
मत्स्याः कुशट्टाः सौगन्ध्याः कुत्सपाः काशिकोशलाः ।
चेदिमत्स्यकरुषाश्च भोजाः सिन्धुपुलिन्दकाः ।।35।।
उत्तमाश्च दशार्णाश्च मेकलाश्चोत्कलैः सह ।
पञ्चालाः कोशलाश्चैव नैकपृष्ठयुगन्धराः ।।36।।
बोधमद्राः कलिङगाश्च काशयोऽपरकाशयः ।
जठराः कुकुराश्चैव सुदशार्णाः सुसत्तमाः ।।37।।
कुन्तयोऽवन्तयश्चैव तथैवापरकुन्तयः ।
गोन्तामल्लकाः पुण्ड्र विदर्भा नृपवाहिकाः ।।38।।
अश्मकाः सोत्तराश्चैव गोपराष्ट्राः कनीयसः ।
अधिराज्य कुशटटाश्च मल्लराष्ट्रश्च केरलाः ।।39।।
अङ्गा बङ्गा कलिङ्गाश्च यकृल्लोमान एव च ।
मल्लाः सुदेष्णाः प्रह्लादा महिषाः शशकास्तथा ।।41।।
बाह्लिकावाटधानाश्च अभीराः कालतोयकाः ।
अपरान्ताः परान्ताश्च पङ्कालाश्चर्मचण्डिकाः ।।42।।
अटवीशेखाराश्चैव मेरुभूताश्च सत्तमाः ।
कुटटापरान्ता माहेयाः कक्षाः सामुद्रनिष्कुटाः ।
अन्धाश्च बहवो विप्रा अन्तर्गिर्यस्तथैव च ।।44।।
बहिगिर्य्योऽङगमलदा मगधामालवार्घटाः ।
सत्वराः प्रबृषेया भार्गवाश्च द्विजर्षभाः ।।45।।
पुण्ड्राभार्गाः किराताश्च सुदेष्मा भासुरास्तथा ।
शका निषादा निषधास्तथैवानर्तनैऋताः ।।46।।
पूर्णलाः पूतिमस्तयाश्च कुन्तलाः कुषकास्तथा ।
तरिग्रहाश्शूरसेना ईजिकाः कल्पकारणाः ।।47।।
तिलभागामसाराश्च मधुमत्ताः ककुन्दकाः ।
काश्मीराः सिन्धुसौवीरा गान्धारा दर्शकास्तथा ।।48।।
अभीसाराः कुद्रुताश्च सौरिला बाह्लिकास्तथा।
दर्वी च मालवादर्वावातजामरथोरगाः ।।49।।
बलरटटास्तथा विप्राः सुदामानः सुमल्लिकाः ।
बन्धा करीकषाश्चैव कुलिन्दा गन्धिकास्तथा ।।50।।
वना यवोदशाः पार्श्वरोमाणः कुशबिन्दवः।
काच्छा गोपालकच्छाश्च जाङगलाः कुरुवर्णका ।।51।।
किराता बर्बराः सिद्धाः वैदेहास्ताम्रलित्तिकाः ।
ओड्रम्लेच्छाः ससैरिन्द्रा पावतीयाश्च सत्तमाः ।।52।।
अथऽपरे जनपदा दक्षिणा मुनिपुङ्गवाः ।
द्रविडाः केरलाः प्राच्यामूषिकाबालमूविकाः ।।53।।
कर्णाटका माहिषका विकन्धा मूषिकास्तथा ।
झल्लिकाः कुन्तलाश्चैव सौह्रदानलकाननां ।।54।।
कौक्कुटकास्तथा बोलाः कोङ्कणा मणिवालकाः ।
समङ्गाः कनकाश्चैव कुकुराङ्गारमारिषाः ।।55।।
ध्वजिन्युत्सवसङ्केतास्त्रिवर्गा माल्यसेनयः ।
व्यूढकाः कोरकाः प्रोष्टाः सङ्गवेगधरास्तथा ।।56।।
तथैव विन्द्दरुलिकाः पुलिन्दा बल्वलै सह ।
मालवामलराश्चैव तथैवापरवर्तकाः ।।57।।
कुलिन्दाः कालदाश्चैव चण्डकाकुरटास्तथा ।
मृशलास्तनवालाश्च सतीर्थाः पूतिसृञ्जयाः ।।58।।


अनिदायाः शिवाटाश्च तपनाः सूतपास्तथा ।
ऋषिकाश्च विदर्भाश्च स्तङ्गनापरतङ्गकाः ।।59।।
उत्तराश्चपरे म्लेच्छा जना हि मुनिपुङगवा ।
जवनाश्च सकाङ्गोजा दारुणा म्लेच्छजातयः ।।60।।
सकृघहाः कुलटयाश्च हूणाः पारिसिकैः सह ।
तथैव रमणाश्चान्यास्तथा च दशमालिकाः ।।61।।
क्षत्रियोपनिवेशाश्च वैश्यशूद्रकुलानि च ।
शूराभीराश्च दरदाः काश्मीराः पशुभिः सह ।।62।।
खाण्डीकाश्चतुषाराश्च पद्दागा गिरिगह्वराः ।
आद्देयाः सभिरादाजास्तथैव स्तनपोषकाः ।।63।।
द्रोषकाश्च कलिङ्गाश्च किरातानां च जातयः ।
तोमराहन्यमानाश्च तथैव करभञ्जकाः ।।64।।
एते चान्ये जनपदाः प्राच्योदीच्यास्तथैव च ।
उद्देशमात्रेण मया देशाः सङ्कीर्तिता द्विजाः ।।65।।
यथागुणाबलं चापि त्रिवर्गस्य महाफलम् ।66।
   ।। काल और लोक स्थिति निर्णय ।।
भारतस्यास्य वर्षस्य तथा हैमवतस्य च ।
प्रमाणमायूषः सूत बलं चापिं शुभाशुभम् ।।1।।
अनागतमतिक्रान्तं वर्तमानं च सत्तम् ।
आचक्ष्व नो विस्तरेण हरिवर्षं तथैव च ।।2।।
चत्वारि भारते वर्षे युगानि मुनिपुङगवाः ।
कृतं त्रेता द्वापरं च कलिश्च द्विजसत्तमाः ।।3।।
पूर्वं कृतयुगं नाम ततस्त्रेतायुगं द्विजाः ।
तत्पश्चादद्वापरं चाथ ततस्तिष्यः प्रवर्तते ।।4।।
चत्वारि तु सहस्राणि वर्षाणां मुनिपुङ्गवाः ।
आयुः सङख्या कृतयुगे सङ्ख्याता हि तपोधनाः ।।5।।
तथा त्रीणि सहस्राणि त्रेतायामायुषो विदुः ।
द्वे सहस्रे द्वापरे तु भुवि तिष्ठन्ति साम्प्रतम्।। 6।।
त्तप्रमाणस्थितिर्ह्रास्तितिष्ये तु मुनिपुङगवाः ।
गर्भस्थाश्च म्रियन्तेऽत्र तथा जाता म्रियन्ति च।।7।।
महाबला महासत्त्वाः प्रज्ञागुणसमन्विताः ।
प्रजायन्ते च जाताश्च शतशोऽथ सहस्रशः ।।8।।
द्विजाः कृतयुगे विप्रा बलिनः प्रियदर्शनाः ।
प्रजायन्ते च जाताश्च मुनियो वै तपोधनाः ।।9।।
महोत्साहा महात्मानो धार्मिकाः सत्यवादिनः ।
प्रियदर्शा वपुष्मन्तो महावीर्य्या धनुर्धराः ।।10।।
वीरा हि युधि जायन्ते क्षत्रियाः शूरसंमताः ।
त्रेतायां क्षत्रियास्तावत्सर्वे वै चक्रवर्तिनः ।।11।।
सर्ववर्णाश्च जायन्ते सदैव द्वापरे युगे ।
महोत्साहा वीर्यवन्तः परस्परवधैषिणः ।।12।।
तेजसान्धेन संयुक्ताः क्रोधनाः पुरुषाः किलः ।
लुब्धाश्चानृतकाश्चैव तिष्ये जायन्ति भो द्विजाः ।।13।।
ईर्या मानस्तथा क्रोधो मायाऽसूया तथैव च ।
तिष्ये भवन्ति भूतानां रागोलोभश्च सत्तमाः ।।14।।
संक्षेपो वर्त्तते विप्रा द्वापरे युगमध्यगे ।
गुणोत्तरं हैमवतं हरिवर्ष ततः परम् ।।15।।
   ।।पुष्कर तीर्थ माहात्म्य ।।
अनेन तव धर्मज्ञ! प्रश्रयेण दमेन च ।
सत्येन च महाभाग	!तुष्टोऽस्मि तव सर्वशः ।।1।।
यस्येदृशस्ते धर्मोऽयं पितरस्तारितास्त्वया ।
तेन पश्यसि मां पुत्र याज्यश्चासि ममानघ ।।2।।
प्रीतिम वर्द्धते तेऽद्द ब्रूहि किं करवाणि ते ।
यद्वक्ष्यसि नरश्रेष्ठ!तस्य दाताऽस्मि तेऽनघ ।।3।।
वेदवेदाङ्गतत्त्वज्ञ सर्वलोकाभिपूजित ।
कृतमित्येव मन्ये हि यदहं दृष्टवान्प्रभुम् ।।4।।
यदित्वहमनुग्राह्रस्तव धर्मभृतां वर ।
प्रक्ष्यामि हृत्स्थं सन्देहं तन्मे त्वं वक्तु मर्हसि ।।5।।
अस्ति मे भगन्कश्चित्तीर्थे यो धर्मसंशयः ।
तदहं श्रोतुमिच्छामि पृथक्सङ्कीर्तनं त्वया ।।6।।
प्रदक्षिणां यः पृथिवीं करोति द्विजसत्तम!।
किं फलं तस्य विप्रर्षे ! तन्मे ब्रूहि तपोधन ।।7।।
कथयिष्यामि तदहमृषीणां मत्परायणम् ।
तदेकाग्रमनास्तात श्रृणु तीर्थेषु यत्फलम् ।।8।।
यस्य हस्तौ च पादो च मनश्चैव सुसंयुतम् ।
विद्दा तपश्च कीर्तिश्च स तीर्थफलमश्नुते ।।9।।
प्रतिग्रहादुपावृत्तः सन्तुष्टो नियताः शुचिः ।
अहङ्कारनिवृत्तश्च स तीर्थफलमश्नुते ।।10।।
अकल्किको निराहारोऽलब्धाहारो जितेन्द्रियः ।
विमुक्तः सर्वदोषैर्यः स तीर्थफलमश्नुते ।।11।।
अक्रोधनश्च राजेन्द्र सत्यशीलो दृढव्रतः ।

आत्मोपमश्च भूतेषु स तीर्थफलमश्नुते ।।12।।
ऋषिभिः क्रतवः प्रोक्ता देवेष्वपि यथाक्रमम् ।
फलं चैव यथातत्त्वं प्रेत्य चेह च सर्वशः ।।13।।
न ते शक्या दरिद्रेण यज्ञाः प्राप्तुं महीपते ।
बहूपकरणा यज्ञा नानासम्भरविस्तराः ।।14।।
प्राप्यन्ते पार्थिवैरेते समृद्दैर्वा नरैःक्वचित् ।
न निर्धनैर्नगणैरेकात्मभिरसाधनैः ।।15।।
यो दरिद्रैरपि विधिः शक्यः प्राप्तुं जनेश्वर! ।
तुल्यो यज्ञफलैः पुण्यैस्तं निवोध महीपते !।।16।।
ऋषीणां परमं गुह्यमिदं धर्म्मभृतां वर! ।
तीर्थाभिगमनं पुण्यं यज्ञरपि विशिष्यते ।।17।।
अनुपोष्य त्रिरात्राणि तीर्थाभिगमनेन च ।
अदत्त्वा काञ्चनं गाश्च दरिद्रो नाम जायते ।।18।।
अग्निष्टोमादिभिर्यज्ञैरिष्टवा विपुलदक्षिणैः ।
न तत्फलमवाप्नोति तीर्थाभगमनेन यत् ।।19।।
नृलोके देवलोकस्य तीर्थ त्रैलोक्यविश्रुतम् ।
पुष्करं तीर्थमासाद्द देवदेवसमो भवेत् ।।20।।
दशकोटिसहस्राणि तीर्थानां वै महीपते !।
सान्निध्यं पुषकरे येषां त्रिसन्ध्यं सूर्यवंशज।।21।।
आदित्या वसवो रुद्राः साध्याश्च समरुदगणाः ।
गन्धर्वाप्सरसश्चैब तत्र सन्निहिताः प्रभो! ।।22।।
यत्र देवास्तपस्त्प्त्वा दैत्या ब्रह्मर्षयस्तथा ।
दिव्ययोगा महाराज पुण्येन महता द्विजाः ।।23।।
मनसाऽप्यभिकामस्य पुष्कराणि मनीषिणः ।
पूयन्ते सर्वपापानि नाकपृष्ठे च पूज्यते ।।24।।
अस्मिंस्तीर्थे महाभाग?नित्यमेव पितामहः ।
उवास परमप्रीतो देवदानवसंमतः ।।25।।
पुष्करेषु महाभाग? देवाः सर्षिपुरोगमाः ।
सिद्धिं परमिकां प्राप्ताः पुण्येन महताऽन्विताः ।।26।।
तत्राभिषेकं यः कुर्यात्पितृदेवार्चने रतः ।
अश्वमेघादृशगुणं प्रवदन्ति मनीषिणः ।।27।।
अप्येकं भोजयेद्विप्रं पुष्करारण्यमाश्रितः ।
तेनैति पूजितांल्लोकान्ब्रह्मणः सदने स्थितान्।।28।।
सायं प्रातः स्मरेद्दस्तु पुषकराणि कृताञ्जलिः ।
उपस्पृष्टं भवेत्ते न सर्वतीर्थेषु पार्थिव ।।29।।
जन्मप्रभृति यत्पापं स्त्रियो वा पुरुषस्य वा।
पुष्करे गतमात्रस्य सर्वमेव प्रणश्यति ।।30।।
यथा सुराणां सर्वेषामादिस्तु मधुसूदनः ।
तथैव पुष्करो राजंस्तीर्थानामादिरुच्यते ।।31।।
ऊष्ट्वा द्वादशवर्षाणि पुष्करे नियतः शुचिः ।
क्रतून्सर्वानवाप्नोति ब्रह्मलोकं च गच्छति ।।32।।
यस्तु वर्षशतं पूर्णमग्नमहोत्रमुपाचरेत् ।
कार्तिकीं वा वसेदेकां पुष्करे सममेव तत्।।33।।
दुष्करं पुष्करे दानं वस्तुं चैव सुदुषकरम् ।
त्रीणि श्रृङगाणि शुभ्राणि त्रीणि प्रस्रवणानि च ।।34।।
पुष्कराण्यादितीर्थानि न विद्द्मस्तत्र कारकम् ।।35।।
उष्ट्वा द्वादशवर्षाणि नियतो नियताशनः ।
समुक्तः सर्वपापेभ्यः सर्वक्रतुफलं लभेत् ।।36।।
  ।।तीर्थाश्रम माहात्म्य ।।
प्रदक्षिणमुपावृतो जम्बूमार्गे समाविशेत् ।
जम्बूमार्गं समाविश्य पितृदेवर्षिपूजितम् ।।1।।
अश्वमेधमवाप्नोति विष्णुलोकं च गच्छति ।
तत्रोष्य रजनीः पञ्च षष्ठे कालेऽश्नुवन्नरः ।।2।।
न दुर्गतिमवपाप्नोति सिद्धिंचाऽऽप्नोत्यनुत्तमाम् ।
जम्बूमार्गादुपावृत्तो गच्छेत्त दुलिकाश्रमम् ।।3।।
न दुर्गतिमवाप्नोति स्वर्गलोके च पूज्यते ।
अगस्त्याश्रममासाद्द पितृदेवार्चने रतः ।।4।।
त्रिरात्रोपोषितो राजन्नग्निष्टोमफलं लभेत् ।
शाकवृत्तिः फलैर्वापि कौमारं विन्दते परम् ।।5।।
कन्याश्रमं समासाद्द श्रीपुष्टं लोकपूजितम् । 
धर्मारण्यं हि तत्पुण्यमाद्दं च पार्थवर्षभ ।।6।।
यत्र प्रविष्टमात्रो वै पापेभ्यो विप्र ! मुच्यते ।
अर्चयित्वापि तन्देवान्प्रयतो नियताशनः ।।7।।
सर्वकामसमृद्धस्य यज्ञस्य फलमश्नुते ।
प्रादक्षिण्यं ततः कृत्वा ययातिपतनं व्रजेत् ।।8।।
हयमेधस्य यज्ञस्य फलमाप्नोति तत्र वैः ।
महाकालमतो गच्छेन्नियतो नियताशनः ।।9।।
कोटितीर्थमुपस्पृश्य हयमेधफलं लभेत् ।
ततो गच्छेत् धर्मज्ञ स्थानं तीर्थमुमापते ।।10।।
नाम्ना भद्रवटं नाम त्रिषु लोकेषु विश्रुतम् ।
तत्राभिगम्य चेशानं गोसहस्रफलं लभेत् ।।11।।
महादेवप्रसादाच्च गाणपत्यमवाप्नुयात् ।
समृद्धमसपत्नं तु श्रियायुक्तं नरोत्तम।।12।।
नर्मदां तु समासाद्द नदीं त्रैलोक्यविश्रुताम् ।
तर्पयित्वा पितृन्देवानग्निष्टोमफलं लभेत् ।।13।।

  ।।नर्मदा माहात्म्य वर्णन ।।
वसिष्ठेन दिलीपाय कथितं तीर्थमुत्तमम् ।
नमैदेति च विख्यातं पापपर्वतदारणम् ।।1।।
भूयश्च श्रोतुमिच्छामि तन्मे कथय नारद।
नर्मदायाश्च माहात्म्यं वसिष्ठोक्तं द्विजोत्तम् ।।2।।
कथमेषा महापुण्या नदी सर्वत्र विश्रुता ।
नर्मदा नाम विख्याता तन्मम ब्रूहि नारद ।।3।।
नर्मदा सरितां श्रेष्ठा सर्वपापप्रणाशिनी ।
तारयेत्सर्वभूतानि स्थावराणि चराणि च ।।4।।
नर्मदायास्तु महात्म्यं वसिष्ठक्तं मया श्रुतम् ।
तदतद्धि महाराज! सर्व हि कथयामि ते ।।5।।
पुण्या कनखले गङ्गाकुरुक्षेत्रे सरस्वती ।
ग्रमे वा यदि वाऽरण्ये पुण्या सर्वत्र नर्म्मदा ।।6।।
त्रिभिः सारस्वतं तोयं सप्तहेन यामुनम् ।
सद्दः पुनाति गाङ्गेयं दर्शनादेव नार्मदम् ।।7।।
कलिङ्गदेशे पश्चर्द्धे पर्वतेऽमरकण्टके ।
पुण्या च त्रिषुलोकेषु रमणीया मनोरमा ।।8।।
सदेवासुरगन्धर्वा ऋषयश्च तपोधनाः ।
तपस्तप्त्वा महाराज सिद्धिं च परमां गताः ।।9।।
तत्र स्नात्वा महाराज नियमस्थो जितेन्द्रियः ।
उपोष्य रजनीमेकां कुलानां तारयेच्छतम् ।।10।।
जनेश्वरे नरः स्नात्वा पिण्डं दत्त्वा यथाविधि ।
पितरस्तस्य तृप्यन्ति यावदाभूतसम्प्लवम् ।।11।।
पर्वतस्य समन्तात्तु रुद्रकोटिः प्रतिष्ठिता ।
स्नानं यः कुरुते तत्र गन्धमाल्यानुलेपनम।।12।।
प्रीता तस्य भवेत्सर्वा रुद्रकोटिर्न संशयः ।
पर्वते पश्चिमस्यान्ते स्वयं देवो महेश्वरः ।।13।।
तत्र स्नात्वा शूचिर्भूत्वा ब्रह्मचारी जितेन्द्रियः ।
पितृकार्य तु कुर्वीत विधिदृष्टेन कर्मणा ।।14।।

  ।।वर्णाश्रम का सामान्य धर्म ।।
कर्मयोगः कथं सूत! येन चाराधितो हरिः ।
प्रसीदति महाभाग! वद नो वदतांवर ! ।।1।।
येनासौ भगनवानीशः समाराध्यो मुमुक्षुभिः ।
तद्वदाखिललोकानां रक्षणं धर्मसङगतम् ।।2।।
तं कर्मयोगं वद नः सूतमूर्तिमयस्तु यः।
इति शुश्रूषवो विप्रा भवदग्रे व्यवस्थिताः ।।3।।
एवमेव पुरा पृष्टो व्यासः सत्यवतीसुतः ।
ऋषिभिरग्निसङकाशैर्व्यासस्तानाह तच्छृणु ।।4।।
श्रृणुध्वमृषयः सर्वेवक्ष्यमाणं सनातनम् ।
कर्मयोगं ब्राह्मणानामात्यन्तिकफलप्रदम्।।5।।
आम्नायसिद्धमखिलं ब्राह्मणार्थं प्रदर्शितम् ।
ऋषिणां श्रृण्वतां पूर्वं मनुराह प्रजापतिः ।।6।।
समाहितधियो यूय श्रुणुध्वं गदतो मम ।।7।।
कृतोपनयनो वेदानधीयीत द्विजोत्तमः ।
गर्भाष्टमेऽष्टमेवाऽब्दे स्वसूत्रोक्तविधानतः ।।8।।
दण्डी च मेखली सूत्री कृष्णाजिनधरो मुनिः ।
भिक्षाहारो गुरुहितो वीक्षमाणो गुरोर्मुखम् ।।9।।
कार्पासमुपवीतार्थं निमितं ब्रह्मणा पुरा ।
ब्रह्मणानां त्रिवृत्सूत्रं कौशं वा वस्त्रमेव वा ।।10।।
सदोपवीती चैव स्यात्सदाबद्धशिखो द्विजः ।
अन्यथा यत्कृतं कर्म तद्भवत्ययथाकृतम् ।।11।।
वसीताविकृतं वासः कार्पासं वा कषायकम् ।
तदेव परिधानीयं शुक्लं तान्तवमुत्तमम् ।।12।।
उत्तरं तु समाम्नातं वासः कृष्णाजिनं शुभम्।
अभावे गावयमपि रौरवं वा विधीयते ।।13।।
उदधृत्य दक्षिणांबाहुं सव्यबाहौ समर्पितम् ।
उपवीतं भवेन्नित्यं निवीतं कण्ठसज्जने ।।14।।
सव्यवाहुं समुदधृत्य दक्षिणे तु धृतं द्विजाः ।
प्राचीनावीतमित्युक्तं पित्र्ये कर्मणि योजयेत् ।।15।।
अग्न्यवारे गवां गोष्ठे होमे तर्त्य तथैव च ।
स्वाध्याये भोजने नित्यं ब्राह्मणानां च सन्निधौ ।।16।।
देवताभ्यर्चनं कुर्यात्पुष्पैः पत्रैर्यवाम्बुभिः ।
अभिवादनशीलःः स्यान्नित्यं बृद्धेषु धर्मतः ।।17।।
असावहं भोनामेति सम्यक्प्रणतिपूर्वकम् ।
आयुरारोग्यसिद्धयर्थ तन्द्रादिपरिवर्जितः ।।18।।
आयुष्मान्भव सौम्येति वाच्यो विप्रोऽभिवादने ।
यो नवेत्त्यभिवादस्य विप्रः प्रत्यभिवादनम् ।
नाभिवाद्दः स विदुषा यथा शूद्रस्तथैव सः ।।20।।
व्यत्यस्तपाणिना कार्यं पादसङ्ग्रहणं गुरोः ।
सव्येन सव्यः स्प्पष्टव्यो दक्षिणे न तु दक्षिणः ।।21।।
लौकिकं वैदिकं वाऽपि तथाऽऽध्यात्मिकमेव वा ।
अवाप्य प्रयतो ज्ञानं तं पूर्वमभिवादयेत् ।।22।।
नादकं धारयेद्भैक्ष्यं पुष्पाणि समिधस्तथा ।
एवं विधानि चाऽयानि नदेवार्थेषु कर्मसु ।।23।।
ब्राह्मणं कुशलं पृच्छेत्क्षत्रबन्धुमनामयम् ।
वैश्यं क्षेमं समागम्य शूद्रमारोग्यमेव च ।।24।।
उपाध्यायः पिता ज्येष्ठो भ्राता त्राता च भीतितः ।
मातुलः श्वशुरश्चैव मातामहपितामहौ ।।25।।
वर्णश्रेष्ठः पितृव्यश्च पुंसोऽत्र गुरवः स्मृताः ।
माता मातामहो गुर्वी पितुर्मातुश्च सोदराः ।।26।।
श्वश्रू पितामही ज्येष्ठा धात्री च गुरवः स्त्रियः ।
ज्ञेयस्तु गुरुवर्गोऽयं मातृतः पितृतो द्विजाः ।।27।।
तेषामाद्दास्त्रयः श्रेष्ठास्तेषां माता सूपूजिता ।
यो भावयति या सूते येन विद्दोपदिश्यते ।।28।।
ज्येष्ठो भ्राता च भर्ता च पञ्चेते गुरुवः स्मृताः ।
आत्मनः सर्वयत्ने प्राणात्यागेन वा पुनः ।।29।।
भोभवत्पूर्वकं त्वेनमभिभाषेत धर्मवित् ।
अभिवाद्दश्व पूज्यश्च शिरसा नम्य एव च ।।30।।
ब्राह्मणाक्षत्रियाद्दैश्च श्रीकामैः सादरं सदा ।
नाभिवाद्दाश्च विप्रेण क्षत्रियाद्दाः कथंचन् ।।31।।
ज्ञानकर्मगुणोपेता यद्दप्येते बहुश्रुताः ।
ब्राह्मणः सर्ववर्णानां स्वस्ति कुर्यादिति श्रुतिः ।।32।।
सवर्णेन सवर्णानां कार्यमेवाभिवादनम् ।
गुरुरग्निद्विजातीनां वर्णानां ब्राह्मणो गुरुः ।।33।।
पतिरेको गुरुः स्त्रीणां सर्वत्राभ्यागतो गुरुः ।
विद्दाकर्मवयोबन्धुर्वित्तं भवति पञ्चमम् ।।34।।
मान्यस्थानानि पञ्चाहुः भूयांसि बलवन्ति च ।।35।।
यत्र स्युः सोऽत्र मानार्हः शूद्रोऽपि दशमीं गतः ।
पन्था देयो ब्रह्मणाय स्त्रियै राज्ञे विचक्षुषे ।।36।।
वृद्धाय भारभग्नाय रोगिणे दुर्बलाय च ।
भिक्षामाहृत्य शिष्टानां गृहेभ्यः प्रयतोऽन्वहम् ।।37।।
निवेद्द गुरवेऽश्नीयाद्वाग्यतस्तदनुज्ञया ।
भवत्पूर्वंचरेद्भैक्ष्यमुपवीती द्विजोत्तमः ।।38।।
भवन्मध्यं तु राजन्यो वैश्यस्तु भवदुत्तरम् ।
मातरं वा स्वसारं वा मातुर्वा भगिनीं निजाम् ।।39।।
भिक्षेत भिक्षां प्रथमं या चैनं न विमानयेत् ।
सजातीयगृहेष्वेव सार्ववणिकमेव वा ।।40 ।।
भक्ष्यस्याचरणं प्रोक्तं पतितादिविवर्जितम् ।
वेदयज्ञैरहीनानां प्रशस्तानां स्वकर्मसु ।।41।।
ब्रह्मचार्य्याहरेद्भैक्ष्यं गृहेभ्यः प्रयतोऽन्वहम् ।
गुरोः कुलेन भिक्षेत न ज्ञातिकुलबन्धुषु ।।42।।
भैक्ष्येणा वर्त्तितो वृत्तिरुपवास समास्मृता ।
पूज्येदशनं नित्यं सदाच्चैनमकुत्सयन् ।।43।।
दृष्टवा हृष्येत्प्रसीदेच्च प्रतिनन्देच्च सर्वशः ।
अनारोग्यमनायुष्यमस्वर्ग्य चातिभोजनम् ।।।44।।
अपूर्ण्य लोकविद्विष्टं तस्मात्तत्परिवर्जयेत् ।
प्राङ् मुखोन्ननि भुञ्जीत सूर्याभिमुखमेव वा ।।45।।
नाद्दादुदङ् मुखो नित्यं विधिरेष सनातनः ।
प्राक्ष्याल्यः पाणिपादौ च भुञ्जानो द्विरुपस्पृशेत् ।।
शुद्ध देशे समासीनो भुक्तत्वा च द्विरुपस्पृशेत् ।।46।।
    ।।निषिद्ध कर्म कथन ।।
भुक्तत्वा पीत्व च सुप्त्वा च स्नात्वा रथ्योपसर्पणे ।
ओष्ठवलोमकौ स्पृष्टवा वासो विपरिधाय च ।।1।।
रेतोमूत्रपुरीषाणामुत्सर्गेऽनृतभाषणे ।
ष्ठीवित्वाऽध्ययनारभ्भे कासश्वसागमे तथा ।।2।।
चत्वरं वा श्मशानं वा समाक्रम्य द्विजोत्तमः ।
सन्ध्ययोरुभयोस्तद्वदाचान्तोऽप्याचमेत्पुनः ।।3।।
चाण़्डालम्लेच्छसम्भाषे स्त्रीशूद्रोच्छिष्टभाषणे ।
उच्छिष्टं पुरुषं दृष्टवा भोज्यं चापि तथाविधम्।।4।।
आचामेदश्रुपाते वालोहितस्य तथैव च ।
भोजने सन्ध्ययोः स्नात्वा पीत्वा मूत्रपुरीषयोः ।।5।।
आगतो वाऽऽचमेत्सुप्त्वा सकृत्सकृदथान्यतः ।
अग्नेर्गवामथालम्भे स्पृष्टवा प्रयतमेव वा ।।6।।
स्त्रीणामथात्मनः स्पर्शे नीलीं वा परिधाय च।
उपस्पृशेज्जलं वार्ततृणं वा भूमिमेव च ।।7।।
केशानां चात्मनः स्पर्शे वाससः स्खलितस्य च ।
अनुष्णाभिरकेशाभिरदुष्टाभिश्च धर्मतः ।।8।।
शौचेप्सुः सर्वदाचामेदासीनः प्रागुदङ् मुखः ।
शिरः प्रावृत्य कण्ठं वा मुक्तकेशशिखोऽपि वा ।।9।।
अकृत्वा पादयोः शौचं मार्गतो न शुचिर्भवेत् ।
सोपानत्को जलस्थो वा नोष्णीषी चाचमेद् बुधः।।10।।
न चैव वर्ष धाराभिर्नतिष्ठन्नुदधृतोदकैः ।
नैकहस्तार्पितजलैर्विना सूत्रेण वा पुनः ।।11।।
न पादुकासनस्थो वा बहिर्जानुरथापि वा ।
न जल्पन्नहसन्प्रेक्षञ्छचानस्तल्प एव च ।।12।।
नाविक्षिताभिः फेनाद्दैरुपेताभिरथापि वा ।
शूद्राशुचिकरोन्मुक्तैर्नक्षाराभिरथापि वा ।।13।।
न चैवाङ्गुलिभिः शब्दं न कुर्यान्नन्यमानसः ।
न वर्णरसदुष्टाभिर्नचैव प्रदरोदकैः ।।14।।
न पाणिक्षुभिताभिर्वा न बहिर्गन्ध एव वा ।
हृदगाभिः पूज्यते विप्रः कण्ठयाभिः क्षत्रियः शुचिः ।।15।।
प्रासिताभिस्तथा वैश्यः स्त्रीशूर्दौ स्पर्शतोऽन्ततः ।
अङ्गुष्ठमूलान्तरतो रेखायां ब्राह्ममुच्यते ।।16।।
त्रिःप्राश्नीयाद्ददम्भस्तु प्रीतास्तेनास्य देवताः ।
ब्रह्माविष्णुर्महेशश्च भवन्तीत्यनुशुश्रुम् ।।17।।
गङ्गा च यमुना चैव प्रीयेते परिमार्जनात् ।
संस्पृष्टचोर्लोचनयोः प्रीयेते शशिभास्करौ ।।18।।
नासत्यदस्रौ प्रीयेते स्पृशेन्नासापुटद्वयम् ।
कर्णयोः स्पृष्टयोस्तद्वत्प्रीयेते चानिलानलौ ।।19।।
संस्पृष्टे हृदये चास्य प्रीयन्ते सर्वदेवताः ।
मूर्ध्नि संस्पर्शनादेकऋ प्रीतः स पुरुषो भवत्।।20।।
नोच्छिष्टं कुर्वते वक्त्रे विप्रुषोऽङ्गेलगन्ति याः ।
दन्तवद्दन्तलग्नेषु जिह्वास्पर्शेऽशुचिर्भवेत् ।।21।।
स्पृशन्ति बिन्दवः पादौ य आचामयतः परान् ।
भूमिपांसुसमा ज्ञेया न तैरस्पृश्यता भवेत् ।।22।।
मधुपर्के च सोमे च ताम्बूलस्य च भक्षणे ।
फलमूले चेक्षुदण्डे न दोष प्राह वै मनुः ।।23।।
प्रचरश्चान्नपानेषु द्रव्यहस्तो भवेन्नरः ।
भूमौ निक्षिप्य तदद्रव्यमाचभ्याभ्युक्षयेत्तु तत ।।24।।
तैजसं वे समादाय यद्दुच्छिष्टो भवेदद्विजः ।
भूमौ निक्षिप्य तदद्रव्यमाचम्याभ्युक्षयेत्ततत् ।।25।।
यद्ददद्रव्यं समादाय भवेदुच्छेषणान्वितः ।
अनिधायैव तदद्रव्यं भूमौ त्वशुचितामियात् ।।26।।
वस्त्रादिषु विकल्पः स्यात्तत्संस्पृश्याचमेदिह ।
अरण्ये निर्जने रात्रौ चौरव्याघ्राकुले पथि ।।27-28।।
अह्नि कुर्योच्छकृन्मूत्रं रात्रौ चेद्दज्ञिणामुखः ।
अन्तर्धाय महीं काष्ठैः पत्रैर्लोष्टतृणेन वा ।।29।।
प्रावृत्य च शिरः कुर्याद्विण्मूत्रस्य विसर्जनम् ।
छायाकूपनदीगोष्ठचैत्याम्भः पथि भस्मसु ।।30।।
अग्नौ चैव श्मशाने च विण्मूत्रं न समाचरेत् ।
न गोमये न काष्ठेवा महावृक्षेऽथ शाद्वले ।।31।।
न तिष्ठन्नच निर्वासा न च पर्वतमण्डले ।
न जीर्णदेवायतने वल्मीके न कदाचन् ।।32।।
न ससत्त्वेषु गर्तेषु न गच्छन्न समाचरेत् ।
तुषाङगारकपालेषु राजमार्गे तथैव च ।।33।।
न क्षेत्रे न बिले वापि न तीर्थे न चतुष्पथे ।
नोद्दानेऽपां समीपे नोषरे नगराशये ।।34।।
न सोपानत्पादुको वा छत्री वानान्तरिक्षके ।
न चैवाभिमुखः स्त्रीणां गुरुब्राह्मणयोर्गवाम् ।।35।।
।।  गृहस्थ धर्म कथन् ।।
वेदं वेदौ तथा वेदान्वेदाङगानि तथा द्विजाः ।
अधीत्य चाधिगम्यार्थं ततः स्नायाद् द्विजोत्तमः।।1।।
गुरवे तु धनं दत्त्वा स्नायीत तदनुज्ञया ।
तीर्णव्रतोऽथ युक्तात्मा शक्तो वा स्नातुमर्हति ।।2।।
वैष्णवीं धारयेद्दष्टिमन्तर्वासस्तथोत्तरम् ।
यज्ञोपवीतद्वितीयं सोदकं च कमण्डलुम् ।।3।।
छसं चोष्णीषममलं पादुके चाप्युपानहौ ।
रौक्मे च कुण्डले धार्ये कृत्तकेशनखः शुचिः ।।4।।

अन्यत्र काञ्चनाद्विप्रो न रक्तां विभृयात्स्रजम् ।
शुक्लाम्बरधरो नित्य सुगन्धः प्रियदर्शनः ।।5।।
न जीर्णमलवद्वासा भवेद्वै विभवे सति ।
न रक्तामुल्बणं चान्यधृतं वासो न कुण्डलम् ।।6।।
नोपानहौ स्रजं चाथ पादुके च प्रयोजयेत् ।
उपवीतमलङकारं दर्भान्कृष्णाजिनं तथा ।।7।।
नापसव्यं परीदध्याद्वासोन विकृतं वसेत् ।
आहरेद्विधिवद्दारान्सदृशानात्मनः शुभान् ।।8।।
रुपलक्षणासंयुक्तान्योनिदोषविवर्जितान् ।
असपिण़्डां च वै मातुरसमानार्षगोत्रजाम् ।।9।।
आहरेद् ब्राह्मणो भार्यां शीलशौचसमन्विताम् ।
ऋतुकालाभिगामी स्याद्दावत्पुत्रोऽभिजायते ।।10।।
वर्जयेत्प्रतिषिद्धानि प्रयत्नेन दिनानि तु ।
षष्ठयष्टमीं पञ्चदशींद्वादशीं च चतुर्दशीम् ।।11।।
ब्रह्मचारी भवेन्नित्यं तद्वज्जन्मत्रयाहनि ।
आदधीत् विवाहाग्निं जुहुयाज्जातवेदसम् ।।12।।
एतानि स्नातको नित्यं पावनानि च चतुर्दशीम् ।
वेदोदितं स्वकं कर्म नित्यं कुर्यादतन्द्रतः ।।13।।
अकुर्वाणः पतत्याशु नरकानतिभीषणान् ।
अभ्यसेत्प्रयतो वेदं महायज्ञान्न हापयेत् ।।14।।
कुर्याद् गृहानि कार्याणि सन्धयोपासनमेव च ।
सख्यं सदाधिकैः कुर्यादुपेयादीश्वरं सदा ।।15।।


