6.1.1
ॐ श्वेतकेतुर्हाऽऽरुणेय आस तॐ ह पितोवाच श्वेतकेतो
वस ब्रह्मचर्यं न वै सौम्यास्मत्कुलीनोऽननूच्य ब्रह्मबन्धुरिव भवतीति।।1।।
6.1.2
स ह द्वादशवर्ष उपेत्य चतुर्विॐशतिवर्षः सर्वान्वेदानधीत्य महामना अनूचानमानी स्तब्ध एयाय
तॐह पितोवाच श्वेतकेतो यन्नु सोम्येदं महामना अनूचानमानी स्तब्धोऽस्युत तमादेशमप्राक्ष्यः।।2।।
6.1.3
येनाश्रुतॐश्रुतं भवत्यमतं मतमविज्ञातं विज्ञातमिति कथं नु भगवः स आदेशो भवतीति।।3।।
6.1.4
यथा सोम्यैकेन मृत्पिण्डेन सर्वं मृन्मयं विज्ञातॐ स्याद्वाचाऽऽरम्भणं विकारो नामधेयं मृत्तिकेत्येव सत्यम्।।4।।
6.1.5
यथा सोम्यैकेन लोहमणिना सर्वं लोहमयं विज्ञातॐ
स्याद्वाचाऽऽरम्भणं विकारो नामधेयं लोहमित्येव सत्यम्।।5।।
6.1.6
यथा सोम्यैकेन नखनिकृन्तनेन सर्वं कार्ष्णायसं विज्ञातॐस्याद्वाचाऽऽरम्भणं
विकारो नामधेयं कृष्णायसमित्येव सत्यमेवॐसोम्य स आदेशो भवतीति।।6।।
6.1.7
न वै नूनं भगवन्तस्त एतदवेदिषुर्यद्ध्येतदवेदिष्यन्कथं मे
नावक्ष्यन्निति भगवाॐस्त्वेव मे तद्ब्रवीत्विति तथा सोम्येति होवाच।।7।।6.2.1
देव सोम्येदमग्र आसीदेकमेवाद्वितीयम्। तद्धैक आहु-
रसदेवेदमग्र आसीदेकमेवाद्वितीयं तस्मादसतः सज्जायत।।1।।
6.2.2
कुतस्तु खलु सोम्यैवॐस्यादिति होवाच कथमसतः
सज्जायेतेति। सत्त्वेव सोम्येदमग्र आसीदेकमेवाद्वितीयम्।।2।।
6.2.3
तदैक्षत बहु स्यां प्रजायेयेति तत्तेजोऽसृजत तत्तेज ऐक्षत बहु स्यां प्रजायेयेति तदपोऽसृजत।
तस्माद्यत्र क्वच शोचति स्वेदते वा पुरुषस्तेजस एव तदध्यापो जायन्ते।।3।।
6.2.4
ता आप ऐक्षन्त बह्वयः स्याम प्रजायेमहीति ता अन्नमसृजन्त तस्माद्यत्र
क्व च वर्षति तदेव भूयिष्ठमन्नं भवत्यद्भ्य एव तदध्यन्नाद्यं जायते।।4।।

6.3.1
तेषां खल्वेषां भूतानां त्रीण्येव बीजानि भवन्त्याण्डजं जीवजमुद्भिज्जमिति।।1।।
6.3.2
सेयं देवतैक्षत हन्ताहमिमास्तिस्रो देवता अनेन जीवेनाऽऽत्मनाऽनुप्रविश्य नामरूपे  व्याकरवाणीति।।2।।
6.3.3
तासां त्रिवृतं त्रिवृतमेकैकां करवाणीति सेयं देवतेमास्तिस्रो
देवता अनेनैव जीवेनाऽऽत्मनाऽनुप्रविश्य नामरूपे व्याकरोत्।।3।।
6.3.4
तासां त्रिवृतं त्रिवृतमेकैकामकरोद्यथा तु खलु सोम्येमास्तिस्रो
देवतास्रिवृत्त्रिवृदेकैका भवति तन्मे विजानीहीति।।4।।

6.4.1
यदग्ने रोहितॐरूपं तेजसस्तद्रूपं यच्छुक्लं तदपां यत्कृष्णं तदन्नस्यापागा-
दग्नेरग्नित्वं वाचाऽऽरम्भणं विकारो नामधेयं त्रीणि रूपाणीत्येव सत्यम्।।1।।
6.4.2
यदादित्यस्य रोहितॐरूपं तेजसस्तद्रूपं यच्छुक्लं तदपां यत्कृष्णं तदन्नस्यापागा-
दादित्यादादित्यत्वं वाचाऽऽरम्भणं विकारो नामधेयं त्रीणि रूपाणीत्येव सत्यम्।।2।।
6.4.3
यच्चन्द्रमसो रोहितॐरूपं तेजसस्तद्रूपं यच्छुक्लं तदपां यत्कृष्णं तदन्नस्या-
पागाच्चन्द्राच्चन्द्रत्वं वाचाऽऽरम्भणं विकारो नामधेयं त्रीणि रूपाणीत्येव सत्यम्।।3।।
6.4.4
यद्विद्युतो रोहितॐरूपं तेजसस्तद्रूपं यच्छुक्लं तदपां यत्कृष्णं तदन्नस्यापागा-
द्विद्युतो विद्युत्त्वं वाचाऽऽरम्भणं विकारो नामधेयं त्रीणि रूपाणीत्येव सत्यम्।।4।।
6.4.5
एतद्ध स्म वै तद्विद्वाॐस आहुः पूर्वे महाशाला महाश्रोत्रिया न नोऽद्य
कश्चनाश्रुतममतमविज्ञातमुदाहरिष्यतीति ह्येभ्यो विदाञ्चक्रुः।।5।।
6.4.6
यदु रोहितमिवाभूद्ति तेजसस्तद्रूपमिति तद्विदाञ्चक्रुर्यदु शुक्लमिवाभूदित्यपाॐ
रूपमिति तद्विदाञ्चक्रुर्यदुकृष्णमिवाभूदित्यन्नस्य रूपमिति तद्विदाञ्चक्रुः।।6।।
6.4.7
यज्वविज्ञातमिवाभूदित्येतासामेव देवतानाॐसमास इति तद्विदाञ्चक्रुर्यथा नु खलु
सोम्येमास्तिस्रो देवताः पुरुषं प्राप्य त्रिवृत्त्रिवृदेकैका भवति तन्मे विजानीहीति।।7।।
6.5.1
अन्नमशितं त्रेधा विधीयते तस्य यःस्थविष्ठो धातुस्तत्पुरीषं भवति यो  मध्यमस्तन्माॐसंयोऽणिष्ठस्तन्मनः।।1।।
6.5.2
आपः पीतास्रेधा विधीयन्ते तासां यःस्थविष्ठो धातुस्तन्मूत्रं भवति यो मध्यमस्तल्लोहितं योऽणिष्ठः स प्राणः।।2।।
6.5.3
तेजोऽशितं त्रेधा विधीयते तस्य वः स्थविष्ठो धातुस्तदस्थि भवति यो मध्यमःस मज्जा योऽणिष्ठः सा वाक्।।3।।
6.5.4
अन्नमयॐ हि सोम्य मन अपोमयः प्राणस्तेजोमयी वागिति
भूय एव मा भगवान्विज्ञापयत्विति तथा सोम्येति होवाच।।4।।

6.6.1
दध्नः सोम्य मथ्यमानस्य योऽणिमा स ऊर्ध्वः समुदीपति तत्सर्पिर्भवति।।1।।
6.6.2
एवमेव खलु सोम्यान्नस्याश्यमानस्य योऽणिमा स ऊर्ध्वः समुदीपति तन्मनो भवति।।2।।
6.6.3
अपाॐसोम्य पीयमानानां योऽणिमा स ऊर्ध्वः समुदीषति स प्राणो भवति।।3।।
6.6.4
तेजसः सोम्याश्यमानस्य योऽणिमा स ऊर्ध्वः समुदीपति सा वाग्भवति।।4।।
अन्नमयॐहि सोम्य मन आपोमयः प्राणस्तेजोमयी वागिति
भूय एव मा भगवान्विज्ञापयत्विति तथा सोम्येति होवाच।।4।।

6.7.1
षोडशकलः सोम्य पुरुषः पञ्चदशाहानि माऽशीः काममपः
पिबाऽऽपोमयः प्रामो नपिबतो विच्छेत्स्यत इति।।1।।
6.7.2
स ह पञ्चदशाहानि नाऽऽशाथ हैनमुपससाद किं ब्रवीमि भो इत्यृचः
सोम्य यजूॐषि सामानीति स होवाच न वै मा प्रतिभान्ति भो इति।।2।।
6.7.3
तॐहोवाच यथा सोम्य महतोऽभ्याहितस्यैकोऽङ्गारः खद्योतमात्रः परिशिष्टः
स्यात्तेन ततोऽपि न बहु दहेदेवॐ सोम्य ते षोडशानां कलानामेका
कलाऽतिशिष्टा स्यात्तयैतर्हि वेदान्नानुभवस्यशानाथ मे विज्ञास्यसीति।।3।।
6.7.4
स हाऽऽशाथ हैनमुपससाद तॐह यत्किञ्च पप्रच्छ सर्वॐ ह प्रतिपेदे।।4।।
6.7.5
तॐहोवाच यथा सोम्य महतोऽभ्याहितस्यैकमङ्गारं खद्योतमात्रं
परिशिष्टं तं तृणैरुपसमाधाय प्राज्वलयेत्तेन ततोऽपि बहु दहेत्।।5।।
6.7.6
एवॐ सोम्य ते षो़डशानां कलानामेका कलाऽतिशिष्टाऽभूत्साऽन्नेनोप-
समाहिता प्राज्वाली तयैतर्हि वेदाननुभवस्यन्नमयॐ हि सोम्य मन
आपोमयः प्राणस्तेजोमयी वागिति तद्धास्य विजज्ञाविति विजज्ञाविति।।6।।6.8.1
उद्दालको हाऽऽरुणिः श्वेतकेतुं पुत्रमुवाच स्वप्नान्तं मे सोम्य विजानी
हीति यत्रैतत्पुरुषः स्वपिति नाम सता सोम्य तदा सम्पन्नो भवति
स्वमपीतो भवति तस्मादेनॐ स्वपितीत्याचक्षते स्वॐ ह्यपीतो भवति।।1।।
6.8.2
स यथा शकुनिः सूत्रेण प्रबद्धो दिशं दिशं पतित्वाऽन्यत्राऽऽयतनमलब्ध्वा
बन्धनमेवोपश्रयत एवमेव खलु सोम्य तन्मनो दिशं दिशं  पतित्वाऽन्य
त्राऽऽयतनमलब्ध्वा प्राणमेवोपश्रयते प्राणबन्धनॐहि सोम्य मन इति।।2।।
6.8.3
अशनापिपासे मे सोम्य विजानीहीति यत्रैतत्पुरुषोऽशिशिषति नामाऽऽप एव
तदशितं नयन्ते तद्यथा गोनायोऽश्वनायः पुरुषनाय इत्येवं तदप आचक्षतेऽ-
शनायेति तत्रैतच्छुङ्गमुत्पतितॐ सोम्य विजानीहि नेदममूलं भविष्यतीति।।3।।
6.8.4
तस्य क्व मूलॐ स्यादन्यत्रान्नादेवमेव खलु सोम्यान्नेन शुङ्गेनापो मूल-
मन्विच्छाऽद्भिः सोम्य शुङ्गेन तेजो मूलमन्विच्छ तेजसा सोम्य शुङ्गेन
सन्मूलमन्विच्छ सन्मूलाः सोम्येमाः सर्वाः प्रजाः सदायतनाः सत्प्रतिष्ठा।।4।।
6.8.5
अथ यत्रैतत्पुरुषः पिपासति नाम तेज एव तत्पीतं नयते तद्यथा
गोनायोऽश्वनायः पुरुषनाय इत्येवं तत्तेज आचष्ट उदन्येति
तत्रैतदेव शुङ्गमुत्पतितॐ सोम्य विजानीहि नेदममूलं भविष्यतीति।।5।।
6.8.6
तस्य क्व मूलॐ स्यादन्यत्राद्भ्योऽद्भिः सोम्य शुङ्गेन तेजो मूलमन्विच्छ तेजसा सोम्य शुङ्गेन
सन्मूलमन्विच्छ सन्मूलाः सोम्येमाः सर्वाः प्रजाः सदायतनाः सत्प्रतिष्ठा यथा नु खलु
सोम्येमास्तिस्रो देवताः पुरुषं प्राप्य त्रिवृत्त्रिवृदेकैका भवति तदुक्तं पुरस्तादेव भवत्यस्य
सोम्य पुरुषस्य प्रयतो वाङ्मनसि सम्पद्यते मनः प्राणे प्राणस्तेजसि तेजः परस्यां देवतायाम्।।6।।
6.8.7
स य एषोऽणिमैतदात्म्यमिदॐ सर्वं तत्सत्यॐ स आत्मा तत्त्वमसि
श्वेतकेतो इति भूय एव मा भगवान्विज्ञापयत्विति तथा सोम्येति होवाच।।7।।
6.9.1
यथा सोम्य मधु मधुक-तो निस्तिष्ठन्ति नानात्ययानां वृक्षाणाॐरसान्समवहारमेकताॐरसं गमयन्ति।।1।।
6.9.2
ते यथा तत्र न विवेकं लभन्तेऽमुष्याहं वृक्षस्य रसोऽम्यमुष्याहं वृक्षस्य रसोऽस्मीत्ये-
मेव खलु सोम्येमाः सर्वाः प्रजाः सति सम्पद्य न विदुः सति सम्पद्यामह इति।।2।।
6.9.3
त इह व्याघ्रो वा सिॐहो वा वृको वा वराहो वा कीटो वा
पतङ्गो वा दॐशो वा मशको वा यद्यद्भवन्ति तदाभवन्ति।।3।।
6.9.4
स य एषोऽणिमैतदात्म्यमिदॐ सर्वं तत्सत्यॐ स आत्मा तत्त्वमसि श्वेतकेतो
इति भूय एव मा भगवान्विज्ञापयत्विति तथा सोम्येति होवाच।।4।।6.10.1
इमाः सोम्य नद्यः पुरस्तात्प्राच्यः स्यन्दन्ते पश्चात्प्रतीच्यस्ताः समुद्रात्समुद्रमेवापियन्ति
स समुद्र एव भवति ता यथा तत्र न विदुरियमहमस्मीयमहमस्मीति।।1।।
6.10.2
एवमेव खलु सोम्येमाः सर्वाः प्रजाः सतः आगम्य न विदुः सत आगच्छामह इति त इह व्याघ्रो
वासिॐहो वा वृको वा वराहो वा कीटोवा पतङ्गो वा दॐशो वा मशको वा यद्यद्भवन्ति तदाभवन्ति।।2।।
6.10.3
स य एषोऽणिमैतदात्म्यमिदॐ सर्वॐ तत्सत्यॐस आत्मा तत्त्वमसि
श्वेतकेतो इति भूय एव मा भगवान्विज्ञापयत्विति तथा सोम्येति होवाच।।3।।6.11.1
अस्य सोम्य महतो वृक्षस्य यो मूलेऽभ्याहन्याज्जीवन्स्रवेद्यो मध्येऽभ्याहन्याज्जीवन्स्रवेद्योऽ-
ग्रेऽभ्याहन्याज्जीवन्स्रवेत्स एष जीवेनाऽऽत्मनाऽनुप्रभूतः पेपीयमानो मोदमानस्तिष्ठति।।1।।
6.11.2
अस्य यदेकाॐशाखां जीवो जहात्यथा सा शुष्यति द्वितीयां जहात्यथ सा
शुष्यति तृतीयां जहात्यथ सा शुष्यति सर्वं जहाति सर्वः शुष्यति।।2।।
6.11.3
एवमेव खलु सोम्य विद्धीति होवाच जीवापेतं वाव किलेदं म्रियते न जीवो
म्रियत इति स य एषोऽणिमैतदात्म्यमिदॐसर्वं तत्सत्यॐस आत्मा तत्त्वमसि
श्वेतकेतो इति भूय एव मा भगवान्विज्ञापयत्विति तथा सोम्येति होवाच।।3।।
6.12.1
न्यग्रोधफलमत आहरेतीदं भगव इति भिन्धीति भिन्नं भगव इति किमत्र पश्यसीत्यण्व्य इवेमा
धाना भगव इत्यासामङ्गैकां भिन्धीति भिन्ना भगव इति किमत्र पश्यसीति न किंचन भगव इति।।1।।
6.12.2
तॐहोवाच यं वै सोम्यैतमणिमानं न निभालयस एतस्य वै
सोम्यैषोऽणिम्न एवं महान्न्यग्रोधस्तिष्ठति श्रद्धत्स्व सोम्येति।।2।।
6.12.3
स य एषोऽणिमैतदात्म्यमिदॐ सर्वं तत्सत्यॐ स आत्मा तत्त्वमसि
श्वेतकेतो इति भूय एव मा भगवान्विज्ञापयत्विति तथा सोम्येति होवाच।।3।।

6.13.1
लवणमेतदुदकेऽवधायाथ मा प्रातरुपसीदथा इति स तथा चकार तॐ
होवाच यद्दोषा लवणमुदकेऽवाधा अङ्ग तदाहरेति तद्धावमृश्य न विवेद।।1।।
6.13.2
यथा विलीनमेवाङ्गास्यान्तादाचामेति कथमिति लवणमिति मध्यादाचामेति कथमिति
लवणमित्यन्तादाचामेति कथमिति लवणमित्यभिप्रास्यैतदथ मोपसीदथा इति तद्ध तथा
चकार तच्छश्वत्संवर्तते तॐहोवाचात्र वाव किल सत्सोम्य न निभालयसेऽत्रैव किलेति।।2।।
6.13.3
स य एषोऽणिमैतदात्म्यमिदॐ सर्वं तत्सत्यॐ स आत्मा तत्त्वमसि
श्वेतकेतो इति भूय एव मा भगवान्विज्ञापयत्विति तथा सोम्येति होवाच।।3।।6.14.1
यथा सोम्य पुरुषं गन्धारेभ्योऽभिनद्धाक्षमानीय तं ततोऽतिजने विसृजेत्स यथा
तत्र प्राङ्वोदङ्वाऽधराङ्वा प्रत्यङ्वा प्रध्मायीताबिनद्धाक्ष आनीतोऽभिनद्धाक्षो विसृष्टः।।1।।
6.14.2
तस्य यथाभिनहनं प्रमुच्य प्रब्रूयादेतां दिशं गन्धारा एतां दिशं व्रजेति
स ग्रामाद्ग्रामं पृच्छन्पण्डितो मेधावी गन्धारानेवोपसंपद्येतैवमेवेहाऽऽचार्य-
वान्पुरुषो वेद तस्य तावदेव चिरं यावन्न विमोक्ष्येऽथ संपत्स्य इति।।2।।
6.14.3
स य  एषोऽणिमैतदात्म्यमिदॐ सर्वं तत्सत्यॐ स आत्मा तत्त्वमसि श्वेतकेतो
इति भूय एव मा भगवान्विज्ञापयत्विति तथा सोम्येति होवाच।।3।।6.15.1
पुरुषॐ सोम्योतोपतापिनं ज्ञातयः पर्युपासते जानासि मां जानासि मामिति तस्य यावन्न
वाङ्मनसि सम्पद्यते मनः प्राणे प्राणस्तेजसि तेजः परस्यां देवतायां तावज्जानाति।।1।।
6.15.2
अथ यदाऽस्य वाङ्मनसि सम्पद्यते मनः प्राणे प्राणस्तेजसि तेजः परस्यां देवतायामथ न जानाति।।2।।
6.15.3
स य एषोऽणिमैतदात्म्यमिदॐ सर्वं तत्सत्यॐ स आत्मा तत्त्वमसि श्वेतकेतो
इति भूय एव मा भगवान्विज्ञापयत्विति तथा सोम्येति होवाच।।3।।6.16.1
पुरुषॐ सोम्योत हस्तगृहीतमानयन्त्यपहार्षींत्स्तेयमकार्षीत्परशुमस्मै तपतेति स यदि तस्य कर्ता भवति तत
एवानृतमात्मानं कुरुते सोऽनृताभिसन्धोऽनृतेनाऽऽत्मानमन्तर्धाय परशुं तप्तं प्रतिगृह्णाति स दह्यतेऽथ
हन्यते।।1।।
6.16.2
अथ यदि तस्याकर्ता भवति तत एव सत्यमात्मानं कुरुते स सत्याभिसन्धः
सत्येनाऽऽत्मानमन्तर्धाय परशुं तप्तं प्रतिगृह्णाति स न दह्यतेऽथ मुच्यते।।2।।
6.16.3
स यथा तत्र नादाह्येतैतदात्म्यमिदॐ सर्वं तत्सत्यॐ स आत्मा
तत्त्वमसि श्वेतकेतो इति तद्धास्य विजज्ञाविति विजज्ञाविति।।3।।