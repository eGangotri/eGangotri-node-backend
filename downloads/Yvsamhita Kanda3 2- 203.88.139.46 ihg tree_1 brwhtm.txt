3.2.0.0
।। हरिः ओम् ।। ।। तैत्तिरीयसंहिता तृतीयकाण्डे द्वितीयः प्रश्नः ।।
3.2.1.1
यो वै पवमानानामन्वारोहान्‌विद्वान्‌यजतेऽनु पवमानाना रोहति न पवमानेभ्योऽवच्छिद्यते श्येनोऽसि गायत्रछन्दा अनु त्वा रभे स्वस्ति मा सम्पारय सुपर्णोऽसि त्रिष्टुप्छन्दा अनु त्वा रभे स्वस्ति मा सम्पारय सघासि जगतीछन्दा अनु त्वा रभे स्वस्ति मा सम्पारयेत्याहैते [1]
3.2.1.2
वै पवमानानामन्वारोहास्तान्‌य एवं विद्वान्‌यजतेऽनु पवमानाना रोहति न पवमानेभ्योऽवच्छिद्यते यो वै पवमानस्य संततिं वेद सर्वमायुरेति न पुरायुषः प्र मीयते पशुमान्भवति विन्दते प्रजाम्पवमानस्य ग्रहा गृह्यन्तेऽथ वा अस्यैतेऽगृहीता द्रोणकलश आधवनीयः पूतभृत्तान्‌यदगृहीत्वोपाकुर्यात्पवमानं वि [2]
3.2.1.3
छिन्द्यात्तं विच्छिद्यमानमध्वर्योः प्राणोऽनु विच्छिद्येतोपयामगृहीतोऽसि प्रजापतये त्वेति द्रोणकलशमभि मृशेदिन्द्राय त्वेत्याधवनीयव्विँश्वेभ्यस्त्वा देवेभ्य इति पूतभृतम्पवमानमेव तथ्सं तनोति सर्वमायुरेति न पुरायुषः प्र मीयते पशुमान्भवति विन्दते प्रजाम् ।। [3]
3.2.1.0
एते वि द्विचत्वारिशच्च ।।1।।
3.2.2.1
त्रीणि वाव सवनान्यथ तृतीय सवनमव लुम्पन्त्यनशु कुर्वन्त उपाशु हुत्वोपाशुपात्रेऽशुमवास्य तं तृतीयसवनेऽपिसृज्याभि षुणुयाद्यदाप्याययति तेनाशुमद्यदभिषुणोति तेनर्जीषि सर्वाण्येव तथ्सवनान्यशुमन्ति शुक्रवन्ति समावद्वीर्याणि करोति द्वौ समुद्रौ विततावजूर्यौ पर्यावर्तेते जठरेव पादाः । तयोः पश्यन्तो अति यन्त्यन्यमपश्यन्तः [4]
3.2.2.2
सेतुनाति यन्त्यन्यम् । द्वे द्रधसी सतती वस्त एकः केशी विश्वा भुवनानि विद्वान् । तिरोधायैत्यसितं वसानः शुक्रमा दत्ते अनुहाय जार्यै । देवा वै यद्यज्ञेऽकुर्वत तदसुरा अकुर्वत ते देवा एतम्महायज्ञमपश्यन्तमतन्वताऽ-ग्निहोत्रं व्रतमकुर्वत तस्माद्द्विव्रतः स्याद्द्विऱ्ह्यग्निहोत्रं जुह्वति पौर्णमासं यज्ञमग्नीषोमीयम् [5]
3.2.2.3
पशुमकुर्वत दार्श्यं यज्ञमाग्नेयम्पशुमकुर्वत वैश्वदेवम्प्रातःसवनमकुर्वत वरुणप्रघासान्माध्यंदिन सवन साकमेधान्पितृयज्ञं त्र्यम्बकास्तृतीयसवनमकुर्वत तमेषामसुरा यज्ञमन्ववाजिगासन्तं नान्ववायन्तेऽब्रुवन्नध्वर्तव्या वा इमे देवा अभूवन्निति तदध्वरस्याध्वरत्वन्ततो देवा अभवन्परासुरा य एवं विद्वान्थ्सोमेन यजते भवत्यात्मना परास्य भ्रातृव्यो भवति ।। [6]
3.2.2.0
अपश्यन्तोऽग्नीषोमीयमात्मना परा त्रीणि च ।।2।।
3.2.3.1
परिभूरग्निम्परिभूरिन्द्रम्परिभूर्विश्वान्देवान्परिभूर्मा सह ब्रह्मवर्चसेन स नः पवस्व शं गवे शं जनाय शमर्वते श राजन्नोषधीभ्योऽच्छिन्नस्य ते रयिपते सुवीर्यस्य रायस्पोषस्य ददितारः स्याम । तस्य मे रास्व तस्य ते भख्षीय तस्य त इदमुन्मृजे । प्राणाय मे वर्चोदा वर्चसे पवस्वापानाय व्यानाय वाचे [7]
3.2.3.2
दख्षक्रतुभ्याञ्चख्षुर्भ्याम्मे वर्चोदौ वर्चसे पवेथा श्रोत्रायात्मनेऽङ्गेभ्य आयुषे वीर्याय विष्णोरिन्द्रस्य विश्वेषां देवानां जठरमसि वर्चोदा मे वर्चसे पवस्व कोऽसि को नाम कस्मै त्वा काय त्वा यं त्वा सोमेनातीतृपं यं त्वा सोमेनामीमद सुप्रजाः प्रजया भूयास सुवीरो वीरैः सुवर्चा वर्चसा सुपोषः पोषैर्विश्वेभ्यो मे रूपेभ्यो वर्चोदाः [8]
3.2.3.3
वर्चसे पवस्व तस्य मे रास्व तस्य ते भख्षीय तस्य त इदमुन्मृजे । बुभूषन्नवेख्षेतैष वै पात्रियः प्रजापतिर्यज्ञः प्रजापतिस्तमेव तर्पयति स एनं तृप्तो भूत्याऽभि पवते ब्रह्मवर्चसकामोऽवेख्षेतैष वै पात्रियः प्रजापतिर्यज्ञः प्रजापतिस्तमेव तर्पयति स एनं तृप्तो ब्रह्मवर्चसेनाभि पवत आमयावी [9]
3.2.3.4
अवेख्षेतैष वै पात्रियः प्रजापतिर्यज्ञः प्रजापतिस्तमेव तर्पयति स एनं तृप्त आयुषाभि पवतेऽभिचरन्नवेख्षेतैष वै पात्रियः प्रजापतिर्यज्ञः प्रजापतिस्तमेव तर्पयति स एनं तृप्तः प्राणापानाभ्यां वाचो दख्षक्रतुभ्यां चख्षुर्भ्या श्रोत्राभ्यामात्मनोऽङ्गेभ्य आयुषोऽन्तरेति ताजक्प्र धन्वति ।। [10]
3.2.3.0
वाचे रूपेभ्यो वर्चोदा आमयावी पञ्चचत्वारिशच्च ।।3।।
3.2.4.1
स्फ्यः स्वस्तिर्विघनः स्वस्तिः पर्‌शुर्वेदिः परशुर्नः स्वस्तिः । यज्ञिया यज्ञकृतः स्थ ते मास्मिन्‌यज्ञ उप ह्वयध्वमुप मा द्यावापृथिवी ह्वयेतामुपास्तावः कलशः सोमो अग्निरुप देवा उप यज्ञ उप मा होत्रा उपहवे ह्वयन्तान्नमोऽग्नये मखघ्ने मखस्य मा यशोऽर्यादित्याहवनीयमुप तिष्ठते यज्ञो वै मखः [11]
3.2.4.2
यज्ञं वाव स तदहन्तस्मा एव नमस्कृत्य सदः प्र सर्पत्यात्मनोऽनार्त्यै नमो रुद्राय मखघ्ने नमस्कृत्या मा पाहीत्याग्नीध्रं तस्मा एव नमङस्कृत्य सदः प्र सर्पत्यात्मनोऽनार्त्यै नम इन्द्राय मखघ्न इन्द्रियम्मे वीर्यम्मा निर्वधीरिति होत्रीयमाशिषमेवैतामा शास्त इन्द्रियस्य वीर्यस्यानिर्घाताय या वै [12]
3.2.4.3
देवताः सदस्यार्तिमार्पयन्ति यस्ता विद्वान्प्रसर्पति न सदस्यार्तिमार्च्छति नमोऽग्नये मखघ्नइत्याहैता वै देवताः सदस्यार्तिमार्पयन्ति ता य एवं विद्वान्प्रसर्पति न सदस्यार्तिमार्च्छति दृढे स्थः शिथिरे समीची माहसस्पात सूर्यो मा देवो दिव्यादहसस्पातु वायुरन्तरिख्षात् [13]
3.2.4.4
अग्निः पृथिव्या यमः पितृभ्यः सरस्वती मनुष्येभ्यो देवी द्वारौ मा मा सं ताप्तम् नमः सदसे नमः सदसस्पतये नमः सखीनां पुरोगाणां चख्षुषे नमो दिवे नमः पृथिव्या अहे दैधिषव्योदतस्तिष्ठान्यस्य सदने सीद योऽस्मत्पाकतर उन्निवत उदुद्वतश्च गेषम्पातम्मा द्यावापृथिवी अद्याह्नः सदो वै प्रसर्पन्तम् [14]
3.2.4.5
पितरोऽनु प्र सर्पन्ति त एनमीश्वरा हिसितोः सदः प्रसृप्य दख्षिणार्धम्परेख्षेतागन्त पितरः पितृमानहंयुष्माभिर्भूयास सुप्रजसो मया यूयम्भूयास्तेति तेभ्य एव नमस्कृत्य सदः प्र सर्पत्यात्मनोऽनार्त्यै ।। [15]
3.2.4.0
मखो वा अन्तरिख्षात्प्रसर्पन्तन्त्रयस्त्रिशच्च ।।4।।
3.2.5.1
भख्षेहि मा विश दीर्घायुत्वाय शंतनुत्वाय रायस्पोषाय वर्चसे सुप्रजास्त्वायेहि वसो पुरोवसो प्रियो मे हृदोऽस्यश्विनोस्त्वा बाहुभ्या सघ्यासम् नृचख्षसं त्वा देव सोम सुचख्षा अव ख्येषम् मन्द्राभिभूतिः केतुर्यज्ञानां वाग्जुषाणा सोमस्य तृप्यतु मन्द्रा स्वर्वाच्यदितिरनाहतशीर्ष्णी वाग्जुषाणा सोमस्य तृप्यत्वेहि विश्वचऱ्षणे [16]
3.2.5.2
शम्भूर्मयोभूः स्वस्ति मा हरिवर्ण प्र चर क्रत्वे दख्षाय रायस्पोषाय सुवीरतायै मा मा राजन्वि बीभिषो मा मे हार्दि त्विषा वधीः । वृषणे शुष्मायायुषे वर्चसे ।। वसुमद्गणस्य सोम देव ते मतिविदः प्रातःसवनस्य गायत्रछन्दस इन्द्रपीतस्य नराशसपीतस्य पितृपीतस्य मधुमत उपहूतस्योपहूतो भख्षयामि रुद्रवद्गणस्य सोम देव ते मतिविदो माध्यंदिनस्य सवनस्य त्रिष्टुप्छन्दस इन्द्रपीतस्य नराशसपीतस्य [17]
3.2.5.3
पितृपीतस्य मधुमत उपहूतस्योपहूतो भख्षयाम्यादित्यवद्गणस्य सोम देव ते मतिविदस्तृतीयस्य सवनस्य जगतीछन्दस इन्द्रपीतस्य नराशसपीतस्य पितृपीतस्य मधुमत उपहूतस्योपहूतो भख्षयामि । आ प्यायस्व समेतु ते विश्वतः सोम वृष्णियम् । भवा वाजस्य संगथे । हिन्व मे गात्रा हरिवो गणान्मे मा वि तीतृषः । शिवो मे सप्तऱ्षीनुप तिष्ठस्व मा मेऽवाङ्नाभिमति [18]
3.2.5.4
गाः । अपाम सोमममृता अभूमादर्श्म ज्योतिरविदाम देवान् । किमस्मान्कृणवदरातिः किमु धूर्तिरमृत मर्त्यस्य । यन्म आत्मनो मिन्दाभूदग्निस्तत्पुनराहार्जातवेदा विचऱ्षणिः । पुनरग्निश्चख्षुरदात्पुनरिन्द्रो बृहस्पतिः ।पुनर्मे अश्विना युवं चख्षुरा धत्तमख्ष्योः । इष्टयजुषस्ते देव सोम स्तुतस्तोमस्य [19]
3.2.5.5
शस्तोक्थस्य हरिवत इन्द्रपीतस्य मधुमत उपहूतस्योपहूतो भख्षयामि । आपूर्याः स्था मा पूरयत प्रजया च धनेन च । एतत्ते तत ये च त्वामन्वेतत्ते पितामह प्रपितामह ये च त्वामन्वत्र पितरो यथाभागम्मन्दध्वम्नमो वः पितरो रसाय नमो वः पितरः शुष्माय नमो वः पितरो जीवाय नमो वः पितरः [20]
3.2.5.6
स्वधायै नमो वः पितरो मन्यवे नमो वः पितरो घोराय पितरो नमो वो य एतस्मिल्लोँके स्थ युष्मास्तेऽनु येऽस्मिल्लोँके मां तेऽनु य एतस्मिल्लोँके स्थ यूयं तेषां वसिष्ठा भूयास्त येऽस्मिल्लोँकेऽहं तेषां वसिष्ठो भूयासम् प्रजापते न त्वदेतान्यन्यो विश्वा जातानि परि ता बभूव ।। [21]
3.2.5.7
यत्कामास्ते जुहुमस्तन्नो अस्तु वय स्याम पतयो रयीणाम् । देवकृतस्यैनसोऽवयजनमसि मनुष्यकृतस्यैनसोऽ-वयजनमसि पितृकृतस्यैनसोऽवयजनमस्यप्सु धौतस्य सोम देव ते नृभिः सुतस्येष्टयजुषः स्तुतस्तोमस्य शस्तोक्थस्य यो भख्षो अश्वसनिर्यो गोसनिस्तस्य ते पितृभिर्भख्षंकृतस्योपहूतस्योपहूतो भख्षयामि ।। [22]
3.2.5.0
विश्वचर्‌षणे त्रिष्टुफ्छन्दस इन्द्रपीतस्य नराशसपीतस्याति स्तुतस्तोमस्य जीवाय नमो वः पितरो बभूव चतुश्चत्वारिशच्च ।।5।।
3.2.6.1
महीनाम्पयोऽसि विश्वेषां देवानां तनूर्‌ऋध्यासमद्य पृषतीनां ग्रहम्पृषतीनां ग्रहोऽसि विष्णोऱ्हृदयमस्येकमिष विष्णुस्त्वानु वि चक्रमे भूतिर्दध्ना घृतेन वर्धतां तस्य मेष्टस्य वीतस्य द्रविणमा गम्याज्ज्योतिरसि वैश्वानरम्पृश्नियै दुग्धम् यावती द्यावापृथिवी महित्वा यावच्च सप्त सिन्धवो वितस्थुः । तावन्तमिन्द्र ते [23]
3.2.6.2
ग्रह सहोर्जा गृह्णाम्यस्तृतम् । यत्कृष्णशकुनः पृषदाज्यमवमृशेच्छूद्रा अस्य प्रमायुकाः स्युर्यच्छ्वाऽवमृशेच्चतुष्पादो-ऽस्य पशवः प्रमायुकाः स्युर्यथ्स्कन्देद्यजमानः प्रमायुकः स्यात्पशवो वै पृषदाज्यम्पशवो वा एतस्य स्कन्दन्ति यस्य पृषदाज्य स्कन्दति यत्पृषदाज्यम्पुनर्गृह्णाति पशूनेवास्मै पुनर्गृह्णाति प्राणो वै पृषदाज्यम्प्राणो वै [24]
3.2.6.3
एतस्य स्कन्दति यस्य पृषदाज्य स्कन्दति यत्पृषदाज्यम्पुनर्गृह्णाति प्राणमेवास्मै पुनर्गृह्णाति हिरण्यमवधाय गृह्णात्यमृतं वै हिरण्यम्प्राणः पृषदाज्यममृतमेवास्य प्राणे दधाति शतमानम्भवति शतायुः पुरुषः शतेन्द्रिय आयुष्येवेन्द्रिये प्रति तिष्ठत्यश्वमव घ्रापयति प्राजापत्यो वा अश्वः प्राजापत्यः प्राणः स्वादेवास्मै योनेः प्राणं निर्मिमीते वि वा एतस्य यज्ञश्छिद्यते यस्य पृषदाज्य स्कन्दति वैष्णव्यर्चा पुनर्गृह्णाति यज्ञो वै विष्णुर्यज्ञेनैव यज्ञ सं तनोति ।। [25]
3.2.6.0
ते पृषदाज्यम्प्राणो वै योनेः प्राणन्द्वाविशतिश्च ।।6।।
3.2.7.1
देव सवितरेतत्ते प्राह तत्प्र च सुव प्र च यज बृहस्पतिर्ब्रह्मायुष्मत्या ऋचो मा गात तनूपाथ्साम्नः सत्या व आशिषः सन्तु सत्या आकूतय ऋतं च सत्यं च वदत स्तुत देवस्य सवितुः प्रसवे स्तुतस्य स्तुतमस्यूर्जम्मह्य स्तुतं दुहामा मा स्तुतस्य स्तुतं गम्याच्छस्त्रस्य शस्त्रम् [26]
3.2.7.2
अस्यूर्जम्मह्य शस्त्रं दुहामा मा शस्त्रस्य शस्त्रं गम्यादिन्द्रियावन्तो वनामहे धुख्षीमहि प्रजामिषम् । सा मे सत्याशीर्देवेषु भूयात् ब्रह्मवर्चसम्मा गम्यात् । यज्ञो बभूव स आ बभूव स प्र जज्ञे स वावृधे । स देवानामधिपतिर्बभूव सो अस्मा अधिपतीन्करोतु वय स्याम पतयो रयीणाम् । यज्ञो वा वै [27]
3.2.7.3
यज्ञपतिं दुहे यज्ञपतिर्वा यज्ञं दुहे स यः स्तुतशस्त्रयोर्दोहमविद्वान्‌यजते तं यज्ञो दुहे स इष्ट्वा पापीयान्भवति य एनयोर्दोहं विद्वान्‌यजते स यज्ञं दुहे स इष्ट्वा वसीयान्भवति स्तुतस्य स्तुतमस्यूर्जम्मह्य स्तुतं दुहामा मा स्तुतस्य स्तुतं गम्याच्छस्त्रस्य शस्त्रमस्यूर्जम्मह्य शस्त्रं दुहामा मा शस्त्रस्य शस्त्रं गम्यादित्याहैष वै स्तुतशस्त्रयोर्दोहस्तं य एवं विद्वान्‌यजते दुह एव यज्ञमिष्ट्वा वसीयान्भवति ।। [28]
3.2.7.0
शस्त्रव्वैँ शस्त्रन्दुहान्द्वाविशतिश्च ।।7।।
3.2.8.1
श्येनाय पत्वने स्वाहा वट्थ्स्वयमभिगूर्ताय नमो विष्टम्भाय धर्मणे स्वाहा वट्थ्स्वयमभिगूर्ताय नमः परिधये जनप्रथनाय स्वाहा वट्थ्स्वयमभिगूर्ताय नम ऊर्जे होत्राणा स्वाहा वट्थ्स्वयमभिगूर्ताय नमः पयसे होत्राणा स्वाहा वट्थ्स्वयमभिगूर्ताय नमः प्रजापतये मनवे स्वाहा वट्थ्स्वयमभिगूर्ताय नम ऋतमृतपाः सुवर्वाट्थ्स्वाहा वट्थ्स्वयमभिगूर्ताय नमस्तृम्पन्ता होत्रा मधोर्घृतस्य यज्ञपतिमृषय एनसा [29]
3.2.8.2
आहुः । प्रजा निर्भक्ता अनुतप्यमाना मधव्यौ स्तोकावप तौ रराध । सं नस्ताभ्या सृजतु विश्वकर्माघोरा ऋषयो नमो अस्त्वेभ्यः । चख्षुष एषाम्मनसश्च संधौ बृहस्पतये महि षद्द्युमन्नमः । नमो विश्वकर्मणे स उ पात्वस्माननन्यान्थ्सोमपान्मन्यमानः । प्राणस्य विद्वान्थ्समरे न धीर एनश्चकृवान्महि बद्ध एषाम् ।तं विश्वकर्मन्न् [30]
3.2.8.3
प्र मुञ्चा स्वस्तये ये भख्षयन्तो न वसून्यानृहुः । यानग्नयोऽन्वतप्यन्त धिष्णिया इयं तेषामवया दुरिष्ट्यै स्विष्टिं नस्तां कृणोतु विश्वकर्मा । नमः पितृभ्यो अभि ये नो अख्यन्‌यज्ञकृतो यज्ञकामाः सुदेवा अकामा वो दख्षिणां न नीनिम मा नस्तस्मादेनसः पापयिष्ट । यावन्तो वै सदस्यास्ते सर्वे दख्षिण्यास्तेभ्यो यो दख्षिणां न [31]
3.2.8.4
नयेदैभ्यो वृश्च्येत यद्वैश्वकर्मणानि जुहोति सदस्यानेव तत्प्रीणात्यस्मे देवासो वपुषे चिकिथ्सत यमाशिरा दम्पती वाममश्नुतः । पुमान्पुत्रो जायते विन्दते वस्वथ विश्वे अरपा एधते गृहः । आशीर्दाया दम्पती वाममश्नुतामरिष्टो रायः सचता समोकसा । य आसिचथ्संदुग्धं कुम्भ्या सहेष्टेन यामन्नमतिं जहातु सः ।सर्पिर्ग्रीवी [32]
3.2.8.5
पीवर्यस्य जाया पीवानः पुत्रा अकृशासो अस्य । सहजानिर्यः सुमखस्यमान इन्द्रायाशिर सह कुम्भ्यादात् ।आशीर्म ऊर्जमुत सुप्रजास्त्वमिषं दधातु द्रविण सवर्चसम् । संजयन्ख्षेत्राणि सहसाहमिन्द्र कृण्वानो अन्या अधरान्थ्सपत्नान् । भूतमसि भूते मा धा मुखमसि मुखम्भूयासम् द्यावापृथिवीभ्यां त्वा परि गृह्णामि विश्वे त्वा देवा वैश्वानराः [33]
3.2.8.6
प्र च्यावयन्तु दिवि देवान्दृहान्तरिख्षे वयासि पृथिव्याम्पार्थिवान्ध्रुवं ध्रुवेण हविषाव सोमं नयामसि । यथा नः सर्वमिज्जगदयख्ष्म सुमना असत् । यथा न इन्द्र इद्विशः केवलीः सर्वाः समनसः करत् । यथा नः सर्वा इद्दिशोऽस्माकं केवलीरसन्न् ।। [34]
3.2.8.0
एनसा विश्वकर्मन्‌यो दख्षिणां न सर्पिर्ग्रीवी वैश्वानराश्चत्वारिशच्च ।।8।।
3.2.9.1
यद्वै होताध्वर्युमभ्याह्वयते वज्रमेनमभि प्र वर्तयत्युक्थशा इत्याह प्रातःसवनम्प्रतिगीर्य त्रीण्येतान्यख्षराणि त्रिपदा गायत्री गायत्रम्प्रातःसवनं गायत्रियैव प्रातःसवने वज्रमन्तर्धत्त उक्थं वाचीत्याह माध्यंदिन सवनम्प्रतिगीर्य चत्वार्येतान्यख्षराणि चतुष्पदा त्रिष्टुप्त्रैष्टुभम्माध्यंदिन सवनं त्रिष्टुभैव माध्यंदिने सवने वज्रमन्तर्धत्ते [35]
3.2.9.2
उक्थं वाचीन्द्रायेत्याह तृतीयसवनम्प्रतिगीर्य सप्तैतान्यख्षराणि सप्तपदा शक्वरी शाक्वरो वज्रो वज्रेणैव तृतीयसवने वज्रमन्तर्धत्ते ब्रह्मवादिनो वदन्ति स त्वा अध्वर्युः स्याद्यो यथासवनम्प्रतिगरे छन्दासि सम्पादयेत्तेजः प्रातःसवन आत्मन्दधीतेन्द्रियम्माध्यंदिने सवने पशूस्तृतीयसवन इत्युक्थशा इत्याह प्रातःसवनम्प्रतिगीर्य त्रीण्येतान्यख्षराणि [36]
3.2.9.3
त्रिपदा गायत्री गायत्रम्प्रातःसवनम्प्रातःसवन एव प्रतिगरे छन्दासि सम्पादयत्यथो तेजो वै गायत्री तेजः प्रातःसवनं तेज एव प्रातःसवन आत्मन्धत्त उक्थं वाचीत्याह माध्यंदिन सवनम्प्रतिगीर्य चत्वार्येतान्यख्षराणि चतुष्पदा त्रिष्टुप्त्रैष्टुभम्माध्यंदिन सवनम्माध्यंदिन एव सवने प्रतिगरे छन्दासि सम्पादयत्यथो इन्द्रियं वै त्रिष्टुगिन्द्रियम्माध्यंदिन सवनम् [37]
3.2.9.4
इन्द्रियमेव माध्यंदिने सवन आत्मन्धत्त उक्थं वाचीन्द्रायेत्याह तृतीयसवनम्प्रतिगीर्य सप्तैतान्यख्षराणि सप्तपदा शक्वरी शाक्वराः पशवो जागतं तृतीयसवनं तृतीयसवन एव प्रतिगरे छन्दासि सम्पादयत्यथो पशवो वै जगती पशवस्तृतीयसवनम्पशूनेव तृतीयसवन आत्मन्धत्ते यद्वै होताध्वर्युमभ्याह्वयत आव्यमस्मिन्दधाति तद्यन्न [38]
3.2.9.5
अपहनीत पुरास्य संवथ्सराद्गृह आ वेवीरञ्छोसा मोद इवेति प्रत्याह्वयते तेनैव तदप हते यथा वा आयताम्प्रतीख्षत एवमध्वर्युः प्रतिगरम्प्रतीख्षते यदभिप्रतिगृणीयाद्यथायतया समृच्छते तादृगेव तद्यदर्धर्चाल्लुप्येत यथा धावद्भ्यो हीयते तादृगेव तत्प्रबाहुग्वा ऋत्विजामुद्गीथा उद्गीथ एवोद्गातृणाम् [39]
3.2.9.6
ऋचः प्रणव उक्थशसिनाम्प्रतिगरोऽध्वर्यूणाम् य एवं विद्वान्प्रतिगृणात्यन्नाद एव भवत्यास्य प्रजायां वाजी जायत इयम्वै होतासावध्वर्युर्यदासीनः शसत्यस्या एव तद्धोता नैत्यास्त इव हीयमथो इमामेव तेन यजमानो दुहे यत्तिष्ठन्प्रतिगृणात्यमुष्या एव तदध्वर्युर्नैति [40]
3.2.9.7
तिष्ठतीव ह्यसावथो अमूमेव तेन यजमानो दुहे यदासीनः शसति तस्मादितःप्रदानं देवा उप जीवन्ति यत्तिष्ठन्प्रतिगृणाति तस्मादमुतःप्रदानम्मनुष्या उप जीवन्ति यत्प्राङासीनः शसति प्रत्यङ्तिष्ठन्प्रतिगृणाति तस्मात्प्राचीन रेतो धीयते प्रतीचीः प्रजा जायन्ते यद्वै होताध्वर्युमभ्याह्वयते वज्रमेनमभि प्र वर्तयति पराङा वर्तते वज्रमेव तन्नि करोति ।। [41]
3.2.9.0
सवने वज्रमन्तर्धत्ते त्रीण्येतान्यक्षराणीन्द्रियम्माध्यन्दिन सवनन्नोद्गातृणामध्वर्युर्नैति वर्तयत्यष्टौ च ।।9।।
3.2.10.1
उपयामगृहीतोऽसि वाख्षसदसि वाक्पाभ्यां त्वा क्रतुपाभ्यामस्य यज्ञस्य ध्रुवस्याध्यख्षाभ्यां गृह्णाम्युपयामगृहीतो-ऽस्यृतसदसि चख्षुष्पाभ्यां त्वा क्रतुपाभ्यामस्य यज्ञस्य ध्रुवस्याध्यख्षाभ्यां गृह्णाम्युपयामगृहीतोऽसि श्रुतसदसि श्रोत्रपाभ्यां त्वा क्रतुपाभ्यामस्य यज्ञस्य ध्रुवस्याध्यख्षाभ्यां गृह्णामि देवेभ्यस्त्वा विश्वदेवेभ्यस्त्वा विश्वेभ्यस्त्वा देवेभ्यो विष्णवुरुक्रमैष ते सोमस्त रख्षस्व [42]
3.2.10.2
तं ते दुश्चख्षा माव ख्यत् मयि वसुः पुरोवसुर्वाक्पा वाचम्मे पाहि मयि वसुर्विदद्वसुश्चख्षुष्पाश्चख्षुर्मे पाहि मयि वसुः संयद्वसुः श्रोत्रपाः श्रोत्रम्मे पाहि भूरसि श्रेष्ठो रश्मीनाम्प्राणपाः प्राणम्मे पाहि धूरसि श्रेष्ठो रश्मीनामपानपा अपानम्मे पाहि यो न इन्द्रवायू मित्रावरुणावश्विनावभिदासति भ्रातृव्य उत्पिपीते शुभस्पती इदमहं तमधरम्पादयामि यथेन्द्राहमुत्तमश्चेतयानि ।। [43]
3.2.10.0
रक्षस्व भ्रातृव्यस्त्रयोदश च ।।10।।
3.2.11.1
प्र सो अग्ने तवोतिभिः सुवीराभिस्तरति वाजकर्मभिः । यस्य त्व सख्यमाविथ । प्र होत्रे पूर्व्यं वचोऽग्नये भरता बृहत् । विपां ज्योतीषि बिभ्रते न वेधसे । अग्ने त्री ते वाजिना त्री षधस्था तिस्रस्ते जिह्वा ऋतजात पूर्वीः । तिस्र उ ते तनुवो देववातास्ताभिर्नः पाहि गिरो अप्रयुच्छन्न् । सं वां कर्मणा समिषा [44]
3.2.11.2
हिनोमीन्द्राविष्णू अपसस्पारे अस्य । जुषेथां यज्ञं द्रविणं च धत्तमरिष्टैर्नः पथिभिः पारयन्ता । उभा जिग्यथुर्न परा जयेथे न परा जिग्ये कतरश्चनैनोः । इन्द्रश्च विष्णो यदपस्पृधेथां त्रेधा सहस्रं वि तदैरयेथाम् । त्रीण्यायूषि तव जातवेदस्तिस्र आजानीरुषसस्ते अग्ने । ताभिर्देवानामवो यख्षि विद्वानथ [45]
3.2.11.3
भव यजमानाय शं योः । अग्निस्त्रीणि त्रिधातून्या ख्षेति विदथा कविः । स त्रीरेकादशा इह । यख्षच्च पिप्रयच्च नो विप्रो दूतः परिष्कृतः । नभन्तामन्यके समे । इन्द्राविष्णू दृहिताः शम्बरस्य नव पुरो नवतिं च श्नथिष्टम् । शतं वर्चिनः सहस्रं च साक हथो अप्रत्यसुरस्य वीरान् । उत माता महिषमन्ववेनदमी त्वा जहति पुत्र देवाः । अथाब्रवीद्वृत्रमिन्द्रो हनिष्यन्थ्सखे विष्णो वितरं वि क्रमस्व ।। [46]
3.2.11.0
इषाऽथ त्वा त्रयोदश च ।।11।।
3.2.0.0
यो वै पवमानानान्त्रीणि परिभूः स्फ्यस्स्वस्तिर्भख्षेहि महीनां पयोऽसि देव सवितरेतत्ते श्येनाय यद्वै होतोपयामगृहीतोऽसि वाख्षसत्प्र सो अग्न एकादश ।।11।।यो वै स्फ्यः स्वस्तिः स्वधायै नमः प्र मु़ञ्च तिष्ठतीव षट्चत्वारिशत् ।।46।।यो वै पवमानानां वि क्रमस्व ।। हरिः ओम् ।। श्रीकृष्णार्पणमस्तु ।।