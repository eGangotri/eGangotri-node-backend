 अथ चतुर्थोध्याय।

क्ष्दद्यद्धदृ

४.१.१.१.

यज्ज्ञानाज्जीवतो मुक्तिरुक्रान्तिगतिवर्जिता। लभ्यते तत्परं ब्रह्म रामनामास्मि निर्भयम्‌।।१।।

४.१.१.१.

ऊँ। आवृत्तिरसकृदुपदेशात्‌। साधनं निरूप्य फलं निरूप्यत इत्यध्याययोर्हतुफलभावं संगतिमाह- तृतीय इति। फलप्रासङ्‌गेनोत्क्रान्तिरर्चिरादिमार्गश्च विचार्यत इत्याह- प्रसङ्‌गेति। पूर्वं साक्षादेव श्रुत्युक्तं संन्यासादि साधनं चिन्तितं, संप्रति फलार्थापत्तिगम्यमावृत्त्यादिकमद्याश्लेषाधिकरणात्प्राक्‌ चिन्त्यते, तदारभ्य जीवन्मुक्तिस्ततो द्वितीयपादे उत्क्रान्तिस्मृतीये अर्चिरादिमार्गस्य गन्तव्यस्य च निर्णयश्चतुर्थे ज्ञानोपासनयो फलनिर्णय इति पादार्थविवेक। आद्याधिकरणस्य श्रवणादिसाधनं विषयमनूद्य द्वेधानुष्ठानदर्शनात्संशयमाह-आत्मा वा इति। श्रौतात्मधीसाधनफलविचारात्मकत्वात्सर्वाधिकरणानां श्रुतिशास्त्राध्यायसंगतय उक्ता। तत्तत्पदार्थसंबन्धात्तत्तत्पादसङ्‌गति। मोक्षे विशेषाभाववच्छ्रवणदावावृत्तिविशेषो नास्तीति दृष्टान्तलक्षणावान्तरसंगत्या पूर्वपक्षमाह-किं तावदिति। अत्र पूर्व पक्षे श्रवणादे प्रयाजवददृष्टार्थत्वात्सकृदनुष्ठानं फलं, सिद्धान्ते त्ववघातवद्दृष्टार्थत्वाद्यावत्फलमावृत्तिरिति भेद। असकृदुपदेशान्यथानुपपत्त्या साधनावृत्तौ शास्त्रस्य तात्पर्यमिति शङ्‌कते- नन्वसकृदिति। श्रवणादीनां समुच्चयसिध्यर्थत्वेनासकृदुक्तेरन्यथोपपत्तेर्नावृत्तौ तात्पर्यमित्याह- एवमपीति। सगुणसाक्षात्कारसाधनेष्वप्यनावृत्तिमाह- सकृदिति। यद्यप्यसकृदुपदेश आवृत्तिसमुच्चययोरन्यतरसूचकत्वेनान्यथासिद्ध, तथापि दृष्टे संभवत्यदृष्टमात्रकल्पनानुपपत्ते श्रवणादेरावृत्तिद्वारा साक्षात्कारफलस्य षड्जादौ दृष्टत्वादसकृदुक्तिरावृत्तिं सूचयति दृष्टार्थत्वादिति न्यायानुग्रहादित्याह- न दर्शनपर्यवसानत्वादिति। ध्यानस्य त्वावृत्तेर्वेदोपासीतेति शब्दे श्रुतत्वान्न केवलार्थिकत्वमित्याह- अपिचेति।

अस्युपास्तिशब्दस्यावृत्तिवाचित्वं तथापि वेदेतिशब्दोक्तवेदनेष्वहंग्रहेषु कथमावृत्तिसिद्धिरित्यत आह- विद्युपास्त्योश्चेति। शब्दयोरेकार्थत्वमुदाहरति- क्कचिदिति। स रैक्को यद्वेद तत्प्राणतत्त्वं रैक्कादन्योऽपि य कश्चिद्वेद तत्फले सर्वमन्तर्भवतीत्येतदुक्ते इत्थं मयोत्कृष्टत्वेन स रैक उक्त इति हंसं प्रति हंसान्तरवचनं, तच्छुत्वा रैकं गत्वोवाच जानश्रुति, हे भगव, एतां रैक्कविदितां देवतां मेऽनुशाधि मह्यमुपदिशेत्यर्थ। एवं सगुणनिर्गुणसाक्षात्कारसाधनध्यानस्यावृत्ति श्रौती चार्थसिद्धा च दृष्टार्थत्वात्‌, श्रवणमननयोस्त्वसकृदुपदेशादर्थसिद्धैवावृत्तिरिति विशेष।।१।।

४.१.१.२.

आदित्यस्यैकस्यैवोद्गीथे संपाद्योपासनान्मम त्वमेक एव पुत्रोऽसीति कौषीतकि पुत्रमुवाच्‌, अतस्त्वं तथा माकृथा किंतु बहून्‌ रश्मीनादित्यं च पर्यावर्तयतात्‌ पृथगवर्तयस्वेत्यर्थ। तलोपश्छान्दस। अत्र पर्यावृत्तिशब्दात्सिद्धवदुद्गीथझ्यानस्यावृत्तिरुक्ता ततो ध्यानत्वसामान्यात्फलपर्यन्तत्वसामान्यद्वा लिङ्‌गात्सर्वत्र श्रवणमननध्यानेष्वावृत्तिसिद्धिरित्याह- लिङ्‌गाच्चेति। एवं तावत्सगुणनिर्गुणसाक्षात्कारसाधनेष्वावृत्तिरुक्ता तत्र सगुणध्यानादेरावृत्तिमङ्‌गीकृत्य निर्गुणश्रवणादिष्वावृत्तिमाक्षिपति- अत्राहेत्यादिना। वाक्यं निर्गुणसाक्षात्कारजनने शक्तं न वा, आद्ये सकृच्छुतवाक्यात्साक्षात्कारसिद्धेरावृत्तिर्वृथेत्युक्त्वा द्वितीयं शङ्‌कते- सकृदिति। अशक्तस्यावृत्तावपि फलानुपपत्तिरित्याह- नेति। तथापीति स्वतोऽशक्तस्य युक्तिसाहित्याच्छक्तावपीत्यर्थ। वाक्ययुक्तिभ्यां परोक्षज्ञाने जातेऽप्यपरोक्षज्ञानार्थमावृत्तिरिति शङ्‌कते- अथापि स्यादिति। तयो परोक्षज्ञानहेतुत्वस्वाभाव्यादावृत्तावपि न साक्षात्कार स्यादिति परिहरति- नासकृदपीति। यदि तयो साक्षात्कारसामर्थ्यं यदि वा परोक्षज्ञानसामर्थ्यमुभयथाप्यावृत्त्यनपेक्षेत्याह-तस्मादिति। प्रमातृवैचित््रयादप्यावृत्त्यानियम इत्याह- नचेति। प्रमेयस्यानंशत्वाच्च तथेत्याह- अपिचेति। द्विविधो ह्यधिकारी

स्यात्कश्चिज्जन्मान्तराभ्यासान्निरस्तसमस्तासंभावनादिप्रतिबन्ध कश्चित्तु प्रतिबन्धवानिति। तत्राद्यं प्रत्यावृत्तेरानर्थक्यमिष्टं, द्वितीयस्य तु प्रतिबन्धनिरासाय तदपेक्षेति समाधत्ते- अत्रोच्यत इति। आवृत्ते प्रतिबन्धानिरासार्थत्वे लिङ्‌गमाह- तथाहीति। यथा षड्जादिस्वरभेदसाक्षात्कारशक्तमपि श्रोत्रमभ्यासमपेक्षते तथा ब्रह्मात्मसाक्षात्कारशक्तं वाक्यं तदपेक्षमित्यनुभवमाश्रित्याह- नहि दृष्टेऽनुपपन्नं नामेति। तत्त्वंपदलक्ष्यार्थस्य

दुर्बोधत्वादज्ञानप्रयुक्तसंशयादिप्रतिबन्धसंभवात्तद्ध्वंसायावृत्तिरेष्टव्येति वाच्यलक्ष्यविवेकपूर्वकमाह- अपिचेत्यादिना। यदुक्तमनंशत्वात्प्रमेयस्यावृत्त्यानर्थक्यमिति, तत्राह-यद्यपीति। आरोपितांशनिरासाय न मे देहो नेन्द्रियमित्यभ्यासो युक्त इत्यर्थ। वाक्यार्थज्ञाने सति कथमभ्यासनियम, प्रमाणज्ञानस्थाभ्यासायोगाज्ज्ञानिन श्रवणादिनियमायोगाच्चेत्यत आह- तत्त्विति। ज्ञानात्प्रागेव श्रवणादिव्यापारनियमनं क्रियत इत्यर्थ। अधिकं शङ्‌िकतुमुक्तमनुवदति- येषामिति। अधिकं शङ्‌कते- सत्यमिति। दुखित्वप्रत्यक्षविरोधाद्वाक्यादैक्यधीर्नोदेतीत्यर्थ। प्रत्यक्षस्य भ्रान्तित्वादविरोध इत्याह- नेत्यादिना। दुखादयो नात्मधर्मा दृश्यत्वाद्देहादिवत्‌, नाप्यात्मस्वरूपा आत्मनि सत्यप्यननुवृत्तित्वाद्ध्यातिरेकेण चैतन्यवदित्यर्थ। निर्दुखे चिदात्मनि दुखादिधियो भ्रान्तित्वाद्वाक्यार्थानुभवो न विरुध्यत इत्याह- तस्मादिति। अनुभवे जातेऽप्यावृत्त्याद्यनुष्ठानं किं न स्यादित्यत आह- न चैवमिति। रति काम आत्मकामतया तृप्तिर्विषयतृष्णा७य तेन संतोषे आत्मानन्दानुभव इति भेद। नन्वावृत्तौ नियोगात्प्रवृत्तिर्वाच्या तथा च नियुक्तत्वबुद्धेरकर्त्रात्मधीर्न स्यादित्यत आह- तत्रापीति। आवृत्त्यभ्युपगमेऽप्यकर्ताहमित्यनुभवात्प्रच्याव्य गुरुरन्यो वा नियोगान्न प्रवर्तयेदुक्तदोषादित्यर्थ। कथं तर्हि प्रवृत्तिरित्यत आह- यस्त्विति। अप्रतिभानादसंभावनादिनेत्यर्थ। शिष्यबुद्ध्यनुसारेण त्रोतव्यादिलचोबि प्रधानसिद्ध्यर्थमावृत्त्यादौ प्रवर्तयेदित्यर्थ।।२।।

४.१.२.३.

आत्मेति तूपगच्छन्ति ग्राह्यन्ति च। पूर्वत्र ध्यानादेरावृत्तिरुका तामुपजीव्य तत्त्वज्ञानार्थं ध्यानावृत्तिकाले किमहं ब्रह्मेति ध्यातव्यमुत मत्स्वामीश्वर त्यैिक्यबेदमानाब्यां संशयमाह- य इति। शब्दादेव प्रमित

इत्यादावयमात्मा ब्रह्मेत्याद्यभेदश्रुतिबिरैक्यनिर्णयात्संशयमाक्षिपति- कथमिति। भेदश्रुत्यनुग्रहाद्भेदप्रत्यक्षादिप्राबल्यमालम्ब्य संशय इत्याह- उच्यत इति। अभेदश्रुतीनां गौणत्वमुख्यत्वे उभयत्र फलं, यद्यप्ययं प्रत्यक्षादिविरोधपरिहारो द्वितीयाध्यायसंगतस्तथाप्यैक्यश्रुतेरविरुद्धत्वनिश्चयस्य समाधावन्तरङ्‌गत्वादिह संगति। विरुद्धयोरैक्यदृष्टिरसिद्धेत्याह- नाहमिति। किंच किमीश्वरस्य जीवमात्रत्वमैक्यं जीवस्येश्वरमात्रत्वं वेति विकल्प्य क्रमेण दूषयति- ईश्वरस्य चेत्यादिना। एकत्वश्रुतिप्रामाण्यायैक्यध्यानं कार्यमिति शङ्‌कते- अन्यत्वेऽपीति। एकत्वध्यानमस्मकल्पितभेदानुवादित्वात्प्रत्यक्षादेरपि तद्विषयत्वाद्विम्बप्रतिबिम्बयोरिव विरुद्धधर्माणां मिथ्यात्वान्मुख्यमैक्यमिति सिद्धान्ययति- एवमित्यादिना। ईश्वरस्य जीवत्वं न प्रतिपाद्यं येनेश्वराबाव स्यात्किंतु जीवस्येश्वरत्वम्‌। न चैवमधिकार्यबाव। एकत्वप्रबोधात्प्रागधिकारिभेदाङ्‌गीकारादित्याह- यत्पुनरुक्तमित्यादिना। वेदसत्यत्वश्रद्धालु शङ्‌कते- प्रत्यक्षाद्यभाव इति। वर्णेषु क्रमस्वरयोरभावादुपलब्धध्वनिस्थयोरारोपो वाच्यस्तथा चारोपितक्रमस्वरविशिष्टवर्णात्मकवेदस्य मिथ्यात्वं दुर्वारं, वादिनां सत्यत्वाग्रहस्त्वविद्याविजृम्भित इति वेदसत्यत्वाभावो न दोष इत्याह- नेति। अविद्यामाक्षिपति -कस्येति। प्रश्नलिङ्‌गेन त्वय्येव तस्या सिद्धेस्त्वदाक्षेपानुपपत्तिरित्याह- यस्त्वमिति। अज्ञानमूलत्वात्प्रश्नादेरिति भाव। सर्वज्ञाभिन्ने मयि कथमज्ञानमिति शङ्‌कते- नन्विति। अभेदज्ञानात्प्राक्‌ चिन्मात्रस्य तवैवाज्ञानाश्रयत्वमनुभवसिद्धाज्ञानस्यापलापायोगात्‌। ज्ञाने त्वनिर्वाच्यस्य तस्य बाधान्नाश्रयापेक्षेत्याह- यद्येवमिति। अनिर्षाच्यत्वेन दोषान्तरमपि निरस्तमित्याह- योऽपीति ।।३।।

४.१.३.४.

न प्रतीके नहि स। उभयथा ध्यानसंभवात्संशय। यथा ब्रह्मण्यभेदसत्तवादहंग्रह उक्त एवं ग्रतीकेष्वपि ब्रह्मविकारतया जीवाभिन्नब्रह्माभिन्नत्वाज्जीवाभेदसत्त्वेनाहंग्रह कार्य इति दृष्टान्तेन पूर्वपक्ष। अत्र

प्रतीकोपास्तीनामहंग्रहोपास्तिभिरविशेष। सिद्धान्ते तु विशेषसिद्धिरिति फलम्‌। एतदारभ्याधिकरणत्रयस्य प्रासङ्‌िगकी पादसङ्‌गति, ब्रह्मैक्यध्यानप्रसङ्‌गागतत्वादिति विवेक। किं प्रतीकेष्वात्मत्वानुभवबलादहंग्रह उत वस्तुतो जीवाभेदसत्त्वात्‌। नाद्य इत्याह- नहि स इति। नानुभवतीत्यर्थ। द्वितीयमप्यसिद्ध्या दूषयति- यत्पुनरिति। विकारस्य ब्रह्मणा स्वरूपैक्यायोगाद्वाधेनैक्यं वाच्यं प्रतीकबाधे चोपास्तिविधिर्न स्यादित्यर्थ। किंच कर्तृत्वाद्यबाधेनोपास्तिविधिप्रवृत्तिर्वाच्या बाधे तदयोगात्‌। तथाच बाधमूलब्रह्मैक्यज्ञानं द्वारीकृत्य प्रतीकेष्वहंग्रहोपास्तिकल्पना न युक्ता, बाधविरोधादित्याह- नच ब्रह्मण इति। अतो जीवप्रतीकयो स्वरूपभेदादहंग्रहे विध्यश्रवणाच्च नाहंग्रह इति फलितमाह- अतश्चेति। यथा रुचकस्वस्तिकयो सुवर्णात्मनैक्येऽपि मिथो नैक्यं तथा जीवप्रतीकयो ब्रह्मात्मनैक्येऽपि भेद सम। यदिच धर्मिव्यतिरेकेण तयोरभावनिश्चयाद्वस्त्वैक्यं तदोपासनोच्छेद उक्त इत्यर्थ।।४।।

४.१.४.५.

ब्रह्मदृष्टिरुत्कर्षात्‌। एकविषयत्वं संगति। प्रश्नपूर्वकं संशयबीजमाह- कुत इत्यादिना। सामानाधिकरण्यं श्रुतं तन्न तावन्मुख्यं, बर्‌रह्मविकारयोर्गवाश्वयोरिवाभेदायोगात्‌। नापि प्रकृतिविकारभावनिबन्धनं, वाक्यस्य विकारबाधेन ब्रह्मपरत्वापातात्‌। न चेष्टापत्ति। नाम ब्रह्मेत्युपासीतेति विधिश्रुतिविरोधात्‌, परिमितनामग्रहणानर्थक्यापाताच्च। ब्रह्मपरत्वे सर्वं ब्रह्मेति वक्तव्यत्वात्‌। अत परिशेषादध्यास एव सामानाधिकरण्यकारणम्‌ अध्यासे च नियामकाभावात्संशय इत्यर्थ। उत्कृष्टनिकृष्टयोर्निकृष्टमप्युपास्यं फलवत्त्वादिति न्यायो नियामक इत्यरुचेराह- अथवेति। अत्र विकारदृष्टिभिर्ब्रह्मोपास्तिसिद्ध फलं, सिद्धान्ते तु विकारदृष्ट्या ब्रह्मण उपास्यत्वे निकर्षप्राप्तौ सत्यां फलवत्तवासिद्धेर्विकारा एवोत्कृष्टब्रह्मदृष्ट्योपास्या इति फलम्‌। किंच लौकिकन्यायाविरुद्धार्थसंभवे विरुद्धार्थो न ग्राह्य प्रत्यवायप्रसङ्‌गात्‌। किंच प्रथमश्रुतानामादित्यादिपदानामसंजातविरोधितया मुख्यर्थत्वग्रहो न्याय्य, ब्रह्मशब्दे च दृष्टिलक्षणाग्रह, तथा चादित्यादयो ब्रह्मदृष्ट्योपास्या इत्येव वाक्यार्थ इत्याह- प्राथम्याच्चेति। ब्रह्मशब्दस्यैव दृष्ट्यर्थत्वे

हेत्वन्तरमाह- इतिपरत्वादिति। इतिशब्दशिरस्क शब्द समभिव्य्ह्रातक्रियालक्षक इति लोके प्रसिद्धमित्यर्थ। द्वितीयाश्रुतेश्चादित्यादीनामेवोपास्तिकर्मत्वमित्याह- वाक्यशेषोऽपीति। उत्कृष्टमेवोपास्यमिति न्यायमुक्तमनुवदति- यत्तूक्तमिति। द्वितीयेतिश्रुतिभ्यां लौकिकन्यायाच्चोक्तन्यायबाध इत्या- तदिति। ब्रह्मणोऽनुपास्यत्वे कथं फलदातृत्वं, तत्राह- फलं त्विति। किंच यद्दृष्ट्या विकारस्योत्कर्ष तस्य ब्रह्मणो विशेषणत्वेऽप्युपास्यत्वं चातीत्याह- ईदृशं चेति ।।५।।

४.१.५.६.

आदित्यादि। पृथिव्यग्न्यन्तरीक्षादित्यद्युसंज्ञेषु लोकेषु हिंकारप्रस्तावोद्रीथप्रतीहारनिधनैरंशै पञ्चांशं , साम, तैरेवादिरिति उपद्रव इति च भक्तिद्वयाधिकै सप्तांश सामेति भेद। अत विशेषाज्ञानात्संशय। पूर्ववदुत्कर्षनवधारणादनियम इति प्रत्युदाहरणेन पूर्वपक्षमाह- तत्रेति। सिद्धरूपादित्यादिभ्य कर्मरूपोद्रीथादीनां फलसंनिकर्षेणोत्कर्षाद्ब्रह्मवद्विशेषणत्वे नियम इति दृष्टान्तेन मुख्यं पूर्वपक्षमाह- अथवेति। तत्तत्पक्षसिद्धिरेव पूर्वोत्तरपक्षफलं मन्तव्यम्‌। किंचानङ्‌गेष्वेवाङ्‌गदृष्टिरित्यत्र तेष्वङ्‌गवाचिदपदप्रयोगं लिङ्‌गमाह- तथाचेयमेवेति। तदेतदग्न्याख्यं साम एतस्यां पृथिवीरूपायामृच्यध्यूढमुपरिस्थितंमित्यर्थ। ऋचि सामवत्पृथिव्यामग्निर्दृश्यते, अत साम्यात्पृथिव्येवर्गाग्नि सामेति ध्यानं विहितं, तत्र यदि ऋक्सामात्मकयो कर्माङ्‌गयो पृथिव्यग्निदृष्ठि स्यात्‌, तदा पृथिव्यग्न्योर्‌ऋक्सामदृष्टिरित्यर्थ। विषयसप्तम्या चैवमेवेत्याह- अपिचेति। गायत्रसंज्ञं साम। किंच पूर्वाधिकरणसिद्धान्तन्यायेनाप्येवमित्याह- प्रथमेति। अनङ्‌गबुद्ध्याङ्‌गान्युपास्यानीति सिद्धान्तयति- एवमिति। उपास्तीनां हि कर्मसमृद्धि फलं श्रूयते, सा च ताभिरङ्‌गेषु संस्क्रियमाणेषूपपद्यते, अङ्‌गानां समृद्ध्यनुकूलप्रकृतकर्मापूर्वजनकत्वादित्यर्थ। ननु यत्रोपास्तीनां प्रकृतकर्मापूर्वसंनिकृष्टाङ्‌गद्वारापेक्षं फलं श्रुतं तत्र फलोपपत्तयेऽङ्‌गानामुपास्यत्वं भवतु तदनपेक्षलोकादिफलेषु तूपासनेषु कथमुपास्यविवेक इति

शङ्‌कते- भवत्विति।

यथा स्वतन्त्रपशुफलस्यापि गोदोहनस्य अङ्‌गद्वारापेक्षस्यैव फलमिष्टं तद्वल्लोकादिफलेषूपासनेष्वपि कर्मापूर्वाङ्‌गद्वारैव फलकल्पना युक्ता, कर्माधिकृतस्यैवाङ्‌गाश्रितोपासनेष्वधिकारात्‌, अतोऽङ्‌गनामेवोपास्यत्वमिति समाधत्ते- तेष्वपीति। उत्कर्षानवधारणादनियम इत्युक्तं निरस्यति-फलात्मेति। उपक्रमबलाच्चाङ्‌गमुपास्यमित्याह-अपिचेति। रसतमत्वादिगुणाद्युपसंख्यानमित्यर्थ। द्वितीयं पूर्वपक्षं दूषयति- यत्तूक्तमित्यादिना। कर्मभूयं कर्मात्मकत्वं प्राप्येत्यर्थ। सिद्धादित्याद्यात्मना कर्मणां दृष्टौ कर्मत्वहानि स्यादित्यत आह- आदित्यादिभावेनेति। माणवकेऽग्निदृष्टिवदुद्रोथादिष्वादित्यादिधियां गौणत्वान्न कर्मत्वाभिभावकत्वमित्यङ्‌गेष्वत्वधीरविरुद्धेत्याशय। प्रयोगानुपपत्तिमुक्तां निरस्यति- तदेतदिति। लक्षणाबीजं संबन्धमाह- लक्षणा चेति। गङ्‌गायां घोष इत्यत्र संनिकृष्टसंयोगसंबन्धेन तीरलक्षणा, अग्निर्माणवक इत्यत्राग्निनिष्ठशुचित्वादिगुणवत्त्वरूपपरम्परासंबन्धेन लक्षणा दृष्टा, तथा चात्र ऋक्साम्यो पृथिव्याग्निदृष्टिपक्षेऽपि ऋक्सामपदाभ्यां स्ववाच्यार्वेद्रष्टव्यताख्यपरम्परासंबन्धेन पृथिव्यग्निलक्षणा युक्तेत्यर्थ। ननु प्रतीकवाचिपदस्य ध्येये अर्थे लक्षणा न युक्ता, श्रतृपदस्य राजन्यप्रयोगादिति शङ्‌कते- तत्र यद्यपीति। तथापि ऋक्सामसंबन्धात्पृथिव्यग्न्योरेवैतस्यामृच्यध्यूढं सामेति मुख्ययो पृथगुक्तेस्तदेतस्यामित्यत्रापि तयोर्ग्रहे पुनरुक्ति स्यात्‌, अत

प्रतीकाभेददृष्ट्या पृथिव्याग्न्यो प्रतीकसंनिधानात्तयोरेव प्रतीकपदप्रयोग कृतस्यभेददार्ढ्यायेत्यर्थ। तर्हि श्रत्तृशब्दोऽपि राजनि स्यादित्यत आह- क्षत्रिति। स्थितप्रयोगस्य निमित्तं किमपि वाच्यं न तु निमित्तमस्तीति प्रयोग आपाद्य इति भाव। क्षत्ता सूत), तस्य कार्यं रथचर्यादि यदा राजेव करोति तदा क्षत्तृशब्दो राजन्यप्यस्तीत्यक्षरार्थ। ऋगादावेव पृथिव्यादिदृष्टिरित्यत्र हेत्वन्तरमाह- इयमिति। सप्तम्या लोकानामुपास्यत्वमुक्तं निरस्यति- तथा लोकेष्विति। सामात्मना लोकानुपासीतेति द्वितीयासप्तम्योर्भङ्‌गस्त्वया कार्यस्ततो वरं लोकात्मना सामोपासीतेति सप्तमीमत्रभङ्‌ग इत्यर्थ। एतेनेति एकविभक्तिभङ्‌गलाघवेन प्राणात्मना गायत्रं सामोपास्यमिति व्याख्यातमित्यर्थ। ननु विभक्तिमास्ये कथं निर्णयस्तत्राह- यत्रापीति। ’साम्न

उपासनं साधु’ इत्युपक्रम्य पृथिवी हिङ्‌गार इत्यादिना हिङ्‌गारादिपञ्चावयवस्य साम्न उपासनमुक्त्वा ’इति तु पञ्चविधस्योपासनम्‌’ इत्युपस्ह्रंत्य, अथेति सप्तविधस्य साम्न उपासनं प्रक्रम्य प्रपञ्चितमत साम्न एवोपास्यत्वमित्यर्थ। यदुक्तं प्राथम्यात्पृथिव्यादेरूपास्यत्वमिति, तत्राह- एतस्मादेवेति। यद्यपि हिङ्‌कारोद्देशेन पृथिवीत्वविधेरुद्देश्यस्य प्रथमनिर्देशो वाच्यस्तथाप्युक्तन्यायबलाद्ध्यत्ययो ग्राह्य इत्यर्थ।।६।।

४.१.६.७.

आसीन संभवात्‌। कर्मण उत्थितेनोपविष्टेन वानेकधानुष्ठानदर्शनात्संशय कर्माङ्‌गाश्रितोपासनानामासननियमानपेक्षाणामनुष्ठानप्रकार उक्तस्तद्वदङ्‌गनाश्रितोपासनेष्वप्यनियम इति पूर्वपक्षयति- तत्रेति। अत्रासनाभ्यासासिद्धि, सिद्धान्ते तु मनोदेहयोर्भिन्नत्वेऽपि देहवाञ्चल्ये मनसोऽनवस्थानस्य अनुभवसिद्धत्वान्मनोव्यापारेषूपासनेषु देहस्थैर्यार्थमासननियमापेक्षेति फलभेद। निष्ठत उत्थितस्य।।७।।

४.१.६.८.

किंच ध्यातार आसीन एव स्यु ध्यायतिशब्दार्हत्वाद्वाकादिवदित्याह-ध्यानाच्चेति।।८।।

४.१.६.९.

अत्रैव श्रौतं दृष्टान्तमाह- अचलत्वं चेति ।।९।।

४.१.६.१०.

ब्रह्मस्य शरीरस्य चासनस्य स्मरणान्नियम इत्याह-स्मरन्ति चेति।।१०।।

४.१.७.११.

यत्रैकाग्रता तत्राविशेषात्‌। तेष्वेवाङ्‌गानाश्रितोपासनेषु प्राच्यादिदिशि तीर्थादिदेशे प्रदोषादिकाले

नियमोऽस्ति न वेत्युभयथासंभवात्संशय। एकविषयत्वं संगतिरूपास्तीनां विहितत्वाद्यागादिवदिस्त दिगादिनियम इति पूर्वपक्ष। अत्र दिगादिष्वादर फलं सिद्धान्ते त्वनादर। ध्येये चित्तैकाग्र्यस्य प्राधान्यात्प्रधानाक्षिप्तदेशादिग्रहणस्योचितत्वादिविवेक। अर्थलक्षण एवेति। ऐकाग्र्यफललिङ्‌गक एवेत्यर्थ। प्राचीनप्रवणे प्राग्देशे निम्नस्थाने वैश्वदेवं कुर्यादितिवदत्र दिगादिविशेषो न श्रूयते अतोऽनुमानमप्रयोजकमिति भाव। विशेषाश्रवणमसिद्धमिति शङ्‌कते- ननु विशेषमपीति। शर्करा सूक्ष्मपाषाणा। जलाश्रयवर्जनं शीतनिवृत्त्यर्थम्‌। चक्षुपीडनो मशक। वाचनिकं समदेशादिनियममङ्‌गीकृत्य चित्तैकाग्र्यविरुद्धेषु देशादिगतेषु प्राचीनप्रवणत्वादिष्वनादर इति स्ह्रुद्भावेन सूत्रकृदुपदिशति। देशाद्यग्रहे चित्तबिक्षेपात्समाधिभङ्‌ग स्यात्स माभूदिति।।११।।

४.१.८.१२.

आप्रायणात्‌। व्यवहितेनास्य संबन्धमाह- आवृत्तिरिति। अनियोज्ये ब्रह्मण्यात्मत्वप्रतिपत्तिर्यस्य तस्य विदुष इत्यर्थ। अहंग्रहोपासनेष्वनुष्ठानस्योभयथादृष्टे संशयमाह- यानि पुनरिति। यथा दिगादिनियमस्याविधेरनादरस्तद्वामरणमुपास्यावृत्तेरविधानादिनियम इति पूर्वपक्ष। मरणपर्यन्तमावृत्तिरिति सिद्धान्तयति- एवमिति। उपास्तीनां कर्मणां चान्यकाले प्राप्तव्यफलस्फूर्तिद्वारा फलहेतुत्वे मानमाह- सविज्ञान इति। भावनामयं विज्ञानं फलस्फुरणं तेन सहित सविज्ञानो विज्ञानस्फुरुतफलं विज्ञानमित्यर्थ। यस्मिंल्लोके चित्तं संकल्पोऽस्येति यच्चित्तस्तेन संकल्पितेन लोकेन सह फलस्फूर्त्यनन्तरं मन प्राणे लीयते इति यावत्‌। तेज उदान। आत्मा जीव। जलोकादृष्टान्तश्रुतेश्च भाविफलस्फूर्तिरस्तीत्यर्थ। अस्त्विवदमन्यफलं विज्ञानं कर्मणमिवादृष्टद्वारोपास्तीनां तत कुथ आमरणमावृत्तिरित्यत आह- प्रत्ययास्त्विति। उपास्तिप्रत्ययानां धारावाहिकतया स्वरूपानिवृत्तिरेवान्यं विज्ञानं,

नत्वदृष्टद्वारकमन्यदपेक्षितं सर्वभावानामेव

स्वसामानजातीयद्वारानपेक्षतया प्रत्ययानां प्रत्ययान्तरपेक्षायोगात्‌, कर्मणां तु दृष्टद्वारान्त्यधीफलत्वानुपपत्ते अदृष्टद्वारकल्पनेति भाव। क्रतुर्ध्यानम्‌। उपासक एतन्त्रयम्‌ ’आक्षितमसि’, ’अच्युतमसि’, ’प्राणसंशितमसि’ इति मन्त्रत्रयं मरणकालेऽपि स्मरेदित्यर्थ।।१२।।

४.१.९.१३.

यथोपासकानां यावज्जीवं कर्तव्यमस्ति न तथात्मविदामिति कर्मक्षयलक्षणां जीवन्मुक्तिमाह- तदधिगम इति। ज्ञानलाधनेषु फलाधिक्यार्थं फलाध्यायेऽपि साधनविचार कृतऋ, संप्रति फलाध्यायस्था फलचिन्ता क्रियत इत्याह- गति इति। कर्मणां फलान्तत्वशास्त्रज्ज्ञाननाश्यत्वशास्त्राच्च संशय, पूर्वपक्षे ज्ञानिनोऽपि संचितपापभोगानन्तरं मुक्तिछ, सिद्धान्ते तु ज्ञानसमकालं पापनाशाज्जीवन्मुक्तिरिति फलम्‌। न हिंस्यादित्यादिनिषेधश्रुत्या दुरितादृष्टस्य दुखदायिनी शक्तिरधिगता। ’नाभुक्तं क्षीयते कर्म’ इति च स्मरन्ति। अत फलान्तमेव पापं न मध्ये नश्यतीति पूर्वपक्ष। ननु तर्हि तन्नाशार्थं प्रायश्चित्तविधिर्न स्यादिति चेत्‌। न। यथा आहिताग्नेर्गुहदाहे निमित्ते सति ’अग्नये क्षामवते पुरोडाशमष्टाकपालं निर्वपेत्‌’ इति इष्टिविधिस्तद्वद्दोषे निमित्तमात्रे सति प्रायश्चित्तविधेर्दोषनाशार्थत्वासिद्धे। ननु विषम उपन्यास, युक्तं गृहदाहस्य सिद्धत्वादयोग्यत्वाच्चाफलतया निमित्तमात्रत्वं दोषवान्प्रायश्चित्तं कुर्यादित्यत्र तु मलिन स्नायादितिवद्दोषपदस्य निवृत्तिद्वारा फलपरत्वसंभवात्‌ ’तरति ब्रह्महत्यां योऽश्वमेधेन यजते’ इति प्रायश्चित्तात्पापनिवृत्तिश्रुतेश्चायुक्तं प्रायश्चित्तस्य नैमित्तिकत्वमित्यत आह- अपिचेति। ज्ञानस्य दोषनाशार्थतया विधानं नास्ति ’क्षीयन्ते चास्य कर्माणि’ इत्यादेर्ज्ञानस्तावकमात्रत्वादित्यर्थ। कर्मभोगानन्तरं देशकालान्तरे मोक्षो भविष्यति शास्त्रप्रामाण्यादित्याह- नेत्युच्यत इति। ज्ञानात्कर्मक्षयस्यापूर्वत्वान्मानान्तरविरुद्धत्वाच्च तत्परानेकवाक्यानां

स्तावकत्वायोगात्तस्यास्तित्वमिति सिद्धान्तयति- एवमित्यादिना। पापक्रियातोऽपूर्वानुत्पत्तिरश्लेषु। सगुणब्रह्मविद्यायां व्यपदेशमुक्त्वा निर्गुणायां तमाह- अयमपर इति। परोक्तं दूषयति- यदुक्तमित्यादिना। विधिनिषेधशास्त्रं ’नाभुक्तं क्षीयते’ इत्यादि, स्मृतिश्च कर्मण फलशक्तौ प्रमाणमत शक्तस्यापि कुतश्चिन्नाशाङ्‌गीकारेण शास्त्रविरोध इत्यर्थ।

तत्त्वज्ञानमात्मन्यशेषदुरितनाशकं तन्मूलध्यासबाधकत्वात्स्वप्नदुरितमूलकर्तृत्वाध्यासबाधकजाग्रद्बोधवदित्याह- तथाप्यकर्त्रात्मबोधादिति। श्रुताकर्त्रात्मबोधादिति। श्रुतार्थमेव युक्त्या द्रढयति- अश्लेष इति चेति। मूलाध्यासामुत्पत्ते पापस्याश्लेष, तन्नाशात्तद्विनाश इत्यर्थ। अध्यासाभावे विद्वदनुभवमाह- पूर्वेति। मोक्षशास्त्रबलाच्च ज्ञानात्कर्मक्षयसिद्धिरित्याह- एवमेवेति। ज्ञानात्कर्मक्षये सत्येवेत्यर्थ। मोक्षस्य कर्मफलसाम्यमुक्तं निरस्यति- नचेति ।।१२।।

४.१.१०.१४.

इतरस्यापि-तु। अतिदेशत्वान्न संगत्याद्यपेक्षा। ज्ञानात्पुण्यं क्षीयते न वेति पूर्ववत्संदेहे ज्ञानं तु न पुण्यनाशकं शास्त्रीयत्वात्पुण्यवदित्यधिकाशङकामुक्त्वातिदेशं व्याचष्टे- धर्मस्येत्यादिना। ज्ञानं पुण्यनाशकं समूलविद्याघातित्वादिति न्यायोपेतागमबाधितमनुमानमिति भाव। ननु क्षीयन्ते चेत्यविशेषश्रुति पापविषया सर्वं पाप्मानं तरतीति विशेषश्रुतेरित्यत आह- यत्रापि केवल इति। पापपुण्यक्षयपराधिकरणद्वयस्य फलमाह-पाते त्विति।।१४।।

४.१.११.१५.

अनारब्धकार्ये एव तु। उक्तकर्मक्षयं विषयीकृत्य क्षीयन्ते चेत्यविशेषश्रुतेस्तस्य तावदेव चिरमिति श्रुतेश्च संशयमाह- पूर्वयोरिति। जीवन्मुक्त्यसिद्धिस्तत्सिद्धिश्चेत्युभयत्र फलम्‌। वूर्वसिद्धान्तन्यायेन पूर्वपक्षप्राप्तौ उक्तोत्सर्गकर्मक्षति प्रारब्धान्यकर्मविषयेत्यपवादं सिद्धान्यति- एवमिति। सामिशब्दोऽर्धवाचक। प्रारब्धाद्यावन्न

विमुच्यते तावानेव विलम्बस्तन्मो ब्रह्म संपद्यत इति श्रुत्यर्थ। देहपातावधिलिङ्‌गात्तत्त्वविदां याज्ञवल्क्यादीनां देहधारणश्रुतिस्मृतिलिङ्‌गाच्च प्रारब्धकर्मणस्तत्त्वज्ञानं प्रति हेतुत्वेनोपजीव्यत्वाच्च प्राबल्यसिद्धेस्तत्प्रतिबद्धं तत्त्वज्ञानं तत्सिद्ध्यर्थमविद्यांशं विक्षेपशक्त्याख्यं विहायावरकाविद्यांशं नाशयतीत्याह- उच्यते-न-तावदिति। विक्षेपकाविद्यालेश एव तत्संस्कार। शिष्यान्प्रति जीवन्मुक्तौ स्वानुभवमाह- अपिच नैवेति ।।१५।।

४.१.१२.१६.

अग्निहोत्रादि तु। नित्यं नैमित्तिकं कर्म ज्ञानान्नश्यति न वेति संदेहे उभे पुण्यपापे

तरतीत्यविशेषश्रुतेर्नश्यतीत्याशङ्‌क्योत्तरस्याऽपीत्युक्तातिदेशस्य नित्याद्यतिरिक्तकाम्यपुण्यविषयत्वेनात्रापवादं सिद्धान्तयति- पुण्यस्येत्यादिना। अत्र पूर्वपक्षे ज्ञानार्थं नित्याद्यनुष्ठानासिद्धि पङ्‌कक्षालनन्यायात्‌, सिद्धान्ते तु ज्ञानेत्पत्त्यर्थत्वात्तत्सिद्धिरिति विवेक। अत्र भाष्ये ज्ञानकर्मणो साक्षादेककार्यत्वं परमतेनोक्त्वा साक्षात्पारम्पर्याभ्यां मोक्षहेतुत्वं स्वमतमुक्तमिति मन्तव्यम्‌। अत एवेति ज्ञानादूर्ध्वं कर्माभावात्पूर्वकर्मविषयमित्यर्थ। निर्गुणविद्याया कर्मसाहित्यं तृप्तिं प्रति भोजनस्य लाङ्‌गलेनेव दर्शितं, संप्रति सगुणविद्यापरत्वेन सूत्रस्याञ्जस्यमाह- सगुणास्विति ।।१६।।

४.१.१२.१७.

उत्तरसूत्रार्थं गृह्णाति- किमित्यादिना। यत्प्रारब्धादन्यत्काम्यं पुण्यं पापं च तदेव विद्वत्स्ह्रुद्द्विषतो स्वसमानजातीयं कर्म जनयति स्वयं च ज्ञानान्नश्यतीति भाव।।१७।।

४.१.१३.१८.

यदेव विद्ययेति हि। उक्तनित्यादिकं विषयमुपजीव्य सबीजं संशयमुक्त्वा पूर्वपक्षंमाह- विद्यासंयुक्तमेवेति। अत्र पूर्वपक्षे कर्माङ्‌गोपास्तिहीनकर्मणो ज्ञानार्थत्वासिद्धि, सिद्धान्ते तत्सिद्धिरिति भेद। भवतु विद्याविशिष्टस्य कर्मणो ज्ञानं प्रति श्घ्रीाकारित्वाख्य कश्चिदतिशयो विद्यासामर्थ्यात्‌। नैतावता केवलस्य वैयर्थ्यं विविदिषाश्रुतिविरोधात्‌। नच तत्र श्रुतौ यज्ञादिशब्दानां विद्योपेतकर्मपरतया संकोचो युक्त। हि यत। ’यदेव

विद्यया’ इति श्रुति केवलस्याऽपि वीर्यवत्त्वं सिद्धान्तग्रन्थार्थ।।१८।।

४.१.१४.१९.

भोगेन त्वितरे क्षपयित्वा संपद्यते। तत्त्वविदत्र विषय, स किं प्रारब्धक्षयानन्तरं संसरत्युत नेति निमित्तभावाभावाभ्यां संशये सिद्धान्तमुपक्रमते- अनारब्धेति। अनारब्धकर्मण क्षयोक्तावारब्धस्य कथं क्षय इत्याकाङ्‌क्षायामस्योत्थानात्सङ्‌गति। पूर्वपक्षे विदेहकैवल्यासिद्धि सिद्धान्ते तत्सिद्धिरिति भेद। देहपातोत्तरमपि तत्त्ववित्संसरति संसारयोग्यत्वाद्यथा देहपातात्पूर्वमित्यनारब्धाधिकरणदृष्टान्तेन पूर्वपक्षमाह- नन्विति। भोगनिमित्तकर्माभावाद्धेत्वसिद्धि। यत्तु संचितं कर्मान्तरं तन्न निमित्तं फलस्य, दग्धमूलत्वात्‌। अविद्यादयो हि क्लेशा कर्मणस्तत्फलस्य च मूलम्‌। तदुक्तं योगशास्त्रे ’कल्‌ेशमूल कर्माशय सति मूले ताद्विपाक’ इति। तच्च मूलं ज्ञानाग्निना दग्धमिति कुत पुन संसारस्तस्माद्देहपाते कैवल्यमिति सिद्धम्‌।।१९।।

इति श्रीमत्परमहंसपर्व्राािजकाचार्यश्रीगोविन्दानन्दभगवत्पादकृतौ भाष्यरत्नप्रभायां चतुर्थस्याध्यायस्य प्रथम पाद।।१।।

।।इति चतुर्थस्याध्यायस्योत्क्रान्तिगतिनिरुपणाख्यो प्रथम पाद।।

चतुर्थाध्याये द्वितीय पाद।

क्ष्दद्यद्धदृ

४.२.१.१.

४.२.१.१.

वाङ्‌यनसि दर्शनाच्छब्धाच्च। ज्ञानफलोक्त्यनन्तरमुपासनफलं ब्रह्मलोकस्थं वक्तव्यं तच्चार्चिरादिमार्गप्राप्यं, मार्गप्राप्तिश्चेत्क्रान्तिसाध्या तस्मादुपास्तिफलक्षिप्तोत्क्रान्तिपादस्यास्त्याध्यायसंगति । युक्तं चास्य पूर्वपादानन्तर्यं ज्ञानफलोक्त्यनन्तरं वक्तव्योपास्तिफलेनाक्षिप्तत्वादित्याह- अथेति। ज्ञानिन इवोपासकस्याप्युत्क्रान्तिर्नेत्यत आह- समानेति। विद्वानुपासक, तस्यानुपासकवदुत्क्रान्तिरस्ति, अज्ञत्वादिति वक्ष्यत इत्यर्थ। प्रयतो म्नियमाणस्येत्यर्थ। वाक्पदस्य करणभावव्युत्पत्तिभ्यां करणतद्वृत्त्योर्लयभानात्संशय। पूर्वपक्षे करणानां स्वरूपलयान्मृतमात्रस्य मुक्ति, सिद्धान्ते तु संसारसिद्धइ। अनुपादाने मनसि वाचस्तत्त्वलयायोगेन व्यापारमात्रोपशमादिति विवेक। सूत्रे वृत्तिपदाध्याहार कथमिति शङ्‌कते- कथमिति। उत्तरत्र हि सूत्रकृत्तत्त्वविद इन्द्रियाणां स्वरूपलयं वक्ष्यति तद्वलादिहाध्याहार उचित। अज्ञस्यापि इन्द्रियलयसाम्ये वक्ष्यमाणविशेषोक्त्ययोगादिति समाध्यर्थ। प्रकृतावेव विकारलय इति न्यायविरुद्धार्थं श्रुतिरपि न ब्रूत इति सिद्धान्तयति- अतत्प्रकृतित्वादिति। न्यायस्य निरवकाशत्वाद्वलीयस्त्वं शब्दस्य तूक्तिर्वागितिव्युत्पत्त्या लक्षणस्या वा

सावकाशत्वमिति द्योतयितुं शब्दाच्चेत्युक्तम्‌।।१।।

४.२.१.२.

वाच्युक्तं न्यायं चक्षुरादिष्वतिदिशति- एत एवेति। उपशान्तदेहौष्ण्यस्तस्मादुत्क्रमणादूर्ध्वं पुनर्भवं प्रतिपद्यत इति श्रुत्यर्थ। इन्द्रियशब्दस्य श्रुतिस्थस्य वृत्तिपरतयोपपत्ते। सर्वेन्द्रियवृत्तिलयश्चेदिष्टस्तर्हि वाङ्‌मनसीति पृथक्सूत्रं किमर्थमित्यत आह- सर्वेषां करणानामिति ।।२।।

४.२.२.३.

तन्मन प्राण उत्तरात्‌। वाक्यक्रमादर्थक्रमाच्चाधिकरणक्रम। श्रुतिन्यायाभ्यां संशय पूर्वं प्रबलन्यायविरोधाद्वागिति श्रुतेर्बाध। कृत इह त्वबात्मकप्राणस्य अन्नात्मकमनप्रकृतित्वेन प्रकृतौ विकारलय इति न्यायानुग्रहान्न मनश्रुतिर्बाध्येति पूर्वपक्षफलं पूर्ववत्‌, सिद्धान्तस्त्वबन्नयो प्रकृतिविकृतिभावेऽपि न तद्विकारयो प्राणमनसोस्तद्भावो हिमघष्टयोरपि तद्भावप्रसङ्‌गादतो न्यायविरोधात्पूर्ववच्छुतिर्बाध्येति विवेक। अनुगृहीताबाह्येन्द्रियवृत्तयो येन तत्तथा लीनेन्द्रियवृत्तिकं मनोऽपि वृत्तिलयेनैव प्राणे लीयत इत्यर्थ। एवमपीति। प्राणस्याब्विकारत्वपक्षेऽपीत्यर्थ। तस्मादिति प्राणस्य साक्षान्मप्रकृतिभावान्मनशब्दो वृत्तिं लक्षयतीत्यर्थ।।।३।।

४.२.३.४.

सोऽध्यक्षे तदुपमादिभ्य। उक्तन्यायसिद्धं प्राणस्यापि वृत्तिलयमुपजीव्य ’प्राणस्तेजसि’ इति श्रुतेरूपगमादिश्रुतेश्च संशयमुक्त्वा जीवे लयं विनापि उपगमादिसंभव इति पूर्वपक्षयति- स्थितमित्यादिना। अत्र तेजशब्दस्‌ मुख्यत्वं, सिद्धान्ते तु भूतोपहित जीवलक्षकत्वमिति मत्वा सूत्रं योजयति- स प्रकृत इत्यादिना। अज्ञानकर्मवासनोपाधिक इत्यर्थ। तं जीवं प्रति प्राणानामुपगमानुगमनावस्थानश्रुतिभ्य इति हेत्वर्थ। यथा यात्रेच्छावन्तं राजानं भृत्या उपगच्छन्येवमेव परलोकं जिगमिषुं जीवं सर्वे प्राणा अभिमुख्येनायान्तीत्युपगम श्रुत। तमुत्क्रामन्तमित्यनुगमनं श्रुतमि। जीवे प्राणावस्थानश्रुतिमाह- सविज्ञान इति। जीवस्य प्राप्तव्यफलावगमाय हि विज्ञानसाहित्यश्रुत्या मुख्यप्राणसहितकरणानां जीवे स्थितिर्भातीत्यर्थ।।।४।।

४.२.३.५.

यद्यपि प्राणस्य तेजस्यव्यवधानेन लय श्रुतस्यथाप्युभयश्रुत्यनुग्रहाय प्राणो जीवे लीयते, जीवद्वारा च तदुपाधिषु तेजआदिभूतेष्विति श्रुत्यर्थस्फुटीकरणार्थं सूत्रं गृह्णाति- कथं तर्हीति। नच लयं विनापि जीवं प्रत्यिपगमादिसंभवात्तेज श्रुतिर्मुख्यास्त्विति वाच्यं, जीवं प्रत्यागत्य प्राणस्य निर्व्यापारत्वेन स्थितेरेवात्र लयत्वादिति भाव। भूतेषु जीवस्थिति किं बलाद्याख्यायत इत्याशङ्‌क्य ’सोऽध्यक्षे’ इति सूत्रोदाहृतश्रुतिबलादित्याह- नन्वित्यादिना। प्राणस्य जीवद्वारा भूतप्राप्तौ दृष्टान्तमाह- योऽपि हीति ।।

४.२.३.६.

स्थूलदेहारम्भाय पञ्चीकृतभूतान्यावश्यकानीति रंहत्यधिकरणे व्याख्यातम्‌। अणव्य। सूक्ष्मा, मीयन्त इति मात्रा परिच्छिन्ना, प्राङ्‌मोक्षादविनाशिन्य, दशार्धानां पञ्चानां भूतानां सूक्ष्मभागा इति यावत्‌। जीवस्य भूताश्रयत्वं कर्माश्रयत्वश्रुतिविरुद्धमित्याशङ्‌क्य कर्म निमित्तत्वेनाश्रय, भूतानि तु देहोपादानत्वेनेत्युभयमविरुद्धमित्याह- ननु चेत्यादिना। तौ याज्ञवल्क्यार्तभागौ यज्जीवाधारमूचतुस्तत्कर्मेति श्रुतेर्वचनम्‌।।६।।

४.२.४.७.

एवं बाह्येन्द्रियाणां मनसि प्रथमं वृत्तिलयलाभात्ततो मनोवृत्ते प्राणे लय प्राणवृत्तेर्भूतोपहितजीवे लय इत्युत्क्रान्तिव्यवस्थोक्ता। साच सर्वप्राणिषु तुल्येत्याह- समाना चानुपोध्य। ’पुरुषस्य प्रयतो वाङ्‌मनसि’ इत्यविशेषश्रुते ’विद्ययामृतम श्रुते’ इति श्रुतेश्च संशयमाह- सेयमिति। विशयानानां संदिहानानामित्यर्थ। पूर्वपक्षे

सगुणब्रह्मविदसंबन्धित्वमुत्क्रान्तेर्विशेष साध्यते। ततोऽनूत्क्रान्त उपासको मुक्तिमश्रुत इति फलं, सिद्धान्ते तूत्क्रान्तो ब्रह्मलोकभागीति फलभेद। पूर्वपक्षमाक्षिप्य समाधत्ते- ननु विद्येत्यादिना। विद्ययामृतमिति श्रुतिनिर्गुणविद्यावत्परा। न तस्य प्राणा उत्क्रामन्तीति प्रतिषेधोऽपि तद्विषय। अत सगुणविदोऽप्यज्ञस्यैवोत्क्रान्तिरिति सिद्धान्तयति- एवमिति। सृतिर्मार्गस्तस्योपक्रमोऽर्चिप्राप्तिस्तत प्राक्तना उत्क्रान्तिस्तुल्या, तत उपासको मूर्धन्यनाडीद्वाराऽर्चिरादिमार्गं प्राप्नोति नान्य इति विशेष। यत्तु दहरोपासकस्यामृतत्वं श्रुतं ’तयोर्ध्वमायन्नमृतत्वमेति’ इति तदापेक्षिकमेव न मुख्यं ’यं कामं कामयते सोऽस्य संकल्पादेव समुत्तिष्ठति’ इति भोगश्रवणादित्याह- अनुपोष्य चेदमिति। उष दाह इति धातोरिदं रूपम्‌।।७।।

४.२.५.८.

तदाऽपीते। पूर्वोदाहृतोत्क्रान्तिवाक्यशेषं व्याख्याय लिङ्‌गाश्रयपञ्चाभूतानां किमात्यन्तिको ब्रह्मणि लय उतानात्यन्तिक इति लयस्योभयथादर्शनात्संशयमाह- कीदृशी पुनरियमिति। पूर्वत्रापेक्षिकममृतत्वमित्युक्तं तदयुक्तमित्याक्षेपात्संगति पूर्वपक्षे मृतमात्रस्य मुक्तिसिद्धि, सिद्धान्ते तु कर्मविद्याशास्त्रबलात्सावशेषलयसिद्धिरिति विवेक।।८।।

४.२.५.९.

ननु लिङ्‌गात्मकस्य तेजस कथं सूक्ष्मतमनाडीद्वारा गति कुतो वा केनचिन्मूर्तेन प्रतिघातो नास्ति कुतो वा न दृश्यत इत्यत आह- सूक्ष्ममिति ।।९।।

४.२.५.१०.

प्रमाणसौक्ष्म्याद्गतिरनुद्भूतस्पर्शरूपवत्त्वाख्यस्तच्छत्वादप्रतिघातानुपलब्धी इत्यर्थ।।१०।।

४.२.६.११.

लिङ्‌गसद्भावे चौष्ण्यलिङ्‌गकानुमानमाह-अस्यैव चेति।।११।।

४.२.६.१२.

प्रतिषेधादिति चेन्न शारीरात्‌। पूर्वमनुपोष्येति पदेन दग्धशेषक्लेशस्य निर्गुणज्ञानिन उत्क्रान्त्याद्यभाव। सूचितस्तस्यात्राक्षिप्य समाधानाद्व्यवहितेनास्य संगतिरित्याह- अमृतत्वं चेति। सकामस्य संसारोक्त्यनन्तरं निष्कामस्य मुक्तिप्रकरणार्थोऽथशब्द आत्मकामत्वात्‌ पूर्णानन्दात्मवित्त्वादाप्तकाम प्राप्तपरमानन्द, अतो निष्काम अनभिव्यक्तान्तरवासनात्मककामशून्य, तस्मादकाम व्यक्तवहिष्कामरहित, ईदृशो योऽकामयमानस्तस्येत्यन्वय। ज्ञानिन उत्क्रान्तिरस्ति न वेति पञ्चमीषष्ठीश्रुतिभ्यां संदेहे सिद्धान्तिशङ्‌कानिरासपूर्वकं पूर्वपक्षयति- नेत्यादिना ।।१२।।

४.२.६.१३.

काण्वश्रुतौ तावत्तस्येति सर्वनाम्ना प्रकृतं ज्ञानिनं परामृश्य संबन्धसामान्यमुक्तं तत्र माध्यंदिनशाखायां तस्मादित्यपादानत्वरूपविशेष उक्तो ग्राह्यस्तथाच जीवात्प्राणोत्क्रान्तिप्रतिषेधो भाति न देहात्तच्छब्देन देहस्यानुक्तेेस्तस्माज्ज्ञानिनोऽप्युत्क्रान्तिरस्तीति ज्ञानवैयर्थ्यमिति पूर्वपक्षफलम्‌। सिद्धान्ते तस्मार्थक्यमाह- स्पष्टो हीति। अत्र पुरुषशब्दवाच्यो देह एवस्मादित्युत्क्रान्त्यवधिरुच्यते। सशब्दपरामृष्टस्य प्रकृतस्य पुरुषस्योच्छ्‌वयनादिधर्मकस्य जीवत्वायोगादित्यर्थ। उच्छ्‌वयति बाह्यवायुपूरणाद्वर्धते, आध्मायति आर्द्रभेरीवच्छब्दं करोतीत्यर्थ। येषां पञ्चमीपाठस्तेषां यद्यपि देहिन प्राधान्यं तथापि देहदेहिनोरभेदात्तस्मादिति देहं परामृश्य तदापादन एवोत्क्रान्तिप्रतिषेध इति व्याख्येयम्‌। तत्सामान्यदुक्तश्रुत्यास्य पाठस्यैकार्थत्वादिति योजना। इदानीं काण्वपाठस्यानुगुण्यमाह- येषां तु षष्ठीपाठ इति। संबन्धविशेषाकाङ्‌क्षायां भोक्ता प्राणानां

भोगोपकरणत्वविशेषोऽत्रैव प्राणमयोल मनोमय इति पूर्वश्रुत्युक्तो ग्राह्य। न शाखान्तरस्थमपादानत्वं ग्राह्यं जीवादुत्क्रान्तेरप्राप्ताया प्रतिषेधायोगात्‌। अतो विद्वत्संबन्धिप्राणानामुत्क्रान्त्यपादानापेक्षायां चक्षुष्टो वा र्म्ध्रूााेवेत्युक्तदेहप्रदेशा एव ग्राह्य। तथाचायमर्थ-तस्य विदुषो भोगोपकरणात्मका प्राणा देहप्रदेशेभ्यो नोत्क्रामन्तीति। एवं च प्राप्तोत्क्रान्तिनिषेधार्थत्वं वाक्यस्येति सर्वं चतुरस्रम्‌। अपिचेति स्पष्टार्थम्‌। सम्यगात्मभावेन भूतानि पश्यत अपदस्य प्राप्यपदरहितस्य पदैषिणो देवा अपि मार्गे मुह्यन्ति मार्गं न जानन्ति तदभावादिति स्मृतियोजना। समृत्यन्तरविरोधं शङ्‌कते- ननु गतिरपीति। सगुणविद्याबलेनैषा गतिरिति परिहरति- सशरीरस्येति। ननु तर्हि ’तयोर्ध्वमायन्नमृतत्वमेति’, ’स एवैतान्ब्रह्म गमयति’ इत्यादिश्रुतीनां का गति, तत्राह- गतीति ।।१३।।

४.२.६.१४

।।१४।।

४.२.७.१५.

तानि परे तथाह्याह। पूर्वत्र गतिनिषेधेन विद्वत्कलानां ्घ्रााणादीनामत्रैव लय उक्त। तमुपजीव्य स किं

तत्तत्कलाप्रकृतिषु पृथिव्यादिषु स्यादुत परमात्मनीति श्रुतिद्वयदर्शनात्संशय कार्य। तत्र साक्षात्प्रकृतौ विकारलय इति न्यायानुगृहीतया ’गता कला’ इति श्रुत्या पूर्वपक्षमग्रे वदन्नादौ सिद्धान्तमाह- तानीति। यथा नद्य समुद्रं प्राप्य लीयन्ते

एवमेवास्य परित सर्वत्र ब्रह्मद्रष्टुरिमा प्राणश्रद्धाद्या पुरुषायणा पुरुषे कल्पिता पुरुषमेव ज्ञेयं प्राप्य लयं गच्छन्तीत्यर्थ। मनप्रणयोरेकीकरणेन कलानां पञ्चदशत्वम्‌। प्रतिष्ठा इति द्वितीयाबहुवचनम्‌। स्वस्य प्रकृती पृथिव्याद्या इत्यर्थ। वस्तुगत्या विद्वद्दृष्ट्या परमात्मनि कलालयेऽपि लोकदृष्ट्या प्रतिष्ठासु लयोक्तिरविरुद्धा। तथाच कला स्वप्रकृतिषु विलाप्य ताभि सह पुरुषे लीयन्ते इति श्रुतिद्वयतात्पर्यम्‌।।१५।।

४.२.८.१६.

अविभागो वचनात्‌। उक्तलयमुपजीव्य लयस्य द्वेधादर्शनात्संशयमाह- स पुनरिति। मुक्त्यसिद्धिस्तत्सिद्धिश्चेत्युभयत्र फलम्‌। अवशेषो मूलकारणे शक्त्यात्मना स्थिति। पुनर्जन्मयोग्यतेति यावत्‌। विमत कलालय सावशेष, कलालयत्वात्सुषुप्तिवदिति पूर्वपक्ष। विमतो निरवशेष, विद्याकृतत्वाद्रज्ज्वा विद्यया सर्पलयवदिति युक्त्युपेतश्रुत्या सिद्धान्तयति- ्व्रावीतीति। नामरूपे शक्त्यात्मके अपि भिद्येते इत्यर्थ।।१६।।

४.२.९.१७.

तदोकोग्रज्वलनम्‌। सृतेर्मार्गस्योपक्रमो नाडीप्रवेशनियमस्तं वक्तुं सूत्रभागव्याख्याद्वाराऽधिकरणविषयमाह-तस्येति। स मुमूर्षुस्तेजोमात्रा इन्द्रियाणि। तस्य ्ह्रदयस्याग्रं नाडीमुखं तस्य ज्वलनं भाविफलस्फुरणं प्रद्योताख्यम्‌। चक्षुष्टो वेत्यनियमश्रुतेस्तयोर्घ्वमायन्निति विशेषश्रुतेश्च संशय-किमुपासकोऽप्यनुपासकवद्येन केनचिद्द्वारेण निर्गच्छति उत मूर्धन्यनाड्यैवेति। अत्र पूर्वपक्षे विद्याकृतातिशयासिद्धि, सिद्धान्ते तत्सिद्धिरिति विवेक। वचनादविभागवदनियम इति प्राप्ते सिद्धान्तयति- आचष्ट इति। येन केनचिन्मार्गेण निर्गतस्यापि ब्रह्मलोकप्राप्तौ विद्यशेषत्वेन मार्गानुस्मृतिविधे केवलादृष्टार्थत्वं स्यादतोऽन्वहं स्मृतेनैव मार्गेण गमनं युक्तमिति भाव। हार्दं ब्रह्म। विष्वङ्‌ नानाविधा अन्या नाड्योऽन्येषामित्यर्थ। सुषुम्नाख्या नाडी हृदयात्‌ निर्गता दक्षिणाक्षितालुकण्ठान्तस्तननासिकामध्याभित्तिद्वारा ब्रह्मरन््ध्रां प्राप्ता सूर्यरश्मिभिरेकीकृता ब्रह्मलोकमार्ग उपासकस्येति स्थितम्‌।।१७।।

४.२.१०.१८.

रश्म्यनुसारी। प्रकरणशोधनपूर्वकमुपासकस्य रश्म्यनुसारित्वं विषयमाह- अस्तीत्यादिना। अथ प्रारब्धान्ते एतदुत्क्रमणं यदा स्यादथ तदा एतैरेव नाडीसंबद्धै रश्मिभिरुत्क्रामतीत्यर्थ। अत्र संबन्धस्य कालविशेषाश्रवणाद्रात्रौ रश्म्यभावाच्च संशयमाह- तत्किमिति। पूर्वोक्तनाडीसंबद्धरश्मीनामत्रोपजीव्यत्वात्संगति। पूर्वपक्षे रात्रौ मृतस्य रश्मिप्राप्त्यर्थं सूर्योदयप्रतीक्षास्ति, सिद्धान्ते नास्तीति मत्वा सिद्धान्तं प्रतिजानीते- अविशेषेणेति ।।१८।।

४.२.१०.१९.

पूर्वपक्षबीजमुपन्यस्य दूषयति- निशीत्यादिना। शिरा नाड्य प्रतायन्ते विस्तृता भवन्ति सृप्ता संबद्धा। श्रुतसंबन्धस्य रात्रौ मत्त्वे युक्तिमाह- निदाघेति। तर्हि हेमन्तादिरात्रिष्वौष्ण्योपलब्धि स्यादित्यत आह- स्तोकेति। सविता रात्रावप्यहर्दधातीति धारणाभिधानं स्तोकरश्म्यनुवृत्त्यभिप्रायमेवेत्यर्थ। किंच यदि रात्रौ मृतस्य रश्मियोगं विनैवोर्ध्वगति स्यात्तदा रश्मिश्रुतेर्दिवामृतविषयतया संकोच स्यादूर्ध्वगत्यभावे च विद्यायामप्रवृत्ति स्यात्‌। नच प्रतीक्षयोर्ध्वगतिरिति वाच्यं, रश्म्युदयात्प्राग्देहदाहे आदित्यप्रतीक्षावैयर्ध्यापातादप्रतीक्षाश्रुतिविरोधाच्च। तस्माद्यदाकदाचिन्मृतस्य रश्मिप्राप्त्या झटिति ब्रह्मलोकप्राप्तिरिति।।१९।।

४.२.१०.२०.

एवं दक्षिणायने मृतो विद्वान्विद्याफलमाप्नोति न वेति विद्याया नित्यवत्फलश्रुतेरुत्तरायणप्राशस्त्यशास्त्राच्च संदेहे पूर्वोक्तहेतूनतिदिशति- अतश्चायनेऽपि दक्षिणे। पूर्वपक्षमाशङ्‌क्यापनुदति- उत्तरायणेत्यादिना। अज्ञानामुत्तरायणे दैवन्मरणं चेत्प्रशस्तमित्यभिज्ञाभिवचनरूपाचारपरिपालनार्थं भीष्मस्य प्रतीक्षा। ।ण्मासानिति श्रुतिस्तूत्तरायणदेवतापरेति वक्ष्यते। तथाच देवताया सदा सत्त्वाद्विद्यया दक्षिणायनकालेऽपि तत्प्राप्तिरविरुद्धेति भाव।।२०।।

४.२.११.२१.

स्मृतिबलात्कालप्राधान्यं शङ्‌कते- ननु चेति। श्रौतदहराद्युपासकस्यास्माभि कालानपेक्षोक्ता, स्मार्तयोगिनां तु कालापेक्षा स्मृतावुच्यत इत्यविरोधमाह- योगिन इति। योगी दहराद्युपासक एव स्मृत्युक्त किं न स्यादित्यत आह- स्मार्ते चेति। भगवदाराधनबुदध्याऽनुष्ठितं कर्म योग ’अनाश्रित कर्मफलं कार्यं कर्म करोति य। स संन्यासी च योगी च’ इति स्मृते। धारणापूर्वकोऽकर्तृत्वानुभव सांख्यं, ’इन्द्रियाणीन्द्रियार्थेषु वर्तन्त इति धारयन्‌’ इति स्मृते। ननु

श्रुतिस्मृत्योर्भिन्नार्थत्वमयुक्तं प्रत्यभिज्ञाविरोधादिति शङ्‌कते- नन्वग्निरिति। कालाग्रहिणं प्रति भिन्नार्थत्वमुक्तम्‌। यदि तु श्रौतार्थप्रत्यभिज्ञया कालशब्दो देवतापरस्तर्ह्यैकार्थ्यमेवेति समाध्यर्थ। तस्माद्विद्यासामर्थ्यात्सर्वदैव दिष्ठंगतस्य उपासकस्य फलप्राप्तिरिति सिद्धम्‌।।२१।।

इति श्रीमत्परमहंसपर्व्राािजकाचार्यश्रीगोविन्दानन्दकृतौ श्रीमच्छारीरकमीमांसाव्याख्यायां भाष्यरत्नप्रभायां चतुर्थध्यायस्य द्वितीय पाद।।२।।

।।इति चतुर्थस्याध्यायस्योत्क्रान्तिगतिनिरुपणाख्यो द्वितीय पाद।।

चतुर्थेऽध्याये तृतीय पाद।

क्ष्दद्यद्धदृ

४.३.१.१.

४.३.१.१.

एवमुत्क्रान्तिं निरूप्य तत्साध्यं मार्गं गन्तव्यं निरूपयितुं पादमारभते- अर्चिरादिना तत्प्रथिते। वृत्तानुवादपूर्वकमाद्याधिकरणस्य विषयं मार्गमाह- आसृतीति। विरजा विरजस निष्पापा इत्यर्थ। श्रुतिविप्रतिपत्त्या संशय। पूर्वं यदाकदाचिन्मृतस्यापि फलप्राप्तिरुक्ता तद्वद्येन केनचिन्मार्गेण गतिरिति पूर्वपक्षफलं विकल्प, सिद्धान्ते मार्गैक्यमिति विवेक। उपासनाभेदात्तच्छेषत्वेन ध्येयानां मार्गाणां भेद, एवकाराच्च। किंच मार्गभेदे सत्यस्मादयं मार्गस्त्वरया प्रापक इति युक्तं न मार्गैक्य त्यिर्थ। उपासनाभेदेऽप्युपास्यब्रह्मैक्यवन्मार्गैक्यविरुद्धमिति सिद्धान्तयति- एवमिति। तस्य मार्गस्य प्रसिद्धत्वादिति हत्वर्थ। ये चेत्यविशेषश्रुतिरश्रुतगतिविद्याविषययेति मार्गभेदं शङ्‌कते- स्यादेतदिति। एकस्यैव मार्गस्यानेकन्याग्न्यादीनि

विशेषणानीत्युक्ते लाघवान्न मार्गबेद। प्रत्यभिज्ञानाच्चेति समाध्यर्थ। गन्तव्यैक्यं विवृणोति- तथाहीति। परावतो दीर्धायुषो हिरण्यगर्भस्य परा दाधी समा संवत्सरान्वसन्ति कार्यब्रह्मणो या जिति सर्वत्र जय, व्युष्टिर्व्याप्तिस्तां लभत इत्यर्थ। एवं गन्तव्यैक्यवत्प्रत्यभिज्ञया मार्गैक्यनिश्चयात्प्रकरणभेदोऽप्रयोजकं इत्युक्तं संप्रत्येवकारत्वरावचनयोर्गतिमाह- यत्त्वित्यादिवा। रात्रौ स्पष्टरशम्यभावाद्विदुषो रश्म्ययोगप्राप्तौ तन्निरासार्थमेवकारो नान्यव्यावृत्त्यर्थ। यथा लौकिकमार्गे विलम्बस्तथा अर्चिरादौ नेति त्वरावचनोपपत्तिरित्यर्थ। मार्गैक्ये लिङ्‌गमाह- अपिचेति। शुभमार्गबाहुल्ये तृतीयस्थानोक्तिर्न स्यादिति भाव। उत्तरमार्गैक्येऽप्यर्चिरादिनेति। विशेषणे हेतुरित्यत आह- भूयांसीति ।।१।।

४.३.२.२.

उक्तं मार्गस्यैक्यमुपजीव्य पर्वक्रममाह- वायुमब्दात्‌। अर्चिरादित्वस्मादयमनन्तर इति क्रमेण विशेषणविशेष्यऊाव उच्यत इत्यधिकरणस्य तात्पर्यमुक्त्वा विषयमाह- स एतमिति। अत्राग्न्यनन्तरं पठितो वायुर्विषय। स किं अर्चिरात्मकाग्नेेरनन्तरमुत संवत्सरात्पर इति पाठाद्वक्ष्यमाणविशेषश्रुतेश्च संशये सिद्धान्तमेवोपक्रमते- उच्यत इति। पुरुष उपासकोऽस्माल्लोकाद्देहात्प्रैति निर्गच्छति तस्मै प्राप्ताय पुरुषाय स वायुस्तत्र स्वात्मनि विजिहीते छिद्रं करोति, तेन वायुदत्तेन रथचक्रछिद्रतुल्येन द्वारेणोर्ध्वमादित्यं गच्छतीति

श्रुत्यर्थ। इदानीं पूर्वपक्षमाह- कस्मात्पुनरिति। पाठबलादर्चिषोऽनन्तरो वायुरित्यर्थ। कौषीतकिनां पाठमात्रं, न क्रमविशेषवाची कश्चिच्छब्दोऽस्ति। काण्वानां तु तेनेत्यूर्ध्वमिति च शब्दाभ्यां क्रमनिश्चयात्पाठबाध इति सिद्धान्तार्थ। अस्त्वर्चिरादिमार्गे छान्दोग्यस्ये संवत्सरपाठाद्वायोरब्दात्परत्वं, वाजिश्रुतिस्ये तु संवत्सरस्याश्रुते कथमब्दात्परो वायुरित्यत आह- वाजेति। तर्हि देवलोकाद्वायुमिति सूत्रं स्यादित्यत आह- वायुमब्दादिति त्विति। संवत्सरस्य मासावयवित्वान्मासानन्तर्यं संवत्सरात्परो देवलोकस्तत परो वायुर्वायो पर आदित्य इति श्रुतिद्वये क्रमो निष्पन्न। तेनेति तृतीयाश्रुत्या

वायोरादित्यपूर्वत्वावगमादिति, सूत्रे तु वायुपदं देवलोकपूर्वकवायुपरमिति स्थितम्‌।।२।।

४.३.३.३.

एवं कौषीतकिभिरग्न्यनन्तरं पठितस्य वायो स्थानमुक्त्वा वाय्वनन्तरं पठितस्य वरुणम्यार्चिरादिमार्गे स्थानमाह- तडितोऽधि वरुण संबन्धात्‌। पठितो वरुणादिमार्गपर्वत्वेन संबध्यते न वेति संदेहेऽर्चिषोऽहरित्यादि पञ्चम्याऽर्चिरादीनां क्रमेण मार्गपर्वतया बद्धत्वाद्वायोरिव स्थानविशेषश्रुत्यभावादलद्धस्थानो वरुणादिर्न संबध्यत

इति प्राप्ते सिद्धान्तमाह- आदित्यादिति। अपां विद्युत्कार्यत्वेन संबन्धे मानमाह- विद्योतत इति। वरुणस्याब्द्वारा विद्युसंबन्धात्‌ ’आगन्तुकानामन्ते निवेश’ इति न्याय्च्च विद्युदानन्तर्ये सति यथापाठमिन्द्रप्रजापत्यो क्रम इत्यर्थ।।३।।

४.३.४.४.

एवमर्चिरादीनां क्रमं निरूप्य स्वरूपं निरूपयति-आतिवाहिकास्तल्लिङ्‌गात्‌। चिह्वनिर्देशसाम्याल्लोकशब्दान्नेतृत्वलिङ्‌गाच्च संशय। आद्यपक्षद्वयं पूर्वपक्ष। अर्चिरादयो विद्युदन्ताश्चेतना नेतारश्चामानवरूषेण नेत्रा सह पठितत्वादिति सिद्धान्तयति- एवमित्यादिना। यथाश्रुत्यमानवस्यास्तु नेतृत्वं नार्चिरादीनामिति शङ्‌कते- तद्वचनमिति। पुरुषस्यामानवत्वं नेतृत्वं चेत्युभयपरत्वे वाक्यभेद स्यादतोऽर्चिरादिपदैर्नेतार एव मानवा प्रकृता प्रकरणबलाद्विद्युदनन्तरं मानवस्य नेतु प्राप्तौ प्रकरणप्राप्तनेतृत्वानुवादेनामानवत्वमेकमेव प्रतिपाद्यत इति वक्तव्यमित्याह- नेति। नेतृप्रकरणानङ्‌गीकारे त्वमानव पुरुषो गमयतीति वाक्यं भिद्येत अमानवत्ववन्नेतृत्वस्याप्यप्राप्तेरिति भाव। नेतृत्वानुवादलिङ्‌गस्यानुग्रहकन्यायपरं सूत्रं गृह्णाति- नन्विति ।।४।।

४.३.४.५

यद्यनेतारोऽचेतना एवार्चिरादयस्तर्हि मार्गतद्गत्रोरुभयोरपि व्यामोहादज्ञत्वादूर्ध्वगतिर्न स्यादत स्वयं प्रयत्नशून्यश्चेतनान्तरेण नेय इति लौकिकन्यायानुग्रहात्तत्सिद्धेर्नेतृत्वाद्रात््रयादौ मृतस्य प्रतिक्षा नास्तीत्युक्तत्वाच्च न मार्गचिह्नत्वं भोग्यत्वं वा, देवतात्वे स्वस्थिरत्वदोषो नास्तीत्यर्थ। यत्तूपदेशस्वारस्याच्चिह्नत्वं भातीति,

तत्राह- अर्चिषोऽहरिति। चिह्नत्वनेतृत्वसंशयाच्च वाक्यशेषान्नर्णय इत्याह- अपिचेति। यदुक्तं लोकशब्दाद्भोग्यत्वमिति तन्नेत्याह- संपिण्डितेति। सूत्रान्तरं गृह्णाति- कथं पुनरिति ।।५।।

४.३.४.६.

आमानवो विद्युल्लोकमागतो वैद्युतस्तेनेत्यर्थ। श्रुतौ वैद्युताल्लोकादित्यर्थ। श्रुत्या वरुणादीनां नेतृत्वाभावेऽप्यनुग्राहकत्वेन मार्गान्तर्भाव इति भाव।।६।।

४.३.५.७.

एवं मार्गं निरूप्य गन्तव्यं चिन्तयति- कार्ये बादरिरस्य गत्युपपत्ते। परं ब्रह्म गन्तव्यमिति पूर्वपक्षे मार्गस्य मुक्त्यर्थता कार्यं ब्रह्मेति सिद्धान्ते भोगार्थतेति मत्वा प्रथमं सिद्धान्तमाह- तत्र कार्यमेवेति। सर्वगतस्यापि प्रदेशान्तरविशिष्टत्वेनाकाशस्य गन्तव्यत्वं, दृष्टे, ब्रह्मणस्तु प्रत्यक्त्वान्न कथमपि गन्तव्यतेत्यर्थ।।७।।

४.३.५.८.

ब्रह्मलोकेष्विति बहुवचनलोकशब्दाधारसप्तमीश्रुतिभिर्गन्तव्यस्य परस्माद्ध्यावृत्तत्वाच्च न परं गन्तव्यमित्याह- विशेषितत्वाच्चेति। परब्रह्मणि भोग्यत्वोपचाराद्रौणी लोकश्रुतिरित्यर्थ। नपुंसकब्रह्मशब्देन कारणवाचिना कार्यं लक्ष्यते गन्तव्यत्वन्यायोपेतबहुवचनाद्यनेकश्रुत्यनुग्रहाय। न चानावृत्तिलिङ्‌गात्परस्य गन्तव्यता,

क्रममुक्त्‌या लिङ्‌गस्यान्यथासिद्धेरिति भाव।।८।।

४.३.५.९.

प्रतिसंचरो महाप्रलय, तस्मिन्प्राप्ते परस्य हिरण्यगर्भस्यान्ते समष्टिलिङ्‌गशरीररूपविकारावसाने ब्रह्मलोकनिवासिन कृतात्मान शुद्धधियस्तत्रोत्पन्नसम्यग्धिय सर्वे ब्रह्मणा मुच्यमानेन सह परं पदं प्रविशन्तीति योजना। एवं सिद्धान्तमुक्त्वा तेन निरस्तं पूर्वपक्षमाह-कं पुनरित्यादिना।।९।।

४.३.५.१०.

।।१०।।

४.३.५.११.

।।११।।

४.३.५.१२.

।।१२।।

४.३.५.१३.

दहरविद्यायां कठवल्लीषु परब्रह्मप्रकरणे च तयोर्ध्वमायन्निति गतिर्दर्शिता।।१३।।

४.३.५.१४.

एवं ब्रह्मश्रुत्यमृतत्वलिङ्‌गाभ्यां प्रकरणाच्च परविषया गतिरित्युक्तं, संप्रति प्रजापते सभां वेश्म प्राप्नुयामिति उपासकस्य मरणकाले कार्यप्राप्तिसंकल्पश्रुतेर्न परं गन्तव्यमिति शङ्‌कां निरस्यति- नच कार्य इति। परस्य प्रकृतत्वात्‌, यशपदस्य परमात्मनामत्वप्रसिद्ध्या यशपदेनात्मोक्ति। यश आत्मा ब्रह्मणानामहं भवामि, तथा राज्ञां यशो विशां यश इति सार्वात्म्यलिङ्‌गाच्च परप्राप्तिसंकल्प एवायमित्यर्थ। अस्तु वेश्मप्रतिपत्तीच्छा परब्रह्मविषया तथापि सा कथं गतिपूर्विका स्यादित्यत आह- सा चेति। तत्तत्र ब्रह्मलोके विद्वानिति दहरविद्यायां गतिपूर्विका वेश्मप्राप्तिरुक्ता। तेन परब्रह्मण्यपि वेश्मप्रतिपत्तिशब्दसामान्याद्गतिपूर्वकत्वं तस्या सिध्यतीत्यर्थ। किंच पद गताविति धातुपाठाद्वेश्म प्रपद्ये इत्यत्र मार्गापेक्षा भातीत्याह- पदेरपीति। पूर्वपक्षमुपसंहरति- तस्मादिति। आद्य एव सिद्धान्तपक्ष इति दृढीकर्तुमुपसंक्रमते- ताविति। ब्रह्मशब्दमुख्यत्वादिहेतूनामाभासत्वं स्फुटयति- नहीति। गन्तव्यत्वस्य ब्रह्मलोकेष्विति बहुवचनादे संकल्पादेव गन्धादिदिव्यभोगश्रुतेश्च परब्रह्मण्यसंभवान्मुख्यार्थत्याग इत्यर्थ। यद्यप्येतद्वै सत्यकाम परं चापरं च ब्रह्मेत्यादिश्रुतिषु प्रयोगसाम्याद्ब्रह्मशब्द उभयत्र रूढतया मुख्यएव तथापि पूर्णे परस्मिन्नवयवार्थस्य निरतिशयमहत्त्वस्य लाभादपरब्रह्मण्यमुख्य इत्यङ्‌गीकृतमिति मन्तव्यम्‌। यदुक्तं कठवल्लीषु प्रकरणबलाद्गति परविषयेति, तत्राह- परेति। यथा विद्यासंबद्धसुषुम्नास्तुत्यर्थ

तदसंबद्धनाड्यन्तरकीर्तनं तथा परविद्यास्तुत्यर्थं तत्प्रकरणेऽप्यपरविद्याश्रयगतिकीर्तनं युज्यते, गतिं विनापि हि परविद्या निरतिशयफला तस्यां त्वपरविद्याफलं गतिसाध्यमन्तर्भवतीति स्तुतिलाभादित्यर्थ। यदप्युक्तं प्राप्तिसंकल्पोऽपि प्रकृतपरविषय इति तन्नेत्याह- प्रजापतेरिति। प्रजापतिसभावेश्मश्रुतिभिस्तत्संघातात्मकवाक्येन च प्रकरणं, बाध्यं, यशोऽहमिति सार्वात्म्यं तूपासनार्थमपरब्रह्मण्युपयुज्यत इत्यर्थ। स्वपक्षमुक्त्वा परमतं दूषयति- केचिदित्यादिना। सर्वगतस्य स्वात्मभूतस्यापि ब्रह्मण संसारदेशाद्देशान्तरेण तत्कालात्कालान्तरेण विशिष्टतया गन्तव्यत्वं स्यादिति पृथिवीवयोदृष्टान्ताभ्यां शङ्‌कते- नन्विति। यत्नं विनैव प्राप्तमनन्यत्वम्‌, अवस्थातद्वतोरभेदात्स्वात्मभूतत्वम्‌। ननु युक्तं भूवयसो प्राप्तयोरपि देशान्तरकालान्तरविशिष्टत्वेन गन्तव्यत्वं तयोर्गन्तृभिन्नत्वात्‌, ब्रह्मणस्तु गन्त्रभिन्नस्य कथं गन्तव्यत्वं तत्राह- सर्वशक्तीति। या प्राप्ता भू सा न गन्तव्या यच्च गन्तव्यं देशान्तरं तत्त्वप्राप्तमिति कुत प्राप्तस्य गन्तव्यता वयसोऽपि कालान्तरेऽभिव्यक्तिमात्रं न गन्तव्यत्वमिति वस्तुगति। अङ्‌गीकृत्य विशिष्टभूवयसोर्गन्तव्यतां परब्रह्मणो देशकालवैशिष्ट्याभावान्न कथंचिदपि गन्तव्यतेत्याह- नेत्यादिना। ’अनादिमत्परं ब्रह्म’ इत्याद्या स्मृतिर्दृश्यविशेषस्य दृशि कल्पितत्वाद्दृगात्मनो निर्विशेषतेति न्याय। सगुणमेव ब्रह्म सूत्रात्मापेक्षया परं गन्तव्यं, निर्विशेषं तु नास्त्येवेति शङ्‌कते- जगदुत्पत्तीति। किं निर्विशेषस्यासत्त्वं मानभावात्सविशेषश्रुतिविरोधाद्वा। नाद्य इत्याह- नेति। द्वितीयं शङ्‌कते- उत्पत्त्यादीति। सविशेषश्रुतीनां निर्विशेषश्रुतिशेषत्वान्न विरोध इत्याह- नेति। निर्विशेषश्रुतीनामेव सविशेषश्रुतिशेषत्वं किं न

स्यादित्याह- कस्मादिति। तासां स्वार्थे फलवत्त्वेन निराकाङ्‌क्षत्वाच्छेषिता विशेषश्रुतीनां त्वफलत्वान्निषेध्यविशेषसमर्पणादिद्वारेण शेषत्वं फलवत्संनिधावफलं तदङ्‌गमिति न्यायादित्याह-उ च्यत इत्यादिना। न केवलं न्यायाच्छेषता किंतु श्रुत्यापीत्याह- प्रत्यक्षं त्विति। तत्र मूलकारणे ब्रह्मण्येतच्छुङ्‌गं जगदात्मकं कार्यमुत्पन्नमित्युपक्रम्य तेन शुङ्‌गेन तन्मूलमन्विच्छेत्युपसंहारे सत एव ज्ञेयत्वमुक्तं छान्दोग्ये। तथा तैत्तिरीयकेऽपि जगज्जन्माद्यनुवादेन ब्रह्मण एव ज्ञेयत्वं दर्शितमत सृष्टिश्रुतीनां श्रुत्यैव निर्विशेषधीशेषता भातीत्यर्थ। एवं ब्रह्मणो निर्विशेषत्वान्न गन्तव्यतेति फलितमाह- एवमिति। स्पष्टनिषेधाच्च परस्य न गन्तव्यतेत्याह- न तस्येति। एवं गन्तव्यालोचनया गतिं निरस्य गन्त्रालोचनयापि निरस्यति- गतिकल्पनायां चेत्यादिना। भेदाभेदेन द्वौ कल्पावत्यन्तभेदस्तृतीय कल्प। नन्वत्यन्ताभेदकल्प किमिति नोक्त, तत्राह- अत्यन्तेति। कल्पत्रये किं दूषणमिति पृच्छति- यद्येवमिति। कल्पद्वयेऽपि दोषान्तरमाह- विकारावयवपक्षयोश्चेति। विकारावयवरूपजीवविशिष्टस्य ब्रह्मण स्थिरत्वाज्जीवानां गत्यागती न

स्यात्म्‌. नह्यचलातिस्थूलपाषाणस्थयोर्मण्डूकपाषाणावयवयोश्चलनमस्तीत्यर्थ। अस्माकं त्वज्ञानात्कल्पितोपाधिभिर्गत्यागतिविभ्रम इति भाव। तृतीयकल्पमनूद्य विकल्प्य दूषयति- अथेत्यादिना। अभेदश्रुतिविरोधरूपो दोषो मम नास्तीति भेदाभेदवाद्याह- विकारावयवयोरिति। भिन्नयोरभेदो मुख्यो न युक्तो विरोधादिति परिहरति- नेति। किंच पक्षत्रयमप्ययुक्तं संसारित्वस्य तात्त्विकजीवभावस्य नाशे तात्त्विवजीवस्वरूपनाशप्रसङ्‌गात्‌। नचास्माभिरिव त्वया ब्रह्मात्मत्वं जीवस्य तात्त्विकरूपमङ्‌गीकृतं तदस्य संसारनाशेऽपि न नश्येदित्याह- सर्वेष्विति। ननु किं ब्रह्मत्वेन, संसाराभाव किल मोक्ष स च कर्माभावमत्रेण सेत्स्यतीति क्रमजडानां मतमुद्भाव्य निरस्यति- यत्त्वित्यादिना। तदिति। एवंवृत्तं मोक्षहेतुरित्यस्मिन्नर्थे मानाभावादित्यर्थ। तर्क एव मानमित्यत आह- न चैतत्तर्कथितुमिति। ननु त्वाप्येतत्तर्कमात्रमेकस्मिञ्जन्मन्यनेकविरुद्धफलानां कर्मणां भोगायोगादस्त्यवशिष्टं कर्म जन्मान्तरस्य निमित्तमित्याशङ्‌क्य तत्र मानमाह- कर्मेशषसद्भावसिद्धिश्चेति। सन्त्वनारब्धफलानि पुण्यपापानि तेषां नित्याद्यनुष्ठानेन क्षयान्न जन्मान्तरमिति शङ्‌कते- स्यादेतदिति। पुण्येन पुण्यस्य न नाश अविरोधादन्यथाऽतिप्रसङ्‌गात्‌। पापस्यापि सर्वात्मना पुण्यनाश्यत्वे मानं नास्तीति संचितपुण्यपापाभ्यां जन्मान्तरं दुर्वारमित्याह- तन्नेत्यादिना। क्रियमाणनित्यादिनापि जन्म स्यात्‌, कर्मणा पितृलोक इत्यविशेषश्रुते, स्मृतेश्चेत्याह- नच नित्येति। प्रत्यवायनिरासार्थे नित्याद्याचारे सत्यनु पश्चात्फलान्तरं निष्पद्यत इत्यत्र दृष्टान्त। तद्यथेति। निर्मिते आरोपिते सतीत्यर्थ। तथापि काम्यादिकर्मसत्तानिश्चयो नास्त्यत आह- संशयितव्यं त्विति। ज्ञानं विना देहपाते मोक्ष एवेति निश्चयालाभात्त्वपक्षे क्षतिरिति भाव। ब्रह्मभिन्नस्य जीवस्यं कर्तृत्वादिस्वभावस्य

मोक्षाशापि न युक्तेत्याह- नचेति। कर्तृच्वादिरूपं कार्यं न स्वभाव किंतु तच्छक्तिरिति शङ्‌कते- स्यादेतदिति। कार्यगम्याया शक्ते कार्यस्यात्यन्तानुत्पादे सत्त्वमयुक्तमत शक्तिसत्त्वे तद्विषयस्य कार्यस्यादृष्टदेशकालादिनिमित्तानां चात्मना शक्तिद्वारा नित्यसंबद्धत्वान्मोक्षो न स्यादिति परिहरति- तच्चेत्यादिना। मोक्षसिद्ध्यार्थं जीवस्य ब्रह्मत्वाङ्‌गीकारे संसारानुपपत्तिमाशङ्‌क्याज्ञानादुपपत्तिमसकृदुक्तां स्मारयति- परस्मादित्यादिना। प्रासङ्‌िगकं परिहृत्य परमं प्रकृतमुपसंहरति-तदेवमिति। ननु परविद्यायामप्याप्नोतिपदेन गति श्रुतेत्यत आह- ब्रह्मविदाप्नोतीति। वैकल्याच्च गतेर्न परविषयत्वमित्याह- अपिचेति। अनुचिन्तनपक्षं प्रत्याह- नच नित्यसिद्धति। कथं तर्हि कैश्चित्परविषयत्वं गतेरुक्तमित्याशङ्‌क्य भ्रान्तेत्याह- तत्र परापरेति। प्रश्नपूर्वकं परापरब्रह्मविभागं तदन्नपरब्रह्मणि गतेरर्थवत्त्वमाह- किं द्धे इत्यादिना। व्यापिनो जीवस्य कथं गतिस्तत्राह- सर्वगतत्वेऽपीति ।।१४।।

३.४.६.१५.

गन्तव्यं निरूप्य गन्तृन्निर्धारयति- अप्रतीकेति। ’स एवैनान्‌ ब्रह्म गमयति’ इत्यविशेषश्रुते तत्क्रतुन्यायाच्च। संशयमाह- इदमिति। अनियमाधिकरणे तत्त्वविदोऽन्यत्र सर्वोपासकानां मार्गोपसंहार उक्त, इदानीमपतीकोपासकानामेव मार्गो न सर्वेषां विकारोपासकानामित्युभयथाभावाक्तौ पूर्वोक्तविरोध स्यात्‌, तस्मादुपासकमात्रस्योत्तरमार्गसिद्धिरिति पूर्वपक्षफलं, सिद्धान्ते तूभयथाभावसिद्धि। अदोषादिति सूत्रे परच्छेद,

अविरोधादित्यर्थ। अनियम सर्वासामिति सूत्रे सर्वशब्दस्य प्रतीकोपासकान्यपरत्वादिति भाव। यद्यपि प्रतीकध्यायिनां पितृयाणतृतीयस्थानयोरप्रवेशादर्चिरादिमार्गो वाच्यस्तथापि तेषां विद्युत्पर्यन्तमेव गमनमस्तु न ब्रह्मप्राप्तिर्ब्रह्मक्रतुत्वाभावात्‌। यो यत्‌ ध्यायति स तत्प्राप्नोति हि तत्क्रतुन्याय श्रुतिमूल। प्रतीकेषु च नामादिषु ध्येयेषु ब्रह्मणो गुणत्वात्‌, न ब्रह्मध्यायित्वमस्ति। अस्य च न्यायस्य पञ्चाग्निविद्यायामाहत्यवादात्प्रत्यक्षवचनाद्बाध इष्ट इति सूत्रभाष्यार्थ।।१५।।

४.३.६.१६.

किंच प्रतीकतारतम्येन फलतारतम्यश्रुतेर्न प्रतीकध्यायिनां ब्रह्मप्राप्तिरित्याह- विशेषं चेति। तस्मादसति वचने ब्रह्मध्यायिन एव ब्रह्मगन्तार इति सिद्धम्‌।।१६।।

इति श्रीमत्परमहासपर्व्राािजकाचार्यश्रीगोविन्दानन्दभगवत्कृतौ भाष्यरत्नप्रभायां चतुर्थाध्यायस्य तृतीय

पाद।।३।।

।।इति चतुर्थस्याध्यायस्य सगुणविद्यावतो मृतस्योत्तरमार्गामिधानाख्यस्तृतीय पाद।।

तुर्थाध्याये चतुर्थ- पाद।

क्ष्दद्यद्धदृ

४.४.१.१.

पूर्वपादे ब्रह्मोपासकानां कार्यब्रह्मप्राप्तिरुक्ता, संप्रति तेषामैश्वर्यविशेषं ब्राह्मलौकिकं पादस्योत्तरार्धेन प्रपञ्चयिष्वन्नादावभ्यर्हितपरविद्याप्राप्यं निर्विशेषब्रह्मभावमाह- संपद्याविर्भाव स्वेनशब्दात्‌। निर्गुणविद्याफलवाक्यमुदाहृत्य स्वशब्दस्य स्वीयागन्तुकरूपस्वात्मरूपवाचित्वाभ्यां संशयमाह- एवमिति। पूर्वपक्षे मोक्षस्य स्वर्गादविशेष, सिद्धान्ते विशेष इति फलं, तत्र मोक्ष आगन्तुक, फलत्वात्स्वर्गवदिति न्यायोपेतयाभिनिष्पत्तिश्रुत्या पूर्वपक्षमाह- किमित्यादिना। स्वशब्दश्रुतिबाधितो न्याय अभिनिष्पत्तिश्च साक्षात्कारवृत्त्यभिप्राया बन्धध्वंसजन्मम्यौपचारिक्वेवेति मत्वा सिद्धान्तयति- एवमिति। मोक्षस्य फलत्वेन प्राप्तागन्तुकत्वनिरासार्थ स्वशब्द इति युक्तं स्वीयवाचित्वेऽत्वनर्थकानुवाद स्यादित्यर्थ।।।१।।

४.४.१.२.

सूत्रान्तरं गृह्णाति- क पुनरिति। जागरिते ह्यान्ध्यादिदेहधर्मवान्भवति स्वप्ने तु हत एव केनचित्‌। अपिच पुत्रादिनाशाद्रोदितीव भवति, सुषुप्तौ तु विशेषाज्ञानाद्विनष्ट इवेति, बन्धदशायां कलुषितात्मना तिष्ठति मोक्षे तु विगलिताखिलदुख परित प्रद्योतमानपूर्णानन्दात्मनावतिष्ठत इति महान्‌ विशेष इत्यर्थ।।२।।

४.४.१.३.

कार्यगोचरमिति। कार्यं ज्योतिप्राप्तमित्यर्थ। कार्यं प्राप्तोऽपि मुक्त किं न स्यादित्यत आह- न चानतिवृत्त इति ।।३।।

४.४.२.४.

अविभागेन दृष्टत्वात्‌। स्वरूपस्थितमुक्तमुपजीव्य वादिविवादात्‌ ब्रह्मभेदाभेदसंशये सत्यत्यन्तभेदं पूर्वपक्षमुक्त्वा सिद्धान्तमाह- यस्येति ।।४।।

४.४.३.५.

ब्राह्मेण जैमिनि उक्तं ब्रह्म स्वरूपमुपजीव्य स किं सत्येन सर्वज्ञत्वादिधर्मेण युक्तस्तिष्ठति उत धर्मस्य शशश्रृङ्‌गवदत्यन्तासत्त्वाच्चिन्मात्रात्मना तिष्ठति किं वा वस्तुतश्चिन्मात्रोऽपि जीवान्तरव्यवहारदृष्ट्या कल्पितसर्वज्ञत्वादिमानिति मुनिविप्रतिपत्ते संशये सत्याद्यं पूर्वपक्षमाह- अधुनेत्यादिना। तत्तत्पक्षसिद्धिरेव फलं

द्रष्टव्यम्‌। सोऽन्वेष्टव्य इतिविध्यर्थ उद्देशो य आत्मेत्यादिरूपन्यासशब्दार्थ। आदिपदाद्विधिव्यपदेशग्रह। तत्राज्ञातज्ञापको विधिस्तमाह- तथा स तत्रति। सर्वज्ञ इत्यादिस्तु व्यपदेशोऽयं हि नोद्देश विध्यभावान्नापि विधि सिद्धवन्निर्देशादित्यर्थ।।५।।

४.४.३.६.

सत्यत्वादिधर्माणां सत्यत्वं दूषयन्नत्यन्तासत्त्वपक्षमाह- चितितन्मात्रेणेति। चितिश्चेतन्यं, शब्दज्ञानाद्यो विकल्पोऽसन्प्रत्ययस्तज्जा अत्यन्तासन्त इति यावत्‌। अस्त्वभावधर्माणामसत्त्वं भावधर्माणां तु सत्त्वमित्याशङ्‌क्य तेषामप्यौपाधिकत्वादसत्त्वमित्याह- सत्यकामेति। चिन्मात्रे मुक्ते जक्षणादिश्रुति कथं तत्राह-अत एव चेति। सर्वधर्मनिषेधादेवेत्यर्थ।।६।।

४.४.३.७.

धर्माणां सत्यत्वमत्यन्तासत्त्वं चेति पक्षद्वयमयुक्तम्‌। अद्वतैश्रुतीनां सर्वज्ञत्वादिश्रुतिव्यवहारयोश्च

बाधापातादतस्तृतीयपक्ष श्रेयानिति सिद्धान्तयति- एवमपीति। अत्र केचिन्मुह्यन्ति-अखण्डचिन्मात्रज्ञानान्मुक्तस्याज्ञानाभावात्कुत आज्ञानिकधर्मयोग इति, ते इत्थं बोधनीया। ये ईश्वरधर्मास्त एव चिदात्मनि मुक्ते जीवान्तरैर्व्यव्ह्रयन्ते इति। नच मूलाविद्यैक्यात्तन्नाशे कुतो जीवान्तरमिति वाच्यं, न वयं तन्नाशे जीवान्तरव्यवहारं ब्रूम, किंतु तदंशनाशेनांशारब्धाध्यात्मिकशरीरद्वयाभिमानिनो मुक्तावंशान्तरोपाधिका जीवा व्यवहर्तार इति तदाम। तर्हि नानविद्यापक्ष एव कुतो नाद्रियते जीवभेदस्यावश्यकत्वादिति चेत्‌। न। प्रकृतिनानात्वं प्रपञ्चभेद

इत्याद्यप्रामाणिकानेकार्थगौरवादिति सर्ववृद्धसंमत एकाविद्यापक्ष एव श्रेयान्‌, अंशभेदेन च बन्धमुक्तिव्यवस्थेति संक्षेप।।७।।

४.४.४.८.

एवं परविद्याफलमुक्तमिदानीमपरविद्याफलं प्रपञ्चयति- संकल्पादेव तु तच्छुते। एवकारस्यायोगान्ययोगव्यवच्छेदसाधारण्यात्संशय, ब्रह्मलोकं गतस्योपासकस्य संकल्पो यत्रान्तरसापेक्ष, भोगसामप्रीसंकल्पत्वादस्मदादिसंकल्पवत्‌।न चैवकारविरोध संकल्पेन सामग्र्या अयोगव्यवच्छेदेन सौलभ्यार्थत्वात्‌, यत्रानङ्‌गीकारे भोगपुष्ट्यसिद्धेश्चेति पूर्वपक्षार्थ। अत्र लोकवृत्तानुसरणं फलं, सिद्धान्ते तु विद्याबलेन संकल्पस्यैव भोगपृष्टिकरत्वसिद्धिरिति बेद। किंच यदि भोगसंकल्पानन्तरमपि तत्रान्तरसाध्यनिमित्तापेक्षा स्यात्तर्हि निमित्तप्राप्ते प्राग्जातसंकल्पस्य बाध्यत्वं स्याद्भोगे विलम्बात्तत सत्यसंकल्पश्रुतेर्न यत्रान्तरापेक्षेत्याह-निमित्तान्तरमपि त्विति।।८।।

४.४.४.९.

नन्वीश्वराधीनस्य विदुष कथं संकल्पमात्राद्भोगसिद्धिस्तत्राह- अत एवेति। ईश्वरधर्म एव विदुष्याविर्भूत इति न संकल्पभङ्‌ग इति भाव।।९।।

४.४.५.१०.

एवकारवन्मनसेति विशेषणेनान्ययोगव्यवच्छेदाद्देहाद्यभाव इति पूर्वपक्षयति- अभावं बादरिराह-ह्येवम्‌। अत्रापि वादिविवादात्संशय, तत्र देहादयो न सन्त्येव सदा सन्त्येवेति च पक्षद्वयं पूर्वपक्ष। कालभेदेनेच्छया सन्ति न सन्ति चेति सिद्धान्तपक्षो द्रष्टव्य। फलं तु तत्तच्छुतेर्मुख्यत्वमिति विवेक।।१०।।

४.४.५.११.

।।११।।

४.४.५.१२.

द्वादशाहवदिति। थ एवंविद्वांस सत्रमुपयन्ति इत्युपायिचोदनागम्यत्वश्रुतेर्द्वादशाहस्य सत्रत्वं, आसतेति चोपयन्तीति वा चोदितत्वं सत्रलक्षणमिति स्थिति। तथा द्वादशाहेन प्रजाकामं वाजयेदिति यजतिचोदनादर्शनान्नियतकर्तृकत्वावगमेन द्विरात्रादिवदहीनत्वं चेत्यर्थ।।१२।।

४.४.५.१३.

।।१३।।

४.४.५.१४.

।।१४।।

४.४.५.१५.

प्रदीपवदावेश। संकल्पमात्रान्निर्मितदेहानुपजीव्य तेषूभयथादर्शनात्संशयमाह- भावमिति। अनादिलिङ्‌गरीरस्यैकस्मिन्नेव शरीरे भावान्निर्मितानेकदेहेषु भोगासिद्धि पूर्वपक्षफलं, सिद्धान्ते तत्सिद्धिरिति मत्वा सूत्रं व्याचष्टे- यथेत्यादिना। स एकधा त्रिधा पञ्चधेत्यादिश्रुत्या विदुष एवानेकधाभाव उक्त। विद्वांस्तु न देहो नापि चिन्मात्र। किंतु लिङ्‌गोपहितात्मा। नच तस्य लिङ्‌गभेदं विनाऽनेकत्वं संभवति। अत श्रुतिबलादेकस्यैवानादिलिङ्‌गस्यानेकदेहेषु प्रवेशेन भेद एष्टव्य। यद्यपि मूलप्रदीपस्य वर्त्यन्तरेषूत्पन्नदीपानां चात्यन्तभेदोऽस्ति लिङ्‌गस्य तु देहभेदकृतो भेदो न स्वत, स्वतो लिङ्‌गभेदे तदुपहितजीवभेदादनुसंधानानुपपत्ते। आगन्तुकानेकलिङ्‌गसृष्टावसत्कार्यवादापाताच्च। तथापि

प्रदीपत्वजात्यैक्येन व्यक्तिष्वैक्यारोपात्‌ दृष्टान्तदार्ष्टान्तिकयो साम्यं दृष्टव्यम्‌। तथाच यथा प्रदीपोऽनैकवर्तिषु प्रविशति एवं विद्यायोगबलाद्विद्वलिङ्‌गस्य व्यापित्वादनेकदेहेषु युगपदायेश इति सूत्रार्थ। विदुषोऽनेकधात्वं श्रुतमन्यथा इत्याह- नैतदिति। इतश्च सात्मकत्वमित्याह- नच निरात्मकानामिति। यदनादि मन एकदेहस्यं तदनुसारीणि देहान्तरस्यापि मनांसि भवन्ति तदवस्थानां तन्नियम्यत्वसंभवादिति। अत्र योगशास्त्रसंमतिमाह- एषैवेति। निर्माणचित्तान्यस्मितामात्रात्प्रवृत्तिभेदे प्रयोजकं चित्तमेकमनेकेषामिति हि भगवत्पतञ्जलिना सूत्रितम्‌। योगिनोऽभिमानमात्रान्निर्माणचित्तानि निर्माणदेहेषु भवन्ति, तेषां नियामकमनादिचित्तमित्यर्थ।।१५।।

४.४.६.१६.

उत्तरसूत्रव्यावर्त्यशङ्‌कामाह- कथं पुनरिति। सलिलवत्सलिल, स्वच्छ इत्यर्थ। न तु तद्द्वितीयमस्तीति

क्कचित्सुषुप्तिमधिकृत्योक्तं ’तत्केन कम्‌’ इत्यादि क्कचिन्मुक्तिं प्रकृत्योक्तम्‌। एवं विशेषज्ञानाभाववचनं सुषुप्तिमुक्त्यन्यतरापेक्षं सगुणोपासकस्य भोगोक्तौ न विरुध्यते भिन्नविषयत्वादित्याह- स्वाप्ययेति। तत्रैव श्रुतौ तदधिकारवशात्सुषुप्त्यादिप्रकरणबलात्‌, उक्तवचनानामन्यतरापेक्षत्वमाविष्कृतं हि यतस्ततोऽवगम्यत इत्यर्थ। अत्र समुत्थानादिवाक्यं मुक्तिविषयं यत्र सुप्तविषयमिति विभाग।।१६।।

४.४.७.१७.

जगद्ध्यापारवर्जम्‌। संकल्पादेवेत्यादिनोक्तैश्वर्यस्य जगत्सृष्ट्यादिव्यतिरिक्तविषयत्वेनात्रापवादात्संगति। उभयथा दर्शनात्संशय। ईश्वरनानात्वं पूर्वपक्षफलं, सिद्धान्ते तु विद्यायोगिनामीश्वरनियम्यत्वादेकस्य

नित्यसिद्धस्येश्वरस्यैव जगात्कर्तृत्वसिद्धिरिति विवेक। प्रलयात्सर्गसमये यत्पेक्षणपूर्वं कर्तृत्वं श्रुतौ प्रकृतं तस्यैव नियन्तृत्वादिर्जगद्व्यापार। नद्ध्युपासकानां देहं विनेक्षणं संभवति। किंचेश्वरस्य नित्यसिद्धत्वाच्छब्दैकसमधिगम्यत्वाच्च जगत्स्रष्टृत्वं युक्तं, न तु तत्प्रसादलब्धसिद्धीनां जीवानामित्याह- नित्यशब्दनिबन्धनत्वाच्चेति। किंच विदुषां समप्राधान्ये मिथो विरोध। एकं प्रत्यन्येषां गुणत्वे त्वेक एवेश्वर इत्याह- समनस्कत्वादिति ।।१७।।

४.४.७.१८.

अधिकारे नियोजयत्यादित्यादीनित्याधिकारिक, स चासौ मण्डलस्थश्च तस्य प्राप्यत्वोक्तेरित्यर्थ। मनसस्पति सूर्यमण्डलान्तस्थ परमात्मा ’तत्‌ सवितुर्वरेण्यं भर्गो देवस्य धीमहि। धियो यो न प्रचोदयात्‌’ इति श्रुते। तथाच यदि पूर्वं निरङ्‌कुशं स्वाराज्यमुक्तं स्यात्तर्हि ईश्वरस्याग्रे प्राप्यतां न ब्रूयात्‌। अतो भोगे स्वाराज्यं न जगज्जन्मादिष्विति भाव। वाक्पतित्वादिकमपीश्वराधीश्वराधीनमित्याह-तदनुसारेणेति। उक्तन्यायं कामचारादिवाक्येष्वतिदिशति- एवमिति ।।१८।।

४.४.७.१९.

जगद्व्‌यापार उपासकप्राप्य तदुपास्यनिष्ठत्वात्संकल्पसिद्ध्यादिवदित्याशङ्‌क्योपास्यस्थनिर्गुणस्वरूपे व्यभिचारमाह- विकारावर्ति चेति ।।१९।।

४.४.७.२०.

निर्गुणस्वरूपे प्रमाणमाह- दर्शयतश्चेति। यथा ज्ञानाभावान्निर्गुणं न प्राप्तं तथा ध्यानाभावाज्जगत्स्रष्टृत्वादि न प्राप्यते। ध्यानाभावश्च विध्यभावादिति भाव।।२०।।

४.४.७.२१.

तमुपासकं ब्रह्मलोकगतमाह-हिरण्यगर्भ मया खल्विमा आपो अमृतरूपा मीयन्ते भुज्यन्ते तवाप्यसौ लोकोऽमृतोदकलक्षण इत्यर्थ। श्रुत्यन्तरमाह- स यथेति। भोगसाम्ये स दृष्टान्ते यथेत्यर्थ। तेनो इत्युशब्दोऽप्यर्थ। सलोकतामपीत्यन्वय। सायुज्यं समानदेहत्वं क्रमेण मुक्तिर्वा।।२१।।

४.४.७.२२.

शास्त्रसमाप्तिं सूचयन्त्सूत्रकारं पूजयति- भगवानिति। भगवत्त्वं सर्वज्ञात्वम्‌। सूत्रद्वारा शिष्याणामाचारे स्थापनादाचार्यत्वम्‌। बादरायणपदेन बदरिकाश्चमवासोक्त्या नित्यसर्वज्ञस्य परमगुरोर्नारायणस्य

प्रसादद्योतनात्तप्रणीतशास्त्रे निरवद्यतां द्योतयति। सगुणविद्याया सातिशयफलत्वेऽपि ततो निर्गुणविद्यानावृत्तिरित्याह- अनावृत्ति शब्दादनावृत्ति शब्दात्‌। ये ब्रह्मलोकं गच्छन्ति ते तं प्राप्य नावर्तन्ते इति संबन्ध। लोकं विशिनष्टि- यस्मिन्निति। इतोऽस्मात्पृथिवीलोकात्तृतीयस्यां दिवि यो ब्रह्मलोकस्तस्मिन्नर इति ण्य इति चार्णकतुल्यौ सुधाहदावित्यर्थ। ऐरमन्नमयं, मदीयं मदकरं सर, सोमसवन अमृतवर्षी। यद्यपि तेषामिह न पुनरावृत्तिरिमं मानवमिति च श्रुतिष्विहेममिति विशेषणासाधनैर्ये गतास्तेषां तत्त्वज्ञाननियमाभावादावृत्ति स्यात्‌, ये तु दहरादीश्वरोपास्त्या गतास्तेषां सगुणविद्याफलक्षयेऽपि निरवग्रहेश्वरानुग्रहलब्धात्मज्ञानान्मुक्तिरिति नियम इत्यभिप्रेत्याह- अन्तवत्त्वेऽपि त्विति। नन्वत्र सूत्रकृता सगुणविदामेवानावृत्तिक्रम उक्तो न निर्गुणविदां तत्र को हेतुरित्याशङ्‌क्य तेषामावृत्तिशङ्‌काभावादित्याह- सम्यगिति। तदाश्रयणेनेति। सगुणविदामावृत्तिप्राप्तौ सम्यग्दर्शनाश्रयणेनैवानावृत्ति साधिता, अत स्वत एव सम्यग्दर्शिनामावृत्तिशङ्‌का नेति किमु वाच्यमित्यर्थ। यत्राध्यायसमाप्तिस्तत्र पदमात्रस्याभ्यासो दर्शित, इह सूत्रस्यैवाभ्यासाच्छास्त्रसमाप्तिर्द्योत्यत इत्याह- अनावृत्ति शब्दादिति। एवं समन्वयोक्त्या ब्रह्मात्मैक्यस्य देहान्तप्रमाणकत्वमवधारयितु वाक्यार्थज्ञाने स्मृतितर्कादिसर्वप्रकारविरोध परिहृत, साधनसंपत्तिश्च दर्शिता, तस्माद्विवेकादिसाधनसंपन्नस्य

श्रवणाद्यावृत्तिनिरस्तसमस्तप्रतिबन्धस्याखण्डात्संबोधात्समूलबन्धध्वंसे सत्याविर्भूतनिष्कलङ्‌कानन्तस्वप्रकाशचिदानन्दात्मनावस्थानमिति सिद्धम्‌।।२।।

नानाविधग्रन्थजातं वीक्ष्य सम्यग्यथामति। शारीकस्य भाष्यस्य कृता व्याख्या सतां मुदे।।१।।

अन्तर्यामी जगत्साक्षी सर्वकर्ता रघूद्वह। अतोऽत्र दोषोऽशङ्‌क्य स्यादेष ह्येवेतिशासनात्‌।।२।।

वक्षस्यक्ष्णोश्च पार्श्वे करतलयुगले कौस्तुभाभां दयां च सीतां कोदण्डदीक्षामभयवरयुतां वीक्ष्य रामाङ्‌गसङ्‌ग।

स्वस्या क्क स्यादितीयं हृदि कृतमनना भाष्यरत्नप्रभाष्या, स्वात्मानन्दैकलुब्धा रघुवरचरणाम्भोजयुग्मं प्रपन्ना।।३।।

इति श्रीमत्परमहंसपर्व्राािजकाचार्यश्रीमद्गोपालसरस्वतीपूज्यपादशिष्यश्रीगोविन्दानन्दभगवत्कृतौ शारीरकमीमांसाव्याख्यायां भाष्टरत्नप्रभायां चतुर्थाध्यायस्य चतुर्थ पाद समाप्त।।

।।इति चतुर्थस्याध्यायस्य ब्रह्मप्राप्ति-ब्रह्मलोकस्थितिनिरूपणाख्यश्चतुर्थ पाद।।

।।इति श्रीमद्ब्रह्मसूत्रशांकरभाष्ये फलाख्यश्चतुर्थोऽध्याय।।

