3.1.1.1
अग्निष्टोमेन वसन्ते यजेत।। 1।।
3.1.1.2
आम्नातानि देवयजनानि।। 2।।
3.1.1.3
प्राचीनप्रवणं नित्यार्थे।। 3।।
3.1.1.4
ऋत्विजो वृणीते महतो यून आर्षेयान्।। 4।।
3.1.1.5
आदित्योऽध्वर्युः स मेऽध्वर्युरध्वर्यो त्वं मेऽध्वर्युरसि (तु. बौश्रौ 2.4: 37.13 आपश्रौ 10.1.14, 3.1) इत्यध्वर्युम्।। 5।।
3.1.1.6
चन्द्रमा ब्रह्मा स मे ब्रह्मा ब्रह्मँस्त्वं मे ब्रह्मासि (तु.बौश्रौ 2.4:37.15 आपश्रौ 10.1.14, 3.1) इति ब्रह्माणम्।। 6।।
3.1.1.7
अग्निर्होता स मे होता होतस्त्वं मे होतासि (तु. बौश्रौ 2.4:37.18 आपश्रौ 10.1.14, 3.1) इति होतारम्।। 7।।
3.1.1.8
पर्जन्य उद्गाता स म उद्गातोद्गातस्त्वं म उद्गातासि (तु. बौश्रौ 2.4:38.3 आपश्रौ 10.1.14, 3.1) इत्युद्गातारम्।। 8।।
3.1.1.9
दिशो होत्राशँसिन्यस्ता मे होत्राशँसिन्यो होत्राशँसिन्यो यूयं मे होत्राशँसिनः स्थ (तु. बौश्रौ 2.4:38.9 आपश्रौ 10.1.14, 3.1) इति द्वादश होतृकान्।। 9।।
3.1.1.10
महो मेऽवोचः (द्र. माश्रौ 2.2.17.2) इति वृता जपन्ति।। 10।।
3.1.1.11
एदमगन्म देवयजनं पृथिव्या यत्र देवासो अजुषन्त विश्वे। ऋक्सामाभ्याँ संतरन्तो यजुर्भी रायस्पोषेण समिषा मदेम।। (मासं 4.1) इति समूलं देवयजनमध्यवस्यति।। 11।।
3.1.1.12
तत्र प्राचीनवँशं कुर्वन्त्युद्यतं पुरस्तान्नियतं पश्चात्।। 12।।
3.1.1.13
तनुमिश्रेण परिश्रयन्ति।। 13।।
3.1.1.14
परिश्रयन्तोऽतिरोकान् कुर्वन्ति।। 14।।
3.1.1.15
दिक्षु द्वाराणि कुर्वन्ति द्विशयानि सांकाशनानि।। 15।।
3.1.1.16
पूर्वया द्वारा प्रविश्य क्रतुनिर्देशं कृत्वा तस्मिन्नग्नीन् विहरति।। 16।।
3.1.1.17
इदं दास्यामि इति निर्देशः।। 17।।
3.1.1.18
दैक्षमशनमश्नीतो दध्ना मधुमिश्रेण यजमानः पत्नी च।। 18।।
3.1.1.19
अमावास्यायां दीक्षेत यथा वा पर्वणि सुत्या स्यात्।। 19।।
3.1.1.20
सप्तहोतारं मनसानुद्रुत्य  विधे नामन् (1.9.1) इति ग्रहेण जुहोति।। 20।।
3.1.1.21
दीक्षणीयां निर्वपत्याग्नावैष्णवमेकादशकपालं घृते वा चरुम्।। 21।।
3.1.1.22
अपः प्रणेष्यन्  अग्निर्यजुर्भिः (1.9.2) इतिप्रभृतीनि द्वादश संभारयजूँषि तेषां चत्वारिचत्वारि निगद्य जुहोति।। 22।।
3.1.1.23
पत्नीसँयाजान्ता दीक्षणीया संतिष्ठते।। 23।।
3.1.1.24
तस्यां म्रदीयान् स्वरो दार्शपौर्णमासिकात्। म्रदीयान् प्रायणीयायाम्। म्रदीयानातिथ्यायाम्। ध्वानेनोपसदः। सर्वा उपाँशुदेवताः।। 24।।
3.1.1.25
सँवृत्य द्वाराणि प्रचरति।। 25।।
3.1.1.26
उत्तरतः पृष्ठ्यादेशस्य परिश्रित्य  आपो देवीः (1.2.1) इत्यभ्युन्दति।। 26।।
3.1.1.27
ओषधे त्रायस्वैनम् (1.2.2) इति दक्षिणस्मिन् केशान्ते दर्भमन्तर्दधाति।। 27।।
3.1.1.28
स्वधिते मैनँ हिँसीः (1.2.2) इति क्षुरेणाभिनिदधाति।। 28।।
3.1.1.29
देवश्रुदिमान् प्रवपे (1.2.3) इति प्रवपते।। 29।।
3.1.1.30
स्वस्त्युत्तरं अशीय (1.2.3) इति यजमानो जपति।। 30।।
3.1.1.31
केशश्मश्रु यजमानो वापयते।। 31।।
3.1.1.32
दतो धावते।। 32।।
3.1.1.33
लोमानि सँहाय नखान् कारयते ।। 33।।
3.1.1.34
निकक्षौ पत्नी नखाँश्च कारयीत।। 34।।
3.1.1.35
तीर्थेनावगाह्य सावकासु  हिरण्यवर्णाः शुचयः (1.2.4-5) इति स्थावरासु स्नात्वानूपम्रक्षमाचम्य  उदिदाभ्यः शुचिरापूत एमि (1.2.5) इत्युत्क्रामति।। 35।।
3.1.1.36
विष्णोः शर्मासि (1.2.6) इति क्षौममाच्छादयते।। 36।।
3.1.1.37
ऊर्जे त्वा (1.2.6) इति नीवीं कुरुते।। 37।।
3.1.1.38
दैक्षं पत्नी तूष्णीम्।। 38।।
3.1.1.39
स्नात्वा प्राचीनमातृकं क्षौमं पत्न्याच्छादयते।। 39।।
3.1.1.40
महीनां पयोऽसि (1.2.6) इति दर्भपिञ्जूलाभ्यां नवनीतमायौति।। 40।।
3.1.1.41
वर्चोधा असि (1.2.6) इत्यनुलोमं त्रिरभ्यङ्क्ते। मुखमग्रेऽथ शिरः। स्वभ्यक्तो भवत्या पादाभ्याम्।। 41।।
3.1.1.42
शेषेण पत्न्यभ्यङ्क्ते।। 42।।
3.1.1.43
चतसृभिर्दर्भेषीकाभिः शरेषीकाभिर्वा समुञ्जाभिः सतूलाभिरित्येकैकया त्रैककुभस्याञ्जनस्य संनिष्कृष्य  वृत्रस्यासि कनीनिका (1.2.7) इति दक्षिणमक्षि त्रिराङ्क्तेऽन्ययान्ययानिषेवयन्। सव्यं च।। 43।।
3.1.1.44
शेषेण पत्न्याङ्क्ते।। 44।।
3.1.1.45
दर्भपिञ्जूलैस्त्रिः पावयत्येकविँशत्या त्रेधा विभज्य  चित्पतिस्त्वा (1.2.8) इत्यूर्र्ध्वँ  वाचस्पतिस्त्वा (1.2.8) इत्यवाञ्चं  देवस्त्वा सविता (1.2.9) इत्यूर्ध्वम्।  अच्छिद्रेण पवित्रेण (1.2.9) इति सर्वत्रानुषजति।। 45।।
3.1.1.46
तस्य ते पवित्रपते पवित्रेण (1.2.10) इति यजमानो जपति।। 46।।
3.1.1.47
न प्राणानति- पावयेत्।। 47।।
3.1.1.48
यं द्विष्यात्तमक्ष्णया पावयेत्।। 48।।
3.1.1.49
पूर्वया द्वारा यजमानं प्रपाद्योत्तरेणाहवनीयं परिक्रम्य पश्चादाहवनीयस्योपवेशयति।। 49।।
3.1.1.50
प्रतिप्रस्थाता तूष्णीं पत्नीं पावयित्वापरया द्वारा प्रपाद्य दक्षिणतःपश्चादपरस्य पत्नीलोकमुपस्थाप्योपवेशयति।। 50।।
3.1.2.1
आकूत्यै प्रयुजे (1.2.11) इति स्रुवेणाधीतयजूँषि जुहोति।  आपो देवीः (1.2.12) इति स्रुचा पञ्चमीम्। षष्ठीं द्वादशगृहीतां पूर्णाहुतिम्।  विश्वो देवस्य नेतुः (1.2.13) इति निगद्य जुहोति।। 1।।
3.1.2.2
पश्चादाहवनीयस्य कृष्णाजिने माँसतः समस्य प्राग्ग्रीवे लोमतः सँस्तृणाति।। 2।।
3.1.2.3
यद्येकँ स्याद् दक्षिणं कृष्णाजिनपादं माँसतः समस्य प्रतिषीव्येत्।। 3।।
3.1.2.4
ऋक्सामयोः शिल्पे स्थः (1.2.14) इति कृष्णशुक्ले राजी संमृशति।। 4।।
3.1.2.5
विष्णोः शर्मासि (1.2.14-5) इति भसत्त आरोहति।। 5।।
3.1.2.6
सूर्याग्नी द्यावापृथिवी (1.2.16-7) इति प्राञ्जलिर्जपति।। 6।।
3.1.2.7
जालमुभयतःपाशं पत्न्याः शिरस्यामुच्य  सं त्वा नह्यामि पयसा पृथिव्याः सं त्वा नह्याम्यद्भिरोषधीभिः।  सं  त्वा नह्यामि प्रजया धनेन सा दीक्षिता सनवो वाचमस्मात्।। (तु. शौसं 14.2.70 तैसं 3.5.6.1) इति प्रतिप्रस्थाता योक्त्रेण पत्नीँ संनह्यति।। 7।।
3.1.2.8
मेखलां दीक्षितो मौञ्जीं पृथ्वीं त्रिगुणाँ समस्तामुदक्पाशाम्  ऊर्गसि (1.2.17) इत्याबध्नाति।। 8।।
3.1.2.9
उच्चर्त्यं ग्रन्थिं करोति।। 9।।
3.1.2.10
अयुग्मवलीं कृष्णविषाणामादाय  इन्द्रस्य योनिरसि (1.2.17) इति विषाणामनुमन्त्रयते।। 10।।
3.1.2.11
कृषिँ सुसस्यामुत्कृषे (1.2.18) इति विषाणया बहिर्वेदि प्राचीमुद्धन्ति।। 11।।
3.1.2.12
विषाणे विष्य (1.2.18) इति सिच्याबध्नाति।। 12।।
3.1.2.13
तया कण्डूयते  कृषिँ सुसस्यामुत्कृषे (1.2.18) इत्यङ्गानि।  सुपिप्पला ओषधीस्कृधि (1.2.18) इति शिरः।। 13।।
3.1.2.14
वानस्पत्येन शङ्कुना पत्नी कण्डूयेत।। 14।।
3.1.2.15
औदुम्बरमास्यदघ्नं दण्डमग्रेणाहवनीयं पर्याहृत्य  बृहन्नसि वानस्पत्यः (1.2.19) इति यजमानाय प्रयच्छति।। 15।।
3.1.2.16
सूपस्था असि वानस्पत्य ऊर्ज्जो मा पाह्योदृचम् (तु. तैसं 1.2.2.3) इति प्रतिगृह्णाति।। 16।।
3.1.2.17
नक्षत्राणां मातीकाशात् (1.2.19) इत्युत्तरान्तेन प्रोर्णुते।। 17।।
3.1.2.18
आ वो देवास ईमहे (1.2.20) इति जपति।। 18।।
3.1.2.19
नापच्छादयेदा क्रयात्।। 19।।
3.1.2.20
स्वाहा यज्ञं मनसः (1.2.21) इतिप्रभृतिभिरङ्गुली द्वेद्वे निभुजन् मुष्टी कुरुते। वाचँ यच्छति।। 20।।
3.1.2.21
तूष्णीं पत्नी मुष्टी कृत्वा वाचँ यच्छति।। 21।।
3.1.2.22
लोमतः कृष्णाजिनमाच्छादयेत। यदि द्वे विषूची प्रतिमुच्य।। 22।।
3.1.2.23
अग्रेण प्राग्वँशं दीक्षित- मन्वारब्धमावेदयति।  दीक्षितोऽयमसौ (3.6.19) इति नाम गृह्णाति।  आमुष्यायणः (3.6.19) इति गोत्रम्।  अमुष्य पुत्रः (बौश्रौ 6.5:161.14) इति पितुर्नाम्ना।  अमुष्य पौत्रः (बौश्रौ 6.5:161.15) इति पितामहस्य।  अमुष्य नप्ता (बौश्रौ 6.5:161.15) इति प्रपितामहस्य।  स इन्द्राग्निभ्यां दीक्षां प्राह मित्रावरुणाभ्यां दीक्षां प्राह विश्वेभ्यो देवेभ्यो ब्राह्मणेभ्यः सोम्येभ्यः सोमपेभ्यो दीक्षां प्राह (तु. बौश्रौ 6.5:161.15 वाधूश्रौ 6.3.22) इति।। 23।।
3.1.2.24
एवमुच्चैस्त्रिरावेदयति।। 24।।
3.1.2.25
एष्ट्रीः स्थ (आपश्रौ 10.12.5, भाश्रौ 10.9.10) इति तिस्रोऽन्यस्य पाणेरङ्गुलीरुत्सृजति तिस्रोऽन्यस्य।। 25।।
3.1.2.26
तूष्णीं पत्नी।। 26।।
3.1.2.27
नक्षत्राणाँ सकाशात् (1.2.22) इति नक्षत्रं दृष्ट्वा वाचँ विसृजते  व्रतं चरत (1.2.22)।। 27।।
3.1.2.28
याः पशूनाम् (1.2.29) इत्युदिते।। 28।।
3.1.2.29
मङ्गल्यमुक्त्वा पत्नी वाचँ विसृजते।। 29।।
3.1.2.30
न प्रत्यक्षनाम्नाचक्षीत।  चनसित (द्र. बौश्रौ 6.6:163.3 आपश्रौ 10.12.8) इत्यर्हता सह संभाषमाणो ब्रूयात्  विचक्षण (द्र. बौश्रौ 6.6:163.4 आपश्रौ 10.12.8) इतीतरैः।। 30।।
3.1.2.31
दीक्षितसंचरः। उत्तरेणाहवनीयमपरेण वेदिं दक्षिणातिक्रम्य दक्षिणत आहवनी- यस्योदङ्मुख उपविशति। एष संचरः।। 31।।
3.1.2.32
लोमतः कृष्णाजिनस्य शय्यासनमाच्छादनं च।। 32।।
3.1.2.33
प्रतिषिद्धं निष्ठीवनँ हसनमववर्षणं दन्ताविष्करणममेध्यदर्शनमपां गाहनँ होमोऽनृतं च।। 33।।
3.1.2.34
आरात् प्राग्वँशादुदयास्त- मयावभ्याश्रावणं च न स्यात्।। 34।।
3.1.2.35
नक्तं मूत्रपुरीषे कुर्यात्। यदि दिवा छायायाम्।। 35।।
3.1.2.36
यदि हसेदपिधाय मुखम्।। 36।।
3.1.2.37
उन्दतीरोजो धत्त बलं धत्त मा मे दीक्षां मा तपो निर्वधिष्ट (तु. तैसं 3.1.1.3) इत्यववृष्टो जपेत्।। 37।।
3.1.2.38
अदब्धं चक्षुररिषितं मनः सूर्यो ज्योतिषाँ श्रेष्ठो दीक्षेन्मा मा हासीत् सतपा (तु. तैसं 3.1.1.2 शांआ 7.1) इत्यमेध्यं दृष्ट्वा।। 38।।
3.1.2.39
अदीक्षितवादं चेद् ब्रूयात्  त्वमग्ने व्रतपा असि (1.2.28) इति जपेत्।। 39।।
3.1.2.40
अकाले वाचँ विसृज्य वैष्णवीमाग्नावैष्णवीँ सारस्वतीं बार्हस्पत्यामित्येता निगद्य वाचँ यच्छति।। 40।।
3.1.2.41
वाग्विसर्जनात् प्रागेकदुग्धे व्रते दोहयति।। 41।।
3.1.2.42
पयो ब्राह्मणस्य व्रतम्। यवागू राजन्यस्य। आमिक्षा वैश्यस्य। उपसत्सु पयः सर्वेषाम्।। 42।।
3.1.2.43
तूष्णीमग्निहोत्रोपचारं गार्हपत्ये व्रतँ श्रपयति। दक्षिणाग्नौ पत्न्यै। शृतं गार्हपत्ये पश्चादाहवनीयस्योपसादयति।। 43।।
3.1.3.1
याग्निहोत्रस्य स्कन्नस्य प्रायश्चित्तिः सा व्रतस्य।। 1।।
3.1.3.2
अतिनीय सायमशनँ व्रतँ व्रतयत्युपोदयँ वा। अतिनीय प्रातरशनमुपास्तमयँ वा।। 2।।
3.1.3.3
नादीक्षितो व्रतयन्तं पश्येत्।। 3।।
3.1.3.4
अग्नीञ्ज्योतिष्मतः कुरु (भाश्रौ 10.10.15)  व्रतमुपेहि व्रत्य (3.6.9) इत्युक्त्वा दीक्षितसंचरेणातिहृत्य दक्षिणत आहवनीयस्य काँस्ये चमसे वा व्रतं प्रयच्छति।। 4।।
3.1.3.5
दैवीं धियं मनामहे (1.2.23) इति पाणी प्रक्षालयते।। 5।।
3.1.3.6
ये देवा मनुजाता मनोयुजः (1.2.24) इति व्रतयति।। 6।।
3.1.3.7
शिवाः पीता भवत (1.2.25) इति नाभिदेशमारभ्य जपति।। 7।।
3.1.3.8
पश्चार्धे पत्नी व्रतयति।। 8।।
3.1.3.9
उपोदयँ व्रतप्रदो वाचँ यमयति  दीक्षित वाचँ यच्छ, पत्नि वाचँ यच्छ (शब्रा 3.2.2.26, वाधूश्रौ 6.4.6, बौश्रौ 6.6:162.13) इति। उपास्तमयं च।। 9।।
3.1.3.10
दक्षिणत आहवनी- यस्योदङ्मुखोऽपर्यावर्तमानः प्राक्शिराः शयीत।। 10।।
3.1.3.11
कामो हविषां मन्दिष्ठः (1.2.26),  त्वमग्ने व्रतपा असि (1.2.28) इति स्वप्स्यञ्जपेत्।  पुनर्मनः (1.2.27),  त्वमग्ने व्रतपा असि (1.2.28) इति प्रबुध्यन्।। 11।।
3.1.3.12
दीक्षितो भृतिँ वन्वीत।। 12।।
3.1.3.13
पूषा सनीनाम् (1.2.29) इति याचकान् व्रजतोऽनुमन्त्रयते।  देवः सविता (1.2.29) इति प्रत्यागतान्।। 13।।
3.1.3.14
प्रवत्स्यन्  अयं ते योर्निऋत्वियः (1.5.6) इत्यरण्योः समारोपयति। यदि गतश्रीः सर्वान्।। 14।।
3.1.3.15
भद्रादभि श्रेयः प्रेहि बृहस्पतिः पुरएता ते अस्तु। अथेमवस्य वर आ पृथिव्या आरे शत्रून् कृणुहि सर्ववीरः।। (तैसं 1.2.3.3) इति प्रयात्यरणिभ्याँ सह रथाङ्गेन च।। 15।।
3.1.3.16
देवीरापो अपां नपात् (1.2.29) इत्यपोऽवगाहमान आ पाराल्लोष्टं मृद्नीयात्।। 16।।
3.1.3.17
यदि नावा तरेदन्येन वा  अच्छिन्नं तन्तुं पृथिव्या अनुगेषम् (तैसं 1.2.3.3) इत्या पाराल्लोष्टं मृद्नीयात्।। 17।।
3.1.3.18
उदयास्तमयौ विहारान्ते स्यात्।। 18।।
3.1.3.19
अपरिमिता दीक्षास्तासां प्रथमां जागर्ति।। 19।।
3.1.3.20
तिस्र उपसदोऽपरिमिता वा त्रिरभ्यासास्तासां प्रथमां जागर्ति श्वःसुत्येति च।। 20।।
3.1.3.21
दीक्षाभ्य ऊर्ध्वं प्रायणीयं निर्वपत्यदित्यै पयसि चरुम्।। 21।।
3.1.3.22
सिद्धमा सँशासनात्।। 22।।
3.1.3.23
न दीक्षितस्य पत्नीँ संनह्यति।। 23।।
3.1.3.24
पत्नीं मन्त्रेणोपस्थापयति।। 24।।
3.1.3.25
नाज्यभागौ यजति।। 25।।
3.1.3.26
ध्रौवस्यावदाय पथ्याँ स्वस्तिं पूर्वार्धे यजत्यग्निं दक्षिणार्धे सोमं पश्चार्धे सवितारमुत्तरार्धे। चरोरदितिं मध्ये।। 26।।
3.1.3.27
स्विष्टकृता प्रचरति। ध्रौवस्यावदाय चरोरवद्यति द्विरभिघारयति।। 27।।
3.1.3.28
शँय्वन्ता संतिष्ठते।। 28।।
3.1.3.29
चरुनिष्काषं मेक्षणमुदयनीयाय निदधाति।। 29।।
3.1.3.30
आज्यप्ररेकं ध्रुवायाश्चतुर्गृहीतं गृह्णाति।। 30।।
3.1.3.31
आम्नाता राजक्रयणी (3.7.4)। अधिकर्णी षोडशिनि।। 31।।
3.1.3.32
अग्रेण प्राग्वँशमभिपरिगृह्य पुरस्तात्प्रत्यङ्मुखीमवस्थापयति।। 32।।
3.1.3.33
हिरण्यं बद्ध्वा दर्भेणोच्चर्त्यम्  इयं ते शुक्र तनूः (1.2.30) इति चतुर्गृहीतेऽवदधाति।। 33।।
3.1.3.34
राजक्रयणीं प्रेक्षमाणो  जूरसि (1.2.30) इति जुहोति।। 34।।
3.1.3.35
तस्यां पुनर्गृहीत्वा  शुक्रमसि चन्द्रमसि (1.2.30) इति हिरण्यमुद्धरति।। 35।।
3.1.3.36
चिदसि मनासि धीरसि (1.2.30) इति राजक्रयणीँ सँस्तौति।। 36।।
3.1.3.37
अनु त्वा माता मन्यताम् (1.2.30) इत्यनुमानयति।। 37।।
3.1.3.38
रुद्रस्त्वावर्तयतु (1.2.30) इति प्रदक्षिणमावर्तयति। प्राचीं प्रक्रमयति।। 38।।
3.1.3.39
वस्व्यसि (1.2.30) इतिप्रभृतिभिः षट् पदान्यनुनिष्क्रामति दक्षिणस्य पूर्वपदस्य।। 39।।
3.1.3.40
तूष्णीँ सप्तमं पदमभिपरिगृह्य  बृहस्पतिष्ट्वा सुम्ने रम्णातु (1.2.30) इत्यभिमृशति।। 40।।
3.1.3.41
तस्मिन् हिरण्यं निधाय  पृथिव्यास्त्वा मूर्धन्नाजिघर्मि (1.2.30) इत्यभिजुहोति।। 41।।
3.1.3.42
स्फ्येन पदं परिलिख्य विषाणयानुपरिलिखति।। 42।।
3.1.3.43
यावद्घृतं पदँ समुद्धृत्य  अस्मे रमस्व (1.2.30) इति चरुस्थाल्यां पदँ सँवपति।। 43।।
3.1.3.44
उन्नम्भय (1.3.75) इति खातेऽपो निनयति।। 44।।
3.1.3.45
तव रायः (1.2.30) इति यजमानाय पदं प्रयच्छत्यननुसृजन्।  तव तव रायः (1.2.30) इति यजमानोऽध्वर्यवेऽननुसृजन्।। 45।।
3.1.3.46
मा रायस्पोषेण (1.2.30) इत्यारभ्य जपति।। 46।।
3.1.3.47
यजमानो गृहेषु पदं निदधाति।। 47।।
3.1.3.48
उत्तरेण लक्षणं परिक्रम्य  त्वष्ट्रिमन्तस्त्वा (1.2.30) इति पत्नीँ राजक्रयण्या समीक्षयते।। 48।।
3.1.3.49
सच्छदिष्केणानसा राजानमच्छ यन्ति।। 49।।
3.1.3.50
सूर्यस्य चक्षुरारुहम् (1.2.31-2) इत्यनुव्रजतोऽध्वर्युर्यजमानश्च।। 50।।
3.1.3.51
अनुनयन्ति राजक्रयणीम्।। 51।।
3.1.3.52
उत्तरवेद्यन्ते परिश्रित उपरवाणाँ वा सोमविक्रयी कुत्सः शूद्रो वा रोहिते चर्मण्यानडुहे प्राग्ग्रीवे लोमतो राजानं निवपति।। 52।।
3.1.3.53
दक्षिणतः प्राङ्मुखमनो विमुञ्चति।। 53।।
3.1.3.54
शुन्ध सोममापन्नं निरस्य (3.7.5) इति सोमविक्रयिणं प्रेष्यति।। 54।।
3.1.3.55
नाध्वर्युः सोमँ विचिनुयादिति प्रतिषिद्धँ विचयनम्। प्रेक्षणं च।। 55।।
3.1.4.1
उपमध्यमायाँ हिरण्यमाबध्य  आस्माकोऽसि (1.2.33) इति परिश्रितं प्रविशन्ति।। 1।।
3.1.4.2
शुक्रस्ते ग्रहः (1.2.33) इति सहिरण्येन पाणिनाभिमृशति।। 2।।
3.1.4.3
प्राग्दशे क्षौमे राजानं मिमीत ऋज्वीभिरङ्गुलीभिरङ्गुष्ठेन चोपसँयम्य। कनिष्ठिकाप्रभृतिभिरेकैकया कनिष्ठिकान्तः।  अभि त्यं देवँ सवितारम् (1.2.34) इति पञ्च- कृत्वस्तूष्णीं पञ्चकृत्वः। यया प्रथमं न तया पञ्चमम्। तयैवोत्तमम्।। 3।।
3.1.4.4
प्रजाभ्यस्त्वा (1.2.35) इति भूयाँसमभ्यूहति।। 4।।
3.1.4.5
प्रजास्त्वानुप्राणन्तु (1.2.35) इति क्षौम उष्णीषेणोपनह्यति लाङ्गलबन्धम्।। 5।।
3.1.4.6
एष ते गायत्रो भाग इति मे सोमाय ब्रूतात्, एष ते त्रैष्टुभो भाग इति मे सोमाय ब्रूतात्, एष ते जागतो भाग इति मे सोमाय ब्रूतात्, एष त आनुष्टुभो भाग इति मे सोमाय ब्रूतात्, एष ते पाङ्क्तो भाग इति मे सोमाय ब्रूतात्, छन्दोमानाँ साम्राज्यं गच्छेदिति मे सोमाय ब्रूतात् (तु. मासं 4.24 तैसं 3.1.2.1) इति यजमानो राजानमुपतिष्ठते।। 6।।
3.1.4.7
उदकुम्भे सोमविक्रयी राजानमादधाति।। 7।।
3.1.4.8
सोमविक्रयिन् सोमं ते क्रीणानि (3.7.10) इत्यामन्त्रयते।  क्रीणीहि (शब्रा 3.3.3.1) इति प्रत्याह।। 8।।
3.1.4.9
कलया ते क्रीणानि (3.7.10) इति यथाम्नातमेकैकेन पणते।  भूयो वा अतः सोमो राजार्हति (शब्रा 3.3.3.1) इति प्रत्याह।। 9।।
3.1.4.10
इयं गौस्तया ते क्रीणानि (तु. कसं 24.13 तैसं 6.1.10.1) इति।  तस्या रूपं तस्या वर्णं तस्या आत्मा तस्याः प्रजास्तस्याः पयः (तु. कसं 24.13) इति।  क्रीतः (तु. शब्रा 3.3.3.3) इति प्रत्याह।। 10।।
3.1.4.11
यथाम्नातँ सोमक्रयणानपाकरोति।  शुक्रं ते शुक्र शुक्रेण (1.2.35) इति हिरण्यम्,  तपसस्तनूरसि (1.2.35) इत्यजां प्रत्याच्छिद्य सोमक्रयणान्  सुवाङ् नभ्राट् (1.2.35) इत्यनुदिशति।। 11।।
3.1.4.12
सोमविक्रयिणे किंचिद् दद्यात्।। 12।।
3.1.4.13
कृष्णशुक्लयोरूर्णास्तुकयोः  अस्मे ज्योतिः (तैसं 1.2.7.1) इति शुक्लाँ यजमानाय प्रयच्छति। तां पवित्रस्य नाभिं कुर्यात्।। 13।।
3.1.4.14
इदमहँ सर्पाणां दन्दशूकानां ग्रीवा उपग्रथ्नामि (तैसं 6.1.10.4) इति कृष्णाया ग्रन्थिं कृत्वा  सोमविक्रयिणि तमः (तैसं 1.2.7.1) इति तमभि न्यस्येत्।। 14।।
3.1.4.15
स्वजा असि (1.2.36) इति राजानमादत्ते।। 15।।
3.1.4.16
आह्रियमाणे यजमानोऽपावृत्योपविशति।। 16।।
3.1.4.17
मित्रो ना एहि (1.2.36) इति जपति।। 17।।
3.1.4.18
वस्त्रान्तमुत्कृष्य  इन्द्रस्योरुमाविश (1.2.36) इति दक्षिणस्मिन्नूरावासादयति।। 18।।
3.1.4.19
उदायुषा (1.2.37) इत्यादायोत्तिष्ठति।। 19।।
3.1.4.20
उर्वन्तरिक्षँ वीहि (1.2.38) इत्यनोऽभिप्रव्रज्य पूर्वार्धे नीडे  अदित्यास्त्वगसि (1.1.14) इति कृष्णाजिनमास्तृणाति।। 20।।
3.1.4.21
अदित्याः सदा आसीद (1.2.38) इति तस्मिन् राजानमासादयति।। 21।।
3.1.4.22
अस्तभ्नाद् द्याम् (1.2.39) इत्यन उपतिष्ठते।। 22।।
3.1.4.23
वनेषु व्यन्तरिक्षम् (1.2.40) इत्यनो वाससा पर्याणह्यति।। 23।।
3.1.4.24
धूरसि (1.2.41) इति धुरमभिमृशति। उत्तरां च।। 24।।
3.1.4.25
उदङ्ङतिक्रम्य  वारुणमसि (1.2.42) इत्युत्तरामीषामारभ्य जपति।। 25।।
3.1.4.26
वरुणस्त्वोत्तभ्नातु (1.2.42) इत्युपस्तभ्नोति।। 26।।
3.1.4.27
उस्रावेतं धूर्वाहौ युज्येथामनश्रू अवीरहणौ ब्रह्मचोदनौ यज्ञस्यायुः प्रतिरन्तौ स्वस्ति यजमानस्य गृहान् गच्छतम् (तु. कासं 4.45 कसं 2.39) इति धुर्यावुपाजते।। 27।।
3.1.4.28
वरुणस्य स्कम्भोऽसि (1.2.42) इति युनक्ति। एवमुत्तरम्।। 28।।
3.1.4.29
दक्षिणं छदिरन्तमारभ्य  सोमाय क्रीताय प्रोह्यमाणायानुब्रूहि (ऐब्रा 3.2.1) इत्यनुवाचयति।। 29।।
3.1.4.30
त्रिरनूक्तायाँ  सुब्रह्मण्य सुब्रह्मण्यामाह्वय (गोब्रा 2.2.9) इति प्रेष्यति।। 30।।
3.1.4.31
प्रच्यवस्व भुवनस्पते (1.2.43-4) इति प्राङभिप्रयाय प्रदक्षिणमावर्तयति।। 31।।
3.1.4.32
पूर्वः परेत्य महदाहवनीयेऽभ्यादधाति।। 32।।
3.1.4.33
अग्रेण प्राग्वँशं कर्णगृहीतमजमग्नीषोमीयं कालालं पीवानमवस्थापयति।। 33।।
3.1.4.34
आसन्दीमुद्गृह्णात्युखदघ्नपादामरत्निमात्रीं मुञ्जैर्व्युतामौदुम्बरीम्।। 34।।
3.1.4.35
नमो मित्रस्य (1.2.45) इत्योह्यमाने यजमानो जपति।। 35।।
3.1.4.36
अग्रेण प्राग्वँशँ  वारुणमसि (1.2.46) इत्युदङ्मुखमनोऽवस्थापयति।। 36।।
3.1.4.37
वरुणस्त्वोत्तभ्नातु (1.2.46) इत्युपस्तभ्नोति।। 37।।
3.1.4.38
वरुणस्य स्कम्भसर्जनमसि (1.2.46) इति दक्षिणाँ शम्यामुत्कर्षति।। 38।।
3.1.4.39
विचृत्तो वरुणस्य पाशः (1.2.47) इति योक्त्रपाशँ विष्यति।। 39।।
3.1.4.40
प्रत्यस्तो वरुणस्य पाशः (1.2.47) इति प्रत्यस्यति।। 40।।
3.1.4.41
नमो वरुणस्य पाशाय (1.2.47) इति नमस्करोति।। 41।।
3.1.5.1
आतिथ्यायेध्माबर्हिः संनह्यति यथा पशुबन्धे।। 1।।
3.1.5.2
सिद्धमा निर्वपणात्।। 2।।
3.1.5.3
पत्न्यवधारयेद्यस्मान्निर्वपेत्।। 3।।
3.1.5.4
सावित्रादिभिः  अग्नेस्तनूरसि (1.2.47) इतिप्रभृतिभिः पञ्चकृत्वो निर्वपति। वैष्णवं नवकपालम्।। 4।।
3.1.5.5
सिद्धमा हविष्कृतः।। 5।।
3.1.5.6
हविष्कृता वाचँ विसृज्योत्तरमनड्वाहँ विमुञ्चति। तमध्वर्यवे ददात्यनश्च।। 6।।
3.1.5.7
दीक्षितसंचरेणातिहृत्य दक्षिणत आहवनीयस्य  वारुणमसि (1.2.47) इत्यासन्दीमवस्थापयति।। 7।।
3.1.5.8
वरुणोऽसि धृतव्रतः (1.2.47) इति राजानमुपावहरति सव्यामीषां प्रति सार्धं कृष्णाजिनेन च।। 8।।
3.1.5.9
दीक्षितसंचरेणातिहृत्य दक्षिणत आहवनीयस्य  वरुणस्य ऋतसदनमासीद (1.2.47) इत्यासन्द्याँ राजानमासादयति।। 9।।
3.1.5.10
वरुणाय त्वा (1.2.47) इति वाससा प्रच्छादयति।। 10।।
3.1.5.11
शूर्पादानप्रभृति सिद्ध- माज्यग्रहेभ्यः।। 11।।
3.1.5.12
चतुर्गृहीतान्याज्यानि।। 12।।
3.1.5.13
सिद्धमाभिमर्शनात्।। 13।।
3.1.5.14
प्रागभिमर्शनान्निर्मन्थेन प्रचरति।। 14।।
3.1.5.15
संभारयजुर्भिरभिमर्शयति।। 15।।
3.1.5.16
सिद्धमा प्रवरात्।। 16।।
3.1.5.17
प्रवृतेऽननुयाजासु संमार्गँ विस्रँस्याभ्युक्ष्य व्रजे परेगोष्ठे वोदस्यति।। 17।।
3.1.5.18
समानयनवेलायामौपभृतं जुह्वाँ सर्वमानीय नोपभृतं प्रत्यभिघारयति।। 18।।
3.1.5.19
स्विष्टकृता प्रचर्य स्रुचौ विमुच्य बहिर्वेदि निरस्यति।। 19।।
3.1.5.20
न प्राशित्रमवद्यति न यजमानभागम्।। 20।।
3.1.5.21
इडान्ता संतिष्ठत इडान्ता संतिष्ठते।। 21।।
3.2.1.1
तानूनप्त्रं गृह्णाति काँस्ये चमसे वा।। 1।।
3.2.1.2
आपतये त्वा गृह्णामि, परिपतये त्वा गृह्णामि, तनूनप्त्रे त्वा गृह्णामि, शक्मने शाक्वराय शक्मना ओजिष्ठाय त्वा गृह्णामि (1.2.53) इत्येतैर्ध्रौवं चतुरानयति।। 2।।
3.2.1.3
पश्चादाहवनीयस्य तानूनप्त्रमुपयन्त्यृत्विजो यजमानश्च।। 3।।
3.2.1.4
युगपत्समवमृश्य  अनाधृष्टमसि (1.2.53-5) इति जपन्ति।  यो नस्तन्न पात् (3.7.17) इति च।। 4।।
3.2.1.5
प्रजापतौ त्वा मनसि जुहोमि स्वाहा (तैसं 3.1.2.2) इति यजमानस्त्रिरवजिघ्रति।। 5।।
3.2.1.6
अवान्तरदीक्षामुपैति।। 6।।
3.2.1.7
अग्ने व्रतपते या मम तनूरेषा सा त्वयि (1.2.55) इति समिधमादधाति।  अग्ने व्रतपते या तव तनूरियँ सा मयि (1.2.55) इति जपति।। 7।।
3.2.1.8
सह नौ व्रतपते (1.2.55) इति मेखलाँ समायम्य साधीयोऽङ्गुलीर्न्यञ्चति। तूष्णीं पत्नी योक्त्रँ समायम्य साधीयो न्यञ्चति।। 8।।
3.2.1.9
गार्हपत्ये मदन्तीरधिश्रित्य तप्तस्योदकार्थान् कुर्वन्ति।। 9।।
3.2.1.10
यत्राज्येभ्योऽधि राजानमुपचरेयुः प्रक्षालयेरन् पाणीन् राज्ञो वाध्याज्यानि।। 10।।
3.2.1.11
अग्नीन्मदन्त्यापा3 (शब्रा 3.4.3.22) इत्यध्वर्युरावेदयति।  मदन्ति देवीरमृता ऋतावृधः (बौश्रौ 6.19:177.21) इत्याग्नीध्रः।  ताभिराद्रव (बौश्रौ 6.19:177.21) इत्यध्वर्युः।। 11।।
3.2.1.12
ब्रह्मा राजानँ विस्रँस्य हिरण्यमवदधात्याप्यायनाय।। 12।।
3.2.1.13
अँशुरँशुष्टे देव सोम (1.2.55) इत्यारभ्य जपन्त्यृत्विजो यजमानश्च।। 13।।
3.2.1.14
प्रस्तरे पाणीन्निधाय निह्नु व ते नीचः सव्यानुत्तानान् दक्षिणान्। नीचो दक्षिणानुत्तानान् सव्यानापराह्णिक्याम्।  एष्टा राया एष्टा वामानि (1.2.55) इति जपन्ति।। 14।।
3.2.1.15
प्रवर्ग्येण प्रचर्योपसदा प्रचरन्ति यदि प्रवृञ्जन्ति।। 15।।
3.2.1.16
सकृत् स्तीर्णं बर्हिरातिथ्यायामुपसत्सु चान्यत् प्रस्तरात्।। 16।।
3.2.1.17
दशदार्विध्मँ संनह्यति। पात्राणि प्रयुनक्ति स्रुवतृतीये स्रुचावाज्यस्थालीँ स्फ्यँ वेदं च।। 17।।
3.2.1.18
सिद्धमा सँसादनात्।। 18।।
3.2.1.19
यजुरुत्पूताभिः पात्राणि प्रोक्ष्याज्यं निरुप्य पर्यग्निं करोति।। 19।।
3.2.1.20
स्तीर्णं बर्हिः शयाः परिधयः।। 20।।
3.2.1.21
बर्हिषोऽधि स्तम्बयजुर्हरति।। 21।।
3.2.1.22
प्रोक्षणीरासादयेध्ममुपसादय स्रुचौ संमृड्ढ्या- ज्येनोदेहि (तु. शब्रा 1.2.5.21) इति सँशास्ति।। 22।।
3.2.1.23
दक्षिणतः प्रोक्षणीष्वकृत्स्नसँस्थानां प्रणीता अपवर्जयति।। 23।।
3.2.1.24
सिद्धमाज्यग्रहेभ्यः।। 24।।
3.2.1.25
अष्टौ कृत्वो जुह्वां गृह्णाति चतुरुपभृति।। 25।।
3.2.1.26
इध्मं प्रोक्ष्य मूलदेशे बर्हिषः प्रदक्षिणं प्रोक्षणीर्निनयति।। 26।।
3.2.1.27
इध्मदार्वाधाय विधृत्योः प्रस्तरँ सादयति।। 27।।
3.2.1.28
आज्यानि सादयति स्रुवतृतीये स्रुचावाज्यस्थालीँ स्फ्यँ वेदं च।। 28।।
3.2.1.29
सिद्धमा समिन्धनात्।। 29।।
3.2.1.30
त्रिरिध्ममादधाति।। 30।।
3.2.1.31
सिद्धमा संप्रैषात्।। 31।।
3.2.1.32
अग्निमग्नीत् त्रिः संमृड्ढि (तु. तैब्रा 3.3.7.3)  सीद होतः (3.8.5) इति प्रेष्यति।। 32।।
3.2.1.33
लुप्यते स्रौचः प्रवरश्च।। 33।।
3.2.1.34
घृतवतीमध्वर्यो (तैब्रा 3.5.4) इत्युच्यमाने स्रुचावादाय दक्षिणातिक्रम्य यथादेवतमनुवाचयति।। 34।।
3.2.1.35
अग्निं पूर्वार्धे यजति। मध्ये सोमम्। औपभृतं जुह्वाँ सर्वमानीय विष्णुं पश्चार्धे।। 35।।
3.2.1.36
स्रुचौ विमुच्य बहिर्वेदि निरस्यति।। 36।।
3.2.1.37
राजानमाप्याय्य निह्नुवते।। 37।।
3.2.1.38
ब्रह्मा राजानमुपनह्यति।। 38।।
3.2.1.39
प्रस्तरविधृती आदाय स्रुवेणोपसदो जुहोति।  या ते अग्नेऽयाशया (1.2.56) इति प्रथमेऽहनि।  या ते अग्ने रजाशया (1.2.57) इति मध्यमे।  या ते अग्ने हराशया (1.2.57) इत्युत्तमे।  तनूर्वर्षिष्ठा (1.2.56) इति सर्वत्रानुषजति।। 39।।
3.2.1.40
समयाहवनीयं प्रस्तरमतिहरन्  सुब्रह्मण्य सुब्रह्मण्यामाह्वयाग्नीद् देवपत्नीर्व्याचक्ष्व (तु. गोब्रा 2.2.9) इति प्रेष्यति।। 40।।
3.2.1.41
गार्हपत्यान्ते देवपत्नीराग्नीध्रो व्याचष्टे  वाग्वायोः पत्नी पथ्या पूष्णः (1.9.2)।  पत्नी इति सर्वत्रानुषजति।। 41।।
3.2.1.42
पूर्वाह्णे प्रवर्ग्योपसद्भ्यां प्रचरत्यपराह्णे च।। 42।।
3.2.1.43
अन्तरोपसदौ व्रतयतो यथाकालँ सायम्।। 43।।
3.2.1.44
एवं त्र्यहमुपसद्भिश्चरन्ति।। 44।।
3.2.1.45
तानूनप्त्रँ व्रते प्रयच्छति।। 45।।
3.2.1.46
या ते अग्ने रुद्रिया तनूः (1.2.57) इति व्रतयति।। 46।।
3.2.1.47
तप्तव्रतौ भवतः।। 47।।
3.2.1.48
व्रत्य वाचँ यच्छ, पत्नि वाचँ यच्छ (तु. बौश्रौ 6.6:162.13 मैसं 3.6.9) इति यथाकालँ व्रतप्रदो वाचँ यमयति।। 48।।
3.2.1.49
चतुःस्तने प्रथमेऽहनि त्रिस्तनद्विस्तने मध्यम एकस्तन उत्तमे।। 49।।
3.2.1.50
उपसद्विवृद्धौ स्तनव्यूहौ विवर्धयेतौपसदाँश्च होमान्।। 50।।
3.2.1.51
मध्यमायामुपसदि पूर्वाह्णिकीं कृत्वा यूपमच्छैति।। 51।।
3.2.1.52
अग्रेण प्राग्वँशं त्रिषु प्रक्रमेष्वपरिमिते वावकाशे पृष्ठ्याशङ्कुं निहत्य वेदादानप्रभृति वेदिँ विदधाति। षट्त्रिँशत् प्रक्रमाः प्राची (3.8.12) इत्याम्नातं प्रमाणम्।। 52।।
3.2.1.53
उपरवदेशात् स्तम्बयजुर्हरति।। 53।।
3.2.1.54
दशपदामुत्तरवेदिं निःसारणान्तां कुर्वीत।। 54।।
3.2.1.55
उत्तमायामुपसदि पूर्वाह्णिकीं कृत्वा शाखामच्छैति।। 55।।
3.2.2.1
अर्धव्रते प्रदाय सद्यः कुर्यादापराह्णिकीम्।। 1।।
3.2.2.2
उत्साद्य घर्मपात्राण्यग्नीषोमीयायौपसदं बर्हिः शुल्बप्रभृतिना कल्पेन संनह्यति।। 2।।
3.2.2.3
इध्मे परिधीनुपसंनह्यति।। 3।।
3.2.2.4
उत्तरवेदेः प्रोक्षणप्रभृति सिद्धमा पूर्णाहुतेः।। 4।।
3.2.2.5
वेद्यां पदानि लोभयन्ते।। 5।।
3.2.2.6
यावन्तो दक्षिणतस्तावन्त उत्तरतोऽव्यतिक्रामन्तः पृष्ठ्यंा पराञ्चोऽभ्यवसर्पन्ति।। 6।।
3.2.2.7
उत्करे लोभनानि प्रविध्यन्ति।। 7।।
3.2.2.8
नाप्रोक्षितामाक्रामन्ति।। 8।।
3.2.2.9
उत्तरं परिग्राहं परिगृह्य प्रत्यवमृज्याग्रेण पृष्ठ्याशङ्कुं तिर्यञ्चँ स्फ्यँ स्तब्ध्वा  प्रोक्षणीरासादयेध्माबर्हिरुपसादय स्रुचः संमृड्ढ्याज्येनोदेहि (तु. शब्रा 1.2.5.21) इति सँशास्ति।। 9।।
3.2.2.10
दक्षिणतः प्रोक्षणीरासाद्योत्तरमिध्माबर्हिरुपसादयति।। 10।।
3.2.2.11
उदीरणप्रभृति सिद्धमा बर्हिषः प्रोक्षणात्।। 11।।
3.2.2.12
इध्माबर्हिर्निधाय संततामुलपराजिँ स्तृणाति पृष्ठ्याशङ्कोरध्योत्तरवेदेः।। 12।।
3.2.2.13
हविर्धानयोः प्रथमकृतान् ग्रन्थीन् विस्रँस्य प्रक्षाल्याभ्यज्याभिनह्याभितः पृष्ठ्यामरत्निमात्रेऽवस्थापयन्ति। बहिर्वेदि चक्राण्यन्तर्वेद्युपस्तम्भयन्ति।। 13।।
3.2.2.14
युञ्जते मन उत युञ्जते धियः (1.2.61) इति शालामुखीये जुहोति।। 14।।
3.2.2.15
हविर्धानयोर्दक्षिणेऽक्षधुरौ राजक्रयणीपदार्धेन  देवश्रुतौ देवेष्वाघोषेथाम् (1.2.60) इति पत्न्युपानक्ति त्रिरन्यां त्रिरन्यां प्राचीमनिवर्तयन्ती।। 15।।
3.2.2.16
हविर्धानाभ्यां प्रवर्त्यमानाभ्यामनुब्रूहि (शब्रा 3.5.3.16) इत्यनुवाचयति।। 16।।
3.2.2.17
त्रिरनूक्तायाम्  अप जन्यं भयं नुद (1.2.62) इति सच्छदिष्के प्रवर्तयन्ति।। 17।।
3.2.2.18
उद्गृह्णन्तोऽवरावरमन्तर्वेद्यवस्थाप्य ये धुरावुपाञ्जन्ति तयोर्वर्त्मनि वेदिसंधौ हिरण्यं निधायाभिजुहोति।  इदँ विष्णुर्विचक्रमे (1.2.63) इति दक्षिणस्मिन्  इरावती धेनुमती (1.2.64) इत्युत्तरस्मिन्।। 18।।
3.2.2.19
उद्गृह्णन्तोऽनुव्रजन्ति।। 19।।
3.2.2.20
यद्यक्ष उत्क्ष्वेदेत्  सुवागावद देव दुर्यान् (1.2.65) इति जपेत्।। 20।।
3.2.2.21
पश्चादुत्तरवेदेस्त्रिषु प्रक्रमेषु  अत्र रमेथाँ वर्ष्मन् पृथिव्या अधि (तु. तैसं 1.2.13.2) इति नभ्यस्थेऽवस्थाप्य परिदधाति।। 21।।
3.2.2.22
वैष्णवमसि (1.2.67) इत्युत्तरामीषामारभ्य जपति।। 22।।
3.2.2.23
विष्णुस्त्वोत्तभ्नातु (1.2.67) इत्युपस्तभ्नोति। एवमुत्तरम्।। 23।।
3.2.2.24
हविर्धानयोरीषे दक्षिणे मेथ्यावुपनिहन्ति  दिवो विष्णो (1.2.68) इति दक्षिणाँ  विष्णोर्नु कम् (1.2.69) इत्युत्तराम्।। 24।।
3.2.2.25
ईषे मेथ्योर्निबध्नाति ग्रन्थिमकुर्वन्।। 25।।
3.2.2.26
आ वामुपस्थमद्रुहा (3.8.20) इति प्राचीनवँशँ हविर्धानं मिनोति।। 26।।
3.2.2.27
विष्णोः पृष्ठमसि (1.2.70) इति मध्ये छदिरादधाति पश्चात्प्रथीयः।। 27।।
3.2.2.28
पूर्वार्धे छदिरन्तेष्वँसदघ्नीश्चतस्रः स्थूणा निहत्योदञ्चँ वँशमवदधाति। एवं पश्चाद्ध्रसीयसीषु।। 28।।
3.2.2.29
तेजन्यां मध्ये दर्भाणाँ वरसं करोति।। 29।।
3.2.2.30
दर्भान् प्रत्युपकर्षँ रज्ज्वानुपरिहारँ समस्य तेजन्यन्तौ  विष्णो रराटमसि (1.2.70) इति पूर्वार्धे वँशेऽभ्यादधाति।। 30।।
3.2.2.31
परिश्रित्य दक्षिणस्मिन् वँशान्ते तेजन्यां दर्भानाधाय  विष्णोः शिप्रे स्थः (1.2.70) इत्यन्तौ व्यवास्यति।। 31।।
3.2.2.32
विष्णोः स्यूरसि (1.2.70) इति प्रवयति।। 32।।
3.2.2.33
विष्णोर्ध्रुवोऽसि (1.2.70) इति प्रथमं ग्रन्थिं करोति।। 33।।
3.2.2.34
आन्तात् प्रतिषीव्येत्।। 34।।
3.2.2.35
अपरँ वँशं प्रतिषीव्य द्वार्याः प्रतिषीव्यति।। 35।।
3.2.2.36
ऊर्ध्वाः शम्या उत्कृष्य संबध्नाति।। 36।।
3.2.2.37
वैष्णवमसि विष्णवे त्वा (1.2.70) इति संमितमभिमन्त्र्याहवनीयाद्यजमानः प्राचस्त्रीन् प्रक्रमान् प्रक्रम्य  प्र तद्विष्णुः (1.2.71) इति जपति।। 37।।
3.2.2.38
दक्षिणस्य हविर्धानस्य पश्चादुपस्तम्भनस्य द्विप्रादेशं चतुरस्रँ विधाय।। 38।।
3.2.3.1
उत्तरतो गार्हपत्यस्य  देवस्य त्वा सवितुः प्रसवे (1.2.72) इत्यभ्रिमादत्ते।। 1।।
3.2.3.2
अभ्रिरसि नारिरसि (1.2.72) इत्यभिमन्त्रयते।। 2।।
3.2.3.3
इदमहँ रक्षसो ग्रीवा अपिकृन्तामि (1.2.72) इति दक्षिणस्मादँसादभि- प्रदक्षिणं प्रादेशमात्रान् कुष्ठासूपरवान् परिलिखति यथा यूपावटम्।। 3।।
3.2.3.4
बाहुमात्रान् खनति।। 4।।
3.2.3.5
औपरवाणां पाँसूनामग्रेणोपस्तम्भनं बाहुमात्रं चतुरस्रं खरं करोति।। 5।।
3.2.3.6
अवोक्ष्य सिकताभिः प्ररोचयति।। 6।।
3.2.3.7
बृहन्नसि बृहद्रायाः (1.2.72) इत्यनुपूर्वं खनति।। 7।।
3.2.3.8
सम्राडसि (1.2.72) इति प्रथममुद्वपति।  स्वराडसि (1.2.72) इति द्वितीयम्।  विराडसि (1.2.72) इति तृतीयम्।  सत्त्रराडसि (1.2.72) इति चतुर्थम्।। 8।।
3.2.3.9
बृहन्नसि बृहद्रायाः (1.2.72) इत्यधस्तात् संतृद्य  सर्वराडसि (1.2.72) इति सर्वानुद्वपति।। 9।।
3.2.3.10
उदुप्तानुत्करे प्रविध्यति।। 10।।
3.2.3.11
संमृशे (1.2.73) इत्युपरवान् संमृशति।। 11।।
3.2.3.12
अनुमृशतः। पूर्वयोर्दक्षिणमन्वध्वर्युरपरयोरुत्तरँ यजमानः।। 12।।
3.2.3.13
किमत्र (कसं 2.61) इति पृच्छति।  भद्रम् (कसं 2.61) इत्यध्वर्युः।  तन्नौ सह (कसं 2.61) इति यजमानः।। 13।।
3.2.3.14
उत्तरमन्वध्वर्युर्दक्षिणयोरपरँ यजमानः।। 14।।
3.2.3.15
किमत्र (तु. शब्रा 3.5.4.17) इति पृच्छति।  भद्रम् (शब्रा 3.5.4.17) इत्यध्वर्युः।  तन्मे (शब्रा 3.5.4.17) इत्याह यजमानः।। 15।।
3.2.3.16
उत्तरतः सदोहविर्धानयोः समयार्धे चतुःस्थूणं दक्षिणाद्वारं प्राग्वँशमाग्नीध्रं मिनोति। तस्यार्धमन्तर्वेद्यर्धं बहिर्वेदि।। 16।।
3.2.3.17
अपरस्माद्वेद्यन्तात् त्रिषु प्रक्रमेष्वपरिमिते वावकाशे सदो विदधाति नवारत्नि प्राचीनं त्रिनवं तिर्यक्।। 17।।
3.2.3.18
तस्य मध्ये दक्षिणतः पृष्ठ्यायाः प्रक्रममात्र औदुम्बर्यै गर्तं खनति यथा यूपावटम्।। 18।।
3.2.3.19
समानमा स्तरणात्।। 19।।
3.2.3.20
यजमानमात्रीमौदुम्बरीमुच्छ्रीयमाणामुद्गातान्वारभते।। 20।।
3.2.3.21
उञ्श्रयस्व वनस्पते (1.2.76) इत्युच्छ्रयति।। 21।।
3.2.3.22
नितानस्त्वा मारुतो निहन्तु (1.2.76) इति प्राक्कर्णीमवदधाति।। 22।।
3.2.3.23
ब्रह्मवनिं त्वा क्षत्रवनिं पर्यूहामि (1.2.77) इति पाँसुभिः पर्यूहति।। 23।।
3.2.3.24
ब्रह्म दृँह क्षत्रं दृँह (1.2.77) इति यजमानो दीक्षितदण्डेन प्रदक्षिणँ संमृशति।। 24।।
3.2.3.25
अपोऽनुपरिषिञ्चति।। 25।।
3.2.3.26
अन्तरा कर्णौ हिरण्यं निधाय  घृतेन द्यावापृथिवी आपृण (1.2.78) इत्यभिजुहोति।। 26।।
3.2.3.27
आ मूलादवस्रावयति।। 27।।
3.2.3.28
उदग्वँशँ सदोऽन्तर्मायु मिनोति।। 28।।
3.2.3.29
औदुम्बरी वर्षिष्ठा स्थूणानाम्। ह्रसीयस्योऽन्याः। अन्त्या ह्रसिष्ठाः।। 29।।
3.2.3.30
नव च्छदीँष्यग्निष्टोम उदक्तूलानि। पञ्चदशोक्थ्ये। सप्तदशातिरात्रे। एकविँशतिः सत्त्राहीनयोः। एकादश षोडशिनि वाजपेये च।। 30।।
3.2.3.31
विश्वजनस्य छायासि (1.2.78) इत्यौदुम्बर्यां मध्यमं छदिरादधाति। पूर्वमाधायापरमादधाति। दक्षिणैरभिनिदधाति। उत्तराण्युपकर्षति।। 31।।
3.2.3.32
परि त्वा गिर्वणो गिरः (1.2.79) इति परिश्रयति।। 32।।
3.2.3.33
मध्यमापरयोः संधौ  इन्द्राय त्वा (1.2.80) इत्यारभ्य जपति।। 33।।
3.2.3.34
इन्द्रस्य स्यूरसि (1.2.80) इति प्रवयति।। 34।।
3.2.3.35
इन्द्रस्य ध्रुवोऽसि (1.2.80) इति प्रथमं ग्रन्थिं करोति।। 35।।
3.2.3.36
आन्तात् प्रतिषीव्येत्।। 36।।
3.2.3.37
अपरान् संधीन् प्रतिषीव्य द्वार्याः प्रतिषीव्यति।। 37।।
3.2.3.38
ऐन्द्रमसीन्द्राय त्वा (1.2.80) इति संमितमभिमन्त्र्य प्रोक्षणीः सँस्कृत्य  रक्षोघ्नो वो वलगघ्नः प्रोक्षामि वैष्णवान् (1.2.80) इत्युपरवान् प्रोक्षति।। 38।।
3.2.3.39
रक्षोहणं त्वा वलगहनमवसिञ्चामि (1.2.80) इत्यद्भिरेकैकमवसिञ्चति।। 39।।
3.2.3.40
रक्षोहणं त्वा वलगहनमवस्तृणामि (1.2.80) इति दभ् ा ैरेकैकमवस्तृणाति।। 40।।
3.2.3.41
औदुम्बरेऽधिषवणफलके समोपवृक्णे पश्चात्, पुरस्तात् प्रधिप्रकारे बाहुमात्रे। द्व्यङ्गुलं पश्चादसँहतम्। अतिहृत्यान्तरेणेषे  रक्षोघ्नी वाँ वलगघ्नी उपदधामि (1.2.80) इत्युपरवेषूपदधाति।। 41।।
3.2.3.42
रक्षोघ्नी वाँ वलगघ्नी पर्यूहामि (1.2.80) इति पाँसुभिः पर्यूहति।। 42।।
3.2.3.43
अधिविचयनस्य चर्मणोऽधिषवणं करोति।। 43।।
3.2.3.44
अतिहृत्यान्तरेणेषे  रक्षोहणं त्वा वलगहनमास्तृणामि (1.2.80) इत्यधिषवणफलकयोरास्तीर्य लोमतः कुष्ठाः संबध्नाति।। 44।।
3.2.4.1
दक्षिणत आग्नीध्रस्याग्नीध्रीयाय लक्षणं करोति।। 1।।
3.2.4.2
उद्धत्यावोक्ष्य चात्वालात् पाँसून्निवपति।। 2।।
3.2.4.3
व्युह्यावोक्ष्य सिकताभिः प्ररोचयति ।। 3।।
3.2.4.4
एवं धिष्ण्यान्निवपति षडन्तः सदसः । पृष्ठ्यादेशे होत्रीयं बाहुमात्रे पश्चाद् द्वारस्य दक्षिणं मैत्रावरुणीयँ यथैनयोः समयार्ध औदुम्बरी भविष्यति। उदीच इतरान् बाहुमात्रान्तरान् ब्राह्मणाच्छँस्यं पोत्रीयं नेष्ट्रीयमच्छावाक्यम्।। 4।।
3.2.4.5
यावति होत्रीयादाग्नीध्रीयस्तावति दक्षिणतःपुरस्तान्मार्जालीयः।। 5।।
3.2.4.6
दक्षिणतश्चात्वालस्यान्तर्वेद्यास्तावाय सँस्तृणाति।। 6।।
3.2.4.7
उत्तरतश्चात्वालस्य शामित्राय लक्षणं करोति।। 7।।
3.2.4.8
उद्धत्यावोक्ष्यानुपरिक्रामन्तौ धिष्ण्यानुपतिष्ठेतेऽध्वर्युर्यजमानश्च।  विभूरसि प्रवाहणः (1.2.81) इतिप्रभृतिभिर्यथान्युप्तम्।  सम्राडसि (1.2.81) इतिप्रभृतिभिराहवनीयमास्तावम्, अन्तर्वेदि तिष्ठन्तौ चात्वालँ शामित्रँ सदऔदुम्बरीं ब्रह्मलोकम्, उत्तरेणाग्नीध्रीयं परिक्रम्य शालामुखीयं गार्हपत्यं दक्षिणाग्निम्।  रौद्रेणानीकेन (1.2.81) इति सर्वत्रानुषजति।। 8।।
3.2.4.9
तीर्थमन्तरा चात्वालमाग्नीध्रं च।। 9।।
3.2.4.10
न धिष्ण्यान् व्यवेयात्। अध्वर्युश्चेत् प्रत्यङ् धिष्ण्यानतिक्रामेदैन्द्रीं निगदेत्।। 10।।
3.2.4.11
अन्तराग्नीध्रमाग्नीध्रीयं च प्राग्वँशाय संचरः।। 11।।
3.2.4.12
वेदिँ स्तृणन्ति यथा पदलोभा धातुशो धून्वन्तो वानपच्छादयन्तो धिष्ण्यान् खरोपरवोत्तरवेदिं च।। 12।।
3.2.4.13
अर्धव्रते प्रदायोत्तरत आहवनीयस्येध्माबर्हिरुपसादयति।। 13।।
3.2.4.14
पाणी प्रक्षालयतेऽध्वर्युर्यजमानश्च।। 14।।
3.2.4.15
शालामुखीयेऽग्निप्रणयनान्याधाय प्राग्वँशे पाशुकानि पात्राणि प्रयुनक्ति। स्रुवाद् दक्षिणाँ स्रुचं प्रचरणीम्। तस्याः प्रथमं तूष्णीँ संमार्जनम्।। 15।।
3.2.4.16
सिद्धमाज्यग्रहेभ्यः।। 16।।
3.2.4.17
चतुर्गृहीतान्याज्यानि पृषदाज्यवन्ति गृह्णाति।। 17।।
3.2.4.18
ब्रह्मण उपस्थे राजानमादधाति यजमानाय वा।। 18।।
3.2.4.19
प्रैतु ब्रह्मणः पत्नी वेदिँ वर्णेन सीदतु। (तु. तैसं 3.5.6.1) इति दीक्षितसंचरेण पत्नीमभ्युदानीय  अथाहमनुगामिनी स्वे लोके विश इह (तु. तैसं 3.5.6.1) इति पश्चाद्यजमानस्योपवेशयति।। 19।।
3.2.4.20
चतुर्गृहीतं गृहीत्वा  अग्नीषोमाभ्यां प्रणीयमानाभ्यामनुब्रूहि (ऐब्रा 5.4.1) इत्यनुवाचयति।। 20।।
3.2.4.21
त्रिरनूक्तायामग्निप्रणयनान्युद्यच्छति।। 21।।
3.2.4.22
अध्वर्युराग्नीध्राय प्रदाय प्राग्दशेन वाससामात्यान् यजमानं च प्रच्छादयन्ति।। 22।।
3.2.4.23
पुमाँसो यजमानमन्वारभन्ते स्त्रियः पत्नीम्।। 23।।
3.2.4.24
उपसँयम्य दशाँ स्रुग्दण्डे  त्वँ सोम तनूकृद्भ्यः (1.2.82) इति जुहोति।  जुषाणो अप्तुः (1.2.83) इति द्वितीयाम्।। 24।।
3.2.4.25
एषोऽत ऊर्ध्वं गार्हपत्यो भवति। तस्य शीतभस्मनि पदार्धमुपवपति।। 25।।
3.2.4.26
अग्निमग्रतो नयन्ति। यस्योपस्थे सोऽनन्तरा राजानमनु। पश्चादाज्यान्यासन्दीं ग्राववायव्यानि द्रोणकलशमजं चाग्नीषोमीय- मनुनयन्ति।। 26।।
3.2.4.27
उत्तरेण सदो यन्ति।। 27।।
3.2.4.28
आग्नीध्रीये धिष्ण्येऽग्निं निधाय  अग्ने नय (1.2.84) इत्यभिजुहोति।। 28।।
3.2.4.29
आग्नीध्रे यज्ञपात्राणि सादयत्यासन्दीं ग्राववायव्यानि द्रोणकलशम्। अजं च बध्नाति।। 29।।
3.2.4.30
ब्रह्मा राजानमादाय पश्चाद्धविर्धानयोरवतिष्ठते।। 30।।
3.2.4.31
आज्यैरुत्तरवेद्यन्ते  उरु विष्णो विक्रमस्व (1.2.85) इत्याहवनीये हुत्वाग्राण्युपपाय्य पश्चादुत्तरवेदेरेकवृद्बर्हिः स्तृणाति।। 31।।
3.2.4.32
सिद्धमाज्यानाँ सादनात्।। 32।।
3.2.4.33
एवा वन्दस्व (1.2.86) इति पूर्वया द्वारा यजमानः प्रपद्यते। अपरयाध्वर्यू राजानमतिहरति।। 33।।
3.2.4.34
उर्वन्तरिक्षँ वीहि (1.2.87) इति दक्षिणमनोऽभिप्रव्रज्य पूर्वार्धे नीडे  अदित्यास्त्वगसि (1.1.14) इति कृष्णा- जिनमास्तृणाति।। 34।।
3.2.4.35
अदित्याः सदा आसीद (1.2.87) इति तस्मिन् राजानमासादयति।। 35।।
3.2.4.36
देव सवितरेष ते सोमः (1.2.87) इति जपति।  एतत्त्वं देव सोम (1.2.87) इति यजमानः।। 36।।
3.2.4.37
इदमहं मनुष्यान् (1.2.87) इत्युक्त्वावर्तते।। 37।।
3.2.4.38
नमो देवेभ्यः (1.2.87) इति नमस्करोति।। 38।।
3.2.4.39
निर्वरुणस्य पाशात् (1.2.87) इति निःसर्पति।। 39।।
3.2.4.40
स्वरभिव्यक्शम् (1.2.87) इत्यभिवीक्षतेऽग्निमादित्यँ वा।। 40।।
3.2.4.41
अग्ने व्रतपते या तव तनूर्मय्यभूदेषा सा त्वयि (1.2.87) इति समिधमादधाति।। 41।।
3.2.4.42
अग्ने व्रतपते या मम तनूस्त्वय्यभूदियँ सा मयि (1.2.87) इति जपति।। 42।।
3.2.4.43
पुनर्नौ व्रतपते (1.2.87) इति व्रतानि विसृजते।। 43।।
3.2.4.44
कृष्णाजिन आसीत। यजुषा कण्डूयेत। हविष्यं पत्नी प्राश्नीयाद्धविरुच्छिष्टँ यजमानः।। 44।।
3.2.4.45
अग्रेण हविर्धानेऽपरेण स्रुग्दण्डान् दक्षिणातिक्रम्यापरो ब्रह्मण उपविशति। एष संचरः।। 45।।
3.2.5.1
षड्ढोता पाशुक्यारम्भणीया दक्षिणादानं पराङ्गभूतेषु निवर्तेत।। 1।।
3.2.5.2
दीक्षितस्य चेत् प्राक् क्रयाद्यूपमच्छेयात् स्रुवमरणी चादाय यूपस्यान्तेऽग्निं मथित्वा यूपाहुतिं जुहुयात्।। 2।।
3.2.5.3
क्रीते चेदाहवनीये हुत्वा।। 3।।
3.2.5.4
यूपावट- प्रभृति सिद्धमोपाकरणात्।। 4।।
3.2.5.5
अग्नीषोमीयमजमुपाकरोति।। 5।।
3.2.5.6
सिद्धमा प्रवरात्।। 6।।
3.2.5.7
प्रवृते मैत्रावरुणाय दीक्षितदण्डं प्रयच्छति।। 7।।
3.2.5.8
सिद्धमा वपाया होमात्।। 8।।
3.2.5.9
हुतायाँ वपायां चात्वाले मार्जयित्वा  सुब्रह्मण्य सुब्रह्मण्यामाह्वय (गोब्रा 2.2.9) इति प्रेष्यति।। 9।।
3.2.5.10
पितापुत्रीयाँ सुब्रह्मण्यामाह्वयति।। 10।।
3.2.5.11
नाग्नीषोमीये हृदयशूलं करोति। न सवनीये।। 11।।
3.2.5.12
न स्वरुमनुप्रहरति।। 12।।
3.2.5.13
नान्तरापो देवयजनं च पन्था व्यवेयात्।। 13।।
3.2.5.14
प्रागस्तमयान्निष्क्रम्य वसतीवरीर्गृह्णाति।। 14।।
3.2.5.15
वहन्तीनां प्रतीपस्तिष्ठन्  हविष्मतीरिमा आपः (1.3.1) इति प्रतीपं कलशमुपमारयति च्छायातपयोः संधावपिधाय दर्भैः पाणिना वा।। 15।।
3.2.5.16
अग्नेर्वोऽपन्नगृहस्य सदसि सादयामि (1.3.2) इति पश्चाच्छालामुखीयस्य सादयति।। 16।।
3.2.5.17
यद्यस्तमितः स्यात् सोमयाजिनः कुम्भाद् गृह्णीयात्।। 17।।
3.2.5.18
सोमयाजिनं चेन्न विन्देद्धिरण्यँ हस्ते स्यादग्निमुपरिष्टाद्धारयेयुरथ गृह्णीयात्।। 18।।
3.2.5.19
यद् दक्षिणास्वदास्यन् स्यात्तस्याध्वर्यवे वरं दद्यात्।। 19।।
3.2.5.20
पशुपुरोडाशप्रभृति सिद्धमा पश्विडायाः।। 20।।
3.2.5.21
दक्षिणेन हविर्धानमार्जालीयमैत्रावरुणीयानामतिहृत्य होत्रे पश्विडां प्रयच्छति।। 21।।
3.2.5.22
सिद्धमोपयड्भ्यः।। 22।।
3.2.5.23
शामित्रीयादङ्गारानाग्नीध्रो होत्रीये निवपति ।। 23।।
3.2.5.24
इडापथेन गुदजाघनी हरति ।। 24।।
3.2.5.25
सिद्धमा सँस्रावभागेभ्यः।। 25।।
3.2.5.26
सर्वाः स्रुचः संप्रगृह्णाति।। 26।।
3.2.5.27
नक्तं पत्नीसँयाजान्तः संतिष्ठते।। 27।।
3.2.5.28
पाशुबन्धिकमिध्माबर्हिः संनह्यति।। 28।।
3.2.5.29
या यजमानस्य व्रतधुक् तामाशिरे दुहन्ति या पत्न्यास्तां मैत्रावरुण्यै पयस्यायै। या प्रवर्ग्यस्य तां दधिघर्माय।। 29।।
3.2.5.30
पयाँसि विशिष्य निदध्यात्। दधि दधिग्रहाय। शृतशीतं मैत्रावरुणाय। हिरण्यशकलौ शुक्राय। सक्तून् मन्थिने। तप्तातङ्क्यशीतातङ्क्ये दधिनी आदित्यग्रहाय। धाना हारियोजनाय।। 30।।
3.2.5.31
आग्नीध्रे यज्ञपात्राणि वासयति। तस्मिन् यजमानो जाग्रदुपवसति। प्राग्वँशे पत्नी।। 31।।
3.2.5.32
निशायाँ वसतीवरीः परिहरति। नादीक्षितमभिपरिहरेयुः।। 32।।
3.2.5.33
अन्तर्वेदि तिष्ठेद्यजमानः पत्नी च।। 33।।
3.2.5.34
पू र्वया द्वारा प्रविश्य वसतीवरीर्गृह्णाति ।। 34।।
3.2.5.35
अपरेण विहारं दक्षिणातिक्रम्य पूर्वया द्वारा निःसृत्य दक्षिणेन सदोमार्जालीयहविर्धानं गत्वा  इन्द्राग्न्योर्भागधेयीः स्थ (1.3.2) इति दक्षिणस्यामुत्तरवेदिश्रोणौ सादयति। यथेतं प्रत्येत्य पूर्वया द्वारा निःसृत्योत्तरेण सदआग्नीध्रीयहविर्धानं गत्वा  मित्रावरुणयोर्भागधेयीः स्थ (1.3.2) इत्युत्तरस्यामुत्तरवेदिश्रोणौ सादयति।  विश्वेषां देवानाम् (1.3.2) इत्याग्नीध्रे।  सुम्नायुवः (1.3.2) इति सर्वत्रानुषजति।। 35।।
3.2.5.36
सुब्रह्मण्य सुब्रह्मण्यामाह्वय (गोब्रा 2.2.9) इति प्रेष्यति।। 36।।
3.2.5.37
पितापुत्रीयाँ सुब्रह्मण्यामाह्वयत्याह्वयति।। 37।।
3.3.1.1
उपतिष्ठते व्युच्छन्त्यामैन्द्र्या सद आग्नेय्याग्नीध्रँ वैष्णव्या हविर्धानम्।। 1।।
3.3.1.2
आसन्यान्मा मन्त्रात् पाहि पुरा कस्याश्चिदभिशस्त्याः (तु. तैसं 3.1.7.1) इत्याग्नीध्रीये जुहोति।। 2।।
3.3.1.3
उत्तरत आहवनीयस्येध्माबर्हिरुप- सादयति।। 3।।
3.3.1.4
पाणी प्रक्षालयतेऽध्वर्युः। प्रतिप्रस्थाता च।। 4।।
3.3.1.5
पश्चादाग्नीध्रीयस्य पाशुकानि पात्राणि प्रयुनक्ति।। 5।।
3.3.1.6
प्राग्वँशेऽपराणि। स्रुवाद् दक्षिणाँ स्रुचं प्रचरणीम्। तस्याः प्रथमं तूष्णीँ संमार्जनम्।। 6।।
3.3.1.7
अग्ने त्वं पारया (4.10.12) इत्येतया स्रुच उपतिष्ठते।। 7।।
3.3.1.8
सिद्धमाज्यग्रहेभ्यो यथा पूर्वेद्युः।। 8।।
3.3.1.9
आग्नीध्रीये तु स्रुचाँ संमार्जनमाज्यानां ग्रहणं च।। 9।।
3.3.1.10
उत्तरवेद्यन्त आज्यान्यभ्युदाहरन्ति।। 10।।
3.3.1.11
उदीरणप्रभृति सिद्धमा स्तरणात्।। 11।।
3.3.1.12
बर्हिष इतरार्धँ सप्रस्तरं दक्षिणतःपुरस्तात् खरस्य स्तीर्त्वा तस्मिन् स्रुचः सादयति।। 12।।
3.3.1.13
युनज्मि ते पृथिवीं ज्योतिषा सह (तैसं 3.1.6.1) इति ध्रुवामभिमृशति।  युनज्मि वायुमन्तरिक्षेण ते सह (तैसं 3.1.6.1) इत्युपभृतम्।  युनज्मि वाचँ सह दिवा सह सूर्येण ते (तु. तैसं 3.1.6.2) इति जुहूम्।  युनज्मि तिस्रो विपृचः सूर्यस्य ते (तैसं 3.1.6.2) इति सर्वाः।। 13।।
3.3.1.14
वायव्यान्यूर्ध्वपात्राणि प्रादेशमात्राणि सँसक्तमध्यानि तृतीयोदुप्तानि।। 14।।
3.3.1.15
को वो युनक्ति स वो युनक्तु (द्र. माश्रौ 1.2.1.17) इति खरे पात्राणि प्रयुनक्ति।। 15।।
3.3.1.16
दक्षिणस्मिन्नँसे दधिग्रहपात्रमौदुम्बरं चतुःस्रक्ति।। 16।।
3.3.1.17
उत्तरस्मिन्नुपाँश्वन्तर्यामयोर्दक्षिणमुपाँशु- पात्रम्।। 17।।
3.3.1.18
तयोर्मध्य उपाँशुसवनं ग्रावाणम्।। 18।।
3.3.1.19
अपराणि द्विदेवत्यपात्राणि। परिस्रगैन्द्रवायवस्याजागलं मैत्रावरुणस्य विकर्णमाश्विनस्य।। 19।।
3.3.1.20
दक्षिणोत्तरे शुक्रामन्थिनोः। बैल्वँ शुक्रस्य दक्षिणम्। वैकङ्कतमुत्तरं मन्थिनः।। 20।।
3.3.1.21
आश्वत्थे ऋतुपात्रे अश्वशफबुध्ने यथा स्रुगुभयतोमुखे। तयोर्दक्षिणमध्वर्युपात्रमुत्तरं प्रति- प्रस्थातुः।। 21।।
3.3.1.22
दक्षिणस्याँ श्रोणावाग्रायणस्थालीम्।। 22।।
3.3.1.23
उत्तरस्यामुक्थ्यस्थालीमुक्थ्यपात्रं च त्रिभृष्ट्यश्व- शफबुध्नम्।। 23।।
3.3.1.24
अग्रेणोपस्तम्भनमादित्यस्थालीमादित्यपात्रं चाष्टाभृष्टि। खादिरँ षोडशिपात्रं चतुःस्रक्ति।। 24।।
3.3.1.25
वायवायाहि दर्शतेमे सोमा अरंकृताः। तेषां पाहि श्रुधी हवम्।। (ऋ 1.2.1) इति वायव्यान्युपतिष्ठते।। 25।।
3.3.1.26
उत्तरस्य हविर्धानस्याग्रेणोपस्तम्भनं ध्रुवस्थालीम्।। 26।।
3.3.1.27
दक्षिणस्य हविर्धानस्य पश्चादक्षँ सत्सरुं द्रोणकलशम्।। 27।।
3.3.1.28
तस्मिन्नवदधाति परिप्लवाँ स्रुचमदण्डिकाम्। दशापवित्रे च शुक्लानामूर्णानाममात्योते यजमानस्य। अरत्निमात्रं पवित्रं प्रादेशमात्री दशा।। 28।।
3.3.1.29
उत्तरस्याधस्तात् सवनीयकलशान् प्रयुनक्ति। स्थविष्ठं प्रातःसवनिकं पश्चार्धे पूर्वं माध्यंदिनीयं पूर्वार्धे तार्तीयसवनिकमग्निष्टोमे ह्रसिष्ठमुक्थ्यादूर्ध्वँ वर्षिष्ठम्।। 29।।
3.3.1.30
नीड आधवनीयम्।। 30।।
3.3.1.31
प्रधुरे पूतभृतम्।। 31।।
3.3.1.32
दक्षिणस्यावालम्बे दश चमसान्नैयग्रोधान् रौहितकान् वा नानालक्षणान् त्सरुमतः।। 32।।
3.3.1.33
रक्षोघ्नो वो वलगघ्नः सँसादयामि वैष्णवान् (तु. कसं 2.61) इत्यधिषवणे पञ्च ग्राव्णः प्रयुनक्ति। तेषामुपलः स्थविष्ठो मध्येऽभिमुखानितरान्।। 33।।
3.3.1.34
वाससा राजानमतिहृत्यान्तरेणेषे  हृदे त्वा मनसे त्वा (1.3.3) इति ग्रावसूपावहरति।। 34।।
3.3.1.35
सप्तहोत्रा यजमानोऽभिमृशति।। 35।।
3.3.1.36
व्युष्टायां पुरा वाचः प्रवदितोः प्रातरनुवाकमुपाकरोति।। 36।।
3.3.2.1
देवेभ्यः प्रातर्यावभ्योऽनुब्रूहि ब्रह्मन् वाचँ यच्छ सुब्रह्मण्य सुब्रह्मण्यामाह्वय प्रतिप्रस्थातः सवनीयान्निर्वपस्व (तु. 4.5.11 भाश्रौ 13.3.11 सश्रौ 8.1:781.2) इति प्रेष्यति।। 1।।
3.3.2.2
प्राग्वँशे प्रतिप्रस्थाता सवनीयान्निर्वपतीन्द्राय हरिवते यवान् धानाभ्य इन्द्राय पूषण्वते करम्भायेन्द्राय सरस्वतीवते भारतीवते परिवापायेन्द्राय व्रीहीन् पुरोडाशाय।। 2।।
3.3.2.3
अष्टाकपालः प्रातःसवनिक एकादशकपालो माध्यंदिनीयो द्वादशकपालस्तार्तीयसवनिकः।। 3।।
3.3.2.4
एकदुग्ध आमिक्षां करोति। नोत्तरयोः सवनयोः पयस्या।। 4।।
3.3.2.5
सिद्धमाधिश्रयणात्।। 5।।
3.3.2.6
भृज्यमानासु पर्यग्निं करोति।। 6।।
3.3.2.7
धानानां द्विभागं पिनष्टि।। 7।।
3.3.2.8
अभूदुषा रुशत्पशुः (ऋ 5.75.9) इत्युच्यमाने  शृणोत्वग्निः समिधा हवं मे (1.3.4) इति प्रचरण्या जुहोति।। 8।।
3.3.2.9
तस्यां पुनर्गृहीत्वा  अप इष्य होतर्मैत्रावरुणस्य चमसाध्वर्य आद्रवैकधनिन एत नेष्टः पत्नीमभ्युदानय प्रतिप्रस्थातर्वसतीवरीणाँ होतृचमसं पूरयित्वा दक्षिणेन होतारमभिप्रयम्य चात्वालान्ते प्रत्युपास्स्व (तु. 4.5.3 तैसं 6.4.3.3 शब्रा 3.9.3.16) इति प्रेष्यति।। 9।।
3.3.2.10
यथाप्रेषितं चात्वालमभ्युदायन्ति।। 10।।
3.3.2.11
एकधनिनः (शब्रा 3.9.3.16) इति सवनीयकलशानाँ स ं प्रैषः।। 11।।
3.3.2.12
प्रतिप्रस्थाता वसतीवरीणाँ होतृचमसं पूरयित्वा दक्षिणेन होतारमभिप्रयम्य चात्वालान्ते काङ्क्षति।। 12।।
3.3.2.13
एह्युदेह्यग्निष्टे अग्रं नयतु वायुष्टे मध्यं नयताँ रुद्रावसृष्टा युवा नामासि नमस्ते अस्तु मा मा हिँसीः (तु. तैसं 3.5.6.2) इति नेष्टा पत्नीमभ्युदानयति पान्नेजनपाणिनीम्।। 13।।
3.3.2.14
यत्र होतुः प्रातरनुवाकमनुब्रुवत उपशृणुयात्तदपोऽध्वर्युर्वहन्तीनां गृह्णीयात्।। 14।।
3.3.2.15
यदि दूरे स्युश्चात्वालान्ते गृह्णीयात्।। 15।।
3.3.2.16
अप्सु तृणं प्रास्य  देवीरापो अपां नपात् (1.3.5) इत्यभिजुहोति।। 16।।
3.3.2.17
कार्ष्यसि (1.3.5) इति दर्भैराहुतिमपप्लावयति।। 17।।
3.3.2.18
मैत्रावरुणचमसे दर्भानन्तर्धाय  समुद्रस्य वोऽक्षित्या उन्नये (1.3.5) इति प्रतीपं चमसमुपमारयति।। 18।।
3.3.2.19
एवमनुपूर्वँ सवनीयकलशान्।। 19।।
3.3.2.20
तूष्णीं पान्नेजनम्।  वसूनाँ रुद्राणाम् (1.3.5) इत्यभिमन्त्र्य पत्न्यै प्रयच्छति।। 20।।
3.3.2.21
अध्यधि चात्वालं मैत्रावरुणचमसीयानाँ होतृचमसीयास्ववनयति। होतृचमसीयानां मैत्रावरुणचमसीयासु।। 21।।
3.3.2.22
यथाधुरं धुरो धूर्भिः कल्पन्ताम् (कसं 3.36, सश्रौ 8.1: 794.4) इति प्रचरण्या चमसौ समनक्ति।। 22।।
3.3.2.23
अपरया द्वारा पत्नी सदः प्रविश्य  वसवो रुद्रा आदित्याः (1.3.5) इति पश्चान्नेष्ट्रीयस्य सादयति पान्नेजनम्।। 23।।
3.3.2.24
हविर्धानमभ्युदानयन्त्यग्रतो मैत्रावरुणचमसीया होतृचमसीया वसतीवरीरनुपूर्वँ सवनीयकलशान्।। 24।।
3.3.2.25
अवेरपोऽध्वर्या3उ (4.5.6, ऐब्रा 8.2.10) इति चेद्धोता पृच्छेत्  उतेमनन्नमुरुतेमं पश्य (4.5.8) इति प्रतिब्रूयात्।। 25।।
3.3.2.26
प्रचरण्याग्निष्टोमे  यमग्ने पृत्सु मर्त्यम् (1.3.6) इति क्रतुकरणिं जुहोति।। 26।।
3.3.2.27
एतेनोक्थ्ये परिधिमञ्ज्यात्। एतेन षोडशिनि रराटीं द्रोणकलशँ वोपस्पृशेत्।। 27।।
3.3.2.28
हविर्धाने प्रचरणीमाधाय प्रधुरे वैतज्जपन् हविर्धानं प्रपद्येतातिरात्रे वाजपेयेऽप्तोर्याम्णि च।। 28।।
3.3.2.29
औदुम्बरे पवित्रवति  उपयामगृहीतोऽसि प्रजापतये त्वा (1.3.94) इति दधिग्रहं गृह्णाति।। 29।।
3.3.2.30
असन्नो हूयते।। 30।।
3.3.2.31
दक्षिणेन होतुर्गच्छत्युत्तरेणाभिप्रयम्य ग्रहम्।। 31।।
3.3.2.32
दक्षिणं परिधिसंधिं प्रत्यवस्थाय  येन प्रजा अच्छिद्राः (1.3.94) इत्यभिजुहोति।। 32।।
3.3.2.33
तिस्रो यह्वस्य (1.3.95) इत्युपतिष्ठते।। 33।।
3.3.2.34
प्रतिपरिक्रम्य यथास्थानं पात्रँ सादयति।। 34।।
3.3.2.35
उदुह्याधवनीयं मैत्रावरुणचमसीया अवनीय प्रातःसवनिकमवनयति।। 35।।
3.3.2.36
उत्तरस्य हविर्धानस्य दक्षिणस्या अक्षधुरोऽधस्ताद्वसतीवरीः सादयत्युत्तरौ सवनीयकलशौ।। 36।।
3.3.2.37
दक्षिणस्योत्तरस्या अधस्ताद्धोतृचमसँ सादयित्वा तस्मिन्  निग्राभ्याः स्थ (1.3.8) इति यजमानँ वाचयति।। 37।।
3.3.3.1
देवस्य त्वा सवितुः प्रसवे (1.3.9) इत्युपाँशुसवनमादत्ते।। 1।।
3.3.3.2
ग्रावासि (1.3.9) इत्यभिमन्त्र्य वाचँ यच्छति।। 2।।
3.3.3.3
विस्रँस्य राजानम्  इन्द्राय त्वा सुषुत्तमम् (1.3.10) इति सहिरण्येन पाणिनाभिमृशति।। 3।।
3.3.3.4
उपाँशुसवनमुपले निधाय तस्मिन् राजानँ सर्वं मिमीते  इन्द्राय त्वाभिमातिघ्ने (1.3.10-1) इतिप्रभृतिभिः पञ्चकृत्वो यथा क्रये।। 4।।
3.3.3.5
श्वात्राः स्थ वृत्रतुरः (1.3.12) इति होतृचमसादुपसृज्य  यत्ते सोम दिवि ज्योतिः (1.3.13) इत्यभिमर्शनेन सतनुं करोति।। 5।।
3.3.3.6
प्रतिप्रस्थाताल्पीयोऽर्धँ राज्ञो वाससोद्धृत्य कृष्णाजिने निदधाति।। 6।।
3.3.3.7
अवीवृधँ वो मनसा सुजाता ऋतप्रजाता भग इद्वः स्याम। इन्द्रेण देवीर्वीरुधः सँविदाना अनुमन्यन्ताँ सवनाय सोमम्।। (तैसं 3.1.8.2) इति राजानं निर्यात्य द्वौद्वौ षडँशूनपायातयति।। 7।।
3.3.3.8
तूष्णीँ होतृचमसादुपसृज्य  मा भैर्मा सँविक्थाः (1.3.13) इत्युपाँशुसवनमुद्यम्य जपति।। 8।।
3.3.3.9
धिषणे ईडिते ईडेथाम् (1.3.13) इत्यधिषवणफलके अभिमन्त्रयते।। 9।।
3.3.3.10
योऽभिषुतस्य प्रथमोँऽशुः परापतेत्  आ मास्कान् सह प्रजया सह पशुभिः सह रायस्पोषेणेन्द्रियं मे वीर्यं मा निर्वधिष्ट (तु. तैसं 3.1.8.3) इति तमभिमन्त्र्य प्रत्याहरति।। 10।।
3.3.3.11
मूलेऽभिषुणोति। यदि मूलं न विन्देत् तृणं दारु वान्तर्दध्यात्।। 11।।
3.3.3.12
अष्टौ कृत्वोऽभिषुत्य  वाचस्पतये पवस्व (1.3.14-5) इत्युपाँशुपात्रेऽञ्जलिना तृतीयग्रहमानयति। एवमेकादशकृत्वोऽभिषुत्य। एवं द्वादशकृत्वः।। 12।।
3.3.3.13
अवगृहीतानां प्रतिप्रस्थातासिच्यमाने द्वौद्वावँशू अन्तर्दधाति।। 13।।
3.3.3.14
मधुमतीर्ना इषस्कृधि (1.3.16) इति जपति।। 14।।
3.3.3.15
स्वांकृतोऽसि (1.3.16) इत्यादायोत्तिष्ठति।। 15।।
3.3.3.16
उर्वन्तरिक्षँ वीहि (1.3.16) इति व्रजति।। 16।।
3.3.3.17
दक्षिणेन होतुर्गच्छत्युत्तरेणाभिप्रयम्य ग्रहम्।। 17।।
3.3.3.18
दक्षिणं परिधिसंधिं प्रत्यवस्थाय  विश्वेभ्य इन्द्रियेभ्यः (1.3.16) इति जुहोति।। 18।।
3.3.3.19
यतो हुतं ततः पात्रस्योर्ध्वमुन्मृज्याद् वृष्टिकामस्य।  देवेभ्यस्त्वा मरीचिपेभ्यः (1.3.16) इति मध्यमस्य परिधेः पश्चादूर्ध्वमुन्मृज्यात्।। 19।।
3.3.3.20
अवृष्टिकामस्यान्तरतः पात्रस्यावमृज्यात्। परिधेरन्तरतोऽवमृज्यात्।। 20।।
3.3.3.21
आग्रायणस्थाल्याँ संपातमवनयति।। 21।।
3.3.3.22
प्राणाय त्वा (1.3.16) इत्युपाँशुपात्रँ सादयति। तस्मिन्नँशुमवदधाति।। 22।।
3.3.3.23
यत्ते सोमादाभ्यम् (1.3.16) इत्यवगृहीतानां प्रतिप्रस्थाताँशुषु द्वौद्वावँशू प्रत्यवसृजति।। 23।।
3.3.4.1
अभिषवायोपविशन्ति। अधिषवणस्य दक्षिणतः प्रतिप्रस्थाता पश्चाद्यजमान उत्तरतोऽध्वर्युः पुरस्तादुन्नेता।। 1।।
3.3.4.2
तूष्णीँ होतृचमसादुपसृज्य ग्रावभिरभिषुण्वन्ति।। 2।।
3.3.4.3
ततो निग्राभमुपैति।। 3।।
3.3.4.4
अभिषुतानँशून्  प्राग- पागधरागुदक् (1.3.16) इति होतृचमसे परिप्लावयति।। 4।।
3.3.4.5
प्रपीड्य प्रत्याहरति।। 5।।
3.3.4.6
अत ऊर्ध्वमुन्नेता वसतीवरीणामुपसृजति ।। 6।।
3.3.4.7
अभिषुण्वन्ति ।। 7।।
3.3.4.8
पुनर्निग्राभमुपैति ।। 8।।
3.3.4.9
ततः संभरति ।। 9।।
3.3.4.10
प्रपीड्योन्नेताधवनीये परिप्लावयति।। 10।।
3.3.4.11
ततो दोहयति।। 11।।
3.3.4.12
अभिषुतँ होतृचमसेऽवनीय पूर्णस्य प्रातःसवनिकेऽवनयति।। 12।।
3.3.4.13
प्रपीड्योन्नेताधिषवणे निवपति। उपसृजति।। 13।।
3.3.4.14
अभिषुण्वन्ति।। 14।।
3.3.4.15
चतुर्निग्राभमुपैति। त्रिः संभरति।। 15।।
3.3.4.16
यदि नवकृत्वो निग्राभमुपेयादुपसर्जनप्रभृति त्रिर्निग्राभमुपैति। संभरति। दोहयति।। 16।।
3.3.4.17
एवं द्वितीयः पर्यायः।। 17।।
3.3.4.18
तथा तृतीयः।। 18।।
3.3.4.19
ऋजीषेण ग्राव्णः परिवपति।। 19।।
3.3.4.20
प्राञ्चमुद्गाता द्रोणकलशं प्रोहति।। 20।।
3.3.4.21
अत्यस्यति दशापवित्रमन्तराक्षँ विष्कम्भं च। यं द्विष्यात्तस्याक्षमुपहन्यात्।। 21।।
3.3.4.22
दशया द्रोणकलशँ संमार्ष्टि।  वसवस्त्वा संमृजन्तु (तु. पब्रा 1.2.7 जैब्रा 1.81) इति प्रातःसवने।  रुद्रास्त्वा (तु. पब्रा 1.2.7 जैब्रा 1.81) इति माध्यंदिने।  आदित्यास्त्वा (तु. पब्रा 1.2.7 जैब्रा 1.81) इति तृतीयसवने पूतभृतम्।। 22।।
3.3.4.23
ग्रावसु द्रोणकलशमादधाति।। 23।।
3.3.4.24
तस्योपर्युद्गातारोऽधस्तान्नाभि पवित्रँ वितन्वन्ति। तस्मिन् यजमानो होतृचमसेन संतताँ शुक्रधाराँ स्रावयत्या ध्रुवग्रहणात्।। 24।।
3.3.4.25
प्रातःसवनिकादुन्नेता होतृचमसेऽवनयति।। 25।।
3.3.4.26
शुक्रधाराया ग्रहान् गृह्णात्युपबिलान्। पूर्णान् वृष्टिकामस्य।। 26।।
3.3.4.27
गृहीत्वा दशया परिमृज्य यथास्थानँ सादयति।। 27।।
3.3.4.28
उपयामगृहीतोऽस्यन्तर्यच्छ मघवन् (1.3.17-8) इत्यन्तर्यामं गृह्णाति।। 28।।
3.3.4.29
असन्नो हूयते।। 29।।
3.3.4.30
उत्तरेण होतुर्गच्छति दक्षिणेनाभिप्रयम्य ग्रहम्।। 30।।
3.3.4.31
उत्तरं परिधिसंधिं प्रत्यृजुस्तिष्ठन्  वाक् त्वाष्टु (1.3.19) इति जुहोति।। 31।।
3.3.4.32
व्याख्यातमुन्मार्जनम्।। 32।।
3.3.4.33
अपानाय त्वा (1.3.19) इत्यन्तर्यामपात्रँ सूदवत् सादयति।। 33।।
3.3.4.34
व्यानाय त्वा (कसं 4.2) इत्युपाँशुसवनम्।। 34।।
3.3.4.35
उदित उपाँश्वन्तर्यामौ जुहोति।। 35।।
3.3.4.36
यदि त्वरेत पुरोदयादुपाँशुं जुहुयात्।। 36।।
3.3.5.1
ऊर्ध्वमन्तर्यामाद् ग्रहाग्राणि।। 1।।
3.3.5.2
यदि रथंतरसामा सोमः स्यादैन्द्रवायवाग्रान् ग्रहान् गृह्णीयात्। यदि बृहत्सामा शुक्राग्रान्। यदि जगत्सामाग्रायणाग्रान्।। 2।।
3.3.5.3
यो ज्येष्ठबन्धुः (4.8.17) इत्याम्नातं ग्रहाग्रम्।। 3।।
3.3.5.4
ऐन्द्रवायवं गृह्णाति।  आ वायो भूष (1.3.20-1) इत्यर्धग्रहम्।  इन्द्रवायू इमे सुताः (1.3.22-3) इति शेषम्।  एष ते योनिः सजोषोभ्यां त्वा (1.3.23) इति सादयति।। 4।।
3.3.5.5
यमन्यमैन्द्रवायवात् पूर्वं गृह्णीयादैन्द्रवायवँ सादयित्वा तँ सादयेत्।। 5।।
3.3.5.6
अयँ वां मित्रावरुणा (1.3.24-5) इति मैत्रावरुणं गृहीत्वा शृतशीतेन पयसा श्रीणाति।  एष ते योर्निऋतायुभ्यां त्वा (1.3.25) इति सादयति।। 6।।
3.3.5.7
अयँ वेनः (1.3.31-2) इति शुक्रं गृहीत्वा हिरण्येन श्रीणाति।  एष ते योनिर्वीरतायै त्वा (1.3.32) इति सादयति।। 7।।
3.3.5.8
तं प्रत्नथा (1.3.33-4) इति मन्थिनं गृहीत्वानभिध्वँसयन् पात्राणि सक्तुभिः श्रीणाति।  एष ते योनिः प्रजाभ्यस्त्वा (1.3.34) इति सादयति।। 8।।
3.3.5.9
य आग्र्रायणस्थाल्याँ सोमस्तँ होतृचमसेऽवनीय  ये देवा दिव्येकादश स्थ (1.3.40-1) इत्याग्रायणं द्वाभ्यां धाराभ्यां गृह्णाति।  आग्रायणोऽसि स्वाग्रायणः (1.3.41) इत्यभिमन्त्र्योपाँशु  हिम् (द्र. 4.6.18) इति त्रिरभिहिंकृत्य वाचँ विसृज्य  एष ते योनिर्विश्वेभ्यस्त्वा देवेभ्यः (1.3.41) इति सादयति।। 9।।
3.3.5.10
उपयामगृहीतोऽसीन्द्राय त्वा बृहद्वते (1.3.42-3) इत्युक्थ्यं गृह्णाति।  एष ते योनिरिन्द्राय त्वा (1.3.44) इति सादयति।। 10।।
3.3.5.11
मूर्धानं दिवः (1.3.45-6) इति ध्रुवं गृह्णाति।  ध्रुवोऽसि ध्रुवक्षितिः (1.3.47) इत्यभिमन्त्र्य  एष ते योनिर्वैश्वानराय त्वा (1.3.47) इति सादयति। आयुष्कामस्य हिरण्ये।। 11।।
3.3.5.12
राजपुत्रो ध्रुवं गोपायति।। 12।।
3.3.5.13
यं द्विष्यात्तस्य ध्रुवं प्रवर्तयेत्।। 13।।
3.3.5.14
यः प्रातःसवनिके सोमस्तँ होतृचमसेऽवनीयातिपाव्य राजानं प्रपीड्य पवित्रं पार्श्वतो निदधाति।। 14।।
3.3.5.15
परिप्लवया द्रोणकलशात् पूतभृत्यवनीय दशया परिमृज्य यथास्थानँ सादयति।। 15।।
3.3.5.16
उपयामगृहीतोऽसि प्रजापतये त्वा (तैसं 3.2.1.3) इति द्रोणकलशमभिमृशति।  उपयामगृहीतोऽसीन्द्राय त्वा (तैसं 3.2.1.3) इत्याधवनीयम्।  उपयामगृहीतोऽसि विश्वेभ्यस्त्वा देवेभ्यः (तैसं 3.2.1.3) इति पूतभृतम्।। 16।।
3.3.5.17
द्रप्सश्चस्कन्द (2.5.15) इत्यभितो द्रोणकलशँ स्कन्नमभिमन्त्रयते।। 17।।
3.3.5.18
सप्तहोतारं मनसानुद्रुत्य जुहोति।। 18।।
3.3.5.19
प्रस्तोतर्वाचँ यच्छोन्नेतर्य आधवनीये राजा तं प्राञ्चँ संपावयस्व (तु. बौश्रौ 7.7:212.6,7) इति प्रेष्यति।। 19।।
3.3.6.1
हविर्धानादध्यास्तावात् प्रहाणाः सर्पन्ति।। 1।।
3.3.6.2
अध्वर्युं प्रस्तोतान्वारभते प्रस्तोतारमुद्गातोद्गातारं प्रतिहर्ता प्रतिहर्तारं मैत्रावरुणो मैत्रावरुणँ यजमानो यजमानं ब्रह्मा।। 2।।
3.3.6.3
मनो ज्योतिः, वर्धतां भूतिः (4.8.17-8) इत्येताभ्यां तूष्णीमुपचरितं पृषदाज्यं जुह्वति।। 3।।
3.3.6.4
वागग्रेगा अग्रे यात्वृजुगा देवेभ्यो यशो मयि दधती प्राणान् पशुषु प्रजां मयि च यजमाने च (तु. तैसं 3.1.10.2) इत्यध्वर्युरग्रतो दर्भमुष्टिमाधुवानः सर्पति।। 4।।
3.3.6.5
आस्तावं प्राप्योपविशन्ति। प्रस्तोतुः सव्यमनु यजमानो दक्षिणमन्वध्वर्युः।। 5।।
3.3.6.6
प्रस्तोत्रे दर्भमुष्टिं प्रयच्छन्  सोमः पवते (शब्रा 4.2.5.7, मासं 7.21) इति स्तोत्रमुपाकरोति।। 6।।
3.3.6.7
नाध्वर्युरुपगायात्।। 7।।
3.3.6.8
दशहोतारँ यजमानो जपति पुरस्ताद् बहिष्पवमानस्य।  वस्व्यै हिंकुरु (4.2.24) इति च।  श्येनोऽसि गायत्रछन्दा अनु त्वारभे स्वस्ति मा संपारय (तैसं 3.2.1.1) इति च।। 8।।
3.3.6.9
स्तोष्यमाण उन्नेता पूतभृति पवित्रँ वितत्यावनयत्याधवनीयम्।। 9।।
3.3.6.10
दशया परिमृज्य यथास्थानं न्युब्जति।। 10।।
3.3.6.11
यं द्विष्यात्तं बहिष्पवमानात् परिबाधेत।। 11।।
3.3.6.12
स्तुते  अग्नीदग्नीन् विहर बर्हिः स्तृणाहि पुरोडाशं अलंकुरु प्रतिप्रस्थातः पशुमुपकल्पयस्व (तु. शब्रा 4.2.5.11 वाधूश्रौ 7.7.24) इति प्रेष्यति।। 12।।
3.3.6.13
आग्नीध्रीयादङ्गारानाग्नीध्रो होत्रीयप्रभृति यथान्युप्तं धिष्ण्येषु विहृत्य पूर्वैः सांकाशनद्वारैः प्रविश्योत्तरेण होत्रीयं परिक्रम्य संततामुलपराजिँ स्तृणाति पृष्ठ्याशङ्कोरध्योत्तरवेदेः।। 13।।
3.3.6.14
परिप्लवया द्रोणकलशाद् ग्रहं गृह्णाति  या वां कशा (1.3.26-7) इत्याश्विनम्।  एष ते योनिर्माध्वीभ्यां त्वा (1.3.27) इति सादयति।। 14।।
3.3.6.15
विष्णो त्वं नो अन्तमः शर्म यच्छ यशश्च। प्र ते धारा मधुश्चुत उत्सं दुह्रते अक्षितम्।।(तु. तैसं 3.1.10.3) इति वैष्णव्या पात्राणि संमृश्योत्कृष्य रशनां त्रिवृता यूपं परिवीय पशूनुपाकरोति। आग्नेयमजमग्निष्टोमे। ऐन्द्राग्नं द्वितीयमुक्थ्ये। ऐन्द्रँ वृष्णिं तृतीयँ षोडशिनि। सारस्वतीं मेषीं चतुर्थीमतिरात्रे।। 15।।
3.3.6.16
सिद्धमा प्रवरात्।। 16।।
3.3.6.17
अष्टाविध्मशकलानादायाश्रावमृतुप्रैषादिभिर्वृणीते।। 17।।
3.3.6.18
यथाम्नातँ होतारम्।। 18।।
3.3.6.19
अश्विनाध्वर्यू आध्वर्यवात् (ऋखि 5.7.5.11) इत्यध्वर्युरुपाँश्वात्मनो नाम गृहीत्वा प्रतिप्रस्थातुश्च  मानुषौ (द्र. बौश्रौ 7.9:214.10) इत्युच्चैः। शकलमग्नावध्यस्यति।। 19।।
3.3.6.20
अग्निरग्नीदाग्नीध्रात् (तु. ऋखि 5.7.5.4 काश्रौ 9.8.9) इत्याग्नीध्रम्।। 20।।
3.3.6.21
मित्रावरुणौ प्रशास्तारौ प्रशास्त्रात् (ऋखि 5.7.5.6, बौश्रौ 7.9: 214.11) इति प्रशास्तारम्।। 21।।
3.3.6.22
इन्द्रो ब्रह्मा ब्राह्मणात् (बौश्रौ 7.9:214.13 तु. ऋखि 5.7.5.5) इति ब्राह्मणाच्छँसिनम्।। 22।।
3.3.6.23
मरुतः पोतारः पोत्रात् (तु. ऋखि 5.7.5.2) इति पोतारम्।। 23।।
3.3.6.24
ग्नावो नेष्ट्रीयो नेष्ट्रात् (तु. ऋखि 5.7.5.3) इति नेष्टारम्।। 24।।
3.3.6.25
अग्निर्दैवीनां विशां पुरयेतायँ सुन्वन् यजमानो मनुश्याणां तयोरस्थुरि णौ गार्हपत्यंदीदायञ्शतँ हिमा द्वा यू राधाँसि संपृञ्चाना असंपृञ्चानौ तन्वः (तु. आपश्रौ 11.19.8-10 शब्रा 3.7.4.10-1 मैसं 3.9.19, 1.4.12) इति यजमानम् ।। 25।।
3.3.6.26
प्रवृतःप्रवृतः जुष्टो वाचो भूयासम् (1.3.7) इति स्त्रुवेण ।  स्वाहा सरस्वत्यै (1.3.7) इति द्वितीयम् । ऋचा स्तोमँ समर्धय (2.7.8) इति तृतीयम् ।। 26।।
3.3.6.27
न सवनीय पशुपुरोडाशमनुनिर्वपति ।। 27।।
3.3.6.28
सिद्धमा वपाया होमात् ।। 28।।
3.3.6.29
हुतायाँ वपायां चात्वाले मार्जयित्वा धिष्णयानुपतिष्ठन्त ऋत्विजो यजमानश्च।। 29।।
3.3.7.1
अवकाशैर्यजमानो ग्रहानवेक्षते।। 1।।
3.3.7.2
प्राणापानाभ्यां मे वर्चोदसौ पवेथाम् (तु. तैसं 3.2.3.1) इत्युपाँश्वन्तर्यामौ।। 2।।
3.3.7.3
व्यानाय मे वर्चोदाः पवस्व (तु. तैसं 3.2.3.1) इत्युपाँशुसवनम्।। 3।।
3.3.7.4
वाचे मे वर्चोदाः पवस्व (तु. तैसं 3.2.3.1) इत्यैन्द्रवायवम्।। 4।।
3.3.7.5
दक्षक्रतुभ्यां मे वर्चोदाः पवस्व (तु. तैसं 3.2.3.2) इति मैत्रावरुणम्।। 5।।
3.3.7.6
श्रोत्राय मे वर्चोदाः पवस्व (तु. मासं 7.27) इत्याश्विनम्।। 6।।
3.3.7.7
चक्षुर्भ्यां मे वर्चोदसौ पवेथाम् (तु. मासं 7.27) इति शुक्रामन्थिनौ।। 7।।
3.3.7.8
आत्मने मे वर्चोदाः पवस्व (तु. तैसं 3.2.3.2) इत्याग्रायणम्।। 8।।
3.3.7.9
अङ्गेभ्यो मे वर्चोदाः पवस्व (तु. तैसं 3.2.3.2) इत्युक्थ्यम्।। 9।।
3.3.7.10
आयुषे मे वर्चोदाः पवस्व (तु. तैसं 3.2.3.2) इति ध्रुवम्।। 10।।
3.3.7.11
विष्णोर्जठरमसि वर्चसे मे वर्चोदाः पवस्व (तु. तैसं 3.2.3.2) इति द्रोणकलशम्।। 11।।
3.3.7.12
इन्द्रस्य जठरमसि वर्चसे मे वर्चोदाः पवस्व (तु. तैसं 3.2.3.2) इत्याधवनीयम्।। 12।।
3.3.7.13
विश्वेषां देवानां जठरमसि वर्चसे मे वर्चोदाः पवस्व (तु. तैसं 3.2.3.2) इति पूतभृतम्।। 13।।
3.3.7.14
कोऽसि कतमोऽसि कतमो वा नामासि यं त्वा सोमेनातीतृपन् यं त्वा सोमेनामीमदन् सुपोषः पोषैः स्याँ सुवीरो वीरैः सुप्रजाः प्रजया  सुचक्षाश्चक्षुषा त्वावेक्षे (तु. तैसं 3.2.3.2 मासं 7.29) इति सर्वत्रानुषजति।। 14।।
3.3.7.15
तेजसे मे वर्चोदाः पवस्व (तु. आपश्रौ 12.18.20) इत्याज्यम्।। 15।।
3.3.7.16
पशुभ्यो मे वर्चोदाः पवस्व (तु. आपश्रौ 12.18.20) इति पृषदाज्यम्।। 16।।
3.3.7.17
आयुर्बृहत्तदशीय तन्मामवतु तस्य नाम्ना वृश्चावो यो अस्मान् द्वेष्टि यं च वयं द्विष्मः (तु. आपश्रौ 11.15.1) इति हविर्धानम्।। 17।।
3.3.7.18
विश्वायुर्वामदेव्यं तदशीय तन्मामवतु तस्य नाम्ना वृश्चावो यो अस्मान् द्वेष्टि यं च वयं द्विष्मः (तु. आपश्रौ 11.15.1) इत्याग्नीध्रम्।। 18।।
3.3.7.19
आयुःपति रथंतरं तदशीय तन्मामवतु तस्य नाम्ना वृश्चावो यो अस्मान् द्वेष्टि यं च वयं द्विष्मः (तु. आपश्रौ 11.15.1),  भुवनमसि विप्रथस्व (तैसं 1.1.12.1), क्ष् नमः सदे नमः सदसस्पतयेद्व नमः सदसे नमः सदसस्पतये (तैसं 3.2.4.4) इति सदः।। 19।।
3.3.7.20
दृढे स्थोऽशिथिरे समीची अँहसस्पातं (तु. तैसं 3.2.4.3)  मा मा द्यावापृथिवी संताप्तं मा माद्याभि श्वश्च चरतम् (तु. तैसं 3.2.4.4) इति द्वार्ये।। 20।।
3.3.7.21
नमः पितृभ्यः पूर्वसद्भ्यो नमो अपरसद्भ्यः (तु. जैब्रा 1.74 पब्रा 1.5.2),  आगन्त पितरः सोम्यासस्तेषाँ वः प्रतिवित्ता अरिष्टाः स्याम सुपितरो वयँ युष्माभिर्भूयास्म सुप्रजसो यूयमस्माभिर्भूयास्त (तु. तैसं 3.2.4.5 वाधूश्रौ 7.9.23),  पितरो होयि पितरो होयि पितरो होयि इति दक्षिणार्धँ सदसः प्रेक्षमाणो जपति।। 21।।
3.3.7.22
घोरा ऋषयो नमो अस्त्वद्य येभ्यश्चक्षुर्येषां तप उच्चभीमम्। बृहस्पते महिष द्युमन्नमो नमो विश्वकर्मणे स उ पात्वस्मान्।। (तु. तैसं 3.2.8.2 शौसं 2.35.4) इति धिष्ण्यान्।। 22।।
3.3.7.23
स्वस्ति वयं त्वया वसेम देव सोम सूर्य। गायत्र्या त्वा शँसीमहि।।  इत्यादित्यम्।। 23।।
3.3.7.24
उप मा द्यावापृथिवी ह्वयेतामुपास्तावाः कलशाः सोमधानाः।  उप  मा  होत्रा  उपहवे ह्वयन्तामुपहूता गाव उपहूतोऽहं गवाम्।। (तु. तैसं 3.2.4.1 आपश्रौ 12.19.6) इति प्राङ्मुखः कलशान्।। 24।।
3.3.7.25
सदः प्रसृप्योपविशन्ति। दक्षिणतःपुरस्ताद्धोत्रीयस्य यजमान उपविश- त्युत्तरावध्वर्यू।। 25।।
3.3.7.26
प्रतिप्रस्थाता पात्र्यामुपस्तीर्य सवनीयानुद्वासयति। पूर्वार्धे धानाः। दक्षिणार्धे सक्तून् करम्भाय दध्ना प्रयुतान् सर्पिषा वा। पश्चार्धे सक्तून् परिवापाय। मध्ये पुरोडाशम्। विस्राव्यामिक्षामुत्तरार्धे।। 26।।
3.3.7.27
अलंकृत्य जुहूपभृतोरवदाय  प्रातः प्रातःसावस्येन्द्राय पुरोडाशानामनुब्रूहि (भाश्रौ 13.21.15) इत्यनुवाचयति।। 27।।
3.3.7.28
आश्राव्य  प्रातः प्रातःसावस्येन्द्राय पुरोडाशान् प्रस्थितान् प्रेष्य (भाश्रौ 13.21.18) इति प्रचरति।। 28।।
3.3.7.29
औपभृतं जुह्वामानीय  अग्नये पुरोडाशानामनुब्रूहि,  अग्नये पुरोडाशान् प्रस्थितान् प्रेष्य (तु. भाश्रौ 13.21.19) इति प्रचरति।। 29।।
3.3.7.30
सिद्धमा कपालविमोचनादन्यदिडोपहवात्।। 30।।
3.3.7.31
स्रुचौ चमसँ वायव्यँ वादाय वाचँ यच्छत्या  यज (द्र. सश्रौ 8.6:865.4) इति वचनात्।। 31।।
3.3.7.32
आग्नीध्रे स्फ्यसंमार्गपाणिराग्नीध्रः पश्चादासन्दीमारभ्योर्ध्वस्तिष्ठन्  अस्तु श्रौषट् (द्र. सश्रौ 8.6:865.5) इति प्रत्याश्रावयति।। 32।।
3.3.7.33
प्रत्याश्रुते दक्षिणं परिधिसंधिं प्रत्यवस्थाय जुहोत्यध्वर्युः। उत्तरं प्रतिप्रस्थाता। मध्येऽग्नेराज्याहुतीः पुरोडाशाहुतीः पश्वाहुतीश्चाभितः सोमाहुतीः।। 33।।
3.3.8.1
द्विदेवत्यैः प्रचरतः।। 1।।
3.3.8.2
प्रतिप्रस्थातादित्यपात्रेण प्रतिनिग्राह्यान् ग्राहमसन्नाञ्जुहोति।। 2।।
3.3.8.3
उपयामगृहीतोऽसि वायव इन्द्रवायुभ्यां त्वा (कसं 4.13) इति गृह्णाति।। 3।।
3.3.8.4
मुख्यमादायाध्वर्युः परिप्लवया द्रोणकलशात्  अध्वर्योऽयँ यज्ञोऽस्तु देवा ओषधीभ्यः पशुभ्यो मे धनाय।  विश्वस्मै  भूताय  ध्रुवोऽस्तु  देवाः  स  पिन्वस्व  घृतवद्देवयज्यायै  स्वाहा।। (तु. कसं 35.46 तैसं 3.1.9.3) इति सोममाघारमाघारयति।। 4।।
3.3.8.5
वायव इन्द्रवायुभ्यामनुब्रूहि (सश्रौ 8.6:868.1) इत्यनुवाचयति।। 5।।
3.3.8.6
आश्राव्य  वायव इन्द्रवायुभ्यां प्रेष्य (सश्रौ 8.6:868.1) इति प्रचरति।। 6।।
3.3.8.7
वषट्कृते जुहुतः।। 7।।
3.3.8.8
पुनर्वषट्कृते हुत्वा व्यवनयतः।। 8।।
3.3.8.9
प्रतिप्रस्थाताध्वर्युपात्रे सर्वमानयति।। 9।।
3.3.8.10
तस्याग्रमध्वर्युः प्रतिप्रस्थानेऽवनीय त्वरमाणो भक्षँ हरति।। 10।।
3.3.8.11
अयँ वसुः पुरोवसुः (1.3.30) इति होत्रे प्रयच्छति।। 11।।
3.3.8.12
उपयामगृहीतोऽसि देवेभ्यस्त्वा (1.3.28) इति प्रतिप्रस्थातादित्यपात्रेणादित्यस्थाल्याँ संपातमवनयति।। 12।।
3.3.8.13
उपयामगृहीतोऽसि मित्रावरुणाभ्यां त्वा (कसं 4.13) इति गृह्णाति।। 13।।
3.3.8.14
मुख्यमादायाध्वर्युर्यथादेवतमनुवाचयति।। 14।।
3.3.8.15
सिद्धमा प्रदानात्।। 15।।
3.3.8.16
अयँ वसुर्विदद्वसुः (1.3.30) इति होत्रे प्रयच्छति।। 16।।
3.3.8.17
उपयामगृहीतोऽसि विश्वदेवेभ्यस्त्वा (1.3.28) इति प्रतिप्रस्थातादित्यपात्रेणादित्यस्थाल्याँ संपातमवनयति।। 17।।
3.3.8.18
उपयामगृहीतो- ऽस्यश्विभ्यां त्वा (कसं 4.13) इति गृह्णाति।। 18।।
3.3.8.19
मुख्यमादायाध्वर्युर्यथादेवतमनुवाचयति।। 19।।
3.3.8.20
सिद्धमा प्रदानात्।। 20।।
3.3.8.21
अयँ वसुः सँयद्वसुः (1.3.30) इति होत्रे प्रयच्छति।। 21।।
3.3.8.22
उपयामगृहीतोऽसि विश्वेभ्यस्त्वा देवेभ्यः (1.3.28) इति प्रतिप्रस्थातादित्यपात्रेणादित्यस्थाल्याँ संपातमवनयति।। 22।।
3.3.8.23
दितेः पुत्राणाम् (1.3.29) इत्यादित्यस्थालीमभिपूरयति परिप्लवया द्रोणकलशात्।। 23।।
3.3.8.24
उपयामगृहीतोऽसि विष्णोस्त्वोरुक्रमे गृह्णामि (1.3.30) इत्यादित्यस्थालीमभिमृशति।। 24।।
3.3.8.25
विष्ण उरुक्रमैष ते सोमः (1.3.30) इति प्रति- प्रस्थातादित्यपात्रेणादित्यस्थालीमपिदधात्यपिदधाति।। 25।।
3.4.1.1
पूतभृतोऽन्ते मध्यतःकारिचमसानुपसादयति होतुर्ब्रह्मण उद्गातुर्यजमानस्य।। 1।।
3.4.1.2
होतृकचमसाँश्चान्या- नृतेऽच्छावाकचमसात्।। 2।।
3.4.1.3
उन्नीयमानेभ्योऽनुब्रूहि (भाश्रौ 13.23.6) इत्यनुवाचयति।। 3।।
3.4.1.4
उभयतःशुक्रानुन्ने- तोन्नयति। द्रोणकलशादुपस्तीर्य पूतभृत उपबिलान् कृत्वा द्रोणकलशादभिपूरयति।। 4।।
3.4.1.5
तुथोऽसि जनधाया देवास्त्वा शुक्रपाः प्रणयन्तु (1.3.36) इति शुक्रमादत्ते।  तुथोऽसि जनधाया देवास्त्वा मन्थिपाः प्रणयन्तु (1.3.36) इति मन्थिनं प्रतिप्रस्थाता।। 5।।
3.4.1.6
अपनुत्तौ शण्डामर्कौ (1.3.35) इति पाँसूनपध्वँसयतः।। 6।।
3.4.1.7
अधस्ताद्यूपशकलावुपयच्छेते।। 7।।
3.4.1.8
प्रोक्षितेध्मशकलाभ्याम्  अच्छिन्नस्य ते देव सोम (1.3.35) इत्यपिधत्तः ।। 8।।
3.4.1.9
आदानाभ्यामुपनिष्क्रामतः।। 9।।
3.4.1.10
आयुः संधत्तं प्राणँ संधत्तं चक्षुः संधत्तँ श्रोत्रँ संधत्तं मनः संधत्तँ वाचँ संधत्तम् (तु. कसं 4.18 तैब्रा 1.1.1.2,3) इति पश्चादुत्तरवेदेरवयम्य ग्रहावरत्नी संधत्तः।। 10।।
3.4.1.11
अनाधृष्टासि (1.3.36) इत्यङ्गुष्ठाभ्यामुत्तरवेदिमाक्रामतः। उपरि लिखन्तावुत्तरवेदिं परिक्रामतः।। 11।।
3.4.1.12
शुक्रँ यजमानोऽन्वारभते।। 12।।
3.4.1.13
सुवीराः प्रजाः (1.3.36) इति दक्षिणेनाध्वर्युः।  सुप्रजाः प्रजाः (1.3.36) इत्युत्तरेण प्रतिप्रस्थाता।। 13।।
3.4.1.14
इन्द्रेण मन्युना (1.3.37) इति यजमानो जपति।। 14।।
3.4.1.15
पुरस्तात्प्रत्यञ्चाववतिष्ठेते।। 15।।
3.4.1.16
संजग्मानौ (1.3.38) इत्यरत्नी संधत्तः।। 16।।
3.4.1.17
शुक्रस्याधिष्ठानमसि (1.3.38) इतीध्मशकलमग्ना- वध्यस्यति।  मन्थिनोऽधिष्ठानमसि (1.3.38) इति प्रतिप्रस्थाता।। 17।।
3.4.1.18
निरस्तः शण्डः (1.3.38) इति यूपशकलं बहिर्वेदि निरस्यति।  निरस्तो मर्कः (1.3.38) इति प्रतिप्रस्थाता।। 18।।
3.4.1.19
प्राञ्चश्चमसैश्चरन्ति प्रत्यञ्चौ शुक्रामन्थिभ्याम्।। 19।।
3.4.1.20
आश्राव्याध्वर्युः  प्रातः प्रातःसावस्य शुक्रवतो मन्थिवतो मधुश्चुत इन्द्राय सोमान् प्रस्थितान् प्रेष्य (बौश्रौ 7.14.222:12)।  होतर्यज (वैश्रौ 19.5)  मध्यतःकारिणां चमसाध्वर्यवो वषट्- कृतानुवषट्कृते जुहुत (तु.भाश्रौ 13.25.5)।  होतृकाणां चमसाध्वर्यवः सकृत्सकृद्धुताँश्चमसान् शुक्र- स्याभ्युन्नीयोपावर्तध्वम् (तु.भाश्रौ 13.25.5 शब्रा 4.2.1.29) इति प्रेष्यति।। 20।।
3.4.1.21
यथाप्रेषितं चमसानाम्।। 21।।
3.4.1.22
शुक्रामन्थिनौ प्रतिनिगद्य होमौ।। 22।।
3.4.1.23
या प्रथमा सँस्कृतिः (1.3.39) इत्युभौ निगद्य  तस्मा इन्द्राय सुतमाजुहोत (1.3.39) इत्यध्वर्युः सर्वहुतं करोति।। 23।।
3.4.1.24
तस्मै सूर्याय सुतमाजुहोत (1.3.39) इति प्रतिप्रस्थाता हुत्वा  रुद्राय स्वाहा (द्र.भाश्रौ 13.25.10) इति शेषमुत्तरार्धपूर्वार्धे जुहोति।। 24।।
3.4.1.25
प्रैतु होतुश्चमसः प्र ब्रह्मणः प्रोद्गातुः प्र यजमानस्य (भाश्रौ 13.25.11, तु. शब्रा 4.2.1.29) इति प्रेष्यति।। 25।।
3.4.1.26
प्रतिपरिक्रम्य यथास्थानं पात्रे सादयतः।। 26।।
3.4.1.27
पुनरभ्युन्नीतानामेकैकं ग्राहमाश्रावं  प्रशास्तर्यज। ब्रह्मन् यज। पोतर्यज। नेष्टर्यज। अग्नीद्यज (बौश्रौ 7.14:223.7,8) इति प्रेष्यति।। 27।।
3.4.1.28
वषट्कृतानुवषट्कृते हुत्वा हरति भक्षान्।। 28।।
3.4.1.29
अयाडग्नीत् (आश्रौ 5.5.28) इति चेद्धोता पृच्छेत्  अयाट् (आश्रौ 5.5.29) इति प्रत्याह।। 29।।
3.4.1.30
सोमभक्षान् सदसि भक्षयन्ति वषट्कर्ता होमाभिषवकारी चमसिनश्च  उपहूतोपह्वयस्व (द्र. शांश्रौ 7.4.13) इत्युक्त्वा  उपहूता उपह्वयध्वम् इति वा।। 30।।
3.4.1.31
द्विदेवत्यान् भक्षयित्वा होता प्रयच्छति।। 31।।
3.4.1.32
भक्षेहि माविश दीर्घायुत्वाय शंतनुत्वायेहि वसो पुरोवसो प्रियो मे हितो भवाश्विनोस्त्वा बाहुभ्याँ सघ्यासम् (तु. तैसं 3.2.5.1) इति प्रतिगृह्णाति यँयँ होता प्रयच्छति।। 32।।
3.4.1.33
नृचक्षसं त्वा देव सोम सुचक्षा अवक्शेषम् (तैसं 3.2.5.1) इत्यवेक्षते।। 33।।
3.4.1.34
हिन्व मे गात्रा हरिवो गणान् मे मा वितीतृषः। शिवो मे सप्तऋषीनुपतिष्ठ मा मेऽवाङ् नाभिमतिगाः।। (तु. तैसं 3.2.5.3) इति द्विरैन्द्रवायवं भक्षयतः प्राणेषूपनियम्य।। 34।।
3.4.1.35
अव्यतिहारं चक्षुषोरुपनियम्य मैत्रावरुणं  मन्द्रा विभूतिः केतुर्यज्ञिया वाग्जुषाणा सोमस्य पिबतु। (तु. तैसं 3.2.5.1) इति भक्षयतः।। 35।।
3.4.1.36
सर्वत आश्विनं परिहारँ श्रोत्रयोरुपनियम्य प्रतिपर्याहृत्य  मन्द्रा स्वर्वाच्यदितिरनाहतशीर्ष्णी वाग्जुषाणा सोमस्य पिबतु (तु. तैसं 3.2.5.1) इति भक्षयतः।। 36।।
3.4.1.37
होतृचमसे संपातमवनयति भक्षयित्वाभक्षयित्वा।। 37।।
3.4.1.38
मा मा राजन् विबीभिषो मा मे हार्दिं द्विषा वधीः। वृषणँ शुष्ममायुषे वर्चसे कृधि।। (तु. तैसं 3.2.5.2) इति तंतं भक्षयित्वा हृदयदेशमारभ्य जपति।। 38।।
3.4.1.39
नानवधायावसृजेदैन्द्रवायवे पुरोडाशवृगलम्। मैत्रावरुणे पयस्याम्। धानामाश्विने।। 39।।
3.4.1.40
दक्षिणस्य हविर्धानस्योत्तरस्या वर्तन्याः पश्चाद् द्विदेवत्यपात्राणि सादयति।। 40।।
3.4.1.41
होत्रेऽवान्तरेडामवद्यति।। 41।।
3.4.1.42
उपहूयमानायामसँस्पर्शयन्तश्चमसानुपोद्यच्छन्ति।। 42।।
3.4.1.43
होत्रा समुद्य समुपहूय  वसुमद्गणस्य सोम देव ते मतिविदः प्रातःसवनस्य गायत्रछन्दसोऽग्निहुत इन्द्रपीतस्य मधुमत उपहूत उपहूतं भक्षयामि (तु. तैसं 3.2.5.2) इति चमसान् भक्षयन्ति।। 43।।
3.4.1.44
शं नो भव हृद आपीत इन्दो पितेव सोम सूनवे सुशेवः। सखेव सख्य उरुशँस धीरः प्र ण आयुर्जीवसे सोम तारीः।। (ऋ 8.48.4) इति तंतं भक्षयित्वा हृदयदेशमारभ्य जपति।। 44।।
3.4.1.45
आप्यायस्व, सं ते पयाँसि (2.7.195-6) इति भक्षशेषानाप्याययन्ति।। 45।।
3.4.1.46
दक्षिणस्य हविर्धानस्य पश्चादक्षं नाराशँसचमसान् सादयन्ति।। 46।।
3.4.1.47
उपविशत्यच्छावाकोऽग्रेण स्वं धिष्ण्यं बहिः सदसः।। 47।।
3.4.1.48
तस्मै पुरोडाशवृगलं प्रदाय  अच्छावाक वद (तु. शांश्रौ 7.6.1) इत्यनुवाचयति।। 48।।
3.4.1.49
उपो अस्मान् ब्राह्मणान् ब्राह्मणा ह्वयध्वम् (भाश्रौ 13.28.3) इत्युच्यमाने  पुण्यमयं ब्राह्मण उपहवकामो वदतीमँ होतरुपह्वयस्व (तु. भाश्रौ 13.28.3) इति प्रेष्यति।। 49।।
3.4.1.50
उन्नीयमानायानुब्रूहि (भाश्रौ 13.28.5) इत्यनुवाचयति।। 50।।
3.4.1.51
उभयतःशुक्रमच्छावाकचमसमुन्नयति।। 51।।
3.4.1.52
आश्राव्य  अच्छावाक यज (भाश्रौ 13.28.6) इति प्रेष्यति।। 52।।
3.4.1.53
वषट्कृतानुवषट्कृते हुत्वा हरति भक्षम्।। 53।।
3.4.1.54
न तेन संभक्षयेत्। यद्यस्मिन्नुपहवमिच्छेत्  भक्षय (भाश्रौ 13.28.11) इति ब्रूयात्।। 54।।
3.4.1.55
व्याख्यातं भक्षणमाप्यायनं च।। 55।।
3.4.1.56
अन्तरा नेष्टुश्चमसमाग्नीध्रस्य चाच्छावाकचमसँ सादयति।। 56।।
3.4.1.57
आग्नीध्रे सवनीयान् भक्षयन्त्यन्तर्वेदि। बहिर्वेदि मार्जयन्ते। बहिर्वेदि वा भक्षयित्वान्तर्वेदि मार्जयन्ते।। 57।।
3.4.1.58
अनुसवनं  ब्राह्मणाँस्तर्पय (द्र. माश्रौ 1.3.5.27) इति प्रेष्यति।। 58।।
3.4.2.1
ऋतुग्रहैः प्रचरतः।। 1।।
3.4.2.2
उपयामगृहीतोऽसि मधवे त्वा (1.3.50) इतिप्रभृतयो ग्रहणाः।। 2।।
3.4.2.3
सह प्रथमौ गृह्णीतः। परिप्लवामुदुह्य  मधवे त्वा (1.3.50) इत्यध्वर्युः।  उपयामगृहीतोऽसि सँसर्पोऽस्यँहस्पत्याय त्वा (तैसं 1.4.14) इति प्रतिप्रस्थाता।। 3।।
3.4.2.4
आश्राव्य प्रेष्यत्यध्वर्युः। तस्य प्रैषे युगपज्जुहुतः।। 4।।
3.4.2.5
न ऋतुग्रहेष्वनुवष- ट्करोति।। 5।।
3.4.2.6
हुत्वा गृहीत्वा च प्रतिप्रस्थाता दक्षिणेनाध्वर्युमभिप्रयम्य पात्रँ हरति।। 6।।
3.4.2.7
नान्योन्यमभिप्रपद्येते।। 7।।
3.4.2.8
शेषे पूर्वस्योत्तरमभिपरिगृह्णीतः।। 8।।
3.4.2.9
पूर्वः प्रतिप्रस्थाता  माधवाय त्वा (1.3.50) इति गृह्णाति। व्यत्यासमुत्तरैः। समानमाश्रावयतोः स्थानम्।। 9।।
3.4.2.10
ऋतुना प्रेष्य (तैसं 6.5.3.2) इति षड्भिः प्रचरतः। यतो हुतं ततः पात्रे गृहीत्वा  ऋतुभिः प्रेष्य (तैसं 6.5.3.2) इति चतुर्भिः। यथादितस्तथा गृहीत्वा  ऋतुना प्रेष्य (तैसं 6.5.3.2) इति द्वाभ्याम्।। 10।।
3.4.2.11
एकादशे प्रैषे  अध्वर्यू यजतम् (ऋखि 5.7.5.11) इत्युक्ते तयोरन्यतरो मध्यमस्य परिधेः पश्चादुपविश्य  ये3यजामहेऽश्विनाध्वर्यू आध्वर्यवादृतुना सोमं पिबताँ वौषट् (तु. ऋखि 5.7.5.11) इति प्रैषेण यजेत्।। 11।।
3.4.2.12
अथ चेदृचा,  ये3यजामहेऽश्विना पिबतं मधु दीद्यग्नी शुचिव्रतर्तुना यज्ञवाहसा वौषट्।। (ऋ 1.15.11) इत्यनवानँ यजति।। 12।।
3.4.2.13
होतरेतद्यज (शांश्रौ 7.8.7) इति वातिप्रेष्यति। उत्तमे प्रैषे यजमानस्य याज्यातिप्रैषो वा।। 13।।
3.4.2.14
सहोत्तमौ गृह्णीतः।  तपस्याय त्वा (1.3.50) इति प्रतिप्रस्थाता। सँसर्पेणाध्वर्युः।। 14।।
3.4.2.15
दक्षिणतः प्रतिप्रस्थातावतिष्ठते। तस्य प्रैषे युगपज्जुहुतः।। 15।।
3.4.2.16
हुत्वा व्यवनयतः।। 16।।
3.4.2.17
अध्वर्युः प्रतिप्रस्थाने सर्वमानयति।। 17।।
3.4.2.18
तस्याग्रं प्रतिप्रस्थाताध्वर्युपात्रेऽवनीय  इन्द्राग्नी आगतँ सुतम् (1.3.51-2) इति प्रतिप्रस्थाताध्वर्युपात्र ऐन्द्राग्नं गृह्णाति।  एष ते योनिरिन्द्राग्निभ्यां त्वा (1.3.52) इति सादयति।। 18।।
3.4.2.19
प्रतिप्रस्थानेनाध्वर्युर्भक्षँ हरति।। 19।।
3.4.2.20
वाग्देवी सोमस्य पिबतु (लाश्रौ 3.1.22, तु. मासं 8.37) इति भक्षयन्ति समुपहूय यथेज्यँ व्यतिहारम्।। 20।।
3.4.2.21
प्रसदसि पात्रमादधाति।। 21।।
3.4.2.22
प्रतिप्रस्थाता सवनीयान्निर्वपति यथा वैश्वदेवस्य स्तोत्रोपाकरणकाले हविष्कृदाहूयेत।। 22।।
3.4.2.23
अग्रेण होतारं बहिः सदसः प्राङ्मुखः प्रतिगरायो- पविशति।। 23।।
3.4.2.24
अध्वर्यो शोँ3सावो3म् (ऐब्रा 12.1.3) इत्युच्यमाने  शोँ3सावो दैवो3म् (तु. ऐब्रा 12.1.1 शांब्रा 14.3 गोब्रा 2.3.10) इति प्रतिपर्यावर्तते।। 24।।
3.4.2.25
ऋतुपात्रमारभ्योर्ध्वस्तिष्ठन् सदोबिले समानस्वरँ होत्रा व्यवसानेषु प्रतिगृणाति  ओथा मोदैव (आश्रौ 5.9.4) इत्यप्रणुतेषु।  ओथा मोदैवो3म् (द्र. आश्रौ 5.9.9) इति प्रणुतेष्वृगन्तेषु च।। 25।।
3.4.2.26
यथा वा होता ब्रूयात्।। 26।।
3.4.2.27
आहूतः  शोँ3सावो दैवो3म् (द्र.सू. 24) इति प्रत्याह्वयति।। 27।।
3.4.2.28
समाप्ते शस्त्रे ग्रहमादत्तेऽध्वर्युः। चमसाध्वर्यवश्चमसान्।। 28।।
3.4.2.29
आश्राव्य  उक्थशा यज सोमस्य (काश्रौ 9.13.29) इति प्रेष्यति।। 29।।
3.4.2.30
वषट्कृतानुवषट्कृते जुहोति।। 30।।
3.4.2.31
चमसाध्वर्यवो द्विश्चमसाननु प्राङ् नयन्ति।। 31।।
3.4.2.32
वाग्देवी सोमस्य पिबतु (द्र. सू. 20) इत्यैन्द्राग्नँ सर्वभक्षं भक्षयतः।। 32।।
3.4.2.33
नराशँसपीतस्य सोम देव ते मतिविदः प्रातःसवनस्य गायत्रछन्दसः पितृपीतस्य (द्र. माश्रौ 3.4.1.43) इति विकृतो भक्षमन्त्रः।। 33।।
3.4.2.34
सिद्धमा सादनात्।। 34।।
3.4.2.35
ऋतुपात्रे मार्जालीये प्रक्षाल्य यथास्थानँ सादयति।। 35।।
3.4.2.36
ओमासश्चर्षणीधृतः (1.3.53-4) इति शुक्रपात्रे वैश्वदेवं गृह्णाति।  एष ते योनिर्विश्वेभ्यस्त्वा देवेभ्यः (1.3.54) इति सादयति।। 36।।
3.4.2.37
प्रतिप्रस्थाता द्रोणकलशं पूतभृत्यवनीय दशया परिमृज्य यथास्थानं न्युब्जति।। 37।।
3.4.2.38
चतुर्होतारँ यजमानो जपति पुरस्तादाज्यानाम्।  इडायै हिंकुरु (4.2.26) इति च।। 38।।
3.4.2.39
दक्षिणेन होत्रीयं प्रस्तोत्रे दर्भौ प्रयच्छन्  उपावर्तध्वमभिसर्प यजमान (तु. शब्रा 4.2.5.8 वाधूश्रौ 7.15.16) इति स्तोत्रमुपाकरोति।। 39।।
3.4.2.40
एवमत ऊर्ध्वँ स्तोत्राण्युपाकरोत्यन्यत्र पवमानाभ्याम्।। 40।।
3.4.2.41
एषा (आश्रौ 5.10.2) इत्युक्ते प्रतिगरायोपविशति। स व्याख्यातः।। 41।।
3.4.2.42
प्रौगँ शस्त्रं प्रतिगीर्य ग्रहादानप्रभृति समान- मैन्द्राग्नेना भक्षणात्।। 42।।
3.4.2.43
नराशँसपीतस्य (द्र. सू. 33) इति विकृतो भक्षमन्त्रः।। 43।।
3.4.2.44
सिद्धमा सादनात्।। 44।।
3.4.2.45
मार्जालीये प्रक्षाल्य पूतभृतोऽन्ते सादयन्ति यथास्थानं पात्रम्।। 45।।
3.4.3.1
उक्थ्यविग्रहैः प्रचरतः।। 1।।
3.4.3.2
उपयामगृहीतोऽसि मित्रावरुणाभ्यां त्वा (4.6.20) इति गृह्णात्युक्थ्यस्थाल्या- स्तृतीयमुक्थ्यपात्रे।  एष ते योनिर्मित्रावरुणाभ्यां त्वा (कसं 4.28) इति सादयति।। 2।।
3.4.3.3
उपयामगृहीतोऽसि देवेभ्यस्त्वा देवायुवं गृह्णामि पुनर्हविरसि (1.3.44) इत्युक्थ्यस्थालीमभिमृशति।। 3।।
3.4.3.4
पूतभृतो मैत्रावरुण- चमसमुख्यानुन्नयति।। 4।।
3.4.3.5
स्तुतशस्त्रे भवतः।। 5।।
3.4.3.6
मैत्रावरुणाय प्रतिगीर्य ग्रहमादत्तेऽध्वर्युश्चमसाध्वर्य- वश्चमसान्।। 6।।
3.4.3.7
आश्राव्य  उक्थशा यज सोमानाम् (काश्रौ 9.14.13) इति प्रेष्यति।। 7।।
3.4.3.8
वषट्कृतानुवषट्कृते जुहोति। चमसाध्वर्यवश्च।। 8।।
3.4.3.9
सद आलभ्य  देवेभ्यस्त्वा देवायुवं पृणच्मि (1.3.44) इत्युक्थ्यपात्रेण मैत्रावरुणचमसे संपातमवनयति।। 9।।
3.4.3.10
वाग्देवी सोमस्य पिबतु (द्र. माश्रौ 3.4.2.20) इति भक्षयन्ति।। 10।।
3.4.3.11
मार्जालीये प्रक्षाल्य यथास्थानं चमसान् सादयन्ति ।। 11।।
3.4.3.12
प्रतिप्रस्थातोत्तराभ्यां प्रचरति ।। 12।।
3.4.3.13
उपयामगृहीतोऽसीन्द्राय त्वा (4.6.22) इति गृह्णात्युक्थ्यस्थाल्या अर्धमुक्थ्यपात्रे ।  एष ते योनिरिन्द्राय त्वा (कसं 4.28) इति सादयति।। 13।।
3.4.3.14
तथैव पुनर्हविषं करोति।। 14।।
3.4.3.15
पूतभृतो ब्राह्मणाच्छँसिचमसमुख्यानुन्नयति।। 15।।
3.4.3.16
स्तुतशस्त्रे भवतः।। 16।।
3.4.3.17
ब्राह्मणाच्छँसी शँसति। तस्य चमसे संपातमवनयति ।। 17।।
3.4.3.18
समानमन्यत् ।। 18।।
3.4.3.19
सवनमभ्यासृजति ।। 19।।
3.4.3.20
ऋजीषं कृष्णाजिने निदधाति ।। 20।।
3.4.3.21
वाससा राजानं ग्रावसूपावहरति ।। 21।।
3.4.3.22
माध्यंदिनीयं कलशमाधवनीयेऽवनयति ।। 22।।
3.4.3.23
उपयामगृहीतोऽसीन्द्राग्निभ्यां त्वा (4.6.24) इति गृह्णात्युक्थ्यस्थाल्याः सर्वमुक्थ्यपात्रे ।  एष ते योनि- रिन्द्राग्निभ्यां त्वा (कसं 4.28) इति सादयति।। 23।।
3.4.3.24
न पुनर्हविषं करोति।। 24।।
3.4.3.25
अच्छावाकचमसमुख्येषु सर्वं पूतभृतः।। 25।।
3.4.3.26
अच्छावाकाय प्रतिगीर्य  उक्थशाः (तैसं 3.2.9.1) इति ब्रूयात्। तस्य चमसे संपातमवनयति।। 26।।
3.4.3.27
समानमन्यत्।। 27।।
3.4.3.28
वसतीवरीणाँ होतृचमसं पूरयित्वा यथास्थानँ सादयति।। 28।।
3.4.3.29
अग्निः प्रातःसवनात् (1.3.96) इति सवनकरणिं जुहोति।। 29।।
3.4.3.30
यस्ते द्रप्सः स्कन्दति यस्ते अँशुर्बाहुच्युतो धिषणाया उपस्थात्। अध्वर्योर्वा परि वा यः पवित्रात् तं ते जुहोमि मनसा वषट्कृतम्।। (ऋ 10.17.12) इति द्वितीयाम्।। 30।।
3.4.3.31
प्रशास्तः प्रसुव (सश्रौ 8.8:902.3) इति प्रेष्यति।। 31।।
3.4.3.32
प्रसूताः सर्पन्ति।। 32।।
3.4.4.1
माध्यंदिनाय सवनाय प्रसर्पन्ति।। 1।।
3.4.4.2
निग्राभ्याः स्थ (1.3.8) इति यजमानँ वाचयित्वा सोमोपनहन ं ग्रावस्तुते प्रयच्छत्युन्नेत्रे च वसने।। 2।।
3.4.4.3
अप्रेषितो ग्रावस्तोत्रिया अन्वाह।। 3।।
3.4.4.4
निर्यात्य राजानमभिषुण्वन्ति।। 4।।
3.4.4.5
व्याख्यातोऽभिषवः।। 5।।
3.4.4.6
इहा3इह (तु. शब्रा 4.3.3.1) इत्यभिषुण्वन्ति।। 6।।
3.4.4.7
उत्तमस्य पर्यायस्य मध्यमे पर्याये  बृहद्बृहद् (शब्रा 4.3.3.1) इत्यभिषुण्वन्ति।। 7।।
3.4.4.8
सिद्धमा शुक्रधारायाः।। 8।।
3.4.4.9
शुक्रामन्थिप्रभृतीन् गृह्णाति।। 9।।
3.4.4.10
य आग्रायणस्थाल्याँ सोमस्तँ होतृचमसेऽवनीयाधवनीयाच्चोदञ्चनेन  ये देवा दिव्येकादश स्थ (1.3.40-1) इत्याग्रायणं तिसृभ्यो धाराभ्यो गृह्णाति। उच्चैस्तराँ हिंकरोति।। 10।।
3.4.4.11
ऋतुपात्राभ्यां मरुत्वतीयौ गृह्णीतः।  इन्द्र मरुत्व इह पाहि सोमम् (1.3.55-6) इत्यध्वर्युः।  जनिष्ठा उग्रः (1.3.57-8) इति प्रतिप्रस्थाता।  एष ते योनिरिन्द्राय त्वा मरुत्वते (1.3.56,58) इति सादयति।। 11।।
3.4.4.12
उक्थ्यं गृहीत्वातिपाव्य राजानं प्रपीड्य पवित्रँ सिद्धमा सर्पणात्।। 12।।
3.4.4.13
ऋजूदरा माध्यंदिनाय पवमानाय प्रसर्पन्ति।। 13।।
3.4.4.14
उत्तरेण हविर्धाने पूर्वया द्वारा सदः प्रविश्य सदसि स्तुवते।। 14।।
3.4.4.15
अनतिक्रामन् धिष्ण्यानध्वर्युरुपविशति।। 15।।
3.4.4.16
व्याख्यातँ संपावनम्। तथोपाकरणं पवमानस्य।। 16।।
3.4.4.17
पञ्चहोतारँ यजमानो जपति पुरस्तान्माध्यंदिनस्य पवमानस्य।  ज्योतिषे हिंकुरु (4.2.28) इति च।  सुपर्णोऽसि त्रिष्टुप्छन्दा अनु त्वारभे स्वस्ति मा संपारय (तैसं 3.2.1.1) इति च।। 17।।
3.4.4.18
स्तुते  अग्नीदग्नीन् विहर बर्हिः स्तृणाहि पुरोडाशं अलंकुरु प्रतिप्रस्थात र्द  धिघर्माय दध्युपकल्पयस्व (तु. बौश्रौ 8.2:236.12) इति प्रेष्यति।। 18।।
3.4.4.19
व्याख्यातँ विहरणमुलपराजी च।। 19।।
3.4.4.20
वैष्णव्या पात्राणि संमृश्य दधिघर्मेण प्रचरन्ति यदि प्रवृञ्जन्ति।। 20।।
3.4.4.21
सवनीयानामुद्वासनप्रभृति सिद्धमा संप्रैषात्।। 21।।
3.4.4.22
माध्यंदिनस्य सवनस्येन्द्राय पुरोडाशानाम् (द्र. माश्रौ 3.3.7.27 भाश्रौ 14.3.11) इति विकृतः संप्रैषः।। 22।।
3.4.4.23
सवनीयैः प्रचर्य  उन्नीयमानेभ्योऽनुब्रूहि (द्र. माश्रौ 3.4.1.3) इत्यनुवाचयति।। 23।।
3.4.4.24
साच्छावाकचमसानुन्नयति।। 24।।
3.4.4.25
सिद्धमा संप्रैषात्।। 25।।
3.4.4.26
माध्यंदिनस्य सवनस्य शुक्रवतो मन्थिवतो निष्केवल्यस्य भागस्येन्द्राय सोमान् प्रस्थितान् प्रेष्य (द्र. माश्रौ 3.4.1.20 काश्रौ 10.2.2,3) इति विकृतः संप्रैषः।। 26।।
3.4.4.27
सिद्धमा सँयाजनात्।। 27।।
3.4.4.28
पूर्वोऽच्छावाको यजत्याग्नीध्रात्।। 28।।
3.4.4.29
होत्रा समुद्य समुपहूय  रुद्रवद्गणस्य सोम देव ते मतिविदो माध्यंदिनस्य सवनस्य त्रिष्टुप्छन्दसोऽग्निहुत इन्द्रपीतस्य (द्र. माश्रौ 3.4.1.43, तु. तैसं 3.2.5.2) इति विकृतो भक्षमन्त्रः।। 29।।
3.4.4.30
सिद्धमा सादनात्।। 30।।
3.4.4.31
आग्नीध्रे सवनीयान् भक्षयन्ति। तद् व्याख्यातम्।। 31।।
3.4.5.1
शालामुखीये दाक्षिणौ जुहोति।। 1।।
3.4.5.2
हिरण्यं बद्ध्वा दर्भेणोच्चर्त्यं चतुर्गृहीतेऽवदधाति।। 2।।
3.4.5.3
व्याख्यातं प्रच्छादनम्।। 3।।
3.4.5.4
उपसँयम्य दशाँ स्रुग्दण्डे  उदु त्यं जातवेदसम् (1.3.100) इति जुहोति।  चित्रं देवानाम् (1.3.101) इति द्वितीयाम्।। 4।।
3.4.5.5
तस्यां पुनर्गृहीत्वा  द्यां गच्छ स्वर्गच्छ (1.3.102) इति हिरण्यमुद्धरति।। 5।।
3.4.5.6
दक्षिणाँ वेदिश्रोणिं प्रत्यवस्थितासु हिरण्यमाज्यं च धारयमाणो  रूपँ वो रूपेणाभ्येमि (1.3.102) इति दक्षिणा अभ्येति।। 6।।
3.4.5.7
तुथो वो विश्ववेदा विभजतु (1.3.102) इति विभजति। यावन्मध्यतः- कारिभ्यस्तस्यार्धमर्धिभ्यस्तृतीयं तृतीयिभ्यस्तुर्यं पादिभ्यः।। 7।।
3.4.5.8
मध्यतःकारिणो ब्रह्मोद्गाता होताध्वर्युः। तेषामर्धिनो ब्राह्मणाच्छँसी प्रस्तोता मैत्रावरुणः प्रतिप्रस्थाता। तृतीयिन आग्नीध्रः प्रतिहर्ताच्छावाको नेष्टा। पादिनः पोता सुब्रह्मण्यो ग्रावस्तुदुन्नेता।। 8।।
3.4.5.9
अजं ददात्यविं माषाँस्तिलान् कृतान्नँ वासोऽश्वँ हिरण्यम्। गवाँ संख्या शतं द्वादशँ वापरिमिता वैकविँशत्यवरा परार्धात्।। 9।।
3.4.5.10
हिरण्यपाणिर्दक्षिणा नयत्यग्रेण गार्हपत्यं जघनेन सदः। आग्नीध्रभागमग्रतः सँहतानितरान्।। 10।।
3.4.5.11
एतत्ते अग्ने राधः (1.3.103) इत्याग्नीध्रभागमनुमन्त्रयते।। 11।।
3.4.5.12
दक्षिणतोऽवस्थितासु  अयं नो अग्निः (1.3.104) इत्याग्नीध्रीये जुहोति।  वनेषु व्यन्तरिक्षम् (1.2.40) इति द्वितीयाँ यदि चक्रीवत्। प्राजापत्यां तृतीयाँ यदि हस्तिनं पुरुषँ वा।। 12।।
3.4.5.13
ऋतस्य पथा प्रेत (1.3.105) इत्यन्तरा चात्वालमाग्नीध्रं चोदीचीरुत्सृजति।। 13।।
3.4.5.14
ब्राह्मणमद्य ऋध्यासं पितृमन्तं पैतृमत्यमृषिमार्षेयँ सुधातुदक्षिणम् (1.3.105)  इदं चन्द्रम् (तु. वाधूश्रौ 7.14.14)  इमाश्च भवते दक्षिणा ददामि इत्यन्तर्वेदि तिष्ठन्नृत्विग्भ्यः सहिरण्या दक्षिणा ददाति। अग्नीधे प्रथमं ततो मध्यतःकारिभ्योऽनुपूर्वँ होतृकेभ्यश्चान्ततः प्रतिहर्त्रे।। 14।।
3.4.5.15
प्रासर्पकं दक्षिणापथेन नीत्वा सदस्यप्रथमेभ्यो दद्यादात्रेयाय ततो हिरण्यम्।। 15।।
3.4.5.16
वि स्वः पश्य (1.3.106) इति सदः प्रविश्य यजमानँ वाचयति।। 16।।
3.4.5.17
अस्मद्राताः (1.3.106) इति दक्षिणा अनुमन्त्रयते।। 17।।
3.4.5.18
चात्वाले कृष्णविषाणां प्रविध्यति।। 18।।
3.4.5.19
नोर्ध्वं मरुत्वती- याभ्यां ददाति।। 19।।
3.4.5.20
येभ्योऽत्र न दद्यादनूबन्ध्यायै हुतायाँ वपायां तेभ्यो दद्यात्।। 20।।
3.4.6.1
मरुत्वतीयाभ्यां प्रचरतः।। 1।।
3.4.6.2
इन्द्राय मरुत्वतेऽनुब्रूहि (शब्रा 4.3.4.23) इत्यनुवाचयति।। 2।।
3.4.6.3
आश्राव्य  इन्द्राय मरुत्वते प्रेष्य (बौश्रौ 8.7:242.11) इति प्रचरति।। 3।।
3.4.6.4
वषट्कृते जुहुतः।। 4।।
3.4.6.5
पुनर्वषट्कृते हुत्वा व्यवनयतः।। 5।।
3.4.6.6
अध्वर्युः प्रतिप्रस्थाने सर्वमानयति। तस्याग्रं प्रतिप्रस्थाताध्वर्युपात्रेऽवनयति।। 6।।
3.4.6.7
सजोषा इन्द्र (1.3.63-4) इत्यध्वर्युः स्वस्मिन् पात्रे मरुत्वतीयं ग्रहं गृह्णाति।  एष ते योनिरिन्द्राय त्वा मरुत्वते (1.3.64) इति सादयति।। 7।।
3.4.6.8
प्रतिप्रस्थानेनाध्वर्युर्भक्षँ हरति।। 8।।
3.4.6.9
वाग्देवी सोमस्य पिबतु (द्र. माश्रौ 3.4.2.20) इति भक्षयन्ति समुपहूय।। 9।।
3.4.6.10
प्रसदसि पात्रमादधाति।। 10।।
3.4.6.11
प्रतिप्रस्थाता सवनीयान्निर्वपति सौम्यं च चरुँ यथा माहेन्द्रस्य स्तोत्रोपाकरणकाले हविष्कृदाहूयेत।। 11।।
3.4.6.12
प्रतिगरायोपविशति। स व्याख्यातः।। 12।।
3.4.6.13
मरुत्वतीयँ शस्त्रं प्रतिगीर्य ग्रहादानप्रभृति समानमैन्द्राग्नेना भक्षणात्।। 13।।
3.4.6.14
नराशँसपीतस्य सोम देव ते मतिविदो माध्यंदिनस्य सवनस्य त्रिष्टुप्छन्दसः पितृपीतस्य (द्र. माश्रौ 3.4.2.33) इति विकृतो भक्षमन्त्रः।। 14।।
3.4.6.15
सिद्धमा सादनात्।। 15।।
3.4.6.16
महं इन्द्रो नृवद् (1.3.67-8) इति शुक्रपात्रे माहेन्द्रं गृह्णाति।  एष ते योनिर्महेन्द्राय त्वा (1.3.68) इति सादयति।। 16।।
3.4.6.17
वैश्वदेवेन व्याख्यातमोक्थ्यविग्रहेभ्योऽन्यद्याजमानात्।। 17।।
3.4.6.18
उपयामगृहीतोऽसीन्द्राय त्वा (4.6.26) इत्युक्थ्यो विगृह्यते।  एष ते योनिरिन्द्राय त्वा (कसं 4.28) इति सादयति।। 18।।
3.4.6.19
समानमन्यत्।। 19।।
3.4.6.20
सवनमभ्यासृजति।। 20।।
3.4.6.21
ऋजीषं ग्रावसु निवपति।। 21।।
3.4.6.22
तार्तीयसवनिकं कलशमाधवनीयेऽवनयति।। 22।।
3.4.6.23
अच्छावाकचमसमुख्येषु सर्वं पूतभृतः।। 23।।
3.4.6.24
अच्छावाकाय प्रतिगीर्य  उक्थँ वाचि (तैसं 3.2.9.1) इति ब्रूयात्।। 24।।
3.4.6.25
विश्वे देवा मरुत इन्द्रो अस्मानस्मिन् द्वितीये सवने न जह्युः। सुमेधसः प्रियमेषाँ वदन्तो वयँ स्याम पतयो रयीणाम्।। (कसं 30.27) इति सवनकरणिं जुहोति।। 25।।
3.4.6.26
यो द्रप्सो अँशुः पतितः पृथिव्यां परिवापात् पुरोडाशात् करम्भात्। धानासोमान्मन्थिन इन्द्र शुक्रात् तं ते जुहोमि मनसा वषट्कृतम्।। (तु. कसं 35.53-2) इति द्वितीयाम् ।। 26।।
3.4.6.27
प्रशास्तः प्रसुव (सश्रौ 9.2:915.1) इति प्रेष्यति ।। 27।।
3.4.6.28
प्रसूताः सर्पन्ति सर्पन्ति।। 28।।
3.5.1.1
तृतीयसवनाय प्रसर्पन्ति ।। 1।।
3.5.1.2
आदित्यग्रहं गृह्णात्यपिधाय हविर्धाने ।। 2।।
3.5.1.3
कदाचन स्तरीरसि (1.3.69-70) इत्यादित्यस्थाल्यास्तृतीयमादित्यपात्रे।। 3।।
3.5.1.4
यज्ञो देवानाम् (1.3.73) इति तस्मिँस्तप्ता- तङ्क्यं दधि।। 4।।
3.5.1.5
कदाचन प्रयुच्छसि (1.3.71-2) इत्यादित्यस्थाल्या अभिपूरयति।। 5।।
3.5.1.6
या दिव्या वृष्टिस्तया त्वा श्रीणामि (4.6.62) इति शीतातङ्क्येन दध्ना श्रीणाति।। 6।।
3.5.1.7
विवस्वन्नादित्यैष ते सोमपीथः (4.6.60) इत्युपाँशुसवनेन पर्यासं मेक्षयति।। 7।।
3.5.1.8
अपिधायोपनिष्क्रामति दर्भैः पाणिना च।। 8।।
3.5.1.9
अहं परस्तात् (1.3.74) इति यजमानोऽन्वारभते।। 9।।
3.5.1.10
आदित्येभ्यः प्रियेभ्यः प्रियधामभ्यः प्रियव्रतेभ्यो महःस्वसरस्य पतिभ्य उरोरन्तरिक्षस्याध्यक्षेभ्योऽनुब्रूहि (बौश्रौ 8.10:247.1, तु. शब्रा 4.3.5.20) इत्यनुवाचयति।। 10।।
3.5.1.11
आश्राव्य  आदित्येभ्यः प्रियेभ्यः प्रियधामभ्यः प्रियव्रतेभ्यो महःस्वसरस्य पतिभ्य उरोरन्तरिक्षस्याध्यक्षेभ्यः प्रेष्य (बौश्रौ 8.10:247.3, तु. शब्रा 4.3.5.20) इति प्रचरति।। 11।।
3.5.1.12
प्रास्य दर्भानन्यत्रेक्षमाणः  उन्नम्भय (1.3.75) इति प्रतिनिगद्य वषट्कृते न सर्वं जुहोति।। 12।।
3.5.1.13
अभिषोतारो- ऽभिषुणुताग्नीदाशिरँ विनय प्रतिप्रस्थातर्य उपाँशुपात्रेँऽशुस्तमृजीषेऽप्यस्याभिषुत्योदञ्चँ हृत्वाधवनीये प्रस्कन्दयस्व (तु. शब्रा 4.3.3.19 वाधूश्रौ 7.15.16 सश्रौ 9.3:918.5) इति प्रेष्यति।। 13।।
3.5.1.14
वसती- वरीभिरभिषुण्वन्ति।। 14।।
3.5.1.15
पश्चादाग्नीध्रीयस्याशिरं मन्थति।। 15।।
3.5.1.16
पूतभृति पवित्रँ वितत्य शुक्रधाराँ संप्रगृह्णाति।। 16।।
3.5.1.17
अधि विपर्यस्यत्याग्रायणस्थालीमादित्यस्थालीमादित्यपात्रं चाधवनीयाच्चोदञ्चनेन  ये देवा दिव्येकादश स्थ (1.3.40) इत्याग्रायणं चतसृभ्यो धाराभ्यो गृह्णाति।। 17।।
3.5.1.18
सूच्चैस्तराँ हिंकरोति।। 18।।
3.5.1.19
नाग्निष्टोमे तृतीयसवन उक्थ्यं गृह्णाति ।। 19।।
3.5.1.20
यदि षोडश्युक्थ्यं गृहीत्वा  इन्द्रमिद्धरी वहतः (1.3.92-3) इत्याग्रायणात् षोडशिनं गृह्णाति।। 20।।
3.5.1.21
अषोडशिक उक्थ्यं गृहीत्वातिपाव्य राजानं प्रपीड्य पवित्रँ सिद्धमा सर्पणात्।। 21।।
3.5.1.22
ऋजुदेहीयाः सर्र्पन्त्यार्भवं पवमानँ येन माध्यंदिनम्।। 22।।
3.5.1.23
व्याख्यातँ संपावनम्। तथोपाकरणं पवमानस्य।। 23।।
3.5.1.24
सप्तहोतारँ यजमानो जपति पुरस्तादार्भवस्य पवमानस्य  आयुषे हिंकुरु (4.2.30) इति च।  सखासि जगच्छन्दा अनु त्वारभे स्वस्ति मा संपारय (तु. तैसं 3.2.1.1) इति च।। 24।।
3.5.1.25
स्तुते  अग्नीदग्नीन् विहर बर्हिः स्तृणाहि पुरोडाशं अलंकुरु प्रतिप्रस्थातः पशुँ सँवदस्व (तु. वाधूश्रौ 7.17.11) इति प्रेष्यति।। 25।।
3.5.1.26
व्याख्यातँ विहरणमुलपराजी च।। 26।।
3.5.1.27
वैष्णव्या पात्राणि संमृश्य प्रतिप्रस्थाता पत्नी च पूतभृति पवित्रँ वितत्य  आशीर्ना ऊर्जम् (4.12.74) इत्याशिरमवनयतः।। 27।।
3.5.1.28
पशुना प्रचरति सँवादप्रभृतीडान्तेन।। 28।।
3.5.1.29
सवनीयानामुद्वासनप्रभृति सिद्धमा संप्रैषात्।। 29।।
3.5.1.30
तृतीयस्य सवन- स्येन्द्राय पुरोडाशानाम् (द्र. माश्रौ 3.3.7.27 भाश्रौ 14.11.7) इति विकृतः संप्रैषः।। 30।।
3.5.1.31
सवनीयैः प्रचर्य  उन्नीयमानेभ्योऽनुब्रूहि (द्र. माश्रौ 3.4.1.3) इत्यनुवाचयति ।। 31।।
3.5.1.32
साच्छावाकचमसानुन्नयति । ऋते शुक्रामन्थिनौ होतृचमसमादत्तेऽध्वर्युश्चमसाध्वर्यवश्चमसान्।। 32।।
3.5.1.33
सिद्धमा संप्रैषात्।। 33।।
3.5.1.34
तृतीयस्य सवनस्य ऋभुमतो विभुमतो वाजवतो बृहस्पतिवतो विश्वदेव्यावतस्तीव्रं आशीर्वत इन्द्राय सोमान् प्रस्थितान् प्रेष्य (तु. काश्रौ 10.5.13-4 ऋखि 5.7.4.11) इति सिद्धँ यथा माध्यंदिने ।। 34।।
3.5.1.35
आदित्यवद्गणस्य सोम देव ते मतिविदस्तृतीयस्य सवनस्य जगच्छन्दसोऽग्निहुत इन्द्रपीतस्य (द्र. माश्रौ 3.4.1.43, तु. तैसं 3.2.5.3) इति विकृतो भक्षमन्त्रः।। 35।।
3.5.1.36
सिद्धमा सादनात्।। 36।।
3.5.1.37
मार्जालीयदेशे प्राचीनाववीतिनः पुरोडाशपिण्डानणुमिश्रान्  अत्र पितरो मादयध्वँ यथाभागमावृषायध्वम् (मासं 2.31) इति पश्चात् प्रतिचमसं त्रीँस्त्रीन् पिण्डानुपास्यन्ति स्वँस्वं चमसम्। होतृचमसमध्वर्यवः।। 37।।
3.5.1.38
विस्रँस्य प्राचीना- ववीतानि यथास्थानं चमसान् सादयन्ति।। 38।।
3.5.1.39
आग्नीध्रे सवनीयान् भक्षयन्ति तद् व्याख्यातम्।। 39।।
3.5.1.40
अन्तर्यामपात्रे सावित्रमाग्रायणाद्  अदब्धेभिः सवितः (1.3.76-7) इति गृह्णाति।। 40।।
3.5.1.41
असन्नो हूयते।। 41।।
3.5.1.42
देवाय सवित्रेऽनुब्रूहि (शब्रा 4.4.1.7) इत्यनुवाचयति।। 42।।
3.5.1.43
आश्राव्य  देवाय सवित्रे प्रेष्य (शब्रा 4.4.1.7) इति प्रचरति।। 43।।
3.5.1.44
वषट्कृते न सर्वं जुहोति।। 44।।
3.5.1.45
सावित्रसँस्रवे पूतभृतो वैश्वदेवं गृह्णाति।। 45।।
3.5.1.46
उपयामगृहीतोऽसि सुशर्मासि सुप्रतिष्ठानः (1.3.78) इति गृह्णाति।  एष ते योनिर्विश्वेभ्यस्त्वा देवेभ्यः (1.3.79) इति सादयति।। 46।।
3.5.1.47
वैश्वदेवं प्रतिगृणाति।। 47।।
3.5.1.48
एकया च दशभिश्च (4.6.3) इत्युच्यमाने प्रतिप्रस्थाता द्विदेवत्यपात्राणि प्रक्षाल्य खरे सादयति।। 48।।
3.5.1.49
प्र द्यावा यज्ञैः पृथिवी ऋतावृधा (ऋ 1.159.1) इति द्यावापृथिवीयम्। तस्मिन्  मदा मोदैव मोदा मोदैव (तु. काश्रौ 10.6.5) इति मद्वान् प्रतिगरः कृताकृतः।। 49।।
3.5.1.50
सुरूपकृत्नुमूतये (ऋ 1.4.1, द्र. आश्रौ 5.18.5) इतिप्रभृति समापद्यते प्रतिगरः।। 50।।
3.5.1.51
समाप्ते शस्त्रे ग्रहादानप्रभृति समानमैन्द्राग्नेना भक्षणात्।। 51।।
3.5.1.52
नराशँसपीतस्य सोम देव ते मतिविदस्तृतीयस्य सवनस्य जगच्छन्दसः पितृपीतस्य (द्र. माश्रौ 3.4.2.33) इति विकृतो भक्षमन्त्रः ।। 52।।
3.5.1.53
सिद्धमा सादनात्।। 53।।
3.5.2.1
अभ्युदाहरति सौम्यम्।। 1।।
3.5.2.2
आज्यस्यावदायापरेण स्रुग्दण्डान् दक्षिणातिक्रम्य दक्षिणं परिधिसंधिं प्रत्यवस्थायाश्राव्य  घृतस्य यज (शब्रा 4.4.2.4) इति प्रेष्यति।। 2।।
3.5.2.3
दक्षिणार्धे जुहोति।। 3।।
3.5.2.4
अत एव तिष्ठन् प्राचीनाववीती सौम्यस्यावदायोदङ्ङतिक्रम्योत्तरं परिधिसंधिं प्रत्यवस्थायाश्राव्य  सौम्यस्य यज (शब्रा 4.4.2.5) इति प्रेष्यति।। 4।।
3.5.2.5
दक्षिणा तिष्ठन् मध्ये जुहोति।। 5।।
3.5.2.6
प्रतिपरिक्रम्य विस्रँस्य प्राचीनाववीत- माज्यस्यावदायोदङ्ङतिक्रम्योत्तरं परिधिसंधिं प्रत्यवस्थायाश्राव्य  घृतस्य यज (शब्रा 4.4.2.6) इति प्रेष्यति।। 6।।
3.5.2.7
उत्तरार्धे जुहोति।। 7।।
3.5.2.8
व्युदुह्य सौम्यमाज्यस्याभिपूरयति।। 8।।
3.5.2.9
सत्रा त एतद्यदु त इह (4.7.3) इति यजमानोऽवेक्षते।। 9।।
3.5.2.10
यदि न परिपश्येद्  यन्मे मनो यमं गतम् (4.7.5) इति जपेत्।। 10।।
3.5.2.11
अवेक्ष्योद्गातृभ्यः प्रयच्छति।। 11।।
3.5.2.12
दर्भमुष्टीनष्टौ शलाकोद्गाढान् कृत्वा प्रचरण्यामष्टगृहीतेनाध्यधि धिष्ण्याञ्ज्वलतो ध्रियमाणान् प्रत्यङ्ङासीन उपस्थानैर्व्याघारयति।। 12।।
3.5.2.13
उपाँशुपात्रे पात्नीवतमाग्रायणाद्  उपयामगृहीतोऽसि बृहस्पतिसुतस्य ते (1.3.80-1) इति गृह्णाति।। 13।।
3.5.2.14
असन्नो हूयते।। 14।।
3.5.2.15
अग्ना3इ पत्नीवा3न् (1.3.82) इति धिष्ण्यव्याघारणसंपातेन श्रीणाति।। 15।।
3.5.2.16
आश्राव्य  अग्नीत् पात्नीवतस्य यज (शब्रा 4.4.2.15) इति प्रेष्यति।। 16।।
3.5.2.17
वषट्कृते न सर्वं जुहोति।। 17।।
3.5.2.18
भक्षमाग्नीध्राय प्रयच्छति।। 18।।
3.5.2.19
नेष्टुरुपस्थमारुह्योदङ्ङवसृप्य पश्चान्नेष्ट्रीयस्य  वाग्देवी सोमस्य पिबतु (द्र. माश्रौ 3.4.2.20) इति भक्षयति।। 19।।
3.5.2.20
होतृचमसमुख्या अग्निष्टोमचमसास्तेषु सर्वमुन्नयत्यग्निष्टोमे।। 20।।
3.5.2.21
अतिशिँष्यादुक्थ्ये।। 21।।
3.5.2.22
होतृचमसे ध्रौवस्यावकाशं कृत्वाग्निष्टोमस्तोत्रमुपाकरोति।। 22।।
3.5.2.23
तस्य पुरस्तात् सप्तहोतारँ यजमानो जपति।। 23।।
3.5.2.24
आकर्णप्रावृताः स्तूयमाने सदस्यासीरन्।। 24।।
3.5.2.25
प्रस्तुते पत्नी पान्नेजनं कलशमन्तरत ऊरुणा दक्षिणेन  समुद्रं गन्धर्वेष्ठाम् (1.3.5) इत्युदञ्चं प्रवर्तयति।। 25।।
3.5.2.26
नेष्टा पत्नीमुद्गात्रा तिसृषु स्तोत्रियासूद्गीथं प्रति प्राक्प्रतिहाराद्  वामी ते संदृशि (1.3.5) इति त्रिः समीक्षयति।। 26।।
3.5.2.27
अभ्यग्रमाग्निमारुतं प्रतिगृणाति। वियतमापोहिष्ठीयम्। तस्मिन् होतारमन्वारभन्ते।  स्वादुष्किलायम् (ऋ 6.47.1, आश्रौ 5.20.6) इतिप्रभृति स्वादुष्किलीयम्। तस्मिन् मद्वत् प्रतिगृणाति।  ययोरोजसा स्कभिता रजाँसि (4.14.77) इतिप्रभृति समापद्यते प्रतिगरः।। 27।।
3.5.2.28
एवा न इन्द्रो मघवा विरप्शी (ऋ 4.17.20) इति परिधानीया। तस्याः पुनरुक्तेऽर्धर्चे प्रतिप्रस्थाता प्रत्यङ्मुख ऊर्ध्वस्तिष्ठन्नन्वारब्धे यजमाने वाचयन्  ध्रुवं ध्रुवेण (1.3.48) इति होतृचमसे ध्रुवमवनयति।  स्वयंभूरसि श्रेष्ठो रश्मिः (4.6.47) इति च  एवमहँ विश्वदर्शतो भूयासम् (4.6.53) इत्यन्तेन।। 28।।
3.5.2.29
उत्तमँ शस्त्रं प्रतिगीर्य  उक्थँ वाचीन्द्राय (तैसं 3.2.9.2) इति ब्रूयात्।। 29।।
3.5.2.30
होतृचमसमादत्ते- ऽध्वर्युश्चमसाध्वर्यवश्चमसान्।। 30।।
3.5.2.31
आश्राव्य  उक्थशा यज सोमानाम् (द्र. माश्रौ 3.4.3.7) इति प्रेष्यति।। 31।।
3.5.2.32
वषट्कृतानुवषट्कृते जुहोति चमसाध्वर्यवश्च।। 32।।
3.5.2.33
एवमत ऊर्ध्वं प्रैषः सोमानाँ होमश्च।। 33।।
3.5.2.34
वाग्देवी सोमस्य पिबतु (द्र. माश्रौ 3.4.2.20) इति सर्वभक्षान् भक्षयन्ति।। 34।।
3.5.2.35
मार्जालीये प्रक्षाल्य चात्वालान्ते सादयन्त्यग्निष्टोमे। पूतभृतोऽन्ते यद्युक्थ्यः।। 35।।
3.5.3.1
यद्युक्थ्य उक्थ्यो विगृह्यते।  उपयामगृहीतोऽसीन्द्रावरुणाभ्यां त्वा (4.6.28) इति प्रथमम्।  उपयाम- गृहीतोऽसीन्द्राबृहस्पतिभ्यां त्वा (4.6.30) इति द्वितीयम्।  उपयामगृहीतोऽसीन्द्राविष्ण ु भ्यां त्वा (4.6.32) इति तृतीयम्।। 1।।
3.5.3.2
समानमन्यत्।। 2।।
3.5.3.3
सर्वमुन्नयत्युक्थ्ये।। 3।।
3.5.3.4
अतिशिँष्यात् षोडशिनि।। 4।।
3.5.3.5
षोडशिचमसेषु सर्वमुन्नयति।। 5।।
3.5.3.6
अतिशिँष्यादतिरात्रे।। 6।।
3.5.3.7
समयाध्युषिते सूर्ये दर्भाभ्याँ हिरण्येन च  ऐन्द्रँ सहोऽसर्ज्युपावर्तध्वमभिसर्प यजमान (द्र. माश्रौ 3.4.2.39 पब्रा 1.6.1 आपश्रौ 12.17.9) इति षोडशिनः स्तोत्रमुपाकरोति।। 7।।
3.5.3.8
प्रोथन्नश्वः श्याव उपतिष्ठते।। 8।।
3.5.3.9
स्तोत्रापवर्ग उद्गात्रेऽश्वतरीं ददाति।। 9।।
3.5.3.10
शिल्पः प्रतिगरस्तार्तीयसवनिकः।। 10।।
3.5.3.11
अत ऊर्ध्वं भक्षमन्त्रः  अनुष्टुप्छन्दसोऽग्निहुत इन्द्रहरिवत्पीतस्य (द्र. माश्रौ 3.4.1.43) इति विकृतः षोडशिनि।। 11।।
3.5.3.12
यद्यषोडशिकोऽतिरात्र उक्थ्यैः प्रचर्यास्तमिते रात्रिपर्यायेण प्रचरति।। 12।।
3.5.3.13
चत्वारश्चमसगणाः स्तुतशस्त्रवन्तः। तेषाँ होतुः प्रथमस्ततो मैत्रावरुणस्य ब्राह्मणाच्छँसिनो- ऽच्छावाकस्य च।। 13।।
3.5.3.14
उपयामगृहीतोऽसीन्द्राय त्वाभिशर्वराय जुष्टं गृह्णामि (तु. आपश्रौ 14.3.11) इति मुख्यंमुख्यं चमसमुन्नयति।। 14।।
3.5.3.15
अनुष्टुप्छन्दसोऽग्निहुत इन्द्राभिशर्वरपीतस्य (द्र. माश्रौ 3.4.1.43) इति विकृतो भक्षमन्त्रः।। 15।।
3.5.3.16
एवं द्वितीयः पर्यायो निशायाम्।। 16।।
3.5.3.17
महारात्रे तृतीयः।। 17।।
3.5.3.18
होतृचमसमुख्याः संधिचमसास्तेषु सर्वमुन्नयत्यतिरात्रे।। 18।।
3.5.3.19
अतिशिँष्यादप्तोर्याम्णि।। 19।।
3.5.3.20
उपाकृते स्तोत्रे प्रतिप्रस्थाताश्विनं द्विकपालं तूष्णीमुपचरितँ सँस्करोति।। 20।।
3.5.3.21
महदाश्विनं प्रतिगृणाति। परँ सहस्राच्छँसत्या क्रमणाद्। उदिते सौर्याणि।। 21।।
3.5.3.22
समाप्ते शस्त्रे प्रतिप्रस्थाताश्विनँ सकृत् सर्वमवद्यति।। 22।।
3.5.3.23
होतृचमसमादत्तेऽध्वर्युश्चमसाध्वर्य- वश्चमसान्।। 23।।
3.5.3.24
अश्विभ्यां तिरोऽह्न्यानाँ सोमानामनुब्रूहि (बौश्रौ 17.10:291.2) इत्यनुवाचयति।। 24।।
3.5.3.25
आश्राव्य  अश्विभ्यां तिरोऽह्न्यान् सोमान् प्रस्थितान् प्रेष्य (बौश्रौ 17.10:291.5) इति प्रचरति।। 25।।
3.5.3.26
पूर्वस्मिन् वषट्कारे प्रतिप्रस्थाताश्विनँ सर्वहुतं करोति।। 26।।
3.5.3.27
पङ्क्तिच्छन्दसोऽग्निहुतोऽश्विपीतस्य (द्र. माश्रौ 3.4.1.43) इति विकृतो भक्षमन्त्रः।। 27।।
3.5.3.28
अप्तोर्यामा यथैको रात्रिपर्यायः।। 28।।
3.5.3.29
तूष्णीं मुख्यानुन्नयति।। 29।।
3.5.3.30
अतिच्छन्दश्छन्दसोऽग्निहुतः प्रजापतिपीतस्य (द्र. माश्रौ 3.4.1.43) इति विकृतो भक्षमन्त्रः।। 30।।
3.5.3.31
सँस्थाचमसाँश्चात्वालान्ते सादयन्ति।। 31।।
3.5.4.1
आनुयाजिकीप्रभृति सिद्धमा स्रुचाँ विमोचनात् ।। 1।।
3.5.4.2
उन्नेता द्रोणकलशे हारियोजनमाग्रायणाद्  उपयामगृहीतोऽसि हरिरसि हारियोजनः (1.3.83-4) इति सर्वं गृह्णाति ।। 2।।
3.5.4.3
हर्योर्धाना हरिवतीः (1.3.85) इति धानाभिः श्रीणाति।। 3।।
3.5.4.4
उन्नेता द्रोणकलशँ शिरस्यवधाय  इन्द्राय हरिवते धानासोमानामनुब्रूहि (बौश्रौ 8.16:257.10) इत्यनुवाचयति।। 4।।
3.5.4.5
आश्राव्य  इन्द्राय हरिवते धानासोमान् प्रस्थितान् प्रेष्य (बौश्रौ 8.16:257.11) इति विकटीभूय प्रचरति।। 5।।
3.5.4.6
वषट्कृतानुवषट्कृते जुहोति।। 6।।
3.5.4.7
व्युन्मर्शँ हारियोजनँ सर्वे भक्षयन्तश्चुश्चूषाकारं धानाः संदश्य  रय्यै त्वा पोषाय त्वा (1.3.85) इत्युत्तरवेद्यामुपवपन्ति।। 7।।
3.5.4.8
देवकृतस्यैनसोऽवयजनमसि।। पितृकृतस्यैनसोऽवयजनमसि।। मनुष्यकृतस्यैनसोऽवयजनमसि।। आत्म- कृतस्यैनसोऽवयजनमसि।। अन्यकृतस्यैनसोऽवयजनमसि।। एनसएनसोऽवयजनमसि स्वाहा (तु. तैआ 10.59 मासं 8.13) इत्याहवनीये षट्षड् यूपशकलान्यभ्यादधते।। 8।।
3.5.4.9
यद्वो देवाश्चकृम जिह्वया गुरु मनसो वा प्रयुती देवहेडनम्। अरावा यो नो अभि दुच्छुनायते तस्मिँस्तदेनो वसवो निधेतन।। (ऋ 10.37.12, तैआ 10.60) इत्याहवनीयमुपतिष्ठन्ते।। 9।।
3.5.4.10
दूर्वाश्चमसेषु संप्लोन्म्लायम्  अप्सु धौतस्य ते देव सोम (1.3.119) इत्यवघ्रेण भक्षयन्ति।। 10।।
3.5.4.11
स्वधा पित्रे स्वधा पितामहाय स्वधा प्रपितामहाय (आश्रौ 6.12.9) इति बर्हिष्यधि चात्वालं प्रति चमसं निनयन्ति।। 11।।
3.5.4.12
समुद्रँ वः प्रहिणोमि (द्र. माश्रौ 1.4.3.9),  अच्छायँ वो मरुतः श्लोक एत्वच्छा विष्णुं निषिक्तपामवोभिः। उत प्रजायै गृणते वयो धुर्यूयं पात स्वस्तिभिः सदा नः।। (ऋ 7.36.9) इति निनीता अनुमन्त्रयन्ते।। 12।।
3.5.4.13
महा कवी युवाना सत्यादा धर्मणस्पती। परिसत्यस्य धर्मणा वि सख्यानि सृजामहै।। (तु. आश्रौ 6.12.12) इति दक्षिणत आहवनीयस्य सख्यानि विसृजन्ते।। 13।।
3.5.4.14
दधिक्राव्णो अकारिषम् (1.5.7) इत्याग्नीध्रे दधि भक्षयन्ति।। 14।।
3.5.4.15
पत्नीसँयाजप्रभृति सिद्धमा समिष्टयजुर्भ्यः।। 15।।
3.5.4.16
नवकृत्वो ध्रुवामाप्याय्य  धाता रातिः (1.3.38 अनु.) इत्येतेन संततं नव समिष्टयजूँषि जुहोति।। 16।।
3.5.4.17
इदं तृतीयँ सवनं कवीनामृतेन ये चमसमैरयन्त। सौधन्वना अमृतमानशानाः स्विष्टं नोऽभि वस्यो नयन्तु।। (तु. कसं 30.28) इति सवनकरणिं जुहोति।  द्रप्सश्चस्कन्द (2.5.15) इति द्वितीयाम्।। 17।।
3.5.4.18
वारुणमेककपालं निर्वपति।। 18।।
3.5.4.19
सिद्धमोद्वासनात्।। 19।।
3.5.4.20
आयुर्दा देव जरसँ वृणानः (4.12.97) इत्यभिजुहोति।। 20।।
3.5.4.21
उपसृजन् धरुणं मात्रे मातरं धरुणो धयन्। रायस्पोषमिषमूर्जमस्मासु दीधरत्।। (जैब्रा 3.307) इत्यौदुम्बरीमुत्खनत्युद्गाता वा।। 21।।
3.5.4.22
चात्वालेऽवभृथाय समायन्ति।। 22।।
3.5.4.23
औदुम्बरीमधिषवणफलके चासन्द्यामादधाति सोमलिप्तानि चान्यत् सोमस्थालीभ्यः।। 23।।
3.5.4.24
अभूद् देवः सविता वन्द्यो नु न इदानीमह्न उपवाच्यो नृभिः। वि यो रत्ना भजति मानवेभ्यः श्रेष्ठं नो अत्र द्रविणँ यथा दधत्।। (तैब्रा 3.7.13.4)  आ शरीरं पयसा परादादन्यदन्यद् भवति रूपमस्य। तस्मिन् वयमुपहूतास्तव स्म आ नो वीरँ वहताज्जायमानः।। (तु. तैब्रा 3.7.13.2)  यत्ते ग्राव्णा विच्छिन्दत् सोम राजन् ध्रुवमङ्गं प्रियँ यत्तनूस्ते। तत् संधत्स्वोत रोहयस्व विश्वैर्विश्वाङ्गैः सह संभवामि।। (तु. तैब्रा 3.7.13.1 शौसं 12.3.10)  मा नः सोम ह्वरितो विह्वरस्त्वं मा नः परमधरं मा रजो नैः। मा नो अन्धे तमस्यन्तराधा मा नो रुद्रासो अधिगुर्वधे नु।। (तु. तैआ 4.20.2 मैसं 4.9.194)  सुचक्षाः सोम उत सस्रदस्तु अँशुश्चास्य पुनरापीनो अस्तु। स नो रयिं मयि गृहेषु दधातूर्जा सँरब्धा इरया मदेम।। (प्रथमपादः तु. तैब्रा 3.7.13.2) इत्येतार्भिऋजीषमधिषवणे दध्नाभिजुहोति।। 24।।
3.5.4.25
उद्गातः साम गाय (तु. शब्रा 4.4.5.6) इति प्रेष्यति  प्रस्तोतः (बौश्रौ 8.19:260.1) इति वा।। 25।।
3.5.4.26
तस्य सर्वे निधनमुपयन्ति। समयार्धे द्वितीयम्। प्राप्य तृतीयम्।। 26।।
3.5.4.27
वारुणप्रघासिकोऽवभृथः।। 27।।
3.5.4.28
एककपालेन वरुणँ यजत्याशयेनाग्नीवरुणौ।। 28।।
3.5.4.29
ऋजीषँ स्रुच्यवधाय  समुद्रे ते हृदयमप्स्वन्तः (1.3.118) इति सह स्रुचोपमारयति।। 29।।
3.5.4.30
अवभृथ निचुङ्कुण (1.3.119) इत्यासन्दीं प्रकिरति सोमलिप्तानि च।। 30।।
3.5.4.31
उत्प्लुतमृजीषम्  अप्सु धौतस्य ते देव सोम (1.3.119) इत्यवघ्रेण भक्षयन्ति।। 31।।
3.5.4.32
आस्यदेशे निगृह्णाति।। 32।।
3.5.4.33
प्रियतमाय कृष्णाजिनं प्रयच्छति। तदधि पेषणं कुर्वन्ति।। 33।।
3.5.4.34
विचृत्तो वरुणस्य पाशः (1.3.119) इति मेखलाँ विष्यति वसनं च। तूष्णीं पत्नी योक्त्रं जालं च।। 34।।
3.5.4.35
अवभृथे स्नातावन्योन्यस्य पृष्ठं प्रक्षालयतः।। 35।।
3.5.4.36
सोमोपनहनँ यजमानः परिधत्ते। पर्याणहनं पत्नी। ते उदवसानीयायां दक्षिणाकालेऽध्वर्यवे दत्तः।। 36।।
3.5.4.37
उन्नेतर्वसीयः (1.3.119) इत्याहोन्नेतारँ यजमानः।। 37।।
3.5.4.38
उदुत्ते मधुमत्तमा गिरः (1.3.120) इत्युन्नेताक्रमयति।। 38।।
3.5.4.39
व्याख्यातं प्रत्यसनं मार्जनं च।। 39।।
3.5.4.40
अपाम सोमममृता अभूमागन्म ज्योतिरविदाम देवान्। किं नूनमस्मान् कृणवदरातिः किमु धूर्तिरमृत मर्त्यस्य।। (ऋ 8.48.3) इति जपन्ति।। 40।।
3.5.4.41
उन्नेतारं पुरस्कृत्यानपेक्षमाणाः प्रत्यायन्ति। तद् व्याख्यातम्।। 41।।
3.5.5.1
प्रायणीयेनोदयनीयो व्याख्यातः।। 1।।
3.5.5.2
निष्काषे प्रायणीयस्योदयनीयमनुनिर्वपति।। 2।।
3.5.5.3
शालामुखीये प्रचरति।। 3।।
3.5.5.4
प्रागदितेः पथ्याँ स्वस्तिं पूर्वार्धे यजति।। 4।।
3.5.5.5
अनूबन्ध्यायै वेदं निदधाति।। 5।।
3.5.5.6
पाशुबन्धिक- मिध्माबर्हिः संनह्यति।। 6।।
3.5.5.7
मैत्रावरुणीँ वशामनूबन्ध्यामालभते।। 7।।
3.5.5.8
छागकाले  उस्रायाः इति संप्रैषः।। 8।।
3.5.5.9
सिद्धमा वपाया होमात्।। 9।।
3.5.5.10
हुतायाँ वपायां चात्वाले मार्जयित्वा दक्षिणस्याँ वेदिश्रोणौ परिश्रिते केशश्मश्रु यजमानो वापयते।। 10।।
3.5.5.11
पशुपुरोडाशमनु देविकाहवीँषि निर्वपत्यनुमत्यै चरू राकायै सिनीवाल्यै कुह्वै, धात्रे द्वादशकपालः । सोमस्थालीषु श्रपयति ।। 11।।
3.5.5.12
सिद्धमा प्रचरणात् ।। 12।।
3.5.5.13
पशुपुरोडाशेन प्रचर्योपाँशु देविकाहविर्भिः प्रचरति।। 13।।
3.5.5.14
एषोऽन्वयने कल्पः।। 14।।
3.5.5.15
पशुपुरोडाशस्य देविकाहविषां च समवदायानिरुक्तेन स्विष्टकृता प्रचरति ।। 15।।
3.5.5.16
सिद्धः पशुबन्धः । पयस्या वा ।। 16।।
3.5.5.17
हविर्धानयोः प्रथमकृतान् ग्रन्थीन् विस्रँस्योदीची प्रवर्तयन्ति। पूर्वार्धेनान्यदाहवनीयस्य पश्चार्धेनान्यत्।। 17।।
3.5.5.18
यत्कुसीदमप्रतीत्तं मयेह येन यमस्य निधिना चरावः। एतत्तदग्ने अनृणो भवामि जीवन्नेव प्रति तत्ते ददामि।। (तु. तैआ 2.3 मैसं 4.14.249) इत्याहवनीयाद्यजमानो वेदिं पर्योषति ।। 18।।
3.5.5.19
विश्लोक विश्वदाव्ये त्वासञ्जुहोमि स्वाहा (तु. तैसं 3.3.8.2) इति प्रदाव्ये यजमानः सक्त्वञ्जलिं जुहोति।। 19।।
3.5.5.20
अध्वादेकोऽद्धादेको () हुतादेकोऽहुतादेकः कृतादेकः कृताकृतादेकः सनादेकः सनासनादेकस्ते नः कृण्वन्तु भेषजँ सदः सहो वरेण्यम् (तु. तैसं 3.3.8.2) इति प्रदाव्यँ यजमान उपतिष्ठते।। 20।।
3.5.5.21
एतँ सधस्थ परि ते ददामि यमावहाच्छेवधिं जातवेदाः। अन्वागन्ता यज्ञपतिर्वो अत्र तँ स्म जानीत परमे व्योमन्।। (तैसं 5.7.7.1)  जानीतादेनं परमे व्योमन् देवाः सधस्था विद रूपमस्य। य आगच्छात् पथिभिर्देवयानैरिष्टापूर्ते कृणुतादाविरस्मात्।। (तु. तैसं 5.7.7.1-2) इति यजमानः परिददाति।। 21।।
3.5.5.22
अनृणा अस्मिन्ननृणाः परस्मिँस्तृतीये लोके अनृणाः स्याम। ये देवयानाः पितृयाणाश्च लोकाः सर्वाँल्लोकाननृणाः संचरेमहि।। (तु. शौसं 6.117.3) इति जपति यजमानः।। 22।।
3.5.5.23
समारोपयत्यपरावग्नी। यदि गतश्रीः शालामुखीयं च।। 23।।
3.5.5.24
उदङ्ङुदवसायारणि- भ्यामग्निं मथित्वोदवसानीयामिष्टिं निर्वपति।। 24।।
3.5.5.25
आग्नेयमेव पञ्चकपालम्।। 25।।
3.5.5.26
विभक्तीः प्रयाजानु- याजेषु।। 26।।
3.5.5.27
आग्नेयावाज्यभागौ।। 27।।
3.5.5.28
अनड्वान् दक्षिणा।। 28।।
3.5.5.29
अपि वा वैष्णवीं पूर्णाहुतिँ हुत्वा  अग्निरजहितः प्रैतु प्रथमो यज्ञियानाम्, अवसानं मेऽवसानपते विन्द (तु. तैब्रा 3.7.9.7),  दीदिवाँसं त्वा वयमन्वागमेमहि इति यजमानो विहारं पुरस्कृत्य गृहानागच्छत्यागच्छति।। 29।।