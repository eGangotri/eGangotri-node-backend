प्रथमशङ्कावाक्ये प्रसक्तस्य वैधर्म्यरूपत्वं दर्शयति सुधाहीति । अमृताक्षरोपचरितैरितिनित्याक्षरत्वेन पूजितैरित्यर्थः । निजाक्षरैरित्यत्र निजशब्दोनित्यपर इति भावः । अन्यस्य धन्दस इति वचस्सुधामिति समभिव्याहृतविशेष्यादन्यस्य गायत्र्युदपतदित्युक्त धन्दस इत्यर्थः । इयन्त्विति वचस्सुधेत्यर्थः । स्वाक्षरैरिति निजशब्दः वचस्सुधामिति समभिव्याहृतविशेष्य सम्बन्धिपर इति भावः । शेषमिति । विशेषणचतुष्टयमित्यर्थः । सुमनसः पिबन्तीत्यत्र सुमनशब्दस्यदेव सुजनोभयपरतयापि बह्वित्यस्य द्रवद्रव्यास्य संयोगभोग्यवस्त्वनु भवोभयपरतया च असाधारण धर्मलाभ इति भावः ।
	ननु उपनिषदित्यादीनां सुधावैधर्म्यपरत्वे सुधाशब्दप्रयोगानुपपत्तिः । सुधाशब्देनसूधासाधर्म्यविवक्षायां वैधर्म्योक्त्यनुपपत्तिरित्यत आहा साधर्म्यादीति । सुधाशब्देनानिष्टनिवृत्तीष्ट प्राप्ति साधनत्वातिरेकेण क्षीरक्त्स्वतोभोग्यत्वं विवक्षितं । उपनिषदित्यादिना तदविरुद्धंभोग्यतमत्वं विवक्षितं । तथाहि प्रसिद्धसुधायाः दुग्धाब्धिमध्योद्धरणं प्राकृतामरत्वहेतुः । उपनिषद्दुग्धाब्धिमध्योद्धतत्वं तु तमेवं विद्वानमृतइत्युक्त्वामृतत्वहेतु तथाप्रसिद्धसुधाप्राकृत प्राणप्राप्तिकटीवचस्सुधातु परमपुरुषरूपप्राणप्राप्तिकरी । पर्सिद्धसुधादेहार्थं सुरक्षिता । वचस्सुधातु आत्मार्थं सुरक्षिता । प्रसिद्धसुधादेहनाहेतुरस्थिति मती । वचस्सुधातु आत्मनाशहेतुदूरस्थितिमती । प्रसि्दध सूधा सुपर्णजयार्थं गायत्र्यक्षरैर्हेतुभिस्सुपर्णेनानीता । वचस्सुधातुबाह्यकुदृष्टि निरसनार्थं सूत्राक्षरैर्हेतुभिर्भाष्यकारैरानीता । इत्थं प्रसिद्धसुदादेवानाङ्कदाचित्पानयोग्या । वचस्सुधातुभौमानामपि सुमनसामन्वहमनुभवयोभ्येति साधुतमत्वसिद्धिरिति । किञ्च पूर्वोक्तरूत्या सुधाशब्देन भोग्यत्वमभिप्रेतमिति सूक्तेस्स्वाभिमतरूपकसमासे उपनिषदित्यादि वैधर्म्योक्त्यासुधाशब्द प्रयोगानुपपत्ति शङ्कायामुक्तरीत्यानत्परिहार परत्वसम्भवे अनभिमतपक्षोपादकमात्रपरतया व्याख्यानमनुक्तमिति । उपनिषदित्यादि विशेषणव्यावत्र्यशङ्कावसरदानाय विशेष्यनिर्देशलब्धार्थमाह एवमिति । पाराशर्यवचःशब्देन मध्यवर्तिप्रतिपाद्यरूपावान्तरविषयस्य निर्देशः । भाष्येणवेदान्तानाञ्चिदचिदात्मकजगन्निमित्तोपादानरूप ब्रह्मणोवेदान्त प्रतिपाद्यत्व सिद्धिरिति सूत्रस्यमध्यवर्ति प्रतिपाद्यत्वलक्षणावान्तरविषयत्वोपपत्तेः । अनीतां वचस्सुधामित्यनेन भाष्यव्याख्यातसूत्रार्थज्ञानस्य भाष्यफलत्वोक्त्या सूत्रस्यावान्तरविषयत्वलाभ इति भावः । तर्हीति । वेदान्ततात्पर्यप्रतिपादकत्वेन सूत्रस्य भाष्यप्रतिपाद्यत्वोक्तावित्यर्थः । कथमिति । ब्रह्माणि श्रीनिवास इत्यनेन ब्रह्मप्रति
पादकत्वाभावे भाष्येणसूत्रतात्पर्य प्रतिपादनवैफल्यापत्या भाष्ये ब्रह्मणः प्रतिपाद्यत्वस्याभिप्रेतत्वादिति भावः । एकस्यवाक्यस्य स्वातन्त्र्येणार्थद्वयप्रतिपादकत्वं न सम्भवतीत्यभिप्रेतं । उपनिषदित्यादिनाकतं विषयद्वयविरोधपरिहार इति शङ्कायामाह . सद्वारकमिति उपनिषच्छब्देन वक्ष्यमाणरीत्या वेदान्तानां ब्रह्मप्रतिपादकत्वलाभे तात्पर्यलोचननिष्पन्नत्वोक्त्या ब्रह्मप्रतिपादकवेदान्तप्रतिपादकत्वस्यसूत्र प्रतिपादकलाभादिति भावः । सद्वारकमिति भाष्यजन्य वेदान्ततात्पर्यविशिष्टसूत्रविषयकशाब्दबोधेनवेदान्तजन्यब्रह्मविषयक शाब्दबोधेजननीये सूत्रजन्यस्यावान्तर व्यापारत्वादिति भावः । वेदान्तेरूढस्य उपनिषच्छब्दस्य योगवृत्याब्रह्रप्रतिपादकत्वमर्थ इत्याह । ब्रह्मणीति ।  रूढ्यर्थस्वभावपर्यालोचनया ब्रह्मणि सामीप्येन वर्तमानत्वं योगार्थ इति भावः । उपनिषच्छब्दः केवलरूढइतिशङ्काव्यावर्तयितुं योगिकत्वेसंवादमाह उपनिषण्णत्वादिति । वाशब्दः केवलरूढिपक्षव्यावृत्यर्थः । हि शब्दो हेतौ । वाक्यं, बोधायमान वृत्तिवाक्यमित्यर्थः । ब्रह्मप्रतिपादकत्वं योगार्थ इत्यत्र संवादमाहगहनेहीति करणंकारणं कर्ताविकर्तागहनोगुह इति सहस्त्रनामपारेन गहनशब्दो भगवान् नामधेयं गहनेहीतिहिशब्दोहेतौ । विद्याशब्दो विद्यास्थानपरः । इयं विद्या उपनिषद्रूपं विद्योत्पत्यधिकरणमित्यर्थः । सन्निविष्टेत्युपनिषण्णपदार्थउक्तः । गहने अद्य विद्यायास्सन्निविष्टत्वादुपनिषण्णत्वादुपनिषदितिवाक्यं युक्तमिति भावः । गहन शब्दार्थस्पाप्यायोपादत्ते गहने ब्रह्मणीति गहनेसन्निविष्टेत्यत्रसन्निविष्टपदं उपनिषण्णपदार्थकथनमित्यभिप्रायेण गहने ब्रह्मणी उपनिषण्णेत्युक्तं । उपशब्दार्थ सामीप्यं संनिविष्टेति समुपसर्गार्थ स्सम्यकत्वं च स्पष्टयति । अद्वारकेति। पूर्वभाग अग्नीन्द्रादिशब्दैरग्न्याद्यन्तर्यामितया अग्नित्वादिरूपाग्न्यादि शब्दप्रवृत्तिनिमित्ताश्रयत्वेन ब्रह्मप्रतिपादनं कृतं । अत्र ए सत्यज्ञानान्दादिशब्दै स्साक्षात्सत्यज्ञानानन्दादिशब्द प्रवृत्ति निमित्ताश्रयत्वेन ब्रह्मप्रतिपादनं क्रियत इति भावः । प्रतिपादकत्वमित्यनेन ब्रह्मणीति विषयसप्तमी । ब्रह्मविषयकप्रतीति जनकत्वरूपसम्बन्धः ब्रह्मण्यपनिषण्णत्वमिति सूचितं । केचित्तुब्रह्मणीति विषयसप्तमीनिरूपकत्वं लक्षयति । ब्रह्मनिरूपितसमीपवर्तिनीत्यर्थः । यद्वा सामीत्यं सप्तम्यर्थं । ब्रह्मसमीपरूपसमीपवर्तनीत्यर्थनिपातस्यद्योतकतामातृत्वेच ब्रह्मसमीपवर्तिनीत्यर्थः । इयच्च शैलीटीकानुसारादनुगृहीता । उपनिषण्णत्वाच्चेति पूर्वमर्धान्तरमुक्तमितिद्रष्टव्यमित्याहुः । दुग्धशब्द व्यावर्त्यलक्षणाब्धिस्थानीयं प्रकृते व्यावर्त्यं दर्शयन् तदपेक्षयादुग्धशब्दविवक्षितसारत्वे प्रमाणमपि दर्शयति दुग्ध
शब्देनेति . यथेति । सारत्वं यतास्पष्टं भवति तथोच्यत इत्यर्थः । अरण्यकं चेति । आरण्यकमुपनिषच्छेत्यर्थः । वेदेभ्यो आरण्यकस्यसारत्वं उपनिषच्छब्दप्रतिपाद्याद्वारक भगवत्प्रतिपादकत्वमिति भावः । अब्धिशब्दविवक्षितं साधर्म्यं दर्शयति । अब्धिशब्देनेति । अर्थं बुध्वाशब्द रचनेतिन्यायेन उपनिषत्तात्पर्यप्रतिपादकसूत्राणां उपनिषद्गतोपक्रमादिन्यायपर्यालोचनसाध्यतात्पर्य निर्णयाधीनत्वेन तादृशन्यायपर्यालोचनविशिष्टोप निषदपादानकं वेदान्ततात्पर्यनिर्णयद्वारा सूत्राणां रचनविशेषरूपमुद्धरणमित्याभिप्रायेणालोचिताना उपनिषदामित्युक्तम् ।
	आनन्त्यादिति । आनन्त्यंशब्द स्वरूपापरिच्छेदः । अनन्तशाखाविदासूत्रकारेण बह्वीनामुपनिषदांपर्यालोचनेपि श्रोत्रृप्रतिपत्ति सौकर्यायकासाञ्चिदुपनिषयामुपक्रमादि न्याय पर्यालोचनेन तात्पर्यप्रतिपादनपूर्वकं एतेनसर्वेव्याख्याता इति मन्दमतीनामल्पश्रृतीनां श्रोत्रृणां विश्वासजननाय स्वेनालोचितान्युपनिषदन्तराव्यपि सूत्रपर्यालोचितोप निषत्समानार्थानीत्युक्तमिति भावः । आदिशब्देनगाम्भीर्यं दुरवगाहत्वंचोच्यते । तन्नाप्रिच्छेदेहीगाम्भीर्यं उपनिषदब्धेस्तलस्थानीयं अपरिच्छिन्नस्वरूपरूपगुणविभूति विशिष्टं ब्रह्मदुरवगाहत्वं विभेत्यल्पश्रृताद्वेदइत्युक्तरीत्या केषाञ्चिदुपनिषदर्थानामपि स्वयमुपक्रमादि न्यायपर्यालोचनेन ज्ञातिमशक्यत्वम् । इदं चाब्धिसाम्यं मन्दमतीनामपि वेदान्ततात्पर्यज्ञानार्थं सूत्रकारेण सूत्राणामुद्धरणे हेतुरित्यभिप्रेतम् । एतत्सर्वमभिसन्धायतूलिकायामानत्यादीत्यादि शब्देनगाम्भीर्यादिसूचितमित्यनुगृहीतम् । वेदान्तानां विशिष्टद्वैत तात्पर्यप्रतिपादकसूत्रस्योपनिषन्मध्योद्धृतत्वोक्त्या मध्योद्धृतस्य पर्यन्तप्रदेशादनु धृतत्वेन किञ्चिदुपनिषद्वाक्यापर्यालोचनेन सूत्रं रचितमिति भ्रमं वारयति । मध्यशब्देनेति । सर्ववाक्य स्वारस्यपर्यालोचनेनैव सूत्रमुद्धृतम् । तथापि यद्वाक्यस्वारस्यपर्यालोचनया यर्थार्थतात्पर्यप्रतिपादकं सूत्रमुद्धृतम् । तद्वयतिरिक्त वाक्यानामपि तद्वाक्यवदेव तदर्थेस्वारस्यमिति सूचयितुं सर्वमपिवाक्यं स्वारस्येन स्वस्वार्थबोधनेस्वेतरसर्ववाक्यतुल्यत्वेन मध्यत्वेन विवक्षितमित्यभिप्रायः । मध्यस्थसर्वपर्यन्तदेशसम्बन्धितया सर्ववाक्यलाभः । तत्रासक्तिशब्दतसाक्षात्सम्बन्धेन लाभ इत्यपि वर्णयन्ति । मध्यस्येत्यादिवाक्येन मध्यशब्दगौणवृत्तिनिमित्तं सादृश्यमुक्तम् । हृतपदेनैव ग्रहणात्मकोपादानलाभादुपसर्गवैफल्यमाशङ्कय और्ध्वं वृतामित्युक्ताहरणापादनस्याति निम्नदेशत्व लाभादिति निगूढार्थकवाक्यपर्यालोचनलाभेन सर्ववाक्यार्थपर्योलोचनाकैमुतिकन्याय
सिद्धमिति सूचयितुमुपसर्ग इत्यभिप्रायेणाह ।
	उद्धृतशब्देनेति । अतिनिम्नदेशेति । पृथग्जनैः प्राप्तुमशक्येनितरांमग्नस्य और्ध्वमाभिदधतेत्यर्थः । अपि समुच्यथे । ईषन्निम्नदेषमग्नस्य और्ध्वमुपादानं कैमुतिकन्यायसिद्धं समुच्चीयते । निश्शेषार्थह्रहणमिति । पदार्थतद्याधात्म्य वाक्यार्थ तद्याथात्म्य ग्रहणमित्यर्थः । सूत्राणां वेदान्ततात्पर्यप्रतिपादकत्वेन सार्धसूत्रग्रहणाभिप्रायेणार्थग्रहणमित्युक्तम् । सद्वारकं ब्रह्मणोविषयत्वमित्यवतारिकोक्तं स्फुटयति । स्वप्रबन्धस्येति । अत्र सर्वत्र वषयत्वं स्वजन्यज्ञानद्वारकमवगन्तव्यम् । उपनिषदित्याविशेषणं सारव्यादिस्मृतिवदव्याख्येयत्व शङ्कानिरासार्यमित्याहा । बादरायणसूत्रणामिति । उपनिषन्मूलत्वेति । मन्वादिस्मृतीनामिव समानविषयकतया उपनिषन्मूलकत्वाभावेप्युपनिषद्गतोक्रमादिन्यायपर्यालोचनेनोपनिषत्तात्पर्यज्ञानाधीन रचनाविशेष विषयत्व उपनिषन्मूलत्वं विवक्षितम् । अप्रमाणमूलत्वादिति । प्रमाणमूलकत्वाभावादित्यर्थः । ब्रह्मसूत्राणां कपिलस्मृत्यादिविरुद्धार्थकतया उभयेषां प्रमाणमूलकत्वं न सम्भवतीति भावः ।
श्रीभाष्यश्रुतप्रकाशिकागुरुभावप्रकाशिकार्थ संसारेत्यादिव्याख्या
	ननु न्यासोपासनात्मकविद्याविशेषसाध्योमोक्षः परमप्रयोजनमिति पूर्वमेवसिद्धतया संसारेत्यादिकं पुनरुक्तमित्याशङ्कय तत्र रत्रात्वसामान्येन निर्दिष्टस्य मोश्रस्य अत्र संसारनिवृत्ति पूर्वकप्राणप्रप्तित्वेन विशिष्ट निर्देशात्तत्रस्वरूपेण निर्दिष्टस्यमोक्षस्य जीवनपदेन सूत्रप्रयोज्यत्वेन निर्देशात्  वेदान्ततात्पर्यज्ञानपूर्वक श्रंवणमननध्यानदर्शनानां द्वाराणां प्राणप्राप्तित्वं रूपेण जीवनपदेनेव शास्त्रप्रयोज्यत्वेन निर्देशाच्च न पौनरूक्त्यमित्याभिप्रायेणावतारयति प्रणाद्येति ।
	ननु अण्डाधिपत्यान्त भोगहेतोस्संसारस्य कथं सामान्यरूपेणाग्नित्वरूपणमित्याशङ्कयाह संसाराग्निशब्देनेति । तापत्रयरूपितेत्यनेन सूक्ष्म स्थूलशरीरविशिष्टतया सर्वेषुलोकेषु स़ञ्चरण संसारः । स्वर्गेपीति । अपिशब्दोयं न दुःखेनेति वचनविरोधं सूचयति तात्कालिकानुभूयमान दुःखाभावेपि पातरूपनाशजनित आगामिदुःख ज्ञानरूपभयसद्भावात्सुखेसत्येपक्षयावस्थाजनित दुःख सद्भावाच्च । मुक्तिर्मोक्षोमहानन्द इत्युक्त महानन्दोनास्तीत्यर्थः । वातभीतशब्दः असुरराक्षसादिनिमित्त भयस्याप्युपलक्षणं । दीपनस्य कादाचित्कत्वेव्यपगतेत्युक्ता लाभाऽनादित्वविरोध इत्याशङ्कयाहा दीपनशब्देनेति । अनादित्वं कण्ठोक्त्य 
भावादाहां असङ्केचादिति । वस्तुमात्रस्य कालसम्बन्ध नियतत्वात् दीपनशब्देनैव दीपस्यकाल सम्बन्धे सिद्धेविनिगमनाविरहादबाधितसर्वकालसम्बन्धसिद्धिरिति भावः । सदाशब्देनानादित्वं विवक्षितं अत एवविद्या लब्धेः पूर्वमित्युक्तम् । अभीत्युपसर्गेण देशा सङ्कोचो विवक्षितः । दीपनशब्दोदीपज्वलनरूपविशेषपरोपि प्रकृतेज्वलनसामान्यपरः अविच्छेदद्योतनाय ज्वलनशब्दः इत्यभिप्रायेण ज्वलनवाचिनेत्युक्तम् । विदीपनेनव्यपतप्राणानां प्राणप्राप्तिकरीमित्युक्त्या विदीपेनेसति प्राणप्राप्त्यभावाप्राणप्राप्तिर्विदीपन निवृत्तिपूर्वकेत्यभिप्रायेण विद्यालब्धेः पूर्वमनिर्वाप्यत्वमित्युक्तम् । अप्रतिपत्त्याव्याचष्टे । वैविध्यमिति । दीपनविशेषणमितिशेषः । अत्राप्रतिपत्त्यादिशब्दद्वयं व्याख्यातं तूलिकायाम् ।
	 आध्यात्मिकादित्यादि शब्देनादि दैविकाधिभोतिकयोर्गहणम् । शारीरमानसादीत्यादि शब्देन शारीरमानसयोरवान्तरभेदाः आधिभोतिकाधिदैविकयोरपि तत्तद्धेतुभेदनिबन्धनाः भेदाविवक्षिता इति । मानसादीत्यादि शब्देन वाचिकं गृह्यते । शरीरवातकोर्मनसतासंवलनेपि केवलमानसे तदसंवलनाद्भदः । रूपेणचेति । चकारोनुक्तसमुच्चये ततश्चशरीरादेरपि व्रणज्वरादिभेद सङ्गृहीत इत्यप्याहः । मानसादिरूपेण वैविध्यं द्रष्टव्यमिति पूर्वेणान्वयः । प्राणशब्दस्य पञ्चवृत्तिप्राणपरतया तत्समाचरित जीवपरतया च लोकवेदप्रसिद्धयातद्वयावृत्यर्थमाह । आत्मनां प्राण इति । संसाराग्नि विदिपनव्यपगतेति समभिव्याहारविरोधात् । न प्राणशब्दः पञ्चवृत्तिप्राणपरः । व्यपगतः प्राणोयेशान्ते इति भेदगर्भबहुव्रीहिविरोधान्नजीव सामान्यपरोपीति भावः । परमात्मनि प्रणशब्द प्रयोगं दर्शयति । सर्वाणीति । अत एव इत्यस्मिन्नधिकरणे तद्वाक्यस्थप्राणशब्दस्य परमात्मपरत्वसमर्थनादिति भावः । आत्मनां (अत्रपत्रद्वयपरिमित ग्रन्थपातः) पत्तिस्समित्युपसर्गेण सूच्यत इत्यर्थः इत्यनुसन्धेयं किञ्चकैवल्याधिकारिगत ब्रह्मानुभवस्य सूखत्वापरपर्यायानुकूल्यावसथापत्यभावान्निरतिशयसुखत्वावस्थापत्यभावात् ज्ञानदर्शनप्राप्तिष्वपि तदवस्थापत्यभावाच्च ज्ञान्याख्यतुरीयाधिकारिगत निरतिशयसुखत्वावस्थापन्न ज्ञानदर्शनप्राप्तिरूप ब्रह्मानुभवापेक्षया असमीचीनत्ववत्स्वात्ममात्र विषयांशे केवलाधिकारिगतानुभवस्य निरतिशय सुखत्ववस्थारूप ज्ञानगतकादाचित्कानन्दत्व लक्षणानुकूलत्ववत् ज्ञानिगतब्रह्मोनुभवस्य स्वरूपरूपगुणविभूतिरूपसर्वविषयांशे तदृशानुकूल्यसद्भावात्केवलानुभवस्य ज्ञान्यनुभवापेक्षया तादृशानुकूल्याभावलक्षणासमीचीनत्वमस्ति । 
	अपि च निरतिशयसुखत्वावस्थानापन्न केवलाधिकारिगत ब्रह्मनुभववाक्यप्रासप्राप्तौ ज्ञान्यपेक्षयाप्रातिकूल्यसद्भावेन ज्ञानिगतब्रह्मानुभवरूपप्राप्त्यपेक्षया दुःखरूपत्वादसामीचीन्यमस्ति । अन्यच्च । स्वस्वरूपातिरिक्त सर्वविषयांशेकेवलाधिकारिणस्सुखरूपत्वाभावेन ज्ञानिनं प्रति दुःखरूपत्वादसामीचीन्यंदुर्वारं । इतरच्च । केवलाधिकारिगत निरतिशयसुखत्वावस्थानापन्न ब्रह्मानुभवस्य यावदात्मभावित्वेन स्वरूपेण नित्यत्वात् ज्ञानिनं प्रति त्याज्यत्वलक्षणं नित्यदुःखत्वलक्षणंचानामीचीन्यं दुरुद्धरम् । इत्थं केवलाधिकारिगतब्रह्मानुभवस्य तं प्रति सुखत्वापत्यभावान्निरतिशय सुखत्वापत्य भावादुपायदशामारभ्य तदभावात्सर्व विषयांशेतदापत्त्यभावात् यावदात्मभवित्वेन कदापितदभावात् ज्ञानिनं प्रति दुःखरूपत्वात्  वरं हुतवहज्वाला, यन्मुहूर्थं लक्षणं वापीत्यादिरीत्या निरतिशयदुःखरूपत्वात् उपायदसामारभ्य तथात्वात्सर्वविषयांशे तथात्वात् यावदात्मभावित्वेन नित्यदुःखरूपत्वाच्च तदपेक्षया ज्ञानिगतब्रह्मानुभवस्यदसधाव्यावृत्तिमभिप्तेत्य समितिकैवल्य व्यावृत्तिरित्यनुगृहीतमित्यनुसन्धेयम् । अथनिरूक्ते दशविधवैषम्ये प्रमाणोपपत्ति संप्रदायाः प्रदर्श्यन्ते । प्रमाणं तावत्छान्दोग्ये पञ्चाग्नि विद्यायाम् । 
	तद्य इत्थं विदुः येचेमेरव्येश्रद्धातपइत्युपासते तेर्चिष मभिसम्भवन्ति । अर्चिषेऽहः अह्न अपूर्यमाणपक्षं आपूर्णमाणपक्षाद्यान् षडुदञ्चेतिमासास्तान्मासेभ्य स्संवत्सरं संवत्सरादित्यं आदित्याच्चन्द्रमसं चन्द्रमसोविद्युतं तत्पुरुषोऽमानवस्सएनान्ब्रह्मागमयति एषदेवपथोब्रह्मपय इति । एतेनप्रतिपद्यमाना इमंमानवमावर्तंनावर्तन्तेनावर्तन्त इति श्रूयते । बृहदारण्यकेपि । यएवमेतविदुरैचामी अरण्ये श्रद्धां सत्यमुपासते तेर्चिषमभिसम्भवन्ति । अर्चिषोऽहः अन्व आपूर्णमाणपक्षं आपूर्यमाणपक्षाद्यान् षव्मानान् उदगादित्य एतानेति । मासेभ्यो देवलोकम् । देवलोकादादित्यं आदित्याद्वैद्युतं वैद्युतात्पुरुषोमानवः । सएत्यब्रह्मलोकान्गमयतीत्यादि श्रूयते । तत्र तद्य इत्थं विदुरित्याद्युपादायोक्तमुपनिषद्भाष्ये प्राक्प्रस्तुतस्यसंसरतोजीवस्य स्वरूपं तदित्यनेन परामृश्यते तत्प्रत्यगात्मस्वरूपं र्येइत्थं उक्तप्रकारेण द्युपर्जन्यपृथिवीपुरुषंयोषित्सुश्रद्धासोम वृष्ट्यन्मरेतश्शरीकतया देहादिविलक्षणप्रकृतिवियुक्ततयाचयेविदुरित्यर्थः । अत्र ब्रह्मात्मकतयाचेत्यापियोजनीयम् । भाष्यकृता अप्रतीकालम्बनान्नयतीति सूत्रेपञ्चाग्निविदोप्यर्चिरादिनागति श्रवणादर्चिरादिनागतस्य ब्रह्मप्राप्त्यपुनरावृत्ति श्रवणाच्च । अत एव तत्क्रतुन्यायात्प्रकृति विनिर्मुक्त ब्रह्मात्मकात्मानुसन्धानं सिद्धमिति 
भाषितम् । अरण्येस्थित्वा श्रद्धां पुरस्कृत्य तपश्शब्धितं ब्रह्मोपासत इत्यर्थः । वाजसने यकेसमानप्रकरणे श्रद्धांसत्यमुपासत इति श्रवणात् सत्यशब्दस्य ब्रह्मपरत्वात्तपश्शब्दोपि ब्रह्मपरः । अनियमसर्वेषामित्यधिकरणे भगवताभाष्यकृता तद्य इत्थं विदुर्यएवमेतन्विदुरिति पञ्चाग्निविद्यानिष्ठान्येचेमेरव्ये येचामी अरव्ये इत्यादिना श्रद्धापूर्वकं ब्रह्मोपासीनांश्चोद्दिश्यार्तिरादिकागतिरूपदिश्यते ।  सत्यं ज्ञानमनन्तंब्रह्म । सत्यंत्वेवविजिज्ञासितव्यमिति सत्यशब्दस्य ब्रह्मणिप्रसिद्धेस्तपश्शब्दोपि तेनैकार्थ्यात् ब्रह्मपरः । अतस्सत्य तपश्शब्दाभ्यां ब्रह्मैवाभिधीयते ।
	श्रद्धापूर्वकं ब्रह्मोपासनं चान्यत्रश्रृतम् । सत्यंत्वेव विजिज्ञासितव्यमित्युपक्रम्यश्रद्धात्वेव विजिज्ञासितव्येतिहिश्रृतमिति भाषितम् । उक्तं व्यासाचार्यैः परमंयोमहत्तप इत्यादिषु तपश्शब्दस्य ब्रह्मपरत्वंद्रष्टव्यमिति । वाजसनेयकेश्रद्धांसत्यमिति श्रद्धाशब्दस्य द्वितीयान्तत्व श्रवणादिद्राश्रद्धाशब्दोद्वितीयान्तः छान्दसत्वात् संपासुलुगिति सुलोपात्ततश्च पुरस्कृत्येत्यद्याहारः श्रद्धांपुरस्कृत्य ब्रह्मोपासत इत्यर्थः इति स्त्वविवक्षितः । अथवा एवकारोऽत्राध्याहृर्तव्यः । ब्रह्मेत्येवय उपासत इत्यर्थः । ततश्च ब्रह्मोपासनफलकोयमिति शब्दो द्रष्टव्यः । यद्वा श्रद्धातपशब्दयोः प्रसिद्धएवार्थः । श्रद्धातपःपारायणानाञ्च ब्रह्मविद्यानिष्ठत्वमर्थसिद्धम् । ततश्च ब्रह्मविद्यानिष्ठ इत्यर्थं फलति । तेर्चिरभिसंभवतीत्यादि अत्रार्चिरादिशब्दास्तदभिमानिदेवतापराः तत्पुरुषेवैद्युतपुरुषेमानवः असंसारी स एनान् ब्रह्मागमयति अमानवपुरुषः एनानुभयविधानुपासकान् ब्रह्मलोकादागत्य ब्रह्मलोकं प्रपयतीत्यर्थः । तत्पुरुषोऽमानवस्स(वैद्युतपुरुषः) एन्यब्रह्मलोकान् गमयतीतिश्रृत्यन्तरेश्रवणात् । एषदेक्यानः पन्था इति स्पष्टोर्थः एषदेवपथो ब्रह्मपथ इति तु  श्रुत्यन्तरम् । अत्र ब्रह्मात्मक जीवोपासनस्य जीवशरीरकब्रह्मोपासनस्य च तद्य इत्थं विदुरिति वाक्योक्तस्य न तावद्विषयभेदः ब्रह्मात्मकत्वजीवशरीरत्वयोस्समानसंवित्संवेद्यत्वात् । नाप्युपासनविषयता भेदेन उपासनकभेदोऽभिप्रेतः । ब्रह्मात्मकोजीव इति ज्ञानवतः जीवशरीरकं ब्रह्मेति ज्ञानं नास्तीति नियन्तुमशक्यत्वात् । अतो ब्रह्मात्मक स्वात्मानुसन्धानंनामस्वात्मन एव भोग्यत्वेनानुसन्धानम् । ब्रह्मणस्तुशरीरित्वमात्रेणानुसन्धानं न  तु भोग्यत्वेन । जीवशरीरकब्रह्मानुसन्धानंनामजीवविशिष्ट ब्रह्मणोभोग्यत्वेनानुसन्धानम् । न तु जावमात्रस्येत्युपासक भेदश्रुत्यभिप्रेत इति वाच्यम् । अतश्च केवलाधिकारिब्रह्मानुभवः । न ब्रह्मांशे भोग्यरूपः । 
किन्तु स्वस्वरूपांशमात्र इति ज्ञानिनांब्रह्मानुभवस्यकेवलानां ब्रह्मानुभवस्य च ब्रह्मांशे सुखत्वतदभावाभ्यां वैषम्यं सिद्धम् । अत एव तात्पर्यचन्द्रिकायामष्टमाध्याये वेदान्ताचार्यैरनुगृहीतम् । ज्ञानिनां परमात्मास्वविशिष्टोभोग्यः । अक्षरयाथात्म्य निष्ठानां तु स्वस्वरूपमेव पूर्वं भोग्यमिति । नचात्रभोग्यशब्दस्य भोगविषयपरत्वात् । भोगशब्दस्य सुखानुभवपरत्वाच्चस्वात्मसन्तोषकारिणां योगिनां सर्वज्ञत्वेन सुखरूपब्रह्मसाक्षात्कारोऽस्तीति तेषां ब्रह्मभोग्यमित्ययुक्तम् । अनुकूलविषयज्ञानस्यैवानन्दपदार्थत्वेन सुखरूपस्यापि ब्रह्मणोज्ञानं सुखत्वावस्थापन्नं न भवतीति विवक्षितमित्यप्ययुक्तमिति वाच्यम् । स्त्रक््चन्दनाद्यनुभूयमान वस्तुषु ब्रह्मतद्गुणादिषु च अनुभूयमानेषु लौकिकवैदिकानन्दव्यवहारस्य आनुकूल्यलक्षणशक्ति विशेषस्यैव प्रवृत्तिनिमित्ततया ज्ञाने अनुकूलविषयकत्वस्यानन्दपदप्रवृत्तिनिमित्तत्वे आनन्दादिपदनानार्थत्व प्रसङ्गेन तत्रापि तस्यैव प्रवृत्तिनिमित्ततया केवलाधिकारिगत ब्रह्मतद्गुणाद्यनुभव आनुकूल्यलक्षण शक्तिविशेषरूपानन्दत्वावस्थानापद्यत इति वक्तुं शक्यत्वेन आनन्दरूपानुभवलक्षणतदीयभोगविषयत्वाभावस्यब्रह्मस्वरूपे वक्तुमशक्यत्वात् । अत एव ज्ञानमेव हयनुकूलमानन्द इत्युच्यत इति भगवताभाष्यकृताऽनुगृहीतम् । नन्वनुकूलविषयकज्ञानमानन्द इति ।
	ननु केवलस्य ब्रह्मानुभवः उपायादशायां फलदसायाञ्च न सुखरूप इत्यत्र त्र किं प्रमाणम् । न चेमीअरण्ये इति श्रुतिद्वये उपासकभेदनिर्देश एव प्रमाणमिति वाच्यम् । श्रुतिद्वयेपि तदेतच्छब्दाभ्यां जीवस्वरूपस्य तपस्यत्यशब्दाभ्यां ब्रह्मस्वरूपभ्योपास्यत्वेन निर्दिष्टतया तदुभयोपासकत्वेनोपासकभेदासिद्धेः । स्यादेतत् । तद्य इत्थं विदुः यएवमेततद्विदुरित्युपक्रम्यसएनान्ब्रह्मगमयतीति सएत्यब्रह्मलोकान् गमयतीत च उभयेषां ब्रह्मप्राप्ति श्रवणात् प्राप्तेर्थतोपासन भावित्वाच्च ब्रह्मोपासकत्व सिद्धौ उपासकभेदसिद्धयर्थं केषांचिद्भोग्यत्वेन ब्रह्मोपास्यं केषाञ्चिन्नेतिवक्तव्यतया साधनफलदसायामुभयेषामनुभवभेदसिध्यति । तथाहि । श्रीभाष्यचतुर्थाध्याय तृतीयपादान्तमाधिकरणे । अप्रतीकालम्बनान्नयतीति बादरायण उभयधाचदोषात्तत्कृतंश्चेति सूत्रमुपादाय भगवता भाष्यकारेणानुगृहीतम् । अप्रतीकालम्बनान् प्रतीकालम्बन व्यतिरिक्तान् नयत्यर्चिरादिरातिवाहिकोगण इति भगवान्बादरायणोमेने । एतद्युक्तं भवति । कार्यमुपासीनान्नयतीतिनायं पक्षस्संभवति । परमेवोपासीनानित्ययमपिनियमोनास्ति । न च प्रतीकालम्बनानपि नयति । अपितु ये परं ब्रह्मोपासते 
। येचात्मानं प्रकृतिविनिर्मिक्तं ब्रह्मात्मकं उपासते । तानुभयविधान्नयतिये तु ब्रह्मकार्यान्तर्भूत नामादिकं देवदत्तादिषु सिंहदृष्टिवत् ब्रह्मदृष्टयाकेवलं वा तत्तद्वस्तूपासते नतान्नयति । अतः परं ब्रह्मोपासीनात्मानं च प्रकृति वियुक्तं ब्रह्मात्मकमुपासीनान्नयतीति कुतः उभयधाचदोषात्कार्यमुपासीनान्नयतीति पक्षे अस्मत्च्छररात्समुत्याय परंज्योतिरूपसम्पद्येत्यादि काश्रुतयः प्रकुप्येयुः । परमेवोपासीनानिति च नियमे तद्य इत्थं विदुर्येचेमेरव्ये श्रद्धातपइत्युपासते तेर्चिषमभिसम्भवतीति । पञ्चाग्निविदोप्यर्चिरादिगणोनयतीति श्रुतिः प्रकुप्यते । अतः उभयस्मिन्नपि पक्षेदोषस्स्यात्तस्मादुभयविधान्नयति तदेतदाह । तत्क्रतुश्चेति । तत्क्रतुः तथोपासिनः तथैव प्रप्नोतीत्यर्थः । यथाक्रतुरस्मिन् लोके पुरुषो भवति तथेतः प्रेत्यभवतीति । तं यथा यथोपासते तथैव भवतीतिन्यायात्पञ्चाग्निविदोप्यर्चिरादिनागति श्रवणात् । अर्चिरादिनागतस्य ब्रह्मप्राप्यपुनरावृत्ति श्रवणाच्च । अत एव तत्क्रतुन्यायात्प्रकृतिविनिर्मुक्त ब्रह्मात्मकात्मानुसन्धानंसिद्धमित्युक्त्वा तदधिकरणान्ते तस्मादचिन्मिश्रं केवलं वाऽचिद्वस्तु ब्रह्मदुष्टया तद्वलियोगेनवा य उपासते नतान्नयति ।अपितु परंब्रह्मोपासिनानात्मानं च प्रकृतिवियुक्तं ब्रह्मात्मकमुपासीनानातिवाहिक गणोनयतीति सिद्धमित्युपक्षंदॄतम् । अनुगृहीतं च तन्त्रैपाधिकरणे श्रुतप्रकाशिकायां व्यासाचार्येः । तत्र प्रतिपन्नयोरूभयोरप्रतिकालम्बनत्वं साधयितुं सूत्रकारस्तत्क्रतुन्यायश्चेत्युक्त वा नित्यर्थः । 
	तद्य इत्थं विदुः येचेमेऽरण्ये श्रद्धातपइत्युपासत इत्यत्र पञ्चाग्निविद्यानिष्ठस्यार्चिगादिगतिश्रवणात्तथा गतस्य ब्रह्मप्राप्यपुनरावृत्ति श्रवणात्फलस्ययथोपासन भावित्वादर्चिरादीनाब्रह्मप्राप्तिफलोपासननिष्टः पञ्चाग्निविद्यानिष्टो ब्रह्मोपासक एव तत्र तद्य इत्थं विदुर्येचेमेरण्ये श्रद्धातपइत्युपासत इति विभागान्यधानुपपत्यास्वात्म विशिष्टब्रह्मोपासनं ब्रह्मात्मकस्वात्मोपासनं चेति कल्प्यम् । ब्रह्मप्राप्त्यानुगुण्यात् पृथङ्निर्देशावैयर्थ्याच्चेत्यर्थ इति । अत्र भाष्यश्रुतप्रकाशिकयोः एवमभिप्रायः । प्रतीकालम्बनशब्देन सर्वं वाक्यं सावधारणमिति न्यायेन ब्रह्मापृथक्सिद्धत्वानवगाहि च वस्तुतो ब्रह्मो पृथक््सिद्धावगाहयोपासनम् । विवक्षितं तच्चब्रह्मदृष्ट्याअचिन्मिश्रोपासनं, तद्वियोगेनाचिन्मिश्रोपासनं ब्रह्मदृष्ट्याकेवलचिद्वस्तूपासनं तद्वियोगेन केवलचिद्वस्तूपनंचेति चतुर्विधम् । चतुर्विधोपासन निष्ठा अपि प्रतिकालम्बनाः प्रतीके ब्रह्मापृथक््सिद्धत्व रूपप्रतीकत्वाननुसन्धानात्स्वात्मोपासकः स्वात्मशरीरकब्रह्मोपासकश्चाप्रतीकालम्बनः प्रतीके ब्रह्मा पृथक्सिद्धत्वानुसन्धानाद्ब्रह्मणश्शरीरत्व 
मात्रेणानुसन्धानात् भोग्यतया प्राधान्येनानुसन्धानाभावंजीवस्य भोग्यतया प्राधान्येनानुसन्धानं चाभिप्रेत्य ब्रह्मात्मकस्वात्मानुसन्दानमित्युक्तम् । ब्रह्मणशरीरविशिष्ट भोग्यत्वेनचार्थप्राधान्येनानुसन्दानमभिप्रेत्यस्वशरीरक ब्रह्मोपासनमित्युक्तम् । यथाक्रतुरित्यादिवाक्ये तथा भवतीत्यत्र तथानुभवतीत्यर्थः । जगत्कारणत्वादिना  उक्तम् । तस्मादित्याद्युपसंहार भाष्ये केवलंवाचिद्वस्तुब्रह्मदृष्टिवियोगेन उपासते इत्येन अण्डान्तः कैवल्यं सूचितम् । परमेवोपासीनानित्यत्र पृथङ्नर्दे
(अत्रैकपत्रग्रन्थपातः)
सूत्रव्याख्यानावसरे सर्वज्ञं सर्वकारणं सत्यसंकल्पं निखिलहेय प्रत्यनीकानवधिकातिशयानन्दस्वरूपं  परम्ब्रह्माय उपासते । ये च प्रत्यगात्मानं भूतैसूक्ष्मैः परिषक्तं सर्वत्र च वर्तमानं आत्मन्नितिष्टन्नित्यादिनावगत ब्रह्मात्मभावं पञ्चाग्निविद्योदितमुपासते तानुभयविधान्नयति ।
	 तद्य इत्थं विदुर्येचेमेऽरण्ये इत्युभयविषयश्रुतेः तत्क्रतुश्च यथाक्रतुरस्मिन्लोके पुरुषोभवति तथेतः प्रेत्यभवतीत्युभयेषामेवापुनरावृत्ति स्संभवतीति । अचिन्मिश्रं केवलं वाचिद्वस्तुचोपासीनानां तत्क्रतिन्यायेनैवापुनरावृत्तिरवर्जनीया इत्यनुगृहातम् । अत्र जीवात्मोपासनं तत्क्रतुन्यायात् । यथावस्थिता पहतपाप्मत्वादि विशिष्टब्रह्मोपासकाः पञ्चाग्नि विदस्तु यथावस्थितजीवस्वरूपमात्रोपासकत्वात्प्रकृति वियुक्तः निरतिशयानन्दरूपब्रह्मात्मस्वरूपोपासकाः । तत्क्रतुन्यायादेव । न तु निरतिशयानन्दत्वविशिष्ट ब्रह्मोपासकइत्यनन्तरंस्पष्टमनुगृहीतम् । वेदान्तासारेपि व्यतिरेकस्तद्भवभावित्वान्नतूलब्धिवदिति सूत्रव्याख्यानावसरे नैवं यत्कत्रृत्व भोक्तृत्वादि स्वरूपस्यैव उपासितुरात्मतया परमात्मानुसन्धेयं इति । अपि  तूपासितुस्सांसारिकस्वभावान्मुक्तस्वरूपस्य यो व्यतिरेकोऽपहतपाप्मत्वादिगुणकत्वरूपस्सोऽनुसन्धेयः । ततानुसन्धानसद्भाव भावित्वात्सत्वरूपोलब्धेः । यतावस्थितस्वरूपब्रह्मानुसन्धान भाविनी हि ब्रह्मोपलब्धिः । तद्वद्यथाक्रतुरस्मिन्श्लोके पुरुष इत्यादि श्रुतेः इत्यनुगृहीतम् । तत्रैवाप्रतीकालम्बन सूत्रव्याख्यानावसरे प्रतीकालम्बनामीदि प्राणशब्द निर्देष्टप्रत्यगात्मस्वरूपपर्यन्तं सर्वचिदचिद्वस्तुजातं ब्रह्मदृष्टयास्वरूपेणवायउपासते अप्रतिकालम्बनाः तद्वयतिरिक्ताः ये पञ्चाग्निविदः येचपरंब्रह्मोपासते तान्नयत्यर्चिरादिरिति भगवान्बादरायणोमन्यते । कार्यमितिपक्षे परमेवेति च पक्षे सकलोपनिषद्विरोधरूपदोषप्रसज्यते । कार्यपक्षे ब्रह्मगमयति परंज्योतिरूपसम्पद्येत्याद्याः प्रकुप्येयः । परमेवेति पक्षे ययेवमेतत्वि
धुर्येचामीअरण्ये श्रद्धांसत्यमित्युपासते तेर्चिषमभिसम्भवन्तीति श्रुतिः । प्रकुप्येत । कार्यपक्षे तु न्यायश्चविरुध्यते । अर्चिरादिनागतानां हि ब्रह्मप्राप्तिरपुनरावृत्तिश्च श्रूयते । पञ्चाग्निविधस्तु प्रकृतिवियुक्नात्मस्वरूपं य आत्मनितिष्टन्नित्यादिनावगत ब्रह्मात्मकमुपासत इतिदृयप्रतीकालम्बनत्वम् । तत्क्रतुन्यायविरोधाश्च उभयेपि हि परिपूर्णं ब्रह्मोपासते मुखभेदेन स्वत्मशरीरं ब्रह्मकेचन ब्रह्मात्मकं स्वात्मानमितरइत्यनुगृहीतम् । अत्र पूर्वं अपहृतप्राप्तत्वादित्युक्तम् ।
	अनन्तरं पञ्चाग्निविदां ब्रह्मविदाञ्च स्वरूपरूपगुणविभूतिभिरपरिच्छिन्न ब्रह्मोपासकत्वेपि पञ्चाग्निविदां भोग्यत्वेन ब्रह्मप्रधानकमुपासनं तादृशं तत्फलं च नास्तीत्युक्तम् । श्रीभगवद्गीताभाष्ये च पञ्चाग्निविदः अर्चिरादिगत्या ब्रह्माप्राप्तिरपुनरावृत्तिः ब्रह्मोपासनं च तत्क्रतुन्यायादस्तीतिविस्तरेणानुगृहीतम् । तत्रत्य भाष्यंलिख्यते अथ आत्मयाथात्म्यविदः परमपुरुषनिष्ठस्य च साधारणीमर्चिरादिकाङ्गतिमाहा । द्वयोरप्यर्चिरादिकागतिश्शृतौ श्रुता । सा चापुनरावृत्तिलक्षणा । यथापढ्चाग्नि विद्यायां तद्य इत्थं विदुर्येचेमेऽरण्ये श्रद्धातपइत्युपासते । तेर्चिषमभिसम्भवन्ति । अर्चिषोऽहः इत्यादौ अर्चिरादिकयागतस्य परब्रह्माप्राप्तिपुनरावृत्तिश्चाम्नातौ । स एनान् ब्रह्मागमयति । एतेन प्रतिपद्यमाना इमं मानवमावर्तं नावर्तन्त इति । न प्रजापति वाक्योदितपर विद्याङ्गभूतात्मप्राप्तिविषयेयं तद्य इत्थं विदुरितिगतिश्रुतिः । येचेमेरण्ये श्रद्धान्तपइत्युपासत इति परविद्यायाः पृथक्च्छृति वैयर्थ्यात्पञ्चाग्निविद्यायां च इति तु पञ्चम्यामाहुतावापः पुरुषवचसोभवन्तीति रमणीय चरणाः कपूयचरणा इति पुण्यपापहेतुकोमनुष्यादिभावः । अपामेव भूतान्तर संसृष्टानामात्मन स्तत्परिष्वङ्ग मात्रमितिचिदचितोविवेकमभिधाय तद्य इत्थं विदुस्तेर्चिषमभिसम्भवन्तीति । इमं मानवमावर्तं नावर्तन्त इति विवक्ते चिदचिद्वस्तुनीत्याज्यतया प्राप्यतया च तद्य इत्थं विदुस्तेर्चिरादि नागच्छन्ति न च पुनरावर्तन्त इत्युक्तमिति गम्यते । आत्मयाथात्म्यविदः, परमपुरुषनिष्टस्य च स एनान् ब्रह्मगमयतीति, ब्रह्मप्राप्तिवचनात् । अर्चिद्वियुक्तमात्मस्वरूपं ब्रह्मात्मकतया ब्रह्मशेषितैकरसमित्यनुसन्धेयम् । तत्क्रतुन्यायपरशेषतैकरसत्वं च य आत्मनितिष्ठस्यात्माशरीरं इत्यादि श्रुति सिद्धमिति ।
	श्रीसहस्त्रनामभाष्ये समुक्तानाम्परमागतिरित्यत्र श्रीपाराशरभट्टार्येरनुगृहीतम् । परमेतिविशेषणेन मुक्तानामेव केषाञ्चिदर्वाचीनागतिर्गम्यते । गीयते च । निर्मुक्तजरामरणा
त्मककैवल्यलक्षणा । जरामरण मोक्षायमामाश्रित्ययतन्नित इति । संसारपरमपदंयोर्मध्येतेषामस्तानं च, योगिनाममृतंस्थानं स्वात्मसन्तोषकारिणामिति । अत्रकैवल्यार्थिनां मुक्तानां परिपूर्ण ब्रह्मानुभवस्य स्वरूद्यंशे आनन्दरूपत्वाभावात् ब्रह्मपरमप्राप्यं न भवति । ज्ञानिनां तु मुक्तानां परिपूर्णब्रह्मानुभवस्य स्वरूपाद्यंशे निरतिशयानन्दरूपत्वाद्ब्रह्मपरमप्राप्यमित्यभिप्रेतम् । विरजापरमव्योम्नोरन्तराकेवलं स्मृतमित्यादि प्रकरणे तेषान्तत्परमं स्थानं यद्वैपश्यन्ति सूरय इत्युक्तेः । श्रीविष्णु चित्तार्यैरपि प्राजापत्यंगृहस्तानां ब्राह्मं सन्न्यासि सांस्कृतम् । योगिनाममृतं स्थानंस्वात्मसन्तोषकारिणाम् । एकान्तिनस्सदाब्रह्माध्यायिनोयोगिनोहीये ।तेषां तत्परमंस्थानं यद्वैपश्यन्ति सूरय इति । श्रीविण्षुपुराणप्रथमांशस्थषष्ठाध्याय समाप्तिस्थश्लोकद्वय व्याख्यानावसरे अनुगृहीतम् । प्राजापत्यं प्रजापतिर्लोकः, ब्राह्मा ब्रह्मलोकः । केवलात्मानुभवपराणां तत्क्रतुन्यायात् स्वस्वरूपानुभव इत्याह योगिनाममृतंस्थानंस्वात्मसन्तोषकारिणामिति । एकान्तेन सदाविष्णुर्यस्मात्तेषां परायणम् । तस्मादेकान्तिनः प्रोक्तास्तेचैवानन्यदेवताः । विधिप्रयुक्तां पूजां च गृह्णाति शिरसास्वयमिति मोक्ष धर्मे इति । अत्र केवलाधिकारिणां तत्क्रतुन्यायात्स्वात्मन आनन्दरूपानुभवः ब्रह्मणास्वानुभवमात्रम् । एकान्तिनान्तु आनन्दरूपो ब्रह्मप्रधानकोऽनुभव इति तात्पर्यम् । इत्थं सूत्रद्वयव्युत्पादित तत्क्रतुन्यायानुगृहीतछान्दोग्य बृहदारण्यकवाक्यद्वयेनजिज्ञासो र्ज्ञानिनश्चसाधनदशायां फलदशायां च ब्रह्मानुभवस्य आनन्दरूपत्वतदभावाभ्यां वैषम्यं श्रीभाष्यादिसूक्तिपञ्चकविद्धत्वेन साम्प्रदीयिकमिति ।। मैवं गुणभेदभिन्नानां सद्विद्यादहरविद्यादीनां विकल्पोविशिष्टफलत्वादिति न्यायनैक रूपब्रह्मप्राप्तिफलकत्वेन तत्क्रतुन्यायस्यायोगव्यवच्छेद परतया पञ्चाग्निविदां ब्रह्मविदां च फलभेदासम्भवेन तद्य इत्थं विदुरित्याद्यधिकारि पृथङ्गिर्देशस्य ब्रह्मात्मकस्वात्मपासनस्वशरीरक ब्रह्मोपासनरूपउपासनप्रकारभेदमादायैवाकामेनापि निर्वाहयत्वात् । सर्वंदृपश्यः पश्यतीत्यादिवत् । तथेतः प्रेत्यभवतीत्यपिसर्वज्ञत्वे प्रमाणान्तरमित्येव साफल्यस्य निर्वाहयात्वाच्च । अनुपासित गुणस्य मुक्तावननुभवाङ्गीकारेसायुज्यं प्राप्तानां सर्वज्ञत्व भङ्गप्रसङ्गाच्च । तत्तद्विद्यानुभूतगुणानामेवमुक्तावनुभवाभ्युपगमे मुक्तानां भोग्यन्यूनताप्रसङ्गेनभोगसाम्यश्रुति सूत्रविरोध प्रसङ्गाच्च । अत एव तंयथायथोपासते तथैव भवतीत्यत्र तथा भवत्येवेत्यन्वस्यकल्पनीयत्वाच्च । तथोपासीनस्तथैव प्रप्नोतीति सूक्तेः तथाप्राप्नोत्येवेति व्यत्यासान्वयस्यागत्यावक्तव्यत्वाच्च । मुक्तानां भोग्यन्यूनत्वाभ्युपगमे माध्वमतो
न्थान प्रसङ्गाच्च व्यतिरेकस्तद्भावभावित्वादिति सूत्रे कर्तृत्वादि विशिष्टोपासनेमुक्तावपि तदनुभवप्रसङ्गेन अपहृतपाप्मत्वादिति विशिष्टजीवएवोपास्य इति तात्पर्यसम्भवाच्च । तत्क्रतुन्यायन्यायोगव्यवच्छेदपरत्वे उपासितगुणादेर्याप्राप्तावप्यबहिष्क्रिया । सातत्क्रतुनग्राहयानाकारान्तरवर्जनमिति वेदान्तचार्यसूक्तिविरोधस्य दुरद्धरत्वाच्च । इति चेदत्रोच्यते । विद्याविकल्पानुरोधेन तत्क्रतुन्यायन्यायोग व्यवच्छेदपरत्वंतावदयुक्तम् । तत्तद्विद्यासुगुणानां सामान्यविशेषरूपेणक्रमविशेषण विद्याभेदस्य तदधीन यावदात्मभाविमुक्तिरूपफलभेदस्य च सम्भवेन तत्क्रतुन्यायेनान्ययोगव्यवच्छेदपरत्वस्य सम्भवतो अमूलकत्यागायोगात् । नवरत्नमालानां संदर्भविशेषभिन्नानामनुभवभेदेन भोगभेदवन्तिरंकुशस्वतन्त्रेण भगवतास्वात्यर्थ प्रियाणां ज्ञानिनां निरूपाधिकसत्यत्व ज्ञानत्वानन्तत्वा आनन्दत्वादिरूपसामान्यगुणान्तर्भावेन तद्बहिर्भावेन च सद्विद्यादहारविद्याद्युक्तविशेषगुणानामपहत पाप्माविजरोविमृत्युरीत्याद्युक्त क्रमविशेषेण च साधनदशायां फलदशायाञ्च यावदात्मभाविप्रतिनियतविविधविचित्र भोगप्रदानं कृतमिति श्रुतिस्वरससिद्धतत्क्रतुन्याय (एकपत्रपरिमितग्रन्थपातः) फलीभूतमुक्तिषु निरतिशय भोग्यतया अनुभवाभ्युपगमेन भोग्यन्यूनाधिक भावस्य उत्कटोनुत्कटत्वरूपभोगस्वरूपतारतम्यस्वचाप्रसङ्गेन भोगनाम्य श्रुति भाष्यस्योक्तेः अवधारणव्यत्यासान्वयकल्पनस्यमति व्यत्यासमात्रविजृम्भितत्वाच्च । तं यथायथोपासते तथैवभवतीत्यस्यावधारणव्यत्यासान्वयपरत्वे तद्वयाख्यात्रृभाष्यकृता तथोपासीनस्तथा प्राप्नोत्येवेत्यर्थ इति वक्त्वयतया व्याख्यान भाष्येपि व्यत्यासान्वयकल्पनस्य वरीक्षकपरिहासनीयत्वाच्च ।
	अत एव माध्वमतोत्थानप्रसङ्गस्यानुक्तोपालम्भनमात्रत्वाच्च । पूर्वोक्तरीत्याऽस्मत्सिद्धान्ते माध्वमत एव भोग्यन्यूनाधिकभावभोगस्वरूप तारतम्ययोरनभ्युपगमादुपासनस्यतत्वज्ञानरूपन्वेन उपासनकालावच्छेदेन कत्रृत्वादिविशिष्टतया जीवोपासने सति मुक्तावपि पूर्वकालावच्छेदेन कत्रृत्वादेवेवानु सन्धानप्राप्त्या तदानीमपहतपात्मत्मानुसन्धाने साधकाभावेन तदर्थं पूर्वमुपहतपाप्मत्वाद्यनु सन्धानसाधनासम्भवात् उपलब्धिवदिति ब्रह्मोपासनदृष्टान्तेन तत्क्रतुन्यायेन सूत्रभाष्ययोस्तत्साधनासम्भवाच्च । उपासितगुणादेर्या इत्यादिवेदान्ताचार्य सूक्तेस्तथैव भवतीत्यस्य अनुपासितगुणविशिष्टवेषेणनानुभवतीत्या पातप्रतीतिवारणाय ुपासितगुणादेरननुभवएकनिषिद्धतेनत्वनुपासितगुणसिद्धवत्कारेणतदननुभवोनिषिध्यते तस्यैवासम्भवादित्यर्थ परत्वेन तत्सूक्तिग्रन्थविरोधाभावाच्च अनुपासितगुणाननुसन्धा
नरूपान्ययोगव्यवच्छेदपरत्व एव मध्यमत प्रवेशापादनादेर्वेदान्ताचार्यैरनुगृहीतत्वेन तद्विरोधाभावाच्च । इत्थं तत्क्रतुन्यायस्योक्तरीत्यैवान्वयोगव्यवच्छेदपरतया क्षीभाष्यगीताभाष्यसारदीप सहस्त्रनामभाष्य श्रीविष्णुचित्तियानुसारेण पञ्चाग्निविदामपि सएनान् ब्रह्मागमयतीति वाक्यानुसारेण ब्रह्मोपासकत्वेन तद्य इत्थं विदुरित्याद्यधिकारिभेदोक्ति निर्वाहाय कैवल्यार्थिनामुपायदशायां फलदशायां च ब्रह्मस्वरूपादेर्भोग्यतयानुसन्धानं नास्तीति तेषां ज्ञानिनाञ्च ब्रह्मानुभवे सुखरूपत्व तदभावलक्षणं वैषम्यं प्रमाणोपपत्ति संप्रदायसिद्धमिति स्थितम् । एतत्सर्वमभिसन्धाय श्रीशैलकुलतिलक श्रीमद्वेङ्कटनाथ तातसूरिभिस्संप्रदायचन्द्रिकायामनुगृहीतम् । यच्योक्तं सर्वकर्मविनिर्मके भगवत्प्राप्तिः कुतोनस्यादिति तन्नसङ्गच्चते । प्रकृतिवियुक्तात्मस्वरूपप्राप्तिमात्र साधकविद्यानुष्ठानजनित भगवत्संकल्पात् तत्प्राप्त्यसिद्धेः । अन्यथावेदान्तेदित तत्क्रतुन्यायविरोधस्यात् ।  न च तत्क्रतिन्यायस्यनान्ययोगव्यवच्छेदकत्वं वक्तव्यम् । किन्त्वयोगव्यवच्छेदकत्क्मेव । ततश्चतदनुष्ठितविद्याया भगवत्प्राप्तिप्रतिबन्धक तत्संकल्पजनकत्वाभावेन सदोषस्तवस्थ इति वाच्यम् । तत्क्रतुन्यायस्यान्ययोग व्यवच्छेदकत्वस्वारस्यात् ।  
	अन्यथा एकविद्ययैव तत्तद्विद्यापलिततत्तद्गुणविशिष्टब्रह्मप्राप्तिसिद्धौ तत्तद्विद्यावैयर्थ्यापत्तेः । यदितत्तद्गुणविशिष्टं ब्रह्मतत्तद्विद्ययैव प्राप्यमिति तवाभिमतं तर्हितत्क्रतु तुन्यायस्यान्ययोगव्यवच्छेदकत्वं स्वीकृतमित्य योगव्यवच्छेदत्ववर्णनेन स्वसामर्थ्यं प्रकटितम् । यदपि च फलतारतम्यस्वीकारे विकल्पसूत्रभोगसाम्यसूत्रवैयर्थ्यापादनं कृतम् । तदपि नघटते । परिपूर्ण ब्रह्मसाक्षात्काररूपफलस्य सर्वविद्याधिकारिणास्तुल्यत्वादिति । अत्रयच्चोक्तमित्यनुवादस्यसेतुभङ्गेजलनिर्गमस्यहेत्वनपेक्षत्ववत् केवलाधिकारिणोनिश्शेषकर्मक्षयेस्वत एव ब्रह्मप्राप्तिस्स्यादित्यभिप्रेतम् । प्रतिबन्धकाभावेपि ज्ञानिनां यादृशीब्रह्मानुभवसामग्री भगवत्संकल्प विशेषघटिततदभावात्तादृश ब्रह्मानुभवाभाव इति तदपि नसङ्गच्छत इत्यादि परिहाराभिप्रायः । श्रुतिसूत्रभाष्यसिद्धं तत्क्रतुन्यायस्यान्ययोगव्यवच्छेद परत्वमभिप्रेत्योक्त मन्यथावेदान्तेति । उपासितगुणादेर्या इत्यादि वेदान्ताचार्यसूक्ति तात्पर्यानाभिज्ञकृतशङ्कानचेत्यनेननिराकृता । प्रतिबन्धक संकल्पजनकत्वा भावेनेति शङ्कानिरासेन प्रतिबन्धक सद्भावादपि ज्ञानिनां या ब्रह्मप्राप्तिस्साकेवलानां नास्तीति सूचितम् । अन्ययोगव्यवच्छेदकत्वस्वारस्यादित्यनेन तथेतः प्रेत्य भवतीति वाक्यवैयर्थ्यं तथैवभवतीत्यवधारण 
व्यत्यासकल्पनं तथैव प्राप्नोतीति भाष्यसूक्तिव्यत्यास कल्पनं व्यतिरेकस्तद्भावभावित्यादि सौत्रहेतुत्वनुपपत्तिः । सूत्रभाष्ययोः तत्क्रतुन्यायेनापहतपाप्मत्वाद्युपासन समर्थनानुपपत्तिश्चेतिदूषण पञ्चकमभिप्रेतम् । अत्र अन्यथा गव्यवच्छेदकत्वस्वारस्येन योगिनां सद्विद्यादहारादिविद्यायास्सर्वकल्याणगुणावगाहित्वेपि विविधविचित्रभोगरूप विशिष्टज्ञान विशेषरूपत्वात् । मुक्तिरपि विविधविचित्रभोगरूप विशिष्टज्ञान विसेषरूपैव जायते । नत्वेकजातीयविशिष्टज्ञानरूपविद्यायाविजातीयविशिष्यज्ञानरूपामुक्तिर्जायत इति तत्क्रतुन्यायशरीरनिष्कर्ष इति तात्पर्यमनुसन्धेयम् । विद्यासुवुषयता वैजात्याभ्युपगमेन एकजातीय विद्यया अन्यजातीय मुक्तिर्नास्तीत्येवं रूपान्ययोगव्यवच्छेद परत्वमनभ्युपगम्यगुणभेदेनविद्य भेद इत्यभ्युगम्य अनुवासितगुणस्य मुक्तावपि अनुभवोक्ति, उपासितगुणस्या ननुभवो नास्तीत्येवं रूपायोभव्यवच्छेदपरत्वाभ्युपगमेयोगीनां सर्वविद्यानुयायि आनन्दद्यन्तर्भावेन सर्वविद्यानां सर्वगुणविशिष्ट विषयकत्वेन च विद्यानानात्वासिद्धया नानाविद्यापि विधानं तत्विकल्पसूत्रं च व्यर्थस्यात् । विकल्पस्थले सर्वत्र एकरूपावच्छिन्नं प्रतिरूपद्वयावाच्छिन्न साधनताबोधस्य कार्यवैजात्यकल्पनैवोपपाद्यत्वात् । अन्यथा व्रीहिभिर्यजेत यवैर्यजेतेत्यादौ परस्परव्यतिरेकव्यभिचारेण सामान्यरूपावच्छिन्नं प्रतिरूपद्वयावच्छिन्नसाधनताया बाधप्रसङ्गादित्यभिप्रेत्य अन्यथेत्याद्युक्तम् । यायाविद्यया यादृशविषयताशालिनीसानातादृशमुक्तिहेतुर्नान्यादृश मुक्तिहेतुरिति तत्क्रतुन्यायतात्पर्यम् । अतसर्वविद्यानां सर्वगुणविशिष्ट ब्रह्मविषयकत्वेपि न नानापिवाद्या विधानवैयर्थ्यम् । नापि विद्यापिसूत्रं विरोधइत्याशङ्कम तर्हि अनुपासितगुणस्यापि मुक्तावनुभवोस्ति । उपासितगुणस्या ननुभवएव नास्तीत्येवं रूपं भगवदभिमतायोगव्यवच्छेद परत्वं साधुसमार्येतं स्यादित्येवं सोपालम्भपरिहरति यदिचेत्यादिना । निरुक्तविषयतावैजात्यं फलवैषम्यमित्यपरिज्ञायनाकारन्तर वर्जनमिति वेदान्ताचार्येः निषिद्धम् । अनुपासितगुणाननुभवरूपं वैषम्यमन्ययोगव्यवच्छेद वाद्यभिमतामिति । भ्रान्तशङ्कामनूद्य परिहरति यदपि चेत्यादिना । परिपूर्णेति । स्वरूपरूपगुणवितारतम्यस्याभावादिति भावः । इत्थं तत्क्रतुन्यायेनकेवलाधिकारिगतब्रह्मानुभवस्य फलदशायां साधनदशायां च सिद्धौ तद्य इत्थं विदुरित्यादि पृथङ्निर्देशबलेन दशाद्वयेपि सुखरूपत्वं नास्तीतिसिद्धम् । एवं केवलानां ज्ञानिनां च ब्रह्मानुभवस्य सुखत्वादभावरूपवैषम्यसिद्धया निरतिशयसुखतदभाव रूपं द्वितीयं वैषम्यमनुक्तिसिद्धम्। नं वक्तुमात्मयाथात्म्य विदइ
त्यादि वाक्यमवतारितम् ।
	ननु तत्पुरुष इत्यादिना अप्रतीकालम्बनेसूत्रे प्रतीकालम्बनानामर्चिरादिगत्या ब्रह्मप्राप्तिर्नास्तीत्युक्तम् । तत्कथमर्चिरादिगतिपूर्वकब्रह्मप्रतिपादकवाक्ये तद्य इत्थं विदुरित्यनेन केवलात्मोपासकानां प्रतीकालम्बनानां ग्रहणमुपपद्यत इत्यर्थः । परशेषतैकरसत्वानुसन्धान समर्थनमात्रेण कतं तद्य इत्थं विदुरित्यनेन केवलात्मोपासकग्रहणोपपत्तिरित्याशङ्कय केवलात्मोपासकशब्देन भूमिविद्यान्तर्गत प्राणविद्यानिष्ठाचिद्वियुक्तात्मस्वरूपो पासकविवक्षियां तस्य तद्य इत्थं विदुरित्यनेन ग्रहणमन भिमतमेव । अप्रतीकालम्बन शब्दार्थे न भाष्येसमर्थितस्य ब्रह्मात्मकत्वविशिष्टस्वात्मोपासकस्य विवक्षायां तद्य इत्थं विदुरित्यनेन ग्रहणमुपपद्यत एवेत्यभिप्रायेण अयं पञ्चाग्निविद्यानिष्ठ इत्यादिना भोवो वर्णितः । परशेषतैकरसमनुसन्धेय मित्यनेन परशेषता एकरसः मुख्यस्वभावो यस्यतदिति व्युत्पत्या परशेषतामात्रस्वभावकत्वानुसन्धानलाभ आत्मत्वस्यशेषित्वघटितशरीरत्वरूपत्वात्कैवल्यार्थिनां भगवति स्वभोग्यत्वानुसन्धानभावेपि भगवत्प्रवीणनार्थं भगवद्भक्तिमत्वेन भगवतिशेषित्वानुसन्धानानावश्यकत्वाच्च ब्रह्मात्मकस्वात्मानुसन्धान इत्युक्तम् । तत्क्रतुन्यायाच्चेति नहेत्वन्तरपरम् । किन्तु ब्रह्मप्राप्तिश्रवणं ब्रह्मात्मकत्वानुसन्दानेसाध्ये अप्रयोजकमिति  शङ्कापरिहारार्थमित्यभिप्रायेणावतारितमन्यधेति । ब्रह्मप्राप्ति श्रवणमस्तु ब्रह्मानुसन्धानंमास्त्वित्युक्तावित्यर्थः । तर्हिचशब्दविरोध इत्यत आह । चकार इति । परस्परसापेक्षयोः ब्रह्मप्राप्तिश्रवण तत्क्रतुन्याययोः ब्रह्मात्मकत्वानुसन्धानरूपसाध्यान्वय अभिमत इत्यर्थः । तथा चानुपासितस्य ब्रह्मणः फलदशायां प्राप्त्यसम्भवात्पञ्चाग्निविदामप्राधान्येन ब्रह्मणः प्राप्यत्वं उपास्यत्वं च श्रुतिविवक्षितमिति भाष्यतात्पर्य मनुसन्धेयमिति भावः । इत्थं तत्क्रतुन्यायस्यान्ययोगव्यवच्छेदपरतायाः भाष्यकाराभिमतत्वेन वेदान्ताचार्यैरेवानुगृहीतत्वात् । नाकारान्तरवर्जनमिति तदीयसूक्तेरापातप्रतीतोऽर्थस्तैरेवापास्त इत्यप्यनुसन्धेयम् । इत्थं भूमविद्यान्तर्गतप्राणविद्यानिष्ठस्य प्राकृतकैवल्यार्थिन अर्चिरादिगति ब्रह्मप्राप्त्य श्रवणवत्पञ्चाग्निविद्यानिष्ठस्याप्राकृतकैवल्यार्थिनः अर्चिरादिगति ब्रह्मप्राप्तिश्रवणाच्च प्रकृतकैवल्यार्थिनां प्रतीकालम्बनत्वाच्छेभाष्यदीपसारेषु अर्चिरादिगति ब्रह्मप्राप्तिराहित्योक्तेः । गीताभाष्ये अप्राकृतकैवल्यार्थिन अर्चिरादिगति ब्रह्मप्राप्तिसाधनसूक्तेश्चविरोधाभावेन तदुभयविरोधोद्भावनं प्राकृताप्राकृतकैवल्यार्थिरूपाधिकारिद्वयाज्ञानविजृम्भितमिति वेदान्ताचार्येरषृमाध्यायतात्पर्य चन्द्रिकायामेव उत्तर
त्रानुगृहीतां अत्र भाष्यादि विरोधेमन्द्रैराशङ्कित इत्यादिनापञ्चाग्निविदोपि परमात्मप्राप्तिरस्त्यैवेति स्वीकर्तव्यमित्यन्तेन ।
	ननु ब्रह्मात्मकस्वात्मोपासनं स्वात्मशरीरब्रह्मोपासनमिति विद्याभेदो नयुक्तः । विशिष्टज्ञानसामग्रीबलेन उभयोरप्युभयानुसन्धानसम्भवात् । सद्विद्यादहारविद्यादिनामिव विविधविशिष्ट 5ानरूपश्रुतिजन्यशाब्द ज्ञानात्मक श्रवणबलेन तादृशावच्छिन्नस्मृतिसन्तान रूपभेदकल्पनस्य ब्रह्मात्मकोहम् । मच्छरीरकं ब्रह्मेत्येव मादिरूपेण विजातीय विशिष्टज्ञानरूप श्रवणहेतुभूतश्रुति वाक्यद्वयाभावेन कल्पनाया असम्भवात् । अतस्वयं प्रयोजनादृष्टार्थविद्याभेदरूपमहानन्दात्मकमोक्षव्याजविकल्पेन प्राकृताधिकारिद्वयेयुक्त इत्याशङ्कय तत्रैवतैरोत्तरत्रानुगृहीतम् । अथ तत्सूक्तिर्लिख्यते । अत्र प्राप्तौज्ञानिनां परमात्मास्वविशिष्टोभोग्यः । अक्षरयाथात्म्यनिष्टानान्तुस्वस्वरूपमेवपूर्वं भाग्यम् । वस्वादिपदप्राप्तिसाधनमधुविद्यान्यायात् अंततोब्रह्मप्राप्तिः । ईदृशपर्वक्रमश्च, प्रतिनियतिश्च प्राचीनापेक्षया भेदात् । स च प्राचीनकर्मविशेषमूलरुचि विशेषात् । स च चतुर्विधाभजन्ते मामिति प्रागेवदर्शित इति । अत्र स्वस्वरूपमेव पूर्वभाग्यमित्यन्तवाक्यस्यायमभिप्रायः । ब्रह्मात्मकस्वात्मोपासनं, स्वशरीरकब्रह्मोपासनमिति विद्याभेदयुक्तं एव । ब्रह्मात्मकस्वात्मोपासनमित्यनेन ब्रह्मशरीरत्वेनैव जीवस्यानुसन्दानं न तु ब्रह्मभोग्यत्वेन तथा च ब्रह्मणोभोग्यत्वलक्षणप्राधान्ये नानुभवइत्येवं परत्वात् । जीवशरीरक ब्रह्मोपासनमित्यस्यजीवविशिष्टवेषेण ब्रह्मणोभोग्यत्वेनानुभवइत्येवं परत्वाच्च । एवं चानुसन्धानद्वयस्यविशिष्टज्ञानसामग्रीबलेन शरीरशरीरिभावस्य समानसंवित्संवेद्यतया च अधिकारिद्वयेपि सम्भवेपि न दोषः । विजातीयविशिष्टज्ञानरूपविद्याद्वयहेतुभूत श्रवणमूलश्रुतिद्वयाभावेपि न दोष इति । अत्र ब्रह्मणो भोग्यत्वं नामपरिपूर्णब्रह्मानुभवस्य निरतिशयसुखत्वावस्थापत्तिः । तस्यभोग्यत्वाभावश्च तदनुभवस्य निरतिशयसुखत्वावस्थानापत्तिरितिनिष्कर्षः पूर्वमेवदर्शितः । स्वस्वरूपमेव पूर्वंभोग्यमित्यनेनस्वात्मानुभवानन्तरं जिज्ञानसुर्लभते भक्तिमित्युक्तरीत्या भोगरूपमुक्तेश्च सम्भवात् महानन्दरूपमोक्षहेतुभूतविद्याविकल्पो अधिकारद्वयेपि सम्भवतीति सूचितम् । जिज्ञासुर्लभते भक्तिमिति वक्ष्यमाणप्रमाणसिद्धेकैवल्यपदप्राप्त्यनन्तरं भक्तिरूपब्रह्मोपासनमस्तीत्यास्मिन्नर्थे उपपत्तिमपिदर्शयति वस्वादिति अंततोब्रह्मप्राप्तिरित्यनेन सएनान् ब्रह्मगमयतीतिवचनेन तद्य इत्थं विदुरित्याद्यधिकारिणोस्वरसत एकरूपब्रह्मप्राप्ति प्रतीत्या
कैवल्यस्थानं प्राप्तानां ब्रह्मोपासनान्ते महानन्दरूपब्रह्मप्राप्तिरावश्यकीतिसूचितम् ।
	ननु कैवल्यप्राप्त्यनन्तर जायमानस्य ब्रह्मणिभोग्यत्वानुसन्धानरूपब्रह्मोपासनस्य पूर्वंकुतोनोत्पत्तिर्यैन कैवल्यप्राप्तिदशायां ब्रह्मणिभोग्यत्वानुसन्धानं नस्यादित्यत आह ईदृशेति । कैवल्यार्थिनां प्रथमं सादनदशायां फलदशायां त सुखित्वावस्थानापन्नब्रह्मप्राप्तिरस्ति । तदनन्तरं दशाद्वयेपि तदवस्थापन्न ब्रह्मप्राप्तिरस्तीतिक्रमनियतिरित्यर्थः ।
	प्राचीनापेक्षयाभेदादिति । परमानन्दरूपब्रह्मप्राप्तेः प्राचीनायाः ब्रह्मप्रधानकोपासनप्रवृत्तिहेतुभूततादृश ब्रह्मप्राप्त्यपेक्षया तद्विशेषादित्यर्थः । रुचिविशेषादिति । निरतिशयानन्दब्रह्मानुभवो निरतिशयनन्दरूपमेभूयादिनीच्छांविना निरतिशयानन्दरूपजीवस्वरूपानुभवो निरतिशयानन्दरूपोमेभूयादित्युत्कटेच्छा विशेषादित्यर्थः । एवं तद्य इत्थं विदुरित्यादि वाक्ये इत्थं विदुरिति नजीवन स्वरूपमात्रोपासकपरं अपि तु ब्रह्मात्मकजीवोपासकपरमिति । तथापि सप्तमाध्यायोपक्रान्तोजिज्ञासुरब्रह्मात्मक जीवोपासकः । जिज्ञासुरर्थीर्थि ज्ञानीचेति भगवद्गीतायां मोक्षधर्मेच ज्ञानिशब्दार्थस्य ब्रह्मोपासकापेक्षयाजिज्ञासोर्भेदेन कीर्तनात् । तस्मादचिन्मिश्रंकेवलंवाचिद्वस्तु ब्रह्मदृष्ट्यातद्वियोगेनवाय उपासते । ननाग्रयतीति ब्रह्मदृष्टिवियोगेन केवलचिद्वस्तूपासकानामर्चिरादिगति निषेधेन आब्रह्मात्मक जीवोपासकानामभ्युपगन्तव्यत्वाच्च । अतो भूमविद्यान्तर्गत प्राणविद्यानिष्ठएवप्रकृति वियुक्तजीवस्वरूपमात्रोपासकोत्र जिज्ञासशब्देन निर्दिश्यते इत्याशङ्कय स्वभावविसर्गरूपोपास्याकारसाम्यात् तयोर्ध्वमायान्नमृतत्वमेतीत्युक्तस्य मूर्धन्यनाडयानिष्क्रमणस्यात्रजिज्ञासिविषयेप्रतिपादनात् । अर्चिरादिगत्या अपुनरावृत्तिप्रतिपादनाच्च सप्तमेप्रकान्तोजिज्ञासुः ब्रह्मोपासकएव । अतएव श्रीभाष्यवेदान्तसारयोः ब्रह्मोपासक द्वैविध्यमनुगृहीतम् । तत्र श्रीभाष्ये ब्रह्मात्मक स्वात्मोपासकत्वेनजीवशरीरकब्रह्मोपासकत्वेनचतद्य इत्थं विदुरित्याद्युक्ताधिकारिद्वयस्यमुखभेदउक्तः । सारेतुद्वयोरपि परिपूर्ण ब्रह्मोपासनोक्तिपूर्वकं मुखभेदः उक्तः इति  विशेषः । जिज्ञासुर्ज्ञानीतिपृथह्निर्देशश्च भाष्याद्युक्तमुखभेदमादायैवोपपद्यते । अब्रह्मात्मकजीवोपासकानामभ्युपगन्तव्यत्वेपि तस्यभूमविद्यान्तर्यत प्राणविद्यानिष्टरूपत्वसम्भवात् । प्राणविद्यायामपिनरावृत्यर्चिरादिगत्यप्रवणाच्चसप्रमाध्यायोपक्रान्तजिज्ञासोः पञ्चाग्निविद्यानिष्ठत्वे न ब्रह्मोपासकत्वेपि जीवनस्वरूपमात्रोपासकस्य अर्चिरादिगतिनिषेध उपपद्यत इत्यभिप्रायेण, नव जिज्ञासोरन्यमेवेत्यारभ्य यत्पुनरुचित इतः प्राक्तनग्रन्थानुगृहीतः । अनन्तरं 
जिज्ञासोः ब्रह्मात्मक जीवोपासकत्वे मोक्षधर्मे सर्वेच्यवनधर्माण इति अधोगति प्रतिपादनविरोधः फलकामाहितेमता इत्यनित्यफलकत्वेन निन्दोक्ति विरोधः प्रतिबद्धस्तुमोक्षभागितिप्रातिबुद्धशब्दार्थ ज्ञानिनामेव मोक्षोक्ति विरोधश्चेत्याशङ्कय यत्पुनरुच्यत इत्यादिना ज्ञानिनः परिहान्तीत्यन्तेन जिज्ञासोर्बह्मात्मक जीवोपासकत्वं विस्तरणसमर्थितम् । एवं जिज्ञासोः फलदशायां ब्रह्मणिभोग्.त्वानुसन्धानाभावकण्ठोक्त्या तत्क्रतुन्याय समर्थने न कर्मविशेषाधीन रुचिविशेषमूलकत्व कथनेन च साधनदशायामपि ब्रह्माणीभोग्यत्वानुसन्धानातदभावयोस्सिध्यान्यायसाम्येनगुणविभूत्याद्यंशेपि श्रवणदशामारभ्य भोग्यत्वानुसन्धानतदभावनिरतिशय भोग्यत्वानुसन्धानतदभावभोग्यत्वानुसन्धानतदभावात्यन्ता भोग्यत्वानुसन्धान तदभावसिद्धयाचकेवलज्ञानिनो ब्रह्मानुभवे अष्टविधं वैषम्यं वेदान्ताचार्याभिमतमितिसिद्धम् । अनन्तरं केचिदित्यादिना इति दिगित्यन्तेन भूमविद्यान्तर्गतप्राणविद्यानिष्ठस्य गौरनाद्यंतवतीत्याद्युक्तमूलप्रकृतौ क्वचित्कोणे प्राकृतकैवल्यरूपं स्वात्मानुभवस्थानं नित्यम् । तत्र स्वात्मानुभवेपि नित्यनिरातिशयानन्दरूपश्च ब्रह्मानुभवस्तु निरतिशयानन्दरूपस्तस्यकदापि नास्तीति केवलस्वमति विजृम्भितः केषाञ्चित्पक्षोनिरस्तः । न चाप्राकृतकैवल्यमेव स्वात्मानुभवरूपनित्यं कदापि ब्रह्मानुभवरहीतं विरजापरमव्योम्नोरन्तराकेवलं स्मृतमित्यादि प्रसिद्धमिति पक्षएवकेचिदित्यादिना निरस्यते न तु नित्यसंसाररूपं कैवल्यमिति पक्ष इति वाच्यम् । तत्पक्षदूषणग्रन्थे निश्शेषकर्मक्षयोऽस्तीनेति विकल्पाभिप्रायेण प्रथमकल्पं पुनस्संसारापत्याकैवल्यरूपफलभङ्गप्रसङ्ग इति दूषयित्वा जरामरणहेतुकर्मविनाशान्नकैवल्यरूपफलभङ्गप्रसङ्गः । ब्रह्मानुभव प्रतिबन्धककर्मविनाशान्न ब्रह्मानुभवश्चेत्याशङ्कय ब्रह्मानुभवप्रतिबन्धककर्मसत्वेपि तस्यकदापिनास्तीत्यत्रमाना भावादिति परिहाराभाव प्रसङ्गात् अप्राकृत कैवल्यस्थाने ब्रह्मानुभवप्रतिबन्धक कर्मसद्भावशङ्काया एवानावकाशपराहृतत्वात् । तस्मान् भूमविद्यान्तर्गतप्राणविद्यानिष्ठस्य प्रकृतिवियुक्तात्मानुभवरूपकैवल्यस्थानं प्रकृतिमण्डलान्तर्गतं तस्यार्चिरादिगति पूर्वकब्रह्मप्राप्तिरपिनास्ति, पुनरावृत्तिरप्यस्ति ।  जिज्ञासु शब्दितस्य पञ्चाग्निविदः प्रकृतिवियुक्तात्मानुभवरूप कैवल्यस्थानं प्रकृतिमण्डलबहिर्भूतं तस्यार्चिरादिगत्या निरतिशयानन्दरूपब्रह्मप्राप्तिः केवलस्वात्मानुभवानन्तरं ब्रह्मोपासनेनभवति । तस्यपुनरावृत्तिगच्छश्चनास्तीतिस्थितम् । अनुगृहीतं च संप्रदाय चन्द्रिकायां नन्वेवं तर्हि केवलस्यस्थानं प्रकृतिमण्डलान्तर्गतंवेदान्तदेशिकैः कथं प्रतिपादितामिति चेत्सत्यम् । 
केवलोद्विविधः । विद्यायां प्रतिपादिताचिन्मिप्रात्कोपासकः कश्चन । पञ्चाग्निविद्योक्तप्रकृतिविनिर्मुक्तात्मोपासकः कश्चन । अचिन्मिश्रात्मोपासकः कश्चन । अचिन्मिश्रात्मोपासककेवलस्य प्रकृतिमण्डलान्तर्गतस्थानंचार्चिरादिगत्यभावश्चवेदान्तदेशिकैस्साधितमिति तदन्यकेवलस्य प्रकृतिविनिर्मुक्तात्मानु भवः सूरिदृश्यपरमपदसमीप एवेतितन्तात्पर्यवर्णने विरोधाभावादिति । नन्वेवमिति कैवल्यस्यमोक्षान्तर्भाव इत्यर्थः कथमुक्तमिति न्यायसिद्धाञ्जनेजीवपरिच्छेदसमाप्ता स्वात्मानुसन्धानरूपकैवल्याख्योपि मोक्षः भगवद्यामुनमुनिभिरुक्तः । श्रीमद्गीताभाष्यवाक्यान्यप्येतदनुसारेणवर्णनीयानी । पञ्चाग्निविदोऽर्चिरादिगति स्त्रावत्सर्वग्रन्थेषटविगीता । तस्य च परमात्मकस्वात्मानुसन्धान मत्रृत्वं च सिद्धम् । तस्य किं कैवल्यमेव पुरुषार्थः उतपरमात्मानुभवोपीत्यत्रसंशयः तत्र च शारीरकभाष्याद्यनुसारे परब्रह्मानुभवः । श्रीमद्गीताभाष्यानुसारेतु कैवल्यमिति भाति । उभयाविरुद्धग्रन्थं निर्वहणं तु श्रीमद्गीताभाष्यतात्पर्यं चन्द्रिकायामुक्तम् । अत्रकिञ्चिदुच्यते । यस्त्वयमात्मयाथात्म्यविदः परमपुरुषनिष्ठस्य च साधारणीमर्चिरादिगतिमाहेत्यादिग्रन्थः . सतु प्रस्तुतमात्रेण कैवल्य निष्ठपरमपुरुषनिष्ठ विषय इति नमन्तव्यम् । किन्तु परमात्मात्मक स्वात्मानुसन्धत्रृत्व स्वात्मशरीरक परमात्मानुसन्धात्रृत्वभेदभिन्नब्रह्मविद्विषयएवा । तथा सत्यात्मयाथात्म्यविच्छेब्दोप्यत्यन्तागुणः एकग्रन्थशकलास्वारस्यं बहुग्रन्थस्वारस्यायग्राह्यम् । नचात्रकश्चित् भगवद्यामुनमुनि वचनविरोधगन्धोपि श्रीमद्गीताभाष्येपि पञ्चाग्निविद्यानिष्ठस्य ब्रह्मात्मकस्वात्मानुसन्धानन्तक्रतुन्यायात् ब्रह्मप्राप्तिश्च स्फुटतरं प्रत्यपादीति अधिकरणचिन्तामणो च श्रीमद्वरदनाथवेदान्ताचार्यैर्नित्यकैवल्यमोक्षपक्षोविस्तरेणानूद्यप्रतिक्षेपः । इयं हि ब्रह्मोपास्तेश्चलिङ्गगतिरियमनधासूत्रितापूर्वमेवेति अधिकरणसारावलीश्लोकप्रतीकोपादान पूर्वकव्याख्यानावसरे तत्रत्यसूक्तिः ।
	ननु ब्रह्मोपासकानामेव अर्चिरादिगतिमार्गेण गमनमित्युक्तम् । इदं नोपपद्यते । पञ्चाग्निविद्यायां पञ्चमा पञ्चम्यामाहुतावापः पुरुषवचसोभवंतीत्यादिना शरीरात्मविवेकं प्रतिपाद्य तद्यइत्थं विदुरिति तेषामर्चिरादिगतिराम्नायते ते च प्रकृति वियुक्त स्वरूपोपासकास्तेषां स्वात्मानुभवरूपः कैवल्याख्योपि मोक्षः अस्तीति अयमेव मोक्षः श्रीविष्णुपुराणे योगिनाममृतंस्थानं स्वात्मसन्तोषकारिणामित्युच्यते । तस्मातेप्यर्चिरादिमार्गेण परमपदंगत्वा भगवदनुभवरहिताः क्वचिद्दे़सस्वात्मानमनुभवन्तीष्ठन्तीति । तत्कोटिनिविष्टत्वात् । 
आदितस्सावधानाज्ञानिनः परिहरन्तीत्युक्तम् । न्यायसिद्धाञ्जनेपि कैवल्यं मोक्षोनभवतीति वेदान्ताचार्यैरूक्तम् । एषातावत्तत्र सूक्तिः नतावदयंमोक्षोभाष्यकारार्भमतः शारीरक भाष्येव्यक्तमुक्तत्वात् । तथाह । वाक्यान्वयादित्याधिकरणे तावत् अमृतत्वस्य परमपुरुषवेदनैकोपायैकतया प्रतिपादिनादित्युक्त्वा परमपुरुषविभूतिभूतस्य प्राप्नुरात्मनस्स्वरूपयायात्म्यमुपवर्गसाधनभूतस्य परमपुरुषवेदनोपयोगितावगन्तव्यम् । नतु स्वतएवोपायत्वेनेत्युक्तं ततायेयं प्रेतेविचिकित्सामनुष्ये इत्यादि व्याख्याने तत्तद्वादाभिमत मोक्षविकल्पानुपन्यस्यत्रय्यन्तनिष्णातास्त्वित्यादि नाजीवपरयोस्स्वरूपभावादिकमप्याभिधाय जावस्यानादिकर्मरूपाविद्यातिरोहितस्याविद्योच्छेद पूर्वकस्वाभाविकपरमात्मानुभवमेवमोक्षमाचक्षत इत्युक्तम् । सर्वकर्मविनिक्तात्मस्वरूपप्रप्तिः तर्हि भगवत्प्राप्तिगर्भो त इमे तस्याः कामाः अनृताभिधाना इति भगवतोगुणगणस्यातिरोधायकत्वेनानृताभिधाना इति भगवतोगुणगणस्यतिरोधायकत्वेन शब्देन स्वकर्मणः प्रतिपादनादिति वेदार्थ सङ्ग्रहेऽभिमतम् । एवं वरदविष्णुमिश्रैरपिनन्वेवं निश्शेषकर्मक्षया भावात्कैवल्यंप्राप्तोनमुक्तस्सादित्याशङ्कोक्तं सत्यां अमुक्त एवसः मोक्षपरमानन्दानुभवरूपतया तस्यतदभावात् स्वानन्दमात्रानुभवात् स्वानन्दमात्रानुभवात् च्च योगिनाममृतंस्थानं स्वात्मसन्तोषिणश्चये इति । अतोमुक्तिव्यतिरिक्तमनुपाधियोगसाध्यमैश्वर्यं कैवल्यमिति भट्टपराशरपादैरप्यध्यात्मखण्डद्वयव्याख्यायां ऐश्वर्याक्षरयोरपवर्गव्यतिरिक्ततया तुल्यत्वं दर्शितम् । अन्येष्टैश्वर्याक्षरादि भोगेष्टनपेक्षया जुगुप्सायावानाधिष्टं स्थानमित्यादिनेति तत्रैवोत्तरत्राप्यनुगृहीतम् । यदिचार्चिरादिमार्गेणास्यगतिस्स्यातदानिश्शेषविद्यानिवृत्ति ब्रह्मप्राप्तिश्चस्यादेव । स एनान्ब्रह्मगमयतीतिश्रवणात् । सूत्रं च दर्शनाचेति । एवं च सति ज्ञानसङ्कोचहेतु भूतविद्यात्यन्त विलयात्सर्वज्ञत्वादिप्रसङ्गोपि दुष्परिहारः । भगवद्यामुनमुनिभिरपि संस्कृत्यक्षरवैष्णवाध्वस्विति वैष्णवाध्वापृथगुपदिषुः । अक्षि पुरुषस्यपरमात्मत्वनिर्णयायउक्ते श्रुतोपनिषत्कगत्यभिधानाच्चेतिसूत्रेभाष्यंचाधिगतपरमपुरुषयाथात्म्यन्यानुसन्धेयतया श्रुत्यन्तरप्रतिपाद्यमानार्चिरादिगतिर्यातामपुनरावृत्तिलक्षणपरमपुरुषप्राप्तकरीमुपकोसलायाक्षिपुरुषं श्रुतवतइत्यादि अतोपि केवलात्मानुसन्धायिनोऽर्चिरादिगतिर्नास्ति अन्यथातयापरमात्मत्वनिर्णयायोगात् । अप्रतीकालम्बनान्नयतीति बादरायण इति सूत्रेचात्रकर्तव्यं सर्वं श्रीभाष्यदीप सारेषु प्रपञ्चितं द्रष्टव्यम् । एवंस्थिते श्रीमद्गीताभाष्यवक्यान्यप्येतदनुसारेण योजनीयः कष्टं तत्परवन्तरं तदिदमसारम् ।
	तदिदं असारं पञ्चाग्निविद्यायाः परमात्मशरीरभूतस्वात्मोपासन परत्वस्य उपक्रमादि तात्पर्यलिङ्गेन प्रतिपादितत्वात् । यदुक्तं योगिनाममृतं स्थानमिति । तत्रापिप्रमाण विरोधोस्ति यथाह भगवान् पराशरः । प्राजापत्यंगृहस्थानां ब्राह्मं सन्यासिनामित्युक्त्वा तत उपरियोगिनाममृतं स्थानमिति जीवात्मानुसन्धायिनाममृतशब्दवाच्यस्थानविशेष प्राप्तिमुक्त्वा एकास्तिनस्सदाब्रह्माध्यायिनोयोगिनोहिये । तेषां तत्परमंस्थानं यद्वै पश्यन्तिसूरयः । णास्थित्वास्वपयोधरपायिपसुवदात्मानमेवोपभुङ्क्ते । नपुनः परमपुरुषभोगं नियमेनप्रतिपद्यते इति । तेन पतिं विश्वस्येत्युक्तपरमपुरुषभोगाभावात् पति परित्यक्तयोषित्साधर्म्यमप्याचक्षते । तदेतदसारम् । सूत्रविरोधात् भाष्य वचनविरोधात् । प्रमाणविरोधात् । युक्तिविरोधात् सम्प्रदायविरोधाच्च । तथाहि पञ्चाग्निविद्यायां श्रुतोपनिषत्कगत्यभिधानाच्चेति सूत्रोक्तार्चिरादिगत्युपदेशात् । पाञ्चाग्निवाद्यायाः केवलजीवविद्यात्वनिराकरणेन ब्रह्मविद्यात्वं प्रसादितम् । अयमर्थः अर्चिरादिमार्गस्य ब्रह्मविवेकान्तत्वाते सेयं पञ्चाग्निविद्याब्रह्मविद्येति । तेनजीवविद्यायां नार्चिरादिगमनमिति सुव्यक्तमभिधायते अत्र केवलं वा चिद्वस्त्विति सन्धिविशेषादकारप्रश्लेषाभ्यां चिदचितोर्ध्वयोरपिग्रहणम् । अयमत्रभावः । स्वशरीरकपरमात्मोपासनं, परमात्मशरीरभूतस्वात्मोपासनमित्युभयमप्यर्थादेकमेवा तेनपरमात्मशरीरभूतस्वात्मोपासकस्यापि ब्रह्मोपासकत्वादर्चिरादिगमनोपदेशो नविरुध्यते । केवलचिन्मात्रोपासकस्तु प्रतीकोपासकत्वात् प्रागेवनिरस्तः । एवमेतस्मिन्नधिकरणत्वेतस्यार्थस्य भाष्यकारैरेकद्विरभिधानात् केवलजीवोपासकस्य प्रतीकोपासकत्वेन ब्रह्मवित्वादर्चिरादिमार्गेण प्राप्तिरभिहितेत्यलंविस्तरेणेति । एवं पूर्वपक्षेसम्प्रदायचन्द्रिकायामेव पूर्वोक्तग्रन्थसन्दर्भसिद्धं सिन्द्धान्तमभिप्रेत्य अन्यथा बहुप्रमाणविरोधादित्यगृहीतम् । सोयं सिद्धान्तः प्रदर्श्यते । यक्तावदुक्तं तात्पर्यचन्द्रिकायां पञ्चाग्नि विदः कैवल्यानुभवात् पश्चादार्चिरादिहतिः गतिमध्ये वा कैवल्यानुभव इति पक्षद्वयाश्रयणेन कैवल्यस्य प्रकृतिमण्डलान्तर्भाव उक्त इति । तदयुक्तम् । इत्येषादिगति तदीय चरमसूक्तौदिक्प्रदर्शनेन पञ्चाग्निविदः कैवल्यानुभवेप्रकृतिमण्डलबहिर्भावस्यापि सूचितत्वेन विरोधाभावात् विरुद्ध पक्षद्वयप्रदर्शनस्याभवात्पश्चाद्गति मध्येवा अनुभव इतितैरेवकृतत्वात् । यद्यप्युक्तपक्षेदूषणपरिहाराभिप्रायेणापि दिक््प्रदर्शनमस्ति । अथापि प्रकृते पूर्वत्रपरितोषेण पक्षान्तरसूचनमेव दिक््प्रदर्शनाभिप्रेतं तदीयसूक्त्यन्तरानुसाराद्ब्रह्मानुभवानन्द विधुरकैवल्यस्य वक्ष्यमाणन्यायजातेनमोक्षरूपतयापि पक्षान्त
रसूचनमेवादिक््प्रदर्शनम् । तथाहि न्यायसिद्धाञ्जने जीवपरिच्छेदेकैवल्याख्यमोक्षोस्तीतिपक्षं विस्तरेणोपन्यस्य अत्रोच्यत इत्यादिना सिद्धान्तकथनावसरे भाष्यसूक्तिद्वय वेदार्थ संग्रहसूक्तिवरदविष्णुमिश्रसूक्तिश्रीपराशरभट्टार्यसूक्तिविरोधरूपदूषणपञ्चकमुक्तमुपन्यस्य भादसहिष्णुत्वाच्च वैषम्यमस्तीति वाच्यम् ।
	तथापिजिज्ञासोः कदापि ब्रह्मप्राप्तिर्नास्तीत्यसिद्धेः । जिज्ञासुर्लभतेभक्तिमित्युक्तरूत्या जिज्ञासोर्मुक्तासत्यां ब्रह्मप्राप्तिसम्भवात् । सत्यां सामग्रयां प्रतिबन्धकाभावे सतिकार्यानुत्पत्तौदहरविद्यानिष्ठानामपि निरतिशयानन्दरूपो ब्रह्मस्वरूपयाथात्म्यानुभवो नस्यादितिवक्तिं शक्यत्वात् । केवलस्यब्रह्मस्वरूपयथात्म्यानुभवः कारणान्तराभावा नास्तीत्यतआह । तावदेवेति । ब्रह्मस्वरूपयाथात्म्यानुभवमात्रमेवेत्यर्थः । प्रतिबन्धकाभावेसत्यपि स्वाभाविकरूपस्य प्रच्युतिर्नसम्भवतीभावः । न तत्र भाष्यकारादि सम्प्रदायप्रमाणंयुक्तिं पश्यामः । इतितात्पर्यचन्द्रिकायां नित्यसंसाररूपकैवल्यदोषणसूक्तेरयमभिप्रायः । भूमविद्यान्तर्गतप्राणविद्याफलीभूतं कैवल्यमेव प्राकृत कैवल्यं नान्यत् मानाभावात् । प्राणविदः कैवल्यञ्च अर्चिरादिगतिरहितं पुररावृत्तिगर्भमित्यप्रतीकालम्बन सूत्रेभाष्यादिष्वेव कण्ठोक्तम् । पञ्चाग्निविदः कैवल्यत्वप्राकृतम् । अर्चिराद्युदर्कं अपुनरावृत्तिरूपम् । यद्या, अप्राकृतं अर्चिरादिगतिमूलकं अपुनरावृत्तिरूपमितिपक्षद्वयमेवभाष्यकारादि संप्रदायासिद्धं इति । अर्चिरादिगतेरेवापुनरावृत्तिनियतत्वेन प्रमाणसिद्धतया प्राणविदोऽर्चिरादिगत्यश्रवणेन प्राणविदः कैवल्यं पुनरावृत्तिरूपम् । आब्रह्मभुवनाल्लोकाः पुनरावृत्तिनोर्जुनेति विपरित प्रमाणबलेन च प्राणविदः कैवल्यं पुनरावृत्तिरूपम् । योगिनाममृतं स्थानमित्यादिकञ्च पञ्चाग्निविद्याविद्विषयत्वेनोपपन्नं ब्रह्मानुभव प्रतिबन्धककर्मस्तदासत्वस्यामूलकत्वात् । नित्यसंसाररूपं कैवल्यमुपपत्तिरहितं अनित्यसंसाररूपं कैवल्यं अप्राकृतकैवल्यञ्च पञ्चाग्निविद्योपि ब्रह्मप्राप्तिश्रवणात् जिज्ञासश्च्यवनधर्मत्वोक्तेश्च उपपत्तिमदिति । एवमप्राकृत कैवल्यपक्षं नित्यसंसाररूपकैवल्य पक्षदूषणार्थदूषस्थाप्ययदिचासोमोक्ष इति प्राक्तनग्रन्थेनप्रपञ्चितः । नित्यसंसाररूपकैवल्य पक्षमाक्षेप समाधानमुखेनपुनः प्रपञ्चयति । अचित्संसर्गेपीत्यादिनाभेदमूलत्वादित्यन्तेन ।यदिचासौमोक्ष इति यद्यस्थेति च पूर्वंद्विरूपात्तं अप्राकृतकैवल्यं ब्रह्मप्राप्ति नियतमिति पक्षदाढर्यार्थंपुनरुत्थापयति यदिचार्चिरादि मार्गेणेत्यादिना दुष्परिहार इत्यन्तेन । पुनरप्यत्रोच्यत इत्यादिना  प्रपञ्चितं कैवल्यं नमोक्षमिति पक्षमुपपादयति भगवद्यामुनमुनिर
पीत्यादिना प्रपञ्चितं द्रष्टव्यमित्यन्तेन । इत्थं भूमविद्यान्तर्गत प्राणविद्यानिष्ठ एवकेवलः तस्य च कैवल्यानुभवः प्रकृति मण्डल एव अर्चिरादिगतिश्चनास्ति । पिनरावृत्तिश्चास्ति । पञ्चाग्निविद्यानिष्ठस्तु न केवलः किन्तु सद्विद्यादहारविद्यानिष्ठवद्ब्रह्मविद्या विशेषनिष्ठएवा  तस्यार्चिरादिगतिश्चास्ति । पुनरावृत्तिश्चनास्ति तस्यमदुविद्यानिष्ठस्येव ब्रह्मप्राप्तेः पूर्वं स्वात्ममात्रानुभवानन्दः प्रकृति मण्डलान्तर्भावेन तद्वहिर्भावेन वा आनुषङ्गिकं फलमितिस्थितम् ।
	ननु केवलस्यार्चिरादिगतिर्नास्ति केवलश्च प्राणविदेवेत्य युक्तम् । पञ्चाग्निविदः प्रकृतिविनिर्मुक्तात्मस्वरूपावाप्तेः कैवल्यरूपतया पञ्चाग्निविदोपि केवलत्वात् तस्यचार्चिरादिगति सत्वात् । न च प्रकृति विनिर्मुक्तात्मस्वरूपावाप्तिः कथं कैवल्यतया ज्ञायत इति वाच्यम् । अथ कैवल्यार्थिनां स्मरणप्रकारमाह । अथ कैवल्यं प्राप्तानां पुनरावृत्तिर्नविद्यत इत्याहा । अतः परमध्यायशेषेण ज्ञानिनः कैवल्यार्तिनश्चापुनरावृत्तिं ऐष्वर्यार्थिनः पुनरावृत्तिंचाहेत्वादिषु गीताभाष्ये प्रकृति विनिर्मुक्तात्मस्वरूप प्राप्तिप्रतिपादकपद्यावतारिकासुकैवल्य पदप्रयोगदर्शनादित्याशङ्कयाह । एवंस्थित इति । एतदनुरोधेनेति श्रुतिसूत्रभाष्यदीपसारयामुनार्यवरदविष्णुमिश्रभट्टपराशरपादसूक्ति तदनुग्रहकोपपत्यनुरोधेत्यर्थः । तदनुरोधेन वर्णनार्थं तद्विरोधं दर्शयितुमाह पञ्चाग्निविदइत्यादिना । तस्य किमिति गीताभाष्यस्थकैवल्यशब्दस्य स्वतन्त्रकैवल्ये प्रसिद्धया स एनान् ब्रह्मगमयति इति श्रुत्या च कोटिद्वयोपस्थितिरभिप्रेता । तत्रचेति । आत्मानं च प्रकृति वियुक्तं ब्रह्मात्मकमुपासिर्नानयतीति भाष्यसारदीपेष्वभ्यासेन उक्तत्वात् अनुपदप्रदर्शितगीताभाष्यसूक्तित्रयोकैवल्यशब्दस्य ऐहलौकिकं ऐश्वर्यं स्वर्गाद्यंपारलौकिकम् । कैवल्यं भगवन्तञ्चमन्त्रोयं साधयिष्यतीत्यादि प्रमाणानुसारेणपरमात्मानुभवसंवलित स्वात्मानुभवेप्रसिद्धत्वाच्चेति भावः । उभयाविरुद्धेतिगीताभाष्यसूक्तिरर्चिरादिगतेः प्राक््गति मध्येवापञ्चाग्निविदस्मात्कमात्रानुभवपराश्रीभाष्यादिसूक्तिस्तु अर्चिरादिगत्यनन्तरं परमात्मानुभवपरेति सूक्तिद्वयस्य विरोध इति भावः । साक्षादर्चिरादिगति प्रतिपादकगीताभाष्यसूक्तेस्तावन्नविरोध इत्याह । यस्त्वयमिति । प्रस्तुति मात्रेणेति । उक्तगीताभाष्यसूक्तित्रयेकैवल्यशब्दप्रसिद्धयाप्रस्तुतिमात्रेणेत्यर्थः । तथासतीति । अन्यथाकैवल्यार्थिनः परमपुरुषनिष्ठस्य चेत्यवोच्येतेतिभावः । अत्यन्तानुगुण इति स्वतन्त्रकैवल्यार्थिनः केवलजीवात्मप्रधानकोपासनतया आत्मविद इत्यवोच्येत । आत्मयाथात्म्यविदइत्युक्त्या परमात्मशरीरत्वेन स्वात्मप्रधानकोपासनं लभ्यत इति भावः ।
	ननु तथाप्यर्चिरादिगतिव्याप्तापुनरावृत्ति प्रतिपादकेन, अतः परमाध्यायशेषेणोत्यादि वाक्येन, अथकैवल्यंप्राप्तानामित्यादिवाक्येन च विरोधदुर्वारः । तद्ग्रन्थद्वयसमासविषयकेण अथकैवल्यार्थिनांस्मरणप्रकारमाहेति वाक्येनविरोधश्चेत्यत आह एकग्रन्थेति । एकग्रन्थोगीताभाष्यं तस्य शकलं पूर्वोक्तसूक्तित्रयातस्यास्वारस्यं स्वतन्त्रकैवल्यरूपप्रसिद्धर्थ न्यागेन सर्वबन्धप्रयुक्तजरामरणमोक्षपरत्वं बहुग्रन्थेति श्रीभाष्यदीपसारसूक्तिषु अर्चिरादिगत्यभ्यासाववक्षिताः । केवलस्यार्चिरादिगतिर्नास्ति किन्तुगत्यन्तरमेवेत्यनङ्गीकारेयामुनाचार्यसूक्तिविरोधमप्याह न चात्रेति अत्र स्वतन्त्रकेवलस्यगत्यन्तरमस्तीतिपक्ष इत्यर्थः । अर्चिरादिगतेः पूर्वंतन्मध्येवा स्वात्मानुभव इति पक्षेगतित्रयसम्भवात् । पञ्चाग्निविदेवमुख्यकेवल इति पक्षे संसृत्यक्षरवैष्णवार्ध्वनोः द्वयोरेवसत्वाच्चेतिभावः । अध्वैकयेपि पञ्चाग्निविद्ब्रह्मविदोः फलकामनालक्षणाधिकारधेनाध्वभेदसम्भवतीत्यत आह विरोधगन्धोपीति । निरूपकभेदा यत्तगतिभेदाश्रयणमयुक्तमिति भावः । बहुग्रन्थविरोधा देवएकग्रन्थशकलस्वारस्वंनग्राह्यम् । किन्त्वेकग्रन्थविरोधापीत्याह । श्रीमदिति । इत्थं प्राणविदेवप्रसिद्धकेवलः । तस्यार्चिरादिगतिर्नास्ति । पुनरावृत्तिश्चास्ति । पञ्चाग्निविदस्तु प्रसिद्धकैवल्यमपि नास्ति, असङ्कुचित कैवल्यमपि नास्ति । किन्तुब्रह्मप्राप्तिकामरूपब्रह्मविदं तर्भावएव तस्यकैवल्यानुभावात्पूर्वं स्वात्मप्रधानकोपासनेन स्वात्ममात्रानुभवरूपं कैवल्यं तत्प्राप्त्यनन्तरं ब्रह्मप्रधानकोपासनेन अर्चिरादिगतिपूर्वकं साक्षाद्ब्रह्मप्राप्तिपुनरावृत्तिश्च । यद्वा पञ्चाग्निविदो निश्शेषविद्यानिवृत्तावेव निरतिशयनन्दरूपस्वात्ममात्रानुभवरूपंकैवल्यं अनन्तरं ब्रह्मप्रधानकोपासनाद्ब्रह्मप्राप्तिरिति पक्षद्वयं वेदान्ताचार्याभिमतमितिसिद्धम् । अस्मिन्पक्षद्वये अपरितोषं दृदिनिधायपक्षान्तरमुपन्यस्तं न्यायसिद्धाञ्जने । केचित्तु ब्रह्मशरीरभूतस्वात्मकेवलस्य भोग्यः । ब्रह्मणस्तुविशेषणतया भानमात्रमस्तीत्याहुरिति अपरितोषश्चानुपदमेव प्रपञ्चयिष्यते । केचिदित्यादेरयमभिप्रायः । स्वरूपरूपगुणविभूतिपरिपूर्णब्रह्मानुभवरूपनिरतिशयानन्देच्छांविनास्वात्ममात्रानुभवरूपनिरतिशयानन्देच्छाया ब्रह्मशरीरत्वमात्रेण स्वात्ममात्रे निरतिशयभोग्यत्वानुसन्धानरूपस्वात्म प्रधानकोपासनेन कैवल्यं भगवन्तं चेत्यादि प्रसिद्धनिश्शेष प्रकृतिसम्बन्धनिवृत्तिरूपासङ्कुचितकैवल्याधिकारिणः वञ्चाग्निविदः ब्रह्मशरीरत्वमात्रेण स्वात्मानुभवरूपनिरतिशयनन्दकतया स्वात्म्यैव फलदशायां तत्क्रतुन्यायेनभोग्यः । पञ्चाग्निविदः परिपूर्णब्रह्मानुभवे निरतिशयनन्दरूपेकामनाविरहेणभोग्यत्वेनानुसन्धानरूपं ब्रह्मो
पासनविरहोत्फलदशायामपि निरतिशयानन्दत्वावस्थानेनानुभवविषयत्वरूपभोग्यत्वाभावरूपाप्राधान्येन ब्रह्मशरीरत्वविशिष्टस्वात्मानुभवरूपफले उद्देश्यत्वं विना प्रकारत्वरूपविशेषणतया निश्शेषाविद्यानिवृत्ति प्रयुक्तसार्वज्ञकृतं भानमात्रमस्ति ।
	अत एव स एनान् ब्रह्मगमयतीतिश्रुतौ पञ्चाग्निविदोब्रह्मप्राप्तिरूपपद्यते । अत एव तत्क्रातुन्यायाविरोधश्च । फलोपासनयोः पञ्चाग्निविदभोग्यत्वाभावलक्षणविशेषणतया ब्रह्मप्राप्त्यविशेषात् । अत एव पञ्चाग्निविदः सालोक्यमात्रेसत्यपि सारूप्यसामीप्यसायुज्यरूपब्रह्मप्राप्तिरपि न कल्प्या । अत एव च पञ्चाग्निविदो ब्रह्मसायुज्यहेतु ब्रह्मप्रधानकोपासनमपि न कल्प्यम् । एवं च मुक्तिमोक्षशब्दस्वारस्यात् । अक्षरामृतशब्दस्वारस्यात् कैवल्यशब्दस्वारस्यात् तत्स्वारस्यचतुष्टयानुगृहीत पाद्मपुराणवचनबलाच्च निश्शेषविद्यानिवृत्तिरूपमोक्षात्मकं प्रकृति मण्डलवहिर्भूतं यावदात्मभाविस्वात्मप्रधानकानुभवरूपं स्वतन्त्रकैवल्यं पञ्चाग्निविद एव । प्राणविदस्तुकैवल्यंसङ्कुचितं ऐश्वर्यान्तर्भूतमेवेति । इत्थं न्यायसिद्धाञ्जनसूक्ति चतिष्टयानुसारेणा प्राकृतकैवल्यं तात्पर्यचन्द्रिकायां दिक्प्रदर्शनाभिप्रेतमितिस्थितम् । किञ्चन्यायबलादप्राकृतकैवल्यमेवदिक्प्रदर्शनाभिप्रेतं, प्राकृत कैवल्यस्य न्यायविरुद्धत्वेन दिक्छब्दसूचितत्वासम्भवात् । अत्रयदुक्तं तात्पर्यचन्द्रिकायामेवाष्टमाध्यायेप्रकृतिमण्डल एव स्वात्मानुभवस्थानंप्रमाणमुखेन समर्थमिति तन्मन्दम् । योगिनाममृतं स्थानमिति वचने एकान्तिनस्सदाब्रह्मेत्याद्युक्तिबलेन स्वात्मानुभवस्यानस्य मुक्तिस्थानादर्वाचीनत्वसिद्धावपि प्रकृतिमण्डलस्य  तत्स्थानत्वासिद्धेः । स्वात्मानुभवस्य प्रकृतिमण्डलस्तानकत्वे विरजापरव्योम्नोरन्तरा केवलं स्मृतमिति वचनपिरोधस्य दुरद्धरत्वाच्च । मुक्तानां परमागतिरित्यत्र परमेतिविशेषणे नमुक्तानामेव केषांचिदर्वाचीनागतिर्गम्यते । गीयते निर्मुक्तजरामरणात्मककैवल्यलक्षणा जरामरणमोक्षायमामाश्रित्ययतन्तिये । इति संसारपरमपदयोर्मध्ये तेषां स्थानं च योगिनाममृतं स्थानं स्वात्मसन्तोषकारिणामितीति श्रीसहस्त्रनामभाष्ये श्रीपराशरभट्टार्यैरनुगृहीतत्वेन तत्सूक्तिविरोधस्य दुष्परिहारत्वाच्च । तत्सूक्त्यभिप्रायश्चपूर्वमेव वर्णितः ।
	परत्वेनोपपत्तेः । न च कैवल्यानुभवस्य प्रकृतिमण्डलबहिर्भावे तत्प्रापकस्वात्म प्रधानकोपासनरूप ब्रह्मप्राप्तिप्रतिबन्धकस्य तद्दशायामभावात्ब्रह्मप्राप्तिदुर्वारेतिवाच्यम् । रक्ष्यापेक्षां प्रतीक्षत इत्यादि प्रमाणबलेन भगवत्संकलप्स्य चेतनेच्छानुसारितया स्वात्मानुभ
वकामानुष्ठितस्वात्मप्रधानकोपासनजनितस्यस्वात्मानुभवरूप निरतिशयानन्दमात्रदद्यामिति भगवत्संकल्पस्य तद्दशायामपि विद्यमानस्य प्रतिबन्धकत्वात् । अन्यथा प्रसिद्ध पुण्यपापयोः फलदसायां विद्यमानयोर्मोक्षप्रतिबन्धकत्वभङ्गप्रसङ्गात् । किञ्च यत्किञ्चिद्बन्धविनिर्मोकेन कैवल्याभ्युपगमेत्रिवर्गार्थिनां सर्वेषां कैवल्यप्रसङ्गः । अन्यथा कैवल्य शब्दस्य सर्वबन्धविनिर्मोकरूपसङ्कुचितार्थत्यागेन यत्किञ्चित् बन्धविशेषविनिर्मोके पारिभाषिकत्व प्रसङ्गः । अपि च पञ्चाग्निविदः सर्वं च विनिर्मोकं विना कैवल्याभ्युपगमेभूमविद्यान्तर्गतप्राणविद इव प्रकृतावेव स्थानपिशेष कल्पनापत्तौ विरजापरमव्योम्नोरन्तराकेवलंस्मृतमिति श्रुतस्थानविशेषहीनम् । अश्रुतस्थानविशेषकल्पनंचापद्येत । एवञ्च वृद्धिमिच्छतोमूलहीन्यापत्तिरिति न्यायेन सर्वबन्धविनिर्मोकंविनापञ्चाग्निविदः कैवल्याभ्युपगमे तद्भोगस्थानस्या प्रामाणिकतया कैवल्यस्वरूपमेवहीयेतेति प्रबलबाधकतत्कावशेन सर्वबन्धविनिर्मोकेपि साक्षाद्ब्रह्मप्राप्ति प्रतिबन्धकसंकल्पविशेषेण मुक्तिभेदोऽवश्याभ्युपगन्तव्यः । न च ब्रह्मप्रधानकोपासनरूप कारणाभावेन ब्रह्मप्राप्त्यभावसम्भवे प्रतिबन्धकल्पनं व्यर्थमिति वाच्यम् । अस्मत्सिद्धान्ते तमेवविदित्वेत्यादि प्रमाणानुसारेण साध्यद्वित्वानभ्युपगमेन ब्रह्मप्रधानकोपासनस्यापि प्रतिबन्धक निवृत्तावेवोपयोगितया स्वात्मोपासनेन कृत्स्नप्रतिबन्धक निवृत्तेस्तमेवविदित्वेति श्रुतिविरुद्धतयाचात्मप्रधानकोपासनरूपकाम्यकर्मणः भगवत्संकल्पविशेषद्वारा ब्रह्मप्राप्तिप्रतिबन्धकस्यावश्यवक्तव्यत्वात् । अतएव केवलाधिकारिणः प्रकृतिभोगप्रापकसकलबन्धविनिर्मोकेपि प्रतिबन्धकान्तरेण ब्रह्मप्राप्तेरनवकाशइति सिद्धम् । अपि च केवलस्य सर्वपापनिवृत्तिसाम्येपि ब्रह्मप्राप्तिरनवकाशपराहतः । मुमुक्षुं प्रति पुण्यपापयोर्बह्मप्राप्तिविरोधित्वेनास्मत्सिद्धान्ते पापत्ववत् ब्रह्मप्रधानकोपासनस्यकेवलं प्रतिस्वोद्देश्य विरोधितया पापत्वावश्यंभावेन केवलाधिकारिणी ब्रह्मप्राप्ति साधनभूत ब्रह्मोपासन विरहेण, ब्रह्मप्रधानकोपासन विरहेण, ब्रह्मप्राप्त्यसम्भवेन च केवलस्य सर्वपापनिवृत्तौ ब्रह्मप्राप्तिः प्रसज्यत इत्युक्तेर्व्याहतत्वात् । न च ब्रह्मप्राप्तौ प्रतिबन्धक निवृत्यतिरेकेण कारणान्तरानभ्युपगमेन ब्रह्मोपासनासत्वेपि केवलस्य सर्वपापनिवृत्तौ ब्रह्मप्राप्तिस्स्यादित्यापादनं सम्भवतीति वाच्यम् । ब्रह्मोपासनस्य प्रतिबन्धकनिवृत्तिसाधनत्वेपि, केवलाधिकारिणीब्रह्माप्राप्ति विनाकृत पुरुषार्थत तत्साधननिवृत्तिरूपब्रह्मोपासनसाध्य सर्वपापनिवृत्यभावेन ब्रह्मप्राप्त्यापादनासम्भवात् । नचोद्देश्यविरोधित्वेपि केवलापेक्षयाब्रह्मोपासनस्य न पापत्वं सम्भवति 
। अन्यताविषयप्रवणं प्रतिपुण्यमात्रस्यपापत्व प्रसङ्गादिति वाच्यम् । प्रसिद्धपुण्यपापयोः पापशब्दवाच्यत्व सिद्धान्तानुसारेण शास्त्रीयोद्देश्यविरोधित्वस्यैव वापशब्द प्रवृत्ति निमित्ततयानरकावह विषयप्रावव्यविरोधिनः पापशब्दवाच्यत्वाप्रसक्ते ।
	 न च केवलाधिकारिणी ब्रह्मोपासनसाध्यसर्वपापनिवृत्यभावे कैवल्यब्रह्मप्राप्तयोः सर्वपापनिवृत्ति साम्यासिद्धिरिति वाच्यम् । कृत्स्नप्रकृतिसम्बन्धनिवृत्तेरेवमोक्षशब्दवाच्यतया ब्रह्मविदः कृत्स्नपापनिवृत्त्याब्रह्मप्राप्तेः मोक्षत्ववक्तेवलस्य कृत्स्नपापनिवृत्त्याकैवल्यमपि मोक्षस्स्यादितिवक्तुंशक्यत्वेन कैवल्यब्रह्मप्राप्त्योर्मोक्षशब्द वाच्यत्वोपपादकस्वस्वाधिकारिसर्वपापनिवृत्ति साम्यशङ्काया अमन्दचोद्यत्वात् । अनुगृहीतं च वात्स्यश्रीदेवराजार्यवंश्यैः श्रीनिवासगुरुभिरहस्यविवेकारण्ये प्रबन्धे सर्वपापनिवृत्तिः कैवल्य भगवत्प्राप्त्योस्समानाहित शङ्कानमन्दचोद्यरूपा । कथमितिचेत् । अनिष्टावहं हि पापमुच्यते । केवलस्या निष्टावहमीश्वराचिदनुभवहेतुद्वयम् । तदुभयाभावे भगवदनुभवस्यहेतुर्नास्ति । भगवदनुभवस्यस्वतः प्राप्नत्वेपि प्रतिबन्धकनिवृत्तिर्हिहेतुजन्या । प्रत्युतविरोधिनः परमात्मशरीरत्वेन स्वात्मानुभवहेतोस्सत्वाच्च । तादृशस्वात्मानुभवमात्रमन्तरे सर्वेषां तादृशानुभवसद्भावे नायत्नेन कैवल्यप्राप्तिस्स्यात् । द्वितीये तथाविधानुभूतेः प्रकृतानुदयात् । तत्पदकल्पनं व्यप्थंभवेत् । इतिप्रबलबाधकतर्कवशेन कैवल्यंमोक्षान्तर्गतमेव सिद्धयति । यच्चोक्तं सर्वकर्म विनिर्मोके भगवत्प्राप्तिः कुतोनस्यादिति । तन्नसङ्गच्चते । प्रकृतिवियुक्तात्मप्राप्तिमात्रसाधकविद्यानुष्ठानजनित भगवत्संकल्पात्तत्प्राप्त्यसिद्धेः । अन्यथा यथाक्रतुरस्मिन् लोके पुरुषोभवति तथेतः प्रेत्यभवतीति वेदान्तोदित तत्क्रतुन्यायविरोधस्स्यात् इति तत्र किं यत्किञ्चित्कर्मपि योगेनेत्यादेरयंभावः । कावल्यं मोक्षोनभवतीत्यङ्गीकृत्य आत्मानुभूतिरिति याकिलमुक्तिरुक्ते त्यादिषुमुक्ति शब्दोनासङ्कोचेन सर्वबन्धविनिर्मोकरूप इति वदतां भूमविद्यान्तर्गत प्राणविदः आत्मानुभूतिरेव ऐश्वर्य कैवल्य भगवल्लाभमध्यपठित कैवल्यशब्दवाच्यत्वं यत्किञ्चित्कर्मवियोगेनेत्यवश्यं वाच्यमिति स्वर्गादावपि कैवल्यशब्दप्रयोगापत्तिः । ऐश्वर्यापेक्षयाबहुतर वैराग्यादिसाध्वंकैवल्यमिति च भज्यते । आत्मानुभवानन्दः कैवल्यमित्युक्तौकैवल्यशब्दस्य पारिभाषिकत्वापत्तिः । अतएवैतद्दोषत्रय परिहाराय ऐश्वर्यकैवल्य भगवल्लाभमध्यपठित कैवल्यशब्दस्य सर्वकर्मविनिर्मोकोऽर्थ इत्युक्तौ प्राणविदात्मानु भवः कैवल्यशब्दार्थो भगवत्पक्षेन भवेदिति वृद्धिमिच्छतो मूलदृन्यापत्तिः । निश्शेष प्रकृतिभो
गनिवृत्तिः कैवल्यमित्युक्तेमहानन्दरूपसाक्षान्मोक्षेमुक्तिमोक्षकैवल्य शब्दानां निश्शेषप्रकृति सम्बन्धनिवृत्तिपरतया श्रुतिस्मृत्यादिषु प्रयोगदर्शनेनकैवल्यशब्दस्य पारिभाषिकत्व तादवस्थ्यम् । अतः प्रयोगस्वारस्येन सर्वबन्धविनिर्मोक एव कैवल्यशब्दार्थ इति प्राणविदात्मानुभूतिरिव कैवल्यं स च प्रकृतावेव येनकेनचिन्मार्गेण यत्रक्वापीतिस्थान विशेषकल्पनं विफलं वाचनिकस्थानत्यागमात्रफलकंचेति पञ्चाग्निविदो ब्रह्मानन्दानुभवं विना प्रकृति बहिर्भूतस्थाने निश्शेषप्रकृति सम्बन्धनिवृत्तिरेव कैवल्यशब्दार्थ इति । यच्चोक्तमित्यादेरप्ययं भावः । जीवात्मप्रधानकोपासनेन सर्वबन्धविनिर्मोकेपि ब्रह्मप्रधानक प्राप्तिर्नापादयितुं शक्यते । तत्क्रतुन्यायविरोधात् । न च विद्यायाः प्रतिबन्धकनिवृत्तावेवसाधनतया ब्रह्मप्रधानकोपसनाभावेपिकैवल्यनिष्ठस्य आत्मप्रधानकोपासनेनैव सर्वबन्धविनिर्मोकेन ब्रह्मप्रधानकप्राप्तिस्स्यादेवेति वाच्यम् । पूर्वोक्तन्यायेन तत्क्रतुन्यायस्यान्ययोगव्यवच्छेदपरतया ब्रह्मविद्यावैजात्यस्यमुक्तिरूपफलवैजात्यस्यचावश्यकत्वेन विद्याविकल्पानुसारेण कार्यकारणवैजात्यावश्यं भावेन च ब्रह्मप्राप्तिसामान्यस्य निश्शेषप्रकृतिनिवृत्तिमात्रसाध्यत्वेपि ब्रह्मविद्याविशेषजनितभगवत्संकल्पविशेषेण ब्रह्मप्राप्तिविशेषो भवतीति कल्पनीयतया ब्रह्मप्रधानकोपासन जनितस्य ब्रह्मप्रधानकप्राप्तिर्भूयादिति भगवत्संकल्पविशेषस्याभावेन जीवेप्रधानकोपासनेन ब्रह्मप्राप्ति सामान्यकारणीभूतसर्वबन्धविनिर्मोकस्य विशेषणतया ब्रह्मानुभवरूपकैवल्यस्थले सत्वेपि निरतिशयानन्दत्वावस्थापन्न ब्रह्मानुभवरूप ब्रह्मप्रधानकप्राप्तिर्नसम्भवतीति परिहर्तुं शक्यत्वात् । अन्यथा एकैकविद्ययाविद्यान्तरसाध्य विजातीयमुक्तिप्रसङ्गस्य वज्रलेपत्वादिति । इत्थं जन्ममरणादि दुःखप्राप्त्यनुगुणकर्ममात्रनाशं विनि सर्वबन्धविनिर्मोके सत्यपि कैवल्यार्थिनो ब्रह्मप्रधानकोपासनलक्षण पापरूपकारणाभावाद्वापरिपूर्ण ब्रह्मानुभवप्रतिबन्धकात्मप्राप्तिहेतुभूत पुण्यसद्भावाद्वाब्रह्मप्राप्ति विशेषहेतु ब्रह्मोपासनविशेषरूपकारणाभावाद्वा आत्मानुभव ब्रह्मानुभवयोः निरतिशयानन्दत्वसाम्येपि परिपूर्णब्रह्मानुभवेवस्तुनो भोग्यानन्त्यसत्वेन यं लब्ध्वाचापरंलाभम् । मन्यते साधिकं तत इत्यादि प्रमाणानुसारेणाधिकभोग्यान्तर सद्भावप्रतिबन्धकज्ञानविषयीभूतो रसो वै सः । रसंग्गेंहयावायं लब्ध्वानंदीभवतीत्यादिभूतो प्रमाणसिद्धः निरतिशयानन्दत्वावस्थापन्न  परिपूर्णं ब्रह्मानुभवोजायते ।
	अपि तु स्वात्मानुभवानन्दरूप कैवल्यहेतुस्वात्मप्रधानकोपासनहेतु पुण्यविशेषात् 
ज्ञानिनामधिकभोग्यभूतब्रह्मानुभवसद्भावज्ञानाप्रतिबन्धकज्ञानफलरूप ब्रह्मानुभवानन्दोत्मपेच्छया स्वात्ममात्रानुभवानन्दरूपान्तरायविलम्बासहिष्णुत्व जिज्ञानसुर्जीव प्रधानकोपासनमात्रनिष्ठ इति पक्षे तस्यज्ञान्यपेक्षया अमुख्यादिकारित्वं परिपूर्णब्रह्मानुभवानन्देच्छां विना स्वात्ममात्रानुभवरूपाल्पानन्दाभिलाषवत्वं तत्रफलतारतम्यमेव । मुख्यामुख्याधिकारित्वे प्रयोजकम् । फलसम्बन्धरूपाधिकारसमानाधिकरणत्वात् । न तु फलविलम्बसहत्वतदभावौ, तद्वयधिकरणत्वात् ।  ऐश्वर्य कैवल्यार्थिनोः फलतारतम्यस्यैवमुख्यामुख्याधिकारित्व प्रयोजकतया तदवैरूप्याच्चेति भाष्यतात्पर्यमिति वेदान्ताचार्याभिप्रायः । अपि च फलविलम्बसहत्वतदभावयोः प्रकृते मुख्यामुख्याधिकारित्वप्रयोजकत्वे वृद्धिमिच्छतो मूलहन्यापत्तिरिति न्यायापातः । आनुषङ्गिकफलतदभावत्वेपि मधुविद्यादहरविद्यानिष्ठयोरधिकारिभेदाभावेनात्ममात्रानुभवरूपान्तराय विलम्बस्याधिकारि भेद भञ्जकत्वादित्यपि तात्पर्यम् ।। अत्र भाष्ये जिज्ञासुरर्थार्थीति पदक्रमं विहाय अर्थार्थिपदस्य प्रथमव्याख्याने नियामकमनुगृहीतं तात्पर्यचन्द्रिकायाम् । पाठक्रमादप्यर्थक्रमस्य प्रबलत्वात् जिज्ञासोः प्रागेवार्थार्थिनः उपादानमिति आर्तापेक्षया जिज्ञासोः जिज्ञास्वपेक्षया ज्ञानिनश्च श्रेष्ठयसूचकतया पाठक्रमस्यदर्शनेन अर्थार्थ्यपेक्षया नित्यत्वेन स्वरूपेण च उत्कृष्ठफलार्तित्वलक्षण स्वभावसिद्धक्रमसूचकतया अर्थार्थीजिज्ञासुरिति पाठक्रमः कल्पनीय इति तात्पर्यमिति भावः । आर्तसाधारणार्थार्थित्वस्य विबाजकधर्मत्वाभावादपूर्वेश्वर्यकामत्वमर्थार्थिपदविवक्षितं चित्तस्वाथ्येन आर्तानन्तरोवा अर्थिन आर्तादाधिक्यं सिध्यतीति भाष्याभिप्रायंमत्वाऽवतारितं तात्पर्यचन्द्रिकायां आर्तादस्यविशेषं दर्शयति । अप्राप्तेतीति ।
	 अर्थशब्दस्यधनपरत्वे अर्थार्थीत्यस्यैश्वर्यकाम इत्यर्थवर्णनमयुक्तम् । ऐश्वर्यशब्दस्य नियमनवाचितया नियाम्येलाक्षणीकत्वादित्याशङ्कय तयोर्मुखबेदमात्रमित्यादि भाष्येपौनरूक्त्यपरिहाराया वश्यवक्तव्येन नष्टैश्वर्यापूर्वैश्वर्यकामत्वेनाधिकारिभेदः किंनस्वादिति शङ्कां परिहर्तुमवतारितं तात्पर्यचन्द्रिकायाम् । फलद्वाराहि अधिकारिभेदोऽभिधीयते । फलंचार्तस्यार्थार्थिनश्च ऐश्वर्यमेकमेव । यदिपुनस्तदवान्तर भेदेनभेदक्लृप्तिः तदाभेदान्तरमपि वक्तुं शक्यमित्यत्राह तयोरितीति इष्टतावच्छेदकभेद एवफलसम्बन्धरूपाधिकारिभेदप्रयोजकः । अन्यथाविधिशिवादिसायुज्यभेदेनाधिकार्यानन्त्यापत्तेः । अत ऐश्वर्यत्वरूपइष्टतावच्छेदकैक्यात् एश्वर्येभ्रष्टत्वापूर्वत्वयोरिष्टतावच्छेदकत्वाभावाच्च । आर्तार्थार्थिनोर्नाधिकारि
भेदः । ऐश्वर्यत्वेन विधिशिवादिसायुज्यसङ्ग्रहात् नाधिकार्यानन्त्यापत्तिश्चेतिभावः । एतेनैश्वर्यकामत्वेनाधिकार्यैक्ये चिदनुभवकामत्वेन जिज्ञानसुज्ञानिनोरधिकार्यैक्यं स्यादितिशङ्कापराकृता । आत्मप्रधानकोपासनजन्यतावच्छेदकतया ब्रह्मानन्दानुभवत्वस्य च भिन्नभिन्नेष्टतावच्छेदकत्वेन फलभेदनिबन्धनाधिकारिभेदसम्भवात् । अत्र फलद्वाराहयधिकारिभेदोऽवगम्यत इति वेदान्ताचार्यसूक्त्या आयमर्थो अवगम्यते । कैवल्यं नित्यमोक्षरूपमिति पक्षे आत्मप्रधानकप्राप्तिरूपफलभेदात् जिज्ञानसुज्ञानिनोरधिकारिभेद उपपद्यते । आत्मप्राप्तिमतोपि ब्रह्मप्राप्तिमत्वेज्ञान्यन्तर्भावापत्ते ।
	न चात्मप्रधानकब्रह्मप्रधानकोपासनद्वयेनात्मब्रह्मप्रधानकानुभवद्वयरूपफलभेदस्सम्भवपि मधुविद्यायान्तुकार्यकारणोभयावस्थाब्रह्मोपासनस्स्यैक्येन व स्वादिभोग्यादित्यप्राप्तेरानुषंङ्गिकफलत्वेन स्वतन्त्रफलद्वयं न सम्भवतीति वाच्यम् । तद्य इत्थं विदुरित्यादि वाक्येविद्याद्वयनिष्ठानामर्चिरादिगतिब्रह्मप्राप्तिरूप एकफल श्रवणेनविद्याद्वयनिष्ठानामपि ब्रह्मप्रधानकतदप्रधानक साधारण्येनब्रह्मविद्यारूपैकसाधनकत्वस्यावश्यक्तव्यतया फलभेदप्रयुक्ताधिकारिभेदासम्भवात् अर्चिरादिगतिपूर्वकापुनरावृत्तिरूपसायुज्यपर्यन्त ब्रह्मप्राप्ति प्रयोजक कत्रृत्वं स एनान् ब्रह्मागमयतीत्यस्यार्थ इति पक्षे तादृशब्रह्मप्राप्तौ तद्य इत्थं विदुरित्याद्युक्तजीवब्रह्मोपासनरूपविद्याद्वयस्यकल्पनसाधनत्वासम्भवात् जीवप्रधानकोपासनरूपपञ्चाग्निविद्यायास्स्वपलीभूतात्मानुभवानन्तरं जिज्ञासुर्लभतेभक्तिमित्याद्यनुरोधेन ब्रह्मोपासनेति अर्चिरादिगति पूर्वकतादृशब्रह्मप्राप्ति प्रतिनियतपूर्ववृत्तित्वमित्येवानित्यकैवल्य पक्षे वक्तव्यत्वात् । 
	जीवब्रह्मप्रधानकोपासनयोर्ब्रह्मविद्यात्वेन एकरूपेणहेतुत्वेतादृश ब्रह्मप्राप्तिरूपएकफले प्रयोजकत्वेन कथञ्चिदन्वयस्य वक्तुं शक्यत्वाच्च । नित्यकैवल्यपक्षे अर्चिरादिगति ब्रह्मप्राप्त्य पुनरावृत्तीनां विकल्पेन सायुज्यरूपसाक्षाद्ब्रह्मप्राप्तेर्ददृरविद्यादिफलत्वस्येव जीवब्रह्मोपासनफलत्वसम्भवाच्च । न च स एनान्ब्रह्मागमयतीत्यनेन सायुज्यरूपसाक्षाद्ब्रह्मप्राप्तिविवक्षायां तस्यजीवोपासनफलत्व सम्भवः । ब्रह्मप्रधानकाप्रधानकसाधारणब्रह्मप्राप्तिसामान्य विवक्षायां तद्यइत्थंविदुरित्याद्युक्त विद्याद्वयस्य अर्चिरादिगत्य पुनरावृत्तिवत् एकव्यक्तिरूपब्रह्मप्राप्तिफलकत्वप्रतीति स्वारस्यभङ्ग इति वाच्यम् । स एनान्ब्रह्मागमयतीत्यनेन कैवल्य स्थानप्राप्तेस्सूरिदृश्यपरमपदप्राप्तेश्च प्रागेवशान्तोदित श्शान्तवपुर्द्विभुजः पुरुषाकृति
रित्याद्युक्तस्य विरजातीरवासिनो व्यूहवासुदेवरूपब्रह्मणः प्राप्तेरेवविवक्षिततया तस्याः विकल्पेन जीवब्रह्मोपासनफलत्वसम्भवेनानन्वयास्वारस्ययोरभावात् । विग्रहविशेषस्थानविशेषापच्छिन्नार्चिरादिद्वादशपुरुषप्राप्त्य वैरूप्येणब्रह्मप्राप्तेर्विवक्षणीयतया विद्युत्पुरुषरूपो अमानवः अमानवकरस्पर्शात् सूक्ष्मशरीरनिवृत्तिरिति प्रसिद्धव्यूहवासुदेवरूपमानवं प्राप्तयतीत्यर्थस्याभ्युपगन्तव्यतया च सोश्नुते सर्वान्कामानित्यादिविवृतायाः ब्रह्मविदाप्नोतीत्युक्तायाः सायुज्यरूपसाक्षाद्ब्रह्मप्राप्तेर्विवक्षितुमशक्यत्वात् । वैकल्पकसाधनानान्दहरविद्यादीनां विकल्पोक्तिबलेन तत्क्रतुन्यायबलेन च विजातीयमुक्तिहेतुत्ववन् जीवब्रह्मोपासनयोर्यापदात्म भाविजीवानुभवानन्द ब्रह्मानुभवानन्दरूपफलद्वयं प्रति तद्य इत्थं विदुरित्यादि पृथङ्निर्देशबलात् तत्क्रतुन्यायाच्च हेतुकल्पनसम्भवाच्च । इयांस्तु विशेषः । ब्रह्मगमयतीत्यनेन साक्षाद्ब्रह्मप्राप्ति विवक्षायां अश्रुतब्रह्मविद्यात्वस्य प्रयोजकतावच्छेदकत्व कल्पनापत्तिः । उपक्रमस्थजीवोपासनत्व ब्रह्मोपासनत्वयोः श्रुतयोः हेतुतावच्छेदकत्व परित्यागापत्तिश्च । व्यूहवासुदेवप्राप्ति विवक्षायामश्रुतफलवैजात्यमात्रकल्पनमिति ।
	अतो जिज्ञासुज्ञानिनोरधिकारभेदः नित्यकैवल्यपक्ष एव सम्भवतीति एकाधिकारिपरत्वे अर्थार्थीत्येवमनुगतरूपेण वक्तुं शक्यतया अर्तोर्थार्थीत्यनयोः गोबलीवर्धन्यायेन अवान्तरभेदपरत्वेन व्याख्यानमयुक्तमिति आशङ्कयानुगृहीतं तात्पर्यचन्द्रिकायां प्रसिद्धेनावान्तर भेदेन विशेषकथनमात्रमिति भाव इति । ऐश्वर्यसामान्यस्योत्पत्ति विनाशयोगित्वेनानित्यत्वं सूचयितुं लोकप्रसिद्धनष्टैश्वर्यापूर्वैश्वर्यभेदेनार्थार्थिष्वेव विशेषकथनमात्रं नत्वधिकारिद्वित्वेन अधिकार्यैक्याभावेचेति परिहाराभिप्राय इति तात्पर्यम् । अत एवैश्वर्यसामान्यमनित्यं स्यादिति संकल्पितवता निरङ्कुश स्वतन्त्रेण भगवता स्वदत्तमप्यैश्वर्यं सत्यसंकल्पतया ननित्यत्वेन कर्तुं शक्यमिति ज्ञातव्यार्थविशेष तात्पर्यग्राहकमार्तोर्थार्थीति पदद्वयोपादानमिति पूर्वोचार्य संप्रदायोप्युपपद्यते । इत्थं ऐश्वर्यसामान्यस्यानित्यत्वसूचनेन जिज्ञासु ज्ञानिनोरात्मानुभवानन्दब्रह्मानु भवानन्दरूपं फलद्वयं नित्यमित्यपिगम्यत इति तात्पर्यम् । अन्यथा फलचतुष्टयेपि नित्यानित्यजिज्ञासाया अविशेषेणा पेक्षितानुक्तिप्रसङ्गात् । एतेनार्थार्थिसन्देशात् जिज्ञासुफलमनित्यं किंनस्यादित्याशङ्कानिराकृता । अतोऽर्थार्थीजिज्ञासुरित्युक्तेपि प्रायदर्शनन्यायेन प्रक्रमन्यायेन च जिज्ञासुफलानित्यत्व निश्चयसम्भवेन आर्तार्थार्थिनोर्मध्ये जिज्ञासुरूप विजातीयाधिकार्युपादानमुत्तरोत्कृष्टाधिकारि निर्देशप्रकरणे आत्मानु
भवस्य ऐश्वर्यापेक्षया निरतिशयानन्दत्व नित्यत्वादिनोत्कर्ष सूचनार्थं परमपुरुषार्थभूतब्रह्मानन्दानुभवानन्दं प्रतियावदात्मभावि प्रतिबन्धकरूपत्वेन ज्ञानिनां प्रति यावदात्मभावि प्रतिबन्धकरूपत्वेन निकर्षज्ञापनार्थं चेति चतुर्णां यथाश्रुतोपादानमत्यं रसमित्येव निर्वाहस्योचितत्वादितिदिक् ।
	आर्तः अर्थार्थीति जडरूपप्रकृति भोगार्थिनः उक्ततया जिज्ञासुशब्देन स्वरूपतोधर्मतश्च स्वयंप्रकाशतया अचिद्वयावृत्यजीवस्वरूप भोगार्थी निर्दिश्यते । धातोः कर्मणः समानकत्रृकादिच्छायां चेति सूत्रेण इच्छासाध्यक्रियावाचिधातोरेवेच्छार्थे सन्प्रत्यय विधानात् जिज्ञासुरित्यत्र ज्ञाधातुना ज्ञानात्मक जीवस्वरूपवाप्तिरूपजीवस्वरूपानन्दभोगोलक्ष्यते । तस्येच्छासाध्यक्रियारूपत्वात्, आर्थार्थिनः प्रकृति बद्धात्मावाप्तिकामतया तद्वयावृत्तिस्पाष्टट्यप्रकृति वियुक्तात्मावाप्तिर्जिज्ञासुरित्यत्रज्ञाधातुर्विवक्षितेत्यभिप्रायेण प्रकृतिवियुक्तात्मस्वरूपावाप्तीच्छुरित्यनुगृहीतं भाष्ये । तत्र लक्षणां विना चतुर्थार्थवर्णनसम्भवात् लक्षणाश्रयणमयुक्तमित्याशङ्कययोजनान्तरासम्भवात् लक्षणाश्रयणमेव युक्तमित्यभिप्रायेणावतारितं तात्पर्य चन्द्रिकायां जिज्ञासुशब्देन ज्ञानार्थिमात्रं किं न गृह्यते । भगवन्तमेव वाजिज्ञासुर्भक्तिश्रद्धारहितः कुतूहलमात्रेण भगवन्तं जिज्ञासमासो वा यथैकतद्वितादयः यूयं जिज्ञासवो भक्ता इति । आरोग्यं भास्करादिच्छेश्रियमिच्छेद्धुताशनात् । ईश्वरात् ज्ञानमन्विच्छेद्गतिमिच्छेज्जनार्दनात् । इत्युक्ताधिकारि चतुष्टयेचात्रप्रत्यभिज्ञायमाने जिज्ञासुरपि स एव भवितुमर्हति तत्राहेति । तत्र जिज्ञासुशब्दा शङ्कोच स्वारस्येन लौकिकालौकिकविद्यार्थीसामान्यपरत्वमुक्तम् । जिज्ञासुज्ञानिशब्दयोर्विषयैक्यस्वारस्येन विनोदार्थं भगवत् ज्ञानार्थिपरत्वमुक्तम् । 
	आस्मिन् पक्षे ज्ञानिव्यावृत्यर्थं भक्तिश्रद्धारहित इति विशेषणं लौकिकपुरुषार्थाभ्यर्थिप्रकरणानुसारेण कुतूहलमात्रेणेत्युक्तम् । मोक्षार्थंसिद्धसाधनत्वेपि भगवद्गुणानुभवात्यन्ताभिनिवेशमात्रेण भगवन्मुखोल्लासार्थं भगवज्ञानार्थिन इत्यर्थः । स्वतन्त्रपुरुषार्थाभ्यर्थिप्रकरणत्वानुसारेण मोक्षार्थं तत्वज्ञानपरत्वमाह । आरोग्यमित्यादिना । प्रत्यभिज्ञायमान इति । आर्तशब्देनरोगार्तस्य अर्थार्थिशब्देन श्रीकामस्य ईश्वराज्ञानमन्विच्छेदित्यादिना उपायोस्मिहरेस्मृतावित्यादि प्रसिद्धमोक्ष हेतुत्वज्ञानस्य गतिमिच्छेदित्यनेन तमेवं विद्यानित्यादि प्रसिद्धपरमगतिभूतमोक्षस्य च प्रत्यभिज्ञानादित्यर्थः । ज्ञानिनोपि ब्रह्मजिज्ञासुत्वात्, तद्वयावृत्त्यर्थं प्रत्यभिज्ञानमुक्तम् । क्रमप्रत्यभि5ानेन जिज्ञासुशब्दः मोक्षहेतुभूततत्वज्ञानार्थिपरः । ज्ञानिशब्दोमोक्षहेतुभूततत्व
ज्ञानवत्परसन्मोक्षार्थिपर इति भावः । आद्यपक्षद्वये अलौकिकपुरुषार्थाभ्यर्थिप्रकरणविरोधं दूषणमभिप्रेत्य स्वतन्त्र पुरुषार्थाभ्यर्थि प्रकरणमुपपादयति । तद्भेदाच्छेत्यादिना । बाह्यपुरुषार्थशब्दो लौकिकपुरुषार्थ परः भगवदर्थिचेतनोज्ञानीति निर्दिष्ट इति शेषः ।
	 पक्षे स्वतन्त्रपुरुषार्थत्वमाह जीवात्मस्वरूपं चेति अधिकेति कर्मानधीनत्वेन स्वाभाविकानन्दरूपतयानवधिकातिशयानन्दरूपमित्यर्थः । अन्यत्रेति । स्वात्मानुभवशास्त्र इत्यर्थः ।  उपपादकग्रन्थानुसारादपि स्वतन्त्रपुरुषार्थाभ्यर्थिपरत्वमाह अत्रापीति । एतेन प्रकरणानुसारेण लक्षणानयुक्तेत्यपास्तम् । उपपादकग्रन्थानन्वयेऽर्थान्तरकथनस्यानर्थक्य प्रतिहतत्वात् । परिशेषादिति । स्वतन्त्रपुरुषार्थाभ्यर्थिषु परिशिष्टत्वादित्यर्थः । ज्ञानिशब्दस्य तद्ज्ञानमज्ञानमतोन्यदुक्तमित्यादिरीत्या ज्ञानदर्शनप्राप्तिहेतुभूतज्ञानवत्परत्वात्सर्वोत्तरमुक्ततया सर्वोत्कृष्टाधिकारिपरत्वाच्चेति भावः । जिज्ञासुशब्देन ज्ञानमेवास्य स्वरूपमिति कथं लभ्यत इत्यत्राह ज्ञानार्थीति । स्वाभाविकं ज्ञानं विवक्षितमिति भाव इति । स्वरूपतोधर्मतश्चासङ्कुचितज्ञानं जिज्ञासुरिति ज्ञाधातुनास्वरसतो लभ्यत इत्यबिप्रायेम ज्ञानमेवास्यस्वरूपमित्युक्तम् । स्वं आत्मीयरूपं, आकारः, यावदात्मभाविधर्म इत्यर्थः । स्वरूप शब्दोधर्मिपरश्चेतिभावः । अत्र प्रकृतिवियुक्तेति शब्देन अनित्यात्मानुभवानन्दपक्षे अवाप्तिक्रियायामात्मस्वरूपस्य प्रकृतिवियोगोविवक्षणीय इत्यस्वारस्यम् । नित्यात्मानन्दानुभवरूपकैवल्यपक्षे वस्तुतो निश्शेषप्रकृति केवलमात्ममात्रभोगस्य प्रयोजनमाह नगरं प्रविविक्षोरिति । अप्राकृतनित्यकैवल्य पक्षे तु प्रकृतिवियुक्तपदं सर्वबन्धविनिर्मोक परम् । केवलपदं, केवलाधिकारीति व्यवहारविषयपरम् । आत्मनि पर्यवसानं च सर्वदात्ममात्रभोगफलकत्वम् । इत्थं च प्रकृतिवियुक्तपदं भोगेप्रकृतिसाहित्याभावपरत्वं विना प्रकृतिसाक्षात्सम्बन्धासाहित्यपरतयास्वरसं, केवलपदंचायमेव कैवल्यार्थिव्यवहारविषयः । न तु भूमविद्यान्तर्गतप्राणवत् । 
	नापि प्रकृतौ स्वात्म भोगवान्पञ्चाग्निवित् । तयोर्निश्शेषप्रकृतिसम्बन्ध वियोगाभावेन केवलपदास्वारस्यादित्येवमितरव्यावृत्ति परतया सफलं अन्यथाप्रकृतिवियुक्तपदेन पौनरूक्त्यात्, केवलपदस्यभोगे ब्रह्मसाहित्याभावपरत्वेनैव भोगे प्रकृतिसाहित्याभावस्यापि सिद्धयाप्रकृतिवियुक्तपदं व्यर्थंस्यात् । किंचात्मनि पर्यवस्यन्नित्यनेनात्मभोगमात्रवत्वोक्त्या तेनैवा चिद्ब्रह्मभोगाभावसिद्धौ ज्ञानिनोजिज्ञासुव्यावृत्यर्थमात्मन्यपर्यवस्यन्नित्येव पर्याप्ततया प्रकृतिवियुक्त पदं केवलपदं च व्यर्थंस्यात् । अपर्यवस्यान्नित्यनेन पर्यवसानसामान्याभावस्यस्वरसतः प्रतीत्या कञ्चि
त्कालमपर्यवस्यन्नित्यध्याहारेण विशेषाभावपरतया प्रतियोगि सङ्कोचोपि न युक्त इति स्वारस्याष्टकमस्तीति तात्पर्यमनुसन्धेयम् । जिज्ञासुव्यावर्तकापर्यवसानोपपादकं भगवन्तं प्रेप्सुरिति विशेषणमित्याह । विशिष्टज्ञानेति । तद्ज्ञानमज्ञानमतोन्यदुक्तमित्युक्तं विलक्षणज्ञानमित्यर्थः । तादृशज्ञानफलतया ज्ञानीत्यनेन भगवन्तं प्रेप्सुरुतु लभ्यत इति भावः । विशिष्ट ज्ञानान्तर्गतपरमपुरुषार्थांश ज्ञानं भगवत्प्रेप्सायां हेतुरित्याशयेभिप्रायेण भगवन्तमेवेत्यादि विशेषणोक्तिरित्याशयेनावतारयति । तत्र हेतुमाहेति । अनित्य कैवल्यपक्षे क्रमेण भगवानेव परमप्राप्त्य इति ज्ञानसत्वेपि विश्रमार्थमात्मानुभवापेक्षासम्भवात् । आत्मानुभवेच्छां विना भगवत्प्रेप्सायां भगवानेव परमप्राप्त्य इति ज्ञानं न हेतुरित्याशङ्कय भगवानेव स्वरूपरूपगुणविभूतिभिर्भोग्यानन्त्यात् । यं लब्ध्वा चाधिकं लाभं मन्यतेनाधिकं तत इत्युक्तरीत्या परमप्राप्यः न तु जिव इति ज्ञानं भगवन्तमेवेत्यनेन विवक्षितम् । तेन च ज्ञानेन मास्तुममविश्रमः । परिपूर्णभगवदनुभवानन्द एव झडिति भूयादित्युत्कटेच्छा भगवन्तं प्रकर्षेणेप्सुरित्यनेन विवक्षितेत्यभिप्रायेण परिहरति । भगवन्तमेवेत्यात्मानुभवविलम्बाक्षमत्वमभिप्रेतमिति । नित्यकैवल्यपक्षे तु यथोक्तम् । भगवानेवपरमप्राप्य इति ज्ञानं भगवत्प्राप्तिप्रतिबन्धकतयानित्येस्वात्मानुभवेद्वेष संपादकतया भगवत्प्राप्तिरेवमेभूयादितीच्छाहेतुरिति हेतु हेतुमद्भागवस्वर उपपद्यत इति तात्पर्यमनुसन्धेयम् । तस्माच्चतुर्विधा भजन्ते मामितिश्लोकविषय श्रीमद्गीताभाष्यसूक्त्यनुसारेण जिज्ञासुरेव कैवल्यार्थिव्यवहारविषयः । कैवल्यं निश्शेषप्रकृति सम्बन्धविनिर्मोक्षरूपं यावदात्मभाविजीवानुभवानन्दमात्ररूपं चेतिसिद्धम् । सम्प्रदायचन्द्रिकायां जरामरणमोक्षायेति श्लोकभाष्योपादानस्याप्ययं भावः । जरामरणमोक्षायमामाश्रित्य यतन्तिये । ते ब्रह्मतद्विदुःकृत्स्नमध्यात्मं कर्मचारिवलमिति । तावतीभगवद्गीताश्लोकः ।
	अत्र भाष्यम् । तत्र त्रयाणां भगवन्तं भजमानानां ज्ञानव्यविसेषानुपादेयाश्च प्रस्तौति । जरामरणमोक्षायेत्यादि । जरामरणमोक्षाय, प्रकृतिवियुक्तत्मस्वरूपदर्शनाय । मामाश्रित्यये यतन्ते तद्ब्रह्मविदुः आध्यात्मञ्चकृत्स्नं विदुः, कर्मचाखिलं विदुः इति, अत्र तात्पर्यचन्द्रिका अष्टमाध्याये प्रपञ्चयिष्यमाणस्यार्थस्य प्रस्तावः श्लोकद्वयेन क्रियत इत्याह तत्रेति । जरामरणमोक्षायेत्येतावतो विर्देशात्प्रकृति वियुक्तात्मास्वरूपदर्शनायेत्युक्तं यतनमराधनरूपं विवक्षितम् । एषां ब्रह्माद्यात्मकर्मादीनां सप्तानां प्रश्नपूर्वकं प्रपञ्चो भविष्यति । अत्र विदुरिति सिद्धवद्वर्तमानोपदेशोविद्यर्थ इति श्रोत्रृप्रतिपत्ति सौकर्यायज्ञातव्यार्थजातं सप्तमाध्यायान्ते सङ्गृहय प्रश्नोत्तरमु
खेन अष्टमाध्याये प्रपञ्चनं क्रियते इति श्लोकद्वयमुपोद्घात इति बाष्याभिप्रायमाह । अथाष्टमाध्याय इति । जरामरणमात्रस्य मोक्षोक्त्याप्रकृतिसामान्यवियोगः, आत्मस्वरूपदर्शनञ्च शब्दार्थ इत्याशङ्कय जिज्ञासुशब्दे सर्वं वाक्यमिति न्यायेन ज्ञानस्वरूपत्वेन जडव्यावृत्तात्ममात्रानुभवः फलत्वेन लभ्यते । तत्रमात्रशब्देन प्रकृतिभोगोव्यावर्त्यते ।
	वस्तुतः प्रकृतिबन्धस्य विशेष्यांशभोगो न विवक्षितः । किन्तु प्रकृति वियोगविशिष्टस्यात्मरूपस्य भोगः जरामरणनिर्देशश्च सूक्ष्मस्थूलरूपप्रकृतिसम्बन्ध निबन्धनहेतुसामान्योपलक्षणं अनिष्टसामान्यनिवत्तेरेव वक्तव्यत्वेन विशेषोक्तानियामकाभावात् । निरतिशयानन्दात्मस्वरूपसाक्षात्कारस्यैव भोगरूपतया जिज्ञासुरित्यत्र ज्ञानरूपात्मदर्शनं विवक्षितम् । अतोजिज्ञासुर्जरामरणमोक्षायेति विवरणविवरणीरूपफलोक्त्योर्नविरोध इति भाष्यतात्पर्यमभिप्रेत्याह । जरामरणमोक्षायेत्यावत इति । एतावच्छब्देनत्याज्यसामान्यस्य निर्देशविशेष्या निर्देशश्चविवक्षितः । अत्र जराशब्दोनाशातिरिक्तस्य प्राप्त्यभूतफलविकारस्योपलक्षणम् । प्राणनाशवाचीमरणशब्दोनाशसामान्यरूपप्राप्त्यभूतफलविकारोप लक्षणम् । इत्थं च योगिनाममृतं स्थानमिति केवलात्मानुभवस्थानस्यामृतत्वोक्यैव मरणमोक्षोक्त्यापि तस्यनित्यत्वसिद्धिः । अनित्यकैवल्यपक्षे तु मरणपदं प्राकृतफलनाशपरतया सङ्कोचनीयमिति तात्पर्यमनुसन्धेयम् । चतुर्विधाभजन्तेमामित्यत्र जिज्ञासुश्शरणमुपगम्यमांभजत इति यदुक्तं जरामरणमोक्षायेत्यर्थेन तदनुवादपूर्वकं ते ब्रह्मोत्युत्तरार्धेन भजनप्रकारोभिधीयते । तत्रयतन्तीति परस्मैपदंछान्दसं, कश्चिद्यतति सिद्धये । यततामपि सिद्धानामितिवत् यति प्रयत्ने इति धातो नुदान्तो सुपठितत्वेन आत्मनेपदित्वात् इत्यभिप्रायेण मामाश्रित्यये यतन्ते इत्युक्तं भाष्ये । तत्रमामाश्रित्येत्यनेन, मांशरणमुपगम्येत्यर्थोनूदितः । यतन्ते इत्यनेन भजन्ते इत्युक्त भजनरूपाराधन मनूदितमित्यभिप्रायेण तात्पर्यचन्द्रिकायां यतनमत्राराधनरूपं विवक्षितमित्युक्तम् । जरामरणेत्यादि श्लोकद्वयस्य वक्ष्यमाणोपोद्घातत्वं स्पष्टीकृतं तात्पर्य चन्द्रिकायाम् । एषां ब्रह्माध्यात्मकर्मादीनां सप्तानां प्रश्नपूर्वकं प्रपञ्चो भविष्यतीति ।
	अत्र विदुरित्य विदुरित्यर्थः । विदोलटोवेति सूत्रेण लटोविहितो लिडादेशः व्यत्ययेनविधिलिङोद्रष्टव्यः अप्राप्तार्थकत्वादित्यभिप्रायेण तात्पर्यचन्द्रिकायामनुगृहीतम् । अत्रविदुरिति सिद्धवत् वर्तमानपदेशोविध्यर्थ इति । इत्थं चतुर्विधाभजन्तेमाम् । जरामरणमोक्षायेति श्लोकद्वयभाष्यस्य कैवल्यनित्यत्वपक्षसाधकतया सम्प्रदायचन्द्रिकायामुपादानेन प्रश्नोत्तरमुखेन पूर्व
श्लोकद्वयविवरण भूताष्टमाध्यायश्लोकद्वयभाष्यसूक्तिरपि कैवल्यनित्यत्वपक्षसाधिकेति सूचितम् । तथाहि । किं तद्ब्रह्मकिमध्यात्मं किं कर्मपुरिषोत्तमेति प्रश्नस्य तावदयंभाष्यसूक्तिः, जरामरणमोक्षाय भगवन्तमाश्रित्य यतमानानां ज्ञातव्यतयोक्तं तद्ब्रह्म अध्यात्मं कर्म च किमिति वक्तव्यमिति । तात्पर्यचन्द्रिका च किं तद्ब्रह्ममेत्यर्थमक्षरयातात्म्यार्थि विषयमिति । अत्रतदितिपदं ब्रह्माध्यात्मकर्माणां त्रयाणामपि विशेषणमभिप्रेत्य तदित्यस्यार्तेऽनुगृहीतः । जरामरणमोक्षाय भगवन्तमाश्रित्ययतमानानां ज्ञातव्यतयोक्तमिति प्रकृतं ब्रह्मादित्रयं प्रतीयते । न तु जगत्कारण भूतं ब्रह्म, नाप्यक्षिविद्याप्रसिद्धमध्यात्म् । नापि यत्किञ्चित्कर्मेति भावः । किमिति वक्तव्यमिति । किमिति पृष्टे इदमित्युत्तरं वक्तव्यमित्यर्थः । एवं भाष्यार्थमभिप्रेत्य किं तद्ब्रह्मेत्यर्थमक्षरयायात्म्यार्थविषयमित्यनुगृहीतम् । अत्राक्षरयाथात्म्यार्थशब्देन ऐश्वर्याक्षरयायात्म्यभगवच्चरणार्थिनामिति, भगवद्यामुनाचार्य सूक्तिः प्रत्यभिज्ञायते । अक्षरं ब्रह्मपरममिति श्लोकाभिप्रायेणाक्षर याथात्म्यार्थिनामित्यनुगृहीतमिति भावः । किं तद्ब्रह्मेत्यादि प्रश्नत्रयस्य एकेन श्लोकेनोत्तर मुक्तं भगवद्गीतायाम् । अक्षरं ब्रह्मपरमं स्वभावोऽध्यात्ममुच्यते । भूतभावोद्भवकरोविसर्गः कर्मसंज्ञित इति । अत्रेयं भाष्यसूक्तिः, ब्रह्मेति निर्देष्टं परममक्षरं, न क्षरतीत्यक्षरं क्षेत्रज्ञसमष्टिरूपम् । तथा च श्रुतिः । अव्यक्तमक्षरेलीयते । अक्षरं तमसिलीयत इत्यादिका । परममक्षरं प्रकृति विनिर्मुक्तस्वरूपं स्वभावोध्यात्ममुच्यते । स्वभावः प्रकृतिः । अनात्मभूत आत्मनिसम्बध्यमानं भूतसूक्ष्म तद्वासनादिकं पञ्चाग्नि विद्यायां ज्ञातव्यतयोदितम् । तदुभयं प्राप्त्यतया त्याज्यतया च मुमुक्षुभि र्ज्ञातव्यम् । भूतभावोद्भवकरोविसर्गः कर्मसंज्ञितः । भूतभावोमनुष्यादिबावः । तदुद्भवकरः यो विसर्गः । पञ्चम्यामाहुतावापः पुरुषवचसो भवन्तीति सिद्धोयोषित्पुरुषसम्बन्धः । सः कर्म संज्ञितः । तच्छाखिलं सानुबन्धमुद्वेजनीयतया, परिहरणीयतया च, मुमुक्षुबिर्ज्ञातव्यं परिहरणीयता च अनन्तमेव वक्ष्यते । 
	यदिच्छ तो ब्रह्मचर्यंचरन्तीति । अत्रेयं तात्पर्य चन्द्रिका सूक्तिः । अक्षरं ब्रह्मपरममित्यत्र उद्देश्योपादेयान्यथाबावनिरासायाह । ब्रह्मेतिनिर्दिष्टमिति । ब्रह्मशब्दोत्रपरमात्मसाधर्म्यादुपचारवृत्त्येति भावः । अक्षरशब्दस्यनिर्वचनं प्रतिपाद्यं च दर्शयति । नक्षरतीत्यादिना । क्षेत्रज्ञ समष्टाश्रौतं प्रयोगं दर्शयति तताचेति । लयोत्र संश्लेषविशेषः । अथवा श्रुतावक्षरशब्देनोन्मग्नचेतनांशः प्रकृत्यवस्थाविशेष एवाबिधीयत इति साक्षात्प्रलयार्थत्वेपि न विरोधः । तथापिशब्द प्रकृतेः द्वारभूतचिदंशे तात्पर्यात्तदुदाहरणम् । परममक्षरमित्यत्र विशेषणाभिप्रेतमाह, प्रकृति 
विनिर्मुक्तात्मस्वरूपमिति, स भावशब्दार्थः प्रकृतिरिति नियतसम्बन्धमिति । यावत्किंतदित्याकाङ्क्षायां आध्यात्मशब्दानुसारेणाह आनात्मेति । आत्मन्यदिवसनात्सम्बध्यमानमित्यध्यात्मशब्दनिर्वचनम् । तत एव सिद्धमनात्मत्वं, तत्संसर्गोपाधिकाज्ञानकर्मवासनादिकं भूतसूक्ष्मादेर्ज्ञातव्यत्वे श्रुति दर्शयति । पञ्चाग्निविद्यायामिति । वेत्थ यथापञ्चम्यामाहुतावापः पुरुषवचसो भवन्तीत्युपक्रम्य इति तु पञ्चम्यामाहुतावापः पुरुषवचसो भवन्तीत्युक्त्वा तद्य इत्थं विदुरित्यप्च्छब्दोफलक्षितपञ्चभूतसूक्ष्मवेद्यत्वंहयुक्तमिति भावः ।
	 ननूपायकत्रृभूतेदानीन्तनात्मभूतपरित्यागेन परिशुद्धात्मस्वरूपकथनं मुमुक्षुत्वोपयुक्तं भूतसूक्षादिकञ्च किमर्थमित्यत्राह तदुभयमिति । यथाक्रममन्वयः । अत्र पञ्चम्याहुतेर्विवक्षितत्वात् निजभूतविषयोयंभूतशब्द इत्यभिप्रायेणाह, भूतभावोमनुष्यादि भाव इति । मनुष्यत्वादि विशिष्टशरीरयोग इत्यर्थः । विशिष्टस्य विसर्गस्य ज्ञातव्यत्वे तस्यमनुष्यादि भाव हेतुत्वे च श्रुतिं दर्शयति । पञ्चम्यामिति, मूत्रमलादिविसर्गव्यवच्छेदार्थमुक्तं भूतभावोद्भवकर इति तदेवदर्शयति, योषित्पुरुष सम्बन्ध इति । विसर्गविशेषण सामर्थ्यादेतत्सिद्धम् । एवं कर्मसंज्ञितरेतोविसर्गज्ञानस्य सप्रयोजनतां दर्शयति । तच्छाखिलमिति । अत्रकर्माभिप्रायेण नपुंसकनिर्देशः । अखिलमनुष्यत्वमृगत्वादिशरीर भेदहेतुतया अनेकप्रकारं सानुबन्धं हेतुभूतैश्च गर्भवासादि सहितमित्यर्थः । पञ्चाग्निविद्याया मचितस्सर्वावस्थानुयायित्व दुस्त्यजत्वगर्भजन्मादिदुःखाकरत्वादेः फलितत्वाज्जुगुप्सनीयतारूप भयावहत्वरूप उद्वेजनीयतायुक्ता परिहरणीयतातुकुतसिद्धेत्यत्राह परिहरणीयताचेतीति । अक्षरं ब्रह्मेत्यक्षरस्यविदेयत्वे प्राथम्यविरोधः । ब्रह्मण उद्देश्यत्वेचारत्यविरोध इत्याशङ्कय ज्ञातत्वस्य पूर्ववाक्ये निर्देशेन ब्रह्मणिसत्वात् अज्ञातत्वस्य पूर्ववाक्ये अनिर्देशेनाक्षरेसत्वाच्च, अर्थक्रमेण पाठक्रमोबाध्यत इति बाष्येऽभिप्रेतम् । अत एव ब्रह्मेतिनिर्दिष्टमिति निर्दिष्टपरप्रयोगः । अत एव च परममित्यनन्तरोपात्तंपदं पूर्ववाक्ये अनिर्दिष्टत्वात्तादृशाक्षरविशेषणत्वेनोक्तमित्यभिप्रायेणाह । अक्षरं ब्रह्मपरममित्यत्रेति । अन्यथा भावनिरासायेति । अन्यथा भावशङ्कानिरासायेत्यर्थः । अक्षरपदस्य मुक्तात्मपरतया व्याख्यास्यमानत्वेन तत्र ब्रह्मशब्दप्रयोगानुपपत्तिमाशङ्कय कैवल्यार्थिप्राप्त्यनिर्देशतात्पर्यानुसारेण ब्रह्मशब्दलक्षणाभाष्याभिमतेत्याह ब्रह्मशब्दोऽत्रेति । अत्र जिज्ञासोः प्राधान्येन वेद्यनिर्देशप्रकरण इत्यर्थः । परमात्मसाधर्म्यादिति । जिज्ञासुप्राप्यप्रशंसार्थ लाक्षणिकब्रह्मशब्दप्रयोग इति भावः । उपचारवृत्येति वर्तत इति शेषः ।
	ननु नाक्षरशब्दोजीवरूढः । प्रेक्षणीन्यायेनयोगे नैवोपपत्तेः । नापि योगिकः स्वरूपेण विकाराभावरूपयोगार्थपरत्वेबद्धस्याप्यक्षरशब्दार्थत्वापत्तौकेवलाधिकार्युपास्यप्राप्त्यपरव्याख्येय ब्रह्मशब्दविरोधापत्तेः । स्वरूपतोधर्मतश्च विकाराभावरूपासङ्कुचितयोगार्थ विवक्षायां मुक्तात्मपरत्वापत्या परममिति विशेषेण वैयर्थ्यापत्तेः । अक्षरशब्दस्य केवलयोगिकत्वे वस्वादिशब्दवद्वयक्ति विशेषलम्भकत्वाभावेन परमशब्दादविशेषेण विशेष्यसमर्पकाक्षरपदवैयर्थ्यापत्तेश्च इति शङ्कायां प्रोक्षणीन्यायविरोधपरिहाराय योगार्थ प्रदर्शनं कृतम् । परमेश्वरादि शब्देष्विवयोगार्थासङ्कोच तात्पर्यग्राहकतया न परमशब्दवैफल्यम् । अक्षरशब्द संयोगिकत्वेपि परमशब्दावगतयोगार्थासङ्कोचमुखेन मुक्तस्वरूपपरतया नोपास्यप्राप्यसमर्पक ब्रह्मशब्द विरोध इति परिहर्तुं मुक्तपरत्वमुक्तम् । श्रौतप्रयोग प्रत्यभिज्ञानेन परब्रह्मव्यावृत्तजीवस्वरूपलम्भकतया न विशेष्याक्षरपदवैयर्थ्यमिति परिहर्तुं प्रयोगप्रदनंकृतमितिभाष्यतात्पर्यमभिप्रेत्याह, अक्षरशब्दक्ष्येति निर्वचनमवयवविभागेनार्थकछनं प्रतिपद्यं अपरपदार्थान्वय प्रतियोगिकत्वेन बोध्यमित्यर्थः । जिज्ञासुवेद्यं ब्रह्मकिमित्याकाङ्क्षायां अक्षरं ब्रह्मेत्युक्त श्रौतप्रयोगप्रत्यभिज्ञानेन जीवस्वरूपं जिज्ञासुवेद्यं ब्रह्मेतिलाभादिति भावः । इत्यादिनेत्यादिशब्देन विनिर्मुक्तस्वरूपमित्यन्तं गृह्यते । जिज्ञासुवेद्यं ब्रह्मेत्युक्ते ब्रह्मशब्दमुख्यार्थज्ञानिवेद्यत्वेन तद्विलक्षण जिज्ञासुवेद्यत्वेन रूपेण ब्रह्मशब्दोक्तं किमित्यभिप्रायेण किं तद्ब्रह्मेत्यपरपदार्थान्वयप्रयोजकरूपावच्छिन्न व्यक्त्याकाङ्क्षायां अक्षरमम्बरान्तधृतेरित्यधिकरण पूर्वपक्षन्यायेनासतिबाधके प्रसिद्धाप्रसिद्धयोः प्रसिद्धस्यैव योगिकशब्देन ग्राह्यत्वात् । ईश्वरापेक्षया प्रसिद्धोजीव एवयोगिकेनाक्षरशब्देन गृहयते । अतोऽक्षरं ब्रह्मेतिजीवस्वरूपमेव ब्रह्मशब्दार्थत्वेनाभिप्रेतम् । समभिव्याहृत विशेषणांशे पारम्यपरेण परमशब्देन स्वरूपतोधर्मतश्च नाशाभावरूपासङ्कुचितयोगार्थलाभेपि तस्यनित्यमुक्तसाधारणत्वेन प्रकृतेब्रह्मलिङ्गनिर्देशरूप बाधकाभावादित्यभिप्रयेणभाष्ये क्षेत्रज्ञसमष्टिरूपमित्युक्तम् ।
	अत्रेश्वरव्यावृत्यर्थं प्रकृते क्षेत्रज्ञरूपमित्येव वक्तव्यतया समष्ठिपदं किमर्थमित्याकाङ्क्षायां बाधकाभावे अक्षर पदस्य प्रसिद्धक्षेत्रज्ञपरतया प्रयोगे पृष्ट इति प्रयोगप्रदर्शनावसरे तस्य प्रयोगस्य समष्टिविषयतया समष्टिशब्दप्रयोग इत्यभिप्रायेणावतारयति क्षेत्रज्ञसमष्टाविति । अष्टिरशनं, कर्मफलभोगः । सं एकीकारे साहित्येनाशनं यस्य तत् समष्टिकार्यम् । विभक्ततमोक्षराव्यक्तमहदादि विशेषांतस्थं जीवजातं विदुः ।
	चसेन्द इति भगवद्विभूति प्रकरणे सोक्षरः परमस्वराढित्यक्षरशब्देन सस्वराङ्भवतीति 
प्रसिद्धाकर्मवश्यमुक्तस्वरूपंगृह्यते ।  द्वामिवौ पुरुषौ लोकेक्षरश्चाक्षर एव च । क्षरस्सर्वाणिभूतानिकूटस्थोऽक्षरमुच्यते उत्तमः पुरुषस्त्वन्यः परमात्म्येत्युदाहृतः । इत्यत्रोत्तमपुरुषस्यानन्तरमुक्त्यनुरोधेन प्रथमोपात्तपुरुषद्वयस्य बद्धमुक्तचेतनरूपत्वादिति भावः । इयास्तु विशेषः । सोक्षरः परमस्स्वराडित्यत्र योगिकेनाक्षरशब्देनाक्षरशब्दयोगार्थ सङ्कोच तात्पर्य अवगमादक्षरशब्देन मुक्तस्य ग्रहणं, कूटस्थोक्षर उच्यत इत्यत्र स्वारस्येन योगार्था सङ्कोच तात्पर्यावगमात् अक्षरशब्देनमुक्त स्वरूपस्यग्रहणम् । अव्यक्तमक्षरेलीतय इत्यत्र तु समष्टिजीवज्ञानसङ्कोचसत्वेन स्वरूपेण विकाराभावमादाय योगार्थसङ्कोचेपीश्वरापेक्षया प्रसिद्धि बलाज्जीवस्य ग्रहणम् । अक्षरं ब्रह्मपरममित्यत्र तु प्रसिद्धि बलाज्जीवस्य ग्रहणं असङ्कोच स्वारस्यादसङ्कोच तात्पर्यग्राहकपरमशब्दाबलाच्च मुक्तस्वरूपस्य ग्रहणं स्थलचतुष्टयेपीश्वरेयोगार्थासङ्कोच सत्वेपि जीवापेक्षया प्रसिद्धत्वात् ब्रह्मलिङ्गाभावाच्चनेश्वरस्याक्षरशब्देन ग्रहणम् । दृष्टान्तत्रयेतु अपरपदार्थानन्वयादपिनिश्वरस्याक्षरशब्देन ग्रहणमिति ।स्वभावोध्यात्ममुच्यत इत्यादि गीताभाष्य तद्वयाख्यानयोर्विवरणं प्रकृतेपयोग मान्द्याद्विस्तभयाच्च न तस्यते । इत्थं अक्षरं ब्रह्मपरममित्यत्र जिज्ञासु प्राप्यपरब्रह्मशब्द व्याख्यानभूताक्षरशब्दस्य प्रसिद्धार्थपरत्वा स्वास्याज्जीवपरत्वसिद्धौयोगार्थासङ्कोच स्वारस्यात्परमशब्दरूपतातप्र्य ग्रहण बलात्परममक्षरं प्रकृतिविनिर्मुक्तात्मस्वरूपमिति भाष्यसूक्ति बलाच्चजिज्ञासुप्राप्यं ब्रह्मशब्दविवक्षितं सर्वबन्ध विनिर्मोकविशिष्टमुक्तस्वरूपमेव ।
	न तु वस्तुतोऽचिन्मिश्रं स्वरूपमात्रेणभोग्यं चित्स्वरूपमिति सिद्धम् । इत्थं संप्रदायचन्द्रिकायाम् । आर्तोजिज्ञासुरित्यादि सप्तमाध्यायश्लोकद्वय भाष्योपादानेन अक्षरं ब्रह्मपरममीत्याद्यष्टमाध्यायश्लोकभाष्यसूचनवत्सप्तमाध्यायार्थानुक्रमणभाष्यसूक्तिरपि सूचिता । इयं तावत्तद्भाष्यसूक्तिः । सुकृततारतम्येन च प्रवृत्तिवैशेष्यादैश्वर्याक्षरयाथात्म्य भगवत्प्राप्त्यपेक्षाया उपासकभेदं भगवन्तं प्रेप्सोर्नित्यक्ततया एकभक्तितया च अत्यर्थपरमपुरुषप्रियत्वेन च श्रैष्ठयंदुर्लभत्वं च प्रतिपाद्य एषां त्रयाणां ज्ञातव्योपादेयभेदाश्च प्रस्तावीदिति । अयञ्च तद्भाष्यतात्पर्य चन्द्रिकासूक्त्यैकदेशः । एतेनस्वयाथात्म्यमित्यादि सङ्ग्रहश्लोकार्थेपि प्रपञ्चितः । अयंत्वष्टमस्यसङ्ग्रहः । ऐश्वर्याक्षरयातात्म्य भगवच्चरणार्थिनांवेद्योपादेयभावनामष्टमेभेद उच्यत इति । अत्र भेदोक्तेरध्यायार्थत्वात्स्वरूप प्रस्तावः प्रागेवकृत इति दर्शितमिति । अत्रायं शब्दार्थः । एतेन सप्तमेध्याये इत्यादि प्रास्तावीदित्यन्त ग्रन्थेनेत्यर्थः . स्वयाथात्म्यमित्यादीति स्वयाथात्म्यं प्रकृत्यास्य तिरोधिश्शरणागतिः भक्तभेदः प्रबुद्धस्य श्रैष्ठयंसप्तम उच्यते इति श्रीमद्गीतार्थ सङ्ग्रह
श्लोक इत्यर्थः ।  इदानीमष्टमे प्रस्तुतन्ज्ञातव्योपादेयभेदान् विविनक्तीत्यष्ट माध्यायावतीरिकाभाष्यसूक्त्या अष्टमाध्यायगीतार्थ सङ्ग्रहसूक्तिस्सूचितेत्याह अयंत्विति । भावा उच्यन्त इत्यनुक्त्वा भावानां भेद उच्यत इत्यस्य प्रयोजनमाह अत्रेति । अस्मिन्श्लोक इत्यर्थः । अध्यायार्थत्वात् । अध्याय प्रयोजनादित्यर्थः । इतिदर्शितमिति । भेदशब्देन सङ्गतिरपि सूचितेति तात्पर्यम् । अत एव तात्पर्यचन्द्रिकायामेव इदानीमित्युत्तरभाष्यमवतारितम् । प्रस्तुत प्रपञ्चनमिति । सङ्गतिमाहेति । अत्रैश्वर्याक्षरयाथात्म्य भगवत्प्राप्त्यपेक्षयेतिभाष्यसूक्तौ ऐश्वर्याक्षरयाथात्म्य भगवच्चरणार्थिनामिति सङ्ग्रहसूक्तेः । प्रत्यभिज्ञानात्तत्सूक्त्यर्थस्सीचित इति तात्पर्यम् । तत्सूक्तौचाक्षरशब्दस्य सूचकत्वाच्च ।
	अत्र सयातिपरमागतिमित्यस्यैव कैवल्यस्यजिज्ञासुप्राप्तस्यमोक्षरूपकण्ठोक्त्या बाष्योपादानमुखेन प्राधान्येनोपादातव्यत्वेपि सर्वद्वाराणीत्यादिश्लोकद्वयोपादानं सयातिपरमांगतिमित्यस्य स्थलप्रदर्शनार्तं संप्रदायचन्द्रिकायां कृतम् ।  हृदयकमलनिविष्टेमथ्यक्षरेमनो निरूध्येति भाष्ये चतुर्विदाभजन्तेमामिति भगवतःश्रीकृष्णस्यैव उपास्यत्वेन प्रक्रान्तत्वात्मयीत्युक्तम् । जीवस्यभगवन् समानाकारक्षरत्वप्राप्त्यर्थं इत्युक्तमिति चन्द्रिकातात्पर्यमनुसन्धेयम् । सयातिपरमांगतिमित्यत्र गम्यत इति गतिः प्राप्यम् । परमशब्देन निश्शेषप्रकृति संबन्धवियोगेन प्राकृतप्राप्यापेक्षया वैलक्षव्यं विवक्षितमित्यभिप्रायेण प्रकृतिवियुक्तमित्यनुगृहीतम् । स्वरूपतस्स्वभावतश्च निर्विकारनिरूपाधिकनिरतिशयानन्दरूपत्वं भगवतः प्रकारः, तादृशसोपाधिकनिरतिशयानन्दत्वं कैवल्यार्थ्यनुभाव्योभगवत्समानाकार इत्यभिप्रायेण मत्समानाकारमित्यनुगृहीतं, अर्चिरादिगत्या प्राप्तत्वात् अपुनरावृत्तिरित्यनुगृहीतमित्यपि चन्द्रिकातात्पर्यमनुसन्धेयम् । अथ संप्रदायचन्द्रिकायां परस्तस्मादित्यादि श्लोकद्वयोपादान तात्पर्यं प्रदर्श्यते । इयं तावत्तक्षत्यभाष्यसूक्तिः । अथकैवल्यं प्राप्तानां पुनरावृत्तिर्नविद्यत इत्याह, परस्तस्मात्तुभावोऽन्योव्यक्तोव्यक्तत्सनातनः । यस्सस्सर्वेषु भूतेषु नश्यत्सनविनश्यति । अव्यक्तोऽक्षर इत्युक्तः । तमाहुःपरमांगतिम् । यं प्राप्त्यननिवर्तन्ते तद्धामपरमंमम । तस्मादव्यक्तादचेतनप्रकृतिरूपात् पुरुषार्थतया परउत्कृष्टो भावोऽन्योज्ञानैकाकारतया तस्माद्विसजातीयः अव्यक्तः केनाचित्प्रमाणेन न व्यज्यत इत्यव्यक्तस्वसंवेद्यस्वसाधारणाकार इत्यर्थः । सनातनः उत्पत्तिविनाशानर्हतयानित्यः सर्वेषु वियदादि भूतेषु सकारणेषु सकार्येषु विनश्यत्सतत्रस्थितेपि न विनश्यति सोऽव्यक्तोऽक्षर इत्युच्यते । इत्यादिषु तं वेदविदः परमांगतिमाहः । अयमेव यः प्रयातित्यजन्देहं सयाति परमांग
तिमित्यत्र परमगतिशब्दनिर्देष्टोक्षरः प्रकृतिसंसर्गवियुक्तस्वरूपेणावस्थितः । आत्मेत्यर्थः ।
	य एवं भूतस्वरूपेणावस्थितं प्राप्य न निवर्तन्ते । तन्मम परन्मधाम, नियमनस्थानम् । अचेतनप्रकृतिरेक नियमनस्थानं तत्संस्पृष्टरूपोजीवोद्वितीयं नियमनस्थानम् । प्रकृतिसंसर्गवियुक्तस्वरूपेणावास्थित आत्मापरंनियमनस्थानमित्यर्थः . तच्चापुनरावृत्तिस्वरूपम् । अथवा प्रकाशवाचीधामशब्दः प्रकाशश्च, इङ ज्ञानमभिप्रेतं प्रकृतिसंसृष्टपरिच्छिन्न ज्ञानरूपादात्मनोऽपरिच्छिन्न ज्ञानरूपतया मुक्तस्वरूपं परंधामेति । अत्रेयं तात्पर्य चन्द्रिकासूक्तिः . पर इत्यादि श्लोकाद्वयस्यार्थमाह अथेति । अयमभिप्रायः । भगवन्तं प्राप्तानामपुनरावृत्तिः प्रागेवोक्ता । अव्यक्तात्परत्वेन निर्दिष्टोऽक्षरश्चजीव एव भवितुमर्हति । अपरेयमितस्त्वस्यामित्यादि प्रत्यभिज्ञानात् । वक्तव्याच कैवल्यार्थिनामपरोहाभावादपुनरावृत्तिः । अत एव तत्परमेवेदं श्लोकद्वयम् । अव्यक्तादिति । अव्यक्तस्यैव प्रकृतत्वादत्राप्यव्यक्तादित्येव पदभेदः । तस्य च परशब्दान्यशह्दाभ्यां द्वाश्यामप्यन्वयः । तत्र च पौनरूक्त्यप्युदासाय उत्कृष्टत्वाभिधानमुखेन पुरुषार्थरूपत्वपरः परशब्दः । अत एव स्वरूपभेदस्यसिद्धत्वात् । अन्यशब्दः प्रकार परः । स च प्रकारः चेतनत्वरूप एव प्रमाणसिद्ध इत्यभिप्रायेण आह तस्मादिति । भावशब्दोऽत्रपदार्थमात्रवाचीव्यक्त इति पदच्छेदोन युक्तः । अव्यक्तोऽक्षर इत्यत्रैवाभिधानात् । दुर्गहे च जीवेव्यक्तशब्दप्रयोगानुपपत्तेरित्यबिप्रायेणाह, केनाचिदिति ।
	 ननु जीवस्याव्यक्तत्वमयुक्तं प्रत्यक्षानुमानागमैर्यथासम्भवन्तद्वयक्तेरन्यधारवपुष्पकल्पत्वप्रसङ्गात् इत्यत आह, स्वसंवेद्येति । प्रमाणान्तराणी हि सादारणेनैवाकारेण तत्प्रतिपादकानीतिभावः । नित्यत्वे द्वितीयाध्यायोक्तहेतुस्मारणं उत्पत्तिविनाशानर्हतयेति भूतशब्दो अत्र महाभूतपरः तद्विनाशेपि आत्मनः स्थिरत्ववचनेन नित्यत्वस्यानायासलाभात् । तत्र सर्वशब्दाभिप्रायवशादेव सकारणत्वं सकार्यत्वं सिद्धमित्यभिप्रायेणाह वियदादीती । प्रसक्तो हि नाशोजीवे निषेध्यः । प्रसङ्गश्चात्र नश्यत्पदार्था तु प्रवेशवशात् । यथा तिलेषु दह्यमानेषु तत्प्रविष्ट तैलमपि दह्यते । ततश्च सर्वेषु भूतेषु नश्यत्सु इत्यस्यैव सामर्थ्यलब्धत्वमुक्तम् । तत्र तत्रस्थितोपीति । यस्सर्वेष्वित्यत्र स इत्यस्य प्रयोजनमान्द्यत् उत्तरत्रा पेक्षितत्वात्सोव्यक्तो इत्यन्वयउक्तः । यद्वा अयमध्याहार उक्त इत्यस्य कुत्रेत्याकाङ्क्षायामाह ।  येत्विति । अनयोः प्रकरणयोभ्क्षरशब्दस्य जीवविषयत्वं तत्रैव व्यक्तम् । उत्तमः पुरुषस्त्वन्य इत्यादि भेदव्यपदेशादतोत्राप्यध्याये अक्षरब्रह्मपरमिति । अव्यक्तोक्षर इत्युक्त इति । अक्षरशब्दाभ्यां परिशुद्ध जीवभावोप्यपदिश्यते 
। येत्वित्यत्राक्षराव्यक्तशब्दयोरपि प्रयोगादत्राप्यव्यक्तोक्षर इत्युक्त इति तदुभयनिर्देशाच्च तत्प्रत्यभिज्ञासिद्धेति भावः ।
	ननु कथं वक्ष्यमाणप्रकरणस्थमत्राव्यक्त इत्यनेनान्विततयोपादीयते । इत्थं तत्तत्प्रकरणोप ब्रह्मणीयश्रुत्यभिप्रायेण तदुपादानात् । निहताः पूर्वमेवात्रेतिवत् स्वसंकल्पारोहाद्वेति । आहुरित्यत्र कत्रुपेक्षायां, यदक्षरं वेदविदोवदन्ति प्रसक्तमुचितं च कत्रृविशेषं आकृष्याध्याहॄतम् । वेदवेद इति । सयाति परमांगतिमिति सामान्यनिर्देशः । एतेन विशेषित इति दर्शयति । अयमेव यः प्रयातीत्यादिना । यद्वाव्यक्तोक्षर इत्युक्त इति निर्देशः पूर्वोक्त प्रत्यभिज्ञार्थमिति भावः । अत्राक्षरपरमगति शब्दयोः ।   


