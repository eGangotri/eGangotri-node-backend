 अथ तृतीय पटल

तत्र प्रथम कण्ड।।

आप्लवने पुरस्तादाचार्यकुलस्य पर्व्राित आस्ते।।१।।

३.१.१

तयोराप्लावनं पूर्वमित्युक्तं तदिदानीं पुरुषस्योच्यते। आप्लवनं स्नानम्‌। तत्र कर्त्रन्तरा निर्देशे स्वयमेव सर्वं कुर्यात्‌। आचार्यगृहस्याग्रे भागे प्रावृते देश उदगग्रेषु दर्भेषूपविशेत्‌।।१।।


३.१.२

उदङ्‌मुख आचार्य प्रागग्रेष्विति।।२।।

तस्य दक्षिणत उपविशेत्‌।।२।।


३.१.३

एवं ब्रह्मवर्चसकाम।।३।।

नित्ये कामोपबन्धोऽयम्‌।।३।।


३.१.४

गोष्ठे पशुकाम।।४।।

स्पष्टम्‌।।४।।


३.१.५

सभायां यशस्काम।।५।।

ब्रह्मस्थाने।।५।।


३.१.६

सर्वौषधेनाप फाणयेत्‌।।६।।

सर्वैरोषधिफलैर्यथालाभं संयोज्योदकमग्निनाऽप फाणयेत्तापयेद्य कश्चित्‌।।६।


३.१.७

सुरभिभिश्च।।७।।

सुरभिगन्धिभिश्च संयोजयेदप।।७।।


३.१.८

ताभि शीतोष्णाभिराचार्योऽभिषिञ्चेत्‌।।८।।

तप्ताभि शीतोधकसंयुक्ताभि शिष्यमूर्धन्यवसिञ्चेद्वक्ष्ययाणप्रकारेण।।८।।


३.१.९

स्वयं वा मन्त्राभिवादात्‌।।९।।

मामिति मन्त्रलिङ्‌गात्‌।।९।।


३.१.१०

उभावित्येके।।१०।।


३.१.११

तेनेममित्याचार्यो ब्रूयात्‌।।११।।

तेनाहं मामभिषिञ्चामीत्यत्र तेनेममभिषिञ्चामीति।।११।।


३.१.१२

ये आप्स्वित्यपामञ्जलिमवसिञ्चेत्‌।।१२।।

उपनयनवदन्य पूरयेत्‌। भूमाववाञ्चं सिञ्चेदाभिषेक्ता।।१२।।


३.१.१३

यदपामिति।।१३।।


३.१.१४

तूष्णीं वेति।।१४।।

स्पष्टे।।१३।।१४।।


३.१.१५

गोरोचन इति गृह्याऽऽत्मानमभिषिञ्चेत्‌।।१५

पूर्ववदञ्जलिना पूर्णं गृहीत्वा। गृह्येत्यसमासेऽपि बहुलवचनात्न्ल्यप्कृतोऽस्य बहुविषयं द्योतयितुम्‌। अतो

गृहीत्वाऽभिषेक। आत्मानमिति शिष्योपलक्षणार्थम्‌। अत्राऽऽचार्योऽपि शिष्यमेवाभिषिञ्चोत्‌।।१५।।


३.१.१६

येन स्त्रियमिति चेति।।१६।।


३.१.१७

तूष्णीं वेति।।१७।।

स्पष्टे।।१६।।१७।।


३.१.१८

उद्यन्नित्यादित्यमुपतिष्ठेत्‌।।१८।।

अनार्देरण वस्त्रेण परिधायाऽऽचम्बोदगग्रेषु दर्भेषु स्थित उपतिष्ठेच्छिष्य।।१८।।


३.१.१९

समस्ये द्वेति।।१९।।

प्रातर्यावभिरस्थात्सांतपनेभिरस्थात्सायं यावभिरस्थाद्दशसनिरसि शतसनिरसि सहस्रसनिरसीति दशसनिं मा कुरु शतसनिं मा कुरु सहस्रसनिं मा कुर्विति समास।।१९।।


३.१.२०

विहरन्नवुसंहरेच्चक्षुरसीति।।२०।।

यथापाठं ब्रुवन्नाविशेत्यस्यानन्तरं चक्षुरसीत्यादि त्रिरनुषज्ज्य ब्रूयात्‌।।२०।।


३.१.२१

उदुत्तममिति मेकलामवमुञ्चेति।।२१।।

समास।।२१।।


३.१.२२

प्राश्य वापयेच्छिखावर्जं केशश्मश्रुलोमनखानि।।२२।।

स्पष्टम्‌।।२२।।


३.१.२३

अलकृतोऽहतवाससा श्रीरिति स्रजं प्रतिमुञ्चेत्‌।।२३।।

द्वे नवे वस्त्रे परिधाय स्रजं वलयाकृतिं कृत्वा शिरसि प्रतिमुञ्चेत्‌।।२३।।


३.१.२४

नेत््रयौ स्थ इत्युपानहौ।।२४।।

पादयो प्रतिमुञ्चेत्‌।।२४।।


३.१.२५

वैदशाच(णव)दण्डमादद्याद्गन्धर्वोऽसीति।।२५।।

स्मृत्युक्तलक्षणंदण्डं गृह्णीयादित्यर्थ।।२५।।


३.१.२६

उपेत्यऽऽचार्यं परिषदं प्रेक्षेत्पक्षमिवेति।।२६।।

आचार्यसमीपं गत्वा संसदं पश्येन्मन्त्रेण।।२६।।


३.१.२७

उपविश्यौष्ठापिधानेति मुख्यान्प्राणानभिमृशेत्‌।।२७।।

दर्भेषूपविश्य चक्षुषी श्रोत्रे नासिके चाभिमृशेन्मन्त्रेण ।।२७।।


३.१.२८

गोयुक्तं रथमालभेद्वनस्पतय इति।।२८।।

आस्थाता त इत्यारोहेदिति।।२९।।

प्राचीं प्रयायोदीचीं वा प्रजदक्षिणमावर्तयेत्‌।।३०।।

स्पष्टानि ।।२८।।२९।।३०।।


३.१.३१

प्रत्यायातायार्घ्यमित्येके।।३१।।

प्रत्यागताय मधुपर्कं दद्यादाचार्य।।३१।।


३.१.३२

उक्तमाप्लवनम्‌। अच ऊर्ध्वं स्नातकस्य कृतविवाहस्य च साधारणान्धर्मानाह-

वृद्धशीली स्यादत ऊर्ध्वम्‌।।३२।।

दर्पादिपरिवर्जक इत्यर्थ।।३२।।


३.१.३३

नाजातलोम्न्योपहासमिच्छेत्‌।।३३।।

विवाहादूर्ध्वं मैथुनप्रसक्तावसमर्थया मैथुनं तदर्थां च चेष्टां न कुर्यादित्यर्थ।।३३।।


३.१.३४

नायुग्वा।।३४।।

अस्वास्थ्येनाशक्यादिनाऽयोग्ययोपगासं नेच्छेत्पीडाहेतुत्वात्तस्या।।३४।।


३.१.३५

न रजस्वलया।।३५।।

रजस्वलया स्वभार्ययाऽऽस्नानात्‌।।३५।।


३.१.३६

न समानर्ष्या।।३६।।

समानार्षेयया। अर्थाद्विवाहस्यापु प्रतिषेध।।३६।।


३.१.३७

अपरया द्वारा प्रपन्नद्वि पक्वपर्युषितानि नाश्रीयात्‌।।३७।

कुद्वारप्रवेशनं यच्च योग्यमेव द्रव्यं पक्वमेव पुन पच्यते ्व्राीहिमूलफलादेस्तु संस्कारार्थं द्विपक्वस्य न प्रतिषेधो यच्च पक्वमुषकालमत्येति तन्न भुञ्जीत।।३७।।


३.१.३८

अन्यत्र शाकमांसयवपिष्टविकारेभ्य।।३८।।

द्विपक्वपर्युषितयोरभ्यनुज्ञा।।३८।।


३.१.३९

पायसाच्च।।३९।।

अन्यत्रेति वर्तते। चकार पयोविकाराणां च संग्रहार्थ।।३९।।


३.१.४०

फलप्रचयनोदपानावेक्षणवर्षतिधावनोपानत्स्वयंहरणानि न कुर्यात्‌।।४०।।

उत्पत्तिस्थाने प्रकीर्णानां फलानां संघीकरणं प्रचयनं कूपादाववाङ्‌मुखवेक्षणं वर्षति सति तद्देशोद्धावनं स्वयोरुपानहोर्हस्तादिना धारणम्‌। रज्ज्वादिव्यवधाने न दोष।।४०।।


३.१.४१

नागन्धां स्रजं धारयेन्न चेद्धिरण्यस्रक्‌।।४१।।

स्पष्टम्‌।।४१।।


३.१.४२

भद्रमिति न वृथा व्याहरेत्‌।।४२।।

भद्रमित्यकारणं न वदेत्‌। उक्ता नियमा।।४२।।


३.१.४३

पुष्टिकामो गा प्रकालयेतेमा म इति।।४३।।

पशुवृद्धिकामो गा प्रातर्गृहान्निर्गमयेत्‌।।४३।।


३.१.४४

प्रत्यागता इमां मधुमतीरिति।।४४।।

सायं प्रत्यागता अभिमन्त्रयेत्‌। अयमेक कल्प।।४४।।


३.१.४५

अथापर-

पुष्टिकाम एव प्रथमजातस्य वत्सस्य प्राङ्‌मातु

प्रलेहनाल्ललाटमुल्लिह्य निगिरेद्गवामितीति।।४५।।

संवत्सरे पूर्णे जातस्य।।४५।।


३.१.४६

संप्रजातासु गोष्ठे निशायां विलपनं न जुहुयात्संग्रहेणेति।।४६।।

सर्वासु संप्रजातासु सायमाहुत्त्यनन्तरमाज्यतन्त्रेण। अयमप्येक।।४६।।


३.१.४७

अथापरं पुष्टिकामस्यैव-

अथापरं वत्समिथुनयो कर्णे लक्षणं कुर्याद्भुवनमिति।।४७।।

पुंस स्त्रियाश्च कर्णेषु विन्दार्थं छेदनं कुर्यात्स्वधितिना।।४७।।


३.१.४८

पुंसोऽग्रे।।४८।।

प्रथममित्यर्थ।।४८।।


३.१.४९

लोहितेनेत्यनुमन्त्रयेत्‌।।४९।।

तूष्णीमन्यासामपि लक्षणं कृत्वा सर्वा एवानुमन्त्रयेत्‌।।४९।।


३.१.५०

ततीं प्रसारिताभिपतन्तीम्‌।।५०।।

निर्गतासु गोष्ठे बन्धनार्थरज्जुमभिमन्त्रयेत। अयमेक कल्प। एते कल्पा अहरह फलसिद्धे कार्या।।५०।।


इति रुद्रस्कन्दकृतायां गृह्यवृत्तौ तृतीयपटलस्य

प्रथम खण्ड।।

-----------------

अथ द्वितीय खण्ड।।

श्रावण्यां पौर्णमास्यां गृह्यादग्निमतिप्रणीय प्रतिदिशमुपलिम्पेदधिके प्रक्रमे।।१।।

३.२.१

श्रावण्यामित्येव सिद्धे पौर्णमास्यामित्यन्यत्रापि श्रावणीग्रहणे पौर्णमास्यर्थं श्रावणीमित्येके इत्यत्र। इतरथा हि हस्ते स्यात्‌। प्रकृतत्वादुपवसथ्येऽहनि पूर्वाह्णे पञ्चदश्यामेतत्कुर्यात्‌। यदि

पूर्वाह्णे पञ्चदशी न विद्यते यजनीयेऽहनीदं कृत्वा पौर्णमासं कुर्यात्‌। एवमुत्तरेष्वपि कर्मसु निर्वापशून्यं तण्डुलान्गृह्याग्नौ मर्जितान्कृत्वा तान्निधायार्धं सक्तून्कृत्वौप्य शूर्पेणाग्नेरुत्तरतो दर्भेषु शूर्पमुदकपूर्णं पात्रमन्यच्चोदकपात्रं दर्वीं दर्भस्तम्बं च निधाय गृह्याग्ने पुरस्ताद्द्विपदतीत्याग्नेर्दक्षिणतो गत्वाऽभ्युक्षणान्तं कृत्वा गृह्याग्नेरेकदेशं प्रणीय तत्र निधाय तस्या प्रतिदिशमेकपदमतीत्य प्रागुपक्रमं प्रदक्षिणं गोमयेनोपलिम्पेत्‌।।१।।


३.२.२

सकृद्गृहीतान्सक्तून्दर्व्यां कृत्वा पूर्वोपलिप्ते

निनीयापोऽप प्राच्यामिति बलिं निर्वपेत्‌।२।।

दक्षिणपश्चिमयोरुपलिप्तस्थानयोरन्तरुपविश्य पूर्णपात्रात्पात्रान्तरे किंचिदुदकं निनीय तदर्धं पूर्वस्मिन्नुपलिप्तस्थाने पाणिनाऽऽसिच्य तेनैव पाणिना दर्व्यां सक्तून्निधायोपलिप्तस्थाने दर्व्या सक्तून्निदध्यात्‌।।२।।


३.२.३

निनयेदपा शेषम्‌।।३।।

शिष्टमर्थम्‌।।३।।


३.२.४

अप उपस्पृश्यैवं प्रतिदिशं यथालिङ्‌गम्‌।।४।।

पाणी प्रक्षाल्य यथालिङ्‌गं मन्त्रा।।४।।


३.२.५

दक्षिणपश्चिमोत्तरेणाग्निं च संचर।।५।।

दक्षिणस्योपलिप्तस्याग्न्श्चान्तरेण पाणिं प्रसार्य पूर्ववत्कुर्यात्‌। पश्चिमस्याग्नेश्चान्तरेणोत्तरेण। अनतिप्रणीतस्योत्तर एव द्रव्याणि स्यु। तद्देशाद्यावदवदानार्थमेवोपादायोपादाय बलिकर्म।।५।।


३.२.६

शूर्पेण शिष्टानग्नावोप्यातिप्रणीतादनतिप्रणीतस्योर्ध्वं

न्यञ्चौ पाणि कृत्वा नम पृथिव्या इति जपेत्‌।।६।।

निनात्यन्तमपस्त्वात्माने तथा तेषामेव यावस्तदर्थो विधीयत इति युक्तमभिधातुं

सर्वान्सक्तूनतिप्रणीताग्नावोप्यानतिप्रणीतस्य पश्चात्स्वस्थानं गत्वोपविश्यावाञ्चौ पाणी भूमौ निधाय जपेत्‌। तत उत्थाय सोमो राजेति दर्भस्तम्बमुपस्थाय स्तम्बस्थानात्सर्वात्मना साध्यां सायं संध्यामिति नमस्कुर्यान्मन्त्रलिङ्‌गात्‌। अत परं प्रणीतस्य लौकिकत्वम्‌।।६।।


३.२.७

अक्षतानादाय प्राङ्‌वोदङ्‌वा ग्रामान्निष्क्रम्य जुहुयात्‌। अञ्जलिना हये

राक इति चतसृभिरिति निहितान्गृह्यं च गृहीत्वाऽभ्युक्षणान्तं

कृत्वाऽग्निं निधाय परिचरणतन्त्रेणाविच्छिद्याङ्‌गुल्यग्रैर्जुहुयादाहुतिमन्त्रं

प्रागुपक्रम्य जपेद्वसुवन एदीति त्रिस्त्रि प्रतिदिशमवान्तरदेशेषु च।।७।।

होमं समाप्योत्तरतोऽग्ने प्राचीं गत्वा प्रागुपक्रमप्रदक्षिणमग्नेरष्टासु दिक्षु तिष्ठन्नग्न्यभिमुखस्त्रिस्त्रिर्ब्रूयात्‌।।७।।


३.२.८

ऊर्ध्वं प्रेक्षन्देवजनेभ्य।।८।।

वसुवन एधीति ब्रूयात्‌।।८।।


३.२.९

तिर्यङ्‌िङतरजनेभ्य।।९।।

तिर्यङ्‌प्रेक्षन्देवजनशिष्टेभ्यस्त्रिर्ब्रूयात्‌।।९।।


३.२.१०

अवाङ्‌प्रेक्षन्प्रत्येत्यानवेक्षन्नक्षतान्प्राश्नीयात्‌।।१०।।

होमशिष्टानग्निं च गृहीत्वा तान्यवचितो गृहं प्रत्यागम्य भक्षयेत्‌।।१०।।


३.२.११

श्वोभूतेऽक्षतसक्तून्कृत्वा नवे पात्रे निधायस्तमिते

बलिं हरेदाग्रहायण्या।।११।।

पूर्ववत्प्रात सक्तूकरणं नार्धं निधानं सायं होमानन्तरं पूर्ववदेव प्रतिदिशं बलिनिधानं शूर्पावनयपर्यन्तमा मार्गशीर्षपौर्णमास्या।।११।।


३.२.१२

प्रोष्ठपदीं हस्तेनाध्यायनुपाकुर्यु।।१२।।

प्रोष्ठपदे मासे हस्तेन युक्ते कालेऽध्यायान्वेदभागास्तदङ्‌गानि चोपविष्टा संहता आचार्य शिष्याश्च। नोपनयनादिवत्प्रत्येकम्‌। आङाद्यर्थे। तत्राऽऽदावादौ कुर्युरधीयीरन्निति वक्ष्यमाणेन

प्रकारेण। प्रोष्ठपदे हस्त इत वक्त(व्ये) बह्वन्यथोक्तमन्यदपि बहुस्मृतिसमाचारसिद्धमात्रं

कर्तव्यमिति सूचयितुम्‌। तदुच्यते-यद्यस्मिन्मासि हस्तद्वयसंभवे पूर्वस्मिन्हस्ते कुर्यात्‌। नात्र पूर्वाह्णनियम। प्रोष्ठपदीमिति सप्तम्यर्थे द्वितीया। तस्या कृत्स्नसंयोगार्थत्वात्‌। अर्धपञ्चमासानधीत्य पौषीमुत्सर्ग इति वचनात्पूर्वपक्षसंभवाच्च। पूर्वपक्षस्य प्रोष्ठपद्या पौर्णमास्या संनिकृष्टत्वाच्च पूर्वस्मिन्हस्त इति। पञ्चगव्यमपामार्गं संपूर्णं दूर्वास्तैलमामलकपिष्टं हरिद्राकल्कं तिलानक्षतान्पत्राणि पुष्पाणि फलानि मूलानि वन्यानि धूपं दीपं गन्धमग्निं यज्ञोपवीतं

दर्भांश्चाऽऽदाय नदीं गत्वा तदलाभे यथालाभं महोदकं शुद्धजलतटाकं गत्वा शिष्यै सह हर्षमाणा नाभिमात्रे सकृत्‌प्रगाह्याप आचम्य पञ्चगव्यं प्राश्य त्रिरेवं प्रगाह्य नैत्यं कर्म समाप्योत्सर्जनं कर्म करिष्य इति संकल्प्य तीर्थं प्रक्षाल्यार्कपत्रेषूदगग्रेषू

दर्भेषु वसिष्ठादीनां सप्तर्षीणामेकां पङ्‌िंक्त पांसुपिण्डै प्रकल्प्य तत्पुरस्तात्तथैव राणायन्यादीनाचार्यास्त््रयोदश शाट्यादीन्प्रवचनकर्तॄंश्च दश पङ्‌िक्तद्वयं प्रकल्प्य गङ्‌गादिषु वसन्तीनां देवतानां नवानामेकां पङ्‌िंक्त प्रकल्प्य ब्रह्माणं वायुं मृत्युं वैश्रवणं काश्यपमग्निमिन्द्रं प्रजापतिमेकां पङ्‌िंक्त वशानुसारेणैकां पङ्‌िंक्त प्रकल्प्य साध्यानां मरुतां विश्वेषां देवानामष्टौ वसव एकादश रुद्रा द्वादशाऽऽदित्या प्रजापतिश्च वषट्कारश्च त्रयस्त्रिंश इत्येतेषां चतुर्णां गणानामर्थे प्रतिगणं त्रीस्त्रीन्सर्वानेकां पङ्‌िंक्त प्रकल्प्य मध्यमयो पङ्‌क्त्योर्दक्षिणाग्रेषु दर्भेषु पात्रेषु दक्षिणापवर्गास्त्रीन्पित्रादीनेकां पङ्‌िंक्त प्रकल्प्य सर्वान्वसिष्ठादीस्तत्राऽऽवाह्य संनिहितान्ध्यात्वा तेभ्य स्वेषु स्वेषु पत्रेषु पवित्रमासनार्थं निधायाभ्यञ्जनाय तैलं निदाय शरीरपरिमार्जनार्थमपामार्गपिष्टं दत्वा केशप्रक्षालनार्थमामलकपिष्टं दत्व आपस्तरत्स य पावमानी शुद्धवत्य सोमं राजा यत इन्द्र ब्रह्मजज्ञा पवित्रं त इत्यृक्सामभिश्च स्नापनं कृत्वाऽऽचमनार्थमुदकं दत्वा वस्त्रं प्रदाय पुनराचमनं दत्वा यज्ञोपवीतं दत्त्वाऽक्षतपुष्पमुदकं दत्वा पितृभ्यस्तु तिलमिश्रं दद्यात्‌। गन्धध्वारामिति हरिद्राकल्कयुक्तं गन्धं दत्त्वेष्वेति धूपू पावमान इति दीपमर्चन्त्यर्चताऽर्तन्ति गायन्ति त्वा प्रगायेति पुष्पाणि दद्यु। तत आचमनार्थमुदकं दत्वा भोजनार्थं फलानि मूलानि वन्यानु दद्यु। पुनश्चोदकम्‌। अतो दर्भाक्षतान्पात्रेषु कृत्वै देवान्यथापूर्वमित्यादिवंशं च ब्रुवन्तस्तैस्तैस्तीरर्थैमुष्मा अमुष्मायिदमुदकं तृरप्तयेऽस्त्विति ध्यायन्तस्तर्पयेयु प्रतिनाम। पितॄणां चाक्षतस्थाने तिला। पित््रयं सर्वं प्राचीनावीतिन कुर्यु। एवमृषीणां (देवादीनां) सर्वं कृत्वा पश्चात्पितॄणां संमार्जनादिभोजनपर्यन्तं सर्वं मन्त्रवदेव कृत्वा पश्चात्तर्पणं कर्तव्यम्‌। दैवं सर्वं यज्ञोपवीतिन कुर्यु। आर्षं सर्वं निवीति पित््रयं सर्वं प्राचीनावीतिन। ततो देवर्षिपितॄणामुद्वासनं कृत्वा तानालोड्यावभृथसाम गायन्त पासुभिरात्मानमभ्युक्ष्यापोऽभ्युपेयु। एतदुत्सर्जनं नाम। ततो गृहं गत्वा यथासंभवमलंकुर्यु। तथाऽऽचार्य उपाकर्म करिष्य इति संकल्प्य कृस्त्नेऽग्नौ ब्रह्मोपवेशनान्तं कृत्वना सप्तर्वा(?) न्सप्तर्षीन्संकल्प्योदकपूर्णे कलशे सादयेत्‌। चतुरो वेदानेके सादयन्ति सर्वे स्नानाद्यर्तर्चनपर्यन्तं पुर्वत्कुर्यु।।१२।।


३.२.१३

अथ प्रकृतमनुसराम---

श्रावणीमित्येके।।१३।।

श्रावण्यां पौर्णमास्याम्‌।।१३।।


३.२.१४

हुत्वोपनयनवत्‌।।१४।।

स्तरणादि कृत्वा समस्तान्ताभिर्होम। नात्राग्ने ्व्रातपत इत्यादीन्यार्थलोपात्‌। शिष्यास्तु संनिहिता एव भवेयु। नात्रान्वारम्भ। अतत्संस्करत्वात्‌। अथ होमसमापनम्‌। ततो यज्ञोपवीतमेखले नवे ग्राह्ये

शिष्यै।।१४।।


३.२.१५

तत आह----

सावित्रीमनुवाचयेत्‌।।१५।।

वाचयेदिति सिद्धेऽन्विति सावत््रया पश्चादध्ययनवाचनार्थम्‌। किं तदनुवाच्यमित्याकाङ्‌क्षाबलादु- पनयनवदित्यस्यापि सूत्रस्य शेष इति विज्ञायते। अत पच्छोऽर्धर्चश सर्वामेकैकशो व्याहृतीनामोंकारस्य च वाचनं शिष्याणाम्‌।।१५।।


३.२.१६

सोमं राजानं पर्वादीश्च।।१६।।

ऋक्सामनी नियमतो यत्राध्येतारो निरुच्छ्‌वसमुक्त्वा विरमन्ति। चिरकालं तावदेके पर्वाग्न आयाहि तद्वो उच्चात इन्द्रज्येष्ठमुपास्मा इत्येकैकामृचं वाचयेत्‌। ’ओऽग्नाइ तद्वौ हो व उच्चा’इत्येकैकं साम यद्यावप्राणवाच्व्रोातशुक्रयाद्यशक्वरीसामानि पञ्चोहे सप्त स्तोत्रिया। तथा रहस्ये ब्राह्मणे पर्वाद्यानि वाक्यानियावदेकार्था(नि) षड्विशसामविधावार्षेये देवताध्याये वाऽऽद्यानि वाक्यानि देवसवितरोमित्येत दसौ वाऽऽदित्यो यो ह वै ज्योष्ठमित्युपनिषदि संहिते वंशे चाऽऽद्यो वाक्ये। चकाराद्वेदाङ्‌गानि लक्षणानि यथागमम्‌।।१६।।


३.२.१७

धाना दधि च प्राश्नीयुरभिरूपाभ्यां।।१७।।

धानावन्तमिति धाना आचम्य दधि क्राव्ण इति दधीनि चकारात्पायसमुत्तरघृतमश्रीयु। अत्र पूर्वाह्णेनास्तीत्युपदेश।।१७।।


३.२.१८

इत्युपाकर्म।

श्वोभूते प्रातरधीयीरञ्शिष्येभ्य।।१८।।

श्वोभूते पूर्वाह्ण एव स्नात्वाऽलंकुर्यु। पूर्ववदृषीणां स्नानाद्यर्चनपर्यन्तं कृत्वा सावित््रयादीनि पूर्वोक्तानि ब्रूयादाचार्य शिष्येभ्य। पूजार्थं बहुवचनम्‌।।१८।।


३.२.१९

अनुवाक्या कुर्युर्‌ऋगादिभि प्रस्तावैश्च।।१९।।

ऋक्षु पादमात्रै प्रस्तारमात्रै सामसु सावित्रीं सोमं राजानं कृत्स्न एव। चकारादनर्घार्थवाक्यमात्रैर्ब्राह्मणादिषु यथानुवचनायशिष्यस्तथा कुर्युराचार्य(श्च)।।१९।।


३.२.२०

अनुगायनं रहस्यानाम्‌।।२०।।

इत प्रभृत्यारण्यानामध्ययनान्निवृत्तिरौत्सर्जनात्‌।।२०।।


३.२.२१

विद्युत्स्तनयित्नुवर्जम्‌।।२१।।

उपाकर्ममप्रभृति प्रागुत्सर्जनात्प्रातसंध्यायां विद्युत्स्तनयित्नौ दिवाऽनध्याय सायंसंध्यायां रात्रौ। तथाऽऽह मनु-

प्रादुष्कृतेष्वग्निषु तु विद्युत्स्तनितनिस्वने।।

सज्योति स्यादनध्या शेषं रात्रौ यथा दिवा। इति।

यावच्छम्या प्राप्तं रोहितादिरोहितादिवर्णा वा गतिर्यावती विद्यते भवति तदाऽनध्याय इत्यपस्तम्ब इति।।२१।।


३.२.२२

अर्धपञ्चममासानधीत्य पौषीमुत्सर्ग।।२२।।

अर्ध पञ्चमो मासो येषां तेऽर्धपञ्चममासा। अर्धाधिकाश्चतुर। पुष्येण युक्तायां पौर्णमास्यां पूर्वोक्तमुत्सर्जनं कुर्यु। अर्धपञ्चममासानितिवचनात्‌। प्रोष्ठपदे मासे हस्तद्वयसंभवे पूर्वहस्त उपाकरणम्‌। श्रावण्यामप्युपाकरणे पौष्यामोवोत्सर्ग।।२२।।


३.२.२३

तत ऊर्ध्वमेधानध्याय।।२३।।

वर्षसमर्था मेधा यदा दृश्यन्ते तदाऽनध्यायो भवति।।२३।।


३.२.२४

विद्युत्स्तनयुत्नुपृषितेषु च।।२४।।

संध्यायामेतेष्वाकालिकमनध्याय। तथाऽऽह गौतम-स्तनयित्नुवर्षविद्युतश्च प्रादुष्कृताग्निष्विति। पृषितो वर्ष। चकार स्मृत्यन्तरोक्तानध्यायसंग्रहार्थ।।२४।।


३.२.२५

त्रिसंनिपाते त्रिसंध्यम्‌।।२५।।

प्रातसंध्यायां त्रयाणां संनिपाते तदहोरात्रंमुत्तरं चाहरनध्याय। सायंसंध्यायां सा

रात्रिरुत्तरश्चाहोरात्र।।२५।।


३.२.२६

अष्टकाममावास्यायां चातुर्मासीरुदगयने च पक्षिणीं रात्रिम्‌।।२६।।

माघमासे कृष्णाष्टम्यष्टकाश्चतुर्षु मासेषु भवा पौर्णमास्यश्चातुर्मास्या वर्षासु शारत्सु च या।

चकाराद्दक्षिणायने चाष्टका अमावास्या। चातुर्मासीष्वेकमहोरात्रमुत्तरं चाहरनध्याय। अयनयोस्तु दिवा चेत्संक्रमणमहरुमयतश्चाहनी। रात्रिग्रहणमष्टकादिषु पूर्वरात्रवर्जनार्थम्‌। केचिद्दिवासंक्रमणे च यद्रात्रिसंनिधौ संक्रमणं तामुभयतोऽहसहिताभाहू रात्रिग्रहणात्‌।।२६।।


३.२.२७

सब्रह्मचारिणि च प्रेत इति।।२७।।

स्वाचार्येणोपनीते प्रेते मृते तत प्रभृतिकालत्रयमनध्याय। चकारान्मातुलादिषु।।२७।।


३.२.२८

उल्कापाते भूमिचाले ज्योतिषोश्चोपसर्ग एतेष्वाकालिकं विद्यात्‌।।२८।।

ज्योतिषोसूर्याचन्द्रमसोर्ग्रहणो चकारादव्यक्ते च ध्वनौ। विद्यादिति स्मृत्यन्तरोक्तसंग्रहार्थम्‌।।२८।।


३.२.२९

कार्ष्वा तु कठकौथुमा।।२९।।

श्वभ्रेषु यावति वर्ष उदकं तिष्ठति तावति संध्यायां वर्षे सति कठा कौथुमाश्चानध्यामाहुर्न वर्षमात्रेण।।२९।।


इति रुद्रस्कन्दकृतायां गृह्यवृत्तौ तृतीयपटलस्य

द्वितीय खण्ड।।२।।

  अथ तृतीय खण्ड।

आश्वयुजीं रुद्राय पायस।।१।।

३.३.१

आश्वयुज्यां पौर्णमास्यां रुद्राय त्वा जुष्टं निर्वपामीति निर्वाप। चरुतन्त्रमेतत्‌।।१।।


३.३.२

मा नस्तोक इति जुहुयात्‌।।२।।

प्रधानाहुति।।२।।


३.३.३

पयस्यवनयेदाज्यं तत्पृषोदकम्‌।।३।।

समाप्य होममवनयेत्‌। आज्यसंयुक्तस्य पयस पृषोदकमिति नाम।।३।।


३.३.४

तेनाभ्यागता गा उक्षेदा नो मित्रावरुणेति।।४।।

सायमागता।।४।।


३.३.५

वत्सांश्च मातृभि सह वासयेत्‌।।५।।

तां रात्रिम्‌।।५।।


३.३.६

नवयज्ञे पायस ऐन्द्रेग्न।।६।।

तत्कालपक्वै सस्यै साध्यो होमो नवयज्ञ। अहुत्वा तु नवैर्न भोक्तव्यम्‌। शाकादीनां तु न निषेध। शास्त्रान्तरात्कालद्रव्यावगति। शरदि पौर्णमास्याममावास्यायां वा ्व्राीहिर्भिवसन्ते यवै। इन्द्राग्निभ्यां त्वा जुष्टं निर्वपामीति निर्वाप। इन्द्राग्निभ्यां स्वाहेति प्रधानाहुति। चरुतन्त्रमेतत्‌।।६।।


३.३.७

शतायुधायेति चतसृभिराज्यं जुहुयादूपरिष्टात्‌।।७।।

प्रधानाहुतेरुपरिष्टात्‌।।७।।


३.३.८

अग्नि प्राश्नात्वितीति।।८।।

अनेनाप्याज्यं जुहुयात्‌।।८।।


३.३.९

अथ स्विष्टकृदादि-

तस्या शेषं प्राश्नीयुर्यावन्त उपेता।।९।।

यज्ञवास्त्वन्तरं तस्य पायसस्योपेता उपनीता स्वभृत्या स्वयं च।।९।।


३.३.१०

उपस्तीर्यापो द्विर्नवस्यावद्येत्‌।।१०।।

भोजनार्थे पात्रे।।१०।।


३.३.११

त्रिर्भृगूणाम्‌।।११।।

पञ्चावत्तीनाम्‌।।११।।


३.३.१२

अपां चोपरिष्टात्‌।।१२।।

अपस्तस्यैवोपर्यवाङ्‌िननयेत्‌।।१२।।


३.३.१३

भद्रान्न इत्यसंख्याद्यप्रगिरेत्रस्त्रिरिति(?) ।।१३।।

पाणिना प्राशनम्‌। मन्त्रस्यापि त्रिरावृत्ति। नान्तराचमनम्‌।अविवक्षितमेकवचनम्‌।।१३।।


३.३.१४

एतमु त्यमिति वा यवानाम्‌।।१४।।

अयं वा यवानां प्राशनमन्त्र पूर्वो वा।।१४।।


३.३.१५

अमोऽसीति मुख्यान्प्राणानभिमृशेत्‌।।१५।।

आचम्य चक्षुषि नासिके श्रोत्रे चाभिमृशेत्‌। अथ शिष्टमुदगुद्वास्य ब्रह्मणे दत्त्वा दक्षिणां दद्यात्‌।।१५।।


३.३.१६

आग्रहायणं कर्म श्रावणेनैव व्याख्यातम्‌।।१६।।

मार्गशीर्षपौर्णमास्यां भर्जनादिप्राशनान्तं पूर्वाह्णे कुर्यात्‌। उपवसथ्यैवाहनि।।१६।।


३.३.१७

नम पृथिव्या इति जपेत्‌।।१७।।

मन्त्रत्रयस्य प्रतिषेध।।१७।।


३.३.१८

प्रदोषे पायसस्य जुहुयात्प्रथमेति।।१८।।

तस्मिन्नेव दिने रात््रयामाद्ययामे हव्यवाहाय त्वा जुष्टं निर्वपामीति निर्वाप। सर्वत्र केवलमन्त्रनिर्देशे तूष्णीं

निर्वाप। सर्वत्र केवलमन्त्रनिर्देशे तूष्णीं निर्वाप इति केचित्‌। मन्त्रेण प्रधानाहुति। चरुतन्त्रमेतत्‌।।१८।।


३.३.१९

न्यञ्चौ पाणी कृत्वा प्रतिक्षत्र इति जपेत्‌।।१९।।

होमं समाप्य जपेद्भूमिगताववाञ्चौ पाणी कृत्वा।।१९।।


३.३.२०

पश्चादग्ने स्वस्तरमुदगग्रैस्तृणैरुदक्प्रवणमासतीर्य

तस्मिन्नस्तरणे गृहपतिरास्ते।।२०।।

स्वस्तरमिति कर्मनाम।।२०।।


३.३.२१

अनुपूर्वमितरे।।२१।।

सर्वे भृत्या क्रमेणोत्तरत स्वस्तरेण वाऽऽसते।।२१।।


३.३.२२

अनन्तरा भार्या पुत्राश्च।।२२।।

भार्याऽनन्तरा पुत्रा। चकारात्पुत्रानन्तरमितर इत्येके।।२२।।


३.३.२३

न्यञ्चौ पाणी कृत्वा स्योनेति गृहपतिर्जपेत्‌।।२३।।

भूमिगतौ कृत्वा।।२३।।


३.३.२४

समाप्तायां दक्षिणै पार्श्वै संविशेयुस्त्रिस्तिरध्यात्ममावृत्य।।२४।।

स्यौनेत्यृचि समाप्तायां प्राक्शिरस संविशेयु।।२४।।


३.३.२५

स्वस्त्ययनानि कुर्यु।।२५।।

आशीर्वाद आशीर्वचनानि।।२५।।


३.३.२६

ततो यथार्थं स्यात्‌।।२६।।

तत एव यथार्थं न पूर्वम्‌। आग्रहायणमित्यारभ्यैक एवासौ प्रयोग इत्यर्थ।।२६।।


३.३.२७

ऊर्ध्वमाग्रहायण्यास्तिस्रस्तामिस्त्राष्टम्योऽष्टका इत्याचक्षते।।२७।।

अपरपक्षाष्टम्य।।२७।।


३.३.२८

तासु स्थालीपाका।।२८।।

एकस्यामेक।।२८।।


३.३.२९

अष्टौ चापूपा प्रथमायाम्‌।।२९।।

स्पष्टम्‌।।२९।।


३.३.३०

तानि परिवर्तयन्कपाले श्रपयेत्‌।।३०।।

अष्टकायै त्वा जुष्टं निर्वपामीति निरुप्य विभज्यार्धं स्थालीपाकार्थं चरुस्थाल्यां निधायापरं चार्धमष्टावपूपान्कृत्वैकस्मिन्कपाले युगपच्छ्रपयेत्‌।।३०।।


३.३.३१

उत्तमायां शाकमन्वाहार्य।।३१।।

उपदंशार्थं ब्राह्मणभोजने न(?) दद्यात्‌।।३१।।


३.३.३२

अष्टकायै स्वाहेति जुहुयात्‌।।३२।।

प्रधानाहुतिश्चरुतन्त्रमेतत्‌। चरोरपूपेभ्यश्च किंचित्किंचिदादाय स्विष्टकृदर्थं संहतमेकैकमवदानम्‌। उत्तमायां चरुरेव हवि। समानमितरत्‌। मध्यमायां तु विशेषं वक्ष्यति।।३२।।


इति रुद्रस्कन्दकृतायां गृह्यवृत्तौ तृतीयपटलस्य

तृतीय खण्ड।।३।।

-------------------

अथ चतुर्थ खण्ड।।

मध्यमायां गौ।।१।।

३.४.१

स्थालीपाकेन समुच्चय। चरुश्रपणवर्जमाज्यसंस्कारान्तं कुर्यात्‌।।१।।


३.४.२

तत आह-

तां पुरस्तादग्ने प्रत्यङ्‌मुखीमवस्थाप्य जुहुयाद्य पशव इति।।२।।

स्पष्टम्‌।।२।।


३.४.३

हुत्वा वाऽनुमन्त्रयेतानु त्वेति।।३।।

व्याहृतिभिश्च हुत्वा पशुमनुमन्त्रवेत।।३।।


३.४.४

यवमतीभिरद्भि प्रोक्षेदष्टकायै त्वा जुष्टं प्रोक्षामीति।।४।।

स्पष्टम्‌।।४।।


३.४.५

प्रोक्ष्योल्मुकेन परिहृत्य प्रोक्षणीं पाययेत्‌।।५।।

तूष्णीं च प्रोक्ष्य गृह्याग्न्युल्मुकेन पशुं प्रदक्षिणं परिवार्य प्रोक्षणशेषं पाययेत्‌ पशुमुल्मुकमग्नौ विसृजेत्‌।।५।।


३.४.६

उदङ्‌ङुत्सृप्य प्रत्यक्शिरसीमुदक्पादीं संज्ञपयेत्‌।।६।।

शमिता।।६।।


३.४.७

संज्ञप्तायां जुहुयाद्यत्पशुरितीति।।७।।

गृहपति।।७।।


३.४.८

तस्या पत्नी स्रोतांसि प्रक्षालयेत्‌।।८।।

स्पष्टम्‌।।८।।


३.४.९

पवित्रे अन्तर्धायोत्कृत्य वपामुद्धारयेदिति।।९।।

शमिता।।९।।


३.४.१०

यज्ञियस्य वृक्षस्य विशाखाशाखाभ्यां परिगृह्यग्नौ श्रपयेत्‌।।१०।।

गृहपति।।१०।।


३.४.११

प्रसृतायां विशसेच्छमिता।।११।।

यदा श्रपणद्वापायं प्रस्रवेद्वारि तस्मिन्काले शमिता।।११।।


३.४.१२

उक्तमुपस्तरणाभिधारणं यथा स्विष्टकृत।।१२।।

स्पष्टम्‌।।१२।।


३.४.१३

अष्टकायै स्वाहेति जुहुयात्‌।।१३।।

स्पष्टम्‌।।१३।।


३.४.१४

सर्वाङ्‌गेभ्योऽवदानान्युद्धारयेत्‌।।१४।।

हृदयजिह्वावक्षशकृत्पक्षद्वयसव्यबाहुपार्श्वद्वयदक्षिणश्रोणिगुह्येभ्य एकादशाङ्‌गेभ्य आहुतिमात्र- मुद्धारयेच्छमिता।।१४।।


३.४.१५

न सव्यात्सक्थ्नो न क्लोम्न सव्यं सक्थि निधाय।।१५।।

अन्वष्टक्यार्थम्‌।।१५।।


३.४.१६

पृथङ्‌मेक्षणान्यवदानानि स्थालीपाकं च श्रपयित्वा।।१६।।

अवदानानां कुम्भ्यां श्रपणं चरोस्तूष्णीं निर्वाप। श्रपयित्वाऽवदानानि स्थालीपाकं चाभिधार्योदगुद्वास्य प्रत्यभिधार्य बर्हिषि कंसप्लक्षशाखाश्चैकादश सादयेत्‌।।१६।।


३.४.१७

तत आह-

कंसे रसं प्रस्राव्य।।१७।।

अवदानरसम्‌।।१७।।


३.४.१८

प्लक्षशाखास्ववदानानि कृत्वा।।१८।।

हृदयाद्येकादशाङ्‌गानि निधाय।।१८।।


३.४.१९

एकैकस्मात्कंसेऽवद्येदिति।।१९।।

कंसस्थे रसे प्रत्येकं मध्यात्पुरस्ताच्च।।१९।।


३.४.२०

स्थालीपाकाच्च।।२०

स्पष्टम्‌।।२०।।


३.४.२१

अथ परिषेकाद्याज्यमागान्तं तत आह-

चतुर्गृहीतं वाऽत्र जुहुयादग्नावितीति ।।२१।।

द्वाविशति पश्ववदानानि तेषां चत्वार्यष्टौ वा चर्ववदानरसमिश्राणि गृहीत्वा जुहुयात्‌। अत्रेत्युपस्तरणाभिधारणप्रतिषेधार्थमत्रैव गृहीत्वा जुहुयान्नान्यत इति।।२१।।


३.४.२२

कंसात्पराभिर्द्वाभ्यां द्वाभ्यामेकैकामाहुतिम्‌।।२२।।

कंसादेव गृहीत्वा पराभिर्‌ऋग्भिरौलूखला इत्यादिभि षड्भिर्द्वाभ्यामेकैकामाहुतिं पश्ववदानाभ्यां चर्ववदानमिश्राभ्यां जुह्ना जुहुयात्‌।।२२।।


३.४.२३

सौविष्टकृतीमष्टम्या।।२३।।

कंसे यच्छिष्टं तेनान्विमं नो अनुमतिस्विष्टकृत्स्थानापन्नं जुहुयात्‌। अतो न स्विष्टकृदनन्तरमुपरिष्टाद्धोमादि।।२३।।


३.४.२४

वह वपामिति पित््रये वपाहोम इति।।२४।।

पितृदेवत्ये।।२४।।


३.४.२५

जातवेद इति देवत्ये तदादेशमनाज्ञाते यथाऽष्टकाया इति।।२५।।

स्पष्टम्‌।।२५।।


३.४.२६

पशुरेव पशोर्दक्षिणा।।२६।।

एवकार उपलब्धतुल्यार्थ।।२६।।


३.४.२७

स्तालीपाकस्य पूर्णपात्रम्‌।।२७।।

अत्र यथोत्साहनिवृत्यर्थं चरुतन्त्रप्र(कृ)तिरयं होम।२७।।


इति रुद्रस्कन्दकृतायां गृह्यवृत्तौ तृतीयपटलस्य

चतुर्थ खण्ड।।४।।

--------------------

अथ पञ्चम खण्ड।।

३.५.१

नवमीं दशमीं वाऽन्वष्टक्यम्‌।।१।।

द्वितीयाऽत्यन्तसंयोगार्था पूर्वाह्णव्यतिरेकायानादृते च। पूर्वाह्णेऽपित््रयत्वादपराह्णनियम। पित््रयं च पिण्डदानप्रधानत्वात्प्राचीनावीति कुर्यात्‌। अत्रापि होमे तदङ्‌गेषु च यज्ञापवीतित्वमेव। मध्यंदिनादूर्ध्वमपराह्णम्‌। पञ्चधा विभज्य चतर्थोऽहर्भाग। अह्नतृतीयो विभाग इति केचित्‌। अष्टकामनुक्रियत इत्यन्वष्टक्यं कर्म।।१।।


३.५.२

दक्षिणपूर्वे भागे परिवार्य तत्रोत्तरार्धे मथित्वाऽग्निं प्रणयेत्‌।।२।।

गृहस्य दक्षिणपूर्वे गृह्याग्नेरिति केचित्‌। प्रोक्षणान्तं कृत्वा प्रणयेन्निदध्यादित्यर्थ। अस्य श्रपणार्थत्वात्प्राचीनावीति।।२।।


३.५.३

सकृद्गृहीतान््व्रहाीीन्सकृत्फलीकृतान्प्रसव्यमुदायुवं श्रपयेत्‌।।३।।

सकृद्गृहीतान्सकृत्फलीकृतानिति सिद्धवद्व्यपदेशान स्वयंकर्तृकत्वनियम। भूतकालनिर्देशाच्च नापराह्णनियम।सकृदेव तूष्णीं स्थाल्यां निरुप्य सकृत्प्रक्षाल्य मेक्षणेनोदायुवं श्रपयेन्मथितेऽग्नौ गृह्ये वा।।३।।


३.५.४

अमुष्माच्च सक्थ्नो मांसमिति।।४।।

अन्वष्टक्यार्थं निहितं सक्थ्नो मांसमवदाय भोजनार्थवच्छकलीकृत्य स्थाल्यन्तरे मेक्षणान्तरेणोदायुवं युगपच्छ्रपयेत्‌। इतश्चेदर्थे। सक्थ्नि चेद्विद्यते तदेवं प्रथमोत्तमयोरष्टकयोरन्वष्टक्ययो स्थालीपाक

एवेत्यपरं मतम्‌। अष्टकायै स्वाहेति जुहुयादिति तिसृष्वप्यष्टकास्वविशेषेण वचनान्मध्यमायां पश्वसंभवे

केवलस्थालीपाकहोमोऽप्यनुज्ञात एवेति तस्मिनपक्षेऽन्वष्टक्येऽपि स्थालीपाकश्रपणमेव।।४।।


३.५.५

दक्षिणोद्वास्य न प्रत्यभिधारयेत्‌।।५।।

मांसां चरुं च शृतमभिधार्य।।५।।


३.५.६

पश्चादग्नेर्दक्षिणतस्तित्र कर्षू खन्याच्चतुरङ्‌गुलमधस्तिर्यक्‌।।६।।

पश्चादग्नेरुपविष्ट आत्मनो दक्षिणतो दक्षिणापवर्गा कर्षू खन्यात्‌। श्रपणात्पूर्वमेवास्मिन्देश

उपवेशने सिद्धे पश्वादग्नेरिति वचनं वक्ष्यमाणं सर्वमस्मिन्नेव देश उपविश्य कुर्यादित्येवमर्थम्‌।।६।।


३.५.७

तासां पुरस्तादग्निं प्रणयेत्‌।।७।।

मध्यमकर्ष्वा पुरस्तादृजुदेशे द्विपदमात्रं स्वस्तरदेशमतीत्य तत्रोपलेपनादिप्रोक्षणान्तं कृत्वा मथितं सर्वं, निदध्यात्‌। यज्ञोपवीती सर्वत्र यदा प्राचीनावीती भूत्वा यज्ञोपवीती भवति तदोपस्पृशेत।।७।।


३.५.८

स्तृणुयादिति।।८।।

स्तरणान्तं यज्ञोपवीती कुर्यात्‌। नात्र ब्रह्मा। अत्र पश्चात्स्तकरणपक्ष।।८।।


३.५.९

कर्षूश्च।।९।।

कर्षूणामुपरि दक्षिणाग्नै प्राचीनावीती छादयेन्न प्रति। कर्षु दर्भभेद।।।९।।


३.५.१०

पश्चादग्ने स्वस्तरं दक्षिणाग्रैस्तृणैर्दक्षिणाप्रवणमास्तीर्य बृसिमुपनिदध्यात्‌।।१०।।

स्वस्तरमिति कर्मनाम। बृसी कर्मफलकं कटकमिति केचित्‌। स्वस्तरोपरि निधानम्‌।।१०।।


३.५.११

तस्मिन्नेकैकमाहरेत्‌।।११।।

तस्मिन्बृसीसंज्ञक उदकपूर्णानि त्रीणि पात्राणि तिस्रो दर्भपिञ्जूलीश्चरुमञ्जनं तैलं गन्धं सूत्रतान्तूंश्चैकैकश क्रमशो निदध्यात्‌। एतान्येव प्राचीनावीती कृत्वा यज्ञोपवीती दर्भोपवेशनादिप्रपदान्तं कुर्यात्‌। बर्हिषि सादनकाले कंसं च सादयेत्‌।।११।।


३.५.१२

कंसे समवदाय मेक्षणेनोपघातं जुहुयात्स्वाहा

सोमाय पितृमते स्वाहाऽग्नये कव्यवाहनायेति।।१२।।

चरुं मांसं च सहावदाय सादनं च सादयेत्‌। केसे समवे(तं) यदि मांसं विद्यते। मेक्षणेन

स्रुवजुह्वोर्निवृत्ति प्रधानहोमयोर्नात्रोपस्तरणाभिधारणे। उपघातशब्द पूर्वं व्याहृतिहोमार्थ। अत एवाऽऽज्यहभागस्विष्टकृत कृत्स्नमन्त्रोच्चारणमेतन्मन्त्रान्ते स्वाहाकारनिवृत्तये। अथ गानान्तं समापयेत्‌। अत ऊर्ध्वं प्राचीनावीती।।१२।।


३.५.१३

सव्येनोल्मुकं दक्षिणत कर्षूषु निदध्यादपहता इति।।१३।।

सव्येन हस्तेन कर्षू प्रज्वाल्य तासां दक्षिणतो निदध्यादुल्मुपक्षासमप्तेर्नानुगच्छेत्‌। अस्मादिति मन्त्रान्त।।१३।।


३.५.१४

पूर्वस्यां कर्ष्वां पितु।।१४।।

प्रथमखातायां वक्ष्यमाणं पित््रयं यत्कृत्यं तत्कुर्यात्‌।।१४।।


३.५.१५

मध्यमायां पितामहस्योत्तमायां प्रपितामहस्य।।१५।।

वक्ष्यमाणं सर्वं पितृतीर्थेन दक्षिणापवर्गं क्रमेण पितृपितामहप्रपितामहानुद्दिश्य दक्षिणेन पाणिना कुर्यात्‌। एत पितर इति पित्रादीनावाहयेन्मन्त्रलिङ्‌गात्‌।।१५।।


३.५.१६

उदपात्राण्यवसलवि कर्षूषु निनयेदेकैकस्य नामोक्त्वाऽसाववनेनिङ्‌क्ष्व

ये चात्र त्वाऽनु याश्च त्वामनु तस्मै ते स्वधेति।।१६।।

अवसलवि पितृतीर्थेन। प्रदेशिन्यङ्‌गुष्ठयोरन्तरा पितृतीर्थम्‌। विष्णुशर्मन्पितरवनेनिङ्‌क्ष्वेति पित्रादीनां निर्देश। यदि नामानि न विद्यात्पित पितामह प्रपितामहेत्येवं ब्रूयात्‌। पुत्रिकाजातस्तु मात्रे मातामहाय तत्पित्रे च दद्यात्‌। अथवा मातामहाय तत्पित्रे तत्पित्रे च दद्यात्‌। यदि जनयितु पुत्रान्तरं न विद्याते द्वौ द्वावेकस्मिन्पिण्डे

निर्दिशेत्‌। पुत्रिकापुत्रस्तथा दत्तपुत्रो जनयितु पुत्रान्तराभावे। एवमन्योऽपि द्वयो पुत्र स्यात्‌।।१६।।


३.५.१७

तथैव पिण्डान्निधाय जपेदत्र पितरो मादयध्वं यथाभागमावृषायध्वमिति।।१७।।

कंसाद्गृहीत्वाऽवनेङ्‌क्ष्वेत्येतस्य स्थाने भूङ्‌क्ष्वेत्यूह।।१७।।


३.५.१८

उक्त्वोदङ्‌ङावर्तेत सव्यं बाहुमुपसंहृत्य प्रसव्यामावृत्य ।।१८।।

व्याहृतिपूर्वां सावित्रीं तस्यां चैव गायत्रम्‌। यद्वा ऊ विश्पतिरित्यादीनि पित््रयाणि सामान्युक्त्वा सव्यं

बाहुमुपसंहृत्य दक्षिणं बाहुं प्रसार्य प्रसव्यमावृत्योदङ्‌मुख स्यात्‌।।१८।।


३.५.१९

उपताम्य कल्याणं ध्यायन्नभिपर्यावर्तमानो जपेदमीमदन्त पितरो यताभागमावृषायिषतेति।।१९।।

यथाशक्ति निरुच्छ्‌वास आसीन उच्छ्‌वास्य यदाऽऽत्मनोऽभिलषितं मेऽस्त्विति ध्यायञ्जपेत्‌। अभिलषितं तृप्ता पितर प्रयच्छन्ति(इति) हि स्मरन्ति।।१९।।


३.५.२०

तिस्रो दर्भपिञ्जूलीरञ्जने निघृष्य कर्षूषु निदध्याद्यथापिण्डम्‌।।२०।।

अङ्‌क्ष्वेत्यूह।।२०।।


३.५.२१

तैलं सुरभि च।।२१।।

सुरभि गन्ध। अभ्यङ्‌क्ष्वानुलिम्पेत्यूह।।२१।।


३.५.२२

पिण्डप्रभृति यथार्थमूहेत्‌।।२२।।

स्पष्टम्‌।।२२।।


३.५.२३

अथ निह्नवनम्‌।।२३।।

अथानन्तरदेशे कर्षूणां पश्वात्पाणी निधाय निह्नवनमिति वक्ष्यमाणसंज्ञा व्यवहारार्था।।२३।।


३.५.२४

पूर्वस्यां कर्ष्वां दक्षिणोत्तानौ पाणी कृत्वा नमो व पितरो जीवाय नमो व पितर शूषायेति।।२४।।

पूर्वस्या कर्ष्वा पश्चात्समीपे दक्षिणं पाणिं प्रागग्राङ्‌गुलिमुत्तानं भूमौ निधाय तदुपरि तथैव सव्यं न्यञ्चं पाणिं कृत्वा जपेत्‌।।२४।।


३.५.२५

सव्येनोत्तानौ मध्यमायां नमो व पितरो घोराय नमो व पितरो रसायेति।।२५।।

सव्यस्योपरि दक्षिणं न्वञ्चं कृत्वा।।२५।।


३.५.२६

दक्षिणोत्तानौ पश्चिमायां नमो व पितर स्वधायै नमो व पितरो मन्यव इति।।२६।।

गतम्‌।।२६।।


३.५.२७

अञ्जलिं कृत्वा नमो व इति।।२७।।

नमस्काराञ्जलिं कृत्वा पितॄनुपतिष्ठते।।२७।।


३.५.२८

सूत्रतन्तून्कर्षूषु निदध्यात्पथां पिण्डमेतद्व इति।।२८।।

क्रमेण।।२८।।


३.५.२९

ऊर्जं कृत्वा नमो व इति नमस्काराञ्जलिं वहन्तीति कर्षूरनुमन्त्रयेत।।२९।।

सकृत्‌।।२९।।


३.५.३०

मध्यमं पिण्डं पुत्रकामां प्राशयेत्‌।।३०।।

्झ्रस्पष्टम्‌ट।।३०।।


३.५.३१

आधत्तेति पत्नी मन्त्रं ब्रूयादभून्नो हत इत्युल्मुकमग्नौ प्रक्षिपेत्‌।।३१।।

यद्दक्षिणतो विहितं मन्त्रलिङ्‌गात्‌।।३१।


३.५.३२

द्वन्द्वपात्राण्यतिहरेयु ।।३२।।

निहितानि परिचारका उद्वासयेयु ।।।३२।।


३.५.३३

एष एव पिण्डपितृयज्ञकल्प इति।।३३।।

प्रयोगक्लृप्तिरेवातिश्यते न काल। स त्वन्यतो विज्ञायते। यस्मिन्नहोरात्रेऽमावास्याक्षणस्तस्मिन्नेवापराङ्‌णे कुर्यात्‌।।३३।।


३.५.३४

विशेषस्तूच्यते---

गृह्येऽग्नौ हवि श्रपयेत्‌।।३४।।

चरुरे(मे) व न मांसम्‌।।३४।।


३.५.३५

तत एवातिप्रणयेत्‌।।३५।।

गृह्याग्नेरेकदेशं प्रणीतस्य कर्मापवर्गे लौकिकत्वं चात्र ब्रह्माऽस्ति दक्षिणा च हविरुच्छिष्टदानम्‌।।३५।।


३.५.३६

एका कर्षू।।३६।।

एकस्यामेव पित्रादीनां त्रयाणामपि सर्वं यथाक्रमं कुर्यात्‌।।।३६।।


३.५.३७

न स्वस्तर।।३७।।

स्वस्तरदेशे द्रव्याणां न निधानम्‌।।३७।।


३.५.३८

मधुपर्कं प्रतिग्रहीष्यन्निदमहमिमामिति तिष्ठञ्जपेत्‌।।३८।।

मधुपर्कप्रदातु परिचारकै प्रतिग्रहीतु पुरस्ताद्गोमयेन गोमुखं कारयित्वा तत्र विष्टरादिषु पूजासाधनेषु समाहृतेषु तान्मधुपर्कार्था न्ध्‌यायन्मधुपर्कं प्रतिग्रहीष्यन्‌। अथ पौतृकप्रसङ्‌गाद्दहनविधिरुच्यते-- आहिताग्नेर्मरणसंशयेऽग्निन्विहृत्याजस्रं कुर्यादा। दहनादा व्याधिमोक्षाद्वायद्यपरपक्षे मरणं शङ्‌केत यावत्योऽपरपक्षस्यातिशिष्टा सायंप्रातराहुतयस्ता सर्वास्तादानीमेव क्रमेण हुत्वाऽमावास्येष्ट्या यजेत। केचित्पक्षहोमतन्त्रेण होममिच्छन्ति। इष्ट्याभावे चतुर्गृहीतान्याज्यानि तस्यै तस्यै प्रधानदेवतायै पुरोनुवाक्यामनूच्य याज्यया जुहुयात्‌। प्रक्रान्तायामिष्ट्यां हविष्क्लृप्त्यसंभवे चतुर्गृहीतैरेवाऽऽज्यैर्यजते। हविष क्लृप्तेषु यदि म्रियेत सर्वेभ्य प्रधानहविर्भ्य समवदाय सर्वा प्रधानदेवताश्चतुर्थ्या विभक्त्याऽनुद्रुत्य स्वाहाकारेण जुहुयात्‌। मरणदूर्द्ध्वं शिष्टस्य लोप एव। यद्यहुतास्वेवातिशिष्टाहुतिष्वन्वारब्धायां चेष्ट्यां म्रियेत तदा द्वादशगृहीतेन सुचं पूरयित्वा प्रजापतिं मनसा ध्यायन्नाहवनीये जुहोति। योऽस्याग्निरजुह्वतो मांसकाम संकल्पयते यजमानमांसं जानाति। ते हविषे सादिताय स्वर्गं लोकमिमं प्रेतं नयत्विति सर्वस्य समाप्त्यर्थम्‌। चातुर्मास्यादिष्वारब्धेष्वनयैव दिशा समाप्ति। यदि पूर्वपक्षे रात्रौ मरणं शङ्‌केत तदानीमेवाऽऽगामिनीं प्रातराहुतिं जुहुयात्‌। यद्यविहृतेष्वग्निषु म्रियेत तदानीमेव विहृत्यातिशिष्टसमाप्तिं च कृत्वोपक्रम। मरणसमीपकाले दक्षिणाग्ने पुरस्तात्सिकता प्रकीर्य

दक्षिणाग्रेषु दर्भेषु दक्षिणाशिरसं संवेश्य’अग्न आयाहि वीतये’’एष स्य धारया सुत’इति वर्गद्वयं त्रीम्याज्यादोहानि ’आदित्प्रत्नस्य रेतस’’उद्वयं तमसस्परि’’उन्नयामि’इति सामानि प्राक्स्मृतिवियोगात्संस्कर्ता श्रावयेत्‌। तवश्यावीयानि च श्रावयेद्यदि श्राव्यस्तवश्यावीयाद्यधीतवान्‌। केचिदूर्गित्यादियमन्तं तवश्यावीयान्याहु। शाखान्तरस्थानीत्यपरे। मरणकाले ’अभिप्रघ्ना अप्सु दक्षा सेतुषाम च’्झ्रइतिटदक्षिणे कर्णे जपति। स्मृतिभ्रेषे तवश्यावीयानां निवृत्ति।

मृतश्चेत्सेतुषामान्तानां निवृत्ति। उत्क्रान्ते प्रजापतेर्हृदयं मनसा ध्यायेत्‌। स्नापयित्वा शवमलंकृत्य बद्ध्वाऽदशेनाङ्‌गुष्ठे पाण्यो पादयोश्चौदुम्बर्ययामासन्द्यां दक्षिणासिरसमुत्तानं संवेश्योदग्दशेनाहतेन वाससा प्रच्छाद्य ज्ञात्यादयो निर्हरन्त्यग्नींश्चाऽऽहिताग्नेरौपासनं च। यदि सर्वमाहितोऽनाहिताग्निमौपासनेन ब्रह्मचारिणं कपालसंतपनाग्निनोत्तपनीयेनेतरानलेन स्त्रियो यद्युत्सृष्टानिर्विच्छिन्नाग्निर्विधुराग्निर्वा प्रमीयेत द्वादशगृहीतेन स्रुचं पूरयित्वा लौकिकेऽग्नौ प्रजापतिं मनसा ध्यायञ्जुहोति। क्षीरदधिमधुमृततिलतण्डुलोदकुम्भदर्भपरशुयज्ञपात्राणि पुरस्तादग्नीन्संसकर्ता

मुक्तशिखो मध्यत शवं पश्चात्संभारानितरे श्मशाने निहितेषु संकल्प्योत्मृज्यान्ते गच्छा (त्वाऽ) ग्रमध्वन पूर्वमेष व सुहृदो दिवं परं व्योम नयध्वं गच्छन्तं स्थानमुत्तमिति प्रागुदीच्यां दिशि पञ्चदशप्रक्रमान्प्रक्रम्य प्राक्रान्तदेशं दक्षिणाप्रत्यक्प्रवणमभङ्‌गुरमनिरिणमसुषिरं समं वाऽऽर्द्रया शमीशाखया पलाशशाखया वारुणशाखया वाऽपसर्पता प्रेता ये केचिदिह पूर्वजा इति दहनदेशं संमृज्याद्भिरवोक्ष्य तिस्र कर्षूर्दक्षिणापवर्गा परशुना खात्वोद्धृत्य मृत्तिकां पलाशपत्रपुटे कृत्वा याम्या दिशि निधायाप उपस्पृश्य तिलतण्डुलानां मुष्टिं पूरयित्वा यमाय

दहनाधिपतये प्रेताय स्वधा नम इति प्रथमखातायां निवपति। कालाय दहनाधिपतये प्रेताया स्वधा नम इति मध्यमायाम्‌। मृत्यवे दहनाधिपतये प्रेताय स्वधा नम इत्युत्तमायाम्‌। आद्येन वा मन्त्रेणावशिष्टान्सर्वत प्रसव्यं प्रकीर्य मध्यमायां कर्ष्वां हिरण्यशकलमुपरि निधाय तत्र दर्भानास्तीर्य तेषु यज्ञियै काष्ठैर्दक्षिणाग्रैर्दारुचितिं चित्वा प्रेतस्य केशश्मश्रुलोमनखानि वापयित्वा दक्षिणतो वितस्तिमात्रमवटं खनित्वा तत्र तानि निदधाति। स्नापयित्वा शवं चितिं चाद्भिरवोक्ष्य शवमुत्तानं दक्षिणाशिरसं संवेश्य शवं परिस्तीर्य दक्षिणाग्रैर्दक्षिणाग्रेषु दर्भेषु पश्चात्पात्राण्यासाद्य पश्चाद्गार्हपत्यमवसादयति। दक्षिणतो दक्षिणाग्निं पुरस्तादाहवनीयं सभ्यावसंथ्यौ च वायव्यामोपासनं पुरस्तादास्ये चक्षुषोर्नासिकयो श्रोत्रयोश्च सप्त हिरण्यशकलानाज्याबिदून्वा सप्त व्याहृतीर्मनसा ध्यायन्निरस्यत्याज्यं मुखे निनीय पादप्रभृत्यामुखान्तात्संततं शेषं निनीय दक्षिणत पात्रं निरस्यति एवं दधिमधुतिलतण्डुलांश्च। आहिताग्निश्चेत्पात्राणि सादयेत्‌। यानि बिलवन्ति तानि पृषदाज्येन पूरयित्वोत्तानानि सादयेत्‌। शिरसि कपालानि चरुस्थालीं च बहुपशुके कर्मणि समवदानार्थं चमसोत्थितं च शिरस्येव सादयेत्‌। इडापात्रमित्यन्ये। ललाटे प्राशित्राहरणं नासिकयो स्रुवो कर्णयोश्चाऽऽस्ये हिरण्यशकलमवधायानुस्तरणिक्या गोर्वपया मुखं प्रच्छाद्य तत्राग्निहोत्रहवणीं प्रागग्रां दक्षिणें पाणौ जुहूं सव्य उपभृतं पार्श्वयो स्फ्योपवेशानुस्तरणिक्या गोर्वृक्यौ नाम मांसपिण्डौ वर्तुलाकारौ तयोर्दक्षिणं दक्षिणे पार्श्वे सव्यं सव्य उरसि ्ध्राुवामुदरे पात्रीमुपस्थे कृष्णाजिनं दक्षिणस्य कटिप्रदेशस्य दक्षिणत उलूखलं दक्षिणसक्थ्यनु मुसलानि पादयो शकटशूर्पे इतरत्सर्वं कृष्णाजिनानन्तरेण सक्थनि सादयेत्‌। क्रमस्तु कृष्णाजिनानन्तरस्य। अथ सपिण्डास्त्रीप्रथमा कनिष्ठपूर्वा आऽयं गौरिति यामतृचस्य प्रथमां स्तोत्रीयां

सपदस्तोमामुक्त्वाऽगन्म ज्योतिरिति सत्रस्यार्द्धि गीत्वा सव्यत केशान्प्रकीर्य दक्षिणानूरूनाघ्नाना पाणिभि सिग्भिरभिदून्वन्तो प्रदक्षिणं मृतं त्रि परीयु। वातास्ते वान्तु पति पुण्यगन्धा मनशुभा गात्रशुभा अनुलोमास्त्वच सुखा माससुखा अस्थिसौख्या वहन्तु त्वां मरुत सुकृतां यत्र लोका इति मृतमनुमन्त््रय दक्षिणत केशान्प्रकीर्य सव्यानुरूनाघ्नाना अभिधून्वन्तस्त्रि प्रदक्षिणं परीयु। एवं द्वितीयां स्तोत्रीयामुक्त्वा सत्रस्यर्द्धि अप्रदक्षिणानुमन्त्रणं पूर्ववत्तृतीयामुक्त्वाऽपि तथैव कुर्यु। त्रिषु

स्थानेषु सिग्वाता भवन्ति ग्रामे पथि चितायां सर्वे चितायां वा। अथ पत्नी संस्कर्ता वा शिरसि दर्भेषु पूर्णकुम्भं निधाय मृतं त्रि प्रदक्षिणं पर्येति। प्रथमे प्रक्षिणेऽश्मना परशुना वाऽधास्तात्किचित्प्रहरति उदकुम्बं कां धारामनुमन्त्रयेत-’इमा आपो मधुमत्योऽस्मिंस्ते लोकमुपदुह्यन्तामक्षीयमाणां स्वधा नम’इति। एवं द्वितीये तृतीये चोपर्युपरि प्रहरणमन्तरिक्षे स्वर्ग इति मन्त्रविकारस्तिष्ठन्नेवोदककुम्भं विसृजेत्‌। प्रास्येत्कपालस्थमुदकं प्रेतस्य प्राणस्थानेष्वाप्यायस्वेति निनयति। कृष्णातिलैर्मृतमवकीर्याङ्‌गुष्ठपादौ छित्वाऽऽज्येन पराङ्‌मुखो

हस्ताभ्यां सुरभिर्नाकपृष्ठं स्वधा नम इति प्रेतस्य पादावभ्यज्याऽऽर्द्रानोषधिवनस्पतीनालभ्योत्तिष्ठति। पयसा हस्तौ प्रक्षाल्याऽऽदित्यं पश्यति। ब्राह्मणं गां च दृष्ट्वा सुवर्णमालभ्य कुशैर्मृतं छादयित्वा सर्वेभ्योऽग्निभ्य उलपराजी स्तृणुयात्तत्र यथाऽस्मिन्नग्नय समवेयु। आहवनीयश्चेतप्रथममेयाद्ब्रह्मलोकमेष्यतीति विद्याद्गार्हपत्याद्दैवं लोकं दक्षिणाग्ने पितृलोकम्‌। तस्मात्वमधिजातोऽसि त्वदयं जायतां पुनरसौ स्वर्गाय लोकाय स्वाहेत्यग्नीञ्शरीरेण संयोजयेत्‌। असाविति प्रेतनाम ब्रूयाद्विष्णुशर्मन्नितिवत्‌। अथ नाके सुपर्णमिति ग्रामे गेयेनोपतिष्ठेत धूम उदिते त्वेषस्ते धूम ऋण्वतीति प्रज्वलितेऽग्ने मृडामहा ँ असीत्येतयोरन्यतरेण वाऽन्तेऽगन्म ज्योतिरिति च त्रिस्रिरेतानि सामानि गायेत्‌। दहनमन्त्रेणाऽऽज्याहुतिं च हुत्वा वामदेव्य तृचेगीत्वा नमो व पितर इत्युपांशु जपित्वा तूष्णीं प्रदक्षिणं कुर्यात्‌। पत्नी गां दक्षिणां संस्कर्त्रे दद्यात्‌। तदभावे दायाद। अथ सपिण्डा अधोमुखा उदकं ्व्राजन्ति। राजपुरुष स्वगोत्रबान्धवो वा कण्टकिनीं शाकामादाय माऽवतरतेति तान्निवारयेन्न पुनरवतरिष्याम इति प्रतिब्रूयु। केशान्प्रकीर्य पांसूनोप्यैकैकवाससो दक्षिणामुखा सकृदुपमज्ज्योत्तीर्याऽऽचम्यामुं प्राप्नोत्वमुं प्राप्नोत्विति वास पीडयन्ति। केशान्प्रकूर्येत्यादिरेवं त्रिराचम्यासावेतत्त उदकमित्युदकाञ्जलिं तिलमिश्रं दद्युर्वत्सगोत्राय कृष्णशर्मणे प्रेतायैतत्तिलोदकं ददामीतिवन्मन्त्रोऽथोदकवासांसि गृहीत्वा ग्रामं प्रविश्य गृहद्वारपार्श्वे वटे शरावं तदुपर्यश्मानं च निधाय स्त्रीप्रथमा कनिष्ठपूर्वा उदकदानमन्त्रेण तत्र वासं (सांसि) पीडयन्ति। वत्सं च दीपं च पुर प्रविश्य मरणदेशं गोमयेनोपलिप्य प्रदीपे प्रज्वलिते दूर्वातण्डुलानुदकमिश्रान्विकिरन्ति। स्वस्त्यस्तु वो गृहाणां शेषे शिवं वोऽस्त्विति। अथ सायंकाले प्रतोद्देशेनैकं

ब्राह्मणमामन्त््रय कंसवस्त्रादिना यथासंभवं तर्पयेयु। द्वितीयादिष्वहसु दशाञ्जलिवृद्धोदकक्रिया। प्रथमतृतीयपञ्चमसप्तमनवमेषु वाऽहस्वासंचयनाद्वारिवास पीडयन्ति। यावदाशौचं सरक्वे सपिण्डा अधशय्यासनिनो ब्रह्मचारिण सर्वे न मार्जयीरन्न दानप्रतिग्रहौ यज्ञस्वाध्यायौ च तेषां निवर्तेते। नित्यं वैतानि वर्ज्यानि। एकोद्दिष्टान्मांसं न भक्षयेयु-। संस्कर्ता भोजनात्पूर्वं द्वितीयादिष्वहसु गृहद्वारपार्श्वे दक्षिणाग्रेषु दर्भेषु बलिं दद्यादेव ते बलिरिति मन्त्रविकार। एष ते पिण्ड इति पिण्डाकृति वा दद्यात्‌। दशाहमध्ये यदि दर्शो भवति मायापितृव्यतिरिक्तानां तत्रैव

पिण्डोदकसमापनम्‌। एवं पत्नी पूर्वमारणीं संस्कुर्यात्‌। अस्या केशश्मश्रुलोमनखच्चेदवर्जं वपनानन्तरं स्नानं च निवर्तते। सहप्रवासे दंपत्यो सहैव पितृमेध कार्य पृथक्पिण्डोदकक्रिया।

रजस्वला प्रसूता वा मृता चेदुद्धृतैर्जलै।

स्नापयित्वा च तां पावनमानीभि स्नापयेत्पुन।।

आच्छाद्यान्येन वस्त्रेण कुर्याद्दाहादिकं तत।

यद्युत्सृष्टाग्निर्विच्छिन्नाग्निर्विधुराग्निर्वा प्रमीयेतोद्धृत्यावोक्ष्य विकारं कल्पयित्वा गार्हपत्यायतनेऽग्निं मथित्वा तूष्णीं विहृत्य द्वादशगृहीतेन स्रुचं पूरयित्वा प्रजापतिं मनसा ध्यायन्नाहवनीये जुहुयात्‌। औपासनाग्निविच्छेदादौ लौकिकाग्नौ द्वादशगृहीतं हुत्वा तत उपक्रमते। यद्यात्मरूढोऽ(ढा)ग्निर्म्रियेत तस्य दक्षिणं पाणिं सौकिकेऽग्नावभितप्योपावरोहेत्यवरोहेत्‌। यद्यरण्यारूढो।(ढा)ग्निर्म्रियेत तस्य दक्षिणेन पाणिनाऽरणिं संस्पृश्य मथित्वाऽवरोहयेत्‌। यदि देशान्तरे म्रियेतासंस्काराग्निहोत्रं हुजुयात्‌। अग्निरक्षणार्थं तस्य मृतिश्रवणानन्तरं पाथिकृतीमिष्टिं

कृत्वा तदर्थं विहृतानेवाग्नीनजस्रान्कुर्यात्‌। या मृतवत्सा वत्सान्तरेण दुह्यते तां प्राचीनावीती दोहयति। परिस्तरणदर्भानुदगग्रान्दक्षिणाग्रान्कृत्वा दक्षिणार्धे गार्हपत्यस्य शीते तस्मिन्नधिश्रित्य दक्षिणोद्वास्य सकृदेव सर्वं तूष्णीमुन्नीयाधस्तात्समिधं धारयन्दक्षिणेन विहारमुद्धृत्य सकृदेव सर्वं तूष्णी जुहुयात्‌। प्राशनोत्सेचनपरिषेचनानि न स्युरितरत्सर्वममन्त्रकं कुर्यात्‌। प्रेतं तैलद्रोण्यामवधाय शकटेन ग्रामसीमानमाहरेद्दग्ध्वाऽस्थीनि कृष्णाजिनेनोपनह्य ब्रह्मचारी मृन्मयभोज्यध शय्यां हरेत्‌। तत्राग्नीन्नीत्वा दहेत्‌। एवमेवौपासनेनाऽऽहिताग्नि(ग्निं) दहेद्यज्ञपात्रवर्जम्‌। ब्रह्मचारिणं कपालसंतपनाग्निनोत्तपनीयेनेतराननेन। स्त्रियोऽनुपनीतानां कुमाराणां च संमार्जनदहने समन्त्रके स्यातामितरत्सर्वं तूष्णीं कुर्यादुदकक्रियाऽपि मन्त्रेण वा। अस्थिसंचयनादीनि वर्तन्ते। यावदाशौचमेवोदकक्रिया। चूडाकरणात्रप्राङ्‌न भूसंस्कारो नोदकक्रिया। प्रासङ्‌िगकमुक्तम्‌। दहनशेष उच्यते। यदि शरीरं नश्येतपलाशपत्रै समूलै कृष्णाजिनेन पुरुषाकृतिं कुर्यात्‌। चत्वारिंशता शिरो दशभिर्ग्रीवां विशत्योरस्त्रिशतोदरं पञ्चाशता पञ्चाशता बाहू तयोरेव पञ्चभि पञ्चभिरङ्‌गुलि सप्तत्या सप्तत्या पादौ तथैवाङ्‌गलीरष्टाभि शिश्रं द्वादशाभिर्वृषणं तां कुशैर्वेष्टयित्वा प्रेतं संकल्प्य पूर्ववद्दहेत्‌। अग्रनिशरीरास्थ्नामन्यतमस्य वा सद्भावे वा संस्कार। द्वितीये तृतीये पञ्चमे सप्तमे वाऽहन्यस्थिसंचयनं कुर्यात्‌। स्नात्वोदकक्रियां कृत्वा द्वारि वास पीडयित्वा शरावाश्मानावुद्धृत्यावटं पूरयित्वा पिण्डं दत्त्वा चरुस्थालीं तण्डुलशरावकुम्भक्षीरदधिमधुघृतोदकहिरण्यशकलनारिकेलापूपपुष्पफलशैवलवीरणस्तम्बौदुम्बरशाखासंर्दशेध्मकर्दमादीन्गृहीत्वा श्मशानं गत्वा दहनाग्नेरुल्मुकं दक्षिणाऽपोह्य तदभावे मथित्वा प्राजापत्यान्तपञ्चकं विधाय गृह्योक्तेन विधानेन ब्रह्मप्रपदाज्याभागस्विष्टकृच्छ्‌वबलिवर्जं यमाय त्वा जुष्टं निर्वपामीति निरुप्य जीवतण्डुलं श्रपयित्वा दक्षिणोद्वास्य नाभिधारयेत्‌। व्याहृतिभाराज्यंहुत्वोपस्तरणाभिधारवर्जं दर्व्या चरो सकृत्सकृद्गृहीत्वा सप्ताऽऽहुतिर्जुहोति स्वाहा सोमाय पितृमते स्वाहाऽग्नये पितृमते स्वाहाऽग्नये क्रव्यादे स्वाहाऽग्नये कव्यवाहनाय स्वाहा यमाय स्वाहा यमायामीभ्यां स्वाहा विवस्वत इति। यज्ञवास्त्वन्तं कृत्वा तन्त्रं समाप्य क्षीरोदकेनौदुम्बरशाखयाऽस्थीन्यवोक्ष्याऽऽर्द्राणि कृत्वा पलाशसंदेशेनौदुम्बरसंर्दशेन वा शिरस्युरसि पार्श्वयो पादयो पाण्योश्चास्थीन्यप्रदक्षिणानि गृहीत्वा दक्षिणत पलाशपत्रपुटे कृत्वा वहेमं भग्नं

प्रच्छाद्य धौति भाति भानुनेति कुम्भे समोप्य क्षीरदधिमधुघृतोदकै पूरयित्वा हिरण्यशकलमुपरि निधाय प्राग्वाहिनीं सरस्वतीं संकल्प्य प्राचीं रेखामुल्लिख्य तत्रोदकं निनीय तस्मिन्नुदकेऽस्थिकुम्भं प्लावयित्वा वृक्षमूलेऽस्थिकुम्भं निदधाति। निखनेद्वा

यादवस्थीनि सुरक्षितानि भवन्ति तावत्स्वर्गे लोके वसति मृत। अनड्वान्‌(डुहं) कंसो (सं) वासो दक्षिणा(णां) संस्कर्त्रे दद्यात्‌। पत्नी दायादो वा यदीच्छेज्जीवन्नेव संस्कर्त्रे दद्यात्‌। ऊर्ध्वरेता

प्रजनासमर्था स्त्री वाऽस्थीनि दध्यादिति केचित्‌। अथ भस्मसमूह्य भस्मराशिं कर्दमेन प्रच्छाद्य शैवलेन च्छादयित्वा वीरणस्तम्बं तत्र प्रतिष्ठाप्य पुष्पपत्रै प्रच्छाद्य पुष्पमयीं प्रतिकृतिं कृत्वा पुष्पफलमक्षान्प्रकीर्य तं चरुशेषं प्रेतराजाय नम प्रेतायेति दत्त्वोदपात्रं तत्र निनयेत्‌। संचित्योदकक्रियास्थानं तदहर्न गच्छेयु। अथ दशमेऽहनि केशश्मश्रुलोमनखानि वापयुत्वा स्नात्वादशाञ्जलिमुदकं दत्त्वा पूर्ववद्वेदिकापूजां कृत्वा च पुन स्वात्वाऽग्न आयुंषीत्यादित्यमुपस्थाय पश्येम शरद शतं जीवेम शरद शतं नन्दाम शरद शतं मोदाम शरद

शतं भवाम शरद शतं शृणवाम शरद शतं प्रब्रवाम शरद शतमजीता स्याम शरद शतं ज्योक्च सूर्यं दृशेयमिति सर्वे सपिण्डा जपेयु। अथ ग्रामश्मशानयोर्मध्ये महापथे वृक्षमूले वा गोचर्मण्युपविश्य गकृह्योक्तविधानेन लौकिकेऽग्नौ चरुमन्त्रै सप्ताऽऽहुतीर्हुत्वा तन्त्रं समाप्य पुण्याहं वाचयेत्‌। नात्र ब्रह्मणा भवितव्यम्‌। गृहागता सगोत्रा उदकदातार पुत्रा पौत्रा प्रपौत्राश्च जीवन्तु शरद शतमिति जपेयु। अथैकोद्दिष्टम्‌। दशमेऽहनि रात्रौ प्रेतोद्देशेनैकं ब्रह्मणमामन्त््रया प्रभाते गृहं गोमयेनोपलिप्य मध्यंदिना एकोदिष्टं कुर्यात्‌। प्राणायामं कृत्वा प्रचीनावीति भूत्वैकां कर्षुं खात्वा तत्र दक्षिणाग्रान्दर्भान्निधाय तत पश्चात्प्राङ्‌मुखं ब्राह्मणमुपवेश्य तिलमिश्रैर्जलैस्तस्य पादौ प्रक्षाल्य दक्षिणाग्रेषु दर्भेषूदङ्‌मुखमुपवेश्य तस्य दक्षिणं पाणिं दक्षिणेन पाणिना संस्पृश्य वत्सगोत्राय विष्णुशर्मणे प्रेताय प्रथमैकोद्दिष्टश्राद्धे भवता क्षण कर्तव्य इतिवत्प्रेतस्य गोत्रनामनिर्देशेन वरणं कुर्यात्‌। ॐ तथेति भोक्ता। प्राप्नोतु भवानिति प्रदाता। प्राप्नवानीति भोक्ता। ततस्ताम्बूलादि प्रदायाभ्यङ्‌गं कुर्यात्‌। स्नातवति प्रादप्रक्षालनवरणे पूर्ववत्कृत्वा पवित्रान्तर्हिते पात्रे शं नो देवीरिति गन्धोदकं गृहीत्वा तिलोऽसीति तिलानावपेत्‌। सर्वत्र पितृशब्दस्थाने प्रेतशब्दं ब्रूयात्‌। अत्र स्वधानमशब्दौ न स्याताम्‌।ततो भोजनपात्रं दत्त्वाऽर्ध्यपात्रस्थं पवित्रं तस्य दक्षिणहस्ते दक्षिणाग्रं निधायार्ध्यपात्रात्किंचिदुदकमादाय या दिव्या आप पयसा संबभूवुर्या अन्तरिक्ष्या उत पार्थिवीर्या हिरण्यवर्णा यज्ञियास्ता न आप शं स्योना सुहवा भवन्त्वित्यनेन मन्त्रेण यज्ञशर्मन्नेतत्तेऽर्घ्यमितित्प्रेतनामोक्त्वा सपवित्रे हस्ते निनयेत्‌। भोक्ताऽस्त्वर्ध्यमित्युक्त्वा तज्जलं शिरस्यवनयेत्‌। दाता पुन पवित्रमादायार्ध्यपात्रे प्रक्षिप्य गन्धवस्त्रधनादिकं प्रदायं सर्वव्यञ्जनसहितमन्नं पात्रे निधाय पृथिवि ते पात्रं द्योरपिधानं ब्राह्मणस्य मुकेऽमृतं जुहोमि ब्रह्मणानां त्वा विद्यावतां प्राणापानुयोकर्जुहोम्यक्षितमसि मैषां क्षेष्ठा अमुत्रामुष्मिंल्लोक इत्यनेन भोजनपात्रमालभ्य भोक्तुरङ्‌गुष्टमिदं विष्णुर्विचक्रम इत्यनेन मन्त्रेणान्नेऽवधायापहता इत्यनेन मन्त्रेणाप्रदक्षिणं परिषिच्य भोजनकाले भूर्भुव स्विरित जपित्वा सावित्रीं तत्साम च यद्वा उ विश्पतिरित्यादि कनिक्रन्तीत्यन्तं पित््रयवर्गं चोक्त्वा भुक्तवति तृप्तोऽसीति पृष्ट्वा तृप्तोऽस्मीत्यनुज्ञातस्ते प्रेत जीवाय ते प्रेत शूषाय ते प्रेत घोराय ते प्रेत रसाय ते प्रेत मन्यव इति ते प्रेत प्रेत गृहान्न प्रेत देहि सदस्ते प्रेत देष्मेति मन्त्रमूहेन जपेत्‌। ये त्वग्निदग्धा जीवा ये

अप्यदग्धा कुले मम। भूमौ दत्तेन तृप्यन्तु तृप्ता यान्तु परां गतिम्‌। इत्यनेन मन्त्रेणोच्छिष्टसमीपेऽन्नं प्रकीर्य सकृदाचान्ते शेषमन्नमन्नशेषै किं क्रियतामिति पृष्टवेष्टै सहोपभुज्यतामित्यनुज्ञात उच्छिष्टसमीप एकां कर्षूं खात्वा कर्ष्वामुल्मुकं प्रज्वाल्यापहता इत्यनेन मन्त्रेणोल्मुकं दक्षिणतो निदध्यात्‌। अथोदकपात्राज्जलमादाय यज्ञशर्मन्नितिवत्प्रेतनामोक्त्वाऽवनेङ्‌क्ष्व ये चात्र त्वाऽनु यांश्च त्वमनु तस्मै ते नम इति पितृतीर्तेन निनयेत्‌। जलपात्रं कर्ष्वा दक्षिणतोऽवाङ्‌मुकं प्रक्षिपेत्‌। अथ

कंसपात्रे चरुं मर्दयित्वा तिलव्यञ्जनादिभिर्मिश्रीकृत्य कुक्कुटाण्डप्रमाणमेकं पिण्डं देवदत्तशर्मन्मभुङ्‌क्ष्व ये चात्र त्वाऽनुयांश्च त्वमनु तस्मै ते पिण्डमित्यनेन मन्त्रेण कर्ष्वा निदध्यात्‌। अत्र प्रेत मादयस्व यथाभागमावृषायस्वेत्युक्त्वा भुर्भुव स्व सावित्रीं तत्साम च यद्वा उ विश्पतिरित्यादिपित््रयाणि सामानि गीत्वोदङ्‌मुखमावर्तेत। सव्यं बाहुमुपसंहृत्य प्रसव्यमावृत्य यताशक्ति निरुच्छ्‌वासो भूत्वाऽभिलषितं मेऽस्त्विति ध्यातन्नभिपर्यावर्तमान पिण्डं प्रति जपेत्‌। असौ मदन्त प्रेत यथाऽसौ भागमावृषायष्टेति। ततोऽञ्जनवात्रादञ्जनमादायैकां दर्भपिञ्जुलीमञ्जनेन

मर्दयित्वाऽङ्‌क्ष्व ये चात्र त्वाऽनुयांश्च त्वमनु तस्मै तेऽञ्जनमित्यनेन मन्त्रेण कर्ष्वा दर्भपिञ्जूलीं निदध्याञ्जनपात्रं च पूर्ववत्कुर्यात्‌। एवं तैलगन्धयोर्दानमभ्ङ्‌क्ष्वानुलिम्पेति मन्त्रविकार। कर्ष्वा पश्चान्निह्नवनं दक्षिणं पाणिं पूर्वाग्रमुत्तानं भूमौ निधाय तस्योपरि पूर्वाग्रमेव सव्यं पाणि मवाङ्‌मुखं निधाय ते प्रेत जीवाय ते प्रेत शूषायेति

मन्त्रत सव्यमुत्तानं तस्योपरि दक्षिणमवाङ्‌मुखं निधाय ते प्रेत घोराय ते प्रेत रसायेति द्वितीयम्‌। प्रथमनिह्नवनवत्पाणी कृत्वा ते प्रेत स्वधाय ते प्रेत मन्यव इति तृतीयम्‌। ते प्रेत प्रेत ते गृहान्न प्रेत देहि सदस्ते प्रेत देष्मेत्यनेन मन्त्रेण प्रेतमुपतिष्ठेन। एतत्ते प्रेत वास इति वासोदनाम्‌। ऊर्जं वहन्तीरित विवरणेनाप्रदक्षिणं पिण्डं परिषिच्याऽऽचान्तेषु पुष्पाण्यक्षतांश्च दत्त्वोत्तिष्ठतामिति वाचयित्वा दातारो नोऽभिवर्धन्तामित्युक्त्वा कर्ता दातारो व इति वाचयित्वा तं प्रदक्षिणीकृत्य छत्रोपानत्कुण्डलपवित्राङ्‌गुलीयकाञ्चनादि दत्त्वा प्रणिपत्त्य प्रसादयेत्‌। तमभिरमतामिति विभृज्यान्व्रुाज्य प्रदक्षिणीकृत्य गृहं प्रविश्य वामदेव्यं तृचं गीत्वा पिण्डमप्सु प्रक्षिपेत्‌। गां विप्रमजं वा पिण्डं प्राशयेत्‌। वयोभिर्वा खादयेत्‌। स्नात्वा शेषं भुञ्जीत। अस्तमयान्नोच्छिष्टमार्जनम्‌। ग्रामाद्बहिरुगदकसमीपे पिण्डदानं केचित्कुर्वन्कन्ति। अथ पय्व्रोात पावनार्तं समुद्रमवगाहेद्दशसहस्रं वा गायत्रीं जपेत्‌। तिस्रो वाऽनश्नन्संहितामधीयीत पायसेन वा ब्राह्मणान्भोजयेत्‌। तत पुण्याहं वाचयित्वा पूतो भवति। अस्मिन्नेकोद्दिष्टे न दैवं नाऽऽवाहनं न धूपो न दीपो नोदकपुण्डसंसर्ग। एतदेकोद्दिष्टान्तं तत्पुत्राभावे प्रत्यासन्न सपिण्ड कुर्यात्‌। तदभावे मातृसपिण्ड शिष्यर्त्विगाचार्या वा। एतदेकोद्दिष्टं प्राक्सपिण्डीकरणान्मासि मासि यस्यां तिथौ मृतस्तस्यां कुर्यादूर्ध्वं तु प्रतिसंवत्सरम्‌। मरणादूर्ध्वं तृतीये पक्षे षष्ठे मासि चेत्येके। संवत्सरादर्वाक्सपिण्डीकरणम्‌। प्रतिवर्षे(?)तत पूर्वाणि मासिकादीन्यपि प्रतिकृष्य कर्तव्यानि। सोदकुम्भमन्नमहरहर्दद्यात्‌। अथ द्वादशऽहनि तृतीये पक्षे तृतीये मासि चतुर्थं षष्ठ एकादशे संवत्सरेल वा सपिण्डीकरणम्‌। पूर्वंद्युरनिन्दितान्गुणवच्छीलसंपन्नान्षड्ब्राह्मणानामन्त्रयेत्‌। द्वौ दैवे त्रीन्पित््रये प्रेतायैकम्‌। आमन्त्रितादन्यं न प्रतिगृह्णीयु। परेद्यु स्नातानाहूय प्रक्षालितपाणुपादानाचान्तान्प्राङ्‌मुखानुपवेश्य स्वयं च प्रक्षालिनतपाणिपाद आचान्त पवित्रपाणि प्राङ्‌मुख उपविश्य प्राणायामं कृत्वा प्राचीनावीती भूत्वा प्रेतस्य गोत्रनामनी चोक्त्वा सपिण्डीश्राद्धं करिष्य इति संकल्प्योदगग्रेषु दर्भेषु

प्राङ्‌मुखौ द्वौ विश्वेभ्यो देवेभ्य उपवेश्य प्राचीनावीति भूत्वा दक्षिणाग्रेषूदङ्‌मुखान्पितृपितामहप्रपितामहेभ्यस्त्रीन्विप्रानुपवेश्य दक्षिणाग्रेषु प्रेतायैकं प्रत्यङ्‌मुखमुपवेश्य यज्ञोपवीती दैवं सर्वं होमं च प्राचीनावीती पित््रयं प्रेतार्थं च सर्वं कुर्यात्‌। द्वौ दर्भौ विश्वदेवहस्ते दत्वा प्रेतस्य गोत्रनामनी चेक्त्वाऽमुष्य सपिण्डीकरणश्राद्दे विश्वेभ्यो देवेभ्य क्षण कर्तव्य इति पृच्छति। ॐ तथेति प्रतिवचनम्‌। प्राप्नोतु भवानिति पृच्छति। प्राप्नवानीत्यनुज्ञातस्ततो

यवानादायोंकारं कृत्वा विश्वान्देवानावाहयिष्य इति पृच्छति। ओमावाहयेत्यनुज्ञातो ’विश्वे देवास आगत शृणुताम इमं हवम्‌। एदं बर्हिर्निषीदत’इत्यनयाऽऽवाह्य यवैरवकीर्य ’विश्वे देवा शृणुतेमं हवं मे ये अन्तरिक्षे य उपद्यविष्ठ। ये अग्निजिह्वा उत वा यजत्रा आसद्यास्मिन्बर्हिषि मादयध्वम्‌’इति जपित्वा पित््रये द्विगुणभुग्नास्तु दर्भान्दत्त्वा पूर्वत्पितृपितामहप्रपितामहेभ्य क्षण कर्तव्य इति प्रत्येकं पृच्छति। पूर्ववत्मतिवचनम्‌। तिलानादायोंकारं कृत्वा पितॄनावाहयिष्य इति पृच्छति ओमावाहयेत्यनुज्ञात ’एत पितर सोम्यासो ग्मभीरेभि पथिभि पूर्विणेभि। दत्तास्मभ्यं द्रविणेह भद्रं

रयिं च न सर्ववीरं नियच्छत इत्यनयाऽऽवाह्य तिलैरवीर्यापहता इति’’आयन्तु न पितर सोम्यासोऽग्निष्वात्ता पथिभिर्देवयानै। अस्मिन्यज्ञे स्वधया मनन्त्वधिब्रुवन्तु ते अवन्त्वस्मान्‌’इति जपित्वैवमेव प्रेतस्य वरणं कृत्वा प्राङ्‌घणे तिस्र कर्षूर्दक्षिणापवर्गा कात्वाऽथै प्रथमकर्षूमलंकृत्येतरे च तिलैरलंकृत्य प्रथमकर्ष्वां देवपादौ प्रक्षाल्य मध्यमायां पित्रादीनामुत्तमायां प्रेतस्यैते सुरभिभिर्वारिभि प्रक्षालितपादा पूर्ववदुपविशेयु। तत उपविष्ठेभ्यो गन्धपुष्पताम्बूलाभ्यञ्जनादि दद्यात्‌। ततोऽभ्यङ्‌गं कृत्वाऽऽगताञ्शुचीन्पूर्ववत्कर्षूषु पादौ प्रक्षाल्याऽऽसनेषूपवेश्य पूर्ववद्वरणं कुर्यात्‌।सपवित्राणि पात्राणि दक्षिणाग्रेषु दर्भेषु दक्षिणापवर्गं सादयित्वोदग्रेषु दर्भेष्वेकं पात्रं तत पश्चिमत सादयेत्‌। दक्षिणाग्रे दर्भे प्रेतपात्रं पुरस्तात्सादयेत्‌। तानि पात्राणि गन्धोदकै पूरयित्वा शं नो देवीरिति पश्चिमतो निहिते विश्वदेवपात्रे तण्डुलानोप्य यवोऽसि धान्यराजो वा वारुणो मधुसंयुत। निर्णोद सर्वपापानां पवित्रमृषिभि स्मृतम्‌। इति पितृपात्रेष्वेकैकस्मिन्नेव तिलानावपति। ’तिलोऽसि सोमदेवत्यो गोसवे देवनिर्मित। प्रत्नवद्भि प्रत्नस्वधया पितृनिमाँल्लोकान्प्रीणयाहि न स्वधा नम’। इत्यन्तं मन्त्रं पितामहादिषुयतार्थमूहेत्‌। सपवित्रेषु पात्रेषु प्रत्येकं पलाशपत्रपुटं निदध्यात्‌। विश्वदेवकरेषु शुद्धोदकं निनीय तत्पात्रगतं कूर्चमुदगग्रं प्रदाय पत्रपुटेनार्घ्यमादाय ’या

दिव्या आप पयसा संबभूवुर्या अन्तरिक्ष्या उत पार्थिवीर्या। हिरण्यवर्णा यज्ञियास्ता न आप शंस्योना सुहवा भवन्तु’इत्यर्घ्यं दद्यात्‌। अस्त्वर्घ्यमिति प्रतिवचनम्‌। तत शुद्दोदकं प्रदाय कूर्चमादाय पूर्ववत्प्राप्तेनिदद्यात्‌। एवमेव पित्रादीनां नामभिरर्ध्यदानं तत्तत्पात्रेभ्योऽर्घ्यजलमादायानेनैव मन्त्रेणास्मिन्नेवावसरे गन्धपुष्पधूपदीपवासोहिरण्यादिदानं देवेभ्य पित्रादिभ्यश्च। अनन्तरमेव कृत्स्नेऽग्नी परिसमूहनादिप्रपदान्तं कृत्वा व्याहृतिभिस्तसृभिर्गुत्वा पुनश्च व्याहृतिभिर्हुत्वा घृताक्तमन्नमुद्धृत्य प्राचीनावीती भूत्वा पित्रादीनां पुर स्थित्वाऽग्नौ करिष्य इति पृष्ट्वा कुर्वित्यनुज्ञात प्रत्यागत्य पश्चादुपविश्य यज्ञोपवीतीभूत्वा स्वाहा सोमाय पितृमते स्वाहाऽग्नये कव्यवाहनायेत्येताभ्यामाहुती जुहुयात्‌। तत उपरिष्टाद्धोमादिवामदेव्यगानान्तं कृत्वा हुतशेषमन्नं तेषां भोजनपात्रेषु दद्यात्‌। तदनन्तरमपूपव्यञ्जनसहितमन्नं प्रदाय भोजनपात्रमालभ्य ’पृथिवी ते पात्रं द्यौरपिधानं ब्राह्मणस्य मुकेऽमृतं जुहोमि ब्राह्मणानां त्वा विद्यावतां प्राणापानयोर्जुहोम्यक्षितमसि मैषां क्षेष्ठा अमुत्रामुष्मिंल्लोके’इति जपित्वा सर्वमन्नमभिमृश्येदं

विष्णुरिति भोक्तुरङ्‌गुष्ठमन्नेऽवधाय हव्यमिति दैवे कव्यमिति पित््रये सकृदव प्रदक्षिणं तूष्णीं दैवेऽपहता इत्यप्रदक्षिणं पित््रये परिषिञ्चेत्‌ । बहिस्तिलैरवकीर्य तत प्रविश्य तेषां पुरत स्थित्वा प्रह्वीभूतो नमस्काराञ्जलिं कृत्वे दमन्नमुपतिष्ठस्व दत्तं दास्यमानं चाऽऽतृप्तेरिदमन्नमिति ब्रूयात्‌। तत प्रसन्नचेता उपविश्य व्याहृतिपूर्वां सावित्रीं तस्यां चैव गायत्रमिदं ह्यन्नौजस इति देवसंहितां जपेत्‌। यद्वा उ विश्पितरित्यादिपितृवर्गं जपेत्‌। भुक्तवत्सु पित्रादिषु तृप्ता स्तेति पृष्ट्वा तृप्ता स्म

इत्यनुज्ञातो नमो व पितर इति जपित्वा विश्वदेवानां पुरतोऽन्नं प्रकीर्य ’असोमपाश्च ये देवा यज्ञभागविवर्जिता। तेषामन्नं प्रदास्यामि विकिरं वैश्वदेविकम्‌ इति जपेत्‌। पितृणामुच्छिष्टसमीपे ये त्वग्निदग्था ये जीवा येऽप्यदग्धा कुले मम। भूमौ दत्तेन तृप्यन्तु तृप्त। यान्त परा गतिम्‌।’इति। सकृदाचान्तेषु दक्षिणाग्रेषु पवित्रेषु त्रीन्पिण्डान्दद्यात्‌। प्रेतायैकम्‌। वक्ष्यमाणक्रमेण पितृभ्य पितामहेभ्य प्रपितामहेभ्य स्वधोच्यतामित्यस्तु स्वधेति प्रत्युक्तो दक्षिणाग्रान्दर्भानास्तीर्य पितृपात्रात्किंचिदुदकमादाय यज्ञशर्मन्मम पितरवनेनिङ्‌क्ष्व ये चात्र त्वाऽनु यांश्च त्वमनु तस्मै ते

स्वधेति निनयेत्‌। तत पितामहपात्रात्प्रपितामहपात्रात्किंचिदुदकमादायावनेनिङ्‌क्ष्वेति। निनयेत्‌। स्त्रियश्चेद्देवकिप्रेतेऽवनेनिङ्‌क्ष्वेति यथार्थमूहेत्‌। भुक्तशेषमन्नमुद्धृत्य चतुर पिण्डान्कृत्वैकं पिण्डमादाय क्रमेण तत्तत्स्थानेषु देवदत्तशर्मन्मम पितर्भुङ्‌क्ष्व ये चात्र त्वाऽनु यांश्च त्वमनु तस्मै ते पिण्ड इति पित््रयेण तीर्थेन निदध्यात्‌। एवं द्वितीयं तृतीयं च पितामहप्रपितामहेति मन्त्रविकार। तत प्रेतपिण्डमादाय यज्ञशर्मन्प्रेत भुङ्‌क्ष्व ये चात्र त्वेत्यादिनैतेषां पुरस्तान्निर्नि(र्णि)क्तदेशे निदध्यात्‌। एवं निहितेषु पिण्डेष्वत्र पितरो मादयद्वमिति जपित्वा पूर्ववद्व्याहृतिपूर्वाणि सामानि जपित्वोदङ्‌मुखमावर्तेत । सव्यं बाहुमुपसंहृत्य प्रसव्यमावृत्य निरुच्छ्‌वासो भूत्वा कल्याणं ध्यायन्नभिपर्यावर्तमानो जपेदमीमदन्त पितरो यथाभागमावृषायिषतेति। ततश्चतस्रो दर्भपिञ्जूलीरञ्जनेन निघृष्य कर्षूषु निदध्याद्यथापिण्डं तैलं सुरभि च। एतेषामङ्‌क्ष्वाभ्यङ्‌क्ष्वानुलिम्पेति मन्त्रविकार। अनन्तरं पितृपिण्डस्य पश्चिमदेशे दक्षिणं पाणिमुत्तानं कृत्वा भूमौ निधाय तस्योपरि सव्यं न्यञ्चं निधाय नमो व पितरो जीवाय नमो व पितर शूषायेति जपेत्‌। सव्योत्तानौ मध्यमायां नमो व पितामहो घोराय नमो व पितामहो रसायेति दक्षिणोत्तानौ पश्चिमायां नमो व प्रपितामह स्वधायै नमो व प्रपितामहो मन्यव इति प्रेतपिण्डस्य पश्चादेवं कुर्यात्‌। ते प्रेत जीवायेति मन्त्रमूहेत्‌। उत्थाय कृताञ्जलिर्नमो व पितर पितरो नमो वो गृहान्न पितरो दत्त सदो व पितरो देष्म इत्युपरि वासन्तस्तन्तूनादायैतद्व पितरो वास एतद्व पितामहो वास एतद्व प्रपितामहो वास एतत्ते प्रेत वास इति पिण्डेषु निधाय प्रेतपात्रमादाय पित्रादिभिरनुज्ञातो ये समान समनस पितरो यमराज्ये तेषां लोक स्वधानमो यज्ञो देवेषु कल्पतामित्यनेन मन्त्रेण पित्रादीनां पिण्डेषु क्रमेण योजयेत्‌। तत उत्थाय नमस्काराञ्जलिं कृत्वा ’समानी वा आकूति समाना हृदयानि व। समानमस्तु वो मनोयथा वासुसहा सति’इत्यनेनोपस्थाय पितृपात्रमादायोर्जं वहन्तीरिति पितृपिण्डमप्रदक्षिणं परिषिञ्चेत्‌। पात्रं पिण्डानां दक्षिणतोऽवाङ्‌मुखं निधाय पितामहपात्रमादायानेनैव मन्त्रेण पितामहपिण्डं परिषिच्य तत्पात्रं दक्षिणतोऽवाङ्‌मुखं निदध्यात्‌। प्रपितामहपात्रेण प्रपितामहपिण्डं पिरिषिच्य तदपि पूर्ववन्निदध्यात्‌। आचान्तेषु गन्धपुष्पोदकाक्षतांश्च दत्त्वायथाशक्ति दक्षिणां च दत्वाऽक्षय्यमस्त्विति वाचयित्वा दातारो नोऽभिवर्धन्तामिति मन्त्रं ब्रुयात्‌। दातारो वोऽभिवर्द्धन्तामित्यनेनाऽऽशिष प्रतिगृह्य वाजे वाज इति

सर्वान्विसृज्यान्व्रुाज्य पश्वाद्दैवं

विसर्जयेत्‌। प्रविश्यागारं वामदेव्यं गायेत्‌। आऽस्तमयान्नोच्छिष्टं मार्जयेत्‌। एवमेव मातु सपिण्ढीकरणं भर्त्रा पुत्रादिभिर्वा कुर्यात्‌। अथ वा मातामह्यादिभिर्वा। सपिण्डीकरणादूर्ध्वं मासि मास्यपरपक्षस्य पञ्चम्या(मीमा) रभ्य मासि श्राद्धं कुर्यात्‌।।३८।।


३.५.३९

अथ प्रकृतमनुसराम-

इन्द्राण्या स्थालीपाकस्यैकाष्टकेति जुहुयादेकाष्टकेति जुहुयादिति।।३९।।

इन्द्राणि त्वां जुष्टं निर्वपामीति निर्वाप। एकाष्टकेति प्रधानाहुति। चरुतन्त्रमेतत्‌। चैत्री पौर्णमासी कालश्चैत््रयाश्वयुजीति गौतमवचनात्‌।।३९।।


इति श्रीरुद्रस्कन्दकृतायां गृह्यवृत्तौ तृतीयपटले पञ्चम

खण्ड

तृतीयपटलश्च समाप्त।।३।।

--------------------

