किमाचारदर्शनादिलिङ्गानुगृहीतमिति लिङ्गशब्दः प्रमाणमात्रपरः, आचारदर्शनादिरूपशेषत्वग्राहकप्रमाणानुगृहीतमित्यर्थः, एवमुत्तरत्रापि लिङ्गशब्दः प्रमाणमात्रपरो द्रष्टव्यः, इतरथा "तच्छ्रुते'रिति सूत्रोक्त्ततृतीयाश्रुतेरसङ्गृहीतत्वप्रसङ्गात्् । केचित्तु "यदेव विद्यया करोती'त्यादिरपि वर्तमाननिर्देशतया अन्याथर्दर्शनरूपलिङ्गमेव, न चैवं सति "तच्छ्रुते'रित्यस्य लिङ्गमिदम््, प्राप्तिरुच्यताम््' इत्यवतारिकाभाष्यतट्टीकाग्रन्थविरोय इति वाच्यम््, अस्याभ्युपेत्यवादत्वादिति वर्णयन्ति ।  अनैकान्तिक-त्वाभाव इति - आचारदर्शदीनां विद्यायाः कर्मशेषत्वानन्यथासिद्धत्वसाधकत्व इत्यर्थः,  नन्वाचारदर्शनादीनामनैकान्तिकत्वाभावे विद्या क्रत्वर्थेत्येतावतैव फलफलिभावस्य परिपूर्णतया  तदनुगृहीतसामानाधिकरण्येनेत्यादिरुत्तरग्रन्थसन्धर्भो व्यर्थ., शेषत्वसिद्धयुपजीवभावावगमस्य कथं शेषत्वसाधकत्वम््, अन्योन्याश्रयप्रसङ्गात््, तथाहि "आचारदर्शनादित्यादिपूर्वपक्षसूत्रपञ्चकोक्त्तन्यायेन विद्यायाः कर्मशेषत्वे सिद्धे पार्वणहोमयोः कालार्भेज्यात्वे आरादुपकारकत्वप्रसङ्गात्् सामवायिकत्वलिप्सयाकर्मसमुदायेज्यात्वाङ्गीकारवत्् सामवायिकाङ्गत्वे सम्भवति आरादुपकारकाङ्गत्वस्याऽन्याय्यत्वादिति न्यायेन कर्तृसंस्कारमुखेन शेषत्वस्योचितत्वात््, "आत्मा द्रष्टव्यमः' "आत्मानमुपासीत' इति द्वितीयातव्यप्रत्ययादिना आत्मसंस्कारत्वावगमात््, आत्मनः कमर्सु कर्तृतया उपयोगसम्भवे सक्त्तुन्यायेन विनियोगस्याऽयुक्त्तत्वात््, कर्तृसंस्कारमुखेन उपासनस्यक्रतुशेषत्वं न्याय्यम््, अतः कर्मक्रर्तुः
वेदान्तविहितोपासनकर्मभूतब्रह्माभिन्नत्वम््, अतश्च "तत्त्वमसि' इति सामानाधिकरण्यनिर्देशोऽपि अनुगृहीतो भवतीत्येवं शेषत्वसिद्धयुपजीवित्वात्् जीप्रह्माभेदस्य कथं तस्य शेषित्वोपपादककोटौ निवेशनमिति चेत््- अत्राहुः, नह्याचारदर्शनादीनां लिङ्गत्वसद्भावमात्रे विद्यायाः क्रत्वर्थत्वसिद्धिः, लिङ्गानामनुग्राह्यप्रमाणसापेक्षत्वात््, अनुग्राह्यस्य च "आत्मानमुपासीत््' इत्यादिवाक्यादन्यस्याभावात््, तत्र चात्मानमित्यस्य कर्तृजीवतिरिक्त्तविषयत्ववाक्यविधया क्रत्वर्थत्वबोधकासम्भवेन तस्य वाक्यस्य लिङ्गानुग्राह्यवाक्यविधाया क्रत्वर्थत्वबोधकत्वसिद्धेः जीवस्य ब्रह्माभेदमन्तरेणाऽसम्भवात्् उत्तरग्रन्थस्य साफल्यादिति । केचित्तु सत्यं शेषत्वोपपाद्य एव जीवब्रह्मभेदः, तथापि न तत्साधितेन जीवब्रह्माभेदेन पुनस्तदेव साध्यते, येनान्योन्याश्रयः स्यात््, किन्तु शेषत्वसाधितेन जीवब्रह्माभेदेन कमर्कर्तृसंस्कारमुखेन शेषत्वं साध्यते, तावत्पर्यन्तो हि पूर्वपक्षः, न शेषत्वमात्रपर्यवसितः, "शेषत्वात्पुरुषार्तवातः' इति सूत्रेऽपि कर्तृसंस्कारद्वारा शेषत्वं विवक्षितमिति भाष्याभिप्रायात्् अस्याधिकरणस्य जीवब्रह्माभेदप्रतिपादनपर्यन्ततया तथैव सूत्राभिप्राग्रस्य वक्त्तव्यत्वादिति वदन्ति । प्रतिबन्धनिवृविद्वारकमिति - "अमृत इह भवती' ति निर्दाषत्वश्रवणादित्यर्थः । उभयमप्यभिहितमिति - प्रतिबन्धनिवअविरिष्टप्राप्तिश्चेत्यर्थः ।।1।।
अधीत्य स्त्रास्यन्निति ज्ञानमपि कमर्शेषत्वेनाऽवगतमिति - इदमाचारदर्शनादिति सूत्रपञ्चकोक्त्तस्योपलक्षणम््, अत्रापि भिन्नकमः, क्रमशेषत्वेनाऽप्यवगतमित्यर्थः । तस्स्वरूपप्रतिपादनपरमिति - तत्स्वरूपोपासनप्रतिपादनपरमित्यर्थः । पृथक््फलसाधनत्वान्न कर्माङ्गस्वमिति - यद्यपि क्रत्वर्थस्य श्रुतिलिङ्गादिमिरवगत्वादेव नास्याः शङ्काया अवतारः, तथापि विद्यायाः क्रत्वर्थत्वे "आत्मानमुपासीत' इत्यादिवाक्यमपि प्रमाणयितुमियं शङ्काऽवतारितेति द्रष्टव्यम्् । यद्वा
तेषां लिङ्गमात्रत्वेन प्रापकप्रमाणत्वासमभवादित्यत्र तात्पर्यमिति द्रष्टव्यम्् । भाष्ये- ननु च कर्तृसंस्कारमुखेनेत्यादिशङ्कापरिहारौ नोपपद्येते, यदि हि "यस्य पर्णमयी जुहूभर्वति' इत्यादिवत्् "आत्मानमुपासीत' इत्यादिवाक्येन क्रत्वर्थत्वं बोध्यतेत््, तदा आत्मनो जुह्वादिवत्् क्रत्वव्यभिचरिततया क्रतूपस्थापनसमर्थत्वात्् जुहूपदस्य क्रत्वपूर्वीयजुहूपलक्षकत्ववत्् आत्मशब्दस्य क्रत्वपूर्वलक्षकत्वात् क्रत्वथर्त्वमित्येवं क्रत्वर्थत्वे वाक्यं प्रमाणीकृतं स्यात््, तदा चेमौ शङ्कापरिहारौ युज्येते, न हि तथा प्राग्वाक्यं प्रमाणतयोपपादितम््, अपि तु आचारदर्शनादिलिङ्गेन "यदेव विद्यये'ति श्रुत्या च क्रतुशेषत्वमवमम्यते, "आत्मा द्रष्टव्यः' इत्यात्मशेषता चावगम्यते, ततश्चोभयसामञ्जस्याय प्रोक्षणस्य प्रकरणावगतक्रत्वङ्गभावस्य द्वितीयाश्रुत्याऽवगतव्रीहिशेषभावनिर्वाहाय व्रीहिसंस्कारद्वारा क्रत्वर्थत्ववत्् उपासनस्यापि कर्तृसंस्कारद्वारा कर्मार्थत्वं निर्वोऽव्यमित्यस्योपक्षिप्तत्वेन "आत्मानमुपासीत' इत्यस्य वाक्यविधया कर्मार्थत्वपयर्न्तप्रतिपादकत्वस्याऽनुपक्षिप्तत्वादिति केषाचिन्मन्दाशङ्का पराकृता । अत्र वाक्यस्यापि "अतः कर्तुः संस्कारद्वारेण विद्यायाः क्रतुशेषत्व'मिति भाष्ये प्रमाणीकरणात्् । भाष्ये- द्रव्यसंस्कारकर्मसु परार्थत्वात्् फलश्रुतिरर्थवादः स्यात्् इति, "यस्य पर्णमयी जुहूर्भवति न स पापं श्लोकं शृणोति' "यदाङ््क्त्ते चक्षुरेव भ्रातृवयस्य वअङ््क्त्ते यत्प्रयाजानूयाजा इज्यन्ते वर्म वा एतद्यज्ञस्य क्रियते, वर्म यजमानाय भ्रातृव्याभिभूत्यै' इत्यादिविधिविधेयेषु वाक्यप्रकरणावगतक्रत्वङ्गभावेषु पर्णतादिद्रव्येषु अञ्चनादिसंस्कारेषु प्रयाजादिकमर्सु च फलश्रवणमर्थवाद इति पूर्वतन्त्रे निर्णीतम्् । न ह्यन्यशेषमन्यशेषं भवतीति - लौकिकवैदिककर्मसाधारणस्याऽऽत्मनो वैदिककर्माव्यभिचरितत्वं न सम्भवतीत्यर्थः । तदसाधारणमेव हि तदङ्गमिति - तत्प्रत्यभिज्ञापकमित्यर्थः ।।2।।
गुणमुख्ययोर्विरोध इति । अङ्गप्रधानयोः दीक्षणीयासोमयोः "य इष्ट्या पशुना सोमेन वा यजेत सोऽमावास्यायां पौर्णमास्यां वा यजेत' इत्येकस्मिन्् पर्वकाले प्रसक्त्तौ प्रधानस्यैव पर्वकालकर्तव्यत्वम््, न दीक्षणीयायाः इति पूर्वतन्त्रे विर्णीतत्वात्् सोमयागेषु सुत्यप्रयोगस्य अहोरात्रव्यापित्वात्् विद्यायाश्चाऽन्वहं शीलनीयतया विरोधसद्भावात्् विद्यायाः प्रधानत्वे तत्त्यगेन कर्मणामनुष्ठानं नोपपद्यत इत्यर्थः । ननु विद्ययेति तृतीयाश्रुतेः न शेषत्वप्रमाणत्वम््, तृतीयया साधनत्वमात्रप्रतिपादनेऽपि समाहितसाधनत्वरूपशेषत्वाप्रतिपादनादित्याशङ्कय श्रुतिमात्रस्य तत्राप्रमाणत्वेऽपि श्रुतिलिङ्गादिसहितचोदनायाः प्रमाणत्वं सम्भवति "कर्त्तुस्समीहितं येन सिद्धयत्यङ्गं तदुच्यते । प्रमाणञ्च विधिस्तत्र श्रुतिलिङ्गादिसंयुतः' इत्यभियुक्त्तोक्त्तेरित्यभिप्रयन्नाह - आगमप्रमाणस्य श्रुतिलिङ्गादयोऽनुग्राहका इति । श्रुतिलिङ्गाद्यनुगृहीतस्य विधेः प्रमाणत्वमित्यर्थः ।।3।।
नेयं श्रुतिरिति - विद्यापदश्रुतिरित्यर्थः, न तु प्रकृता तृतीया श्रुतिरिति भ्रमितव्यम्् । विद्यामात्रविषया हीयं श्रुतिरिति - य एव वन्हिमान्देशः स एव धूमवान्् इतिवत््, यदेवेति सर्वनामावधारणाभ्यां हि व्याप्तिरवगम्यते, यदेव कर्म करोति यद्यत्कर्म करोतीत्यर्थः, ततश्च कर्ममात्रे विद्या साधनत्वेन विधीयते, ततश्च विद्यायाः सर्वकर्माङ्गत्वं विद्याशब्दस्योद्गीथविद्यामात्रविषयत्वेनाऽवकल्पत इति विद्याशब्दस्य सर्वविद्याविषयकत्वमेव वक्त्तव्यमिति, अतोऽपि सर्वविषयत्वं विद्याशब्दस्यति द्रष्टव्यम्् ।।4।।
3.4.5
is not available.
"आचार्यकुलाद्वेदमधीत्य यथाविधानं गुरोः कर्मातिशेषेणाऽभिसमावृत्य कुटुम्बे शुचौ देशे स्वाध्यायमधीयानो धार्मिकान्विदधत' इति छान्दोग्ये श्रूयते, आचार्यकुलवासी सन्् वेदमधीत्य यथाविधानं स्मृत्युक्त्तनियमैयुक्त्त इत्यर्थः । स्मृत्युक्त्तनियमेष्वपि गुरुशुश्रूषायाः प्राधान्यमुच्यते- गुरोः कर्मातिशेषेणेति, कर्मानवरुद्धकालेन वेदमधीत्येतेयन्वयः, अभिसमावृत्यगुरुकुलान्निवृत्येत्यर्थः, कुटुम्बेगार्हस्थ्याश्रमे स्थित्वा, गार्हरथ्येऽप्यविस्मरणार्थं वेदाभ्यासंकुर्वन्नेव धार्मिकान्विदधत्् पुतष्यादीन्् धर्मनिरतान्् कुर्वन्् धर्मोपयुक्त्तानर्थान्् सम्पादयन्निति वा, एवमर्थज्ञानपर्यन्ताथ्ययनवतः कर्मसु निरतेर्विधानात्् अर्थज्ञानं कर्माङ्गमित्येवं परे वर्णयन्ति । आचार्यास्तु "भुकत्वा सानन्दमास्ते' इत्यादौ
सानन्दमित्यास्यान्वेतुं योग्यत्वेऽपि न पूर्वनिर्दिेष्टेन वत्वाप्रत्ययान्तेनाऽन्वयः, अपि तु उतरेणास्त इत्यनेनैवेत्येवं दर्शनात््, यथाविधानं गुरोः कमर्ातिशेषेणत्यस्य न पूर्वेणादीत्येत्यनेनाऽन्वयः, व्यवहितान्वयदोषप्रसङ्गश्च, अतो "ब्रह्मचारी वेदमधीत्य उपेत्याऽऽहृत्य गुरवेऽनुज्ञातो दारान्कुर्वीत विद्यान्ते गुरोरर्थेन निमन्त्र्य कृत्वाऽनुज्ञातस्य वा स्नान'मित्यादिस्मृत्यनुसारात्् "आचायर्ाय प्रियं धनमाहृत्य प्रजातन्तुं मा व्यवच्छेत्सीः' इत्यादिश्रुत्यनुसाराच्च गुरोर्यथाविधानमाचार्यस्य नियमनमनतिलङ्घय तस्य कर्तव्यं कर्मातिशेषेणअशेषेणाऽभिसामावृत्य निर्वत्यर् इत्येवार्थो वक्त्तव्य इत्यभिप्रेत्य निश्शेषमिति व्याचक्रुः, अतिशेषेणेत्यत्र अतिरर्थाभावे वर्तते, अतिमर्यादोऽमर्याद इत्यर्थदर्शनात् । न च "गुरोः कर्मातिशेषेण जपे'दिति स्मृत्यैकरूप्यात््, तद्वदेव कर्मातिशेषशब्दस्यापि कर्मातिशेषशब्दस्यापि कर्मातिशिष्टकालपरत्वं वक्त्तव्यमिति वाच्यम््, शेषातिशेषशब्दयोः भिन्नार्थत्वेन तत्प्रत्यभिज्ञानभावात्् तस्य नैष्ठिकब्रह्मचारिविषयत्वात्् अस्मदुक्त्तार्थस्य स्मृत्यनुगुणाचार्योक्त्तार्थत्वमेव वक्त्तुं युक्त्तम्् । अविवक्षितार्थत्वादीति - तात्पर्यासिद्धयादिदोषपरिहारार्थमित्यर्थः, अर्थावबोधसुद्दिश्य शब्दोच्चारणे हि लोके वाक्यानां तात्पर्यमवगम्य तन्निर्वाहाय मुख्यार्थासम्भवे लक्षणादिकं कल्प्यते, नतूच्चारणमात्रेण, अत एव गौरश्वः पुरुषो हस्तीति पादानामुच्चारणमात्रेण लक्षणा न कल्प्यते, यदा विशिष्टार्थबोधमुद्दिश्य तेषामुच्चारणमिति तात्पर्यमवगम्यते, तदेव तन्निर्वाहार्थम््, अयं गौर्वलवर्दः अश्वो वेगवान्् पुरुषो नियतचेष्टः हस्ती महावलः- इत्यश्वादिपदानां लक्षराध्याहारादिकं कल्प्यते, एवञ्च वेदवाक्यानामर्थावबोधमुद्दिश्य उच्चारणाभेवे तात्पर्यासिद्धया तन्निर्वाहार्थं लक्षणागौणवृत्यध्याहारव्यवधारणकल्पनोच्छेददोषप्रसङ्गादवश्यं वेदेऽप्यर्थावबोधमुद्दिश्य उच्चारणस्य वक्त्तव्यत्वात्् वेदे च लोक इव रागप्राप्तस्यार्थावबोधोद्देश्यकोच्चारणस्या भावात्् विधिप्रयुक्त्तमेव तदाश्रयणीयम््, विधिश्चाध्ययनविधेरन्यो न दृश्यत इति तेनैवाऽर्थावबोधमुद्दिश्य गुरुमुखोच्चारणानूञ्चारणरूपमध्ययनं विधीयत इत्यकामेनापि स्वीकार्यम््, तत्समानार्थत्वात्् "आचार्यकुलद्वेदमधीत्य' इत्यत्रापि तथोक्त्तमिति भावः । स्नात्वा जुहुयादिति - वत्वाप्रस्ययेन सति सम्भवे कर्तृकारकैक्यावगमात्् तस्य च प्रयोगैक्य एव सत्वात्् प्रयोगैक्यस्य चाङ्गाङ्गिभावमन्तरेणानुपपत्तेः, कालाथर्सायोगस्य सति मत्यन्तरे अयुक्त्तत्वाच्चेति भावः । ननु अङ्गाङ्गिभावे सत्यपि औपनिषदब्रह्माविद्याया एवाङ्गित्वे किं न स्यादित्यत आह - न हि क्रतुज्ञानस्येति । पूर्वभागार्थज्ञानतुल्यत्वादौपनिषदार्थज्ञानस्येत्यर्थः ।।6।।
ननु उपात्तेषु वेदान्तवाक्येषु "यस्सर्वज्ञः' इत्यादीनां स्वरूपोपदेशपराणां सत्वेन वेदनोपदेशपरेष्विति भाष्ये, कथमुच्यत इत्यत आह - उपासनवाक्योपयोगित्वादित्यादिना ।।7।।
3.4.8
is not available.
अङ्गित्वे ह्यननुष्ठानं नोपपद्यत इति - ननु अङ्गत्वेप्यननुष्ठानं नोपपद्यत एव, यदिचानभिसंहितफलकर्मण एवाङ्गत्वं न' तस्याऽनुष्ठानमिति, तर्हि तस्यवाङ्गित्वमप्यस्तु इति चेत््, तथा पूर्वपक्षिणोऽनभिप्रेतत्वादिति भावः ।।9।।
भाष्ये- प्रस्तुतोद्गीथविशेषनिष्ठत्वादिति, विशेष्यत इति विशेषः, उद्गीथशब्दः उद््गीथविद्यापरः, ततश्च यच्छब्दस्य उद््गीथविद्याक्रियमाणसोमयागनिष्ठत्वादित्यर्थः, केचित्तु उद््गीथाख्यकर्मपरत्वेअपि न दोषः, प्रबलकर्मान्तराप्रतिबद्धफलजनकत्वरूपं वीर्यवत्तरत्वमुद्गीथेन सम्भवति, उद्गीथस्याङ्गत्वेन फलजनकत्वाप्रसक्त्तेरिति वाच्यम््, करणानुग्रहस्यैवाङ्गकार्यत्वेन तादृशफले वीर्यक्त्तरवस्य प्रबलकर्मान्तराप्रतिबद्धस्य सम्भवादित्याहुः । एकपदसामर्थ्यं हि श्रुतिरिति - अत्रैकपदमसहायंवाचि "अभिधातुं पदेऽन्यस्मिन्् निरपेक्षो रवः श्रुतिः' इत्यभियुक्त्तोक्त्तेः स्वत एव निश्चयसमर्थत्वमिति यावत््, इयांस्तु विशेषः, समभिव्याहृतपदान्तरसापेक्षत्वेन श्रुतित्वमित्यध्वरमीमांसकाः, सङ्कोचकाभावात्् प्रापकप्रमाणान्तरनैरपेक्ष्यमपि श्रुतिकोटौ निविशत इत्याचार्याणामभिप्रायः, अत एवानुवादस्सन्निहितपरामर्शीति वाचोयुक्त्तिर्युक्त्तिमती, अनुवादस्याऽपि श्रुतिरूपत्वे सन्निध्यनुरोधेन सङ्कोचस्य क्लेशेन निर्वाह्यत्वात्् । केचित्तु श्रुतिर्न सम्भवतीत्यर्थ
इत्यस्य सति सम्भवे अनुवादस्य सन्निहितगामित्वात्् प्रकृताप्रकृतग्राहिणी श्रुतिर्न सम्भवतीत्यर्थ इति व्याचक्षते ।।10।।
3.4.11
is not available.
अग्निशब्दस्य तावन्मात्रे प्रसिद्धिस्वारस्यादिति - जुह्रादिशब्दवत्् क्रत्वपूर्वीयत्वस्यानादरणीयत्वात््, अयम्भावः, क्रत्वपूवर्ीयत्वं हि न शकत्या उपस्थाप्यम््, अपि तु लक्षणया, सा च मुख्यार्तानुपत्तौ सत्यामवकल्पते, "यस्य पर्णमयी जुहूर्भवति' इत्यत्र तु जुहशब्दस्य जुह्राकृतिमात्रे पर्यवसायित्वेन तस्याः पर्णतामन्तरेणापि सम्भवात्् जुहूस्वरूपमात्रपर्यवसितपर्णताया आनर्थक्यप्रसङ्गेन जुहूपदस्य क्रत्वपूर्वीयलक्षणाश्रयणेऽपि अग्निशब्दस्य "नक्त्तं गार्हपत्यमादधाति' इत्यादिवाक्यपर्यालोचनया संस्मारव्शिेषविशिष्टवचनतया तावन्मात्रपर्यवसितत्वेपि आनर्थक्यप्रसङ्गेन जुह्रादिवत्् क्रत्वपूर्वीयलक्षणाया अनावश्यकतया क्रतुपर्यन्तत्वाभावादित्यर्थः । शब्दस्वारस्यामिति - शब्दस्वारस्यमिति तव्यप्रत्ययस्वारस्यमित्यर्थः, तव्यप्रत्ययेन स्वाध्यायशब्दवाच्यवेदाख्याक्षरराशेः शोपित्वावगमादिति भावः । वेदमधीत्य स्नास्यन्निति - यद्यपि समावर्तनाङ्गकलापस्यैव अध्ययनानन्तर्थं शब्दार्थः, न तु समावर्तनस्य, यदि कत्वाप्रत्ययेन स्नानस्याऽध्ययनानन्तर्थं प्रतिपिदापयिषितं स्यात््, तदा पकत्वा भोक्ष्यमाणः स्नाति इत्यादौ स्नास्य पाकपूर्वभावित्ववत्् गोष्ठप्रवेशादिनामध्ययनप्राग्भावित्वस्याऽपि प्रसङ्गात््, तथापि समावर्तनाङ्गानामानन्तर्थे समावर्तनस्याऽप्यानन्तर्यमिति भावः । स्वोपयोग्यर्थज्ञानस्येति - स्नानोपयोग्यर्तमानस्येत्यर्थः, न च तावन्मात्रस्यैवाऽवसरप्रदः स्यात््, नान्यस्येति, वाच्यम््, तुल्यन्यायतया स्नानानन्तरमेव दारपरिग्रहस्य कर्तव्यत्वेन दारपरिग्रहमारभ्य चाग्निहोत्रादेर्नैरन्तर्येण अनुष्ठयतया तस्यप्यवसरप्रदत्वसम्भवादित्यर्थः, ननु समावर्तनदारपरिग्रहादेरप्यथर्ज्ञानसाध्यतया तस्य च मीमांसामन्तरेण असाध्यत्वात््, अध्ययनशब्दस्य अर्थज्ञानपरत्वाभावे समावर्तनदारपरिग्रहादेरप्यनिष्पत्तिप्रसङ्गादित्यत आह - यावदर्थमानमिति । "न
शूद्राय मतिं दद्यात््' इत्यध्ययनस्यार्थज्ञानपर्यन्तत्वपक्षेऽपि "स्वाध्यायोऽध्येतव्यः' इत्यध्ययननियमस्य स्वशास्वामात्रविषयतया स्वतीयेतरशास्वाविहिताङ्गजाते तदध्ययनविधिमन्तरेणैव तत्तदध्येतृभ्यो गृहीत्वानुष्ठानं युक्त्तमिति त्रैवणिर्केष्वभ्युपेतत्वात््, शूद्रं प्रति सर्वासामपि शाखानां स्वीयेतरत्वात्् तदध्ययनाभावेपि तदध्येतृभ्यो गृहीत्वा कर्मानुष्ठानं को वारयेत््, ननु शूद्रस्य क्रत्वनुष्ठानापेक्षितं ज्ञानं कार्त्स्न्ेनाक्षेप्यम््, त्रैवर्णिकानान्तु स्वाशाखेतरशाखाविहिताङ्गमात्रविषयमित्याक्षेपलाघवात्् क्रतुविषयस्तानेवाऽधिकुर्वन्ति, न शूद्रमिति चेत््, एवं तर्हि यस्य कर्मणो यस्यां शाखायां विधानं "भूयस्त्वेनोभयश्रुति' इति न्यायेन प्रधानस्य्रापि विधानम््, शाखान्तरे तु किञ्चिदङ्गविधानम््, तत्र कर्मणि तच्छास्वाध्यायिनामेवाऽधिकारेः स्यात्् ज्ञानाक्षेपलाघवात््, न तु
शाखान्तराध्यायिनाम््, यस्य कर्मणः तदङगस्य कस्यचित्् यस्यां शाखायां विधानं नास्ति, किन्तु शाखान्तर एव साङ्गस्य तस्य विधानम््, तत्र कमर्णि तच्छास्वाध्यायिनामधिकारो न स्यात््, शूद्रवत्तेषां तदनुष्ठानोपयोगिज्ञानस्य कार्त्स्न्ेनाऽऽक्षेप्यत्वात््, तस्मात्् त्रैवर्णिकानामपि ज्ञानाक्षेपस्य सम्प्रतिपन्नतया तद्वदेव शूद्रस्यापि कर्मानुष्ठानोपयोगिज्ञानाक्षेपसम्भवात्् तत्तद््वेदविद्भयोऽवगत्य कर्मानुष्ठानमुपपद्यत एवेति अध्ययनस्य अथर्ज्ञानपर्यन्तत्वे शूद्राधिकारस्य अनिवार्यतया "तस्माच्छूद्रो यज्ञेऽनववलृप्तः' इत्यादिनिषेधविधिरेव शरणीकरणीय इति भावः । अध्ययनशब्दवाच्यव्यतिरिक्त्तत्वाद्विद्याया इति - अध्ययनफलव्यतिरिक्त्तत्वात्् विद्याया इत्यर्थः ।।12।।
अर्थज्ञानदर्थान्तरत्वं कर्मेतिकर्तव्यताकत्वच्चेति - कर्माङ्गत्वानर्हवक्यार्थज्ञानादर्थान्तरभूतायाः कर्माङ्गत्वस्वभाववत्तया "कुर्वन्नेव' इति वाक्यस्य अङ्गभूतकर्मविषयत्वेनाऽप्युपपत्तिरस्तीत्युक्त्तमित्यर्थः ।।13।।
3.4.14
is not available.
भाष्ये- येषां नोयमात्माऽयं लोकः- इति, लोक इव प्रत्यक्ष इत्यर्थः, एकेवजसनेयिन इत्यर्थः ।।15।।
नह्यङ्गेनाऽङ्गिन इति - नन्वेवं सति कर्मणो विद्याङ्गत्वमपि न स्यात्् अङ्गिना अङ्गोपमर्दस्याऽप्ययोगादिति चेन्न, येषां कर्मणां निवर्त्यत्वं तेषां विद्याङ्गत्वानभ्युपगमात््, न चैततत्परेणाऽपि कर्मभेदाभ्युपगमेन सुवचमिति वाच्यम््, जैमिनिना उपनिषदां जीवातिरिक्त्तब्रह्मपरत्वमपह््नुत्य देहातिरिक्त्तात्मपरत्वमभ्युपगम्य तद्वेदनं पारलौकिकसर्वकर्माङ्गमित्यङ्गीकृतत्वात््, तन्मते विद्यावितर्त्यकर्मणामपि पारगौकिकात्मवेदनसाध्यत्वाविशेषेण विद्यां प्रत्यप्यङ्गित्वस्य वक्त्तव्यत्वात््, अङ्गनाऽङ्गिन उपमर्दो न सम्भवतीति भावः ।। 16।।
3.4.17
is not available.
भाष्ये- प्रकृतं प्रणवेन ब्रह्मोपासनं स्तूयते इति, प्रकरिष्यमाणमित्यर्थः, "ओङ्कारेण सर्वा वाक्् संतृण्णा ओङ्कार एवेदं सर्वम््'इत्युतरत्र प्रणवोपासनस्य विधित्सितत्वादिति भावः । भाष्ये- तेषामाश्रमाणामिति च्छेदः, ननु परामर्शेऽपि आश्रमा गम्यन्त एव, सत्यं गम्यन्त, स्मृत्याचाराभ्यां तु तेषां प्रसिद्धिः; न प्रत्यक्षया श्रुत्या, प्रत्यक्षश्रुतिविरोधे च "विरोधे त्वनपेक्ष्यं स्यात््' इति नयेन सिद्धम््, अथवा अन्धपङ््ग्वादिकर्मानधिकृतविषया स्यात््, । ननु गार्हस्थ्यस्यापि परामर्शमात्रम््, "यज्ञोऽध्ययनं दान'मिति, ततश्च तदपि न सिद्धयेदिति चेत््- सत्यम््, एवं गृहस्थं प्रत्येव सर्वकर्मणां श्रुतिषु विधानात्् श्रुतिप्रसिद्धमेव तदस्तित्वम्् । भाष्ये- "येचेमेरण्ये' इति देवयानविधिपरत्वादिति, "तद्य इत्थं विदुः ये चेमेरण्ये श्रद्धा तप' इत्युपासते तेऽर्चिषमभिस्भवन्ति' इति देवयानविधिषरत्वादित्यर्थः, "एतदेव प्रव्राजिनो लोकमिच्छन्तः प्रव्रजन्ति' इत्ययन्तु लोकसंस्तवः, न पारिव्राज्यविधिरिति भावः । भाष्ये- योऽग्निमुद्वासयते' इत्यादिकेति, आदिशब्देन "आचार्याय प्रियं धमामाहृत्य प्रजातन्तुं माव्यवच्छेत्सीः नापुत्रस्य लोकोस्ति, इत्यादि गृह्यते ।।18।।
भाष्ये - अथ गृहस्थाश्रमस्थानुवादः इति, अन्यतः प्राप्तेरभावेन अनुवादत्वासम्भवेन यद््स्यैव विधिपरत्वमभ्युपेयते, तदितरेषामपि समानमिति भावः । परामर्शपक्षे विधानपक्षे तुल्यमित्याद्युपसंहारभाष्यानुसारात््, न च स्तुत्यर्थतयाऽनुवादसाम्यं प्रमाणान्तरप्राप्तिसाम्यं चोभ्यं सूत्राभिप्रेतमिति टीकाविरोध इति वाच्यम््, वर्षकृतं दुभिक्षमितिवत्् प्रमाणान्तरप्राप्त्यभावकृतं साम्यमिति तदर्थात्् इहैव विधिपक्षाश्रयणमिति पर्यवसितोऽर्थः । केचित्तु परामर्शपक्षे विधानपक्षे चेति भाष्यस्य मानान्तराप्राप्तपरामर्शपक्षे मानान्तरविहितपरामर्शपक्षे चेत्यर्थः, नत्वत्रैव विधित्वपक्ष इत्यर्थः, तस्यपक्षस्योत्तरसूत्रप्रतिपाद्यत्वाभावात्् । न च अस्मिन्् सूत्रे पक्षद्वयस्याप्यनुपक्षेपे "विधिर्वाधारणव'दित्यत्र वाशब्स्याऽवदारणार्थत्वप्रतिपादकभाष्यासामञ्जस्यम््, पूर्वत्र पक्षद्वयोपक्षेप एव अवधारखस्वारस्यादिति वाच्यम््, अप्रयोजकत्वादिति वदन्ति । भाष्ये- तपो ब्रह्मचर्यमिति सर्वैश्शब्दैरिति, यद्यपि श्रुतौ "ब्रह्मचार्याचार्यकुलवासी' इति ब्रह्मचारिशब्द एव श्रूयते, तथापि ब्रह्मचारिधर्म एव ब्रह्मचर्यशब्देनाभिधीयते इत्युत्तरभाष्यानुरोधात्् ब्रह्मचारिशब्दस्य ब्रह्मचर्यपरत्वात्् ब्रह्मचर्यमित्युक्त्तमिति द्रष्टव्यम्् । भाष्ये- ब्रह्मचर्यतपसोः गृहस्थस्यैव सम्भवादिति, "यज्ञोऽध्ययन'मिति निर्दिष्टस्य गृहस्थस्य सम्भवादित्यर्थः । अत उपकर्वाणेऽपि सम्भवात्् गृडस्थस्यैवेत्येवकारोऽनुपपन्न इति चोद्यं निरस्तम््, एवकारस्वेतरव्यवच्छेदकत्वामावात्् । भाष्ये- त्रित्वेन सङ्गह्येति, अत्र स्कन्ध शब्दो यद्याश्रमपरो न स्यात्् ततो यज्ञादीनां आतिस्विकोत्पत्तीनां किमपेक्ष्य त्रित्वसङ्खया व्यवस्थाष्यते, एकैकाश्रमोपगृहीतत्वे त्वाश्रमधर्माणां त्रित्वाच्छक्यं त्रित्वो व्यवस्थापयितुमिति, आश्रमप्रतिज्ञोपपत्तिरिति भावः ।।19।।
भाष्ये- दिष्टाग्निहोत्रे इति, मृताग्निहोत्र इत्यर्थः, दिष्टाग्निहोत्रे श्रूयते "उपरि हि देवेभ्यो धारयति' सत्येषोऽनुवादः, वर्तमानोपदेशात्् हिशबतदाच्चाराच्च उपरिधारणप्राप्तेः हविषोऽभ्यर्हितद्रव्यत्वात्् प्रच्छादनं येन केन चित्प्राप्नोति, ततः "स्त्रुक्दण्डे सधिमुपसङ्गृह्याऽनुद्रवति' इतिवाक्यान्तरप्रतिपत्तौ समिन्नियम्यते, तस्मादनुवाद इति प्राप्ते समिधो हविराच्छादनास
मर्थत्वात्् स्त्रुक्दण्ड इत्यनेन हविषः प्राक््देशस्य प्राप्तत्वेऽपि हविष उपर्यप्राप्तत्वात्् विधिरिति स्थितं तृतीये । "वीरहा वा एष देवानां योग्निमुद्वासयते' इति, एषेति च्छेदः, भाष्ये- अविरक्त्तविषया एवेति, गृहस्थस्यं उत्सर्गोष्यिपूर्वकत्यागे दोषदर्शनात्् अविहितत्यागविषयैव दोषश्रुतिः, ततश्च प्रविव्रजिषोर्विरक्त्तस्य त्यागविधिसद्भावात्् विहितस्त्यागो न दोषावहः, न च कर्माधिकृतान्धपङ्गुबधिरादिविषया पारिव्राज्यश्रुतिरिति वक्त्तुं शक्यम््, अविशेषश्रवणात््, जावालश्रुतौ "व्रती वा अव्रती वा स्त्रातको वा अस्त्रातको वा उत्सन्नाग्निरनग्निको वा' इति पृथग्विधावात्् । अतः प्रतिपन्नं गार्हस्थ्य "प्रमादादज्ञानाद्वा उद्वासयितुं प्रवृत्तं प्रति वा अविरक्त्तं प्रति वा' इतिश्रुतिरुपपन्नेति भावः । परे त्वित्यादि - एकाधिकरण्यमित्यादि । यद्यपि कल्पतरावधिकरणभेदः सूचितः, तथापि भाष्यमामत्यारेनुक्त्तत्वादेवमुक्त्तमिति द्रष्टव्यम्् । इत्यादौ विषय इति - विषयवाक्य इत्यर्थः । देवदत्तयज्ञदत्तौ मन्दप्रज्ञावित्यादि - अन्यतरः कश्चिदित्यर्थः, ननु च शाङ्करभाष्ये- नह्येवं भवति देवदत्तयज्ञदत्तौ मन्दप्रज्ञौ, अन्यतरस्तु तर्यार्महाप्राज्ञ इति, भवति त्वेवं देवदत्तयज्ञदत्तौ मन्दप्रज्ञौ विष्णुमित्रस्तु महाप्राज्ञ इतीदृशोकत्यसम्भवपरतैव प्रतीयते नत्वीदृशीमुक्त्तिमभ्युपगम्य यज्ञदत्तस्योच्यमानत्वनिषेधपरत्वमिति चेन्न, न ह्येवं भवति, वह्रिस्सेककरणमित्युक्त्ते वह्रेस्सेककरणत्वमित्युच्यमानत्वं न सम्भवतीत्यस्याऽर्थस्य फलितत्वदर्शनात्् फलितार्थमादायाऽनुवादोपपत्तेः । किञ्च दार्ष्टान्तिके "त्रय एते पुण्यलोका भवन्ति' "ब्रह्मसंस्थोऽमृतत्वमेति' इति श्रुतावुक्त्तेरितद्धतया उक्त्तिं सिद्धवत्कृत्यैवेदृश्योकत्या उच्यमानत्वं न प्राङ््निर्दिष्टानाम्् । अपि तु ततोऽन्यस्य परिव्राज इत्यस्मिन्नर्थ एव दृष्टान्तस्योपन्यसनीयतया दृष्टान्तेऽप्युक्त्तिं सिद्धवत्कृत्यैव प्राङ््निर्दिष्टानां वोच्यमानत्वं दृष्टम््, अपि तु ततोन्यस्यैवेति, एवमुपन्यासस्योचितत्वेन तत्रैव शाङ्करभाष्यस्यापि तात्पर्यमभिप्रेत्य तथाऽनूदितमिति द्रष्टव्यम्् । प्रकृताश्रमन्नयेति - केवलयौगिकानाम्् आग्नेयीन्यायेन सन्निहितगामित्वादिति भावः । कालभेदेनेति - पूर्वं मन्दप्रज्ञस्यैव इदानीं शास्त्राभ्यासपाटववशेन महाप्राज्ञत्वसम्भवादिति भावः । धर्म्यन्तरोपस्तापकेति - अन्यतरश्चासौ शब्दश्च अन्यतरशब्दः, नत्वन्यतर इत्ययं शब्द इति भ्रमितव्यम््, ततश्च निर्दिष्टमन्दप्रज्ञापेक्षया धर्म्यन्तरोपस्थापकस्ववत्क्यनिर्दिष्टपदद्वयान्यतरभूतमहत्पदसमभिव्याहारादित्यर्थः । यौगिकस्येति - यौगिकस्यापीत्यर्थः । इह तु ब्रह्मसंस्थशब्दातिरेकेणेति - त्रिष्वेवाश्रमेषु ब्रह्मसंस्थश्चेदमृतत्वभाग्भवतीत्यर्थकत्वेपि विरोधाभावादित्यर्थः । किञ्च ब्रह्मसंस्थपदस्य चतुर्थाश्रमपरत्वे उर्ध्वरेतस आश्रमा न सन्ति "त्रयोः धर्मस्कन्धाः' इति तु विधेयब्रह्मसंस्थतास्तुतये अनुवादमात्रमित्येवमर्थकतया प्रयुक्त्तस्य "परामर्शं जैमिनिरचोदना'दिति सूत्रस्थ व्याहतार्थत्वप्रसङ्गः, तथा हि सति ब्रह्मसंस्थताविधिरेव संन्यासविधिरूपत्वेन उर्ध्वरेतसामाश्रमस्य सिद्धत्वेन पूर्वपक्षासिद्धान्तयोरप्रवृत्तेरिति द्रष्टव्यम्् । अत्र परमंसस्य शिखोपवीताद्यावश्यकत्वं शतदूषण्यामाचायैरेव प्रपञ्चितमिति नात्र प्रयत्यते ।।20।।
।। इति पुरुषार्थाधिकरणं ।।
अनन्तराधिकरणद्वयमिति - पुरुषार्थाधिकरणापेक्षयेति शेषः । भाष्ये- परमः परार्थ्य इति, परमात्मप्रतीकत्वात्परमः परस्य ब्रह्मणः अर्थं स्थानमर्हतीति परार्थ्यः । पूर्वं सप्तानां रसानामिति - "एषां भूतानां पृथिवी रसः पृथिव्या आपो रसोऽपामोषधयो रस ओषधीनां पुरुषो रसः पुरुषस्य वाग्रसो वाच ॠग्रस ॠचस्साम रसः साम्न उद्गीथरसः' इति पृथिव्यादीनां सप्तानां पूर्वं रसानां कीर्तितन्वादित्यर्थः । भाष्ये- अत्र प्रतिपादितमुपासनपरत्वमित्यादि, नन्वस्मिन्नधिकरणे "स एव रसानां रसतमः' इत्यादिवाक्यानामुपास्यविशेषसमर्पकत्वम््, उत स्तुतिपरत्वमित्येव चिन्ता प्रक्रियते, न तु "ओमित्येतदक्षरमुद्गीथमुपासीत' इत्यादिवाक्यानामपि
उपासनविधिपरत्वमस्ति, नेति विचारः प्रवर्तते, तेषां वाक्यानामनुदाहृतत्वादिति चेत््- मैवम््, रसतमादिवाक्यानामपि स्तावकत्वमिति पूर्वपक्षिणो द्वेधाभिप्रायः, अत्र "उद्गीथमुपासीत' इति नोपासनं विधीयते, उद््गीथविधिसिद्धानुष्ठानौपयिकज्ञानसामान्यवाची उपासनशब्दः, अतोऽनुवाद एव । अतश्च रसतमादिवाक्ये समभिव्याहृतविध्यभावेन तदेकवाक्यतया स्तावकत्वाभावेन उद््गीथपदोपस्थापितक्रतुपकरणगतोद्गीथविथ्येकवाक्यतयैव रसतमादिवाक्यानां स्तावक्रत्वम्् । न च स्तावकवाक्यानां स्तुतिविधिसमभिव्याहारनियमोऽस्ति "एतद्व्राह्मणान्येव पञ्च ह वीषि यद्व्राह्यणानीतराणि' इत्यतिदिष्टेष्वर्थवादेषु व्यभिचारादित्येकः पक्षः, "उद््गीथमुपासीत' इत्युपासनाविधिमभ्युपेत्य तदेकवाक्यतया तत्स्तावकत्वम्् नोपासनाविषयसमर्पकत्वम्् । "ओमित्येतदक्षर' मित्यनेनैव उपासनविषयसमर्पणादिति द्वितीयः पक्षः, तत्र द्वितीयपक्षे उपासनानां सद्भावेपि प्रथमपक्षे उपसनाविध्यभावात्् अत्र प्रतिपादितमुपासनाविधिपरत्वमित्येतत्तदभिप्रायेणेति द्रष्टव्यम्् । स्तुतिर्ह प्रमाणान्तरप्राप्तेति - "विरोधे गुणवादः स्यादनुवादोऽवदारिते । भूतार्थवादस्तद्धानात्् अर्थवादस्त्रिधा मतः' इति वाक्यविद्भिरुक्त्तत्वात््, मानान्तरविरोधे गुणवादो यथा "यजमानः प्रस्तरः' "ग्रावाण।प्रवन्ते' इत्यादौ । मानान्तरावधारिते अनुवादो यथा "अग्निर्हिमस्य भेषज'मिति । साधकबाधकप्रमाणभावे भूतार्थवादो यथा - "वज्रहस्तः पुरन्दरः' इत्यादौ । अप्राप्तगुणविधानेन वेति - अप्राप्तधर्मोपदेशेन भूतार्थवादेनेत्यर्थः । अतश्च कथं गुणविधायकस्यार्थवादान्तर्भाव इति शङ्का न कार्या - अत्र तु तथा सन्निहतत्वाभावेनेति । "एतद्व्राह्मणान्येव पञ्च हर्वीधि' इत्यादिवचनबलात्् पञ्चसञ्चरविध्येकवाक्यत्वमिति भावः ।।21।।
भाष्ये- विधिपरत्वमेव न्याय्यमिति, विस्पष्टविधिविभक्त्तिश्रवणात्् ध्यानपर्यायस्योपासनस्थाऽफ्राप्तत्वाच्च उपासनविधिपरत्वमेव न्याय्यम्् । ततश्च समभिव्याहृतोपासनविध्येकवाक्यत्वे सति
नासमभिव्याहृतोद्गीथविध्येकवाक्यत्वं युक्त्तमित्यर्थः । नन्वस्तु समभिव्याहृतोपासनविध्येकवाक्यत्वं, तथापि स्तुत्यर्थेत्वेनान्वयः किन्न स्यादिति शङ्कमुपसंहारव्याजेन निरस्यति, भाष्ये- तस्मादुपासनविधानार्था एताश्श्रुतय इति, उपास्यत इत्युपासनम््, कमर्णि बहुवचनात्् ल्युट्् उपास्यविधानार्था इत्यर्थः, यद्वा उपासने विषयविधानार्था इत्यर्थः, उपासनविषयसमर्पकतया प्रवृत्तिविशेषपरत्वेन सम्भवति व्यर्थप्रयासस्तुत्यर्थत्वकल्पनायोगादिति भावः ।। * ।।
।। इति स्तुतिमात्राधिकरणम्् ।।
शङ्कया सङ्गतिरिति - विचारणात्सङ्गतिरित्यर्थः, ननु "दक्षिणत आहवचीयस्य हिरण्यकशिपावसीनोऽभिषिक्त्ताया पुत्रामात्यपरिवृताय राज्ञे पारिप्लवमाचक्षीत प्रथमेऽहनि "मनुर्वैवस्वतो राजा' इति पारिप्लवशब्दस्याऽऽख्यानाभिधायकत्वदर्शनात्् कथमाख्यानानां पारिप्लवनामकशस्त्रार्थत्वपूर्वपक्ष इत्यत आह - पारिप्लवा आख्यानानि इह पारिप्लवशब्देन आख्यानशंसनं विवक्षितमिति - शंसनम्् शस्त्रम्, आख्यानसाध्यं शसमिित्यर्थः । परिप्लुत्य परिप्लुत्य शंसनमिति पारिप्लवशब्दस्य शस्त्रेपि वृत्त्युपपत्तेरिति भावः, भाष्ये- विद्याविशेषप्रतिपादनार्थानीति "ते हैते माहशाला महाश्रोत्रियाः स्रमेत्य मीमांसांचक्रुः' इत्याख्याभिकया विद्यायाः परमात्मविषयत्वरूपविशेषप्रतिपत्तेः "मटचीहतेषु कुरुष्वाटक्या सह जायया' इत्याख्यायिकया विद्यायां भक्ष्यनियमनादिरूपविशेषप्रतिपत्तेर्दर्शनात््तदथर्ानीत्यर्थः, तथा आख्यायिकाश्रवणे अनवहितानामपि अवधानसम्पादनेन प्रतिपत्तिसौकर्या र्थानीत्यर्थः, ननु पारिप्लवे वाक्येन विनियुक्त्तानामपि सन्निधेर्विद्यार्थत्वमपि स्यादिति शङ्कां निरस्यति, भाष्ये- न विद्याप्राधान्यं न्याय्यमिति, "वेधाद्यर्थभेदा'दिति न्यायविरुद्धमिति भावः । ननु "ऐ वाव प्रथमो यज्ञो यज्ञानां यज्जयोतिष्टोमः तस्मादेतेनेष्ट्वा अथान्येन यजेत' इत्यत्राऽन्यशब्दस्य ज्योतिष्टोमेतरसर्वक्रतुपरामर्शिनः "यो वै त्रिवृदन्यं यज्ञक्रतुमापद्यते स त दीपयति यः पञ्चदशम््' इत्यादिवाक्यशेषगतत्रिवृदादिस्तोमकक्रतुसङ्कीर्तनानुसारेण तावन्मात्रे सङ्कुचितवृत्तित्वापत्त्या अनेकस्तोमकानां क्रतूनां ज्योतिष्टोमात्् प्रागप्यनुष्ठानं स्यादिति, ततश्च "एकस्तोमे वा क्रतुसंयोगात््' "सर्वेषां वा चोदनाविशेषात्् प्रशंसा स्तोमानाम््' इति पूर्वपक्षसिद्धान्तसूत्राभ्यां प्रवर्तितेन पाञ्चमिकाधिकरणेन विरोधः स्यात््,
तस्मादुपक्रमगतसवर्श्रुत्या विद्याप्रकरणगतःरूपानानामपि कर्मसु विनियोगात्् पारिप्लवार्थत्वमेव स्यात््, न विद्यार्थत्वमित्यस्वरसादाह - प्रकरणोपात्तेति । उपक्रमानुसारेण उपसंहारनयनस्यौत्सर्गिकत्वेऽप्यत्रानन्तशाखागतशंसनस्य अशक्यत्वेन स्वत एव उपक्रमगतसर्वश्रुतेः सङ्कोचकापेक्षासत्वात्् वाक्यशेषेण चापेक्षितसमर्पणात्् वाक्योषगतेष्वाख्यानेषु सङ्कोचः, यथा "अथैतस्य हारियोजनस्य सर्व एव लिप्सन्ते' इत्यत्र सवर्शब्दस्याऽसङ्कुचितसर्वपरत्वासम्भवेन सङ्कोचकापेक्षायां ज्योतिष्टोमे प्रकृतेषु ॠत्विक्ष्वेव सङ्कोचः, न सर्वेषाम्् । किञ्च यद्युपक्रमगतसर्वश्रुत्या आख्यानानां सर्वेषां गृहीतिस्स्यात््, तदा "मनुर्वैवस्वतो राजा' इत्यादिवाक्यशेषविशेषणमनर्थकमेव स्यात््, न चार्थवत्वे सम्भवति आनर्थक्यं युक्त्तम््, अतः सङ्कोचः । "यो वै त्रिवृदन्यम््' इत्यादिवाक्यशेषस्तु संयोगमात्रेणैवोपपद्यते, अन्यशब्देन चाविशेषः प्रतीयते, त्रिवृदादीनामनेकस्तोमकेष्वपि विनापि व्याप्त्या संयोगमात्रेण दीपकत्वं सम्भवतीति वैषम्यमस्तीति द्रष्टव्यम्् ।।23।।
हिरण्यदक्षिण्यत्ववाक्येनोति - रजतहिरण्यस्येत्यर्थः, तस्माद्धिरण्यमिति श्रुतेरिति भावः ।।
।। इति पारिप्लवार्थाधिकरणम्् ।।
भाष्ये- उर्ध्वरेतसो यज्ञाद्यभावादिति, "ये चेमेरण्ये श्रद्धा तपः इत्युपासते' इति विद्यासम्बन्धबोधकवाक्यानामान्यपयर्माश्रयणीयमिति भावः, यदि च अवश्यमूर्ध्वरेतसां विद्यासम्बन्धो वक्त्तव्यः' तर्हि अङ्गानुप्रकृतीविद्यायाः फलानवाप्तेः अङ्गभूतयज्ञाद्यनुष्ठानस्य आवश्यकत्वात्् तदर्थं दारान्तरं परिगृहद्याधानं कर्तव्यम्् । न च दारपरिग्रहे सति उर्ध्वरेतस्त्वविरोधापत्तिः, विद्याङ्गकर्मार्थं दारपरिग्रहेपि भीष्मवदूर्ध्वरेतस्त्वोपपत्तेः, "सोयमुपनयन्नादधीत होमसंयोगात््' इति पूर्वतन्त्राधिकरणपूर्वपक्षरीत्या पूर्वपक्षः, तत्र हि उपनयनाङ्गहोम आहवनीये कर्तव्यः, अस्मिन्दारपरिग्रहे सति उपनयनविधिपूर्वकविद्याग्रहणोत्तरकालविहितो दारपरिग्रहः प्रजार्थो भविष्यतीति पूर्वपक्षः प्रवर्तितः, तद्वदत्रापि, नचाश्रमधर्मैतेव विद्याङ्गसिद्धेः यमाद्यनुष्ठानार्थम््, आदानदारसङ्गूहयोराक्षेषो न प्राप्नोतीति वाच्यम््, यज्ञेनेत्यादितृतीयाश्रुत्या विशिष्य यज्ञादीनामपि विद्याङ्गत्वविधानात््, कर्मत्यागश्रुतिस्तु विद्याङ्गकमर्विषया । सिद्धान्तस्तु केवलपुत्रार्थमिव केलधर्मार्थं दारसङ्गहायोगात्् "धर्मे चार्थे च नातिचरितव्ये'ति स्मृतेः, भीष्मस्य तु धर्मप्रजोभयार्थे दारपरिग्रहे निर्वृत्त एव पितृप्रीत्यर्थमूर्ध्वरेतस्त्वप्रतिज्ञया पुत्रोत्पादनान्निवृत्तौ सत्यां दाराणां धर्मार्थत्वमात्रमवशिष्यमिति तेन यज्ञाद्यनुष्ठानम््, न तु ऊर्ध्वरेतस्त्वप्रतिज्ञानन्तरं केवलधर्मार्थदारसङ््ग्रहः, श्रुतिस्मृतिसिद्धनिकेतनत्वादिसंन्यासधर्मपर्यालोचनया न संन्यासिनो दररपरिग्रहादिकमुपपद्यत इति भावः । विद्यया फलोत्पत्तौ न कर्मापेक्षेति - क्रत्वर्थत्वाभावेन स्वशेषिभूतकर्मापेक्षा नास्तीत्यर्थः, निगमनप्रयोजनमाह - इदञ्च निगमनमिति ।।25।।
।। इति अग्नीन्धनाद्यधिकरणम्् ।।
यज्ञादिश्रुतेरश्ववत््, यज्ञादीनां ज्ञानसाधनत्वे सत्येव इत्यदिभाष्यमयुक्त्तम््, प्रकृतिप्रत्यययोर्मध्ये प्रत्ययार्थप्रादान्येन इच्छायामेव तृतीयया साधनत्वप्रतीतेरित्यत्राह - परमसाध्येच्छया विनेत्यादि । नन्वन्नद्वेषेण कार्श्यं प्राप्तस्य तत्परिहारायान्यविषयौन्मुख्यलक्षणायामिच्छायां सत्यामपि उत्कटाजीर्णादिप्रयुक्त्तधातुवैषम्यदोषात््, तत्र प्रवृत्तिपर्यन्ता रुचिर्न जायत इति तद्रोचकौषधवत्् निरतिशयानन्दं ब्रह्म तत्प्राप्तौ विद्यासाधनमित्यर्थे प्राजीनबहुजन्मानुष्ठितानमिसंहितनित्यनैमित्तिककर्मोपसञ्जातचित्तप्रसादमहिम्ना सम्पन्नविश्वासस्य पुरुषस्य ब्रह्मावाप्तौ तत्साधनविद्यायाञ्च औन्मुख्यलक्षणायामिच्छायां स्यामपि अनादिमवसञ्चितानेकदुरितदोषेण आस्तिककामुकस्य हेयकर्मणीव विषयभोगप्नावण्यं सम्पादयता प्रतिबन्धाद्विद्यासाधने श्रवणादौ प्रवृत्तिपर्यन्ता रुचिर्न जायत इति प्रतिबन्धादिनिरासपूर्वकमिच्छासम्पादकयज्ञादिविधानमुपपन्नतरमिति चेन्न, सत्यम््, यद्यनेन वाक्येन कर्मणामिच्छादिसंयोगः प्रतिपाद्यते, तदा श्रुतनिर्वाहाय कथञ्चिदियं प्रणाड्याश्रीयेत, नत्वेतदस्ति, नत्वेतदस्ति, प्रकृतिप्रत्ययार्थयोर्मध्ये प्रत्ययार्तस्य प्राधान्यमित्यौपगवादिदृष्टसामान्यन्यायापेक्षया इच्छाविषयतया शब्दबोध्य एव शब्दसाधनान्वय इति स्वर्गकामादिवाक्ये क्लृप्तविशेषन्यायस्य बलीयस्त्वात््, "अश्वेन जिगमिषति' "असिना जिधांसति' इत्यादिलौकिकप्रयोगे न अश्वादिरूपसंधनस्य "तसिद्वजिज्ञासितव्यं' "निदिध्यासितव्यम््' इत्यादिवैदिकप्रयोगे च तव्यप्रत्ययार्थीभूतविधेश्च सन्् प्रत्यया
भिहितेच्छाविषय एव गमनान्वयस्य क्लृप्तत्वाच्च प्रकृत्यभिहितायां विद्यायामेवाऽन्वयस्य क्लृप्तत्वादिति भावः । उत्पत्तावपेक्षैव सूत्रप्रतिपाद्येति - यद्यपि परैः पूर्वसूत्रे फलोत्पत्तावनपेक्षत्वमस्मिन्सूत्रे विद्योत्पत्तौ कर्मापेक्षितत्वमित्येवोक्त्तम््, तथाप्यश्ववदित्यत्र यथाऽश्वो न लाङ्गलाकर्षणे विनियुज्यते, रथचर्यायान्तु युज्यते, एवमाश्रमकर्माणि विद्यया फलोत्पत्तौ नापेक्ष्यन्ते, उत्पत्तौ त्वपेक्ष्यन्त इति, भाष्योक्त्तत्वात्् फलोत्पत्तावनपेक्षाष्यस्मिन्नधिकरणे प्रतिपाद्यत इत्यभिप्रेत्य दूषणमुक्त्तमिति द्रष्टव्यम्् । अनन्तराधिकरणपूर्वपक्षहेतुरिति - आद्यसूत्रापेक्षया अनन्तराधिकरणे इत्यर्थः ।।26।।
।। इति सर्वापेक्षाधिकरणम्् ।।
दूषयति - शङ्का तावदयुक्त्तेति । तथापीति वैयर्थ्यमिति - यमाद्यपेक्षयैव शमदमादेर्विरोधप्रसक्त्तिसत्त्वेन तदनुपेक्षया साकं विरोधाभावात्् विरोधसूचकस्य अपीत्येतस्य वैयथ्यम््, ततश्च तथापीत्यस्य यज्ञाद्यपेक्षायामपीत्येवार्थो न तु यज्ञाद्यपेक्षत्वेपीत्यर्थ इति
भावः । पूर्वसूत्रविवक्षितस्येति - स्तुत्यर्थपरत्वनिरासस्येत्यर्थः । ततोपि वरमिति - विविदितषासंयोगसमर्थनपरे पूर्वसूत्रे स्तुत्यर्थत्वनिरासस्याऽपेक्षिततया तत्रैव तन्निरासस्योचितत्वादिति भावः ।।27।।
।। इति शमदमाद्यधिकरणम्् ।
।
अस्ति नेति विचार्यत इति - प्राणविदामिति शेषः । प्राणविद्यानिष्ठस्यापीति - ननु वामदेव्योपासननिष्ठस्य "न काञ्चन परिहरेत्तद््व्रत'मिति सर्वस्त्र्यपरिहारानुमतिदर्शनात्, किं पुनर्न्यायेन ब्रह्मविदामपि सर्वस्त्र्यपरिहारप्रसङ्गः । यदि च विद्यान्तरप्रकरणे श्रुतस्य विद्यान्तरान्वये प्रमाणाभावात्् वामदेव्योपासनाङ्गस्य सर्वस्त्र्यपरिहारस्य न ब्रह्मविदः प्रसक्त्तिरस्तीति, तर्हि प्राणविद्याङ्गभूतस्य सर्वान्नीनत्वस्य न ब्रह्मविदि प्रसक्त्तिरस्तीति चेन्न, वामदेव्योपासने "न काञ्चन परिहरेत्तद््व्रत'मिति सर्वस्त्र्यपरिहरणे विस्पष्टविधिविभक्त्तिश्रवणेन विधेयत्वावगमेपीह तादृशविधिप्रत्ययाभावेन सर्वान्नीनत्वस्य्राङ्गत्वेन विधानाभावेन "एवंविदि पापं कर्म न श्लिष्यते' इत्यादिवत् "न ह वा एवंविदि किञ्चनाऽनन्नं भवति' इत्यत्रापि अभक्ष्यभक्षणकृतदोषाभावमात्रप्रतिपादनपरत्वे सिद्धे किमिदं । कामकृतेष्यभक्षणे दोषाभावप्रतिपादनपरम््, उत प्रामादिक एवेति चिन्ताया एवास्मन्नधिकरणे प्रवृत्ततयगा तत्र च प्राणविद्यायाः कामकारस्थलेऽपि अन्नदोषास्पर्शरूपफलसामर्थ्ये पूर्वपक्षिणोपक्षिप्ते सति यदि प्राणविद्याया अपि ईदृशं सामर्थ्यम््, तर्हि सर्वविद्यश्रेष्ठाया ब्रह्मविद्याया अपि कामकृताभक्ष्यभक्षणकृतदोषासस्पर्शहेतुत्वं किन्न स्यादिति यदि कश्चिच्चोदयेत््, तम्प्रति तदपि पूर्वपक्षिणो नानिष्टमित्येवं परत्वादस्य ग्रन्थस्य न दोषगन्ध इति ध्येयम्् । पूर्वपक्षभिप्रेतेति - यद्यपि प्राणविद्याविषयविचारे न ब्रह्मविद्याया सङ्गतिरस्ति, तन्मात्रपर्यवसितत्वादस्य विचारस्य, नहि ब्रह्मविदः सर्वान्नीनत्वसदसद्भावयोः पूर्वोत्तरपक्षफलत्वपिति शक्यते वक्त्तुम््, सिद्धान्ते ब्रह्मविदः सर्वान्नीनत्वाभावस्य प्राणविदः सर्वान्नीनत्वाभावे साधकत्वोपन्यासेन फलत्वासम्भवात्् । ब्रह्मविदामपीति - ननु ब्रह्मविदां दोषसत्त्व्ेपि "न ह वा एवंविदि किञ्चनाऽनन्नं भवति' इति प्राणविदां दोषाभावकीर्तनान्नाभक्ष्यभक्षणदोष इति चेन्न, "एवंविदि पापं कर्म न श्लिष्यते' इति ब्रह्मविद्विषयेति दोषाभावदर्शनसाम्यात््, यदि च "नाविरतो दुश्चरितात््' इति दुश्चरितस्य निषिद्धतया तद्वचनं प्रामादिकविषयमिति, तर्हि "प्राणसंशयभाषन्नो योऽन्नमत्ति यतस्ततः । लिप्यते न स पापेन पद्मपत्रमिवाम्भसा' इति तस्मात्् "ब्राह्मणः सुरां न पिबेत््' इत्यादिक्लृप्तसामान्यशास्त्राविरोधेनैव "न ह वा एवंविदी'ति शास्त्रस्य कल्प्यविधिभावस्य निर्वाह्यत्वात््, यद्वा नायं फलविधिः, क्लृप्तो हि विशेषविधिः सामान्यविधिं बाधते, अत्र क्लृप्तसामान्यविधिविरोधे " न ह वा एवं विदि किञ्चनानन्नं भवति' इत्यस्य फलविधिकल्पनायोगेन अर्थवादत्वस्यैव युक्त्तत्वात््, न चैवं "एवंविदि पापं कर्म न श्लिष्यते' इत्यादेरपि स्तुतिमात्रत्वप्रसङ्गः, पाप्मनामश्लेषाभावे अनिर्मोक्षप्रसङ्गेन सकलपापाश्लेषस्य मोक्षविधिशास्त्रापेक्षितत्वेन फलविधित्वस्य वक्त्तव्यत्वात््, प्राणविद्यायाश्च च्येष्ठत्वश्रेष्ठत्वादिफलकत्वेन फलाकाङ्क्षाया अभावात््, "स होवाच किम्मेऽन्नं भविष्यतीति यत्किञ्चिदिदमाश्वम्य आशकुनिम्य इति होचुः तद्वा एतदनस्यान्नम््' इति श्वपर्यन्तप्राणिजाते विहितस्य प्राणविद्याङ्गस्य प्राणान्नत्वचिन्तनस्य स्तुतिः क्रियते "न ह वा एवंविदि किञ्जनानन्नं भवति' इति, अतः फलविधित्वाभावात्् प्राणविदः प्राणात्यय एव सर्वान्ननुमतिः, अनाविष्कुर्वत्रन्वद्या'दित्यत्र क्लृप्ततैव विशेषविधेः "नाविरतो दुश्चरिता'दिति विशेषशासिेण सङ्कुचितविषयत्वम््, इह तु क्लृप्तसामान्यशास्त्रानुरीधेन "न ह वा एवंविदि' इत्यस्य विधिकल्पनाभङ्ग इति विवेकः, केचित्तु परमतवद्वामदव्योपासकस्य सर्वस्त्र्यपरिहारवत्् प्राणविद्यानिष्ठस्य तदङ्गतया सर्वान्नानुमतिर्विर्धीयत इति पूर्वपक्षं कृत्वा सिद्धान्तमपि तथैव वणयन्ति, परापरमतदूषणपरस्य टीका ग्रन्थस्य च परापरोक्त्तसूत्राक्षरयोजनामात्रदूषणपरतया विरोधप्रसङ्गो नास्तीति प्रतिपादयन्ति ।B
इति प्रत्युक्त्तः पुनरपि "एतेषां मे देहि' इत्युक््त्वा तेन चेभ्येनोच्छिष्टेभ्य आदाय दत्तान्कुल्माषान्् प्रतिगृह्यानुपानप्रतिग्रहमिभ्येनार्थितः "उच्छिष्टं वै मे पीतं स्यात््' इति वदंश्चाक्रायणः किमेते कुल्माषा अनुच्छिष्टा इतीभ्येन पर्यनुयुक्त्तो "न वा अजीविष्यमिमानस्वादन्् कामो म उदपानम््' इति कुल्माषास्वादने स्वस्य
प्राणसंशयापत्तेस्तावन्मात्रस्वादनेन घृतप्राणस्य स्वस्योच्छिष्टोदकपानं कामकारितं निषिद्धं स्यादित्युकत्वा स्वस्वादितशेषं जायायै दत्त्वा तया च रक्षितानपरेद्युर्याजनेनार्जिजीषया जिगमिषुः पुनरपि प्राणसंशयमापन्नस्तानेवेभ्योच्छिष्यान्् स्वोच्छिष्टभूतान्् पर्युषितांश्चस्वाद । अतो ब्रह्मविदामपि प्राणसंशय एव सर्वान्नानुमतिदर्शनादत्राविशेषेण कीर्तितमपि प्राणविदः सर्वान्नीनत्वं प्राणात्ययापत्तावेवेति निश्चीयते ।। 28 ।।
3.4.29
is not available.
3.4.30
is not available.
ज्ञानस्य फलत्वादिति - अङ्गभूतज्ञानस्य फलत्वेन कीर्तनादपापश्लोपश्रवणवदर्थवाद इत्यर्थः ।।31।।
।। इति सर्वान्ननुमत्यधिकरणम्् ।।
किं विद्याङ्गभूतानीति - विद्याङ्गभूतान्याश्रमकर्माणि नवेति विचारः, आश्रमकर्माणीत्यस्य विवरणं केवलाश्रमिणोपीति, न तु विद्याङ्गभूतान्याश्रमकर्माणीति पक्षनिर्देश इति मन्तव्यम््, विद्याङ्गभूतानामाश्रमकर्भत्वस्यैवाऽस्मिन्नधिकरणे सिषाधयिषितत्वादिति द्रष्टव्यम्् । केवलाश्रमाङ्गत्वमिति - आश्रमशब्देन तद्वान्् पुरुष उच्यते, आश्रमनिश्रेष्ठपुरुषार्थत्वमित्यर्थः, अथवा केवल आश्रमो यस्येति बहुव्रीहिः पुरुषो अन्यपदार्थः । कर्मान्तरत्वे सतीत्यादि - अयमित्यन्वयः- नित्यानित्यसंयोगविरोधप्रसङ्गेन एकस्य कर्मणो विनियोगपृथकत्वस्याप्यभावेन च कर्मान्तरत्वे सति विद्याभ्गसूतानां केवलाश्रमाभ्गत्वासम्भवात्् तान्यमुसुक्षोर्नानुष्ठेयानि, विनियोगपृथकत्वेन नित्यानित्यसयोगविरोधाभावात््, कर्मान्तरत्वं नास्ति चेत््, विद्याङ्गानामेव तेषां केवलाश्रमाङ्गत्वस्भवात्् केवलाश्रमिणोप्यनूष्ठेयानीति । अनुष्ठानञ्च विरुद्धमिति - वास्तवस्य विरोधस्य न वाक्यसहस्त्रेणापि निवृत्तिर्यक्त्तेत्यर्थः, एतेन, "एकस्य तूभयत्वेसयोगपृथकत्वम््' इति पूर्वतन्त्राधिकरणमपि आक्षिप्तं द्रष्टव्यम्् ।।32।।
नित्यानित्यसंयोगविरोधपरिहारः सूत्रद्वयफलमिति - अयम्भावः - सिद्धरूपेस्तुनि नित्यत्वानित्यत्वादेरिव नित्यत्वकाभ्यत्वयोर्न वस्तुतो विरोधः, षोडशिग्रहणे कर्तव्यत्वाकर्तव्यत्वर्यारिव सम्भवात््, अपितु एकस्य वाक्यस्य उभयबोधकत्वासम्भवात््, विध्येकावसेये च प्रमाणान्तराप्रवृत्तेः विरोधो वक्त्तव्यः, अत्र तु विनियोवकप्रमाणद्वयमप्यस्ति, तत्र प्रमाणद्वयवशादुमयार्थत्वेन विरोध, ननु विद्याया नित्यसमीहितफलत्वाभावतदङ्गत्वेनाऽनुष्ठीयमानस्य नित्यत्वं न स्यात्, ततश्च विद्यार्थत्वं कर्म कुर्वतः प्रत्यवायपरिहाराय नित्यपयोयोऽपि पृथकर्तव्यः, न चैवं नित्यप्रयोगस्यैवाऽनित्यत्वं स्यादिति, चेन्न, अथा स्वर्माथेर्  ह्यग्निहोत्रप्रयोगः काभ्यो नैमित्तिको वा नित्यमधिरुत्यैव निविशत इति न्यायात नित्यप्रयोगं विकृत्य प्रयोगस्य उभयत्राप्यविशेषात्् नित्यविधेः प्रयोजकत्वमात्रं बाधित्वा निविशते; यथा "यदि राजन्यं वैश्यं वा याजयेत्् स यदि सोमं विभक्षयिष्येत््, न्यग्रोधस्तिभिनीराहृत्य ताः संपिष्य दध्नयुन्मृज्य तमस्मै मक्ष प्रयच्छेन्न सोमम््' इति नित्यं सोमं विकृत्यैव निविशते, न तावता नित्यप्योगस्याऽनित्यतापत्ति, एवमिहापि न विरोध इति भावः । न त्वेकस्येति - फलमिति शेषः ।।33।।
भाष्ये- कर्मस्वरूपभेदे प्रमाणाभावाञ्चेति, मासाग्निहोत्रे सन्निहिताग्निहोत्रहोमासम्भवेनाऽनुवादत्वासम्भवेन विधित्वे सिद्धे विहितस्य विधानायागेन विहितात्प्रसिद्धाग्निहोत्रहोमात्् अस्य होमस्याऽन्यत्वसिद्धौ तत्र वर्तमानमाख्यातपरतन्त्रमग्निहोत्रमिति नाम्ना प्रसिद्धाग्निहोत्रप्रत्यभिज्ञापनसमर्थमिति तत्र प्रकरणभेदात्् कर्मान्तरत्वमस्तु नाम््, इह तु यज्ञादिषु विधेरश्रवणात्् विद्यायामेव विधिश्रवणेन न प्रसिद्धयज्ञापेक्षयैषा भेदः, नन्विहापीष्यमाणविद्योद्दोन यज्ञादिकमेव विधयम््,न तु विद्या, तस्याः फलत्वेन विधेयत्वायागात्् अग्निहोत्रतुल्यत्वमेव, न च प्रसिद्धस्यैव यज्ञादेः फलसम्बन्धितया विधानमस्त्विति वाच्यम््, तर्हि प्रसिद्धस्यैवाग्निहोत्रस्य माससम्बन्धितया विधानप्रसङ्गात्् । अतो मासाग्निहोत्रभेदवत्् इह यज्ञादिशब्दोपात्तस्य प्रसिद्धयज्ञादेरनन्वत्वे प्रसिद्धयज्ञादीनां मध्य कस्य रूपमतिदिश्य इति दुर्ज्ञानत्वात््, यज्ञादिनाम्ना द्रव्यदेवताद्यतिदेशे देवतोद्देश्यकद्रव्यत्यागत्वादिरूपयज्ञादिाब्दप्रवृविनिमित्तप्राप्तेरनिवार्यत्वेन विधेयस्य कर्मणो यज्ञादिभिन्नत्वासम्भवाच्च, "यज्ञोऽध्ययनं दानमिति प्रथमः' "यज्ञानां यपयज्ञोस्मि "भोक्त्तारं यज्ञतपसाम््' इत्यादिष्विव प्रसिद्धयज्ञादिपरत्वमेव युक्त्तमिति भावः ।।34।।
आदिशब्दो यज्ञादिवाक्पर इति - यज्ञादीनां प्रतिपादकं वाक्यं यज्ञादिवाक्यं "कषाये कमर्भिः पके' इत्यादिकं गृह्यते । अङ्गत्वं वदतेति अयमिहान्वयः- अङ्गत्वं वदता "यज्ञेन दानेने' त्यादिना ये निर्दिष्टाः तानेवाङ्गत्वेन
किञ्चित्कारं वदद्वाक्यमपि यज्ञादिपर्यायधर्मकर्मादिशब्देन निर्दिशतीत्यर्थः इति । ततश्च तत्रापि वाक्ये प्रसिद्धविलक्षणधर्मभ्रान्तिः कार्योति भावः । सिद्धवदिति - सिद्धवन्निदेशरूपादित्यर्थः । "अग्निहोत्रं जुहोति' इत्यादौ हि साध्यावस्तार्थाभिधायित्वस्वभावेनाऽऽख्यातेनापूवर्म्् रूपमुत्पाद्यते, नैव कृदन्तेषु यज्ञादिशब्देष्वित्यर्थः ।।35।।
।। इति विहितत्वाधिकरणम्् ।।
अकृतदार इति - समावृत्य अकृतविवाह इत्यर्थः ।।36।।
3.4.37
is not available.
3.4.38
is not available.
भूयोधर्माल्पधर्मकयोः भक्त्तिप्रपत्त्योर्व्यभिचारादाह - शक्त्तमिति । पारिव्राज्यव्यावृत्त्यर्थमिति - ननु मृतभार्यस्याकृतदारस्य वा दारालाभेन दारसाध्याश्रमासम्भव्रेपि सन्यासाश्रमस्य सम्भवात्् किमित्यनाश्रमित्वं स्त्रोदव्यमिति शङ्काव्यावृत्यर्थम्् अवैराग्ये सतीत्युक्त्तमित्यर्थः । परे चेत्यादि - आश्रमबहिष्ठनम्नचर्यास्मरणपरमिति । आश्रमासाधारणधर्मबहिर्भूतनग्नचयर्ास्मरणपरमित्यर्थः, यद्यपि शाङ्करभाष्ये सवर्तकप्रभृतीनाच्च नग्नचर्यादियोगात्् अनपेक्षिताश्रमकर्मणामपि महायोगित्वं स्मर्यत इति महायोगित्वस्यैव स्मर्यमाणत्वमुक्त्तम््, न तु नम्नचर्यायाः, तथापि नग्नचर्यावदो महायोगित्वं स्मयर्त इत्युक्त्ते महायोगिनो नग्नचर्या स्मर्यत इत्युक्त्तप्रायत्वात्् तथोक्त्तमिति द्रष्टव्यम््, ननु नग्नचर्यायोगात्् अनपेक्षिताश्रमकर्मणां महायोगित्वं स्मर्यत इति किमभिप्रेतम््, नग्नचार्यायोगात्् महायोगित्वं स्मर्यत इत्यन्वयोंऽभिप्रेतः,ततश्च "अपि स्मर्यते' इति सूत्रस्य "विशेषानुग्रहश्च' इतिसूत्रस्य चासाधारणधर्मानुग्राह्यत्वपरत्वम््, उत न्गचर्यायोगादनपेक्षिताश्रमकर्मणामित्यन्वयोऽभिप्रेतः, ततश्च "अन्तरा चापि तु तद््दृष्टेः' इति सूत्रस्य च "अपि स्मर्यत' इति सूत्रस्य चाश्रमकर्मानपेक्षत्वपरत्वमिति विकल्पमभिप्रेत्य प्रथमं दूषयति । विद्यायास्साधारणधर्मानुग्राह्यत्व इति - अतस्सूत्रदूयस्येति । साधारणधर्मानुग्रहपरत्वमिति शेषः, द्वितीयं दूषयति - उन्मत्तचर्यास्मरणेनेति । दृष्टे सम्भवतीति - आश्रमकर्मसाध्यस्यादृष्टस्थानेनानुत्पत्तेः माहात्म्याच्छादनं दृष्टमेव प्रयोजनमिति भावः । विध्यन्तरादर्शनादिति - "तपसा ब्रह्मचर्याण श्रद्धया विद्यया आत्मानमन्विष्ये'दिति भावः ।।39।।
।। इति विधुराधिकरणम्् ।।
अवकीर्णिपशुश्च तद्वदिति - "अवकीर्णिपशुश्च तद्वदाधानस्याऽप्राप्तकालत्वात््' इति जैमिनिसूत्रम््, अवकीर्णिनां ब्रह्मचर्य प्रच्युतानां "ब्रह्मचार्यवकीर्णी नैॠतं गर्दभमालभेत' इति स्मृतिविहितनैर्ॠतपशुरूपं प्राश्चित्तं सिद्धंकृत्व तत्राऽग्निर्वचारितः, तदधिकरणमित्थम््- "यदाह्रवनीये गुहोती'ति सर्वेषां होमानामाहवनीयाधारत्वविधेरवकीर्णी ययाऽवकीणर्ः, तया सह वा भार्यामधिगम्य वा अग्नीनाधाय आहवनीये अवकीर्णिपशुं करोतु इति पूर्वपक्षं कृत्वा "जायापती अग्निमादधीयाताम््' इत्याथानस्य दम्पत्तिकर्तृकत्वस्मरणेन परिस्त्रया सहाग्न्याधानासम्भवात्् "अविष्लुतब्रह्मचर्यो लक्षण्यां स्त्रियमुद्वहेत््' इत्यस्खलितब्रह्मचर्यस्य विवाहविधानेन अकृतप्रायश्चितस्य विवाहायोणाच्च अग्न्याधानासम्भवात्् उपनयनहोमवत्् लौकिकाग्नावेवावकीर्णिपशुरिति पूर्वाधिकरणे लौकिकाभावेव उपनयनहौजः समावर्तनानन्तरं नुतस्यदारपरिग्रहस्य उपनयनात्पूर्वमसम्भवेन अग्न्याधानरहितस्य माणवकस्याऽऽहवनीयाभावात्् लौकिकाग्नावेवोपनयनहोम इति निरूपितम््, तदर्थस्सूत्रे तद्विदिति परामृश्यते ।।40।।
इदञ्चोद्यसूत्रमिति - अस्योपपातकत्वप्रतिपादनपूर्वकप्रायश्चित्तसद्भावप्रतिपादनमुखेन ब्रह्मविद्याधिकारप्रतिपादनपरत्वादेवमुक्त्तम््, प्रायश्चित्तसद्भावमात्रप्रतिपादनपरत्वे तु सिद्धान्तसूत्रत्वमेव, नहि सामान्यमुखेन प्रवृत्तौ नैर्ॠतपशुः "आरूढो नैष्ठिकं धर्मम््' इति स्मूत्या विशेषविषययापि न सङ्कोचमर्हति, स्मृतेर्नैष्ठिकरूपब्रह्मचारिविशेषविषयत्वेऽपि "प्रायश्चित्तं न पश्यामि' इति स्मृत्या विशेषविषययापि न सङ्कोचमर्हति, स्मृतेर्नैष्ठिकरूपब्रह्मचारिविशेषविषयत्वेऽपि "प्रायश्चित्तं न पश्यामि' इति प्रायश्चित्तदर्शनाभावेन प्रायश्चित्ताभावानुमानम््, तेन च श्रुत्यनुमानमिति विलम्बद्वयमस्ति "यो ब्रह्मचार्यवकिरेत््' इति प्रायश्चितश्रुतेः सामान्यमुखेन प्रवृत्ततया सामान्यद्वारा विशेषपर्यवसानमित्येक एव विलम्ब इति प्रायश्चित्तश्रुतेरेव बलीयस्त्वम््,
ततः "प्रायश्चित्तं न पश्यामि' इति स्मृतिस्संव्यवहार्यतापादकप्रायश्चित्ताभावपरैवाभ्युपगन्तव्या, ततश्च प्रायश्चित्तसद्भावमात्रपर्यवसितत्वेन चोद्यसूत्रत्वं तन्मुखेन विद्याधिकारप्रतिपादनपर्यन्तत्वमस्य सूत्रस्य
प्रकृतोपयोगाद्वक्त्तव्यमित्यभिप्रेत्य चोद्यसूत्रत्वमुक्त्तमिति द्रष्टव्यम्् ।
ननूपकुर्वाणस्येव नैष्ठिकादीनां मध्वशननिषेधस्यादर्शनात्् कथं साम्यमित्याशङ्कयाह - भाष्ये तदुक्त्तं स्मृतिकारैरिति । प्रायश्चित्तञ्च परामृशतीति - ननु प्रायश्चित्तं न प्राङ््निर्दिष्टम््, ब्रह्मचर्याग्नीन्धनभैक्षचरणसत्यवचनमधुमांसगन्धमेंदिस्यप्नेञ्चनाभ्यञ्चनयानोपानच्छत्रकामक्रोधलोभमोहवादवादनस्नानदन्तधावनहर्षनृत्तगीतादिवर्जनस्यैव प्राङ््निर्दिष्टत्वात््, तद्वयाख्यातृभिश्च उत्तरेषामप्याश्रमाणामिदं वृत्तं द्रष्टव्यम्् किमविशेषेण नेत्याह - अविरोधीति । यत्स्वाश्रमाविरुद्धं द्यूतादिवर्जनं तदेव भवति, नतु विरुद्धम््, अतो नाग्नीन्धनं प्रव्रजिते प्राप्नोति, न गुरुकुलवासो वैस्वानसे प्राप्नोति न ब्रह्मचर्यं गृस्थे प्राप्नोतीति व्याख्यातम््, ततश्च प्रायश्चितस्याऽप्रकृततया नैतच्छब्दस्यप्रायश्चित्तपरामर्शित्वं सम्भवति, अत एव स्वश्रमाविरोधिशब्दः स्त्रीसंसर्गादिनिमिवप्रायश्चितादेः गृहस्थेष्वनापातार्थ इति ग्रन्थोष्यसङ्गतः,स्त्रीसंसगर्ादिनिमिवप्रायश्चित्तादेः प्रागनुक्त्तेरिति चेदत्राहुः, ब्रह्मचर्यस्याऽतिदेशे "गर्दभेनावकीर्णी निर्ॠतिं चतुष्पथे यजेत्् तस्याजिनमूर्ध्ववालं परिधाय लोहितपात्रस्सप्त गृहान्् भैक्षं चरेत्् कर्माचक्षाणः सम्वत्सरेण शुध्येत््' इति प्रायश्चिवप्रकरणे वक्ष्यमाणस्य प्रायश्चित्तस्य सापवादकमेकं शास्त्रं "कार्यकालं संज्ञापरिभाषम््' इति न्यायेन तदेकवाक्यतापन्नतया ब्रह्मचर्योपदेशे तत्प्रायश्चित्तमप्यतिदिष्टं भवतीत्यभिप्रायेण प्रायश्चित्तञ्च परामृशतीत्युपपत्तेरिति, ननु ब्रह्मचर्ये निर्दिष्टे "गर्दभेनावकीणी'ति प्रायश्चित्तप्रकरणगतस्योपदिष्टातिदिष्टब्रह्मचर्यसाधारण्येनोपदेशत एव प्राप्तिसम्भवात्् "उत्तरेषां चैतदविरोधि' इत्यनेनातिदेशो व्यथर् इति चेत््, नूनं भवान्् "अनारम्य विदानानां प्रकृतौ वा द्विरुक्त्तत्वा'दिति न्यायमनालोचितपूर्वी, तथाहि सति उपदिष्टातिदिष्टजुहूसादारण्येन पर्णताया अपि प्राप्तिप्रसङ्गात्् यदि चयेनादिदेशेन जुहूः प्राप्यते तेनैव पर्णताया अपि प्राप्तिसम्भवात्् द्विरुक्त्तिदोषप्रसङ्गेन विकृतौ पर्णतोपदेशो व्यर्थः, यद्येवमुपकुर्वाणस्यापि ब्रह्मचर्यं नोपदिष्टं, "प्रागुपनयनात्् कामचारवादभक्षो हुतान्ब्रह्मचारी' इत्यनुपनीतस्यैव ह्युपदिष्टम््, उपकुर्वाणे तु "उक्त्तं ब्रह्मचर्यमग्नीन्धनभैक्ष्चरणे' त्यादिना अतिदिष्यते, अत उपकुर्वणस्यापि ब्रह्मचर्यमतिदिष्टमिति कृत्वा अनुपनीतब्रहकमचर्य एव प्राश्चिवमुपदेशतः प्राप्नोति, नोपुर्वाणब्रह्मचर्येऽपीति चेत््, मादूदू ब्रह्मचर्यमुपदिष्टं, माच भूत्प्रायश्चित्तमपि, तथाप्यनुपनीते उपदिष्टस्य प्रायश्चित्तस्य "उक्त्तं
ब्रह्मचर्यमबग्नीन्धनभैक्षचरणे' त्यनेनोपकुर्वणेऽतिदिष्टतया तस्य "उत्तरेषां चैतदविरोधी'त्यनेन परामर्शे दोषाभावात््, ननु "अतातोऽग्निमग्निष्टोभेनानुयजन्ति तमुक्थ्येन तमतिरात्रेण तं द्विरात्रेण' इत्युपदेशत एव अग्नेरग्निष्टोमोक्थ्यादिसाधारण्यमुपदिश्यते, ततश्च तदाश्रिताः श्येनाकृत्यादिगुणकामाः सर्वसाधारणा भवन्तीतिवत्् "उत्तरेषां चैतदविरोधी'त्यस्यापि "तमुक्थ्येन तमतिरात्रेण' इत्यादिनिर्देशतुल्यतया ब्रह्मचर्यस्य उपदेशत एव प्रायश्चित्तस्य सर्वसाधारणत्वेन नातिदेशतः प्राप्तस्य प्राप्तिरिति चेन्न, इष्टापत्तेः, अतिदेशतोऽपि प्राप्तिमपेक्षमाणानामुपदेशतः प्राप्तिर्लभ्यते चेत््, कथमनिष्टाय सा स्यात्् ।।42।।
भाष्ये- कर्माधिकारानुगुणशुद्धिहेतुप्रायश्चित्तं न सम्भवतीति, "बालप्नांश्च कृतघ्नांश्च विशुद्धानपि धर्मतः । शरणागतहन्तृश्च स्त्रीहन्तृश्च न संवसत््' इति मनुवचनम््, न संवसेत््- अन्योन्यं गृहभोजनादिसंव्यवहारं न कुर्यादित्यर्थः । नास्मिन्् लोके प्रत्यापत्तिर्विद्यते, कल्पषं तु निहन्यते "प्रायश्चित्तैरषत्येनो यदज्ञानकृत भवेत्् । कामतो व्यवहायर्स्तु वचनादिह ज्जायते' इत्यादिस्मरणात््, अज्ञानकृतञ्च यद्भवेत्् तत्प्रायश्चित्तैरषैति, तत्कामाच्चेत्् वचनादव्यवहार्यस्तु जायत इत्यर्थः, अतश्च "प्रायश्चित्तं न पश्यामी'ति स्मृतेरपि तदनुगुण एवार्थ इत्यर्थः । परे त्वित्यादि - प्रत्यवरोधः पूर्वाश्रमप्राप्तिः । विद्याधिकारानधिकारसिद्धमिति - पूर्वेणान्वयः । पूर्वाश्रमधर्मस्वनुष्ठानचिकीर्षयेति - पूर्वाश्रमधर्मेषु यागहोमादिषु सुखानुष्ठेयताप्रयुक्त्तचिकीर्षयेत्यथर्ः । रागादिनेति
- गृहस्थोहं पत्यादिपरिवृतस्स्यामित्याशयेनेत्यर्थः । नियमश्रुत्येति - नेषां तद्भूतस्य तु नातद्भावो जैमिनेरपि नियमात्् तद््रूपाभावेभ्यः इति सूत्रपाठ इत्यर्थः, तद्भूतस्य- उर्ध्वरेतस आश्रमान्प्राप्तस्य, नातद्भावः- न ततः प्रच्युतिः, न ततः प्रत्यवरोह इति यावत््, "अत्यन्तमात्मानमाचार्यकुलेऽवसादयन्नरण्यमियात्् न पुनरेयात््' इति नियमादित्यर्थः । "यथा ब्रह्मचर्यं समबाप्य गृही भेवेत्् गृही भूत्वा वनी भवेत््' इत्यारोहवचोदर्शनवत्् अवरोहवचसो अदर्शनादिति भावः, आभावाच्च- शिष्टाचाराणामभावच्चेत्यर्थः, इत्येवं नियश्रुत्या अतद््रूपेणाऽभावेन च प्रत्यवरोहाप्रामाणिकत्वं सिद्धान्तयन्तीत्यर्थः, तदप्रामाणिकत्वं सिद्धान्तयन्तीत्यस्यानन्तरं "न च
अधिकारिकमपि' इत्यधिकरणान्तरं नैष्ठिकादीनामाश्रमभ्रष्टानां प्राश्चित्तसम्भवासम्भवपरं वर्णन्तोऽसम्भव इति सिद्धान्तयन्तीति केषुचित्पाठो दृश्यते, सत्वग्रन्थः, तदंशे उत्तरत्र दूषणस्य कस्याप्यनुक्त्तेः, परमते च "न चाधिकारिकमपि पतानानुमानात्तदयोगात््' इति सूत्रेण प्रायश्चित्तासम्भवं पूवर्पक्षीकृत्य "उपपूर्वमपीत्येके भावमशुनवत्तदुक्त्तम््' इति सूत्रेण प्रायश्चित्तासम्भवं पूर्वपक्षीकृत्य "उपपूर्वमपीत्येके भावमशनवत्तदुक्त्तम््' इति
प्रायश्चित्तसद्भावस्सिद्धान्तितः, "बहिस्तूभयथापि' इति सूत्रञ्च कृतप्रायश्चित्तानामप्यसंव्यवहार्यतापादनपरं कृथगधिकरणम्् । अतो नायं परमतानुवादो भवितुमर्हतीति लेखकदोषायत्तः, केचित्तु "वहिस्तूभयथापी'त्यधिकरणे कृतप्रायश्चित्तस्याप्यसंव्यवहार्यताप्रतिपादनात्् संव्यवहार्यतापादकप्रायश्चित्तासम्भवपरोऽवं ग्रन्थ इत्याहुः । सद्भावे प्रमाणविरुद्धत्वे चेति - प्रामाणिकत्वाप्रामाणिकत्वयोरित्यर्थः, प्रामाणिकत्वरूपप्रथमाधिकरणपूवर्पक्षोत्थापकाभावात्् प्रथमाधिकरणसंशयोनुपपन्न इति भावः । मूलविचार इति - मूलभूतप्रायश्चित्तविचारे निर्णायकोत्तरसूत्रप्रतिपाद्यन्यायगर्भतयैकमतधकरणमित्यर्थः । प्रच्युतिरस्ति नेतीति विचार इति - प्रच्युतिः प्रामाणिकी अप्रामाणिकी वेति विचार इत्यर्थः ।।43।।
।। इति तद्भूताधिकरणम्् ।।
कर्माङ्गाश्रयाणीत्युक्त्तमिति - प्रणयनाश्रितगोदोहनस्यैव उद्गीथाश्रितस्य उपासनस्याऽङ्गत्वाभावात््- उद््गीथस्याऽऽश्रयत्वमात्रतयाऽङ्गित्वाभावादित्यर्थः । भाष्ये- उद््गीथोपासनफलस्य यजमानाश्रयत्वश्रवणादित्यर्थः इति, इदमुपलक्षण "तया कार्मोर्थसंयोगात््' इत्यधिकरणे "यदि कामयत वर्षुकः यर्जन्यस्स्यादिति नीचैस्सदो मिनुयात््' इति विहितानां सदोमानाश्रितानां गुणानां फलं यजमानगाम्येव, यथा "त्र्यहं नाश्नीया'दित्यादिकं तपः सत्यप्याध्वर्यवसमाख्याने याजमानम््, तपसः प्रधानफलसिद्धयर्थत्वात्् प्रधानफलस्य च याजमानत्वात््, तथा कर्माङ्गफलमपि यजमानगाम्येव, कुतः? अर्थसंयोगात्् "यजेत' इत्यात्मनेपदेन संङ्गप्रधानफलस्य यजमानगामित्वश्रवणात्् अङ्गाश्रितफलानामपि परम्परया तत्साध्यत्वादिति समर्थितत्वात््, अङ्गाश्रितोपासनफलं यजमानगाम्मेव, अतो "वर्षति वर्षति हे'त्यादीनामपि वृष्टयादिफलानां यजमानगामित्वं सिद्धमिति द्रष्टव्यम्् । तदाश्रयस्य गोदोहनस्येति - स आश्रयो यस्येति बहुव्रीहिः, यत्र हि गुणः कारकतां प्रतिपद्यते, स आश्रय इति निर्वर्त्य एव मीमांसकानामाश्रयत्वव्यवहारात्् निर्वर्तकतयोपादानं कर्तुमशक्य इत्यर्थः ।।44।।
भाष्ये- फलसाधनभूतस्येति, भूतस्य प्राप्तस्येत्यथर्ः, फलसाधनगोदोहनोपासनादिगुणकामयुक्त्तस्येत्यर्थः । यद्वा- साङ्गस्येत्येतद्् अङ्गाश्रितानामप्युलक्षणम््, ततश्च "तस्मै हि परिक्रियते' इति सूत्रे हिरष्यर्थः उद््गीथाद्युपासनमार्त्विज्यम््, तस्माद्् अपि परिर्कियते' ॠत्विगिति सूत्रार्थ इति भाष्यकृतामाशयः । भाष्ये- साङ्गं कर्म ॠत्विग्मिरनुष्ठेयमित्यवगम्यत इति, न चैवं प्रधानस्य, द्रव्यत्यागात्मकस्य यागस्यापि ॠत्विक्कर्तृकत्वप्रसङ्ग इति वाच्यं, यजमानद्रव्यस्य त्यागे ॠत्विजामसामर्थ्येन लिङ्गबलात्् हविस्त्यागदक्षिणादानादिव्यतिरिक्त्त एव ॠत्विजां कर्तृत्वमिति सामर्थ्यादवसीयते । नहि ॠत्विजान्येनेति - यदि शकत्यशकत्योरेव कर्तृनियमे नियामकत्वम््, तर्हि अध्वर्य्वादिना कार्यस्यापि यजमानेनापि कर्तुं शक्यत्वात्् याजमानत्वप्रसङ्गः, अतश्च "शास्त्र फलं प्रयोक्त्तरि' इत्याधिकरणं द्वितीयपूर्वपक्षन्यायेन अशक्त्तस्यैव यजमानस्य ॠत्विक््द्वारा कर्तृत्वमित्यापतेत््, तस्मात्् परिक्रयवचनबलादेव अङ्गानां यजमानभिन्नकर्तृकत्वं वक्त्तव्यम््, तादृशं वचनमुपासनेप्यविशिष्टमिति भावः । वचननिबन्धनमिति "गोदोहनेन पशुकामस्य प्रणयेत््' इत्यध्वर्युकर्तुकप्रणयने गोदोहनस्य कारकत्वविधायकवचनबलादित्यर्थः, गोदोहनस्याऽप्यध्वर्युकर्तृकव्यापारविषयत्वाभावे तत्कारकत्वासम्भवादिति भावः । प्रकृते तु परिक्रयवचनबलात्् ॠत्विक्कर्तृकत्वसिद्धिरिति द्रष्टव्यम्् - अङ्गत्वे सति हि ॠत्विक्कर्तृकत्वमिति ।
दक्षिणानतानामअत्विजां साङ्गप्रधानानुष्ठानापरपर्यायभावनाशब्दवाच्यप्रयोगाङ्गत्वान्न गुणकामेषु कर्तृत्वं सम्भवतीत्यर्थः । ॠत्विक्कर्तृककर्मोपयोगित्वेनेति - अङ्गभूतस्याऽप्युपासनस्य क्रतुप्रयोगाद्वहिरनुष्ठातुमशक्यत्वेन तत्प्रयोगमध्यपातित्वाविशेषात्् परिक्रयस्य च चिकीर्षितसर्वाथर्त्वावगमाच्च उद्गीथोपासनस्यापि ॠत्विक्कर्तृकत्वं सिद्धमिति भावः । प्रोक्षणादिवदिति - "नीजैस्सदो मिनुया'दिति प्रतिपादितसदोमानादिगुणाः आदिपदेन परामृश्यन्ते । अग्रयप्रायन्यायादिति - "तत्सामान्यादितरेषु तथात्वम््3 इति न्यायादित्यर्थः, अग्रयप्रायन्यायोऽपि अत्रैव पर्यवसितः, "तस्मादुहैवंविदुद्गाता ब्रूयादिति एवंविदन्तरादित्ये अन्रक्षिणि चोपदिष्टं परमात्मरूपं सर्वपापोदितत्वादिधर्मैः, देवलोककामावाप्तिफलाभ्यां सह विद्वान्् उद्गाता यजमानं प्रति ब्रूयात्् कं ते काममैहिकमामुष्मिकं किं फलमुद्दिश्य आगायानीति, तत्फलानुकूलोपासनसहितं गानं करवाणीति, हि यस्मात्् एष एवोद्गाता कामगानस्य अभिमतफलसाधनोपासनसहितगानस्य ईष्टे व एवंविद्वानधिदैवताध्यात्मोपदिष्टपरमात्मस्वरूपं विद्वान्् साम गायतीत्यर्थः । अत्र उद्गातृकर्तृकमेवोपासनं यजमानगामिफलजनकमिति स्पष्टं प्रतीतेः ॠत्विजां परिक्रीततया यजमानस्य प्रयोजककर्तृत्वसम्भवेन "शास्त्रफलं प्रयोक्त्तरि' इति न्यायस्थाऽप्यविरुद्धत्वादिति भावः ।।45।।
।। इति स्वाम्यधिकरणं ।।
मननस्य प्रवृत्तिरूपत्वेऽपीति - यमादिवदिति शेषः, उताथर्ान्तरं मननरूपमित्यस्यानन्तरं मुनिशब्दस्य प्रकृष्यमननशीले व्यासादौ प्रयोगदर्शनमर्थान्तरत्वमुपोद्वलयति नेतीति पाठोस्ति चेत्् समाचानः । किं मनन विधातुं योग्यमुत नेति - सर्वाश्रमधर्माङ्गकविद्यासहकारितया विद्याङ्गभूतसर्वाश्रमधर्मवदिति शेषः, तस्यैवैतदधिकरणकृत्यत्वात््, अत्र च- अतस्सर्वेष्वाश्रमेषु स्थितस्यैवेत्युपसंहारभाष्यस्यैव साक्षित्वात्् । किं
मननस्येति - मननशब्दो निदिध्यासनपरः, उत्तरत्रापि तथैवेति द्रष्टव्यम्् । यज्ञादिश्रुतिविरोध इति - आश्रयमधर्मप्रतिपादकयज्ञादिश्रुतिविरोध इत्यर्थः, नचाऽस्याश्शङ्कायाः प्रकृतासङ्गतिश्शङ्कया, सर्वाश्रमाङ्गक
विद्यायां सर्वाश्रमधर्मवत्् तत्सहकार्यन्तरतया मौनं विधीयत इत्यस्य प्रकृततया प्रकृतासहतेरभावात्् । किं कतिपयोक्त्तिरनुक्त्तानादरमूलैव स्यादिति - वाजसनेयके "यक्षं चरे'दिति पारिव्राज्यधर्मोपदोः, "कुटुम्बे शुचौ देशे स्वाध्यायमधीयानः' इत्यादि छान्दोग्यविहितगार्हस्थ्यधर्मादिपरिसङ्खयार्थः, एवं छान्दोग्यगतागार्हस्थ्यधर्मश्रुतिरपि वाजसनेयविहितसन्यासाश्रमधर्मादिपरिसङ्खयार्थः । स्वप्रदेशानुक्त्तधर्मप्रतिक्षेपार्थ इति यावत्् । मननस्य यज्ञादिश्रुतिविरुद्धतया विधातुमयोग्यत्वादित्यादि - अयमर्थः निदिध्यासनस्य सर्वाश्रमधर्मनिरपेक्षतया सर्वाश्रमधर्माङ्गकविद्यायाम्् आश्रमधर्मदृष्टान्तेन मननस्य विधातुमयोग्यत्वात्् "अथ मुनि'रिति मुनिशब्दो मननविधायकत्वायोगेन प्राप्ततपाण्डित्यानुवादीति मौश्रमनूद्यत इति फलं स्यादिति- एवं हि क्रमः, किमस्मिन्् वाक्ये मौनं विधीयते, उतानूद्यते, किं पाण्डित्यमेव मौनम्् उतार्थान्तरं मननरूपमिति, किं मुनिशब्दस्य प्रकृष्टमननशीले व्यासादौ प्रयोगदर्शनमर्थान्तरत्वमुपोद्वलयति, नेति, तथा किं मननं सर्वश्रमधर्माङ्गकविद्यासहकारितया विद्याङ्गभूतसर्वाश्रमधर्मवद्विधातुं योग्यमुत नेति, तदर्थं च विद्या किं सर्वाश्रमधर्माङ्गिका, उत नेति, तदर्थञ्च विद्यायाः सर्वाश्रमधर्मविरोधोऽस्ति, नेति, किं विद्या सर्वकर्मप्रतिक्षेपिका, नेति, किं वाजसनेयके "भिक्षाचर्यं चरेत््' इति पारिव्राज्यधर्मोपदेशः, छान्दोग्ये "कुटुम्बे शुचौ देशे स्वाध्यायमधीयानः' इति गार्हस्थ्यधर्मोपदेशश्च
स्वस्वप्रदेशानुक्त्तपरस्पराश्रमधर्मप्रतिक्षेपार्थः, उतानुक्त्ताश्रमधर्मप्रदर्शनार्थ इति, यदा परस्परप्रतिक्षेपार्थः, तदा विद्यायाः सर्वाश्रमधर्मसापेक्षतया सर्वाश्रमधर्माङ्गकत्वसम्भवात्् सर्वाश्रमधमर्ाङ्गिकायां विद्यायां सर्वाश्रमधर्मबन्मननं विधातुमयोग्यम््, यदि च प्रकृष्यमननशीले व्यासादौ मुनिशब्दप्रयोगदर्शनमर्थान्तरत्वमुपोद्वलयति, तदं पाण्डित्यस्याऽप्राप्तत्वात्् विधेयत्वमिति, भाष्ये- विद्यासहकारित्वेन गृह्येत इति, अत षव विध्यादिवदिति दृष्टान्तोपादानं
सहकार्यन्तरत्वांश एव, न तु विधित्वांशेपीति भावः, सहकार्यन्तरविधित्वांशे विद्यादेः दृष्टान्तत्वं वक्त्तव्यमिति यद्यभिलाषः, तदा विध्यादिवदित्यस्य बाल्यपाणिडत्यवदित्यर्थो वर्णनीय।, तयोर्मौनविध्यादित्वादिति द्रष्टव्यम्् । भाष्ये- पक्षेण प्रकृष्यमननशील इति, पक्षेण प्रयोगः पाक्षिपप्रयोग इत्यर्थः । यद्वापक्षः- परिग्रहः, "पक्ष परिग्रहे' इति धातुः आदरेण स्वीकारः, तेन हि गमनं प्रकृष्यते, प्रकर्षश्च मननस्य स्नेहपूर्वकतया चिरविरहितनायिकानायकविषयस्येव निरन्तरमनुवर्तमानत्वरूपमुपासनालम्बनस्य शुभाश्रयस्य भगवद्विग्रहादेः पुनः पुनः संशीलनम््, तदपि विद्यानिष्पत्त्यर्थमेव, सति ह्यस्मिश्र उपासनकालेऽपि तद्विषयचित्तैकाग्रयात्् विद्या दृढिभवति, यस्योपासनव्यतिरिक्त्तकालेषु चिन्तान्तरावेशः तस्योपासनकालेऽपि चेतसि समवान्तरचिन्तितविषयन्तरानुप्रवेशात्् न विद्या दृढीभवेदिति भावः, भाष्ये- परिशुद्धं च परिपूर्णं विदित्वेति, उहापोहक्षमा धः, षण्डा, सा अस्य सञ्जातेति पण्डितः, तस्य कर्म पाण्डित्यम््, श्रवणमननान्तरं तदभ्यासपाटववशात्् लब्धया ऊहापोहक्षमया नवनवोन्मेषशालिन्या अतिभयाश्रुतमतार्थानुकूल्येन सर्वकालोपनिषतात्पर्यप्रतिषांपनपरम््, भाष्ये- यावदायुषं गार्हस्थ्यधमर्ेणेति, आवदायुर्यस्येति अहुव्रीहिणा आवदायुश्शब्दः कालपरः "कालाध्वनो'रिति द्वितीया ।
3.4.47
is not available.
मौनं ज्ञानातिशयरूपमित्यर्थ इति । मौनं वानप्रस्थमित्यत्र तु आश्रमवाचिपदान्तरसहाचर्यात्् पारिशेष्यात्् तत्रोत्तराश्रमपरत्वेपि इह मौनशब्दस्य ज्ञानातिशयार्थवाचित्वमेवेति भावः । बाल्यादिप्रधान्रेपीति - बाल्यादिप्रधाने सत्यपीत्यर्थः । उपदेशाविशेषादिति - "तप एव द्वितीयो ब्रह्मचार्याचार्यकुलवासी तृतीयः' इत्यादिनेत्यर्थः । बहुवचनमिति - सौत्रं बहुवचनमित्यर्थः । षष्ठ्यन्ताध्याहारप्रसङ्ग इति - दर्शपूणमासादीनां विध्यादिवदित्यर्थः, ननु विध्यादिशब्दः प्रधानवाची, विध्यन्तशब्दाद्रङ्गवाची, ततश्च विध्यादिवत्् विध्यादाविव अधाव इवैत्यर्थ इति आचस्पत्युक्त्तेर्नोक्त्तदोषावकारः इति चेन्न, विध्य
न्तशब्दस्य अङ्ग इव विध्यादिशब्दस्य न प्रधाने प्रसिद्धिरिति तात्पर्यात्् । तत्कारिषु प्रयोगादिति- मुनिशब्दस्येति शेषः, शङ्कते । तच्च विद्यावतस्सिद्धमिति - निष्पन्नविद्यस्य शुभाश्रयममनं सिद्धमेव, तदभावे विद्यानिष्पत्तेरभावादित्यर्थः । प्रारब्धविद्यविषयत्वादिति - निष्पन्नविद्यविषयत्वाभावादित्यर्थः । ब्राह्मणशब्दश्च न
जातिवाचीति - पूर्वपक्षे ब्राह्मणशब्दस्य जातिवचनत्वात्् कथं ब्राह्मण इत्यत्र यथा न विधेयत्वं, एवं "अथ मुनि'रित्यत्रापीति पूर्वपक्षे उपन्यस्तब्राह्मणशब्दजातिवचनत्वस्य सिद्धान्ते अप्रतिक्षेपात्् ब्राह्मणशब्दस्य जातिवाचित्वं परेषां सिद्धान्तेऽप्यभिमतमिति मत्वा इदं दूषणमुक्त्तमिति दृष्टव्यम्् । न च कल्पतरौ ब्राह्मणः ब्रह्माहमस्मीति साक्षात्कारवानित्यर्थ उक्त्त इति वाच्यम््, तस्याधुनिकत्वात्् । तृतीयसूत्रव्याख्यानमप्ययुक्त्तमिति- भास्करीत्यमिति शेषः । पारिव्राज्यप्रस्तावादिति - परिव्राज्यस्य प्रकृतत्वादित्यर्थः । मौनस्य परस्ताद्वार्हस्थ्यस्येति - दहरविद्यायां छान्दाग्ये "मौनमित्याचक्षते ब्रह्मचर्यमेव तत््' इति मौनोपदेशानन्तरं सर्वान्ते "स सल्वेवं वर्तयन््' इति गार्हस्थ्येनोपसंहारादित्यर्थः । द्वितीयसूत्रनिर्वाहो दत्तोत्तर इति - परमतदूषणावसरे इति शेषः ।।48।।
।। इति सहकार्यन्तरविध्यधिकरणम्् ।।
भाष्ये- बालस्य यत्स्वभावानाविष्काररूपं कर्मेति, नचानाविष्करणस्याऽभावरूपस्य कथं बाल्यशब्दार्थत्वमिति शङ्कनीयम््, आविष्करणविरोधिक्रियाविशेषस्यैवानाविष्करणाब्दार्थत्वात्् । एतदाश्रमनिष्ठस्य विशेषतो नियमदर्शनादित्यर्थ इति - ब्रह्मविद्यानिष्ठस्येत्यर्थः ।।49।।
।। इत्यनाविष्काराधिकरणम्् ।।
भाष्ये- ऐहिकमभ्युदयफलमुपासनमप्रस्तुतप्रतिबन्धे इति, अयमत्रान्वयः- अभ्युदयफलमुपासनम््, अप्रस्तुतप्रतिबन्धे ऐहिकं भवतीति अभ्युदयफलं मुक्त्तिव्यतिरिक्त्तफलमित्यर्थः, एवं मुक्त्तिफलानियम इति मुक्त्तिफलकचिन्तान्तरस्य प्रस्तोष्यमाणत्वादिह तद्वयतिरिक्त्तमुपासनं सर्वं विवक्षितम््, ऐहिकम््- इह जन्मनि भवम््, ऐहिकमित्यस्यैव विवरणम्् अनन्तरमिति, अस्मिन्नेव जन्मनीत्यर्थः, न च सौत्रस्यैहिकशब्दस्य साध्यनिर्देशपरत्वे किमैहिकफलोपासनं स्वसाधनपुऱ्यकर्मानन्तरमेव उत्पद्यत इत्यैहिकशब्दस्य पक्षविशेषणत्वस्फलोरकटीकाविरोध इति वाच्यम््, टीकागतैहिकशब्दस्य ऐहिकामुष्मिकसाधारणपलमात्रलक्षकस्य सौत्रैहिकपदात्् भिन्नत्वात््, ऐहिकशब्दं हि लोके इह जन्मनि भवेपि प्रयुञ्जते, सौत्रस्त्वैहिकशब्द इह जन्मनि भवे वर्तते, तत्रैव प्रसिद्धिप्राचवात््, अत व योगसिध्यधिकरणे कारीर्यभिचारादेरैहिकत्वमेव स्वर्गस्यामुिेमकत्वमेव, पशुपुत्रादिरूपस्य फलस्यासति प्रतिबन्धे ऐहिकत्वम््, सति तु प्रतिबन्धे आमुष्मिकत्वमिति व्यवस्थापयन्ति, तत्रैहिकत्वं नाम एतजन्मयोग्यत्वम््, आमुष्मिकत्वं नाम जन्मान्तरभोग्यत्वम््, नत्वहलौकिकत्वं पारलौकिकत्वं पारलौकिकत्वं वा पशुपुत्रादेः पारलौकिकत्वाप्रसिद्धेः, ततश्च सौत्रस्यैहिकशब्दस्य साध्यनिर्देशपरत्वमेव युक्त्तम््, पक्षविशेषणत्वाभ्युपगमे ऐहिकपदस्य ऐहिकफलसाधनोपलक्षकत्वं वक्त्तव्यम््, तत्राप्यामुिेमकफलोपासनसङ्ग्रहायोपलक्षपरत्वमाश्रयक्षयम््, साध्यवाचि च पदमध्याहर्तव्यम््, तस्य साध्यनिर्देशपरत्वे उपासनरूपस्य पक्षस्य प्रकृतत्वादेव नाध्याहारमपेक्षते इति सामञ्जस्यमस्ति, केचित्तु- अस्मिञ्जन्मनि सम्भवतीत्येतीवन्मात्रं न साध्यं येनेदं साध्यसमर्पकं स्यात््, किन्तु सादनानुष्ठानकालाव्यवहितोत्पत्तिकत्वम््, अत एव हि पुण्यानन्तरभेवोत्पद्यत इति भाष्यम््, अतश्च सर्वर्था साध्यवाचिपदमध्याहर्तव्यमेव, ततश्च प्रकृतिमऱ्डलान्तर्वर्तिभोगफलकम््, इहशब्दो हि सन्निकृष्टार्थवचनः मुक्त्तप्राप्यमगवल्लोकापेक्षया प्राकृतभोगस्तानभोगोपकरणानां सन्निकृष्टत्वेनैहिकाब्दवाच्यत्वोपपत्तेः, नचैवं स्वर्मेष्वैहिकपदप्रयोगापतिः, एतादृशार्थविवक्षया प्रयोगे दोषाभावात्् ।।50।।
।। इति ऐहिकाधिकरणम्् ।।
ऐहिकोपासनविषयत्वाभावमात्रे विरोध इति - अस्मन्मते मुक्त्तिव्यतिरिक्त्तफलकोपासनविषयत्वात्् पूर्वाधिकरणम्् ऐहिकोपा
सनमात्रविषयत्वम््, परमते तु सर्वविषयत्वमिति विरोध इत्यर्थः । तद्देहपात इति - विद्यादेहपात इत्यर्थः । आपरोक्ष्ये तारतम्यसम्भवादिति -साध्यतारतम्याभावेपि साधनतारतम्यसत्वात्् विलम्बाविलम्बरूपानियम उपपद्यत इति भावः ।।51।।
।। इति मुक्त्तिफलाधिकरणम्् ।।
इति दशोपनिषद्भाष्यकारैः श्रीरङ्गरामानुजमुनिभिर्विरचितायां
श्रुतिप्रकाशिकाव्याख्यायां भावप्रकाशिकायां तृतीयस्याध्यायस्य चतुर्थः पादः ।।
।। समाप्तश्चाध्यायः ।।
समुदिताधिकरणसङ््ख्या - 123- समुदितसूत्रसङ््ख्या 468 ।।
