1
ॐ ईशा वास्यमिदँसर्वं यत्किञ्च जगत्यां जगत्।
तेन त्यक्तेन भु़ञ्जीथा मा गृधः कस्यस्विद्धनम्।। 1 ।।

2
कुर्वन्नेवेह कर्माणि जिजीविषेच्छतॐ समाः।
एवं त्वयि नान्यथेतोऽस्ति न कर्म लिप्यते नरे ।। 2 ।।

3
असुर्या नाम ते लोका अन्धेन तमसावृताः ।
तांस्ते प्रेत्याभिगच्छन्ति ये के चात्महनो जनाः ।। 3 ।।

4
अनेजदेकं मनसो जवीयो नैनद्देवा आप्नुवन्पूर्वमर्षत्।
तद्धावतोऽन्यानत्येति तिष्ठत्तस्मिन्नपो मातरिश्वा दधाति ।। 4 ।।

5
तदेजति तन्नैजति तद्दूरे तद्वन्तिके।
तदन्तरस्य सर्वस्य तदु सर्वस्यास्य बाह्यतः ।। 5 ।।

6
यस्तु सर्वाणि भूतान्यात्मन्येवानुपश्यति।
सर्वभूतेषु चात्मानं ततो न विजुगुप्सते।। 6 ।।

7
यस्मिन्सर्वाणि भूतान्यात्मैवाभूद्विजानतः।
तत्र को मोहः कः शोक एकत्वमनुपश्यतः।। 7 ।।

8
स पर्यगाच्छुक्रमकायमव्रणमस्नाविरं शुद्धमपापविद्धम्।
कविर्मनीषी परिभूः स्ययम्भूर्याथातथ्यतोऽर्थान् व्यदधाच्छाश्वतीभ्यः समाभ्यः।।8।।

9
अन्धन्तमः प्रविशन्ति येऽविद्यामुपासते।
ततो भूय इव ते तमो य उविद्यायाॐ रताः ।। 9 ।।

10
अन्यदेवाहुर्विद्ययान्यदाहुरविद्यया।
इति शुश्रुम धीराणां ये नस्तद्विचचक्षिरे ।। 10 ।।

11
विद्यां चाविद्यां च यस्तद्वेदोभयॐ सह।
अविद्यया मृत्युं तीर्त्वा विद्ययामृतमश्नुते।। 11 ।।

12
अन्धं तमः प्रविशन्ति येऽसम्भूतिमुपासते।
ततो भूय इव ते तमो य उ सम्भूत्याॐ रताः ।। 12 ।।

13
अन्यदेवाहुः सम्भवादन्यदाहुरसम्भवात्।
इति शुश्रुम धीराणां ये नम्तद्विचचक्षिरे ।। 13 ।।

14
सम्भूतिं च विनाशं च यस्तद्वेदोभयॐ सह।
विनाशेन मृत्युं तीर्त्वा सम्भूत्यामृतमश्नुते।।14।।

15
हिरण्मयेन पात्रेण सत्यस्यापिहितं मुखम्।
तत्त्वं पूषन्नपावृणु सत्यधर्माय दृष्टये।।15।।

16
पूषन्नेकर्षे यम सूर्य प्राजापत्य व्यूह रश्मीन्समूह।
ते यत्ते रूपं कल्याणतमं तत्ते पश्यामि योऽसावसौ पुरुषः सोऽहमस्मि।।16।।

17
वायुरनिलममृतमथेदं भस्मान्तॐ शरीरम्।
ॐ क्रतो स्मर कृतँ स्मर क्रतो स्मर कृतँ स्मर।।17।।

18
अग्ने नय सुपथा राये अस्मान् विश्वानि देव वयुनानि विद्वान्।