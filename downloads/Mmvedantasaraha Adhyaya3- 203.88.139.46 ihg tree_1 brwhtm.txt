
तृतीयाध्याये प्रथमः पादः
 तदन्तरप्रतिपत्त्यधिकरणम्  1  
 तदन्तरप्रतिपत्तौ रंहति संपरिष्वक्तः प्रश्ननिरूपणाभ्याम् ।। 1।।

	जीवो (देहात् omitted M1) देहादेहान्तरप्राप्तौ(प्रतिपत्तौ A1,M1) भूतसूक्ष्मैःसंपरिष्वक्तो यातीति पञ्चाग्निविद्यायां प्रश्नप्रतिवचनाभायामवगम्यते।"वेत्थ यथा पञ्चम्यामाहुतावापः पुरुषवचसो भवन्ति " इति प्रश्नः, "इति तु पञ्चम्यामाहुतावापः पुरुषवचसो भवन्ति " इति प्रतिवचनम् । (तयोः omitted M2,pr.) तयोरुत्तरैः सुत्रैरर्थोऽभिव्यज्यते । स चायमर्थः - जीवो ब्राह्मणादिदेहस्थो  (स्वाहा M2,pr)यागदानादिकर्मकृत्(कृत्वा M1)   (तत्फल,A1,M1.)तत्तत्फलभोगायास्माद्देहादुत्थाय (स्वाद्देहादुत्थाय M1) गच्छन्, एतद्देहर्थाभिर्भूतानातरस्सृष्टाभिः सूक्ष्माकाराभिरद्भिः (सं Omitted ओ1,श2)संपरिष्वक्तोऽग्नित्वेन (निरूपित M3,निरूपितं pr.)रूपितं द्युलोकं  (प्राप्ताभिःA1.)प्राप्य,ताभिरेवामृतमयदेहाकारपरिणताभिरद्भिः परिष्वक्तो देवानां (शेषभावं A1,M1.)शेषत्वमुपगम्य,तैः सह तत्रत्यभोगनुभूय,कर्मावसाने मुक्तशिष्टब्रह्मणादियोनिप्रापककर्मणा सह पुनरपीमं (कर्म OmittedM1,2.)कर्मलोकमागत्य,(आगत्य,M1,pr) कर्म ताभिः परिष्वक्तोऽग्नित्वरूपितं पर्जन्यं प्राप्य, वर्षधाराभिः सहाग्नित्वरूपितां (निरूपितां A1,निरूपितपृथिवी Pr.)  पृथिवीमुपगम्य ,ब्रीह्मादिसस्येन संयुज्य, अन्नाकारपरिणतेन(परिणताभिः सह M1.) तेन सहाग्नित्वरूपितं पुरुषं प्राप्य,तत्र शुक्लकारपरिणताभिस्ताभिरद्भिः (ताभिः omitted A1.) परिष्वक्तोऽग्नित्वरूपितां(निरूपितां A,1 Pr.) योषितं प्राप्य, तत्र गर्भाकारपरिणताभिस्ताभिरद्भिः(ताभिरद्भिः omitted M 2,3.) परुषशब्दाभिलपनीयाभिः परिष्वक्तः कर्मानुरूपं ब्राह्मणादिरूपेण जायत इति ।। 
त्र्यात्मकत्वात्तु भूयस्त्वात्।।2।।
	सर्वस्य त्रिवृत्करणेन त्र्यात्मकत्वाद्भूतान्तरसंसृष्टा एवापो भूयस्त्वेनाप्शब्देनोच्यन्ते ।। 
प्राणगतेश्च ।।3।।
	"प्राणामनूत्क्रामन्तं सर्वे प्राणा अनूत्क्रामन्ति " इति जीवेन सहेन्द्रियगतेस्तदाश्रयत्वेन देहगमनं प्रतीयते(M2,adds after 'स्मर्यते च मनःषष्टानीन्द्रियाणीत्यादिना । ')।। 
अग्न्यादिगतिश्रुतेरिति चेन्न,भाक्तत्वात् ।।4।।
	"अग्निं वागप्येति" इतीन्द्रियाणामग्न्यादिगतिश्रुतेर्न जीवेन सह(सह omitted A 1,Pr) गमनमिति चेत् ; न, वागाद्यभिमानिदेवतासु भाक्तत्वाद्वागादिशब्दानाम् ; "ओषधीर्लोमानि " इत्यनपियद्भिर्लोमादिभिः सह पाठात् ।। 
प्रथमेऽश्रवणादिति चेन्न,ता एव ह्युपपत्तेः ।।5।।
	प्रथमे (द्युलोके,M1.pr: द्युलोकग्नौ M1)द्युलोकाग्निहोमेऽपामश्रवणान्नापो गच्छन्ति ; "एतस्मिन्नग्नौ देवाः श्रद्धां जुह्वति " इति  श्रद्धैव  (श्रूयत इति M 1.)श्रुतेति चेत् ; न ; आप एव श्रद्धाशब्दोनोच्यन्त इत्यप्सु पृष्टासु तदुत्तरत्वोपपत्तेर्गम्यते । "श्रद्धा वा आपः " इति हि (हि omitted M1,pr) श्रूयते ।।  
अश्रुतत्वादिति चेन्न, इष्टादिकारिणां प्रतीतेः ।। 6 ।।
	अत्र प्रश्नप्रतिव चनयोराप एव प्रतीयन्ते; न तत्परिष्वक्तो जीव इति चेत्; न,उत्तरत्र "अथ य इमे ग्राम इष्टापूर्ते दत्तमित्युपासते " इत्यादाविष्टादिकारिणां गमनप्रकारवचनात् । द्युलोकाग्निसंबन्ध्यप्शब्दवाच्यस्य "तस्या आहुतेः सोमो राजा संभवति " इति  सोमभूतस्यैव   "सोमो राजा " इति प्रत्यभिज्ञानादद्भिः परिष्वक्तस्तच्छरीरक एवाप इत्युच्यत इत्यवगम्यते ।। 
भाक्तं वानात्मवित्त्वात् ;तथाहि दर्शयति ।। 7 ।।
	:"एष सोमो राजा ;तं देवा भक्षयन्ति " इति सोमापन्नस्य देवैर्भक्ष्यमाणत्ववचनं भाक्तम् ; अनात्मवित्वेन देवोपकरणत्वाभिप्रायम् । 
तथाहि श्रुत्ः-- "यथा पशुरेवं स देवानाम् "  इति पशुवद्देवोपकरणत्वं दर्शयति । तथात्मविदामनात्मविदां च परमपुषोपकरणत्वं देवोपकरणत्वं च स्मर्यते " देवान् देवयजो यान्ति मद्भक्ता यान्ति मामपि " इति  ।।
कृतात्ययेऽनुशयवान्  द्दष्टस्मृतिभ्यां यथेतमनेवं च ।। 8 ।। 
	कृतस्य कर्मणोऽन्ते निवर्तमानो भुक्तशिष्टकर्मवान्निवर्तत इति श्रुतिस्मृतिभ्यामवगम्यते । "रमणीयचरणा रमणीयां योनिमापद्यन्ते " इति श्रुतिः । "ततः परिवृत्तौ कर्मफलशेषेण जातिं रूपम् " इत्यादिका स्मृतिः। (आरोहप्रकारेण pr.) आरोहणप्रकारेण मार्गैकदेशे,(देशःA1,Pr) प्रकारान्तरेण चैकदेशे (देशः A1,Pr.)
चरणादिति चोन्न, तदुपलक्षणार्थेति कार्ष्णाजिनिः ।। 9 ।। 
	"रमणीयचरणाः " इति  चरणशब्दान्न सानुशयः,(अनुशयः pr.) चरणशब्दस्य स्मार्ताचारविषयत्वादिति चेत् ; अनुशयोपलक्षणार्था (आचार M1.Pr) चरणश्रुतिः, तस्यैव (सुखसाधनत्वात् A1, M1,Pr.)सुखदुःखसाधनत्वात् ।। 
आनर्थक्यमिति चेन्न, तदपेक्षत्वात् ।। 10 ।।
	स्मार्ताचारस्यामनुपयोगादानर्थक्यमिति चेत् ; न , तदपेक्षत्वात् सर्वस्य पुण्यकर्मणः ;  "संध्याहीनोऽशुचिर्नित्यमनर्हःसर्वकर्मसु "
इति वचनादिति कार्ष्णाजिनिमतम् ।। 
सुकृतदुष्कृते एवेति तु बादरिः ।। 11 ।। 
'रमणीयचरणाः,' इति चरणशब्देन सुकृतदुष्कृते एवाभिधीयते,(अभिधेवे M 1) "पुण्यं कर्माचरति " इति प्रसिद्धेरिति (भगवान् बादरिः M1.) बादरिःष एतदेव स्वीकृतम् । स्मार्ताचारापेक्षं सर्वं पुण्यं कर्मेति च स्वीकृतम् ।। 
अनिष्टादिकार्यधिकरणम्  3  
अनिष्टादिकारिणामपि च श्रुतम् ।। 12 ।। 
	इष्टापूर्ताद्यकुर्वतामपि चन्द्रगमनमस्ति । "ये वै के चास्माल्लोकात्प्रयन्ति चन्द्रमसमेव ते सर्वे गच्छन्ति (सर्वे गच्छन्ति omitted M 1, Pr.) " इत्यविशेषात् ।। 
संयमने त्वनुभूयेपतेषामारोहावरोहौ , तद्गतिदर्शनात् ।। 13 ।। 
	इ,ष्टापूर्ताद्यकुर्वतां यमसदने तत्फलमनुभूयारोहादि,(आरोहादिः, A1,Mpr. ) "वैवस्वतं संगमनम् " इत्यादौ तद्गतिदर्शनात् ।। 
स्मरन्ति च ।। 14 ।।
"सर्वे चैते वशं यान्ति यमस्य " इत्यादि(इति M1.Pr)।। 
अपि सप्त ।। 15 ।। 
	सप्त रौरवादीनपि स्मरन्ति ।। 
तत्रापि तद्व्यापारादविरोधः ।। 16 ।। 
	तत्रापि यमव्यापारादेव यमवश्यताया अविरोधः ।। 
विद्याकर्मणोरिति तु प्रकृतत्वात् ।। 17 ।। 
	विद्याकर्मणोः फलं ब्रह्मगमनं चन्द्रगमनं च । कथम् ? "तद्य इत्थं विदुस्तेऽर्चिषमभिसंभवन्ति " "य(ये omitted M1,Pr.) इष्टापूर्ते दत्तमित्युपासते ते धूममभि संभवन्ति " इति प्रकृतत्वात् ब्रह्मचन्द्रगमनयोः । अतः पापिनां न तद्गतिप्रसङ्गः।। 
न तृतीये, तथोपलब्धेः ।। 18 ।। 
	न च पापिनां द्युलोकगमनाय(देहीरम्भाय द्युलोकगमनापेक्षा M 1) चन्द्रलोकगमनापेक्षा(चन्द्रलोकगमनापेक्षा omitted M1.), तेषां द्युलोकगमनाभावोपलब्धेः "अथैतयोः पथोर्न कतरेणचन(कतरेणच pr. कश्चन, केचनेत्यादिवत् कतरेणचनेति निर्देशो ज्ञातव्यः.) "  इत्यारभ्य "एतत्तृतीयं स्थानं तेनासौ लोको न संपुर्यते "  इति । तृतीयस्थानमिति (स्थानं हि M1) पापकर्माण(पापकर्मिणः M 2.) 
उच्यन्ते ।। 
स्मर्यतेऽपि च लोके ।। 19 ।। 
	लोके च द्रौपद्यादीनां पुण्यकर्मणामपि(अपि omitted M3,) पञ्चमीहुत्यनपेक्षदेहीरम्भः(पञ्चमाहुत्यनपेक्षा देहासम्भे M1) स्मर्यते ।। 
दर्शनाच्च ।। 20 ।। 
	(तथाच M.3.)तथा श्रुतावपि दृश्यते  "भूतानां त्रीण्येन बीजानि भवन्त्याण्डजं जीवजमुद्भिज्जम् " इति स्वेदचोद्भिज्जयोस्तदनपेक्षत्वम् ।। 
तृतीयशब्दावरोधः स्शोकजस्य ।। 21 ।। 
	स्वेदजस्योद्भिज्जशब्देन संग्रह इत्यर्थः ।। 
तत्स्वाभाव्यापत्त्यधिकरणम्  4 
तत्स्वाभाव्यापत्तिरुपपत्तेः ।। 22 ।। 
	"यथेतमाकाशम् " (आदि omitted pr) इत्यादिनाकाशाादिसादृश्यापत्तिः प्रत्यवरोहत(प्रत्यवरोहे M.1.) उपदिश्यते, तत्र तत्र सुषदुःखानुभवाभावोपपत्तेः(सुखदुःखानुभवाभावरुपोपपत्तेः A1.) । तदनुभवार्थे हि तत्तच्छरीरता ।। 
नातिचिरीधिकरणम्  5 
नातिचिरेण विशेषात् ।। 23 ।। 
	ब्रीह्मादिप्राप्तेः प्रागाकाशदिषु नातिचिरं तिष्ठति । "(अतो ह वै M 1) अतो वैखलु दुर्निष्प्रपतरम् " इति ब्रीह्मादावेव विशेषवचनात् ।। 
अन्याधिष्ठिताधिकरणम्  6  
अन्चाधिष्ठिते पूर्ववदभिलापात् ।। 24 ।। 
	"त इह ब्रीहियवाः "  इत्.यादौ चान्यजीवाधिष्ठिते व्रीहियवादौ संश्लेषमात्रम्, अवरोहत आकाशादिष्विव (जन्महेतु M2, जनिहेतु A1) जननहेतुविरहिताभिलापात्। "जायन्ते " इति वचनमौपचारिकम् । यत्र ब्रह्मणादिजन्मास्ति, तत्र "रमणीयचरणाः " इति हि (हि 
omitted M 3.) हेतुरभिलप्यते

अशुद्दमिति चेन्न, शब्दात् ।। 25 ।। 
	अवरोहतः पूर्वानुष्ठितयागादिष्वग्नीषोमीयादिर्हिसागर्भत्वेनाशुद्धं कर्मास्तीति चेत् ; न स "हिरण्यशरीर ऊर्ध्वः स्वर्गे लोकमेति " "न वा उ वेतन्म्रियसे न रिष्यसि " इति पशुसंज्ञपनस्यार्हिसात्वशब्दात् ।। 
रेतःसिग्योगोऽथ ।। 26 ।। 
	"यो यो ह्यन्नमत्ति यो रेतः सिञ्चति " इतियन्नेन संसृष्टस्य रेतःसिचा योगमात्रमनन्तरमुच्यते । अतः पूर्वमपि व्रीह्मादियोगमात्रम् ।। 
योनेः शरीरम् ।। 27 ।। 
	योनिप्रात्तेः पश्चादेवरोहता शरीरं प्राप्यते ।। 
इति श्रीभगवद्रामानुजविरचिते वेदान्तसारे तृतीयस्याध्यायस्य प्रथमः पादः ।।
तृतीयाध्याये द्वितीयः पादः
संध्याधिकरणम्  1
संध्ये सृष्टिराह हि ।। 1 ।।  
	संध्ये स्वप्न "अथ रथान् रथयोगान् (पथः सृजते omitted M2,pr) पथः सृजते " इत्यादिनाभिहिता सृष्टिर्जीवकृता । "पुष्करिष्यः स्रवन्त्यः सृजते स हि कर्ता  " इति स्वप्नदृशं जीवमेव कर्तारमाह हि(हि omitted M1,pr) श्रुतिः ।। 
निर्मातारं चैके पुत्रादयश्च ।। 2 ।। 
	"य एव  सुप्तेषु जागर्ति कामं कामं पुरुषो निर्मिमाणः" इत्येनं(From एनं to अधीयते omitted M1,2. ) जीवं स्वाप्नार्थनिर्मातारमेके शखिनोऽधीयते । अत्र कामशब्दनिर्दिष्टाः कामयमानया पुत्रादयः, पूर्वत्र "सर्वान् कामांश्छन्दतः " इति(इत्युक्त्वा M1,pr.) काम शब्दस्य "शतायुषः पुत्रपौत्रान् " इति विवृत्वात् ।। 
मायामात्रं तु, कार्त्स्न्येनानभिव्यक्तस्वरूपत्वात् ।। 3 ।। 
	 स्वप्नो(या omitted M 1,)या रथादिसृष्टिः, तदिदमीश्वरकृतं मायामात्रम् । (स्वप्नदृशैकेन M1)स्वप्नदृशैवानुभाव्यं तत्कालमात्रावसानमित्याश्चर्यतया मायेत्युक्तम् । जीवस्य(सत्यसंकल्पादि M1.)सत्यस्कल्पत्वादिकं स्वरूपं संसारदशायां कार्त्स्येनानभिव्यक्तमिति न तस्य संकल्पमात्रात् सृष्टिरुपपद्यते । "स हि कर्ता" "पुरुषो निर्मिमाणः " (च omitted M1,2.Pr.)इति च न जीवविषयम्, "तस्मिन् लोकः श्रिताः सर्वे तदुनात्येति कश्चन(तदु नात्मेति कश्चन omitted A1,M1.Pr) " इति वचनात् ।। 
(स्वाभाविकत्वे A 1)स्वाभाविकस्यानभिंव्यक्तौ हेतुमाह(अनभिव्यक्तिमाह M2.)----
पराभिध्यानात्तु तिरोहितम् ; ततो ह्यस्य बन्धविपर्ययौ ।। 4 ।।
	जीवस्यानाद्यपचारप्रवाहेण पराभिध्यानादेव तिरोहितम् , तदपचारात् तदनुपृत्तेः। ततो ह्यस्य बन्धमोक्षौ,(विपर्ययौ M3.Pr) "अथ तस्य भयं भवत् " "अथ सोऽभयं गतो भवति " इति श्रुतेः ।। 
देहयोगाद्वा सोऽपि ।। 5 ।। 
	सोऽपि तिरोभावोऽपि(अपि omitted M1,2.pr.) देवमनुष्यादिदेहाकाराचिद्योगात् सृष्टिवेलायाम् ; नामरूपविभागानर्हसूक्ष्माकाराचिद्योगात् प्रलये ।। 
सूचकश्च हि श्रुत्ः आचक्षते च तद्विदः ।। 6 ।। 
	 "अथ स्वप्ने पुरुषं कृष्णम् (कृष्णदन्तम् added A1)" इत्यादिश्रुतेः शुभाशुभसूचकश्च हि स्वप्नविदश्चाचक्षते तत् (तत् omitted M3.)। अतो न जीवः स्रष्टा स्वाप्नार्थानाम् ।। 
तदभावाधिकरणम्   2 
तदभावोना़डीषु तच्छ्रुतेरात्मनि च ।। 7 ।। 
	स्वप्नाभावः सुषुप्तिः "आसु तदा नाडीषु सुप्तोभवति " "सता सोम्य तदा संपन्नो भवति " इति श्रुतेर्नाडीषु परमात्मनि च (च omitted pr); "पुरीतति शेते " इति श्रुतेः पुरीतति च । प्रासादखट्वापर्यङ्कवदविरोधः ।। 
अतः प्रबोधोऽस्मात् ।। 8 ।। 
	"सत आगम्य न विदुः" इति ब्रह्मणः प्रबोधश्रुरत एव ।। 
कर्मानुस्मृतिशब्दविध्यधिकरणम्  3 
सएव  तु करमानुस्मृति शब्दविधिभ्यः ।। 9 ।। 
	सता संपन्नोऽपि (सुप्तःM1,2.pr)सुषुत्त एव प्रबुद्ध उत्तिष्ठति, ज्ञानवैधुर्येण कृतस्य कर्मणस्तेनानुभाव्यत्वात् ; पूर्वानुभूतप्रत्यभिज्ञानात् ; "त इह व्याग्रो वा " इत्यादि "यथद्भवन्ति तथा भवन्ति " इति शब्दात् ; मोक्षोपायविध्यानर्थक्याच्च ।। 
मुग्धधिकरणम्  4 
मुग्देऽर्धम्पत्तिः परिशेषात् (परिशेषणात् M1.)।। 10 ।।
	मूर्छिते पुरुषे यावस्था,सा मरणायार्धसंपत्तिरिति हेतुभेदादाकारभेदादपुनरुत्थाननियमाभावाच्च ज्ञायते ।। 
उभयलिङ्गाधिकरणम्  5 
न स्थानतोऽपि परस्योभयलिङ्गं सर्वत्र हि ।। 11 ।। 
          जागरादिषु (अवस्धास्वन्तरात्मतया समत्वेन स्थितेरपि M 1, तत्सृष्टवस्त्वन्तर्यामित्वेन A 1.)चतसृष्ववस्थास्वन्तर्यामित्वेन स्थितेरपि परस्य ब्रह्मणो न कश्चन दोषः । यतः सर्वत्र श्रुतिस्मृतिषु (निरस्तनिखिलदोषसंबन्धत्व M2, pr.) निरस्तनिखिल दोषत्वसमस्तकल्याणगुणाकरत्वरूपोभयलिङ्गं परं ब्रह्म 
श्रुतम् - "अपहतमाप्मा सत्यसंकल्पः" "निरवद्यम्" "यः सर्वज्ञः सर्ववित् " "समस्तकल्याणगुणात्मकोऽसौ" "सकलान सत्र क्लेशादयः सन्ति " इत्यादिषु ।।
 भेदादिति चेन्न, प्तत्येकमतद्वचनात् ।। 12 ।। 
जीवस्य स्वतोऽयहतपाप्मनोऽपि शरीरसंबन्धित्वावस्थाभेदाद्यथा दोषसंबन्धः,तथा परस्यापि "यस्य पृथिवी शरीरम् " इत्यादिशरीरसंबन्धित्वात् दोष इति चेत् ; न, "यस्य पृथिवी शरीरम् " इत्यादिषु प्रतिपर्यायं  "स त आत्मान्तर्याम्यपृतः " इति निर्दोषत्ववचनात् ।। 
अपि चैवमेके ।। 13।। 
एकस्मिन् शरीरेऽवस्थितयोर्जीवपरयोर्यो विशेष उक्तः; एवमेकेस्वशब्देनाधीयते -- "द्वा सुपर्णा " इत्यारभ्य "पिप्पलं स्वाद्वत्त्यन्श्नन्नन्योऽभिचाकशीति " इति ।।
अरूपवदेव हि, तत्प्रधावनत्वात् ।। 14।। 
मनुष्यादिशरीरेषु  शरीरित्वेऽपि रूपरहितवस्तुवदेव वर्तते तत् ब्रह्म, (जीवनामरूपयोरपि M2,3,pr.) नामरूपयोर्निर्वोढृत्वेन प्रधानत्वात् । तथाहि श्रुतिः-- "नामरूपयोर्निर्वहिता ते यदन्तरा " इति । नामरूपयोरन्तरा अस्पृष्टो मध्ये वर्तते ; अवश्य इत्यर्थः ।। 
प्रखाशवच्चावैयर्थ्यात् ।। 15 ।। 
यथा "सत्यं ज्ञानम् " इति वाक्यावैर्थ्यात् स्वप्रकाशतया ज्ञानस्वरूपं ब्रह्म, तथा "निरवद्यम् " "यः सर्वज्ञः सर्ववित् " "परास्य शक्तिर्विविधैव श्रूयते स्वाभाविकी ज्ञानबलक्तिया च " इत्यादिपरःशतवाक्यावैयर्थ्यात् निरवद्यं कल्याणगुणाकरं चेत्युभयलङ्गमेव ।। 
आह च तन्मात्रम् ।। 16 ।। 
"सत्यं ज्ञानम् " इति  ज्ञानस्वरूपतामात्रमाह । नान्यन्निवारयति ; अविशेषात् , विरोधाभावाच्च ।। 
दर्शयति चाथो अपि स्मर्यते ।।17।। 
दर्शयति च निर्दोषत्वं कल्याणगुणाकरत्वं च वेदान्तगणः "निष्कलं निष्क्रियं शान्तम् (शान्तम् omitted M3.)" "तमीश्वराणां परमं महेश्वरम् " इत्यादिः। "यो मामजमनादिम् " इत्यादिना स्मर्यते च तत् ।। 
अत एव चोपमा सूर्यकादिवत् ।। 18 ।। 
यतः पृथिव्यादौ (सर्वत्रावस्थितस्यापि A 1. )सर्वत्र स्थितस्यापि निर्दोषत्वं कल्याणगूणाकरत्वं च , अत एव शास्रेषु (जलसूर्याकाशादिवत् A1 ) जलसूर्यकादिवदित्युपमा, "आकाशमेकं हि यथा +जलाधारेष्विवांशुमान् " इति ।। 
चोदयति ----
  अम्बुवदग्रहणात्तु न तथात्वम् ।। 19 ।। 
अम्बुनि सूर्यो यथा गृह्यते , न तथा परमात्मा पृथिव्यादौ । अत्र परमार्थतः स्थितः । अतो न निर्दोषत्वमिति (इति omitted M3.) ।। 
परिहरति -----
वृद्धिह्रासभाक्त्वमन्तर्भावादुभयसाम़ञ्जस्यादेवं दर्शनाच्च ।। 20 ।। 
          नेति वर्तते(अनुवर्तते A 1.)। नैवम् । पृथिव्यदिष्वन्तरभावात् परस्य तद्गतवृद्धिह्रासभाक्त्वमात्रं(मात्रं ommited M2,pr )दृष्टान्तेन निवर्त्य (इति दृष्टान्तद्वयोपादान A 1.) इत्युभयदृष्टान्तोपादानसामञ्जस्यादवगम्यते । "आकाशमेकं हि यथा " इति वस्तुतः स्थितमाकाशं वस्तुतोऽनवस्थितं च सूर्यकमुभयमुपादत्ते, अनवस्थितस्य (अस्थितस्य A1,M2) यथा न दोषस्पर्शस्तथा स्थितस्यापि हेत्वभावादिति  ज्ञापयितुम् । विवक्षितधर्मसाम्यज्ञापनाय 'सिंह इव ' इति  दृश्यते ।  
अथवा --- दर्शनाच्चेति ; "अश्व इव रोमाणि विधूय पापम् " इत्यादौ विवक्षितधर्मशाम्यान्वयो(साम्यं A 1) हि दार्ष्टान्तिके । अश्वो हि रोमाणि सहजानि  (स्वभव A 1)स्वावयवभूतानि मूर्तद्रव्याणि  (स्व omithd A 1)स्वशरीरं कम्पनम् कानिचिन्मुच्चति । आत्मा तु स्वेन कदचिदनुष्ठितानि क्षणध्वंसितया  विनष्टानि कर्माणि 
भावदप्रीतिकरणीति भगवता (स्वाप्रीतिकर M 3)स्वाप्रीतिकृतदुःखानि दातुं प्रवृत्तेनोपासनप्रीतिकृतानुगृहान्निवर्तितानीति तत्संपर्काभावमनुसंदधातीति ।। 
"अथात आदेशो नेति नेति " इति सकलविशेषप्रतिषेधात् नोभयलिङ्गमित्यत (इत्यत्राह M1) आहः--
प्रकृतैतावत्त्वं हि प्रतिषेधति ; ततो ब्रवीति च भूयः ।। 21 ।। 
"द्वे वाव ब्रह्मणो रूपे " इत्यारभ्य कृत्स्नप्रपञ्चस्य ब्रह्मणो रूपत्वेना प्रज्ञातस्य रूपत्वमुपदिश्य पुनस्तस्यैव प्रतिषेधासंभवात् प्रकृतैतावन्मात्रं न भवति ब्रह्मेति ब्रह्मणो प्रकृतेयत्तां "नेति नेति " इति प्रतिषेधति । ततः पश्चात् पूर्वमनुक्तं गुणगणं ब्रवीति च -- "न ह्येतस्मादिति नेत्यन्यत्परमस्ति " इति । 'इति ' इति निर्दिष्टाद्ब्रह्मणोऽन्यन्न ह्यस्त्युत्कृष्टम् । "अथनामधेयं सत्यस्य सत्यम् " इति च। तन्निर्वचनम् - "प्राणा वै सत्यं तेषामेव सत्यम् " इति । प्रणा (जीवाः M2.)जीवात्मनो वियदादिवदुत्पत्तयभावात् सत्यम् । तेषामेव सत्यम् ; तेभ्योऽप्येष सत्यम् , ज्ञानम्कोचाद्यभावात् । अतः (मात्र omitted A1,pr.)प्रकृतेयत्तामात्रप्रतिषेधादुभयलिङ्गमेव ब्रह्म (ब्रह्म omitted A1, M1,pr.) ।। 
प्रत्यक्षेण सन्मात्रं ब्रहैव गृह्यते; अन्यत् सर्वं भ्रान्तमिति "नेति नेति " इति निषेधार्थ (इत्यत्राह M1.) इत्यत आह --
तदव्यक्तमाह हि ।। 22 ।। 
 ब्रह्म स्वरूपं न केनापि प्रमाणेन व्यज्यते । तथाह हि श्रुतिगणः -- "न संदृशे तिष्टति रूपबस्य न चक्षुषा पश्यति कश्चनैनम् " इत्यादिः । प्रत्यक्षादिना तु (पटादेः M1,2,pr.) घटादेरेवास्तित्वं गृह्यते, न ब्रह्मणः ।। 
अपि संराधने प्रत्यक्षानुमानाभ्याम् ।। 23 ।। 
अपि चात्यर्थप्रियानुध्यानरूपसम्यक् प्रीणने सति ब्रह्मस्वरूपं गृह्यत इति  श्रुतिस्मृतिभ्यामवगम्यते । "नायमात्मा प्रवचनेन लभ्यः " इति श्रुतिः। "नाहं वेदैः " इत्यादिः स्मृतिः ।। 
प्रकाशादिवच्चावैशेष्यम् ; प्रकाशश्च कर्मण्यभ्यासात् ।। 24 ।। 
संराधनकर्मण्यभ्यासाद्येषां ब्रह्मस्वरूपदर्शनं जातं तद्दर्शने ज्ञानानन्दादेरिव (जगदैश्वर्यस्यावैशेष्यं )जगदैश्वर्यस्याप्यवैशेष्यं प्रतीयते "अहं मनुरभवं सूर्यश्च " इत्यादौ ।। 
 अतोऽनन्तेन ; तथाहि लिङ्गम् ।। 25।। 
अतो "द्वे वाव ब्रह्मणो रूपे " इत्यादिनोपदिष्टेनानन्तेन कल्याणगुणगणेन योगो ब्रह्मणः सिद्धः । तथा सत्युभयलिङ्गमेव ब्रह्म।। 
अहिकुण़्डलाधिकरणम्  6  
 इभयव्यपदेशषात्वाहिकुण्डलवत् ।। 26 ।। 
"आत्मैवेदं सर्वम् "  "अस्मान्मायी सृजते " इत्येकत्वनानात्वव्यपदेशात्, अहेः कुण्डलभावादिवत् ब्रह्मस्वरूपस्यैव "द्वे वाव ब्रह्मणो रूपे " इत्यादिनोक्तः पृथिव्यादिभावः ।।
 प्रकाशाश्रयवद्वा तेजस्त्वात् ।। 27 ।।
प्रकाशतदाश्रययोर्यथा स्वरूपभेदेऽपि तेजस्त्वयोगेनैक्यम् , एव मचिद्ब्रह्मणोश्चैकजातियोगेन ।। 
पूर्ववद्वा ।। 28 ।। 
वाशब्दः (द्वय omitted A 1)पक्षद्वयव्यावृत्त्यर्थः। यथा पूर्वत्र जीवस्य प्रकाशजातिगुणशरीरवद्विशेषणतैकस्वभावतया विशिष्टैक देशत्वेनां शत्वम्, एवमचिद्वस्तुनोऽपि "आत्मैवेदं सर्वम् " इति चिदचितोरेकेनैव शब्देनैक्याभिधानमित्यंशत्व मप्येकरूपमिति (एकरूप मेवेति m 3. )  'पूर्वद्वा ' इत्युक्तम् ।(अवस्थाभेदयोगपक्षे एकजाति योगपक्षे चेस्यर्थः।) इतरपक्षयोर्ब्रह्मणः सदोषतादि दुर्वारमित्यर्थः। "यस्य पृथिवी शरीरम् " "यस्यात्मा शरीरम् " इति  चिदचिद्वस्तुनोः शरीरतया तद्विशेषणस्वभावता (तद्विशेषणता M2.)  सिद्धा ।। 
प्रतिषेधाच्च ।। 29 ।। 
"नास्य जरयैतज्जीर्यति(जीर्यते A1,M1,3)" इत्यादिनाचिद्धर्मप्रतिषेधाच्चैवम् ।। 
परिधिकरणम्  7  
"जस्माद्यस्य यतः " इत्यादिना "प्रतिषेधाच्च " इत्येतदन्तेन यत्परमकारणं (परं omitted M1.2.pr.) परं ब्रह्म प्रतिपादितम्, अतः परमपि किंचितत्वमस्तीति युक्त्याभासेनाशङ्क्यते(शङ् क्यते M2,3.) ---
परमतः सेतून्मानसंबन्धभेदव्यपदेशेभ्यः  ।। 30 ।। 
"अथ य आत्मा स सेतुः " "एतं सेतुं तीर्त्वा "  "चतुष्पाद्ब्रह्म (तद्ब्रह्म M2.) " "अमृतस्यैष सेतुः इत्यदिभिरस्य ब्रह्मणः सेतुत्वतरितव्यत्व परिमितत्व प्रापकत्वव्यपदेशेभ्यः "तेनेदंपूर्णं पुरुषेण सर्वम् । ततो यदुत्तरतरम् " इत्येतस्मात् (अर्थान्तरव्यपदेशाच्च M2.pr) अर्थादुत्तरतत्व व्यपदेशाच्चा नायत्परमस्तीति ।।
                                                सामान्यात्तु ।। 31 ।।                                                                                                                                           
तुशब्देनैतद्व्यावर्तयति । नैतद्युक्तम् । (कुतः omitted A1)कुतः "न ह्येतस्मादिति नेत्यन्यत्परमस्ति " इति मूर्तामूर्तप्रपञ्चप्रकारतया तद्विशिष्टात् 'इति न ' इति निर्दिष्टात् ब्रह्मणोऽन्यत्परं नास्तीत्यादिनिषेधसहस्रात् । परस्मिन् ब्रह्मणि सेतुत्वव्यपदेशः प्रशासनात् सर्वलोकासंकरकरत्वेन सेतुसामान्यात् । तथाह - "अथ (अथ omitted M3) य आत्मा स सेतुर्विधृतिसेषां लोकानामसंभेदाय " इति । "सर्वं खल्विदं ब्रह्म तज्जलानिति शान्त ऊपासीत " इत्यारर्भ्योक्तजगन्निमित्तोपादानभूतस्यैव ब्रह्मणः "एतमितः प्रेत्याभिसंभवितास्मि " इति परमप्राप्यत्ववचनात् तरतिरपि प्राप्तिवचनः ।। 
बुद्ध्यर्थः पादवत् ।। 32 ।।
 "चतुष्पात् " इत्युन्मानव्यपदेशोऽपि "वाक्पादश्चक्षुष्पादः " इति वदुपासनार्थः ।। 
स्थानविशेषात्प्रकाशादिवत् ।। 33 ।। 
	अपरिमितस्यापि स्थानविशेषसंबन्धावच्छिद्यानिसंघानं युज्यते , (प्रकाशादेरिव A1,M1) प्रकाशाकाशादेरिव विततस्यापि वातायनघचादिना ।। 
उपपत्तेश्च ।। 34 ।। 
	पारप्यस्यैव परमात्मनः प्रापकत्वोपपत्तेः ; यथाह --"यमेवैष वृणुते तेन लभ्यः " इति ।। 
तथान्यप्रतिषेधात् ।। 35 ।। 
	"यस्मात्परं नापरमस्ति किंच्द्यस्मान्नाणीयो न ज्यायोऽस्ति कश्चित् " इत्यस्मिन् वाक्ये पुरुषादन्यस्य (ज्यायसः A1.)ज्यायस्त्वप्रतिषेधादितोऽधिकं नास्ति । "ततो यदुत्तरम् " इति तु यतः (तु यतः omitted M1,2.) पुरुषतत्वादन्यदुत्कृष्टं नास्ति, तत उत्तरतरं पुरुषतत्वमेव "अरूपमनामयम् ; य एतद्विरुरमृतास्ते भवन्त्यथेतरे दुःखमेवापि यन्ति " इत्युपक्रमप्रतिज्ञातं सहेतुकमुपसंहृतम् । "तमेव विदित्वातिमृत्युमेति नान्यः पन्थाः" इत्युपक्रमे प्रतिज्ञातम् । अन्यथोपक्रमविरोधश्च (विरोधाच्च M3) ।। 
अनेन सर्वगतत्वमायामशब्दादिभ्यः ।। 36 ।। 
	"अणोरणीयान्महतो महीयान् " "तेनेदं पूर्ण पुरुषेण सर्वम् " "व्याप्य नारायणः स्थितः"  "नित्यं विभुं सर्वगतं सुसुक्ष्मम् " इत्यादिशब्दैरनेन ब्रह्मणा स्वव्यतिरिक्ततत्त्वस्य व्यापायत्वमवगतम् । तत्तु तस्मात्परं वारयति ।। 
 फलाधिकरणम्   8  
फलमत उपपत्तेः ।। 37 ।। 
	अतः परस्माद्ब्रह्मण एव कर्मभिरुपासनेन चाराधित्तत् भोगापवर्गरूपफलं सिध्यति । कर्म क्षणध्वंसि न कालान्तरभाविफलायालमिति सर्वज्ञात् परमकारुणिकात् (हि added after, A1.) फलसिद्धिरुपपद्यते ।। 
श्रुतत्वाच्च ।। 38 ।। 
	श्रुतमेव हि "अन्नादो वसुदानः "  "एष ह्येवानन्दयाति " इत्यस्यैव फलदायित्वम् ।। 
धर्मं जैमिनिरत एव ।। 39 ।। 
	धर्ममेव, अत उपपत्तेः श्रुतत्वाच्च, फलदायिनं जैमिनिर्मेने (जैमिनिमुनिर्मेने M2.) । उपपत्तिस्तु कृष्यादेर्मर्दनादेश्च कर्मणः साक्षात्परंपरया वा फलसिद्धिदर्शनम् । श्रुतत्वं च कामिनः कर्तव्यतया 
कर्मविधानान्यथानुपपत्त्या कर्मैवारूर्वद्वारेण तत्तत्फलसाधनमिति निश्चयः ।। 
पूर्वं तु बादरायणो हेतुव्यपदेशात् ।। 40 ।। 
	पूर्वोक्तं परमपुरुषस्यैव फलदायित्वं भगवान् बातरायणो मन्यते, "वायव्यं श्वेतमालभेत " इत्यादिषु ":स एवैनं भूतिं गमयति " इति भगवदात्मकतया वाय्वादेः कर्मविधिष्येव फलहेतुत्वव्यपदेशात् । वाक्यशेषस्थं च (च ommitted pr.) विध्यपेक्षितं (हि added after,A1,M2, pr ) "प्रतितिष्ठन्ति ह वा " इत्यादिषु स्वीक्रियते । "यो वायै तिष्ठन् " इति हि श्रूयते ।। 

श्रीभगवद्रामानुजविरचिते वेदान्तसारे तृतीयस्याध्यायस्य द्वितीयः पाधः
@@@@@@@@@

तृतीयाध्याये तृतीयः पादः 
सर्ववेदन्तप्रत्ययाधिकरणम्  1 
सर्ववेदान्तप्रत्ययं चोदनाद्यविशेषात् ।। 1 ।। 
	सर्ववेदान्तप्रत्ययं दहराद्युपासनमेकमेव (एकैव विद्या a1.), 'विद्यात्, उपासीत ' इति कर्मविधिष्विवचोदनाफलसंयोगरूपा ख्यानाम विशेषात् ।। 
भेदान्नेति चेदेकस्यामपि ।। 2 ।। 
 अविशेषपुनःश्रुतिर्भेदापादिकेपि (श्रुतेर्भेदादिति M.3) न विद्यैक्यमिति चेत् , विद्यैक्येऽपि शाखान्तरे प्रतिपत्तृभेदान्न भेदः।। 
स्वाध्यायस्य ; तथात्वे हि समाचारेऽधिकाराच्च सववच्च तन्नियमः ।। 3 ।। 
(आथर्वण pr.)अथर्ववेदे  "तेषामेवैतां ब्रह्मविद्यां वदेत " इति शिरोव्रतवतां नियमः शिरोव्रतस्य स्वाध्यायाङ्गत्वेन , "नैतदचीर्णंव्रतोऽधीयीत " इति तस्याध्ययनसंबन्धावगमात् ; (समाचाराख्ये A 1, M2,)समाचाराख्यग्रन्थे  " (इदमपि omitted M 3.) इदमपि वेदव्रतेन व्याख्यातम् " इति वेदव्रतत्वावगमाच्च । 'ब्रह्मविद्याम् ' इत्यत्र ब्रह्मशब्दो वेदविषयः। यथा सवहोमास्तेषामेव, तथा (शिरोव्रतमिति A1, Pr ) 
शिरोव्रतमपीति तन्न विद्याभेदलिङ्गम् ।। 
दर्शयति  च ।। 4 ।। 
 श्रुतिरेव विद्यैक्यं दर्शयति । छान्दोग्ये दहरविद्योक्तं गुणाष्टकं तैत्तिरीयके केवलं "तस्मिन्यदन्तः " इति वदति ।। 
उपसंहारोऽर्थाभैदाद्विधिशेषवत्समाने च ।। 5 ।।
एवं सर्वत्र विद्यैक्येऽन्यत्रोक्तानामन्यत्रोपसंहारः. तद्विद्योपकाररूपार्थैक्यात्, यथैकविधिशेषतया (विहितानामङ्गानामिति M 3.) विहिताङ्गानामिति ।। 
अन्यथात्वाधिकरणम्  2   
पूर्वकाण्डोक्तं (स्थिरीकृत्य M1,2.)स्वीकृत्यात्र वक्तव्यमाह - 
अन्यथात्वं शब्दादिति चेन्नाविशेषात् ।। 6 ।। 
वाजिनां छन्दोगानां चोद्गीथे प्राणदृष्ट्योपासनं शत्रुपरिभवफलं (हि added M1,pr) विहितम् । तत्र विद्यैक्यं पूर्व पक्षी (पूर्वपक्षं pr.) हृदि निधाय   (राद्धान्त pr.)रहाद्धान्तिच्छायया चोदयति - वाजिनां  प्राणदृष्चट्योपासनमुद्गीतथकर्तृविषयम् , इतरत्र कर्मविषयमिति शब्दादेव प्रतीयते । "अथ हेममासन्यं प्राणमूचुस्त्वं न उद्गीयेति । (स तथेति A1,M2.) तथेति तेभ्य एष प्राण उदगायत् " इत्यादिनोद्गीथकर्तृविषयं वाजिनाम् (उद्गीथकर्तुविषयं वाजिनाम् omittet A1,M1.) । छन्दोगानां  तु -"य एवायं मुख्यः प्राणस्तमुद्गीथमुपासांक्रिरे (चक्रुः A1,M1.) " इत्युद्गीथकर्मविषयमिति चेत् । तदिदमाह-अन्यथात्वं शब्दादिति चेदिति । तन्न, उपक्रमाविशेषात् "हन्तासुरान् यज्ञ उद्गीथेनात्ययाम " 
इत्येकत्र ; अन्यत्रापि "तद्ध देवा उद्गीथमाजहुरनेनैनानभिभविष्यामः(अभिहनिष्यामः M 2.Pr.)" इति ।। 
न वा प्रकरणभेदात्परोवरीयस्त्वादिवत्  ।। 7 ।। 
नैवम् । प्रकरणं (प्रकरणमपि A1.) ह्युभयत्र भिद्यते । "ओमित्येतदक्षरमुद्गीथसुपासीत " इत्युद्गीथावयवभूतप्रणवविषयं छन्दोगानाम् । "हन्तासुराम् यज्ञ उद्गीथेनात्ययाम " इति  तु वाजिनां कृत्स्नोद्गीथविषयमिति रूपभेदाद्विद्याभेदः ; यथैकस्यामपि शाखायामुद्गीथोपासने (उपासनं A 1, M2.) हिरण्मयपुरुषदृष्टेः परोवरीयस्त्वादिविशिष्टदृष्टिर्भिद्यते ।। 
संज्ञातश्चेत्तदुक्तमस्ति तु तदपि ।।8।। 
उद्गीथविद्येति संज्ञैक्याद्विद्यैक्यमुक्तं चेत् , विधेयभेदेऽपि संज्ञैक्यमस्त्येव ; यथा नैयमिकाग्निहोत्रे कुण्डपायिनामयनाग्निहोत्रे चेत्येवमादिषु ।। 
व्याप्तेश्च समञ्जसम् ।। 9 ।। 
प्रथमप्रपाठक उपक्रमवदुत्तरास्वपि प्रणवस्योपास्यत्वव्याप्तेर्मध्ये च "उद्गीथमुपासांचक्रिरे " इति प्रणवविषयत्वमेव सम़्जसम् ।। 
सर्वाभेदाधिकरणम् 3 
 सर्वाभेदादन्यत्रेमे ।। 10 ।। 
"यो ह वै ज्येष्टं च श्रेष्टं च वेद ज्येष्टश्च ह वै श्रेष्टश्च भवति । प्राणो वाव ज्येष्टश्च श्रेष्टश्च " इति वाजिनां छन्दोगानां कौषीतकिनां च प्राणविद्यायां वागादिकरणग्रामस्थितेस्तत्कार्यस्य च प्राण हेतुकत्वेन तिसृष्वप्येकरूपेण प्राणज्यैष्ट्यमुपपादितम् । वागादिगतवसिष्ठत्वादिसंबन्धित्वमपि प्राणस्योभयत्रोक्तम् । कौषीतकिनां तु तन्नोक्तम् । (अथापि A1.)तथापि सर्वत्र ज्यैष्ट्योपपादनप्रकारस्य सर्वस्याभेदाद्विद्यैक्यमिति कौषीतिकिप्राणविद्यायामपिवसिष्ठत्वादय उपस्हार्याः ।। 
आनन्दाद्यधिकरणम्  4
 आनन्दादयः प्रधानस्य  ।। 11 ।। 
अभेदादिति(अनुवर्तते M1)वर्तते । ब्रह्मस्वरूपनिरूपणान्तर्गतामलत्वज्ञानानन्दादयो गुणाः सर्वासु परविद्यासुपसंहार्याः,(उपास्याः A1) गुणिनो ब्रह्मणः सर्वत्रा भेदात् ।। 
प्रियशिरस्त्वाद्यप्राप्तिः; उपचयापचयौ हि भेदे ।। 12 ।। 
"तस्य प्रियमेव शिरः" इति प्रियशिरस्त्वादीनामप्राप्तिः, ब्रह्मगुणत्वाभावात्तेषाम् । शिरःपक्षादिभेदे ब्रह्मगुणे सति, (ब्रह्मणि M1, ब्रह्मोपचया etc. M3.)ब्रह्मण उपचयापचयप्रसक्तिः।। 
आनन्दादयः स्वरूपनिरूपणान्तर्गततया ब्रह्मसमाना इत्युपसंहार्या एव ।। 
आध्यानाय प्रयोजनाभावात् ।। 14 ।। 
प्रियशिरस्त्वाद्युपदेशो ब्रह्मणोऽनुचिन्तनार्थः, प्रयोजनान्तराभावात् ।। 
आत्मशब्दाच्च ।। 15 ।। 
"अन्योऽन्तर आत्मानन्दमयः " इत्यात्मशब्दाच्च शिरःपक्षादयो न ब्रह्म गुणाः ।। 
आत्मगृहीतिरितरवदुत्तरात्  ।। 16 ।। 
परमात्मन एवात्मशब्देन ग्रहणमिति "सोऽकामयत बहु स्यां प्रजायेय " इत्युत्तरात् बहुभवन संकल्पाभिधायिनो वाक्यादवगम्यते ; "आत्मा वा 
इदमेक एवाग्र आसीत् " इत्यात्मशब्दवत् (शब्दादिवत् A1,M2,pr.) ।। 
अन्वयादिति चेत् ,
 स्यादवधारणात् ।। 17 ।। 
पूर्वत्र प्राणमयादिष्वात्मशब्दान्वयात् कथमुत्तरान्निर्णय इति चेत् , "आत्मव आकाशः संभूतः " इत्यवगतस्यात्मन एव प्राणमयादिष्ववधारणात् स्यादेव परमात्मैवेति निर्णयः ।। 
कार्याख्यानाधिकरणम् 5 
 कर्याखयानादबूर्वम् ।। 18 ।।
"यो ह वै ज्येष्ठं च श्रेष्ठं च वेद " इति प्राणविद्यां विधायापां प्राणवासस्त्वमुक्त्वा "तस्मादेवंविदशिष्यन्नाचामेदशित्वा चाचामेदेतदेव (एतमेव M2,pr.) तदनमनग्नं कुरुते " इत्याचमनस्य (स्यापायाचार A1) सदाचारप्राप्तत्वादाचमनमनूद्याचमनीयानामपां प्राणवासस्त्वानुसं विधीयत इति युक्तम् । अप्राप्तस्यैव विधेयतया ख्यापनादत्रानुवादसरूपो (अनुवादत्वरूपः M2.) विधिः कल्प्यत इत्यर्थः।। समानाधिकरणम्  6
समान एवं चाभेदात् ।। 19 ।। 
अग्निरहस्ये बृहदासण्यके चाम्नाता शाण्डिल्यविद्या । एकत्र "स आत्मानमुपासीत मनोमयं प्राणशरीरं भारूपं सत्यसंकल्पमाकाशात्मानम् " इति । इतरत्र "मनोमयोऽयं पुरूषो भाः सत्यं तस्मिन्नन्तर्हृदये यथा ब्रीहिर्वा यवो वा स एष सर्वस्य वशी सर्वस्येशानः सर्वस्याधिपतिः सर्वमिदं प्रशास्ति " इति । उभयत्र मनोमयत्वादिके समाने सति वशित्वादेःसत्यसंकल्पत्वविततिरूपेणाभेदाद्विद्यैक्यम् (ऐक्यम् M1,pr)।। 
संबन्धाधिकरणम् 7 
 संबन्धादेवमन्त्रापि ।।20।। 
"य एष एतस्मिन्मण्डले पुरुषो यश्चायं दक्षिणेऽक्षन् " इत्युपक्रम्य सत्यस्य ब्रह्मण आदित्यमण्डलेऽक्षिणि चोपास्यत्वमुक्त्वा "तस्योप निषदहरित्यधिदैवतम् " "तस्योपनिषदहमित्यध्यात्मम् " इति द्वे रहस्यनामन्याम्नायेते । उभयत्रैकस्यैवोपस्यस्य संबन्धाद्वि द्यैक्यमित्यु भयत्रोभे नामनी ।। 
न वा विशेषात् ।। 21 ।। 
नैतत् ; आदित्यादित्याक्षिस्थानसंबन्धभेदादुपास्य,विद्याभेद इति तत्र (तत्र omitted A1.) नियते नामनी ।।
दर्शयति च ।। 22 ।।  
 दर्शयति च श्रुतिर्विद्याभेदं "तस्यैतस्य तदेव रूपं यदमुष्य रूपम् " इति रूपातिदेशं ब्रुवती ।। 
संभृत्यधिकरणम्  8 
संभृतिद्युव्याप्त्यपि चातः ।। 23 ।।
	"ब्रह्म ज्येष्टा वीर्या संभृतानि । ब्रह्माग्रे ज्येष्ठं दिवमाततान " इत्यादि ज्येष्ठानां वीर्याणां ब्रह्मणि संभृतिर्द्युव्याप्तिश्च ब्रह्मण इत्येतदनारभ्याधीतमपि न सर्वोपासनशेषभतम् । अतो द्युव्याप्तिः सामर्थ्यादल्पस्थानव्यतिरिक्तेषूपासनेषु प्राप्नोति । संभृत्याद्यपि द्युव्याप्तिसहपठितं तत्रैव ।। 
पुरुषविद्याधिकरणम्  9  
 पुरुषविद्यायामपि चेतरेषामनाम्नानात् ।। 24 ।। 
	छान्दोग्ये तैत्तरीयके चाम्नाता पुरुषविद्या भिन्ना ; यजमानपत्न्यादीनां यज्ञावयवानामितरेषां सवनत्रयादीनां चैकत्रातानामन्यत्रानाम्नानात् , फलभेदाच्च । तैत्तिरीयक आत्मादीनां यजमानत्वादिकल्पनम् (आदि omitted M1,pr) । (सायं प्रातर्मध्यंदिनसवनत्वकल्पनं A1.) सायंप्रातर्मध्यंदिनानां  (सवनत्वकल्पनं A1,M1,Pr.) सवनत्रयत्वकल्पनम् । ब्रह्ममहिमप्राप्तिः फलम् । (अत्रेत्यं श्रीभाष्यश्रुतप्रकाशिका -"कथं फलाश्रवणम् ?पुरुषविद्याया उपरिष्ठात् ब्रह्मणो महिमानमाप्नोति' इति हि फलं श्रुयते। तन्न । केवलपुरुषविद्याया ब्रह्मविद्यात्वाभावात् ब्रह्मप्राप्तिरूपं फलभयोग्यत्वात् पुरुषविद्यासंबन्धमनवाप्य पूर्वानुवाकोक्तब्रह्म विद्यायान्वितं भवति । यथा द्वादशाहीनस्येति वाक्यं सत्रप्रकरणेऽधीतमपि तत्र संबन्धुमयोग्यत्वात् तत उत्कृष्याहीनप्रकरणे संबध्यते तद्वत् ,"इति ) अत्र फलस्याश्रवणात् पूर्वप्रस्तुतफलब्रह्मविद्याङ्गम् । छान्दोग्ये चाशिशिषादीनां दीक्षादित्वकल्पनम् (दीक्षात्वकल्पनं pr)। त्रेधा विभक्तपुरुषायुषस्य च सवनत्र यत्वकल्पनम् (पुरुषायुषसवनत्रयकल्पनम् A 1.) । "वर्षशतं जीवति " इति च फलम् ।। 
वेधाद्यधिकरणम्  10     
वेधाद्यर्थभेदात् ।।25।। 
	उपनिषदारम्भेष्वधीत "शुक्रं प्रविध्य हृदयं प्रविध्य " इत्यादिमन्त्रवत् महाव्रतादिमन्त्रवच्च "शुक्रं प्रविध्य हृदयं प्रविध्य " इत्यादिमन्त्रवत् महाव्र तादिमन्त्रवच्च  "शं नो मित्रः " "सह नाववतु " इति मन्त्रावपि मन्त्रसामर्थ्येन प्रयोजन भेदावगमादध्ययनशेषभूताविति न विद्याङ्गभूतौ ।। 
हान्यधिकरणम्  11 
 हानौ तूपायनशब्दशेषत्वात् कुशाच्छन्दःस्तुत्युपगानवत्तदुक्तम् ।। 26 ।। 
  
	विदुषो ब्रह्म प्राप्नुवतः(प्राप्तवतः A1.) पुण्यपापयोर्विमोचनमेकस्यां शाखायां विदुषस्तच्चिन्तनार्थमधीतम् । विमुक्तयोः प्रवेशस्थानमेकस्यां शाखायां पुण्यस्य प्रवेशस्थानं सुहृदो दुष्कृतस्य शत्रव इति । एकस्यां शाखायां विमोचनं प्रवेशस्थानं चेत्युभयमाम्नातम् । सर्वं तच्चिन्तनार्थम् । हानाविति प्रदर्शनार्थम्, हानावुपायने चेत्यर्थः । हानिर्विमोचनम् । उपायनं (प्रवेशनम् M2,pr)प्रवेशः। केवलहानावाम्नातायां केवले चोपाय.न आम्नाते, इतरेतरसमुच्चयो न्याय्यः। न विकल्पः, उपायनशब्दस्य हानिवाक्यशेषत्वात् । तच्छेषत्वं च त्यक्तयोः प्रवेशस्थानवाचित्वेन(वाचकत्वेन M2)  तदपेक्षत्वात् । यथा "वानस्पत्याः कुशाः " इत्येतद्वाक्यशेषभूतम् "औदुम्बर्यः कुशाः" इति तद्विशेषकं     प्रदेशान्तरस्थम्; यथा च "देवासुराणां छन्दोभिः " इत्येतद्वाक्यशेषभूतम् "देवच्छन्दांसिपूर्वम् " इति प्रदेशान्तरस्थम् ; यथा च "हिरण्येनह(हिरण्येन omitted M2,3) षोडशिनः स्तोत्रमुपाकरोति " इत्येतद्वाक्यशेषभूतम् (वाक्य omitted M2.) "समयाविषिते सूर्ये षोडशिनः स्तोत्रम् " इति ;  यथा च "ऋत्विज उपगायन्ति " इत्येतच्छेषभूतम् "नाध्वर्युरुपगायते " इति। एवमुपायनवाक्यस्य हानिवाक्यशेषतया संभवन्त्यां गतौ न विकल्पो न्याय्यः । तदुक्तम् - "अपितु वाक्यशेषः स्यादन्याय्यत्वाद्विकल्पस्य " इत्यादिना ।। 
सांपरायाधिकरणम्  12
  सांपराये तर्तव्याभावात् ; तथा ह्यन्ये ।। 27 ।। 
सुकुतदुष्कृतयोर्हानिः "अश्व इव रोमाणि विधूय पापं धूत्वा शरीरम् " इति देहवियोगकाले श्रुता । शाखानातरे - "स आगच्छति विरजां नदीं लत्सुकृतदुष्कृते धूनुते " (इतेयन्यथापि m.2.) इत्यध्वन्यपि श्रुतापि सांपराये चरमदेहवियोगकाल एव चिन्तनीया, देहवियोगादूर्ध्वं ब्रह्मप्राप्तिव्यतिरेकेण तरितव्यभोगाभावात् । तथा ह्यनये शाखिनः "तस्य तावदेव चिरं यावन्न विमोक्ष््येऽथ संपत्स्ये " इति देहवियोगसमनन्तरं ब्रह्मप्राप्तिमधीयते ।। 
छन्दत उभयाविरोधात् ।। 28 ।। 
देहवियोगकाले पुण्यपापविमोचनश्रुतेर्देहवियोगादूर्ध्वं ब्रह्मप्राप्तिश्रुतेश्चेत्युभयश्रुत्यविरोधाद्धेतोः "सुकृतदुष्कृते धूनुते " इत्ययं श्रुतिखण़्डश्छन्दतो नेतव्यः; "एतं देवयानं पन्थानमापद्य (अभिप्रपद्य M2,3.) " इति वाक्यखण्डात् प्रागनुगमयितव्य इत्यर्थः ।। 
चोदयति --
गतेरर्थवत्त्वमुभयथा ; अन्यथा हि विरोधः ।। 29 ।। 
देवयानगतिश्रुतेरर्थवत्त्वमुभयत्र चिन्तायामेव । (अन्यत्र M2.)अन्यथा देहवियोगकाल एव चिन्तायां तस्मिन्नेव सर्वकर्ममक्षयात् देहाभावेन गतिर्नोपपद्यत इति हि गतिश्रुतिविरोधः ।। 
परिहरति ---
उपपन्नस्तल्लक्षणार्थोपलब्धर्लोकवत् ।। 30 ।। 
देहवियोगकाले सर्वकर्मक्षयेऽपि गतिविधिरुपपन्नः, ब्रह्मोपासीनानाम कर्मलभ्यार्थोपलब्धेः "स स्वराट् भवति तस्य सर्वेषु लोकेषु कामचारोभवति " इत्यादौ ; यथा लोके राजानमुपासीनानामितरपुरुषासाधारणसर्वार्थसिद्धिः ।। 
यावदधिकारमवस्थितिराधिकारिकाणाम् ।। 31 ।। 
	 वसिष्ठादीनां ज्ञानिनामपि देहपातादूर्ध्वं फलान्तरानुभवः, प्रारब्धाधिकारहेतुकर्मविनाशाभावात् । यावदधिकारसमासि तद्धेतुकर्मफलानुभवाय तेषां तत्रैव स्थितिः, नार्चिरादिप्राप्तिः । ज्ञानिनामपि प्रारब्धकर्मानुभवेनैव नश्यतीति वक्ष्यते (वक्ष्यति A1) ।।                                             
अनियमाधिकरणम्  13
 अनियमः सर्वेषामवरोधःशब्दानुमानाभ्याम् ।।32
येषूपकोसलादिषूपासनेष्वर्चिरादिगतिराम्नाता, तन्निष्ठानामेव तया प्राप्तिरिति तच्चिन्तनमपि तेषामेवेति नियमाभावः ; अपितु सर्वोपासननिष्ठानाम् । तथा सत्येव श्रुतिस्मृतिभ्यामविरोधः । श्रुतिस्तावत् पञ्चाग्निविद्यायाम् "ये चामी अरण्ये श्रद्धां सत्यमुपासते तेऽर्चिषमभिसंभवन्ति " इत्यविशेषेण श्रुत्वा । स्मृतिरपि "अन्गिर्ज्योतिरहः शुक्लः " इत्यादिका ।। 
अक्षरध्यधिकरणम्  24  
 अक्षरधियां त्ववरोधः सामान्यतद्भावाभ्यामौपसदवत्तदुक्तम् ।। 33 ।। 
"एतद्वै तदक्षरम् " "अथ परा यया तदक्षरम् " इत्यारभ्य "अस्थूलमनण्वह्रस्वमदीर्घमलोहितम्" "यत्तदद्रेश्यमग्राह्यम् " (इत्याद्यस्धूलत्वाद्यश्यत्वादि A1,M1.) इत्याद्यस्थूलत्वाद्रेश्यत्वादिविषयाणामक्षरब्रह्मसंबन्धिनीनां(ब्रह्म omitted A1,M1.) धियां सर्वासु परविद्यासु संग्रहः, गुणिनो ब्रह्मणः सर्वत्रैकत्वात् ; एतैर्गुणैर्विना सकलेतरव्यावृत्तब्रह्मानुसंधानानुपपत्तेश्च । हेयसंबन्धानर्हानन्दादयो हि(अपि for हि M2,pr.) प्रत्यगात्मनो ब्रह्मव्यावर्तकाः । प्रधानानुवर्तित्वं हि गुणस्वभावः । यथा जामदग्न्य चतूरात्र  पुरोडाशोपसद्गुणभूतमन्त्रस्य प्रधानभूतोपसदनुवर्तित्वेनोपांशुगुणकत्वम् । तदुक्तम् "गुणमुख्यतिक्रमे" इत्यादिना ।। 
नैतावता सर्वत्र सर्वोपसंहारप्रप्तिरित्याह (व्याप्तिरित्याह pr.)---
इयदामननात् ।। 34 ।। 
आमननम् ; आभिमुख्येन मननम् । इयदेव गुणजातं सर्वत्रोप संहार्यं, येन गुणजातेन सकलेतरव्यावृत्तब्रह्ममननम् ।। 
अन्तरत्वाधिकरणम् 15    
अन्तरा भूतग्रामवत्स्वात्मनोऽन्यथा भेदानुपपत्तिरिति चेन्नोपदेशात् ।। 35 ।। 
"य आत्मा" इत्युषस्तप्रश्नो भूतग्रामवत्प्रत्यगात्मविषयः । अन्यथा "यःप्राणेन प्राणिति स त आत्मा " इति प्रतिवचनस्य कहोलप्रश्नप्रतिवचनविषयादशनायाद्यतीतत्वादेर्भेदानुपपत्तिरिति चेत्; न, "य आत्मा सर्वान्तरः" इत्युभचत्र प्रश्नैकसुप्यात् परमात्मैवोभयत्र विषयः । प्रतिवचनगत प्राणनादिहेतुत्वमशनायाद्यतीतत्वं च परमात्मन्येवोपपद्यते । प्रणनादिहेतुत्वं हि परमात्मन एव, "को ह्येवान्यात्कः प्राण्यात्" इत्यादिश्रुतेः"
सद्विद्योपदेशवत्  प्रश्नप्रतिवचनावृत्तिरेक विषया ।। 
प्रष्टृभेदोऽपि न भेदक इत्याह -
व्यतिहारो विशिंषन्ति हीतरवत् ।। 36 ।।
 अर्थैक्ये निश्चिते सति प्रष्ट्रेर्वुद्धिवियतिहारः कार्यः। उषस्तेनाशनायाद्यतीतत्वधीः कार्या (कार्या omitted M1.)। कहोलेनापि प्राणनादिरेतुत्वधीः । (उभयत्र M1,pr.)उभयप्रकरघतव4ााक्यानिहि परमात्मानमेव विशिंषन्ति, यथेतरत्र सद्विद्यायाम् (सद्वद्यायाम् omitted M1,pr.) ।। 
सद्विद्यायामपि प्रस्नाद्यवृत्तौ कथमैक्यमित्यत्राह --
सैव हि सत्यादयः  ।। 37 ।।  
"सेयं देवतैक्षत" इति  प्रस्तुता देवतैव सर्वत्र प्रश्नगता । प्रतिवचनेषु च "इत्यादय इत्यैक्यम् ।।" 
कामामाद्याधिकरणम्  16 
  कामादीतरत्र तत्र चायतनादिभ्यः ।। 38 ।। 
"दहरोऽस्मिन्नन्तर आकाशस्तस्मिन्यदन्तस्तदन्वेष्टव्यम् " इत्युक्त्वा "एष आत्मापहतपाप्मा" इत्यारभ्य "सत्यकामः सत्यसंकल्पः " इति छान्दोग्ये। वाजिनां च "य एषोऽन्तर्हृदय आकाशस्तस्मिञ्छेते सर्वस्य वशी सर्वस्येशानः " इति । उभयत्र हृदयायतनत्वसत्यसंकल्पत्वतद्विशेषरूप
वशित्वादिभिर्दहरविद्याप्रत्यभिज्ञानात् (सत्यसंकल्पत्वसहचारेण M1.) 
सत्यसंकल्पत्वसहचारिणोऽपहपाप्मत्वादिसत्यकामत्वपर्यन्ता (सत्यसंकल्पत्वपर्यन्ताः M2,pr.) उभयत्रोपसंहार्याः ।।
आदरादलोपः  ।। 39  ।। 
 "नेह नानास्ति किंचन " "स एष नेति नेयात्मा" इति निषेधो न वशित्वादिगुणविषयः, "सर्वस्य वशी सर्वस्येशानः" इति तेषामज्ञातानामादरेण विधानात् । अतो न लोपः। सर्वस्य ब्रह्म कार्यतयैक्यात् "नेह नानास्ति" इत्यब्रह्मात्मकनानात्वं प्रतिषिध्यते । "स एष नेति नेत्यात्मा"  (इत्यादि M1.) इति च प्राकृतविशेषयम् ।। 
उपस्थितेऽतस्तद्वचनात् ।। 40 ।। 
उपस्थिते; ब्रह्मोपसंपन्ने । अतः; उपसंपत्तेरेव हेतोः । "जक्षत्क्रीडन् रममाणः" इत्यादिना छन्तते ज्ञात्यादिप्राप्त्यभिधानात् साक्षान्मोक्षफलं तत्, न सांसारिकफलमिति परविद्यैवैषा सगुणा ।। 
तन्निर्धारणानियमाधिकरणम् 17 
 तन्निर्धारणानियमस्तद्दृष्टेः; पृथग्ध्यप्रतिवन्धः फलम् ।।42।। 
उद्गीथाद्युपासनस्य क्रतुषु गोदोहनादिवदुपादानानियमः। "तेनोभौकुरुकतो यश्चैतदेवं वेद यश्चैतदेवं वेद " (उद्गीथ omitted M1.)इत्युद्गीथोपासनरहितस्यापि (तदनुष्टान M1.) क्रत्वनुष्ठानदर्शनात्। "यदेव विद्यया करोति तदेव वीर्यवत्तरम्" इति वर्तमाननिर्देशेऽपि क्रतुवीर्यवत्तरत्वसाधनतयोपासनविधिः कल्प्यते । वीर्यवत्वरत्वं (वीर्यवत्वं M2.) नाम प्रवलकर्मानातराप्रतिबन्धेनाविलम्बितफलत्वम् । अतः क्रतुफलात् पृथक्फलमुद्गीथोपासनमित्यनियमः ।। 
प्रदानाधिकरणम्  18
  प्रदानवदैव तदुक्तम् ।। 42 ।। 
दहरविद्यायामपहतपाप्मत्वादिगुणविशिष्टोपासने तत्तद्गुणविशिष्टस्वरूपरूपभैदात् प्रतिगुणं गुण्यावृत्तिः,. "इन्द्राय राज्ञे" इत्यादिषु विशिष्टस्वरूपभेदात् प्रदानावृत्तिवत् । तदुक्तम् -- "नाना वा देवतापृथक्वात् " इति ।। 
लिङ्गभूयस्त्वाधिकरणम्  19 
  लिङ्गभूयस्त्वात्तद्धि वलीयस्तदपि ।। 43।। 
"सहस्रशीर्षं देवम् " इत्यत्र नारायणशब्देन प्रकृतदहर विद्योपास्यमात्रं (मात्रं omitted A1,M3.) न विशेष्यते; अपितु सर्वपरविद्यासूपास्यम्, तच्चिह्नभूतवाक्यभूयस्त्वादेव । अक्षरशिवशंभुपरब्रह्मादिशब्दैः सर्वोपास्याननूद्य नारायणत्वं हि विधीयते । प्रकरणाद्धि वाक्यं  बलीयः । तदपि "श्रुतिलिङ्ग" इत्यादिनोक्तम् ।। 
पूर्वविकल्पाधिकरणम्  20 
 पूर्वविकल्पः प्रकरणात्स्याक्रिया मानसवत् ।। 44 ।। 
 "(मनश्चीयते इत्यर्थे 'कर्मण्यग्न्याख्यायाम् ' इति क्किपि निष्पन्ना मनश्चिदादय शब्दाः। अतो मनश्चित इत्यादयो बहुवचनान्ता इत्यादयो बहुवचनान्ता इति बोध्यम् ।) मनश्चितो वाक् चितः प्राणचितः" इत्यादिसांपादिकाग्निनाम् (सांपादिकाग्निनामिति ; संपादिताग्निनामत्यर्थः । संपादमर्हतीत्यर्थे तदर्हतीति ठकिः रूपमिति बोध्यम् । "असद्वा इदमग्र आसीत्" इत्यादिना पूर्वप्रकृतेष्टकचिताग्निशेषिभूतक्रियामयक्रत्वनुप्रवेशः स्यात् । एषामग्नित्वेनेष्टकचिताग्निना विकल्पः । द्वादशाहाङ्गभूतमानसग्रहवदेषां मानसानामपि क्रियामयक्रत्वङ्गत्वं न विरूद्धम् ।। 
अतिदेशाच्च ।। 45 ।। 
  "तेषामेकैक एव तावात् यावान सौ पूर्वः " इतीष्टकचिताग्निकार्यातिदेशाच्च तदङ्गत्वम् ।। 
विद्यैव तु निर्धारणाद्दर्शनाच्च  ।। 46 ।। 
विद्यैवैते ; विद्यामयक्रत्वङ्गभूता इत्यर्थः । सांपादिकाग्नित्वेनैषां विद्यमायत्वे सिद्धेऽपि "ते हैते विद्याचित एव" इति निर्धारणं हि विद्यामयक्रत्वन्वयेन(क्रत्वङ्गत्वे A,1,) विद्यामयत्वख्यापनाय । दृश्यते चात्र विद्यामयः क्रतुः "(मनसैवैतेषु A1,)मनसैषु ग्रहा अगृह्यन्त " इत्यादौ ।। 
श्रुत्यदिवलीयस्त्वाच्च न बाधः ।। 47 ।। 
"ते हैते विद्याचित एव । विद्यया हैवैत एवंविदश्चिता भवन्ति " इति श्रुत्वा वाक्येन (समभिव्याहाररूपवाक्यप्रमाणेनेत्यर्थः.) चावगतत्वात् (अवगतविद्यामय etc. A1,pr.) विद्यामयक्रत्वन्वयस्य दुर्बलप्रकरणेन न बाधः।। 
अनुबन्धादिभ्यः प्रज्ञान्तरपृथक्त्ववद् दृष्टश्च तदुक्तम् ।। 48 ।। 
"(मनसैषु omitted A1,M2,3.)मनसैषु ग्रहा अगृह्यन्त" इत्यादिक्रत्वनुबन्धैः "ते हैते विद्याचित एव " इति श्रुत्यादिभिश्चात्र विद्यामयक्रतुविधिः कल्प्यते । दहरविद्यादीनां क्रियामयात्पृथक्त्ववदस्यापि विद्यामयक्रतोः सानुब्धैस्तैः पृथक्त्वमवगम्यते । दृष्टश्चानुवादसरूपे।पि विधिः "यदेव विद्यया करोति " इत्यादौ। तदुक्तम् - "वचनानि त्वरूर्वत्वात् " इति ।। 
न सामान्यादप्युपलब्धेर्मृत्युवन्न हि लोकापत्तिः ।। 49 ।। 
"तेषामेकैक एव तावात् यावानसौ" इतीष्टकचिताग्निफलसामान्येनातिदेशः; इष्टकचिताग्नेः स्वक्रतुद्वारेण यत्फलं तदेवैषां विद्यामयक्रत्वनु प्रवेशेनफलमिति ;
न पुनरिष्टकचिताग्निदेशत्वमप्येषामिति । केनापि सामान्येनातिदेशोपलब्धेः ; यथा 'स एष एव मृत्युर्य एष एतस्मिन्मण्डले पुरुषः' न हि तत्र मण्डलपुरुषस्य मृत्युदेशत्वम्  ।। 
 परेण च शब्दस्य ताद्विध्यं भूयस्त्वात्त्वनुवन्धः ।। 50 ।। 
परेण च ब्राह्मणेनास्य  (मनश्चितादि A1, Pr.) मनश्चिदादिवाचिनः शब्दस्यच  (विद्यामयप्रतिपादित्वम् pr.) विद्यामयप्रतिपादकत्वमवगम्यते ।  "अयं वाव लोक एषोऽग्निश्चितस्तस्याप एव" इत्यादिना पृथक्फला विद्यैव विधीयते । क्रियाप्रकरणेऽग्निरहस्ये  (मनश्चितादि A1,pr.)मनश्चिदादीना मनुबन्धस्तु संपादनीयानामन्ग्यङ्गानां भूयस्त्वात् ।। 
शरीरेभावाधिकरणम् 21 
 एक आत्मनः शरीरे भावात् ।।51।। 
शरीरे वर्तमानत्वादुपासितुः, तस्य च कर्तुत्वभोक्तृत्वादिस्वरूपत्वात् तथावस्थितस्यात्मतया परविद्यासु परमात्मोपास्य इत्येके मन्यन्ते ।। 
व्यतिरेकस्तद्भावित्वान्न तूपलब्धिवत् ।। 52 ।। 
नैवं यत्  (कर्तृत्वभोक्तृत्वादि A.1.)कर्तृत्वादिस्वरूपस्यैवोपासितुरात्मतया परमात्मानुसंधेय इति ; अपितूपासितुः सांसारिकस्वभावान्मुक्तस्वरूपस्य योव्यतिरेको      ऽपहतपाप्मत्वादिगुणकरूपः सोऽनुसंधेयः, तथानुसंधानभावभावित्वात् (सद्भावभावित्वात् M1,3.) तत्स्वरूपोपलब्धः । यथावस्थितस्वरूपब्रह्मानुसंधानभाविनी हि ब्रह्मोपलब्धिः ; तद्वत् ; "यथाक्रतुरस्मिन् लोके पुरुषः" इत्यादिश्रुतेः ।। 
अङ्गावबद्धास्तु न शाखासु हि प्रतिवेदम् ।। 53 ।। 
उद्गीथादिक्रत्वङ्गाश्रया उपासना यासु शाखासु श्रूयन्ते, तास्वेव कार्या इति  (नेहास्ति M.1.)न ह्यस्ति नियामकम् । अत उद्गीथानुबन्धित्वात् प्रतिशाखं कार्याः ।। 
मन्त्रादिवद्वाविरोधः ।। 54 ।। 
वा शब्दोऽवधारणे । यथा क्रत्वङ्गभूतानां मन्त्राणामेकैकशाखागतानामपि सर्वषाखागतक्रत्वन्वये न विरोध ः, (क्रत्वन्वयेनाविरोधः pr.)तद्वदिहापि ।। 
भूमज्यायस्त्वाधिकरणम्  23
 भूम्नः क्रतुवज्जयायस्त्वम् ; तथाहि दर्शयति ।। 55 ।। 
वैश्वानरविद्यायां त्रैलोक्यशरीरतयोपास्यस्य वैश्वानरात्मनः स्वर्लोकादिपृथिव्यन्तानां  (मूर्धादिपादान्तानाम् A.1.)मूर्धादिपादपर्यन्तावयवत्वभिधाय  "यस्त्वेतमेवं प्रादेशमात्रमभिविमानमात्मानं वैश्वानरमुपास्ते स सर्वेषु " इत्यादिना ब्रह्मानुभवः फलं चाभिहितम् । तत्र मूर्धाद्यवयवोपासनात् भूम्नः समस्तोपासनस्य ज्यायस्त्वं प्रामाणिकत्वमस्ति, तत्रैव च क्रताविव द्रष्टव्यम् । यथा "वैश्वानरं द्वाशकपालं निर्वपोत्पुत्रे जाते" इत्युक्त्वा "यदष्टाकपालो भवति " इत्यादौ। तथा समस्तोपासनस्यैव श्रैष्ठ्यं दर्शयति श्रुतिः "दिवमेव भगवो राजन्" 
इत्यवयवोपासनेऽभिहिते  "मर्धा ते व्यपतिष्यद्यन्मां नागमिष्यः" इत्यादिनानर्थं ब्रवती।। 
शब्दादिभेदाधिकरणम्  24
  नाना शब्दादिभेदात् ।। 56 ।। 
सद्विद्याभूमविद्यादीनां ब्रह्मण एकस्यैवोपास्यत्वे तत्प्राप्तेरेव फलत्वेऽप्युपास्यप्रकारभेदाद्विद्याभेदः । प्रकारभेदश्च शब्दान्तराद्यनुबन्धभेदादवगम्यते । पूर्वकाण्डोदितमपि ज्ञानस्याविधेयत्वं ब्रुवतां निरासायेदं पुनरारब्धम् ।।
 विकल्पाधिकरणम्  25 
 विकल्पोऽविशिष्टफलत्वात्  ।। 57
एकस्मिन्नुपासके सर्वासां परविद्यानां विकल्पः, आपरिच्छिन्नानन्दपूपब्रह्मानुभवफलस्याविशिष्टत्वात् ।। 
काम्यास्तु यथाकामं समुच्चीयेरन्न वा , पूर्वहेत्वभावात् ।। 58 ।। 
ब्रह्मव्यतिरिक्तविद्याफलस्य परिमितत्वात् भयस्त्वापेक्षया समुच्चयः संभवतीति यथाकाम् समुच्चीयेरम्, विकल्पेरन् वा ।। 
यथाश्रयभावाधि करणम् 26 
  अङ्गेषु यथाश्रयभावः  ।। 59 ।। 
"उद्गीथमुपासीत "  इत्युद्गीथाद्यङ्गेष्वाश्रितानामुद्गीथादिवत् क्रत्वङ्गभाव एव । गोदोहनादिवत् स्ववाक्ये फलान्तराश्रवणादुद्गीथादिसंबन्धितया क्रत्वङ्गभावो न विरुध्यत इति ।। 
शिष्टेश्च ।। 60 ।।
  "उद्गीथमुपासीत " इति विधेः "यदेव विद्यया करोति " इत्यत्र विध्यभावाच्चाङ्गभावो न विरुद्धः ।। 
समाहारात् ।। 61 ।। 
 "उद्गीथमनुसमाहरति " इति वेदनहानावन्येन (अन्येन omitted M.1,M2,3.)  समाधानं ब्रुवत् वेदनस्याङ्गतां द्योतयति ।। 
गुणसाधारण्यश्रुतेश्च ।। 62 ।।
 प्रकृतोपासनस्यैव "औमित्याश्रावयस्योमिति शंसत्योमित्युद्गायति " इति सर्वत्र संचरतः पूर्वोक्तोपादानानियमो न संभवति ।। 
न वा त्सहभावा श्रुतेः ।। 63 ।। 
नैतत् , अङ्गभावाश्रुतेः । अङ्गभावो हि सहभावः । " यदेव विद्यया करोति  तदेव वीर्यवत्तरम् " इति फलान्तरसाधनतयावगतस्योपासनस्याङ्गङभावा संभवात् ; "उद्गीथमुपासीत " इत्युद्गीथाश्रयतामात्रप्रतिपादनात् ।। 
दर्शनाच्च ।। 64 ।। 
 "एवंविद्ध वैब्रह्मा यज्ञं यजमानं यजमानं सर्वांश्चर्त्विजोऽभिरक्षति" इति ब्रह्मणो वेदनेन सर्वरक्षणं ब्रवती श्रुतिरुद्गातृप्रभृतीनां वेदनस्यानङ्गतां दर्शयतीत्युपादानानियमः(उपासानोपादानानियमः pr.) सिद्धः ।। 
इति श्रीभगवद्रामानुजविरचिते वेदान्तसारे तृतीयाध्यायस्य तृतीयः पादः ।। 
तृतीयाध्याये चतुर्थः पादः   
  पुरुषार्थाधिकरणम्  1  
 पुरुषार्थोऽतः शब्दादिति बातरायणः ।। 1 ।। 
विद्यातः पुरुषार्थ इति भगवान् बादराणो मेने । "ब्रह्मविदाप्नोति परम् " "यो वेद निहितं गुहायां परमे व्योमन् । सोऽश्नुते सर्वान् कामान् सह । ब्रह्मणा " इत्यादिशब्दात् । 
शेषात्वात्पुरुषार्थवादो यथान्येष्विति जैमिनिः ।। 2 ।। 
"तत्वमसि " इत्यादिसामानाधिकरण्येन कर्मसु कर्तुरेव ब्रह्मत्वावगमात् तद्वेदनस्य तत्संस्कारतया कर्मशेषत्वात् द्रव्यादिष्विव फलश्रुतिरर्थवाद इति (इति जौमिनि राचार्यो मन्यते omitted A1.M2. pr .)जैमिनिराचार्यो मन्यते । 
आचारदर्शनात् ।। 3 ।। 
अश्वपतिः केकयो ब्रह्मविदाह "यक्ष्यमाणो ह वै भगवन्तोऽहम् " इति । एवमादौ ब्रह्मविदः कर्मप्रधानाचारदर्शनात् विद्या कर्माङ्गम् । 
तच्छ्रुतेः।। 4 ।। 
"यदेव विद्यया करोति " इति श्रुत्यैव विद्यायाः कर्मसु विनियोगात् विद्या कर्माङ्गम् (विद्या कर्माङ्गम् omitted A1. pr.) । यत्करोति तद्विद्ययेति हि श्रुति ः। यद्विद्यया साधनभूतया कर्म करोति तत्कर्म वीर्यवत्तरमिति वा । 
समन्वारम्भणात् ।। 5 ।। 
"तं विद्याकर्मणी समन्वारभेते " इति विद्याकर्मणोरेकस्मिन् पुरुषे साहित्यदर्शनाच्च विद्या कर्माङ्गम् । 
तद्वतो विधानात् ।। 6 ।।
 "आचार्यकुलाद्वेदमधीत्य +अभिसमावृत्य कुटुम्बे " इत्यादावर्थज्ञानपर्यन्ताध्ययनवतः कर्मविधानाच्च । अध्ययनं ह्यर्थज्ञापर्यन्तम् ।
नियमाच्च (च omittted in A1,M1,pr.) ।। 7 ।। 
"कुर्वन्नेवेह कर्माणि जिजीविषेच्छतं समाः (इत्यादावात्मविदः M3.)इत्यात्मविदो जीवनस्य कर्मसु विनियोगाच्च "
 अधिकोपदेशात्तु बादरायणस्यैवं तद्दर्शनात् ।। 8।। 
न विद्या कर्माङ्गम् । अपितु विद्यातः पुरुषार्थ इत्येवमेव भगवतो बादरायणस्य मतम् ; कर्तुः प्रत्यगात्मनोऽर्थान्तभूतस्यैव वेद्यतयोपदेशात् । (कथम् M2) तत्कथम् ? "बहुस्यां प्रजायेयेयि" "स कारणं करणाधिपाधिपः" इत्यादिवाक्येषु वेद्यस्याधिक्यदर्शनात् । 
तुल्यं तु दर्शनम् ।। 9 ।। 
विद्यायाः प्राधान्येऽपि तुल्यमाचारदर्शनम् । "ऋषयः कावषेयाः किमर्था वयमध्येष्यामहे " इत्यादौ ब्रह्मविदां कर्मत्यागो हि (हि omitted M3.) दृश्यते। अनुष्ठानं तु फलाभिसंधिरहितस्य विद्याङ्गत्वेन । त्यागस्तु फलाभिसंधियुक्तस्येति न विरोधः । 
असार्वत्रिकी ।। 10 ।। 
"यदेव विद्यया करोति " इति न सार्वत्रिकी विद्योच्यते, "यदेव विद्यया " इति प्रसिद्धवन्निर्देशात् । प्रसिद्धिश्चोद्गीथविद्याया ः । "यदेव विद्यया  करोति तदेव वीर्यवत्तरं भवति " इति प्रकृतोद्गीथविद्यायुक्तस्य कर्मणो हि वीर्यवत्तरत्वसाधनभावो विधीयते । 
विभागः शतवत् ।। 11 ।। 
"तं  विद्याकर्मणी समन्वारभेते " इति विद्याकर्मणोर्भिन्नफलत्वेन स्वस्मै फलायान्येतीति विभागः । यथा क्षेत्ररत्नविक्रयिणं (शतद्वयमन्वेतीत्यत्र pr.) शतद्वयमित्यत्र क्षेत्रार्थे शतं, रत्नार्थं शतमिति । 
अध्ययनमात्रवतः ।। 12 ।। 
"वेदमधीत्य" इत्यध्ययनमात्रवतः कर्मविधानात् न विद्या कर्माङ्गम् । अध्ययनविधिर्हक्षरराणिग्रहणमात्रे पर्यवस्यतीत्युक्तम् । अर्थावबोधपर्यन्तत्वेऽप्यर्थज्ञानादर्थान्तरभूता 'विद्यात्, उपासीत ' इति विहिता विद्या प्रत्यया वृत्तिरूपा । 
नाविशेषात् ।। 13 ।।
 "कुर्वन्नेवेह कर्माणि " इत्यत्र स्वतन्त्रे कर्मणि विद्वदायुषो विनियोग इति विशेषहेत्वभावात् "ईशा वास्यमिदं सर्वम् " इति प्रकरणाच्च विद्याङ्ग भूतमे तत्कर्मेति ज्ञायते । अतो न विद्या कर्माङ्गम् । 
स्तुतयोऽनुमतिर्वा ।। 14 ।।
  विद्यास्तुतये कर्मानुमतिर्वा । विद्यामाहात्म्यात् सर्वदा कर्म कुर्वन्नपि तैर्न लिप्यते इति हि विद्या स्तुता स्यात् ष "न कर्म लिप्यते नरे " इति च वाक्यशेषः । 
फामकारेण चैके ।। 15 ।। 
"किं प्रजया करिष्यामः " इत्यादिना कामकारेण गार्हस्थ्यत्यागमधीयत एके । अतश्च विद्यैव प्रधानभाता । 
 उपमर्दं च ।। 16 ।। 
 विद्यया सर्वकर्मोपमर्दं(मर्दनं A1.) चाधीयत एके(एके omitted M1,2.pr.) "क्षीयन्ते चास्य कर्माणि तस्मिन् दृष्टे परावरे " इत्यादिना । 
 ऊर्ध्वरेतः सु च शब्दे हि ।। 17 ।।  
 ऊर्ध्वरेतःस्वाश्रमेषु च (च omitted pr. )विद्यादर्शनात् नेषु चाग्निहोत्राद्यभावान्न विद्या कर्माङ्गम् । ते चाश्रमाः सन्त्येव । "त्रयो धर्मस्कन्धाः " इति हि वैदिके शब्दे दृश्यते । 
परामर्शं जैमिनिरचोदनाचापवदति हि ।। 18 ।। 
  "त्रयो धर्मस्कन्धाः " इत्यत्र(इत्यादौ M3.) चोदनाभावादुपासनस्तुत्यर्थमनुवादमेव जैमिनिर्मेने । "वीरहा वा एष दैवानां योऽग्निमुद्वासयते" इत्यपवदति चाश्रमान्तरम् । 
अनुष्ठेयं बादरायणः साम्यश्रुतेः ।। 19 ।।
  गृहस्थाश्रमदाश्रमान्तरमप्युष्टेयमिति (भगवत् omitted M1,pr.) भगवद्बादरायणमतम् , "त्रयोधर्मश्कन्धाः " इति सर्वाश्रमसाम्यश्रुतोः । 
विधिर्वा धारणवत् ।। 20 ।। 
"उपरि हि देवेभ्योधारयति " इत्यप्राप्तत्वेन यथा विधिः, तद्वत् । 
स्तुतिमात्राधिकरणम्  2 
 स्तुतिमात्रमुपादानादिति चोन्नापूर्वत्वात् ।। 21 ।। 
उद्गीथादिषु रसतमत्वादिदृष्टिविधिर्न संभवति ; "इयमेव जुहुः स्वर्गो लोक आहवनीयः " इतिवत् कर्माङ्गभूतोद्गीथाद्युपादाय तस्य रसत्मत्ववचनं तत्त्स्तुतिमात्रमिति चेत्, नैतत् । जुह्वादिविधिवदुद्गीथादिविधेरत्रासंनिधानात् । रसतमत्वादेश्चाप्राप्तत्वाद्रसतमत्वादिदृष्टिविधिरेव। 
भावशब्दाच्च ।। 22 ।।
"उद्गीथमुपासीत " इति विधिप्तत्ययाच्च । 
पारिप्लवाधिकरणम्  3 
 पारिप्लवारिथा इति चेन्न विशेषितत्वात् ।। 23 ।। 
वेदान्तेषु तत्तद्विध्यारम्भेऽधीताः "प्रतर्दनो ह वै " इत्याद्याख्यायिकाः (अत्र पारिप्लवशब्दस्याख्यानसंसनमर्थः।)पारिप्लवार्थाः, "आख्यानानि शंसन्ति " इति तत्र विनियोगादिति चेत् , न । तत्रैव "मनुर्वैवस्वतः " इत्याद्याख्यानानां विशेषित्त्वात् तेषामेव तत्र विनियोगः । 
तथा जैकवाक्योपबन्धात् ।। 24 ।।
 विद्याविधिनैकवाक्यत्वाच्च "सोऽरोदीत्" इत्यादिवत् विद्यास्तुत्यर्था एताः । 
अग्नीन्धनाधिकरणम्  4
  अत एव चाग्नीन्धनाद्यनपेक्षा ।। 25 ।। 
ऊर्ध्वरेतसाम् "एतमेव प्रव्राजिनो लोकमिच्छन्तः प्रव्रजन्ति " इत्यादिश्रुतेरेव तेषां विद्यावत्त्वात् (तेष्वेव A1.)तेष्वाधानाद्यनपेक्षा विद्या । 
सर्वापेक्षाधिकरणम् 5 
 सर्वापेक्षा च यज्ञादिश्रुतेरश्ववत् ।। 26 ।। 
कर्मवत्सु गृहस्थेष्वग्निहोत्रादिसर्वकर्मापेक्षा विद्या, "ब्राह्मणा विविदिषन्ति यज्ञेन दानेन तपसानाशकेन " इत्यादिश्रुतेः । यथा चाश्वोगमनसाधनभतोऽपि स्वपरिकर बन्धापेक्षो गमने, तथा । ऊर्ध्वरेतःसु च स्वाश्रमकर्मापेक्षा । 
शमदमाद्यधिकरणम्  6 
 शमदमाद्युपेतः स्यात्तथापि तु तद्विधेस्तदङ्गतया तेषामप्यवश्यानुष्ठेयत्वात् ।। 27 ।। 
गृहस्थो विहितकर्मव्यापृतोऽपि "शान्तो दान्तः" इत्यादिना शमदमादिविधेस्तद्युक्तः स्यात् । विद्यानिष्पत्तये शमदमादीनामवश्यानुष्ठेयत्वात्; शान्त्युपरतिप्रभृतिभिर्विना (विद्योत्पत्यनुपपत्तेः M2.)विद्यानिष्पत्त्यनुपपत्तेः। 
सर्वान्नानुमत्यधिकरणम् 7 
 सर्वान्नानुमतिश्च प्राणात्यये तद्दर्शनात् ।। 28 ।। 
प्राणविद्यानिष्टस्य "न ह वा एवं विदि किंचनानन्नं भवति" इति सर्वान्ननुमतिर्न सर्वदा ; अपितु प्राणात्ययापत्तावेव । अतिशयितशक्तेर्ब्रह्मविदोऽप्युच्छिष्टभक्षणादिः प्राणात्ययापत्तावेवेति दर्शनात् । 
अबाधाच्च ।। 29 ।। 
"आहारशुद्धौ सत्वशुद्धिः" इत्याहारशुद्धिविधेरबाधाच्च प्राणसंशय एव । 
अपि स्मर्यते ।। 30 ।।
 "प्राणसंशयामापन्नो योऽन्नमति यतस्ततः" इत्यादिना स्मर्यते च प्राणसंशय एवेति । 
शब्दश्चातोऽकामकारे ।। 31 ।। 
 "तस्माद्बाह्मण सुरां न पिबेत् " इति कामकारनिवृत्तिशब्दश्चात एव; यतः प्राणसंशय एव सर्वान्नानुमतिः । 
विहितत्वाधिकरणम् 8
 विहित्तवाच्चाश्रमकर्मापि ।। 32 ।। 
यज्ञादिकर्म "यावज्जीवमग्निहोत्रम्" इत्यादिना विहितत्वात् विद्यारहितकेवलाश्रमिणामप्यनुष्ठेयम् । 
सहकारित्वेन च ।।33।।
 "तमेतं वेदानुवचनेन" इत्यादिश्रुतेर्विद्याङ्गतया विधेर्विद्यासहकारित्वेन विदुषा चानुष्ठेयम् ।
सर्वथापि च एवोभयलिङ्गात् ।। 34 ।। 
उभयत्र विनियोगेऽपि यज्ञादयस्त एव, उभयत्र प्रत्यभिज्ञानाख्याल्लिङ्गात्। कर्मस्वरूपैक्येऽपि विनियोगपृथक्त्वेन न विरोधः । 
अनभिभवं च दर्शयति ।। 35 ।।
 "धर्मेण पापमपनुदति " इति विद्योत्पत्तिबन्धकपापनिवर्तनेन विद्याया अनभिभवं कर्मानुष्ठानकार्यं च दर्शयति ।
विधुराधिकरणम् 9
अन्तरा चापि तु तद् दृष्टेः ।। 36 ।।
आश्रमानन्तरा वर्तमानो विधुरादिरनाश्रमी । तस्यापि विद्याधिकारोऽस्ति, रैक्वादिष्वनाश्रमिषु ब्रह्मविद्याधिकारदर्शनात् । 
 अपि स्मर्यते ।। 37 ।।
 अनाश्रमिणोऽपि जपादिना विद्यानुग्रहः स्मर्यते "जप्येनापि च संसिध्येत् " इति । 
विशेषानुग्रहश्च ।। 38 ।। 
आश्रमानियतधर्मविशेषैर्विद्यानुग्रहाश्च श्रूयते । "तपसा ब्रह्मचर्येणश्रद्धया विद्यया चात्मानम् " इत्यादिना । 
अतस्त्वितरज्जयायो लिङ्गाच्च ।। 39 ।। 
अनाश्रमित्वादाश्रमित्वं ज्यायः, धर्मभूयस्त्वात् "अनाश्रमी न तिष्ठेत्तु (तिष्ठेत A1.)" इति स्मृतेश्च । 
तद्भूताधिकरणम् 10 
तद्भूतस्य तु नातद्भावो जैमिनेरपि नियमात्तद्रूपाभावेभ्यः ।। 40 ।। 
नैष्ठिकादिनिष्ठस्य(नैयमिकादिभूतस्य M1.)  प्रच्युत्य(प्रच्युतस्य M1.)  स्थितिर्न संभवत्येव, नियमात् (तद्रूपाभावेभ्यः A1.)तद्रूपनिवृत्तिभ्यः । यथा नियच्छन्ति हि "अत्यन्तमात्मानमाचार्यकुलेऽवसादयन् " इति "अरण्यमियात्ततो न पुनरेयात् " इति "संन्यस्याग्निं(अग्निन् M2.)न पुनरावर्तयेत्" इति च । अतस्तेषां(प्रच्युतिभावात् m 3.) प्रच्युत्य स्थित्यभावाद्विद्यानधिकारः । जैमिनेरप्येवम्(जैमिनिरप्येवम् M3.) । 
न चाधिकारिकमपि पतनानुमानात्तदयोगात् ।। 41 ।। 
"अवकीर्णिपशुश्च तद्वत् " इत्यधिकारपक्षमोक्तं प्रायश्चित्तमपि तस्य न संभवति, तस्य 
प्रायश्चित्तानधिकारस्मृतेस्तदसंभवात्। "आरूढोनैष्ठिकं धर्मम् " इत्यारभ्य "प्रायश्चित्तं न पश्यामि" इत्यादिस्मृतेः ।
उपपुर्वमपीत्येके भावमशनवत्तदुक्तम् ।। 42 ।। 
उपपातकत्वात्  (प्रायश्चित्तमेके 1 2,pr)प्रायश्चित्तस्य भावमेके मध्वशननिषेधतत्प्रायश्चित्तवदिति मन्यन्ते । तदुक्तम् -- " (इतरेषां M 2.)उत्तरेषां चैतविरेधि"  इति । 
बहिस्तूभयथापि स्मृतेराचाराच्च ।। 43 ।। 
उपपातकत्वेऽप्यन्यथापि कर्माधिकारबहिष्कृता एते; तथा स्मृतेः "प्रायश्चित्तं न पश्यामि येन शुध्येत्स आत्महा " इति । शिष्टबहिष्काराच्च।
स्वाम्यधिकरणम् 11
 स्वामिनः फलश्रुतेरित्यात्रेयः ।। 44 ।। 
उद्गीथाद्युपासनं यजमानेनानुष्टेयम्; तस्यैव क्रतुवीर्यवत्तरत्वादिफलश्रुतेरित्यात्रेयः । 
आर्त्विज्यमित्यौडुलोमिस्तस्मै हि परिक्रीयते ।। 45 ।। 
कर्मस्वरूपवत् तदङ्गाश्रयमप्यार्त्विज्यम्। साङ्गफलसाधनकर्मानुष्ठानायहि ऋत्विक् परिक्रीयते । 
सहकार्यन्तरविध्यधिकरणम् 12                                                
सहकार्यन्तरविधिःपक्षेणतृतीयं तद्वतोविध्यादिवत् ।। 46 ।। 
"तस्मात् ब्रह्मणः पाण्डित्यं निर्विद्य" इत्यारभ्य "अथ मुनिः" इत्यत्र (विद्यावतः omitted A1.)विद्यावतो यज्ञादिवत् बाल्यपाण्डित्ययोस्तृतीयं सहकार्यन्तरं मौनं विधीयते, पक्षेण प्रकृष्टमननशीले मुनिशब्दप्रयोगात् । विद्याभ्यासरूपं मननमिदमप्राप्तमेव । 
कृत्स्नभावात्तु गृहिणोपसंहारः ।। 47 ।। 
कृत्स्नेष्वाश्रमिषु विद्यासद्भावात्(संभवात् M3.) छान्दोग्ये "अभिसमावृत्य कुटुम्बे" इत्यारभ्य "स खल्वेवं वर्तयन्यावदायुषम्" इति गृहिणोपसंहारः सर्वेषां प्रदर्शनार्थः। तुशब्दो गृहिण एवेति शङ्गाव्यावृत्यर्थः । 
मौनवदितरेषामप्युपदेशात् ।। 48 ।। 
   "अथ मुनिः " इत्यत्रापि "अथ भिक्षाचर्यं चरति" इति पारिव्रज्येनोपसंहारः प्रदर्शनार्थः, मौनभिक्षाचर्यवदितराश्रमधर्माणां यज्ञादीनामप्युपदेशात् । 
अनाविष्काराधिकरणम् 13 
 अनाविष्कुर्वन्नन्वयात् ।। 49 ।। 
  "पाण्डित्यं निर्विद्य बाल्येन तिष्ठासेत्" इति बाल्यमित्यविशेषेण(अविशेषश्रुतावपि A1.) श्रुतावपि, बालकर्म स्वमाहात्म्यानाविष्काररूपं विद्यान्वययोग्यतया विधीयते ।
 ऐहिकाधिकरणम्  14 
 ऐहिकमप्रस्तुतप्रतिबन्धे तद्दर्शनात् ।।50 ।। 
अभ्युदयफलमुपासनं स्वसाधनभूतपुण्यकर्मानन्तरमुत्पद्यत इति नायं नियमः । प्रबलकर्मान्तरप्रतिबन्धाभावे तदनन्तरम् । प्रतिबन्धे तु तस्मिन् सम्प्ते ; "तदेव वीर्यवत्तरम्" इति(प्रतिबन्धाभार्व pr.)प्रतिबन्धाभावफलदर्शनात् । 
मुक्तिफलाधिकरणम् 15
  एवं मुक्तिफलानियमस्तदवस्थावधृतेस्तदवस्थावधृतेः।।51।।
एवं मुक्तिफलोपासनस्यापि प्रतिबन्धभावाभावयोरित्यनियमः, प्रतिबन्धभाव एवेति फलोदयावस्थावधृतेः।(द्विरुक्तिरध्यायपरिसमाप्तिद्योतनाय added A1.)।
इति श्रीभगवद्रामानुजविरचिते वेदैन्तसारे तृतीयस्याध्यायस्य चतुर्थः पादः।। 
ःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःःः
  










