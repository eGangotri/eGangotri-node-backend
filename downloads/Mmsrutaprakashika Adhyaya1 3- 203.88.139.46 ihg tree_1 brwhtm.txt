1.3.1
एवमस्पष्टजीवलिङ्गकानि वाक्यानि परमात्मपरत्वेन निर्णीतानि । अथ स्पष्टजीवलिङ्गकानि विचार्यन्त इति पादसङ्गतिः । पूर्वस्मिन्नधिकरणे द्युपृथिव्यादिसम्बन्धिनः परमात्मत्वमुक्त्तम््, द्युपृथिव्यादिसम्बन्धित्वं परमात्मव्यतिरिक्त्तस्य दृश्यत इति शङ्कया अनन्तराधिकरणारम्भ इत्यवान्तरसङ्गतिः । यद्वा "अदृश्यत्वादिगुणक' इत्यधिकरणे त्रैलोक्यशरीरत्वेन परमात्मत्वे साधिते तच्छरीरकत्वमपरमात्मनोऽपि दृश्यत इति शङ्कायां वैन्वानराधिकरणं प्राप्तम्् । अथास्यामेवोपनिषदि कतिपयवाक्यानां परमात्मव्यतिरिक्त्तपरत्वशङ्कायामदृश्यत्वादिगुणकचिन्तनस्यासमाप्तिबुध्द्या तृतीयपादाद्याधिकरणमदृश्यत्वानिगुणकनिरूपणात्पृथक्कृत्य तृतीयपादे निवेशितम्् । पादभेदस्य स्पष्टास्पष्टजीवलिङ्गतानिबन्धनत्वात्् ।  ।। द्युभ्वाद्यायतनं स्वशब्दात्् ।। व्द्याद्यायतनमित्येतावति वक्त्तव्येऽपि द्युभ्वादीत्युक्त्तेरयं      भावः, ऊद््र्ध्वा अधराश्चेतिकोटीद्वयान्तर्गता लोकाः, तत्प्रदर्शनार्थौ द्युभूशब्दाविति । विषयमाह - आथर्वणिका  इति । तत्रेति - किं द्युपृथिव्याद्यायतनं जीवः, उत परमात्मा ? इति विचारः । तदर्थं यस्मिन्द्यौरित्यादिवाक्यजातं किमदृश्यत्वादिगुणकप्रकरणाद्भिन्नम््, उताभिन्नम्् ? तदर्थं मनःप्राणादिसम्बन्धः किमुपकरणोपकरणित्वलक्षणः, उताधाराधेयभावलक्षणः ? तदर्थं द्युपृथिव्याद्यायतनत्वामृतसेतुत्वादिधर्माः किं कर्मफलात्तुर्जीवस्य सम्भवन्ति, उतानश्नतः ? इति । यदा कमर्फलात्तुर्भवन्ति तदा मनआदिसम्बन्धस्य करणतद्वत्तारूपतया तस्य परप्रकरणविच्छेदकत्वेन द्युभ्वाद्यायतनं जीवस्यात््, यदाऽमृतसेतुत्वादयोऽनश्नतो धर्मास्तदा मनआदिसम्बन्धस्य आधाराधेयभावरूपत्वेन परप्रकरणाविच्छेदाद््द्युपृथिव्याद्यायतनं परमात्मेति फलितं स्यात्् । अरा इवेत्यादेरनन्तरश्लोकस्य द्युभ्वाद्यायतनविषयत्वं दर्शयन्् जीवलिङ्गमाह - पूर्ववाक्येति । लिङ्गान्तरमाह - मुनरपि स एष इति । ततः किमित्यत्राह -
1.3.1
नाडीसम्बन्ध इति । नाडीनामिन्द्रियसम्बन्धित्वेन जीवस्य ज्ञानप्रसरहेतुत्वात्् "ताभिः प्रत्यवसृप्य पुरीतति शेते' तयोद््र्ध्वमायन्नमृतत्वमेति विष्वङ््ङन्या उत्क्रमेण भवन्ति' इत्यादिश्रुतिभिर्जीवस्य नाडीसंयोगप्रसिद्धेश्च तत्सम्बन्धो जीवलिङ्गमिति भावः । देवातिरूपेणेति बहुधाशब्दविवरणम्् । अन्तरादित्यविद्यायामकर्मकृतस्वेच्छागृहीतदिव्यविग्रहयोगस्समर्थितः, न तु देवादिसजातीयरूपैर्बहुधाजायमानत्वं बहुधाशब्दार्थ इति सूत्रकारेण निरूपितम््; अतस्तस्य जीवत्वशङ्का युक्त्तेतिभावः । "यस्मिन्द्यौ'रिति पूर्वश्लोके जीवधर्मं दर्शयति - अस्मिन्नपीति । ननु कथं मनः प्राणसम्बन्धस्य जीवत्वसाधकतयोपन्यासः, स हि परस्य सम्भवतीति "सर्वत्र प्रसिद्धोपदेशा'दित्यत्रोक्त्तम्् । सत्यम््; तथापि मनःप्राणैरुपकरणोपकरणित्वलक्षणसम्बन्धस्य स्वरसतः प्रतीतेः तस्य चापवादाभावे सति कार्यकरत्वेन प्रागुक्त्तनिर्वाहायोगाच्च युक्त्ता शङ्का, अतो नाडीसम्बन्धबहुधाजायमानत्वमनःप्राणाधारत्वजीवलिङ्गैः पूर्वपक्षोत्थानं युक्त्तम्् । तत्रैव श्लोके द्युपृथिव्याद्यायतनत्वरूपपरमात्मलिङ्गं च दृश्यत इत्यत्राह - एवं जीवत्वे निश्चित इति । द्वयोरपि जीवपरयोर्लिङ्गप्रतिभासेन विरोधादन्यतरलिङ्गभङ्गेऽवश्यंभाविनि, यल्लिङ्गस्योत्तरश्लोकप्रतिपन्नलिङ्गद्वयानुगुण्यम्् तल्लिङ्गानुसारिण्यर्थनिर्णये कर्तव्ये सतीत्यर्थः । यथाकथञ्चित्सङ्गमयितव्यमिति - जीवस्य द्युपृथिव्याद्याधारत्वं स्वरूपेण वा कर्मद्वारा वा मुक्त्तावस्थायां विकसितेन ज्ञानेन वा सम्भवतीति भावः । द्युपृथिव्यादीनामित्यादि - सेतुशब्दस्य सलिलनिरोधके प्रसिद्धत्वेनामृतस्य निरोधकत्वप्रसङ्गेन रूढार्थानुपपत्तौ  सत्यामस्वारस्य साम्यात्तमुभयथा व्याचष्टे - सिनोतेरिति, सेतुरिव वेति च । प्रथमनिर्वाहे रूढिपरित्यागादस्वारस्यम््, द्वितीये त्वगत्या रूढार्थगतगुणयोगपरत्वादस्वारस्यम्् । गुणयोगफलितमथर्माह - संसारेति । श्येनसादृश्याद्यागे श्येनशब्दवत्् सेतुतादृश्यात्परमात्मनि सेतुशब्दः, विहङ्गयागयोर्हि निपत्यादानं साम्यम्् । "अन्तः प्रविष्टश्शास्ता जनानां  सर्वात्मा' इति श्रुत्यनुसारेणात्मशब्दं व्याचष्टे । आत्मशब्दश्चेति - आत्मशब्दो न व्याप्तृमात्रवाची, किन्तु व्याप्तृ-विशेषवाची, योगरूढत्वात; न हि गगनादिष्वात्मशब्दप्रयोगः, अतो नियन्तृरूपव्याप्तृविशेषवाचीत्यर्थः । "अमृ-तस्यैष सेतुः' "आत्मानम््' "यस्सर्वज्ञस्सर्ववित््' इत्यादयः स्वशब्दा इत्यर्थः । परोक्त्तहेतुनिर्वाहमाह - नाड्याधारत्वमित्यादिना । नाड्याधारत्वं हृदयद्वारा परमात्मनस्सम्भवतीत्यर्थः । अजायमान इति - जन्मनो हेतुविशेषः फलविशेषश्चेति भावः । तद्वैशद्यायाह - स्मृतिरपीति ।
1.3.2
।। मुक्त्तोपसृप्यव्यपदेशाच्च ।। नामरूपप्रहाणमात्रं प्रलयदशायामप्यस्तीति तद्य्वावृत्त्यर्थं विधूतपुण्यपापत्वपूर्वकत्वं नामरूपप्रहाणस्य दर्शयितुं श्रुतिवाक्यद्वयोपादानम्् उपात्तश्रुतिवाक्ये बन्धान्मुक्त्त इतिशब्दस्याश्रुतत्वान्मुक्त्तिप्रतिपादनं दर्शयति - संसारबन्धनादिति । वाक्यद्वयोक्त्तविशेषणान्याह - विधुतेति । मुक्त्तत्वमुपपादयति - पुण्यपापेति । वाक्यद्वयोक्त्तविशेषणानि विशदीकुर्वन्् सूत्रार्थं परमसाध्येन घटयति - अत इति । निरञ्जनशब्दव्याख्यानं प्रकृतिसंसर्गरहितैरितिपदम्् । परमं साम्यमिति - येन गुणेन साम्यं तस्यापरिच्छिन्नत्वं परमसाम्यम््, न तु सर्वथा साम्यम्् । उत्तरसूत्रमवतारयति - परब्रह्मेति । पूवर्मन्वय उक्त्तः, अथ तद्दार्ढ्याय व्यतिरेक उच्यत इत्यर्थः ।।
1.3.3
।। नानुमानमतच्छब्दात्प्राणभृच्च ।। सूत्रसङ्गतेर्बुद्धिस्थत्वाय प्रथमं सङ्गच्छमानं सूत्रस्य वाक्यार्थमाह - यथेति । मुक्त्तोपसृप्यत्वेऽभिहिते प्रधानशङ्कानुदयेन तस्य व्युदसनीयत्वाभावात्तदुपन्यासो दृष्टान्ततयेति भावः । किमत्र प्रधानोपस्थापकं पदमित्याकाङ्क्षायां व्याख्येयं पदं व्याचष्टे - अनुमीयत इति । "कृत्यल्युटो बहुल' मिति बहुलग्रहणात्् कर्मणि ल्युडिति भावः । अनुमानेति - "शेष' इत्यणप्रत्यये आदिवृद्धौ च सत्यामानुमानमिति रूपं भवति । तद्य्वतिरिक्त्तवाचिशब्दादिति प्रतीतिशङ्कानिवृत्त्यर्थमतच्छब्दादितिपदं व्याचष्टे - तद्वाचीति । अर्थाभावे यदव्ययमिति न सूत्रोपादानम्् । अपि त्वर्थोपादानम््; सूत्रस्य द्राधीयस्त्वात्् । अयमभिप्रायः, अतच्छब्दादिति बहुव्रीहिस्तावदनुपपन्नः, तदा तच्छब्दरहितादिति स्यात््, ततश्च
विशेष्यान्तरं हेतुतयाऽन्वेष्टव्यम््; तच्चानुपलम्भहतम्् तत्पुरुषत्वे नञस्तत्पदेन शब्दपदेन वा समासस्यात्् । तत्र प्रथमे असः क इत्यपेक्षायां प्रकृतात्परमात्मनोऽन्यत्प्रधानं जीवो वा यद्यतच्छब्दार्थस्तदा प्रधानपुरुषवाचिशब्दादित्युक्त्तं स्यात््, ततश्चासिद्धिः प्रतिज्ञातार्थविरोधश्च स्यात्् । असः प्रधानादिव्यतिरिक्त्तः परमात्मा चेत्् तद्वाचिशब्दादित्युक्त्ते "स्वशब्दा'दित्यनधिकार्थत्वं स्यात््, तथा च सति नानुमानमत एव
प्राणभृच्चेत्यार्जवेन शक्ये सूत्रप्रणयने कुटिलोक्त्तिर्विफला स्यात्् । नञस्तच्छब्दपदेन समासपक्षेऽपि तद्वाचिशब्दव्यतिरिक्त्तशब्दादित्युक्त्तं स्यात्् तदा तच्छब्दः प्रधानजीवपरश्चेत्तद्वाचिशब्दव्यतिरिक्त्तशब्दादित्युक्त्तं भवति, तत्् स्वशब्दादित्यनधिकार्थम्् तच्छब्दः परमात्मपरश्चेत्् तद्वाचिशब्दव्यतिरिक्त्तादिति   हेतुःप्रतिज्ञातार्थविरुद्धार्थः स्यात््; अतः परिशेष्यादर्थाभावेऽव्ययीभाव इति ।
इतश्चायं न प्रत्यगात्मेति - प्राणमृत्प्रतिषेधकसूत्रानन्तर्यात्तदनन्तरसूत्रस्यापि प्राणभृत्प्रतिक्षेपस्साध्य इत्यर्थः । अयंशब्दो द्युभ्वाद्यायतनात्मविषयः । मुक्त्तोपसृप्यसूत्रविषयवाक्ये "पश्यते रुक्मवर्णम््' इत्युक्त्तम्् "जुष्टं यदा पश्यती' ति तत्तुल्यार्थतया बुद्धिस्थवाक्यान्तरप्रतिपन्नहेतुमाह -
।। भेदव्यपदेशात्् ।। "समाने वृक्षे' इति मन्त्रे अन्यशब्दार्थो भेदव्यपदेशशब्देन विवक्षितः । अत्रान्यशब्दस्य द्युभ्वाद्यायतनविषयत्वं कथमिति शङ्कायां मन्त्रं व्याचष्टे - अनीशयेति ।  स्त्रीलिङ्गसामर्थ्यात्् प्रकृतेर्विशेष्यत्वमुक्त्तम्् । अन्यशब्दसामर्थ्यलब्धं प्रतियोगिनं निर्दिशति - स्वस्मादिति । ईशशब्दसामर्थ्यप्राप्तमीशितव्यं मानातरानुरोधेनाह - सर्वस्येति । जुष्टशब्दं व्याचष्टे - प्रियमाणमिति । आदिकर्मणि क्त्त इति भावः । समुच्चेतव्यसामर्थ्यप्राप्तश्चशब्द इत्यभिप्रायेणाह - महिमानञ्चेति । इतिशब्दार्थमाह - निखिलजगन्नियमनरूपमिति । इतिशब्दो बुद्धिस्थप्रकारपरः । ईशशब्दश्रवणान्नियमनरूपप्रकारो बुद्धिस्थ इति भावः । यत्तदोर्नित्यसम्बन्धादाह - तदेति । इतिशब्दःकालसम्बन्धरूपप्रकारवाची, अतस्तदर्थस्तदाशब्दविवक्षितो वा स्यात्् । द्रष्टृत्वसमानाधिकरणं मुह्यमानत्वादिकं दृश्यत्वसमानाधिकरणं जुष्टत्वादिकमन्यत्वं च व्यपदिशन्तीयं श्रुतिः "तमेवैकं जानथ' इति ज्ञेयतया निर्दिष्टं द्युभ्वाद्यायतनमात्मानमन्यशब्दवाच्यत्वेन प्रत्यभिज्ञापयन्ती तस्य जीवत्वं वारयतीति वाक्यार्थः ।
द्वितीयचतुर्थसूत्रविषयाभ्यां "यदा पश्यः पश्यते' "जुष्टं यदा पश्यती' ति वाक्याभ्यामदृश्यत्वादिगुणकविषयस्य "यद्भूतयोनिं परिपश्यन्ती' तिवाक्यस्य समानार्थत्वात्् बुद्धिस्थप्रकरणमेव हेतुं स्थित्यदनाभ्यां पूर्वमेवाह -
1.3.5
।। प्रकरणात्् ।। भाष्ये अस्य सूत्रस्य साध्यनिर्देशाभावः प्रकरणाख्यस्य हेतोः प्राणभृत्प्रतिक्षेपे परमात्मसाधने च सामर्थ्यात्् पूर्वत्रोत्तरत्र चान्वयो भविष्यतीत्यभिप्रायनिबन्धनः । उत्तरसूत्रव्याख्याने ह्युभयमपि साध्यत्वेन निर्दिश्यते ।
अदृश्यत्वादीत्यस्मिन्नधिकरणे "विशेषणभेदव्यपदेशाभ्यां च नेतरौ' इतिसूत्रव्याख्यानावसरे तथाहीत्यादिनोपसंहृतमित्यन्तेन भाष्येण प्रकरणस्य परब्रह्मपरत्वं प्रतिपादितमित्यर्थः । पूर्वमेवास्य प्रकरणस्य परमात्मपरस्वंसा धितञ्चेत्किमेतदधिकरणारम्भणेत्यत्राह - नाडीसम्बन्धेति । प्रकरणस्य लिङ्गेन बाधः परिहृतः इत्यर्थः । नाड्याधारत्वं तस्यापि सम्भवतीत्यादिना भाष्येणास्याधिकरणस्य लिङ्गबाधपरिहारपरत्वं हि दर्शितम्् । अनुक्त्तं प्रधानभूतं हेतुमाह -
।। स्थित्यदनाभ्यां च ।। "अल्पाच्तरम््' इति स्थितिशब्दस्य पूर्वनिपातः । "अभ्यर्हितं
1.3.6
पूर्वं प्रयोक्त्तव्य' मिति वा । अभ्यर्हितत्वं परमात्मप्रत्यभिज्ञापनेन प्रकरणाविच्छेदहेतुत्वात्् स्थितेः । भाष्ये
श्रुतिक्रमेण व्याख्यातम््, न पुनस्सूक्रमेण, अस्मिन्मन्त्रे जीवस्यापि प्रस्तुतत्वात्् । "यस्मिन्द्यौ'रितिमन्त्रोऽपि तत्प्रतिपादकः स्यात््, अत्रादनशब्दवाच्यभागोपकरणमनःप्राणसम्बन्धदर्शनादित्यत्राह - तत्र कर्मफलमिति । सर्वज्ञोऽमृतसेतुरित्यादिविशेषणानि प्राकरणिकतयोक्त्तानि । उभयोः प्रस्तुतत्वेऽपि सार्वज्ञ्यादिसमानाश्रयत्वात्् स्वयं योग्यत्वान्मनः प्राणसम्बन्धादेः परमात्मन्यमुख्यत्वाभावाच्च द्युभ्वाद्यायतनत्वं परमात्मधर्म इत्यर्थः । जीवान्वयायोग्यत्वमाह - न पुनरिति । कमर्फलमनश्नन्निति कर्मफलमदन्निति च सौत्रहेत्वनुवादः । शोचन्नित्यनेन भेदव्यपदेशादिति सौत्रहेतोरिहान्वयोऽभिप्रेतः । "शोचति मुह्यमानः' इति हि तद्विषयवाक्यम््, तदपि प्रत्यगात्मपरत्वप्रतिक्षेपद्वारा परमात्मपरत्वसाधकम््, व्यतिरेकस्यान्वयशेषत्वादिति भावः । अस्मिन्् सूत्रे परमात्मपरत्वं श्रुत्या साध्यम््, प्रत्यगात्मपरत्वप्रतिक्षेपस्त्वार्थ इति न वाक्यभेदः । "अभिचाकशीती 'ति परस्य दीप्यमानत्वे हि मन्त्रस्य तात्पर्यमवगम्यते, जीवस्यात्तृत्वं तदुपयोगितया प्रतीयते । ननु कथं "द्वा सुपर्णे 'तिमन्त्रस्य जीवपरमात्मभेदपरत्वम्् ? अन्तःकरणजीवपरो ह्ययं मन्त्रः । पैङ्गिरहस्यब्राह्मणेनास्य मन्त्रस्य तथा व्याख्यातत्वात्् । तथा हि, तयोरन्यः पिप्पलं स्वाद्वत्तीति सत्त्वम््, अनश्नन्नन्यो अभिचाकशीतीति अनश्नन्नन्योऽभिपश्यति ज्ञः तावेतौ सत्त्वक्षेत्रज्ञावित्यत्र स्वाद्वात्तीत्येतदन्तस्य वाक्यस्य सत्त्वपरत्वम्् अनश्नन्नित्यादेः क्षेत्रज्ञपरत्वं च प्रतीयते । न च सत्त्वक्षेत्रज्ञशब्दौ जीवपरमात्मपराविति वाच्यम््; तयोश्शब्दयोरन्तःकरणजीवपरतया प्रसिद्धत्वात्् "तदेतत्सत्त्वं येन स्वप्नं पश्यति अथ योऽयं शारीर उपद्रष्टा स क्षेत्रज्ञः तावेतौ सत्त्वक्षेत्रज्ञौ' इति सत्त्वक्षेत्रज्ञशब्दयोरन्तःकरणजीवशब्दाभ्यां पैङ्गिश्रुत्यैव व्याख्यातत्वाच्च । येन पश्यतीति करणत्वप्रतीतेः सत्त्वं ह्यन्तःकरणम््, स्वप्नद्रष्टृत्वाच्च क्षेत्रज्ञो हि जीवः, अतोऽयं मन्त्रोऽन्तःकरणजीवपर इति । उच्यते; न तावज्जीवपरमात्मपरत्वमस्यापवदितुं शक्यते, अनेन मन्त्रेण तुल्यार्थतया प्रत्यभिज्ञायमाने "समाने     वृक्षे पुरुषो निमग्नः' इत्यनन्तरे मन्त्रे जीवपरयोः प्रतपन्नत्वादस्य मन्त्रस्य तदैकार्थ्याच्च । "समानं वृक्षं परिषस्वजाते' "समाने वृक्षे पुरुषो निमग्न' इति तयोरैकार्थ्यं हि प्रतीयते । समाने वृक्षे इति मन्त्रे च पुरुषो जीवः, अन्तःकरणस्य
1.3.6
पुरुषशब्दवाच्यत्वाभावात््, "शोचति मुह्यमानः' "पश्यति वीतशोकः' इति पदानामस्वारस्यप्रसङ्गाच्च, अन्यश्च परमात्मा ईशशब्दोक्त्तत्वात्् स्वविषयज्ञानेन वीतशोकत्वहेतुत्वाच्च । न केवलमनन्तरमन्त्रैकार्थ्यात्् "द्वा सुपर्णे ' ति मन्त्रस्य जीवपरमात्मपरत्वम््, किन्तु "स्वाद्वत्ति अनश्नन्नन्यः' इति भोक्त्तृत्वाभोक्त्तृत्वश्रवणाच्च तदवसीयते । चक्षुः श्रोत्रादीनां द्रष्टृत्वश्रोतृत्वादिवदन्तःकरणस्यापि करणत्वादेव भोक्त्तृत्वं हि न सम्भवति, जीवस्य च वृक्षशब्दोक्त्तदेहपरिष्वङ्गदशायामेवानश्नत्वमपि नोपपद्यते । तर्हि पैङ्गिश्रुतेः कोऽर्थः ? उच्यते; सत्त्वं- बद्धजीवः । "द्रव्यासुव्यवसायेषु सत्त्वमस्त्री तु जन्तुषु' इतिनामानुशासनाज्जन्तुपरत्वावगतेः, जन्तुश्च चेतनः । "प्राणी तु चेतनो जन्मी जन्तुजन्यशरीरिणः' इति नामपाठात्् । "वन्यान्विनेष्यन्निव दुष्टसत्त्वान््' इति प्रयोगात्् "न
तदस्ति पृथिव्यां वा दिवि देवेषु वा पुनः । सत्त्वं प्रकृतिजैर्मुक्त्तं यदेभिस्यात्् त्रिभिर्गुणैः' इति दर्शनाच्च क्षेत्रज्ञशब्दश्चात्र परमात्मपरः, अर्थान्तरप्रसिद्धाकाशप्राणादिशब्दवदर्थानुपपत्त्या परमात्मपरत्वोपपत्तेः । "विष्णोर्नामसहस्रं मे' इत्युपक्रम्य "क्षेत्रज्ञोऽक्षर    एव च' इति प्रयोगात्् क्षेत्रं जानाजीत्यवयवार्थस्य तस्मिन्नेव पुष्कलत्वाच्च । मोक्षधर्मे "ततस्त्रेपुण्यहीनास्ते परमात्मानमञ्जसा । प्रविशन्ति द्विजश्रेष्ठ क्षेत्रज्ञं निर्गुणात्मकम्् । सर्वावासं वासुदेवं क्षेत्रज्ञं विद्धि तत्त्वतः' इति । तत्रैव "विश्वमुद्धा विश्वभूजो विश्वपादाक्षिनासिकः । एकश्चरति क्षेत्रेषु स्वैरचारी यथासुखम्् । क्षेत्राणि च शरीराणि ज्ञानानि    च शुभाशुभे । तानि वेत्ति स योगात्मा ततः क्षेत्रज्ञ उच्यते' इति प्रयोगात्् । तत्रैव कपिलासुरिसम्वादे "ज्ञानानामासुरे क्षेत्रे क्षेत्रज्ञो द्रष्टा शुचिरुपेक्षकः ज्ञातृको बुध्यमानाप्रतिबुद्धयोः परममृतं विदित्वा निरवयवमनामयमस्माद्दुःखाद्विमुच्यत एव' इति बुध्द्यमानाप्रतिबुद्धशब्दाभिहितयोश्चिदचितोः परस्य क्षेत्रज्ञशब्देनाभिधानात्् । तत्रैव "पञ्चविंशतितत्त्वानि वर्गशब्देनोक्तवा "एतस्माद्वर्गादपवृत्तोऽपवर्गदः क्षेत्रज्ञः शुचिरुपेक्षको बुध्यमानाप्रतिबुद्धयोः परस्तात््'   इति । तत्रैव "अन्यदुदकमन्यत्् पुष्करपर्णं तथाऽन्यत्क्षेत्रमन्यः पुरुषः पञ्चविंशकः अन्यश्चास्मात्क्षेत्रज्ञः' इति । पुनस्तत्रेव "एवमासुरे अन्यद्द्रव्यमन्यः पुरुषः पञ्चविंशतितत्त्वमन्योऽस्मात्क्षेत्रज्ञः' इति पञ्चविंशात्परस्मिन्् क्षेत्रज्ञशब्दप्रयोगात्् । सनत्कुमारनारदसंवादे च, "पश्यः पश्यति पश्यन्तमपश्यन्तं च पश्यति । पश्यन्तं पश्यपश्यत्वात्पश्यापश्ये न पश्यति' इति श्लोकमुक्तवा "प्रकृतिं क्षेत्रं क्षेत्रज्ञं चापरः क्षेत्रज्ञः षड््िवंशकोऽवपश्यति न तु पञ्चविंशकः क्षेयज्ञश्च प्रकृतिर्वा परं क्षेत्रज्ञं पश्यति' इति प्रयोगाच्च । अत्र ह्यात्मशब्दवत्् क्षेत्रज्ञशब्दस्य जीवपरसाधारणस्य । पञ्चविंशतिकपरशब्दविशेषितस्य जीवपरमात्मविषयत्वदशर्नाच्च । "योऽस्यात्मनः कारयिता तं क्षेत्रज्ञं प्रचक्षते । यः करोति तु कर्माणि स भूतात्मेति चोच्यते' इति मानवप्रयोगाच्च । "येन स्वप्नं पश्यती 'त्यत्र येनेतीत्थम्भावे तृतीया, येन विशिष्टः परमात्मा स्वप्नं पश्यतीत्युच्यते । ततश्च "काठिन्यवान्यो बिभती 'ति पृथिवीद्वारा काठिन्यवत्् स्वप्नद्रष्टृत्वं जीवद्वारा परमात्मविशेषणं भवतीति न विरोधः । शारीरशब्दश्च "तस्यैष एव शारीर आत्मा' इतिवदत्रैव स्वव्यतिरिक्त्तसमस्तचिदचिच्छरीरके परमात्मन्युपपद्यते । उपद्रष्टेति निरुपाधिकद्रष्टृत्वं च तस्यैवोपपद्यते । एवं शारीर उपद्रष्टेतिपदद्वयेन परस्य क्षेत्रज्ञशब्दवाच्यत्वमुपपादितं भवति । अतो द्वा सुपर्णेतिमन्त्रो जीवपरमात्मपरः । अधिकरणार्थमुपसंहरति -
1.3.6
अत इति ।।
इह कैश्चिदेवं पूर्वपक्षितम््; द्युभ्वाद्यायतनस्य सेतुत्वश्रवणात्् सेतोश्च पारवत्त्वेन परस्य च "अनन्तमपारम््" इत्यपारत्वश्रवणात्् द्युभ्वाद्यायतनं प्रधानं वायुवर्ा जीवो वा स्यात््, एषां धारकत्वयोगादिति । तदयुक्त्तम््; पारवदर्थोपस्थापकस्य सेतुत्वव्यपदेशस्य पूर्वपक्षहेतोरस्मिन्नधिकरणे परिहृतत्वे सत्युत्तरत्र "परमतस्सेतून्मानसम्बन्धभेदव्यपदेशेभ्यः' इत्यधिकरणे सेतुत्वव्यपदेशस्य पूर्वपक्षहेतुत्वेनोपन्यासायोगात्् । न हि परिहृतस्य हेतोः पुनः परिहारो न्याय्यः, कृतकरत्वापत्तेः । अत्र सेतोः परिच्छिन्नत्वं पूर्वपक्षशङ्काबीजम््, तत्र तु कूलान्तरप्रापकत्वमिति मुखभेदोऽस्तीति चेन्न; कूलान्तरप्रापकत्वं च सेतोः कूलावधिकत्वनिबन्धनमिति परिच्छिन्नत्वे परिहृते तस्यापि परिहृतत्वात्् परिहारहेतुसाम्याच्च । विवरणार्थतयैव ह्युभयत्र परिहारः, अत उत्तरत्र पूर्वपक्षबीजतयोपन्यासान्यथानुपपत्त्या अस्मिन्नधिकरणे सेतुत्वव्यपदेशः सूत्रकारेण पूर्वपक्षबीजतया विवक्षितः । प्रधानवाय्वोश्शङ्का चानुपपन्ना, "तमेवैकं जानथात्मन' मित्यात्मशब्दश्रवणात्् "गौणश्चेन्नात्मशब्दा'दित्यत्र आत्मशब्दस्याचिद्य्वावर्तकतोपपादनाच्च अचेतनशङ्कोत्थानासम्भवात्् । स्वशब्स्य "सदायतनास्सत्प्रतिष्ठाः' इति
सद्विद्यावाक्यविषयत्वं चायुक्त्तम््, अपक्षधर्मत्वात्् । सविद्वावाक्यं हि नात्र श्रूयते इह तदैकार्थ्यं हेतुतया विवक्षितमिति चेत््; तर्हि विगीतस्य हेतुतयोपन्यासो न घटते । द्युपृथिव्याद्यायतनप्रतिपादकवाक्यस्य परमात्मप्रतिपादकवाक्यान्तरैकाथ्यर्ं हि पूर्वपक्षिणो विमतिपदम्् । द्वितीयसूत्रस्य   च "अन्या वाचो विमुच्चथ' इति श्रवणात्् वाग्विमुक्त्तैर्ज्ञेयत्वव्यपदेशपरत्वमयुक्त्तम्् । "नामरूपाद्विमुक्त्तः परात्परं पुरुषमुपैति' इति वाक्यस्थविमुक्त्तिशब्दार्थस्य उपैतिशब्दार्थस्य च स्वरसतः प्रत्यभिज्ञापकत्वान्मुक्त्तोपसृप्यव्यपदेशस्य । विमुञ्चथेति श्रुतस्य वाक्कर्मकस्य मुचिधातोः प्रत्ययविपरिणामेन अवाक्कमर्कमुक्त्तप्रत्यभिज्ञानं ह्यस्वरसम्् । उपसृप्यशब्दस्य ज्ञेयवाचित्वं चास्वारसिकम््, स्वारसिकार्थानुपपत्त्यभावे अस्वरसाथर्ौचित्यातिशयाभावे वा अस्वरसार्थस्वीकारोऽनुपपन्नः । प्राणभृच्चेतिसूत्रपृथक्तवकल्पनं चायुक्त्तम््, हेतुवैषम्याभावात्् उभयव्यावर्तकहेतूपादानवतैकेन सूत्रेणैवोभयव्युदासदर्शनाच्च । यथा "विशेषणभेदव्यपदेशाभ्यां च नेतरौ' "अत एव न देवता भूतं च' इति च । उपरितनसूत्रोक्त्तहेतूनां नानुमानमिति प्रतिज्ञायामनन्वयात्् पृथग्योगकरणमिति चेन्न, नानुमानमित्युपादानस्य दृष्टान्तार्थत्वात्् दृष्टान्तार्थत्वाभावेऽपि जीवव्यावर्तकानामुत्तरसूत्रहेतूनां किम्पुनर्न्यायेन प्रधानव्यावर्तकत्वाच्च । भेदव्यपदेशादितिसूत्रस्य च तर्मवैकं जानथेतिवाक्यविषयत्वादपि "जुष्टं यदा पश्यत्यन्यमीश'मितिवाक्यविषयत्वमुचितम््, व्यपदेशशब्दस्वारस्यात्् । कर्मकर्तृभावो हि भेदगमकः, अन्यशब्दश्च भेदाभिधायकः । द्वा सुपर्णेतिवाक्यस्य च बुद्धिजीवपरत्वपक्षोऽनुपपन्नः, प्राणभृच्चेति जीवव्यावृत्तिं प्रतिज्ञाय बुद्धिव्यावृत्त्युपपादनस्यासङ्गतत्वात्् । जीव एवोपाधि
1.3.6
व्यवच्छेदविरहितः परमात्मा भवतीति नासङ्गतिरिति चेन्न, वृक्षशब्दविवक्षितदेहोपाधिपरिष्वङ्गवेलायामेवानश्नतोऽन्यस्य स्थितेर्हेतुतयोपन्यासायोगात्् । अनश्नन्नित्यनेन प्रतीयमानस्याप्युपाधिपरिष्वङ्गस्यापारमार्थ्यं विवक्षितमिति   चेत््; तर्ह्यनेन वाक्येन अपरमार्थोपाध्यन्वयो न प्रतिषिद्धः स्यात््,किन्त्वनुमतस्यात्् । द्युभ्वाद्यायतनं न प्राणभृत स्थित्यदनाभ्यामित्युक्त्ते परमार्थतोऽनश्नत्तया स्थितेपरमाथर्तोऽत्तृत्वाच्चेत्युक्त्तं भवति, अपरमार्थोपाध्यवच्छिन्नात्मवमेव हि त्वन्मते जीवत्वम््, ततश्च जीवव्यावृत्तिं प्रतिज्ञाय जीवत्वाविरुद्धतदुपपादकहेतूपन्यासो न घटते । उपाधिमिथ्यात्वमेवादिकरणप्रतिपाद्यमिति चेत््; तर्हि स्वशब्दमुक्त्तोपसृप्यत्वभेदव्यपदेशादिहेतवो न घटन्ते, तेषां मिथ्यात्वसाधकत्वाभावात्् भवत्पक्षे विश्वमिथ्यात्वस्य प्रथमाधिकरणसिद्धत्वेन इहोपाधिमिथ्यात्ववर्णनवैयर्थ्याच्च । द्वासुपर्णेतिमन्त्रार्थस्य च हेतुत्वोक्त्तिरयुक्त्ता, अत्रोपाधिमिथ्यात्वाप्रतीतेः । न ह्येकवृक्षाधिरूढयोः पक्षिणोर्मिथो विरुद्धाकारयोभर्ेदेऽभिहिते वृक्षमिथ्यात्वमुक्त्तं भवति । यदपि कैश्चिदुत्प्रेक्षितं द्युभ्वाद्यायतनमित्यादिसूत्रद्वयमात्मविषयत्वप्रतिपादकम््, नानुमानमतच्छब्दादिति प्रधानव्युदासकमिति । तदयुक्त्तम्् तथा हि, आद्यस्य सूत्रद्वयस्य निरसनीयशङ्काभावात्तत्प्रणयनवैयर्थ्यं स्यात्् । न च तृतीयसूत्रं प्रधानव्यावृत्तिपरम््, मुक्त्तोपसृप्यतया व्यपदिष्टस्यात       एव जीवादपि व्यावृत्तस्य प्रधानत्वशङ्कानुदयात््; अत आनुमानोपादानं दृष्टान्ताथर्म््; अत एव पृथग्योगकरणं चानुपपन्नमित्युक्त्तम्् । अतस्तृतीयसूत्रं व्यतिरेकेण जीवव्यावृत्त्युपपादनपरम्् । "तद्विज्ञानेन परिपश्यन्ति धीराः आनन्दरूपममृतं यद्विभाति'
"यद्यदात्मविदो विदु'रितिभेदव्यपदेशेन मुक्त्तव्यावृत्तिपरं चतुर्थसूत्रमित्यप्ययुक्त्तम््, मुमुक्षुभिर्ज्ञातव्यत्वं मुक्त्तव्यावर्तकम््, न वा ? प्रथमे तमेवैकं जानथेतिवाक्यादेव मुक्त्तव्यावृत्तिसिद्धेः भेदव्यपदेशादिति वाक्यान्तरविषयसूत्रप्रणयनवैयर्थ्यम्् । द्वितीये सुतरां वैयर्थ्यम््, तमेवैकं जानथेतिवाक्योदितज्ञातृज्ञेयभाववत्् परिपश्यन्तीत्यादिवाक्योक्त्तद्रष्टृदृश्यभावस्यापि मुक्त्तव्यावर्तनासामर्थ्यात््, अतो यथोक्त्त एव सूत्राणामर्थः ।।
1.3.7
।। भूमा सम्प्रसादादध्युपदेशात्् ।। परमात्मप्रकरणाविच्छेदेन परमात्मपरत्वं साधितम््, तर्हि जीवप्रकरणाविच्छेदेन जीवपरत्वमिति शङ्कोत्थानात्् सङ्गतिः, इयं प्रमाणद्वारिका पूर्वम्् "ओतं मनस्सह प्राणैश्च सर्वैः' इति प्राणसम्बन्धिनः परमात्मत्वमुक्त्तम््, अत्र प्राणसम्बन्धिन एव हिंसायोग्यत्वश्रवणाज्जीवत्वं प्रतीयत इत्यर्थद्वारा च सङ्गतिः । विषयमाह इदमिति । भूमशब्दस्य रूढितोऽवयवशक्तया वा जीवपरमात्मोपस्थापकत्वसम्भवे हि प्रत्यगात्मा वा परमात्मा वा भूमशब्दवाच्य इति संशयोदयः, अन्यथा भूमशब्दस्य कोऽर्थ इति हि वक्त्तव्यम््; अतो विशेषविषयसंशयसम्भवप्रदर्शनाय भूमशब्दव्युत्पत्तिप्रकारमनुसरन्विचारविषयसंशयसिद्धिं दर्शयति - अत्रायं भूमशब्द इति । भावप्रत्ययान्तत्वमुपपादयति - तथा हीति । आकृतिगणत्वव्यावृत्त्यर्थं पठ्यत इत्युक्त्तम्् । बहोरित्यादि - बहुशब्दात्परस्य प्रत्ययस्यादेरचो लोपः, "आदेः परस्य' इति सूत्रवशात्् बहुशब्दस्य भूशब्दादेशश्चेत्येवं प्रकृतिप्रत्यययोर्विकारः । "बहवः पुरुषा राजन्नुताहो एक एव नु' "द्य्वेकयोर्द्विवचनैकवचने' "बहुषु बहुवचनम््' इतिसङ्खयायामपि प्रयोगे दृश्यते ।
1.3.7
"अल्पं वा बहु वा यस्य श्रुतस्योपकरोति यत््' इति वैपुल्येपि प्रयोगोऽस्ति; तस्मात्् सङ्खयाव्यावृत्त्यर्थमाह - अत्र चायमिति । कथं वैपुल्यपरत्वमित्यत्राह - यत्रान्यदिति । ननु सङ्खयावाचिशब्दप्रतियोगित्वादल्पशब्दोऽपि सङ्खयापरः स्यात्् । नैवम््; बहुशब्दस्य सङ्खयाविपुलत्वयोः प्रयोगदर्शनादल्पशब्दस्य सङ्खयायां प्रयोगादर्शनाच्चानन्यथासिद्धाल्पशब्दानुगुणार्थो बहुशब्द इति । धर्मिपरत्वमुपपादयति - अल्पेति । धर्मवाचिभूमशब्दप्रतियोगित्वादल्पशब्दोऽपि धर्मपरः स्यादिति चेन्न; तत्रापि धर्मिवाचिषष्ठयन्तशब्दान्तराभावात्् "यत्र नान्यत्् पश्यती ' तिश्रुतेश्च । न हि धर्ममात्रे ज्ञाते धमिर्स्वरूपं ज्ञातं भवतीति । एवं सिद्धमर्थमाह - तदेवमिति । वैपुल्यविशेष्यः क इत्याकाङ्क्षायामाह - वैपुल्येति । कथमात्मनो विशेष्यत्वमित्यत्राह - तरतीति । उपक्रमोपसंहारयोरात्मशब्ददर्शनादित्यर्थः । अत्रेति । किं भूमा प्रत्यगात्मा ? उत परमात्मा ? तदर्थं किं प्राणशब्दनिर्द्दिष्टे प्रत्यगात्मनि प्रश्नप्रतिवचनसमाप्त्या भूमशब्दस्तत्र पर्यवसितः, उतातिरिक्त्तविषयः ? किं "एष तु वा अतिवदति यत्सत्येनातिवदति' इति प्राणातिवादिनोऽङ्गतया सत्यवचनं विधत्ते ? उत सत्यशब्दवाच्यपरोपासकस्यातिवादित्वं वदति ? किमस्मिन्् वाक्ये प्राणातिवादिनः प्रत्यभिज्ञास्ति, नेति ? तुशब्दः किं प्रत्यभिज्ञाविरोधी, नेति । यदा तुशब्दः प्रत्यभिज्ञाविरोधी न भवति तदा प्राणातिवादिनः प्रत्यभिज्ञासम्भवात्् "एष तु वा' इतिवाक्यं तदङ्गभूतसत्यवचनविधिपरमिति प्राणाति-
1.3.7
रिक्त्तवस्त्वभावात्् भूमशब्दः प्राणो पर्यवसित इति भूमा प्रत्यगात्मेति पूर्वः पक्षः । यदा तुशब्दः प्रत्यभिज्ञाविरोधी   भवति तदा प्राणातिवादिनः प्रत्यभिज्ञानामेव "सत्येनातिवदती 'तिवाक्यस्य सत्योपासकातिवदनपरत्वेन प्राणातिरिक्त्तवस्तुसद्भावेन प्रश्नप्रतिवचनसमाप्तावपि भूमशब्दस्य प्राणापर्यवसितत्वाभावात्् भूमा परमात्मेति राद्धान्तः । तेनेति । तेन- आत्मजिज्ञासया प्रक्रान्ते प्रकरणे प्राणपर्यन्तोपास्योपदेशेन हेतुनेत्यर्थः । प्राणशब्दः कथमात्मनि वर्तत इत्यत्राह - प्राणसहचारीति । इतरव्याख्यातृषु कैश्चित्् पञ्चवृत्तिः प्राणः प्राणशब्दवाच्य इत्युक्तवा तत्प्रकरणाविच्छेदेन भूमा प्राण इति पूर्वपक्षं कृत्वा प्रकरणविच्छेदेन भूमा परमात्मेत्युक्त्तम्् । कैश्चिच्च पञ्चवृत्तिप्राणस्य प्राणशब्दवाच्यत्वमभ्युपगम्य पूर्वपक्षे सिद्धान्ते च तत्प्रकरणविच्छेदं वदद्भिः भूमाप्रत्यगात्मेति पूर्वपक्षं कृत्वा परमात्मेति सिद्धान्तितम्् । तदुभयमाशङ्कयाह - न वायुविशेषमात्रमिति । उपक्रान्तस्यात्मोपदेशस्य प्राणपर्यन्तत्वसिद्धेः प्राणस्य चात्मत्वयोगादिति भावः । हेत्वन्तरमाह - प्राणो हेति । न हि केवलं देहस्य वायुविशेषस्य वापितृत्वादिकं वेदान्तिषु कश्चिदभ्युपगच्छति । हेत्वन्तरमाह - पितृहेति । अत्र प्रकरणे सप्राणेषु हिंसके हिंसानिमित्तोपक्रोशवचनं दृश्यते, अप्राणेषु हिंसके हिंसानिमित्तोपक्रोशाभावश्च दृश्यते, लोके च सजीवनिर्ज्जीवशरीरयोरुपमर्द्दकारिषूपक्रोशतदभावौ दृश्येते, न हि निष्कृष्टात्मनः केवलस्य शरीरस्य वा हिंस्यत्वम््, अपि त्वचिद्विशिष्टस्यैव चेतनस्य,
तस्मात्सप्राणनिष्प्राणविषयोपमर्द्दतदभावयोः सजीवनिर्जीवशरीरोपमर्द्दनिमित्तहिंसातदभावश्रवणाद्धिंसाकर्मत्वं प्राणशब्दवाच्यस्य जीवत्वसाधकमित्यर्थः । उपक्रोशतदभावौ पञ्चवृत्तिप्राणवत्त्वतद्रहितत्वनिबन्धनौ स्याताम््, न तु सजीवत्वनिर्ज्जीवत्वकृतावित्यत्राह - अप्राणेष्विति । स्थावरेष्वपि चेतनेष्विति - "ओषधिवनस्पतयो यच्च किञ्चित्् प्राणभृत स आत्मानमाविस्तारं वेद' "शरीरजैः कर्मदोषैर्याति स्थावरतां नरः' इत्यादिश्रुतिस्मृतिभिः स्थावराणां ज्ञातृत्वकर्मफल
1.3.7
भोक्त्तृत्वावगमात्तेषां चेतनत्वं वेदान्तान्् स्मृतिवचनानि च प्रमाणयद्भिरभ्युपेत्यमिति भावः । प्रक्रान्तस्यात्मोपदेशस्य प्राणपर्यन्तत्वं मातृत्वपितृत्वादिकं हिंसायोग्यत्वं चेति त्रितयं जीवत्वसाधकं पूर्वपक्षे, सिद्धान्ते तु पितृत्वादिकं हिंसाकर्मत्वं च द्वयमेव जीवत्वसाधकमिति भिदा । अरनाभिदृष्टान्तपूर्वकसर्वाधारत्वोपन्यासेन प्राणशब्दनिर्द्दिष्टः परमात्मेति प्रतीयत इत्यत्राह - अत एवेति । दृष्टान्तादीत्यादिशब्देन धारकत्वम्् प्राणशब्दनिर्द्दिष्टस्य मुख्यप्राणत्वशङ्कानिरासहेतुरेव परमात्मत्वशङ्काया अपि निरासहेतुरिति सूचयत्येवकारः । कुत इत्यत्राह - परस्येति । हिंसाया अभावो मुक्त्तस्याप्यस्तीति तद्य्वावृत्त्यर्थं हिंसाप्रसङ्गाभावादित्युक्त्तम्् । तर्ह्यरनाभिदृष्टान्तः कथमित्यत्राह - जीवादितरस्येति । एवं हिंसायोग्यत्वं पञ्चवृत्तिप्राणात्् परमात्मनश्च व्यावर्त्तकमित्युक्त्तं भवति; एवं जीवः प्राणशब्दवाच्योऽस्तु ततः किं भूमविशिष्टस्य जीवत्व इत्यत्राह - अयमेव चेति । प्रकरणाविच्छेदं हेतुमाह - अस्ति भगव इति । प्रश्नप्रतिवचनाभावः प्रकरणाविच्छेदहेतुः, तदविच्छेदो भूमविशिष्टस्य जीवत्वहेतुरित्यर्थः । तुशब्दस्य प्रकरणविच्छेदकत्वमाशङ्कयाह - किञ्चेति । "एष तु वा अग्निहोत्री यस्सत्यं वदति' इत्यत्र अग्निहोत्रिवत्् प्राणातिवादिनः प्रत्यभिज्ञानात्तस्यैव
तदङ्गतया सत्यकथनमुक्त्तमित्यर्थः । कथं जीवस्वरूपस्य विपुलसुखत्वम्् ? तद्धि शोकप्रचुरमित्यत्राह अविद्यावियुक्त्तं रूपमिति । उपक्रमे "तरति शोकमात्मवि'दिति शोकाविष्टत्वं जीवस्य प्रतिपन्नम््, तत्कथं विपुलसुखत्वमित्यत्राह - उपक्रमाविरोधश्चेति । बद्धो हि सशोकः, मुक्त्तस्वरूपं विपुलसुखमित्यर्थः । अहंशब्दनिर्द्देशं च हेतुमाह - यत एवमिति । कथमहंशब्दनिर्द्देशः प्रत्यगात्मत्वसाधक इत्यत्राह - अहमर्थे प्रत्यगात्मनीति । अहमर्थस्य प्रत्यगात्मत्वादित्यर्थः । तदनुगुणतयेति । स्वमहिमप्रतिष्ठितत्वादिपराणि वाक्यान्यस्वरसं योजनीयानीत्यर्थः ।
1.3.7
सूत्रं व्याचष्टे - भूमेति । शुद्धस्वरूपाभिप्रायेण सूत्रे सम्प्रसादनिर्द्देशः कृतः । सम्प्रसादशब्दस्य प्रत्यगात्मपरत्वं कथमित्यत्राह - एष इति । हेतुवाचिपदेषु सम्प्रसादशब्दो व्याख्यातः, पदान्तरद्वयं व्याचष्टे - संप्रसादादिति । न हि प्राणकथनानन्तरं भूमविशिष्टस्याधिकत्वं श्रूयत इत्यत्राह - सत्यशब्दाभिधेयस्येति । सत्यशब्दात्् पश्चात्प्रकरणविच्छेदाभावेन सत्यशब्दवाच्य एव भूमविशिष्ट इति भावः । भूमविशिष्टः सत्यशब्दाभिधोऽस्तु, ततः किं तस्य भूम्नः परमात्मत्वसिद्धेरित्यत्राह - सत्यशब्दाभिधेयं चेति । सत्यशब्दाभिधेयस्य तुशब्दोपेतातिवादिशब्देनाधिकतयोपदेशोऽस्तु, आधिक्यस्य च प्राणशब्दवाच्यजीवप्रतियोगिकत्वं कथम्् ? न हि "मनो वाव वाचो भूयः' इत्यादिवत्् पञ्चम्यन्तः प्राणशब्दः श्रुतः, अतो न सत्यस्य प्राणशब्दवाच्याज्जीवादर्थान्तरत्वम््, अपि तु पूर्वनिर्द्दिष्टाया आशाया अधिकतयोपदिष्टः प्राण एव सत्यवाच्यः, परिशुद्धप्रत्यगात्मस्वरूपस्यापि "सत्यं चानृतं च सत्यमभवत््' इत्यादाविव सत्यशब्दवाच्यत्वं सम्भवेदित्यत्राह - एतदुक्त्तं भवतीति । पूर्वनिर्दिष्टादूर्ध्वमभिधानं हि पूर्वनिर्दिष्टप्रतियोगितयोत्तरोत्तरेषामधिकतयाऽर्थान्तरत्वे हेतुः । तस्य हेतोः सपक्षे व्याप्तिं दर्शयति - यथेति । एवंशब्देन हेतुरभिप्रेतः, उत्तरोत्तरनिर्दिष्टानां पूर्वपूवर्निर्द्दिष्टादधिकतया अर्थान्तरप्रतिपादनप्रकरणत्वात्् प्राणशब्दनिर्िष्टादूर्ध्वं निर्द्दिष्टस्सत्यशब्दवाच्यस्तस्मात्् प्राणादधिकतया अर्थान्तरभूत एवेत्यर्थः । ततः किं भूमशब्दवाच्यस्य परमात्मत्व इत्यत्राह - सत्यशब्देति । अनेन पूर्वं सूत्राक्षरयोजनायामुक्त्तस्य सत्यशब्दाभिधेयस्येतिपदस्याभिप्रायो विवृतो भवति । तदाहेति । पूर्वनिर्द्दिष्टादधिकतयोत्तरोत्तरनिर्द्देशप्रकरणत्वात्् प्राणशब्दवाच्याज्जीवादूर्ध्वमुक्त्तः सत्यशब्दवाच्य उपास्यो भूमा ततोऽधिकं परं ब्रह्मेति वृत्तिकारग्रन्थस्यार्थः । "आत्मन ऊर्ध्व'मित्यनेन प्राणशब्दनिर्द्दिष्टस्य जीवात्मत्वं वृत्तिकाराभिमतम््, न तु पञ्चवृत्तिप्राणपरत्वमित्यवगतम््, अतः प्राणशब्दवाच्यस्य जीवत्वमाश्रित्यैव पूर्वपक्षसिद्धान्तवर्णनं वृत्तिकाराभिमतमिति ज्ञापनं वृत्तिकारग्रन्थोपादानफलम््; एवमधिकतयोपदेशसिद्धवत्कारेण सत्यस्य प्राणादधिकतया अर्थान्तरत्वमुक्त्तम्् । अथ प्राणप्रतियोगिकार्थान्तरत्वहेतुत्वेनोक्त्तोऽधिकतयोपदेश एव कथम्् ? सत्यवचनं हि प्राणोपासनाभ्गतयोपदिष्टमित्युक्त्तमिति पराभिप्रायं शङ्कते - प्राणशब्देति । तुशब्देन
प्रकरणविच्छेदान्नाङ्गविधिरिति
1.3.7
प्रतिवदति - स वा एष इति । व्यावर्तयति- अधिकतया व्यावर्तयतीत्यर्थः । पूर्वनिर्द्दिष्टादुत्तरनिर्द्दिष्टस्याधिकत्वोपदेशपरप्रकरणत्वादिति भावः । उपासकाधिक्यात्तन्निनिमित्तोपास्याधिक्यं वक्त्तुं तुशब्दस्वारस्येनोपासकवैलक्षण्यमुक्त्तम््, तुशब्दो ह्यसङ्कुचितवृत्तिः धर्मधर्मिणोरविशेषेण भेदकः । ननु कथं तुशब्दस्वारस्यादतिवाद्यन्तरप्रतिपत्तिः ? एतच्छब्दसामर्थ्येन पूर्वातिवादी हि प्रत्यभिज्ञायत इत्यत्राह - अत एवेति । प्रकृतप्रकरिष्यमाणसाधारण एतच्छब्दः, नायमेकान्ततः प्रकृतमभिनिविशते, पाश्चात्ययद्वृत्तप्रतिनिर्द्देशरूपत्वाच्च नायं प्रकृतपरः, तुशब्दस्वारस्यं च प्रकरणविच्छेदकम््, अतः पूर्वातिवादिनः प्रत्यभिज्ञा नास्तीत्यतिवाद्यन्तरं प्रतिपन्नमित्यर्थः । अतिवाद्यन्तरप्रतिपत्तिरस्तु,    ततः किं सत्यस्य प्राणशब्दवाच्यादधिकत्व इत्यत्राह - अतोऽस्येति । तुशब्दः पूर्वातिवादिनो अतिशयितोपास्यान्तरविशिष्टमेवातिवाद्यन्तरं भिनत्ति, स्वोपास्यवस्त्याधिक्यं ह्यतिवादनिमित्तम्् । अतः प्राणातिवादिनोऽतिवदननिमित्तात्तदुपास्यात्् प्राणादपि तदुत्तरवाक्यनिर्दिष्टस्य सत्यातिवादिनो अतिवदननिमित्तं तदुपास्यं सत्यमधिकमित्यर्थः । अग्निहोत्रिवाक्यदृष्टान्ते तुशब्दस्य व्यभिचारं हृदि निधायातिवाद्यन्तराप्रतिपत्तिमुखेन चोदयति - ननु चेति । परिहरति - नैतद्युक्त्तमिति । अग्निहोत्रिवैषम्यं वक्ष्यंस्तुशब्दस्वारस्यादतिवाद्यन्तरप्रतिपत्तिमाह - तुशब्देनेति । अग्निहोत्रिवाक्यदृर्ष्टान्तान्तिकस्य सत्यातिवाक्यस्य वैषम्यं वक्त्तुं दृष्टान्ते स्वारस्यहानिमाह - एष त्विति । अग्निहोत्र्यन्तराप्रतीतेरिति - अतिवादिस्थानीयोऽग्निहोत्री, उपासनस्थानीयमग्निहोत्रम््, द्रव्यदेवतास्थानीयमुपास्यम्् । अत्र अग्निहोत्र्यन्तराप्रतीतिरग्निहोत्रान्तराप्रतीतेः,सा च द्रव्यदेवताविशेषाप्रतीतेः, सा च सत्यवचनशब्दस्य दध्यादिद्रव्यदेवताविशेषोपस्थापनासामर्थ्यात््; एवमग्निहोत्र्यन्तरसमर्पकशब्दाभावात्तत्र तुशब्दस्वारस्यं भग्नमित्यर्थः । इहापि तर्ह्यतिवाद्यन्तराप्रतीतेरग्निहोत्रीन्यायो भवतीत्यत्राह - अत्र त्विति । अत्र त्वतिवाद्यन्तरत्वनिमित्तमुपासनान्तरं तद्धेतुभूतमुपास्यान्तरं च प्रतीयते, इह तत्समर्पणसमर्थस्य सत्यशब्दस्य सद्भावात्तुशब्दस्वारस्यं न भञ्जनीयम््, अतः अतिवाद्यन्तरं सिद्धमित्यर्थः । किञ्च न परं द्रव्यदेवतोपस्थापकशब्दाभावादग्निहोत्रान्तराप्रतीतिः, किन्तु कर्मस्वरूपोपस्थापकशब्दाभावाच्च । न हि जुहोत्यादिपदान्तरं श्रूयते, न च श्रूयमाणो वदतिशब्दो जुहोत्यर्थः, अतश्चाग्निहोत्रान्तराप्रतीतेरग्निहोत्रशब्दः सजातीयव्यक्त्तिमलभमानः प्रकृतमेवाग्निहोत्रमवलम्बते, इह तु न परमुपास्यान्तरसमर्पणक्षमस्सत्यशब्द एव, "सत्यं त्वेव विजिज्ञासितव्य'मित्युपासनान्तरोपस्थापकशब्दश्च श्रूयते, अत उपासनान्तरप्रतीतेरुपासकान्तरप्रतीतिसद्भावादतिवादिशब्दस्तद्विषयो भवितुमर्हतीति तुशब्दस्वारस्यं न भञ्जनीयम््, अतः प्रक
1.3.7
रणविच्छेद इति चाभिप्रायः । तुशब्दस्य धर्मिभेदकत्वे सिद्धे सत्यशब्दस्योपास्यान्तरसमर्पकत्वम््, सत्यशब्दस्योपास्यान्तरसमप्रकत्वे तुशब्दस्य धर्मिभेदक वमित्यन्योन्याश्रयमाशङ्कय सत्यशब्दस्योपास्यान्तरपरत्वप्रसिद्धिं दर्श यति - सत्यशब्दश्चेति । ततः किमित्यपेक्षायां तुशब्दस्वारस्यफलितमर्थमाह - अत इति । न हि तुशब्दस्य धर्मिभेदकत्वस्वारस्यं सत्यशब्दापेक्षम्् सत्यशब्दस्योपास्यान्तरसमर्पणक्षमत्वं श्रुतिसिद्धम्् न तुशब्दापेक्षम्् सत्यशब्दस्य     न जीवपरसाधारण्यम््, परस्यैव निरुपाधिकसत्यत्वात्् साधारण्येऽपि विलक्षणोपास्यवाचकत्वमति, सम्भवेपि तथा      सति न तुशब्दस्वारस्यभङ्गः, अतोऽन्योन्यसापेक्षत्वाभावान्नान्योन्याश्रय इत्यभिप्रायेण पूर्वस्मादधिकत्वं सम्भवतीति वाक्यस्वरससिद्धमन्यत्वं न बाधितव्यमित्युक्त्तम्् । प्राणोपासकस्यासाधारणमतिवादित्वं नातिवाद्यन्तरं सहते, अतोऽतिवादिशब्दस्वारस्यार्थं तुशब्दस्वारस्यभङ्ग इत्यत्राह - अतिवादित्वं हीति । न हि प्राणातिवादिन्येवातिवादिशब्दो रूढः, क२प्तावयवशक्तयैव लब्धे स्वार्थावबोधने । नष्टावयवनामत्वं प्रत्याचष्टे हि सूत्रकृत्् ' । इति दर्शितात्् "प्रोक्षणीष्वर्थसंयोगा'दिति सूत्रितात्् प्रोक्षणीनयादवयवशक्तया स्वार्थबोधे सम्भवति रूढिकल्पनाऽयोगात््, अतो न प्राणातिवादिन्येवातिवादिशब्दस्वारस्यमित्यथर्ः । अतिक्रान्तस्वोपायवस्तुवादित्वमतिवादिशब्दप्रवृत्तनिमित्तमितीममर्थं प्राणातिवादिनि दर्शयति - नामादीति । अस्य प्रवृत्तिनिमित्तस्य परमात्मोपासक एव पुष्कलत्वात्तस्मिन्नेव अतिवादिशब्दो मुख्य इति "यस्सत्येनातिवदति' इति वदत आचार्यस्याभिप्राय इत्याह - तस्यापीति । तुशब्दस्यातिवादिशब्दस्योभयस्याप्यस्मत्पक्ष एव स्वारस्यमिति भावः । सत्यमुपास्यं चेत्् "स वा एष एवं पशयन््' इतिवत्् सत्यं पश्यन्नतिवदतीति वक्त्तव्यम््, न तु सत्येनेति शङ्कायां तृतीयाया अर्थमाह - सत्येनेति । सत्यवदनपक्ष एव तृतीयानुपपत्तिः उपसर्गवैयर्थ्यं चेतिभावः । उपास्यान्तरत्वमुपपादयति - अत एवैवमिति । अत एवसत्यशब्दस्योपास्यान्तरपरत्वादेव । "सोऽहं भगवस्सत्येनातिवदनि' इति शिष्यः प्रार्थयते, न तु प्राणेनातिवदानीतीत्यर्थः । आचार्यश्चेति "सत्यं त्वेव विजिज्ञासितव्य'मित्याह, न तु प्राणएवेतीत्यर्थः । यद्वा अतिवादिशब्दस्य यौगिकत्वमुपपादयति- अत
1.3.7
एवैवमिति । अतिवादिशब्दस्य यौगिकत्वादेव हि अतिवदानीत्याख्यातनिर्देश इत्यर्थः । यद्वा अतिक्रान्तस्वोपास्यवस्तुवादित्वस्यैवातिवादिशब्दप्रवृत्तिनिमित्तत्वादेव हि शिष्यप्राथर्नमित्यर्थः । अयमर्थः पूर्वोक्त्तार्थफलम्् । आचार्यश्चेति । अत एवेत्यनुषङ्गः । अतिक्रान्तस्वोपास्यवस्तुवादित्वस्यैव प्रवृत्तिनिमित्तत्वादेव हि सत्यशब्दासभधेयम््, "सत्यं त्वेव विजिज्ञासितव्य'मित्युपास्यतयोक्त्तमित्यर्थः । किञ्च सत्यवदनमङ्गतया विहितं चेत्् सत्यं सम्पाद्यमित्युक्त्तं स्यात््, तदानीं विजिज्ञासितव्यशब्दास्वारस्यं भवेत््, सत्यं विजिज्ञासितव्यम््, वदनार्थं ज्ञातव्यमित्यर्थ इति चेत्् अध्याहारप्रसङ्ग इति भावः । सूत्राभिप्रेतेन हेत्वन्तरेणाप्यधिकतयोपास्यान्तरत्वमुपपादयन्् सम्प्रसादादध्युपदेशं विवृणोति- आत्मन इति । पूर्वपक्षयुक्त्तिमनवदति - यत्त्विति । परिहरति - तदयुक्त्तमिति । उक्त्तं चेति - प्रश्नप्रतिवचने हि लिङ्गम््, तदभावेऽपि तुशब्दश्रुतिरात्मनः प्राणोत्पत्तिश्च लिङ्गमिति प्रमाणान्तरमुक्त्तमित्यर्थः । तत्र प्रश्नाभावः किंनिबन्धन इत्यत्राह - अस्तीति । पुरुषार्थभूयस्त्वातिशयं मन्वानेन आत्मोपदेशस्य तत्पर्यन्तत्वं मन्वानेनेत्यर्थः । स्वयमेवोपचिक्षेपेति - भगवद्गीतायामपि "तस्माद्योगी भवार्जुन' इति जीवात्मयोगं परिसमाप्य "योगिनामपि
1.3.7
सर्वेषां मद्गतेनान्तरात्मना । श्रद्धावान्् भजते यो मां स मे युक्त्ततमो मतः' इति परमात्मोपासनं भगवानेव ह्युपक्षितवान््, तद्वदिति भावः । ततो ब्रह्मेति - ब्रह्मसाक्षात्कारनिमित्तेत्यनेन "यदा वै विजिनायथ सत्यं वदती 'त्यस्य वाक्यस्यार्थस्य उक्त्तो भवति । विजानातिशब्दः साक्षात्कारपरः, न तु शास्त्रजन्यज्ञानपरः "यदा वै मनुते अथ विजानाती 'तिजानात्यर्थस्य मननसाध्यत्वावगमात्् । सत्यं वदति सत्यमतिवदतीत्यर्थः । अतिवादस्य प्रकृतत्वात्् । यदा ब्रह्म साक्षात्करोति तदाऽतिवदति, तस्मादतिवादित्वनिमित्ततत्साक्षात्काराय तदुपायभूतं सत्योपासनं कुर्यादित्यर्थः । श्रवणोपायभूतां ब्रह्मणि श्रद्धामिति - श्रवणमनननिदिध्यासनप्राप्तिविषयो हि ब्रह्म, तद्विषयश्रद्धा च तच्छ्रोतुं मन्तुं द्रष्टुं पाप्तुं च भवति, तत्र श्रवणोपायभूतां श्रद्धामित्यनेन श्रोतुं श्रद्धा विवक्षिता; श्रद्धा - त्वरा तदुपायभूतां च तन्निष्ठामिति । तस्मिन्् ब्रह्मणि निष्ठा तन्निष्ठा ब्रह्मैव श्रोतव्यं नान्यदिति व्यवसायो निष्ठा श्रोतव्यत्वनिश्चये हि श्रोतुं      त्वरा भवति । तदुद्योगप्रयत्नरूपां कृतमिति - उद्योगशब्दवाच्यप्रयत्नरूपां कृतिमित्यर्थः । सा च श्रोतव्यान्तरेषु हेयत्वानुसन्धानेन मनसो नियमनरूपा अन्यस्मिन्नुपादेयबुध्द्या प्रवणमनस्कस्य हि ब्रह्मैव श्रोतव्यं नान्यदित्यध्यवसायो न भवति । श्रवणादीति - जिज्ञासितव्यपुरुषार्थत्वे तस्य निरतिशयत्वे च ज्ञाते सति मनसः सातिशयपुरुषार्थान्तरवैमुख्यकरणं सम्भवतीत्यभिप्रायः । निरतिशयपुरुषार्थत्वावगमश्च शास्त्रादेवापातप्रतीतिदशायां भवति, यादृच्छिकसज्जनसंवादादिना च सिध्यति; "यदा वै श्रद्दधात्यथ मनुते यदा वै निस्तिष्ठत्यथ श्रद्दधाति यदा वै करोत्यथ निस्तिष्ठति' इति मननादीनां श्रद्धाद्यानन्तर्यश्रवणात्् भाष्ये तेषामुपायोपेयभाव उक्त्तः । "यदा वै सुखं लभते' इति श्रुतौ लाभशब्दो बुद्धिवाची, लभतेः प्राप्त्यर्थत्वादित्यभिप्रायेण सुखरूपता ज्ञातव्येत्युक्त्तम्् । न हि श्रवणादेः
1.3.7
पूर्वमेव निरतिशयसुखप्राप्तिरुपपद्यते सत्यव्यतिरिक्त्तविषयाणि जिज्ञासितव्यपदानि सम्पाद्यत्ववाचीनि । यत्र नान्यदिति वाक्येऽन्यदर्शनश्रवणादिनिषेधात्् दृश्यमिथ्यात्वशङ्का स्यादिति तद््व्युदासाय तस्य वाक्यस्यार्थमाह - अयमर्थ इति । अर्थस्वभावादनुभूयमान इत्यध्याहारः कृतः, न हि ब्रह्मसद्भावाद्दुःखस्वरूपवस्त्वन्तरादर्शनं भवति । ततोऽन्यत्् सुखरूपात्् ब्रह्मणोऽन्यत्् । न पश्यतिदुःस्वरूपं तद्य्वतिरिक्त्तं च किञ्चिन्न पश्यतीत्यर्थः । "यो वै भूमा तत्सुख'मित्युक्त्तनिरतिशयसुखरूपब्रह्मलक्षणपरत्वाद्वाक्यस्य, तत्र दुःखदर्शनाभावहेतुरनवधिकातिशयसुखरूपत्वम्् अनवधिकातिशयसुखरूपत्वाद्दुःखं न पश्यतीत्यर्थः । अन्यदर्शनाभावे हेतुमाह - ब्रह्मस्वरूपेति । कृत्स्नस्य वस्तुजातस्येति - स्वरूपान्तर्गताः ज्ञानादिगुणाः, विभूत्यन्तर्गतं जगदखिलमित्यभिप्रायः, अभिप्रेतहेतुसमुच्चयार्थश्चशब्दः। ननु यत्रेतिपदं ब्रह्मपरम््, न तु विभूतिपरम््, न च तद्विषयं पदान्तरमस्ति; अतो ब्रह्मस्वरूपतद्विभूत्यन्तर्गतत्वादित्ययुक्त्तम्् अस्तु वा तद्वाचिशब्दः, नान्यत्् पश्यतीत्ययुक्त्तम््, विभूतिर्हि ब्रह्मणोऽन्येति शङ्कायामुक्त्तं विवृणोति - अत ऐश्वर्येति । अतः- ब्रह्मणः सुखरूपतायाः कृत्स्नविभूतेस्तदन्तर्भावस्य च प्रामाणिकत्वात्् । विभूतिविषयो गुणः विभूतिगुणः, स एव ऐश्वर्यापरपर्यायं नियमनम््, तद्विशिष्टं ब्रह्म न हीशितव्यज्ञानं विनैश्वर्यविशिष्टानुभवसम्भवः, निरूपकेण विना निरूप्यज्ञानायोगादिति भावः । यद्वा अत्रैवोपनिषदि "स भगवः कस्मिन्् प्रतिष्ठित इति स्वे महिम्नि प्रतिष्ठित इति यदि वा न महिम्नीति गो अश्वमिह महिमेत्याचक्षते हस्तिहिरण्यं दासभार्यं क्षेत्राण्यायतनानि नाहं
1.3.7
ब्रवीम्यन्यो ह्यन्यस्मिन्् प्रतिष्ठित' इति श्रूयते । अत्र स्वे महिम्नि प्रतिष्ठित इत्युक्त्ते हस्त्यादीनां नियाम्यानां महिमशब्दवाच्यत्वात्् तत्प्रतिष्ठितत्वशङ्कायां "यदि वा न महिम्नीति हस्तिहिरण्यादिमहिमनिष्ठत्वं निषिद्धम््, तदेव शङ्काबीजमुपन्यस्य व्युदस्यति गो अश्वमित्यादिना । "अस्य महिमानमिति वीतशोकः' "एतां विभूतिं योगं च' इत्यादि श्रुतिस्मृतिषु परमात्मनो महिमवत्त्वावगमादिह न महिमनिषेधः, अपि तु विभूतिरूपमहिमप्रतिष्ठितत्वनिषेध इत्यवगम्यते, अतो महिमविभूत्यादिशब्दाश्च न स्वरूपमात्रपराः, "विभूतिर्भूतिरैश्वयर्म््' इत्यैश्वर्यपर्यायत्वादिति महिमापह्नवशङ्काव्युदासाय ऐश्वर्यापरपर्यायेत्युक्त्तम्् । इदानीं विभूतिरेव गुणः । गुणशब्दो विभूतेरपृथक््सिद्धयभिप्रायः, विभूत्या गुणैश्चेतिवार्थः । विभूतिगुणविशिष्टेति - यच्छब्द एव विशिष्टब्रह्मपर इति भावः । पूर्वं विभूत्यन्तर्गतत्वादिति अन्वयहेतुरुक्त्तः, व्यतिरेकरूपं हेतुमाह - तद्य्वतिरिक्त्तस्येति । विशिष्टब्रह्मणोऽन्यदर्शनं निषिध्यते, न त्वन्यदर्शनमित्यर्थः । विभूतिविशिष्टं ब्रह्मानुभाव्यं चेद्विभूतेः दुःखरूपत्वदर्शनाद्दुःखादर्शनमनुपपन्नमित्यत्राह- अनुभाव्यस्येति । सर्वस्य- सर्वविभूतिकस्येत्यर्थः । पूर्वाभिप्रेतादेव हेतोरित्येवकाराभिप्रायः । सर्वस्य सुखरूपत्वं कथम्् ? आत्मगुणविशेषो हि सुखमित्यत्राह - तदेव हि सुखमिति । अनुकूलत्वं नाम स्वत इष्टत्वम््, तच्चानिष्टनिवृत्तिरूपतयेष्टसाधनतया च विनापीष्टत्वम्् । अनुभवविरोधेन चोदयति- ननु चेति । न ह्येकमेकदैव सुखदुःखात्मकविरुद्धस्वभावालिङ्गितमिति युज्यते, न हि निम्बपत्रं कस्यचिन्मधुरं भवति, न च सर्पः कस्यचिदनुकूलबुद्धिबोध्यो भवति, न च जगतश्शक्यं दुःखरूपत्वमपह्नोतुम््, तस्य सर्वैरभ्युपगन्तव्यत्वात््, इतरथा तज्जिहासया ब्रह्मजिज्ञासानुपपत्तेः, अतः परिशेषात्् सुखरूपत्वमेवेत्युक्त्तमित्यभिप्रायः । खतोऽपरिच्छिन्नसुखरूपस्याप्युपाधितोऽन्यथारूपसम्भवादविरोध   इति परिहरति - उच्यत इति । कर्म तत्तिरोधानकृतम्् अब्राह्मात्मकत्वज्ञानं चोपाधिः । ततः किमित्यत्राह - अतो ब्रह्मण इति । स्वतो मधुरस्यापि दोषसम्बन्धादननुकूलत्वे अनुकूलबुध्द्यविषयस्य केनचित्् सम्बन्धित्वज्ञानादनुकूलत्वे च दृष्टान्तद्वयमाह - पित्तोपहतेनेति । दार्ष्टान्तिकेऽपि तादृक्त्वमाह - तथेति । यत्र नान्यदितिवाक्यस्यार्थं निगमयति - अत इति । एतत औपधिकदुःखरूपतायास्तद्विगमेऽनवस्थानम्् । स वा एष इति - रत्यादिशब्दानां प्रीतिपरत्वे व्यधिकरणबहुव्रीहिः, अनुकूलविषयपरत्वे साक्षाद्बहुव्रीहिः' आत्मशब्दो विभूतिगुणविशिष्टब्रह्मपरः ।   रतिः- स्रक्चन्दनादिजन्या प्रीतिः । क्रीडा- उद्यानादिजन्या । मिथुनम्् स्त्रीसम्भवा । आनन्दः- विभूतिजन्यः । एवं सर्वविधसुखानुभव उक्त्तः "स्वराड्् भवति अन्यराजानस्ते क्षय्यलोकाः' इति च परमात्मप्रतिक्षेपः प्रतीयत इत्याशङ्कयाह - स्वराडिति । अन्यराजानः स्वराडितिपदद्वयेन उपाधितद्विगमौ दर्शितौ । दुःखरूपतया प्रतिपन्नस्यापि    स्वतः सुखरूपत्वे श्रुतिमाह - न पश्य इति । सर्वं पश्यति न तत्र दुःखतां पश्यति, सुखरूपतामेव पश्यतीत्यर्थः । उदाहृतवाक्ये विभूत्यादिविशिष्टस्यानन्दरूपत्वमस्पष्टमिति तद्वैशद्यायाह - निरतिशयेति । "तदात्मानं स्वयमकुरुत । तस्मात्तत्सुकृतमुच्यत इति । यद्वैतत्सुकृतं । रसो वै सः । रसं ह्येवायं लब्ध्वाऽऽनन्दी भवति' आनन्दो ब्रह्मेति व्यजानात्् । आनन्दाद्धयेव खल्विमानि भूतानि जायन्ते' इति च वाक्येषु कार्यकारणावस्थविभूत्यादिविशिष्टस्यैव आनन्दत्वं हि स्फुटतरम्् । सूत्रार्थमुपसंहरति - अत इति ।
1.3.8
।। धर्मोपपत्तेश्च ।। कस्य धर्मा इत्यकाङ्क्षां पूरयन्् व्याचष्टे- अस्येति । पूर्वपक्षयुक्त्तिं परिहरति - यत्त्विति । अहङ्ग्रहेणोपासनम््- अहमर्थशब्दयोः परमात्मपर्यन्तत्वबुद्धयोपासनम्् ।
1.3.8
तर्ह्यतस्मिंस्तद््बुद्धिः स्यादित्यत्राह - अहमर्थस्येति । न केवलमन्तर्यामिब्राह्मणादिषु अस्मिन्् प्रकरणेऽपि सर्वात्मत्वमुक्त्तमिति दर्शयिष्यन्् तत्प्रतिपादकस्य "अथात आत्मादेश' इतिवाक्यस्यार्थमाह - परमात्मन इति । उपासकात्मनोऽप्यात्मत्वं फलितमित्युक्त्तम्् । अथ कण्ठोक्त्तमिति दर्शयितुं कण्ठोक्त्तिमद्वाक्यस्यार्थमाह - एतदेवेति । विजानत इति पदस्य षष्ठयन्तत्वज्ञापनाय व्याचष्टे - उपासकस्येति । पूर्वपक्षयुक्त्तिं परिहरन्निगमयति - अत इति । अधिकरणार्थमुपसंहरति - तस्मादिति ।।
1.3.9
।। अक्षरमम्बरान्तधृतेः ।। पूर्वाधिकरणे स्वे महिमिन प्रतिष्ठितत्वमुक्त्तम््, तत्तु परमात्मव्यतिरिक्त्तस्य श्रूयत इति शङ्कया सङ्गतिः । वर्णो वा परमेश्वरो वेति विचार इति परैयदुक्त्तम्् तदयुक्त्तम््; वर्णानामह्नस्वत्वादीर्घत्वाद्यनुपपत्तेः स्नेहलौहित्यच्छायादिधर्माप्रसङ्गाच्चेत्यभिप्रायेणाच्छायामित्यन्तं विषयवाक्यमुपात्तम्् । प्रसङ्गाभावेऽपि प्रतिषेधस्सम्भवति, यथा "नान्तरिक्षे न दिवि' इत्यग्निचयननिषेध इति चेन्न, निषेधस्य प्रसक्त्तविषयताया एव स्वतः प्राप्तत्वात््,
1.3.9
गत्यन्तराभावे ह्यप्रसक्त्तविषयत्वाश्रयणम््, नान्यदा । संशयमाह - तत्रेति । अक्षरं प्रधानं वा जीवो वा परमात्मा वेति संशयः । तदर्थं लौकिकप्रमाणविषये शब्दप्रतीतिशैघय्रमस्ति, नेति । "कस्मिन्नु खल्वाकाश ओतश्च प्रोतश्च' इत्यत्राकाशशब्दनिर्दिष्टः किं भूताकाशः ? उताव्याकृताकाशः ? इति । धारणं च किं सत्तामात्रेण ? उत प्रशासनेन ?   इति च । यदा प्रतीतिशैघ्य्रमस्ति, आकाशशब्दवाच्यश्च भूताकाशः, धारणं च सत्तया स्यात्् तदा तद्धारणस्य प्रधानेऽसम्भवात्तद्धारकमक्षरं प्रधानम््, यदा आकाशशब्दवाच्योऽव्याकृताकाशः धारणं च सत्तामात्रेण तदा जीवेऽपि तत्सम्भवात्तद्धारकमक्षरं जीवः । यदा शब्दप्रतीतिशैघ्य्रस्य लौकिकप्रमाणगोचरत्वमप्रयोजकम््, आकाशशब्दवाच्यश्चाव्याकृताकाशः, धारणं प्रशासनेन तदा तस्य जीवेष्वसम्भवात्तदाधारभूतमक्षरं परमात्मेति राद्धान्ते फलफलिभावः । सिद्धान्ती शङ्कते - यया तदक्षरमिति । अथवा पार्श्वस्थचोद्यम्् । तदा परस्मिन्नित्युपलक्षणं जीवेऽपीति द्रष्टव्यम््, "कूटस्थोऽक्षर उच्यते' इत्यादिदर्शनात्् । परिहरति - न प्रमाणान्तरेति । अनुमानस्य प्रत्यक्षमात्रापेक्षा, श्रुतेस्तु व्युत्पत्त्यादौ उभयापेक्षाऽस्ति, अत आनुमानिकादक्षराच्छ्रुतिप्रतिपन्नस्य विलम्ब इति लौकिकालौकिकमोर्लौकिकस्य प्रसिद्धिप्राथम्यात्प्राबल्यम्् श्रुतिलिङ्गादिष्वपि हि शीघ्रधीहेतुत्वात्् प्राबल्यमिति भावः । ननु "सर्वाणि      ह वा इमानि भूतान्याकाशादेव समुत्पद्यन्ते' इत्यत्र आकाशशब्दस्य भूताकाशे प्रसिद्धिप्राचुर्येऽपि ब्रह्मविषयत्वं दशिर्तम््,अत्राप्यक्षरशब्दे तथा किं न स्यादित्यत्राह - प्रतीतेति । अक्षरशब्दस्य प्रधाने प्रयोगदर्शनात्् अस्थूलत्वाद्यन्वयात्् परब्रह्मणि प्रसिद्धत्वे सत्यपि प्रमाणान्तरप्रसिध्द्या प्रथमप्रतीतस्य परिग्रहे विरोधाभावादाकाशकारणप्रश्नस्योत्तरत्वेनोच्यमानत्वाच्च प्रधानपरत्वमित्यर्थः । राद्धान्तमाह - अक्षरमित्यादिना । अम्बरान्तशब्दं केचित्् बहुव्रीहितया व्याचक्षते, अम्बरम््- आकाशः, अन्तः अवसानम्् एषां तेषां पृथिव्यादीनां धृतेरिति हेत्वर्थ इति । तत्प्रधानव्यतिरेकप्रतिज्ञायामकिञ्चित्करमित्यभिप्रायेण षष्ठीतत्पुरुषं व्याचष्टे - अम्बरस्य आकाशस्येति अन्तशब्दोऽवधिवचनः । कार्यस्याम्बरस्य देशतः कालतश्चावधिः कारणम््, नियतपूर्वभाविनः कारणत्वात्कायर्ं प्रति कारणतत्त्वानामावरणतया बहिर्विद्यमानत्वाच्च; अतोऽम्बरान्तशब्दोऽव्याकृतवाचीति भावः । न ह्यत्राम्बरान्तवाचिशब्दः श्रूयत
1.3.9
इत्यत्राह - अयमर्थ इति । नन्विति - व्युत्पत्तिसिद्धार्थलङ्घनमयुक्त्तम््, अपवादाभावादित्यर्थः । परिहरति - उच्यत   इति । अर्थविरोधान्न वायुमदम्बरग्रहणमित्यर्थः । नहि स्वयं विकारान्तर्भूतः कृत्स्नविकारजातस्याधारो भवितुमर्हति । यत्त्वित्यादिना पूर्वपक्षदेशागतेषु ब्राह्मणेषु क्रुद्धेषु तमश्वलः पप्रच्छ, त्वं नु खलु याज्ञ्यवल्क्य ब्रह्मिष्ठोऽसीति नमो      वयं ब्रह्मिष्ठाय कुर्मो गोकामा एव वयम्् इति स्म याज्ञ्यवल्क्यस्योक्त्तिभङ्गया तस्य ब्रह्मष्ठित्वाभिमानमधिकं सन्तमवधार्य तद्विजिगीषया अश्वलादिषु केषुचित्तत्पृष्टवत्सु तेन सदुत्तरोक्तया जितेषु अथ हैनं गार्गि पप्रच्छेत्यादि गार्गि ब्राह्मणां प्रवृत्तम््, तत्र गार्ग्या "यदिदं सर्वमप्स्वोतं च प्रोतं च' इत्यादिना तत्तदुत्तरानन्तरं पुनः पुनः पृष्टस्य याज्ञ्यवल्क्यस्य क्रमेण ब्रह्मलोकेषु गार्गीत्युत्तरे सति "कस्मिन्नु खलु ब्रह्मलोका ओताश्च प्रोताश्चेति पुनः पृष्टेन याज्ञ्यवल्क्येन गार्गि मातिप्राक्षीर्माते मूर्द्धा व्यपतत्् अनतिप्रश्नां वै देवतामति
पृच्छसि मातिप्राक्षीरिति सक्रोधमुक्त्ते भीता गार्गी उपरराम । तत उद्दालके प्रसिद्धे ब्रह्मविदि सूत्रमन्तयर्ामिणं च पृष्टवति याज्ञ्यसल्क्येन जिते पुनगार्गी सर्वेषां ब्राह्मणानां पराजयो जायत इति शङ्कया याज्ञ्यवल्क्यस्य क्रोधं ब्राह्मणानामनुज्ञयैवाकिञ्चित्करतामापाद्य प्राक्् मातिप्राक्षीरिति निवारितं प्रश्नं पुनः करिष्यामीत्याशावती "ब्राह्मणा भगवन्तोऽहमिमं द्वौ प्रश्नं पक्ष्यामि तौ चे मे वक्ष्यति न वै जातु युष्माकमिमं कश्चिद्ब्रह्मोद्यं जेतेति तेषामनुज्ञां याचित्वा पृच्छेति तैरनुज्ञाता प्रश्नद्वयं पप्रच्छ "यदूध्वर्ं याज्ञ्यवल्क्येत्यादिना । अत्र च पूर्वम्् अनतिप्रश्नां वै देवतामतिपृच्छसि' इति गार्गिब्राह्मणान्ते याज्ञ्यवल्क्येन सक्रोधं यः प्रश्नो निवारितस्य एव खलु गार्ग्या सर्वेषां पराजयो भविष्यतीति भीतया तस्य क्रोधमविगणय्य पुनः प्रश्नोऽयतारितः, तस्य च परमात्मनि पर्यवसानं गार्गिब्राह्मण एवानतिप्रश्नां वै देवतामतिपृच्छसीति याज्ञ्यवल्क्यवचनेन स्फुटमिति तदनुसारेण तदुत्तरप्रश्नस्यापि परमात्मनि पयर्वसानं युक्त्तम््, न प्रधानपरत्वमिति चेन्न; अनतिप्रश्नां देवतामतिपृच्छसीति परदेवताविषयप्रश्ननिवारणम्् एकान्तरितप्रश्नः परदेवताविषयो भविष्यतीति दूरदृष्टिमता याज्ञवल्क्येन तत्रैव कृतमित्युपपत्तौ तस्य प्रश्नस्य परमात्मविषयत्वे प्रमाणाभावात्् अत एवाक्षरब्राह्मणारम्भे द्वितीयप्रश्न एव परमात्मविषयो भविष्यतीति जानत्या चिकीर्षितस्य तस्य निवारणपरिजिहीर्षया युगपत्प्रश्नद्वयानुज्ञा पृष्टेत्युपपत्तेः । प्रथमप्रश्नस्य देवताविषयत्वे प्रमाणाभावादाकाशशब्दस्याव्याकृतपरत्वेनानुपपत्तिरिति द्रष्टव्यम्् । ननु अक्षरशब्दस्याव्यक्त्तपरमात्मनो रूढत्वेऽत्रोभयत्र यौगिकत्वेपि वा व्युत्पत्तिदशायां प्रमाणान्तरसापेक्षत्वेपि प्रतिपादनदशायां तदनपेक्षत्वादिति
1.3.9
परिहारस्यैव समाश्रययुक्त्तिमनूद्य  परिहरति - तन्नेति । रूढिशक्तया अवयवशक्तया वा शब्देन स्वार्थप्रतिपादनं स्यात््, तत्र वक्ष्यमाणपरिहारस्य पक्षद्वयसाधारण्येऽपि "प्रोक्षणीष्वर्थसंयोगा'दिति न्यायेन अवयवशक्तया अर्थप्रतिपादनसम्भवे समुदायशक्त्तिकल्पनाऽयोगात्् अयमक्षरशब्दो न रूढ्या वर्तत इत्यभिप्रेत्य यौगिकत्वपक्षे परिहार उच्यते,     तत्र व्युत्पन्नानां पदावयवानां संहत्य स्वार्थप्रतिपादने किं प्रमाणान्तरापेक्षा, उत तत्तत्पदावयवव्युत्पत्तिवेलायामिति विकल्पं हृदि निधाय प्रथमे कल्पे परिहारमाह - अक्षरशब्स्येति । अवयवशक्त्तिरेवार्थप्रतीतिकारणमिति न प्रमाणान्तरमपेक्षितम््, न हि दण्डिशब्दः स्वार्थप्रतिपादने दण्डदेवदत्तग्राहिप्रत्यक्षापेक्षः । द्वितीयं परिहरति - सम्बन्धेति । पदावयवानां व्युत्पत्तौ प्रमाणान्तरापेक्षाऽस्त्येव, प्रतिपादनदशायां तु न तदपेक्षा, यथा चक्षुरादीनां तिमिरादिदोषापनयनस्यौषधाद्यपेक्षत्वेऽपि घटादिपरिच्छित्तौ न भेषजग्राहिप्रमाणापेक्षा, यथाहुः "अर्थबोधेऽनपेक्षत्वान्मानान्तरमनादृतम्् । व्युत्पत्त्युपायभूतं यत्तच्च तन्मात्रवर्त्ति तु'
इति व्युत्पन्नानां पदावयवानां प्रतिपादनकालेऽपि व्युत्पत्त्यपेक्षितमानान्तराकाङ्क्षाऽस्ति चेत्् दण्डिनमाह्वय गामानयेत्यादिवाक्यानामसन्निकृष्टार्थविषयाणां प्रत्यक्षसाचिव्याभावेन स्वार्थाप्रतिपादकतया गवानयनादिप्रवृत्त्युच्छेदप्रसङ्गः, अलौकिकार्थप्रतिपत्त्यनुपपत्त्या शास्त्रवैयर्थ्यप्रसङ्गाच्च, अतो मानान्तरापेक्षाभावात्तन्निबन्धनमर्थप्रतिपत्तौ प्राथम्यचारम्यरूपवैषम्यं नास्तीत्यर्थः । किञ्च यौगिकानां शब्दानामवयवार्थयोगिवस्तुसामान्यप्रतिपादने किं मानान्तरापेक्षा ? उत विशेषपर्यवसान ? इति विकल्पे प्रथमे शिरसि परिहारोऽक्षरशब्दस्येतिग्रन्थेन फलितः । द्वितीये तु विशेषपर्यवसानस्य प्राकरणिकलिङ्गाद्यधीनत्वान्न मानान्तरापेक्षेति च सम्बन्धेत्यादिग्रन्थेऽर्थसिद्धम््, न तत्प्रतिपादनदशायामपेक्षणीयमिति ह्युक्त्तम्् विशेषपर्यवसाने सति हि प्रतिपादनं निराकाङ्क्षं भवति । अत्र परमात्मलिङ्गं दर्शितम्् । अपि च अवयवार्थपौष्कल्यं यत्र सम्भवति तदेव यौगिकशब्देन स्वरसतः प्रतीयते, यथेश्वरशब्दो लौकिकपार्थिवादिषु सत्स्वप्यलौकिकमीश्वरं शीघ्रं प्रत्याययति, अतश्च न क्षरतीत्यवयवशक्त्तिः परमात्मानमेव शीघ्रमुपस्थापयति । एतदुक्त्तं भवति; प्रतिपाद्यस्य लौकिकालौकिकप्रमाणागोचरत्वं शाब्दप्रतीतिविलम्बयोरप्रयोजकं धर्माधर्मेश्वरादिशब्दैः शौल्क्यादिभ्यः पार्थिवादिभ्योऽप्यलौकिकार्थे प्रतिपत्तिशैघ्य्रस्य दर्शनात््, अत एव प्रयोगप्राचुर्याद्यधीनं प्रसिद्धितारम्यमेव तयोः प्रयोजकम््, यौगिकशब्दानां च असङ्कुचितावयवार्थगोचरत्वेन स्वतो वासितत्त्वात्् तद्वत्येव प्रसिद्धयतिशयात्् प्रतीतिशैघ्य्रमिति । नन्ववयवशक्तयाऽर्थप्रतिपादनेऽपि प्रधानस्यानेकप्रमाणगम्यतया अभ्यस्तत्वादस्ति प्रथमावगतिः यथा गोशब्दस्य सामान्यनिमित्तत्वेऽपि गोशब्दोच्चारणात्् स्वाभ्यस्तायामेव गवि प्रथममेव प्रतीतिः । तदसत््; प्रधानस्यानेकप्रमाणगम्यत्वानभ्युपगमात्् । न हि प्रत्यक्षेण जगत्कारणभूतं सूक्ष्मं वस्तु निरीक्ष्यते, नापि श्रुतिविरोधिनोऽनुमानस्य तत्र प्रामाण्यं सम्भवतीति वक्ष्यते, ततश्च श्रुतिरेव तत्रापि प्रमाणं वक्त्तव्यम््, तथाच श्रुतिप्रसिद्धात्् परमात्मनः प्रमाणान्तरप्रसिद्धस्य प्रधानस्य प्रथमप्रतिपत्तिरित्यसिद्धम्् । किञ्च प्रथमपतीतस्यापि प्रधानस्य विरोधेन त्यक्त्तव्यतैव, विरोधश्चात्र स्पष्टः, एकस्यैवाधाराधेयभावानुपपत्तेः ।
उत्तरसूत्रशङ्कामाह - एवं तर्हीति । अव्यक्त्तमक्षर इत्यव्यक्त्तस्य पृथगुपादानाक्षरशब्दो जीवपरः, न प्रधानपर इति ज्ञापनायाव्यक्त्तमुपात्तम्् ।।
1.3.10
।। सा च प्रशासनात्् ।। ननु नात्राम्बरान्तधृतेः परमात्मप्रशासनाधीनत्वं साक्षाच्छ्रुतमिति शङ्कां परिजिहीर्षन्् कतिपयवस्तुशासनस्य जीवेऽपि सम्भवाद्य्वावृत्तिं च दर्शयन्् प्रशासनशब्दं व्याचष्टे - प्रकृष्टमिति । क्वचिदप्यप्रतिहतत्वेन विषयप्रकर्षाच्छासनस्य प्रकर्षः, प्रकर्षस्य निवारकाभावाच्छासनस्याम्बरान्तविषयत्वमपि सिध्यतीति हृदयम्् । ततः किमित्यपेक्षायां प्रकृतेः परमात्मशासनकर्मत्वे हेत्वन्तरं च द्योतयन्् जीवव्यावृत्तिसिद्धं दर्शयति - न चेदृशमिति । स्वशासनाधीनसर्ववस्तुविधरणमिति - अयमभिप्रायः- न केवलं शासनप्रकर्षादनपोदितात्प्रकृतेः प्रशासनकर्मत्वसिद्धिः, किन्तु "सर्वस्य वशी सर्वस्येशानः सर्वस्याधिपतिः सर्वमिदं प्रशास्ति' इत्यादिश्रुत्यन्तरेषु शासनकर्मोपस्थापकसर्वशब्दासङ्कोचाच्च तत्सिद्धिः । किञ्च सत्यशब्दनिर्वचने "तानि ह वा एतानि त्रीण्यक्षराणि सत्यमिति तद्यत्तत्सदमृतम्् अथ यत्ति तन्मर्त्यम्् अथ यद्यं तेनोभे यच्छति' इति मत्यर्शब्दवाच्याचेतनस्य तन्नियाम्यत्वं च   प्रतीयते मर्त्यशब्दो ह्यवयवशक्तया पूर्वपूर्वावस्थानाज्यचेतने वर्तते, न शरीरमात्रे, द्यावापृथिव्यादीनां तन्नियाम्यत्वाभावप्रसङ्गात्् । किञ्च "यस्याव्यक्त्तं शरीरं यस्याक्षरं शरीरं यस्य मृत्युश्शरीर'मिति प्रधानस्य परशरीरत्वश्रवणादत्यन्तनियाम्यस्यैव शरीरत्वाच्च नियाम्यत्वसिद्धिः । इह च "कस्मिन्नु खल्वाकाश ओतश्च प्रोतश्चे'ति पृष्टे "एतद्वेतदक्षरं गार्गी 'त्यारभ्य "एतस्मिन्नु खल्वक्षरे गार्ग्याकाश ओतश्च प्रोतश्चे'त्यक्षरेणाव्याकृतस्य धारणं श्रूयते, अतः शासनसनय प्रकर्षाच्छ्रुत्यन्तरानुग्रहच्चाम्बरान्तधृतिरपि प्रशासनाधीनेति । सौत्रश्चशब्दो ह्यर्थतया हेतुवाचीत्यभिप्रायेणाह - अत इति । अम्बरान्तधृतिः प्रशासनादेव सिध्यतीति यतः तत एवेत्यर्थः । "प्रशासितारं सर्वेषाम््' "विद्यात्तु पुरुषं परमि'ति "उत्तमः पुरुषस्त्वन्यः' इत्यादिवचनाभिप्रायेण पुरुषोत्तम एव प्रशासित्रक्षरमित्युक्त्तम्् । एवं प्रधानपुरुषव्यतिरेकौ सूत्रद्वयेन पृथगुपपादितौ । अथैकसूत्रेण प्राकरणिकचरमवाक्यविषयेणोभयव्यतिरेकमाह
1.3.11
।। अन्यभावव्यावृत्तेश्च ।। व्यावर्त्यते निवर्त्यते, निवर्तकधर्मः प्रतिपाद्यत इत्यर्थः । ततश्च सूत्रस्थव्यावृत्तिशब्दो व्यावर्तकधर्मपर इति दर्शितं स्यात््, तेन विषयवाक्यानुगुण्यं सूत्रस्य स्यात्् तत्र ह्यन्यनिवर्तकधर्मो द्रष्टृत्वादिरवगम्यते ।द्वितीययोजनाया अपेक्षितत्वात्् नान्यदतोऽस्तीत्यादिकमुदाहृतम्् । अस्मिन्वाक्ये प्रधानव्यावृत्तिसिद्धिं दर्शयति - अत्रेति । अत्र- अदृष्टमितिवाक्ये । द्रष्ट्रादिशब्दाः रूपशब्दप्रभृतिबाह्याक्षविषयाणां मन्तव्याध्यवसेयाद्यन्तःकरणविषयाणां च साक्षात्कर्तृवाचकाः, शासनस्य शासितव्यवस्तुदर्शनसाकाङ्क्षत्वात्् "न दृष्टैर्द्रष्टारम््' "न श्रुतेः श्रोतारम््' "न मतेर्मन्तारम््'
1.3.11
इत्यादिना परस्य श्रवणमननादिकर्त्तृत्वनिषेधेन तेषामयोग्यत्वात्् "पश्यत्यचक्षुस्स शृणोत्यकर्णः' इति रूपादिसाक्षात्कर्तृत्वश्रवणाच्च । जीवव्यावृत्तिं दर्शयति - सर्वैरिति । सर्वैः- योगिभिः । सर्वस्येति - रूपतदाश्रयादिष्वेकैकवर्गकार्त्स्न्यपरस्सर्वशब्दः, अस्यासङ्कुचितदृत्तितया द्रष्टृशब्देन सर्वसाक्षात्कारस्याभिहितत्वे सत्यादिशब्दोपात्तश्रोतृत्वादीनां निर्विषयत्वप्रसङ्गात्् । सर्वैरदृष्टत्वादिमात्रं प्रधानादीनामपि सम्भवतीति तद्य्वावृत्त्यर्थमदृष्टस्यैव सतस्सर्वस्य द्रष्टृत्वाद्युपदेशाच्चेत्युक्त्तम्् । अदृष्टत्वादिविशेषितं द्रष्टृत्वादिकं प्रत्यगात्मव्यावर्तकमित्यर्थः । प्रत्यगात्मानः    सर्वे प्रत्येकं स्वस्वाहम्प्रत्ययवेद्याः रूपादिविज्ञातारश्च, परस्तु रूपादिज्ञानवेलायां योगिभिरपि स्वस्वरूपवद्रूपादिवच्च न ज्ञायते । निष्ठान्तैः पदैः तत्तद्विषयप्रतिपत्तिवेलायां परमात्मनोऽनवगतत्वं विवक्षितम्् । अश्रुतम््- शब्दश्रवणदशायामज्ञातम्् । अमतम््- स्थाणुपुरुषाद्यर्थविचारदशायां तद्विषयवदप्रतिपन्नम्् । अविज्ञातम््- अध्यवसायदशायां घटादिवत्् स्वस्वरूपवच्चानवगतम्् । अत एव हि विशेषितं द्रष्टृत्वादिकं परमात्मासाधारणम्् । यद्वा रूपशब्दाद्यर्थवेदिभिस्सर्वैरवेद्यत्वेन विशेषितं तत्ततदर्थद्रष्टृत्वं समुच्चित्य चिदचिद्य्वावर्तकमित्यर्थः । अन्यभावव्यावृत्तेरित्युक्त्तहेतोस्साध्याविशिष्टत्वशङ्कां च शमयन्निगमयति - अत इति । इयं व्यावर्तकधर्मान्वयरूपा व्यावृत्तिः परमपुरुषत्वं साधयति, अतः साध्याविशिष्टत्वव्युदासः, अस्यां योजनायां प्रधानपुरुषव्यावर्तकसकलधर्मवाचिवाक्यानि विषयीभूतानीति चिदचिद्य्वावृत्तिः कण्ठोक्त्ता स्यात्् । चशब्द उक्त्तहेतुसमुच्चये । मुखान्तरेण सूत्रं योजयति - एवं   वेति । अक्षरार्थमाह - अन्यस्येति । नान्यदित्यादिवाक्यस्य सूत्रविषयत्वं हृदि निधाय तस्यार्थमाह - यथैतदिति ।    यथा "अस्मिन्् ग्रामे देवदत्त एव पुरुषो नान्य' इत्युक्त्ते न पुरुषमात्रनिषेधः, अपि तु प्रस्तुततुल्यपुरुषान्तरनिषेधः
1.3.11
स्यात््, पुरुषान्तराणां प्रमाणसिद्धतया निषेद्धुमशक्यत्वात््, एवमिहापि द्रष्ट्राद्यन्तराणां प्रामाणिकत्वात्् प्रकृततुल्यद्रष्ट्रादिनिषेधपरमिदं वाक्यमित्यभिप्रायेण प्रकृतगुणविशिष्टत्वमुक्त्तम्् । आधारभूतमिति - समस्तस्य प्रशासनेनाधारभूतमित्यर्थः ।निषेधविषयं दर्शयति - एवमिति । एतस्य- अक्षरस्य । आधारभूतम््- प्रशासनेन धारकम्् । एवं परमात्मनो नियन्तृतया आधारभूतद्रष्ट्रन्तराभावातधिकनिषेधपरमिदं वाक्यं व्याख्यातम्् । एवं वा; एतस्येतिपदं व्यतिरिक्त्तस्य समस्तस्येतिपदप्रकृतजगत्परम्् । अक्षरादन्यत्् समस्तजगतः प्रशासनेन धारकं तेनादृष्टं द्रष्टृ नास्तीत्यर्थः। तदा समनिषेधपरो वाक्यशेषः स्यात्् । ननु नान्यदतोऽस्ति द्रष्ट्रितिवाक्यं द्रष्टॄणां पुरुषाणां ब्रह्मतादात्म्येन अतदात्मकत्वनिषेधपरं किं न स्यात्् ? न; ऐक्यविधानस्याप्रकृतत्वात्् ऐक्यविधिशेषो हि भेदनिषेधः, व्यतिरेकस्यान्वयशेषत्वात्् । यदि क्वचिदैक्यविधानाभावेऽपि भेदनिषेधस्सम्भवति, तत्र तु निर्वाहान्तरासम्भवादभ्युपगन्तव्यः, इह तु गत्यन्तरसम्भवादैक्यविध्यभावे भेदनिषेधपरत्वाश्रयणमयुक्त्तम्् । किञ्च "कस्मिन्नु खल्वाकाश ओतश्च प्रोतश्च' इत्युपक्रम्य "एतस्मिन्नु खल्वक्षरे गार्ग्याकाश ओतश्च प्रोतश्च' इत्युपक्रमोपसंहाराभ्यां प्रकरणस्य परमात्मनो विश्वाधारकताप्रतिपादनपरत्वमवगम्यते, न त्वैक्यपरत्वम््, धारकत्वे अभिहिते तस्यापि धारकान्तरशङ्का स्यात््, लोके धारकाणामपि धार्यत्वदर्शनात्् यथा कारणानामपि कार्यत्वदर्शनेन परमात्मनोऽपि जगत्कारणत्वेनान्यकार्यत्वशङ्कायां तद्य्वावर्त्तनेन परमकारणत्वसिद्धये "स कारणं करणाधिपाधिपो न चास्य कश्चिज्जनिता न चाधिपः' इति कारणान्तरनिषेधः परमकारणत्वापेक्षितत्वात्् क्रियते; एवमिहापि परमात्मनः परमाधारत्वसिद्धये धारकरूपद्रष्ट्रन्तरनिषेधोऽपेक्षितः, भेदनिषेधस्तु प्रकृतार्थानपेक्षितः, अपेक्षितविधेरनपेक्षितविधानदौर्बल्यमविगीतम्् । किञ्च "नान्यदतोऽस्ति द्रष्टृ नान्यदतोऽस्ति श्रोतृ' इति द्रष्टृश्रोत्रादीनां पृथक्् पृथग्भेदनिषेधश्च विफलः, द्रष्टुरेव श्रोतृत्वसम्भवात्् । यथा "तदेवाग्निस्तद्वायुः' "ज्योतींषि विष्णुर्भुवनानि विष्णुः' इत्यादिष्वग्निवायुज्योतिर्भुवनवनगिरिदिगादीनामन्योन्यभिन्नजातीयतया तेष्वन्यतमस्य ब्रह्मात्मकत्वोपदेशेऽपि तदन्यस्य ब्रह्मात्मकत्वासिध्द्या प्रत्येकं ब्रह्मात्मकत्वोपदेशस्सफलः, एवं द्रष्टृश्रोतृमन्त्रादीनां
भिन्नजातीयत्वाभावात्् पृथग्भेदनिषेधवैयर्थ्यम्् । न च वाच्यं "ब्रह्मदाशा ब्रह्मदाशाः' इत्यादौ दाशेष्वेव दासत्वकितवत्वादिसम्भवेऽपि पृथक्् तादात्म्योपदेशवदिहाप्युपपद्यत इति । दाशेभ्यो भिन्नजाती
1.3.11
यानामपि दासकितवादीनां सम्भवेन श्रुतिवाक्यस्थपदानां तद्विषयत्वोपपत्तेः, अन्यथा तत्रापि वैयर्थ्यप्रसङ्गस्य दुर्न्निवारत्वात््; अत इदं वाक्यं प्रकृततुल्यद्रष्ट्रन्तरनिषेधपरम्् । अन्यस्य सद्भावं व्यावर्तयन्निति - सूत्रस्थैरन्यभावव्यावृत्तिशब्दैः श्रुतिवाक्यस्था अन्यदस्ति नेतिशब्दाः प्रत्यभिज्ञाप्यन्त इति भावः । व्यावर्तयन्नित्यन्तेनाक्षरार्थ उक्त्तः । फलितमाह - अस्याक्षरस्येति । अस्यां योजनायां सूत्राक्षरानुरूप्यं दशिर्तम्् । नियन्तृरूपधारकान्तरराहित्यमेव कण्ठोक्त्तं भवति, चिदचिद्य्वावृत्तिरर्थसिद्धा स्यात्् । चशब्दः पूर्ववन्नोक्त्तसमुच्चयपरः, अपि त्वनुक्त्तसमुच्चयपर इत्यभिप्रायेण चशब्दार्थमाह - किञ्चेति । अन्वायत्ता इति पदं देवमनुष्यपितृसाधारणम्् । अन्वायत्ताःअनुवशा इत्यर्थः । द्वितीयान्तपदानां प्रशंसन्तीत्यनेनान्वयः । वाक्यप्रतिपन्नार्थस्य परमात्मलिङ्गतां दर्शयति - श्रौतं स्मार्तं चेति । चशब्दः समुच्चेतव्यं हेत्वन्तरमाह - अपि चेति । उदाहृतवाक्यसिद्धं हेतुं वदन्नधिकरणार्थमुपसंहरति- यदज्ञानादिति । नान्यदोऽस्ति द्रष्ट्रितिवाक्यस्य ब्रह्मव्यतिरिक्त्तद्रष्ट्रमात्रनिषेधपरत्वमयुक्त्तम््, तथा सति हि ब्रह्मैव द्रष्टृ नान्यदित्युक्त्तं स्यात््, तत्् परमते विरुद्धम््, ब्रह्मणो द्रष्टृत्वानभ्युपगमात्् । तन्मते नैतदक्षरं द्रष्ट्रिति हि वक्त्तव्यम्् । यदि द्रष्टृमिथ्यात्वमात्रपरं तदा अतोऽन्यदिति निर्देशवैयर्थ्यम््, द्रष्टृ नास्तीत्येतावता तन्मिथ्यात्वसिद्धेः । ननु ब्रह्मैव द्रष्ट्रित्यर्थः, ततश्च ब्रह्मणि द्रष्टॄणां कल्पितत्वं सिध्यतीति चेन्न; अयमेव पुरुषः नान्योऽतोऽस्ति पुरुष इत्युक्त्ते पुरुषत्वमस्मिन्् कल्पितमित्यर्थाप्रतीतेः । एतत्तुल्यपुरुषान्तरनिषेधो हि प्रतीयते; अतो ब्रह्मणोऽन्यो द्रष्टृवर्गो मिथ्येत्यर्थ इति चेन्न, अदृष्टं द्रष्ट्रिति पूर्ववाक्ये ब्रह्मण एव द्रष्टृत्वप्रतिपादनात्् ब्रह्मव्यतिरिक्त्तस्यैव द्रष्टृत्वमिति वक्त्तुमयुक्त्तत्वात््
द्रष्टृमिथ्यात्वे ब्रह्मणोऽपि मिथ्यात्वप्रसङ्गात्् तस्मिन्् परिजिहीषिर्ते सति "अदृष्टं द्रष्ट्रि'ति पूर्ववाक्यप्रतिपाद्यस्याब्रह्मत्वप्रसङ्गाच्च । ब्रह्मणो द्रष्टृत्वेऽपि ब्रह्मव्यतिरिक्त्तत्वाभावान्न मिथ्यात्वमिति चेत्् तर्हि परमार्थतो ज्ञातृत्वमभ्युपगतं स्यात्् । यत्तु भास्करेणोक्त्तम््, प्रधानव्यावृत्तिरनेन सूत्रेण क्रियते, प्रधानस्य शासितृत्वसम्भवेऽपि द्रष्टृत्वाभावात्् प्रधानव्यावृत्तिरिति । तदयुक्त्तम््; द्रष्टृविशेषो हि प्रशासिता, शिंशुपात्वसम्भवेऽपि वृक्षत्वासम्भवात्् प्रशासितृत्वसम्भवेऽपि द्रष्टृत्वासम्भवः कथमुच्यते ? प्रधानस्येश्वरत्वसम्भवेऽपि क्षेत्रज्ञत्वं न सम्भवतीत्यनुन्मतः को ब्रवीति ।।
1.3.12
।। ईक्षतिकर्मव्यपदेशात्सः ।। अत्र स इत्युक्त्तिरस्मिन्् पादे सर्वाधिकरणेषु साध्यप्रतिज्ञानुवृत्त्यथा, यथा प्रथमपादे "भेदव्यपदेशाच्चान्य' इत्यन्यशब्दोक्त्तिः "यथा च द्वितीये' "अत एव च स ब्रह्मा' इति ब्रह्मशब्दोक्त्तिः, यथा चतुर्थे "वदतीति चेन्न प्राज्ञो हि प्रकरणात््' इति प्राज्ञशब्दोक्त्तिश्च तद्वत्् । पूर्वम्् "अदृष्टं द्रष्ट्रिति परमात्मनो द्रष्टृत्वमुक्त्तं तर्हीक्षतिकर्मत्वेनोक्त्तो न परमात्मेति शङ्कया सङ्गतिः । यद्वा पूवर्ाधिकरणे अथविरोधेनाकाशशब्दस्याम्बरान्तपरत्वमुक्त्तं तथा अन्तरिक्षशब्दस्य न मुखान्तरेण निर्वाहस्सुसच इति शङ्कया सङ्गतिः । यद्वा आकाशशब्दस्य अम्बरान्तपरत्ववत्् ब्रह्मलोकशब्दस्य नान्यथा निर्वाहोऽस्तीति शङ्कया सङ्गतिः । "ससामभिरुन्नीयते' "एतत्साम गायन्नास्ते' इतिवत्् सामगानसहितैरित्यर्थः । यद्वा सान्त्ववादयुक्त्तैरातिवाहिकैरुन्नीयत इत्यर्थः । परैरीक्षतिकर्मणः परमात्मत्वं व्यवस्थाप्य ध्यायतेस्ततो भिन्नविषयतया पूर्वपक्षं कृत्वा एकविषयतया सिद्धान्त उक्त्तः, तदनुपपन्नमित्यभिप्रायेणाह - अत्र ध्ययतीति । यथोपासनफलप्राप्तिन्यायात्् ध्यायतिकर्मैवेक्षतिकर्म एकत्र "परं पुरुषम््' अन्यत्र "परात्परं पुरुष'मिति च  श्रूयते अतो न विषयैक्यमित्यत्राह - परं पुरुषमिति । यत्र पञ्चम्यन्तपदं नास्ति तत्राप्यथर्सामर्थ्यात्तत्प्राप्नोतीति भावः।
1.3.12
यादवप्रकाशीये तु जीवो हि ध्यातव्यः, तस्मात्् पर ईक्षितव्यस्तु मुक्त्तजीव इत्युक्त्ते बद्धजीवो ध्यातव्य इत्युक्त्तं स्यात््, बद्धावस्यजीवध्यानान्मुक्त्तावस्थस्य प्राप्तिरित्यनुपपन्नम््, तस्मात्् ध्यायतीक्षत्योरुभयोरपि चतुर्मुखविषयत्वमेव पूर्वपक्षीकर्तुं युक्त्तम्् । संशयमाह - तत्रेति । किं ध्यायतीक्षतिकर्म चतुर्मुखः, उत परमात्मा ? तदर्थं शान्तत्वाजरत्वादयः किं मुख्याः, उतामुख्याः ? तदर्थं किं जीवघनशब्देन चतुर्मुखव्यतिरिक्त्तस्य ग्रहणम््, उत तस्याऽपि ग्रहणम्् ? इति । किमत्र ब्रह्मलोकशब्दश्चतुर्मुखस्थानपरः, उत परमव्योमपरः ? किमीक्षतिकर्मविषये वाक्ये "यत्तत्कवयो वेदयन्ते'      इति वैष्णवं पदं प्रत्यभिज्ञाप्यते, न ? इति । यदा प्रत्यभिज्ञानासम्भवात्् ब्रह्मलोकशब्दस्य चतुर्मुखलोकपरत्वम्् यदा      च जविघनशब्देन चतुर्मुखस्याग्रहणं तदा शान्तत्वादीनाममुख्यत्वात्् ध्यायतीक्षतिकर्म चतुर्मुखस्यात््, यदा वैष्णवपदप्रत्यभिज्ञानेन ब्रह्मलोकशब्दः परमव्योमवाची यदा च जीवघनशब्देन चतुर्मुखस्यापि ग्रहणं तदानीं शान्तत्वाजरत्वादीनां मुख्यत्वाध्द्यायतीक्षतिकर्म परमात्मेति सिद्धान्तः । चतुर्मुखस्येति - भुम्यन्तरिक्षक्रमप्राप्तश्चतुर्मुखलोक इत्यर्थः । ततः किमित्यत्राह - तद्गतेन चेति । "जीवघनात्परात्परम््' इति निर्देशः कथमुपपद्यत इत्यत्राह - एतस्मादिति । जीवघनपरशब्दयोः सामानाधिकरण्येनोपपद्यत इत्यर्थः । ब्रह्मणः समष्टिपुरुषत्वं देवतिर्यग्भावाद्यपेक्षया । अजरत्वादयो
यथाकथञ्चिन्नेतव्या इति । चिरकालस्थायित्वाभिप्रायेण वा चतुर्मुखस्यैव परिशुद्धवस्थस्वरूपपरत्वेन    वा निर्वाह इति भावः । अत एवोपक्रमे "परं चापरं च' इति निर्देशश्च कृतनिर्वाहः । सिद्धान्ते परमात्मन एवैतद्रूपमिति । एतद्रूपम्् - नपुंसकान्तशब्दनिर्दिष्टं स्वरूपम्् । चतुर्मुखपरत्वे हि पुल्लिङ्गान्तता स्यात्् । यद्वा एतद्रूपम््एत
1.3.12
द्वाक्यप्रतिपादितं रूपम्् । एवमर्थद्वयेऽप्यनुगुणं श्रुत्यन्तरवाक्यमाह - एतदमृतमिति । अनेन स इति सौत्रपदस्य प्रयोजनं दर्शितं भवति, अधिकारादेव साध्यप्रतिज्ञासिद्धेस्तस्य प्रयोजनं हि वक्त्तव्यम््, "शान्तमजरममृतमभय'मिति व्यपदेशस्य कथं परमात्मसाधकत्वमित्यपेक्षायां श्रुत्यन्तरेषु परमात्मनः तादृक्तवेन प्रसिद्धेरिति वक्त्तव्यम््, अतस्तथात्वेन श्रुत्यन्तरप्रसिद्धिद्योतनं स इतिपदस्य प्रयोजनमिति । व्यपदेशशब्दविवक्षितं हेत्वन्तरमाह - एतस्मादिति ।     कथं चतुर्मुखस्यैतद्य्वपदेशासम्भव इत्यत्राह - तस्यापीति । कथं तस्य जीवघनशब्दगृहीतत्वमित्यत्राह - यस्य हीति । कर्मकृतदेहं दर्शयति - चतुर्मुखस्यापीति । सशरीरत्वादेव हि चतुर्मुखत्वमिति भावः । ननु कथं "यो ब्राह्मण'मिति     श्रुत्या चतुमर्ुखदेहस्य कर्मनिमित्तत्वावगमः ? न ह्यत्र कर्मसम्बन्धः श्रूयते ? उच्यते, कारणवाक्येषु "ब्रह्म वा इदमेक एवाग्र आसीत््' इत्यारभ्य "यान्यन्यानि देवक्षत्राणि इन्द्रो वरुणस्सोमो रुद्रः पर्जन्यो यमो मृत्युरीशानः' इति सृज्यतया श्रुतानामिन्द्रवरुणसोमयमादीनां कर्मवश्यत्वमवतिष्ठते, एवमेव चतुर्मुखस्याप्यपवादश्रुत्यभावात्सृज्यत्वेन स्वतः प्राप्तकर्मवश्यत्वमवतिष्ठत इति । आदिशब्देन "यो वै वेदांश्च प्रहिणोति तस्मै' इतिपादोपि विवक्षितः, तेनोपदेशसापेक्षज्ञानप्रसरतया सङ्कुचितज्ञानत्वं स्वतः प्राप्तम््, इन्द्रविरोचनादीनामुपदेशसापेक्षतया हि सङ्गुचितज्ञानत्वावगमः, भगवतस्सान्दीपनिप्रभृतिगुरूपदेशसापेक्षत्वं लीलात्ववचनैरपोदितत्वान्न ज्ञानसङ्कोचसाधकम््, इन्द्रविरोचनादीनामिव चतुर्मुखस्याप्यपवादरहितमुपदेशसापेक्षत्वं सङ्कुचितज्ञानत्वसाधकमिति तेनापि सङ्कोचककर्मसम्बन्धसिद्धिः, एवं सृज्यत्वादुपदेशसापेक्षज्ञानप्रसरत्वाच्च कर्मवश्यत्वाच्चतुर्मुखस्य जीवघनशब्दगृहीतत्वसिद्धिः । यत्पुनरित्यनूदितं पूर्वपक्षहेतुं परिहरति - तदयुक्त्तमिति । परमात्मलोकत्वे हेतुत्रयमाह - यत्तदित्यादिना । कवयः सूरय इति - कवयः- कान्तदर्शिनः । अकर्मवश्यत्वादसङ्कुचितज्ञानाः, सूरयश्च ज्ञानाधिकाः प्रसिद्धाः, अतोऽर्थवशात्सूरि
1.3.12
प्रत्यभिज्ञानमित्यर्थः । ततः किमित्यत्राह - सूरिभिरिति । एवमादिभ्य इति - आदिशब्देन "तद्विप्रासो विपन्यवः' "यत्र ऋषयः प्रथमजा ये पुराणाः' "यत्र पूर्वे साध्याः सन्ति देवाः' इत्यादिवाक्यानि विवक्षितानि, अजरत्वादिभिर्न्निश्चितपरमात्मभावस्य स्थानत्वात्् सर्वकर्मविनिर्मुक्त्तस्य प्राप्यस्थानत्वात्् सूरिभिर्दृश्यत्वप्रत्यभिज्ञानाच्च न चतुर्मुखलोक इत्यर्थः । लोकक्रमप्रत्यभिज्ञानभङ्गस्यास्वरसत्वमाशङ्कयाह - नचेति । अस्वारस्यं तुल्यमित्यर्थः ।     ननु नास्माकं व्यवहितत्वादस्वारस्यम््, अन्तरीक्षशब्दस्य ब्रह्मलोकादर्वाचीनलोकानां प्रदर्शनार्थत्वात्् । ब्रह्मलोकश्च प्राकृतलोकद्वयसाहचर्यात्् प्राकृतलोक एव स्यादित्यत्राह - अत एतद्वै सत्यकामेति । अतः उदाहृतबहुवाक्यस्वारस्यानुगुण्यात्् । "परं चापरं च ब्रह्म यदोङ्कारः' इति सामानाधिकरण्यं वाच्यवाचकभावनिबन्धनम्् । ओङ्कारवाच्यं परापररूपं ब्रह्मेति वा परापररुपब्रह्मवाचक ओङ्कार इति वार्थः, अनन्तरम्् एतेन एकतरमितिपदाभ्याभोङ्कारस्य ब्रह्मणश्च निर्देशात्् । अयनेन- उपायभूतेन । एकतरम््- कार्यकारणब्रह्मणोरन्यतरत्् । यदपरं कार्यं ब्रह्मेति - चतुर्मुखलोकस्यापरब्रह्मशब्दवाच्यत्वमेव युक्त्तम््, न तु परब्रह्मलोकत्वं, "कार्यं बादरिः' कार्यात्यये' परं जैमिनिः' सति तस्य कार्यलोकत्वव्यपदेशात्् ततः पृथगेव परब्रह्मव्यपदेशाच्चेति दर्शितं कार्यब्रह्मशब्देन । ऐहिकामुष्मिकत्वेन द्विधा विभज्येति । उपरि पृथक््फलत्वेन कीर्तनाद्विभाकोऽभिप्रेत इत्यर्थः । परापरशब्दयोः कार्यकारणपरत्वात्् कार्यलोकस्य प्राकृतत्वं सिद्धमिति कारणब्रह्मलोकस्याप्राकृतत्वमकार्यकारणपरत्वात्् कार्यलोकस्य प्राकृतत्वं सिद्धमिति कारणब्रह्मलोकस्याप्राकृतत्वमकार्यत्वादेव सिद्धम््, अतः प्राकृताप्राकृतरूपेण प्राप्यलोकविभागः, प्राकृते ह्यैहिकामुष्मिकरूपेण विभागश्च श्रुत्यभिप्रेतः, उपरि प्रथक््फलत्वेन कीर्तनाविशेषात्् अतः ऐहिकामुष्मिकविभागोक्त्तिः प्राकृताप्राकृतविभागस्य प्रदर्शनार्थत्वमाह - आमुष्मिकमिति । चतुर्मुखलोकस्याप्यन्तरिक्षशब्दोपलक्ष्यत्वे सङ्ग्राहकमामुष्मिकत्वमस्ति, चतुमर्ुखलोकव्यतिरिक्त्तोपलक्षणे सङ्ग्रहकाकारो नास्तीति वैषम्यमभिप्रेतम्् । अन्तरिक्षशब्दोपलक्षितमिति - उपलक्षणतया व्यवधानपरिहारस्तुल्यः, सङ्ग्राहकलाभो ह्यधिक इति भावः । परं पुरुषं ध्यायतामिति - "परं पुरुषमभिध्यायीत' इतिवाक्यं स्मारितम्् तेन चतुर्मुखलोकप्राप्तेस्तत्क्रतुन्यायविरोधः सूचितः । परमेव ब्रह्मेति - चतुर्मुखलोकस्य प्राप्यत्वे "परात्परं पुरिशयं पुरुषमीक्ष्यते' इति फलवचनस्य पुरुषशब्दविरोध एवकाराभिप्रेतः, एवं कार्यब्रह्मान्तर्गन्तस्य चतुर्मुखलोकस्य ततः कृथक्करणं परब्रह्मशब्दाविषयस्य
तस्य परमात्मप्राप्तुः प्राप्यत्वाश्रयणं तत्क्रतुन्यायविरोथः फलवचनविरोधश्चेत्यनेकयुक्त्तिभिः प्राकृतलोकद्वयसाहचर्यं निरस्तम््, आदावेव "परं चापरं च' इति प्राप्यविभागस्याभिहितत्वात्् प्राकृतसाहचर्ययुक्त्तिरुपक्रमोन्मीलिता चेत्युक्त्तं भवति । सर्वं  समञ्जसमिति - परपक्षस्थानुपपत्तयः स्वपक्षे न सन्ति, उपलक्षणतया व्यवधानपरिहारः समानः "अजरमभयम््' "परात्परं पुरिशयं पुरुषम््' "यथा पादोदरस्त्वचा विनिर्मुक्त्तः' "यत्तत्कवयो वेदयन्ते' इत्यादीनि च वाक्यानि स्वरसानीति वैषम्यमित्यर्थः । अधिकरणार्थमुपसंहरति - अत इति ।।   इति ईक्षतिकर्माधिकरणम््   ।।
1.3.13
।। दहर उत्तरेभ्यः ।। पूर्वाधिकरणे "परात्परं पुरिशयं पुरुष' मित्युक्त्तस्य परमात्मत्वं साधितम््, अत्र पुरिशयस्याकाशशम्दवाच्यस्यापरमात्मत्वं निरस्यते इति सङ्गतिः । पूर्वं ब्रह्मलोकशब्दस्य परमात्मस्थानपरत्वमुक्त्तम््, तद्वदिहापि
1.3.13
ब्रह्मलोकशब्दब्रह्मपुरशब्दयोः स्थानपरत्वं स्यादिति शङ्कया सङ्गतिः, पूर्वत्रान्तरिक्षशब्दस्य प्रसिद्धान्तरिक्षपरत्वं व्यावत्तिर्तम्् ; एवं दहराकाशशब्दस्य प्रसिद्धाकाशादन्यपरत्वमुच्यत इति सङ्गतिः । तर्हि "अक्षरमम्बरान्तधृते' रित्यस्यानन्तरं दहरादिकरणं प्राप्तम््, उभयत्राकाशशब्दस्य विषयवाक्येषु श्रुतत्वात्् । ईक्षतिकर्मेत्यधिकरणं दहरादिकरणानन्तर्यमर्हाते,तत्र ह्यन्तरिक्षशब्दः श्रूयते, न त्वाकाशशब्दइति चेन्न; अक्षरेक्षतिकर्माधिकरणयोः आकाशान्तरिक्षशब्दवाच्यादर्थान्तरस्य परमात्मनिणर्येन परस्परसङ्गत्यतिशयात्् । दहराधिकरणे त्वाकाशशब्दवाच्यस्यैव परमात्मत्वं विवक्षितमित्यस्य पूर्वाधिकरणद्वयानन्तरत्वं युक्त्तम्् । विषयादिकं दर्शयति - इदमित्यादिना । परस्मिन्नन्वेष्टव्यान्तरप्रतीत्यनुपपत्तेः पक्षान्तरद्वयेऽप्युपमानोपमेयभावाद्यनुपपत्तेश्च संशयः । किं दहराकाशो भूताकाशः,    उत जीवः, अथ परमात्मा ? इति । तदर्थमन्वेष्टव्यान्तरनिर्द्देशः किं दहराकाशस्य परमात्मत्मविरोधि, उत न ? तस्मिन्यदन्तरिति निर्द्देशः किं दहराकाशस्य गुणजातविषयः, उतार्थान्तरपरः ? एष आत्मेतिवाक्योक्त्तमपहतपाप्मत्वादिकं किं प्रजापतिवाक्योक्त्तजीवधर्मः, उत न ? जीवधर्मत्वेऽपहतपाप्मत्वादिश्रुतिस्वारस्यमस्ति, न ? इति विचारः । यदा तस्मिन्पदन्तरितिनिर्देशोऽर्थान्तरपरः तदाऽन्वेष्टव्यशब्दस्य विषयत्वाभावेन दहराकाशस्य भूताकाशत्वं स्यात््, यदा एष आत्मेति वाक्योक्त्तगुणाष्टकस्य प्रजापतिवाक्योक्त्तजीवधर्मत्वे स्वारस्यमस्ति तदानीम्् एष आत्मेतिवाक्यस्य जीवविषयतया दहराकाशो जीवः स्यादिति पूर्वपक्षे फलफलिभावः । यदा तस्मिनूयदन्तरिति
1.3.13
गुणजातविषयोक्त्तिः तदा अन्वेष्टव्यशब्दस्य गुणजातविषयत्वादहराकाशो भूताकाशातिरिक्त्त इति स्यात््, यदा "एष आत्मा' इतिवाक्यस्य प्रजापतिवाक्योक्त्तजीवधर्मविषयत्वे स्वारस्यं नास्ति तदा स्वरसतो गुणाष्टकविशिष्टपरमात्मप्रतिपादकतया दहराकाशः परमात्मा स्यादिति राद्धान्ते फलफलिभावः । आकाशशब्दस्य क्वचित्परमात्मपरत्वं दृष्टमिति तद्य्वावृत्त्यर्थं प्रसिद्धिप्रकर्षादित्युक्त्तम्् । "एष आत्माऽपहतपाप्मा' इत्यादिभिरस्याकाशस्य परमात्मगुणेषु श्रूयमाणेषु सत्सु कथं प्रसिद्धिप्राचुर्यात्् भूताकाशत्वेन प्रत्यवस्थानमित्यत्राह - तस्मिन्् यदन्तरिति । एतच्चोत्तरत्राथ स्यादित्यादिना व्यक्त्तीभविष्यति ।
राद्धान्तमाह - एवं प्राप्त इति । न हि परमात्मधर्माणामुत्तरत्वाधरत्वादिकमस्ति, तस्माद्धेतोरुत्तरत्वं वाक्यद्वारकमित्याह - वाक्यगतेभ्य इति । उत्तरेभ्य इत्युक्त्ते चतुर्थ्यन्तत्वशङ्का माभूदिति पञ्चमीस्फुटीकरणाय हेतुभ्य इत्युक्त्तम्् । "षष्ठी हेतुप्रयोगे' इति नियमः प्रयोजनतया, हेतुत्वविवक्षायाम्् न सर्वदा; यथा "अल्पस्य हेतोर्बहु हातुमिच्छन््' इति । उत्तरवाक्यगतहेतून्् दर्शयति - एष इत्यादिना । निरुपाधिकात्मत्वमिति - देवादिकतिपयशरीरविशेषानवच्छिन्नत्वं निरुपाधिकत्वम््, अपहतपाप्मत्वादेरपि निरुपाधिकत्वमभिप्रेतम्् । यद्वा आकाशस्यापि स्वकार्यव्याप्त्या यौगिक आत्मशब्द उपपन्न इति शङ्काव्यावृत्त्यर्थो निरुपाधिकशब्दः । यौगिकत्वाश्रयणं च क्लिष्टम््, स्वतः शरीरप्रतिसम्बन्धिनियन्तृरूपव्याप्तरि ह्यात्मशब्दपयोग इति भावः । अपहतपाप्मत्वादिकमित्यादिशब्देन सत्यकाम
1.3.13
त्वादिग्रहणे शक्येऽपि गुणानां विधिनिषेधरूपेण द्वैविध्यज्ञापनाय सत्यकामत्वादेः पृथगुपादानम्् । उपमानेति - एकस्यैवोपमानोपमेयभावो न घटत इत्यर्थः । उपमानोपमेयभावस्य हृदयावच्छेदनिबन्धनत्वमाशङ्कय परिहरति - हृदयेत्यादिना । अत एवेदमपि नाशङ्कनीयम्् "रामरावणयोर्युद्धं रामरावणयोरिव' इतिवदुपमानशून्यताज्ञानपरं वाक्यमिति, यावच्छब्दानुपपत्तेः अंशमेदोक्त्तेश्च । न्यूनपरिमाणस्येव अधिकपरिमाणस्यापि न मध्यपरिमाणेन साधर्म्यं युक्त्तमिति चोदयति - ननु चेति । अन्यूनपरिमाणत्वमात्रं साधर्म्यमिति परिहरति - नैवमिति । अथ स्यादिति यद्यपि "यावान्वा अयमाकाशः' इति मध्यगतवाक्यस्याकाश एव प्रथमानिर्द्दिष्टत्वादासन्नत्वाच्च एष इति परामर्शनीयः, तथाऽप्युपक्रमे "तस्मिन्् यदन्तस्तदन्वेष्टव्यम््' इत्यादिष्वात्मनोऽन्वेष्टव्यत्वनिश्चयादिहाप्यन्वेष्टव्यस्य तदन्त
1.3.13
र्वर्तिनोऽन्वेष्टव्यस्यात्मनः परामर्शः, अत आत्माधिकरणतयाऽवगतत्वेन तद्य्वतिरिक्त्तत्वाद्युपपत्त्यनुरोधेन भूताकाश एवायं दहराकाश इत्यर्थः । पूर्वपक्षेऽन्वेष्टव्यान्तरस्याधारतया प्रतीतेश्चेत्यनेन वाक्येनाभिप्रेतोऽर्थ इहाथ स्यादित्यादिना कण्ठोक्त्ते भवति । परिहरति - स्यादेतदिति । ब्रह्मपुरशब्दार्थमाह - उपास्यतस्येति । न केवलं ब्रह्मणः सर्वव्यापित्वाच्छरीरेण साधारणं सम्बन्धमात्रम््, अपि तूपासनस्थानभूतहृदयाधारत्वात्् सम्बन्धविशेषश्च विद्यते, ब्रह्मशब्दश्च परस्मिन्मुख्यः, अतो ब्रह्मपुरं शरीरमित्यर्थः । अत्रेदमप्यर्थसिद्धम््; दहराकाशो जीव इति पूर्वपक्षस्य साधकतया ब्रह्मपुत्रशब्दनिर्द्देशः परैरुक्त्तः, तदयुक्त्तमिति । कथम्् ? उच्यते ब्रह्मणः सर्वविकारसाधारणत्वादसाधारणेन व्यपदेशस्य युक्त्तत्वाज्जीवस्य भोगोपकरणतया सम्बन्धविशेषसद्भावाज्जीवशरीरमेव ब्रह्मपुरमिति तद्विधेयपुराधिपो जीव इति शङ्कितम्् तदयुक्त्तम््; मुख्यार्थस्य स्वतो ग्राह्यत्वात्् परमात्मन उपास्यत्वाय शरीरान्तरवस्थानस्य "निचाय्यत्वादेवम््' इत्यत्रदर्शिततया सम्बन्धविशेषसद्भावाच्च जीवसाधकत्वशङ्कानुत्थानादिति । अल्पपरिमाणमित्यनेन
1.3.13
"दहरं पुण्डरीक'मित्यत्र दहरशब्दो व्याख्यातो भवति । सत्यकामत्वस्यसङ्कल्पत्वसिद्धान्् गुणानाह - स्वाभाविकेति । ननु आकाशशब्दवाच्यस्य गुणित्वेन तस्य ध्येयत्वं वक्त्तव्यम््, तेन विना गुणध्यानायोगात्् तच्छब्दस्य तदन्तर्वर्तिपरत्वत्वान्नाकाशाभिधायित्वम्् गुणिनो ध्येयत्वे कथिते गुणानां ध्येयत्वमर्थसिद्धं स्यात््, न तु गुणानां ध्येयत्वे कथिते गुणिनोऽन्तर्भावः, अतोऽन्वेष्टव्यमितिपदं गुणिपरम््, न तु गुणपरमित्यत्राह - अत्रेति । तच्छब्द एवोभयपरमर्शीत्यर्थः । ननु यच्छब्दनिर्द्दिष्टं हि तच्छब्देन परामृश्यते । यच्छब्दस्त्वन्तर्वर्तिपरः, नाकाशपरः, तत्कथमुभयपरामशिर्त्वं तच्छब्दस्येति शङ्कायामस्य वाक्यस्य परोक्त्तार्थपरत्वं च व्युदस्यन्् तच्छब्दस्य उभयपरामर्शित्वमाह यदिदमस्मिन्निति । तस्मिन्् दहरपण्डरीकवेश्मनि यदन्तर्गतं दहराकाशाख्यं वस्तु तदन्वेष्टव्यम्् इति परैरुच्यते, तद्य्वुदस्यति - यदिदमस्मिन्् ब्रह्मपुरे दहरं पुण्डरीकं वेश्मेत्यनूद्येत्यादिना । अयमर्थः, यदिदं दहरं पुण्डरीकं वेश्म तस्मिन्् दहराकाश इति दहराकाशस्य पुण्डरीकवेश्माधारत्वस्योक्त्तत्वात्् पुनरपि "तस्मिन्् यदन्त'रिति आकाशस्य पुण्डरीकवेश्माधारत्वकथनवैयर्थ्यं स्यादिति । तस्मिन्् यदन्तरिति गुणविषयत्वे तु न वैयर्थ्यम््, पूर्वमनुक्त्तत्वात््,
1.3.13
अतोऽपेक्षितविधेरनपेक्षितविधानं दुर्बलम्् । अत्र दूषणान्तराण्यप्यभिप्रेतानि अव्यवहितदहराकाशं विहाय व्यवहितपुण्डरीकवेश्मपरमर्शोऽनुपपन्नः । किञ्च पुल्लिङ्गशब्दनिर्द्दिष्टस्य दहराकाशस्य यदिति नपुंसकलिङ्गान्तपदेन परामर्शानुपपत्तिश्च । तस्मिन्् यदन्तरितिवाक्यं दहराकाशस्य पुण्डरीकवेश्माधारकत्वप्रतिपादनपरं चेत््, अनन्तरवाक्यस्य तदाक्षेपपरतया व्याख्यानं चानुपपन्नम्् परमात्मनोऽर्न्वर्ति तत्कारणं सूक्ष्मं किमपि न सम्भवतीति किं तत्र  विद्यत इति वाक्येनाक्षिप्य द्यावापृथिव्यादिकार्यस्य तदन्तर्वर्तितया समाधानमिति हि परैर्वर्ण्यते, दहराकाशः पुण्डरीकवेश्मवर्तीत्युक्त्ते किमत्राक्षेप्यम्् तथा "अस्मिन्् कामाः समाहिताः' "अथ य इहात्मानमनुविद्य व्रजन्त्येतांश्च सत्यान्कामान््' इति गुणानां तदन्तर्वर्तित्वमुक्त्वा गुणगुणिनोरुभयोरप्युपासनतत्फलप्रतिपादकोपरितनवाक्यस्वारस्यभङ्गश्च भवेत््; अतः परोक्त्तर्थोऽनुपपन्न इत्यभिप्रायः । दहरोऽस्मिन्नितिवाक्यं व्याचष्टे - तस्मिन्् दहरेति । पुंल्लिङ्गयच्छब्दाध्याहारेण योजनायां यच्छब्दद्वयनिर्द्दिष्टमुभयं तच्छब्देन प्रतिनिर्दिश्यत इत्यभिप्रायेण यो दहराकाशः यच्च तदन्तर्वर्ति गुणजातं तदुभयमित्युक्त्तम्् । यद्वा पुल्लिङ्गयच्छब्दानध्याहारेण दहरोऽस्मिन्नित्यादेरेकवाक्यत्वं मन्वान आह तस्मिन्् दहरेति । श्रुतिवाक्ये अन्तःशब्दोऽन्तवर्र्तिपरः । अस्मिन्् वर्तमानो दहराकाशस्तदन्तर्वर्ति च यत्तदुभयमन्वेष्टव्यमितिवाक्यस्यार्थ इत्यर्थः । "त्यदादीनि सवर्ैर्नित्यम््' इति पुंल्लिङ्गनपुंसकलिङ्गयोर्यच्छब्दयोरेकशेषः । "नपुंसकमनपुंसकेनैकवच्चास्यान्यतरस्याम््' इति नपुंसकान्तत्वमेकवचनान्तत्वं च, तस्मादाकाशतदन्तर्गतान्वेष्टव्यगुणपरं
1.3.13
पुन्नपंसकान्तयच्छब्दद्वयार्थविषयं तदितिपदमित्यभिप्रायः । एवं "तदन्वेष्टव्य'मिति तत्पदेनैवात्मनोऽप्युक्त्तत्वादन्वेष्टव्यतया प्राधान्यावगतिरन्वेष्टव्यस्यात्मत्वप्रसिद्धिश्चोपपन्ने इति चोद्यपरिहारसिद्धिः । दहराकाशेति - विवक्षितार्थस्य प्रामाणिकत्वे सिद्धे हि क्लिष्टनिर्वाहाश्रय उपपद्यते, तस्मात्् दहराकाशस्य परब्रह्मत्वे तदन्तर्वर्तिनो गुणजातत्वे तयोरन्वेष्टव्यत्वे च प्रमाणं वक्त्तव्यमित्यर्थः । प्रतिवक्त्ति - तदवहितेत्यादिना । "तदन्वेष्टव्यम््' "यावान्वा अयमाकाश इति वाक्ययोर्मध्ये "किं तदत्र विद्यते' इति वाक्यं श्रूयते परमात्मनोऽन्तर्वर्तिनः कस्यचिदसम्भवात्् किं तदत्र विद्यते इति वाक्यमाक्षेपपरमित्याहुः परे । प्रश्नपरमिदं वाक्यमित्युचितम्् । बुभुत्साख्यापनमात्रं प्रश्नः । अनुपपत्त्यद््घाटनेनार्थाक्षेपपूर्वकं परिहारबुभुत्साख्यापनं चोद्यम्् अबुभुत्सितपरिहारेण वक्त्रा प्रतिषेधः प्रतिक्षेपः, "कुतस्तु खलु सोम्य' इतिवत्् । न प्रतिक्षेपपरमिदम््, परिहारस्य वक्ष्यमाणत्वात्् । न केवलः प्रश्नः, अनुपपत्तेर्विद्यमानत्वात्् । सर्वान्तरस्य परमात्मनो ह्यन्तरभूतं तत्त्वान्तरमसम्भावितम्् । अनुपपत्त्युद््घाटनमुखेनाक्षेपस्य कण्ठोक्तयभावान्न केवलं चोद्यमित्यप्युचितम््, अतो विनयं प्रकाशतया शिष्येणानुपपत्तिमभिप्रेत्य तामस्फुटं बुवता बुभुत्साख्यानपनं क्रियत इति प्रश्नवाक्यतुल्यं फलतश्चोद्यपरमिदं वाक्यम्् । तच्छब्दनिर्दिष्टयोराकाशतदन्तर्वर्तिनोरन्तर्वर्तिर्विशेषानवगमादुक्त्तानुपपत्तिगर्भस्तदन्तर्वर्त्यंशविषयः प्रश्नः किं तदत्रेति । स ब्रूयात््- आचार्यो ब्रूयादित्यर्थः । प्राकरणिकानामिदमेतच्छब्दानामाकाशपरामर्शपरत्वार्थं च यावान्वा अयमित्यादि प्रदर्श्यते, इदं वाक्यं दहराकाशस्याल्पत्वनिवृत्तिपरमित्यभिप्रायेणातिमहत्तामित्युक्त्तम्् । प्रकृतमेवेति - अन्तर्वत्यन्वेष्टव्यम्् आकाशशब्दव्यवहितत्वान्नेदं शब्दविषय इति भावः । दह
1.3.13
राकाशस्यानुगत्यविच्छेदं दर्शयति - तमेवेति । अस्येति व्याख्येयम््, उपासकस्येति व्याख्यानम्् । इदंशब्दः षष्ठ्यन्तो बुद्धिस्थपर इत्यर्थः । अन्वेषणविजिज्ञासयोः कर्तृत्वेन उपासको हि बुद्धिस्थः । अस्येहास्ति नास्तीति अस्तित्वनास्तित्वयोः सप्रतियोगिकत्वावगमानन्तरं चोदयितुरनुभाषणवाक्ये "सर्वे च कामाः' इत्यनुभाषणाद्यच्छब्दो  भोग्यजातपर इत्यभिप्रायः । फलितमर्थमाह - निरतिशयभोग्यत्वमिति । यथा समुद्रे गोष्पदपल्वलादीनामन्तर्भाववचनात्् समुद्रस्यानवधिकजलौघत्वं सिध्द्यति, एवं "सर्वं तदस्मिन्् समाहित'मित्यनेन निरतिशयभोग्यत्वसिद्धिरित्यर्थः । ननु कथमस्य वाक्यस्यामुख्यार्थत्वमाश्रीयते ? जीवभोग्यवस्तूनामाधारत्वमुक्त्तं किं न स्यात्् ? उच्यते; अस्येतिपदं तावन्न ब्रह्मपरम््, यच्चास्य नास्ति सर्वमस्मिन्् समाहितमिति व्याघातात्् । न च जीवमात्रपरम््, जीवविशेषस्योपासकस्य बद्धिस्थत्वात्् । उपासकस्य रूर्याथादिकं न भोग्यमिति तदाधारत्वकथनमनुपपन्नम््, तस्य च ब्रह्मैप्राप्तं तस्यापरिच्छिन्नत्वमितरफलान्तवत्त्वं चेहैवानन्तरमुच्यते, अतो निरतिशयभोग्यतापरत्वम््; अन्वेष्टव्यतोपयुक्त्तत्वाच्च निरतिशयभोग्यतापरत्वं युक्त्तम्् । नन्वानन्दत्वस्य स्वरूपनिरूपकधर्मतया सर्वविद्यानुयायित्वादर्थसिद्धमिति निरतिशयभोग्यत्वं न पृथग््वाच्यम्् । नैवम््; स्वरूपनिरूपकस्य सत्यत्वस्यात्र पृथगुक्त्तत्वात्् अपेक्षितेष्वर्थेषु अनुक्त्तस्य ह्यन्यतो ग्राह्यत्वम््, न तूक्त्तपरित्यागोनान्यतो ग्राह्यत्वं युक्त्तम््, अतो यथोक्त्त एवार्थः । "अथ तं चेद्ब्रूयु' रित्यादिचोद्यपरिहारवाक्यानामर्थं हृदि निधायाह - तस्य दहराकाशस्येति । अस्मिंश्च यदिदं बह्मपुरे सर्वं समाहितं सर्वाणि भूतानि सर्वे च कामाः यदैनं जराऽवापनोति प्रध्वंसते वा किं ततोऽतिशिष्यते' इति चोद्यम््, किं तदत्र विद्यत   इति प्रश्नस्य प्रतिवचनम्् अस्मिन्् कामासमाहिता इति वक्ष्यते । मध्ये चोद्यान्तरमिदमुत्थितम््, शरीरान्तर्वर्तिनि दहराकाशे सर्वं द्यावापृथिव्यादिकं स्थितं चेद्देहप्रध्वंसे तदन्तर्गतस्याकाशस्यापि हृत्पुण्डरीकस्येव प्रध्वंससम्भवात्् तस्य
1.3.13
द्यावापृथिव्याद्याश्रयत्वमनुपपन्नम््, देहप्रध्वंसेऽपि द्यावापृथिव्याद्यवस्थानात््, अस्थिरत्वादेव निरतिशयभोग्यत्वं च अनुपपन्नमिति, एवं चोद्योत्थानबीजं सूचयति - देहावयवभूतहृदयार्न्वर्तित्वेऽपीति । "यदैनं जराऽवाप्नोति' इत्ये
तच्छब्दः पूर्वप्रकृतं व्यवहितमपि ब्रह्मपुराख्यं शरीरं परामृशति, जरादिस्पर्शाभिधानात्् । न तु तदन्तर्वर्तिपरामर्शी, तस्य सत्यत्वस्य वक्ष्यमाणत्वादित्यभिप्रायेण देहावयवेत्युक्त्तम्् । चोद्यपरे श्रुतिवाक्ये "सर्वं समाहित'मिति द्यावापृथिव्याद्युपलक्षितभोग्यभोगोपकरणभोगस्थानाधारत्वमनूदितम््, सर्वाणि भूतानीति सूर्याचन्द्रमोनक्षत्रोपलक्षितभोक्त्तृवर्गाधारत्वमनुदितम््, सर्वे च कामा इति निरतिशयभोग्यत्वमनूदितम््, पुरोवादिवाक्यानुगुणत्वादनुवादिवाक्यस्य । ननु सर्वशब्दसङ्कोचेन जीवभोग्याधारपरमिदं वाक्यम््, मुख्यत्वोपपत्तेरिति । नैवम््; अमुख्यत्वं सोढव्यम्् प्रथमश्रुतसर्वशब्दसङ्कोचस्यायुक्त्तत्वात्् पुरोवाद्यानुरूप्यसिद्धेरुपासकफलस्य निरतिशयतया वक्ष्यमाणत्वानुगुणत्वाच्च । न च गुणाष्टकविषयोऽयं चोद्यवाक्यस्थः कामशब्दः, अस्मिन्् कामा इति तस्य वक्ष्यमाणस्य पूर्वमुक्त्तत्वायोगात्् उक्त्तानुभाषणरूपत्वाच्चास्य वाक्यस्य, अतः सर्वे च कामा इति निरतिशयभोग्यत्वानुवादः । "न जीर्यति न हन्यते, इत्यनेन प्रतिवचनवाक्येनार्थसिद्धमाकारमाह - परमकारणतयाऽतिसूक्ष्मत्वेनेति । कार्याद्वाय्वादेः कारणमाकाशादिकं हि सूक्ष्मम््, तत एव वाय्वादिविकारोऽप्याकाशस्य न तादृशविकारसम्भव इति तत्तत्कारणतत्त्वान्तरात्मनो निरतिशयसूक्ष्मत्वान्निर्विकारत्वमिति भावः । तत एवेति - श्रुतिवाक्यस्थसत्यशब्दस्य निर्विकारत्वमर्थ इति भावः । षष्ठीतत्पु
1.3.13
रुषव्यावृत्त्यर्थमाह- ब्रह्माख्यमिति । सत्यशब्दसामानाधिकरण्यान्न प्राकृतशरीरमित्यभिप्रायः । पुरशब्दविषयत्वहेतुं गुणमाह - निखिलजगदिति । "सत्यं ब्रह्मपुरमित्यन्तमवान्तरचोद्यपरिहारपरम््, अस्मिन्् कामा इति तु प्रथमचोद्यप्रतिवचनम्् । दहराकाशमस्मिन्निति निर्द्दिश्येति । अव्यवहितैतत्सत्यं ब्रह्मपुरमित्यादिशब्दोपस्थापिततत्वादस्येति भावः । गुणानां कामशब्दवाच्यत्वमुपपादयति - काम्यभूतानिति । अवयवशक्तयेत्यर्थः । समाहिता इति । पदस्यार्थमाह - दहराकाशान्तर्वर्तित्वमिति । एवं दहराकाशस्य कामवैशिष्टयमुक्त्तम्् । तदेवेति - को दहराकाशः ? स च कैः कामैर्विशिष्टः ? इत्यपेक्षायाम्् "एष आत्मा' इति वाक्यं गुणविशेषविशिष्टधमिर्विशेषप्रतिपादकमित्यर्थः । अपहतपाप्मेत्यादिवाक्ये सत्यकामशब्दो न कामनायास्सत्यत्वपरः, इच्छाविशेषवाचकतया व्युत्पन्नस्य कामशब्दस्य भोगवाचित्वाभावात्् । नापि काम्यन्त इति व्युत्पत्त्या गुणमात्रपरः, कतिपयगुणान्तराणां पृथगुक्त्तत्वात्् असङ्कुचि
1.3.13
तावयवार्थसम्भवे गोबलीर्वदन्यायेनानुक्त्तगुणविषयतया सङ्कोचायोगाच्च, अतो भोग्यभोगोपकरणभोगस्थानरूपा नित्याः काम्या अस्य सन्तीत्युच्यते "तदक्षरे परमे व्योमन््' इत्युक्त्तनित्यविभूतिविशिष्टत्वं सत्यकामशब्दार्थः । स्फुटीकृत्येति - आकाङ्क्षितगुणगुणिविशेषप्रदर्शनं स्फुटीकारः । गुणगुणिनोरुभयोरप्युपास्यत्वं फलवाक्ये दर्शयिष्यन्मध्यगतवाक्यानामर्थं वदति - यथा ह्येवेति । "यथा ह्येवेह प्रजा अन्वाविशन्ति यथाऽनुशासनं यं यमन्तयभिकामा भवन्ति यं जनपदं यं क्षेत्रभागं तं तमेवोपजीवन्ति तद्यथेह कर्मचितो लोकः' इत्यादि, प्रथमस्य यथाशब्दस्य तथोपजीवन्तीत्यर्थः । इह लोके प्रजाः यथाऽनुशासनम्् राजशासनं यथा तथा अन्वाविशन्ति लभन्ते । किमित्यत्राह - यं यमन्तमिति । अन्तः फलम्् । साधनानुष्ठानावसानभावित्वात्् । यं यमन्तम््- फलं क्षेत्रजनपदादिकं प्रति, अभिकामाः अन्यर्थिनो भवन्ति तत्तत्फलं तथोपजीवन्तीति लौकिकराजसेवादिप्रवृत्त्या लौकिकफलभोगावुक्त्तौ । तस्य क्षयित्वमाह एवमेवामुत्रेति । दहराकाशतद्गुणानुपासकानामन्तवत्फलभाक्तवमाह - तद्य इहात्मानमननुविद्येत्यादिवाक्येन । अननुविद्य अनुपास्य । व्रजन्ति परलोकमिति शेषः । भाष्ये - कर्म कुर्वतामिति । तद्यथेह कर्मचित इत्यादिश्रुत्यर्थोऽभिप्रेतः । अकामचारशब्दार्थमाह - असत्यसङ्कल्पत्वञ्चेति । अनाविर्भूतगुणाष्टकत्वं विवक्षितम्् । अथ य इहात्मानमनुविद्येति । अत्रात्मानमेतांश्च सत्यान्् कामानिति दहराकाशतदन्तर्वर्तिशब्दार्थानुवादः, कामचारो भवतीति सत्यसङ्कल्पत्वपर्यन्तगुणाष्टकाविर्भावो विवक्षितः ।
एतांश्च सत्यन्कामानितिवाक्ये कामशब्दोऽपहतपाप्मत्वादिगुणाष्टकपरः, न तु सत्यकामपदोक्त्तकामपरः, एतांश्चेत्यतच्छब्दस्य प्रकृतगुणविषयतया कामशब्दस्य काम्यन्त इत्यवयवशक्तया वृत्त्युपपत्तेः, अस्मिन्् कामाः समाहिता इति वाक्यस्थकामशब्दैकार्थ्याच्च । सत्यशब्दविशेषितत्वं प्राक्त्तननिर्विशेषकामशब्दार्थप्रत्यभिज्ञाविरोधि सत्यकामपदवाच्यप्रत्यभिज्ञापकं चेति चेन्न; ततः पूर्वं श्रुतस्यैतच्छब्दस्य प्रकृतगुणपरामर्शक्षमतया पश्चाच्छ्रुतस्य सत्यशब्दस्य तदनुविधायित्वात््, त इमे सत्याः कामा इति प्रकृतानां कामानां   सत्यशब्दविशेषितत्वाच्च; अनेन श्रुत्यर्थोपन्यासेन पूवर्प्रस्तुतशङ्कायाः परिहृतत्वं दर्शयति - अतो दहराकाश इति ।   ननु उपक्रमानुगुणमुपसंहारो वर्णनीयः, तत्कथमुपसंहारानुगुणमुपक्रमार्थवर्णनमिति चेन्न; उपक्रमावगतस्य तदन्तर्वर्तिनोऽन्वेष्टव्यत्वस्य बाधाभावात्् । उपसंहारावगतस्य आत्मनोऽप्यन्वेष्टव्यत्वस्य उपक्रमे विवक्षितत्वमात्रं ह्युक्त्तम््,    न तु उपक्रमावगतप्रहाणम्् । ननु उपक्रमवाक्यमन्तर्वर्तिन एव अन्वेष्टव्यत्वपरं स्यात््, आत्मनोऽन्वेष्टव्यत्वं तु उपसंहारवाक्यादेव अवगतं स्यात्् । किं क्लिष्टनिवर्ाहेणेति चेन्न; फलवाक्यगतोपासनानुवादस्य पुरोवादस्य चैकरूपताया अवश्याभ्युपगन्तव्यत्वात्् । न ह्यप्राप्तं गुण्युपासनमनुवदितुं शक्यम््, न च "अथ य इहात्मान' मितिवाक्यं विशिष्टविधिपरम््, गुणांशस्य प्राप्त्वात््, नापि गुणानुवादेन गुण्युपासनविधायकम््, उभयानुवादेन फलप्रतिपादनपरत्वात््; अतोऽप्राप्तस्यानुवादायोगात्् फलवाक्यानूदितस्य गुण्युपासनस्य गुणोपासनस्येव तदन्वेष्टव्यमितिवाक्येनैव विहितत्वमवश्याभ्युपगन्तव्यमिति दहराकाशगुणाष्टकयोरुभयोरप्युपासनं तदन्वेष्टव्यमिति विहितम्् । अथान्तर्वतिर्नः कामत्वं सम्प्रदायो दृढयति - तदेतदिति । सूत्रार्थमुपसंहरति - अत एवेभ्य इति ।
1.3.14
।। गतिशब्दाभ्यां तथाहि लिङ्गं च ।। अहरहर्गच्छन्त्य इति सुषुप्तौ गमनं विवक्षितम््, तच्च पृथक््प्रतिपत्तिव्यवहारानर्हतया स्थितिः । निर्गमनं पृथक्् प्रतिपत्त्यर्हतापत्तिः । कथमनयोरिति । कथम्् श्रुतिषु परमात्मधर्मत्वेन अन्वयदर्शनाद्वा जीवादिप्रतिपादकवाक्येष्वदर्शनेन जीवादिष्वसम्भावितत्वाद्वा गतिशब्दयोः परमात्मसाधकमित्यर्थः । तथा हि दृष्टमिति सूत्रखण्डं परमात्मपरसपक्षभूतवाक्येष्वन्वयदर्शनभूतपरं व्याचष्टे - तथा हीति । गतेः श्रुत्यन्तरप्रसिद्धिं दर्शयति - परस्मिन्निति । शब्दस्यान्यत्र
1.3.14
प्रसिद्धिं दर्शयति - तथेति । लिङ्गं चेति सूत्रखण्डं जीवादिप्रतिपादकविपक्षभूवाक्येष्वदर्शनरूपव्यतिरेकाद्गतिशब्दयोः साध्यसाधकत्वपरं व्याचष्टे - माभूदिति । तत्र गतेः श्रुत्यन्तरऽन्वयदर्शननैरनेक्ष्येण साधकत्वमाह - एतदेव त्विति । श्रूयमाणमिति - निधिदृष्टान्तसचिवमिति भावः । तद्यथेत्यादेवर्ाक्यस्योदाहृतत्वादत्र निधिदृष्टान्तस्य श्रुतत्वान्निधिदृष्टान्तावगतपरमपुरुषार्थभावस्येति योजनान्तरे अनन्तरमेवोच्यमानत्वाच्च । निधिदृष्टान्तश्च परमपुरुषार्थत्वज्ञापकः,    अतो दृष्टान्तानुगृहीतमहरहर्गमनमेकं पर्याप्तं लिङ्गमित्यर्थः । शब्दस्य च न्यायविशेषानुगृहीतस्य श्रुत्यन्तरेऽन्वयनिरपेक्षं साध्यसाधकत्वमाह - तथा ब्रह्मलोकेति । ननु कथं ब्रह्मलोकशब्दस्य समानाधिकरणवृत्तित्वावगमः ? व्यधिकरणवृत्तावपि तदेव हि शब्दरूपमिति शङ्कायां विवक्षितमनुग्राहकं दर्शयति - निषादेति । "एतया निषादस्थपतिं याजयेत््' इत्यत्र कमर्धारयपरिग्रहे निषादजातीयस्य स्थपतेरग्निविद्ययोरसम्भवेन स्वतो निरधिकारत्वात्् षष्ठीसमासपरिग्रहे च त्रैवर्णिकान्तर्भूतस्थपतिकटाक्षेणापि निषादस्थपतिशब्दनिर्वाहसम्भवात्् षष्ठीसमासपरिग्रहेणापशूद्राधिकरणन्यायानुरोधो युक्त्त इति प्राप्तेऽभिहितं "स्थपतिर्निषादः स्याच्छब्दसामर्थ्यात््' इति । अयमर्थः, षष्ठीसमासपक्षे निषादसम्बन्धविशिष्टोऽभिधेयः, कर्मधारयपक्षे निषादत्वविशिष्टः । तत्र षष्ठया अश्रवणान्निषादप्रातिपदिकेन विभक्तयर्थो लक्षणीयमः । न चेदं युक्त्तम््, श्रौतार्थपरिग्रहे विरोधाभावात्् । न चाग्निविद्याराहित्यं दोषः, द्रव्यक्देतदुपयोग्यग्निविद्ययोरपि यथाकथञ्चिदार्जनस्य विध्यमनुमतिसम्भवात््, तस्मात्् कर्मधारय एव न्याय्य इति; एतन्न्यायानुग्रहीतो ब्रह्मलोकशब्दः श्रुत्यन्तरेऽन्वयनिरपेक्षः परमात्मत्वसाधक इत्यर्थः । तर्हि "स सामभिरुन्नीयते ब्रह्मलोक' मित्यत्र कथं ब्रह्मलोकशब्दस्य वैयधिकरण्यम्् ? उच्यते; नयतिः प्राप्तिवचनः
। नित्यप्राप्तस्य ब्रह्मणः प्राप्तिर्नामानुभवः,   स च "परात्परं पुरुषमीक्षते' इत्युक्त्तः, अतो ब्रह्मानुभवः पुनर्न वक्त्तव्य इति उन्नीयत इत्युत्पूर्वनयतिरुपरिस्थितप्राप्तिवाची, न बुद्धिवाची, प्राप्यश्च लोक इति वैयधिकरण्यम््, अत्र तु तादृशानुपपत्त्यभावात्सामानाधिकरण्यमिति । ब्रह्मलोकशब्दस्य चतुर्मुखलोकपरत्वशङ्कानिवर्तकलिङ्गमहरहर्गमनम््, न हि प्रजाः प्रत्यहं चतुर्मुखलोकं गच्छन्तीत्येदर्थपरं लिङ्गं चेति सूत्रखण्डमन्यैर्व्याख्यातम््, तदानीं गतिशब्दयोः परस्परोपपाद्योपपादकभावेन समुच्चित्य परमात्मत्वसाधकत्वं स्यात््, न त्वेकैकस्य ततोऽपि परं प्रत्येकं पर्याप्तलिङ्गसिद्धिरित्यभिप्रायेण तदनादृत्यैवं व्याख्यातम्् । गतिशब्दमात्रस्य योजनान्तरमाह - अथवेति । पूर्वयोजनायां दृष्टान्त एवोपरिशब्दान्वयः, अत्र तु दार्ष्टान्तिकेऽपि - दहराकाशस्योपरीति - धर्म्यैक्याभिप्रायेणैवमुक्त्तम््, अन्तरात्मतया स्थितत्वेन ह्याधारः, न तु उपासकानुग्रहतया स्थितत्वेन । उपरि तन्नियमितानामिति । अस्मिन्् प्रकरणे सत्यशब्दनिर्वचनावगतं हि चेतनाचेतनयोर्नियन्तृत्वं परस्य "य आत्मानमन्तरो यमयती' त्यादिश्रुत्यन्तरप्रसिद्धं चेत्यभिप्रेतम्् । अस्य परब्रह्मत्वे     पर्याप्तं लिङ्गमिति लिङ्गमित्यस्यैवार्थः ।
1.3.15
।। धृतेश्च महिम्नोऽस्यास्मिन्नुपलब्धेः ।। अस्य- परमात्मनः महिमा धृतिः । तस्यास्मिन््- दहराकाशे उपलब्धेरित्यर्थः । धृतिः- विधृतिः । अतो दहराकाशः परं ब्रह्मेति - भूताकाशादन्यत्वे तात्पर्यम््, भूताकाशत्वं प्रतिक्षिप्तमिति हि वक्ष्यते, स एव वस्तुगत्या परमात्मेति परं ब्रह्मेत्युक्त्तम्् ।
1.3.16
।। प्रसिद्धेश्च ।। प्रसिद्धिप्राचुर्यं हि भूताकाश इत्यत्राह - अपहतेति । पूर्वसूत्रचतुष्टयकृत्यं वदन्नुत्तरेषां सूत्राणां कर्तव्यमाह - एवं तावदिति । पूर्वोक्त्तहेतूनां स्वरसतो जीवव्यावर्तनक्षमत्वेऽपि वक्ष्यमाणशङ्काप्रतिक्षेपानन्तरमेव स्वारस्यस्यानपोद्यत्वसिद्धिः, अतो भूताकाशत्वव्युदसेन तात्पर्यमिति भावः । तत्परत्वे व्युदस्ते हेत्वन्तरेण जीवपरत्वमाशङ्कयोक्त्तहेतुभिरेव तन्निरासः क्रियतेऽनन्तरसूत्रेण । उपक्रमत इत्यनेन अनन्तरसूत्रं नाधिकरणान्तरमिति सूचितम््, अविच्छेदप्रतीतेः ।
1.3.17
।। इतरपरामर्शात्स इति चेन्नासम्भवात्् ।। इतरशब्दस्य प्रतिसम्बन्धिसापेक्षत्वादाह - परस्मादिति । जीवस्यैवेति - दहराकाशस्य परमात्मत्वं वदतोऽपि अस्य वाक्यस्य जीवपरत्वं सम्प्रतिपन्नमिति एवकाराभिप्रायः । साक्षात्परामर्शादिति - न जीवसम्बन्धिलिङ्गद्वारा परामर्शः, किन्तु तद्वाचकशब्देन परामर्शः तस्मादित्यर्थः । "अथ
य एष' इत्येतच्छब्दो हि प्रकृतपरामर्शी, अतः पूर्ववाक्येष्वपि जीव एव पतिपाद्यत इति परामर्शशब्दाभिप्रायः । जीवपरामर्शसहकारिणी तदन्तर्वत्यन्वेष्टव्यान्तरप्रतीतिश्च जीवत्वहेतुरनुसन्धेयः, अणोर्जीवस्य विपुलतरप्रसिद्धाकाशोपमेयत्वसर्वाधारत्वाद्यनुपपत्तेर्भूताकाशप्रतिक्षेपयुक्त्तिभिरेव जीवत्वशङ्कापि प्रतिक्षेप्तेत्याह - यद्यपीति । उपमानोपमेयभावाद्यस्वारस्यं वाक्यशेषवशात्सोढव्यमिति भावः । न ह्यपहतेति - परामर्शान्यथासिद्धेर्वक्ष्यमाणत्वादपहतपाप्मत्वादिश्रुतिस्वारस्यमनपोदितमिति भावः ।
1.3.18
।। उत्तराच्चेदाविर्भूतस्वरूपस्तु ।। सूत्रे शङ्काखण्डस्याक्षराथर्माह - उत्तरादिति । उत्तरवाक्यानुसारेण दहरवाक्येऽपि जीवस्यैवेति निश्चीयत इत्यर्थः । किमिदं प्रजापतिवाक्यं तत्रापहतपाप्मत्वादिः प्रतीतोऽपि परमात्मन एव स्यादित्यत्राह एतदुक्त्तमिति । जीवपरमेवेति - "स उत्तमः पुरुषः' इत्यनेन परमात्मपरत्वं न शङ्कयम््, तदुक्त्तिः प्रासङ्गिकीति भावः । मघवत इति । यद्यपि विरोचनोऽपि प्रजापतिमुपासदत्् तथापि छायापुरुषाधिगममात्रतृप्ततया अपक्रान्तोऽतस्तदनुक्त्तिः, इन्द्र एवार्थतत्त्वबुभुत्सया स्थित इति सच्छिष्यत्वात्तन्निर्देशः । खण्डपञ्चकस्यार्थं सङ्घेपेणाह - जागरितेति । "नाहमत्र भोग्यं पश्यामी 'त्यस्यार्थमाह - तत्र तत्र भोग्यमपश्यत इति । "य आत्मे'त्यादिप्रजापतिवाक्यं परिशुद्धजीवस्वरूपाभिप्रायम््, तच्छ्रुत्वा पश्चादुपसन्नयोरिन्द्रविरोचनयोः प्रजापतिरुपदिशति "य एषोऽक्षिणि पुरुषो दृश्यत'
1.3.18
इति । नेहाक्षिपुरुषः परमात्मा, एतत्त्वेव ते भूयोऽनु व्याख्यास्यामि' इत्युपक्रम्य स्वप्नाद्यवस्थाभिधानात्् न चेह जीवस्याक्षिणि स्थितिरुपदिश्यते, किन्तु अक्षिविकाराविकाराभ्यां जीवस्य स्थितिगती निश्चीयेते, अतोऽक्ष्णोः जीवस्थितिगतिसूचकत्वादक्षिणि दृश्यत इत्युक्त्तम््, अस्मिन्् कर्मणि अस्य सामर्थ्यं दृष्टमितिवत्् । ततश्च गृहे
स्थित्वा निर्गच्छन्् पुरुषो यथा गृहादन्यः, एवं शरीरे स्थितिगतिमानात्मा देहातिरिक्त्त इत्युक्त्तं भवति । "अमृत'मिति निरतिशयसुखस्वरूपत्वम््, अभयमिति दुःखासम्भिन्नत्वम््, ब्रह्मेत्यसङ्कुचितज्ञानतया बृहत्त्वं ब्रह्मात्मकत्वं वोक्त्तम्् । एवं प्रजातिहृदयानभिज्ञानेन छायापुरुष उपदिष्ट इति मत्वा पुनः पप्रच्छतुः कतम एव इत्यादिना, सर्वेष्वेतेषु नेत्रादि
1.3.18
स्थानेषु परिख्यायते कतम एष इत्यर्थः । पुनश्चाक्षुषदेहस्यानात्मत्वमिदन्तयाऽवभासनात्् अन्वयव्यतिरेकाभ्यां च दर्शयितुम्् उदशरावब्राह्मणेन केवलदेहस्य वसनाभरणाद्यलङ्कृतदेहस्य च छायादर्शने प्रजापतिनियोगस्तयोस्तद्दर्शनं चोक्त्तम्् । यथा वसनाभरणादिरन्वयव्यतिरेकाभ्यामनात्मा, एवं चाक्षुषत्वादिदङ्कारगोचरत्वाच्च देहोऽनात्मेति प्रजापतेरभिसन्धिः । विरोचनोऽपक्वकषायत्वात्तावता तृप्तो जगाम, इन्द्रस्तु प्रजापतेरभिसन्धिमजानन्नपि देहस्यामृतत्वाभयत्वानुपपत्तिं दृष्ट्वा "नाहमत्र भोग्यं पश्यामि' इति पुपरुपससाद । प्रजापत्तिस्तु नाग्रद्दशायां वसनादीनामिव
1.3.18
जीवाच्छरीरस्यापगमाभावाद्व्यतिरेको दुर्द्दर्श इति मत्वा स्वाप्नदेहाभिमानिन आत्मनश्शयानदेहव्यतिरेकस्य स्ववगमत्वात्् स्वप्नावस्थाभोग्यं पश्यामी 'त्युपासदत््, बाह्याभ्यन्तरदेवत्वमनुष्यत्वरागद्वेषाद्यौपाधिकाकारकालुव्यविरहेण स्वयम्प्रकाशमात्मानं दर्शयितुं सुषुप्यवस्थामुपादिशत्् । तदानीमपीन्द्रस्तदभिप्रायाज्ञानेनामृतत्वाभयत्वाद्यनुपपत्त्या "नाहमत्र भोग्यं पशयामी 'त्युपसन्नो अभूत््; एवमनतिस्फुटं गहनमुपदिशतः प्रजापतेस्तात्पर्यमुक्त्ततं शुश्रूषुयोग्यतापरिक्षििषयेति । "मघवन्मर्यं वा इदं शरीरम््' इत्यादिना निष्कृष्टात्मस्वरूपं स्फुटतरमुपादिशत्् । तदुपदेशप्रकारमाह - शरीरस्याधिष्ठानतामित्यादिना । अथ भुक्तयवस्थोपदेशं दर्शयति - एवमेवैष सम्प्रसाद इति । एवमित्यादिकमुपाददानस्यायमभिप्रायः- अस्माच्छरीरादित्यादिवाक्यस्य परोक्त्तार्थो दार्ष्टान्तिकवाक्याननुगुणत्वादिदोषविध्वत्स इति । तथाहि; शरीरात्समुत्थानं नाम श्रवणमननध्यानाभ्यासरूपविवेकः । स्वेन रूपेणाभिनिष्पत्तिर्नाम प्रपञ्चविलापको वृत्तिरूपसाक्षात्कारः, तेन परं ज्योतिर्भवति । उपसम्पद्येतिनिर्द्देशो मुखं व्यादाय स्वपिनीतिवदिति केचिद्य्वाचक्षते । तदयुक्त्तम््; समुत्थानशब्दस्य विवेकवाचित्वाभावात्् शरीरविषयो विवेक इति पञ्चमी न घटते, तस्य द्वितीयार्थत्वाभावात्् । शरीरादात्मनो विवेकश्चेत्् आत्मानमित्यध्याहारः, "तयोर्ध्वमायन्नमृतत्वमेति' इत्यादिश्रुत्यन्तरैकार्थ्यप्रत्यभिज्ञाविरोधश्च । शरीराभिमानादुत्थानमिति चेत्् शरीरशब्दस्य लक्षणा । शरीरादात्मन उत्थानं विवक्षितं चेत्् सशरीरस्य तत्सम्भवादपेक्षस्य चाशारीरतालक्षणत्वादस्य वाक्यस्य मोक्षविषयत्वं न स्यादिति चेत्् अर्चिरादिमार्गगमनस्य सूक्ष्मदेहसापेक्षत्वात्तेन गतवत एव सवासनसर्वहेयप्रहाणाच्च मुख्यार्थपरत्वे सत्येव मुक्त्तिविषयत्वोपपत्तेः । ल्यबन्तपदस्याविवक्षितक्रमत्वं च क्लिष्टं गत्यभावद्योतकम््, "सम्पद्याविर्भाव'
1.3.18
इतिसूत्रविरोधश्च, न ह्याविर्भूय सम्पत्तिरिति सूत्रितम्् भेदप्रविलयातिरेकेण परज्योतिर्भावात्मकार्थान्तरासम्भवात््     "परं ज्योतिरुपसम्पद्यते'ति निर्द्देशवैयर्थ्यं च, परज्योतिर्भावो नाम न धर्मान्तरं निर्विशेषवस्तुन्युत्पद्यते न चाविर्भवति
। ननु परज्योतिर्भावो नाम- अद्वितीयत्वम््, तेन निवर्तकज्ञानसद्वितीयत्वव्युदास इति चेन्न, सम्पत्तिशब्दस्येतरनिवृत्तिवाचित्वाभावात्् । न हि घटो भवतीत्युक्त्ते दण्डचक्रादिद्वितीयनिवृत्तिरुक्त्ता भवति । उपसम्पत्तेः सकमर्कत्वप्रतीतिस्वारस्यविरोधश्च; अस्य वाक्यस्यैवमर्थपरत्वे दृष्टान्तोपस्थापकपूर्ववाक्यविरोधश्च स्यात््, पूर्वं हि "अशरीरं वा व सन्तं   न प्रियाप्रिये स्पृशतः, इत्युक्तवा "अशरीरो वायुरभ्रं विद्युत्् स्तनयित्नु'रिति वाय्वादीनां कर्मकृतशरीराभावेन प्रियाप्रियानन्वयं दर्शयित्वा "तद्यथैतान्यमुपामादाकाशात्् समुत्थाय परं ज्योतिरुपसम्पद्य स्वेन रूपेणाभिनिष्पद्यन्ते ' इत्युक्त्तम्् । न हि वाय्वादीनामाकाशात्समुत्थानं नाम विवेकज्ञानरूपम््, अपि तु स्थितिवेलायां स्वकायर्करणायोर्ध्वदेशेऽभिवृद्धिः । परशब्दो वाय्वादीनां कारणवस्तुवाची । ज्योतिश्शब्दस्तु कारणानां कार्योत्पादनद्वारेण तदभिव्यक्त्तिहेतुतया प्रयुक्त्तः । वाय्वादीनि च स्वकारणद्रव्यमुपगम्य कार्यावस्थां हित्वा कारणसदृशेन रूपेण विशिष्टानि भवन्ति, वायुर्ह्यावहप्रवहादिरूपेण सप्तविधत्वं हित्वा वायुत्वमािेणावतिष्ठते, विद्युच्च विद्युत्त्वं हित्वा तेजस्त्वेन, अम्रस्तनयित्नू चाभ्रत्वादिप्रहाणेन स्वकारणभूतरूपेण, एवं जीवश्च मार्गविशेषेण गत्वा परं ब्रह्म प्राप्य संसार्यवस्थाप्रहाणेन परमात्मतुल्यरूपेणाविर्भवतीत्येवमर्थे सति हि दृष्टान्तदार्ष्टान्तिकवाक्यसामञ्जस्यं भवति । अस्य वाक्यस्य सुषुप्तिविषयत्वेऽप्यक्त्तदूषणानतिवृत्तिरनुसन्धेया । यतः अस्माच्छरीरादितिवाक्यं न मुक्त्तस्य जीवस्य स्वरूपैक्यप्रतिपादकम््, अत एव "नासम्भवा'दितिसूत्रकारेण भेदनिर्द्देशो न जीवपरयोर्वास्तवभेदाभिप्रायः, अपि तु व्योम्नि मालिन्यादिकमिव परस्मिन्नविद्याकल्पितजीवभावमपनेतुं जीवस्वरूपवैलक्षण्याभिप्राय इतीदमपि निरस्तम्् । जैवं स्वरूपमपनिनीषोर्भेदनिर्द्देशे किं फलम्् ? यावद्भेदनिर्द्देशेन ईश्वरस्यासंसारित्वमप्रतिपन्नम््, न तावत्तदैक्यापत्तिः पुरुषार्थः स्यात््; अतस्तद्रपापत्तेः पुरुषार्थत्वाय तस्यासंसारित्वप्रातपत्तये भेदनिर्द्देश इति चेत््, तर्हि पश्चाच्चिकीर्षि-तेनैक्यावबोधनेन तस्य संसारितया तदैक्यापत्तेरपुरुषार्थत्वं को वारयेत्् ? अविद्यानिवृत्तौ तत्कल्पितापुरुषार्थत्वं निवर्तत इति चेत्् पुरुषार्थत्वप्रतिपत्तेर्जीववैलक्षण्यप्रतिपत्तिमूलकत्वाद्वैलक्षण्यस्याविद्यानिवृत्तौ निवृत्तेः पुरुषार्थत्वप्रतिपत्तिरपि निवर्तेत, अनभिरूपे अभिरूपताबुद्धौ निवृत्तायां तस्मिन्् स्पृहणीयताबुद्धिनिवृत्तिवत््, ततश्च तद्भावा
1.3.18
पत्तिरपुरुषार्थ एव स्यात्् । किञ्च ऐक्यमुपदिदिक्षोर्भेदवादमुखेन असंसारित्वं दर्शयतः प्रतारकत्वं च स्यात्् । भेदवादोऽनुवादरूपः प्रतिषेधार्थः क्रियत इतीदमत्यन्तमयुक्त्तम््, जीवपरयोर्नियन्तृनियाम्यतादिलक्षणभेदस्यालौकिकत्वात्् अतः श्रुतिसूत्रसामञ्जस्यमेव मृषावादिनां स्थितम्् । स उत्तमः पुरुष इतिशब्देन परमात्मपरत्वशङ्कायां तत्परिहारायाह - प्राप्यस्य परस्य ज्योतिषः पुरुषोत्तमत्वादिति । जीवस्य प्राप्यतया पुरुषोत्तमप्रसङ्गः, न तु प्रकरणप्रतिपाद्यतयेति भावः । स उत्तमः पुरुष इति यदुपसम्पद्यते स उपसदनीयः पुरुषः उत्तमः पुरुष इति यदुपसम्पद्यते स उपसदनीयः पुरुष उत्तम इत्यर्थः । स तत्र पर्येतीति ।
सः- उपसम्पत्ता । तत्र- परमात्मनि । पर्येतितं परितोऽनुभवति । यद्वा अनुसञ्चरति "कामरूप्यनुसञ्चरन्् येन येन धाता गच्छती 'ति श्रुत्यन्तरात्् । ननु य उपसम्पद्याभिनिष्पद्यते स उत्तमः पुरुषः इति युक्त्तम््, तच्छब्देन प्रथमानिर्द्दिष्टप्रकृतपरामर्शस्वारस्यात्् "स तत्र पर्येती 'त्यनन्तरवाक्यस्य प्रथमान्ततच्छब्देनैकार्थत्वप्रतीतेश्च । नैवम््, उपसम्पत्तव्यस्यापि प्रकृतत्वात्् प्रथमानिर्द्दिष्टेतरविषयत्वे तच्छब्दस्वारस्याभावेऽप्युत्तमपुरुषशब्दयोरुभयोरपि स्वारस्याच्च । न ह्युत्तमपुरुषशब्दो जीवेश्वरसाधारणः, पुरुषत्वमपि हि भगवत्येव स्वरससिद्धम््, केवल एकवचनान्तः पुरुषशब्दोऽपि हि भगवत्येव स्वरसः, "कुत उत्तमपुरुषशब्दः "उत्तम पुरुषस्त्वन्यः' इति स्मृत्यर्थस्य खटिति प्रत्यभिज्ञानाच्च । एवञ्च सति स तत्रेति सप्तम्यन्ततच्छब्दस्याव्यवहितोत्तमपुरुषपरामर्शित्वं     च स्यात््, न तु व्यवहितपरज्योतिः परामर्शास्वारस्यम्् । ननु स उत्तमः पुरुष इति मुक्त्तस्य ब्रह्मात्मकत्वपरत्वं स्यात््     तदा तच्छब्दस्वारस्यं च स्यात््, प्रकृताप्रहाणात्् । नैवम््, स तत्रेत्यन्तरवाक्ये स इतिपदस्य वैयधिकरण्येन जीवपरामर्शे रीतिभेदेनास्वारस्यापातात््, तदपि पदं समानाधिकरणमस्त्विति चेन्न, तत्रेति परमात्मनो वैयधिकरण्येनोपादानात्् । तत्रेतिपदस्य स्वस्मिन्नित्यर्थोऽपि क्लिष्टः, अतो यथोक्त्तार्थविषयं "स उत्तमः पुरुष' इति वाक्यम्् । नोपजनं स्मरन्नित्यस्यार्थमाह - प्रियाप्रियेति । अनुभूतस्य हि स्मरणम््, पूर्वम्् अब्रह्मात्मकतया दुःखात्मकत्वेन ह्यनुभूतम््; न तथा स्मरति, कृत्स्नस्य भगवदात्मकत्वेन अनुभाव्यत्वादित्यर्थः । प्रयोग्यः- युग्यः । आचरणं शकटम्् । "अथ यत्रैतत््,
1.3.18
इत्यादिश्रुतेरर्थमाह - चक्षुरादीनामिति । आकाशम्् प्रकाशकम्् आलोकादिप्रकाशमानं रूपं वा, प्रकाशयति यस्स चाक्षुषः, चक्षुरुपकरणकः । तत्फलितमर्थमाह - तत एवेति । इति चेदितीति - एतदुक्त्तं भवतीत्यनेनान्वयः "आविर्भूतस्वरूप' इति सूत्रखण्डं व्याचष्टे - आविरिति । तुशब्दसिद्धमर्थमाह - आविर्भूतस्वरूपस्यापीति । आविर्भूतस्वरूपस्य प्रजापतिवाक्योक्त्तत्वात्् दहराकाशस्य स्वत एवापहतपाप्मत्वादिप्रतिपादनात्तच्छरीरान्तस्थितस्यैव गुणाष्टकप्रतिपादनान्मुक्त्तेष्वसम्भादितिसर्वलोकविधरणादिश्रुतेश्च दहराकाशः परं ब्रह्मेत्यथर्ः ।
उत्तरसूत्रशङ्कामाह - यद्येवमिति । किमर्थ इति - दहरवाक्ये जीवप्रस्तावो न प्रष्टृप्रतिवक्त्तृभावेन, तथा श्रवणाभावात्् नाप्यङ्गोपासनविषयतया, दहरविद्यायामुपासनविध्यन्तराभावात््; अतः प्रकृतोपासनकर्मत्वेनैव जीवपरामशर्ः, अन्यथा तत्प्रतिपादनवैयर्थ्यात््; प्रकृतोपासनकर्मत्वे च दहराकाशो जीवः स्यादित्यभिप्रायः ।
1.3.19
।। अन्यार्थश्च परामर्शः ।। दहरविद्यैव मोक्षोपायश्चेत्कथं जीवोपासनविधिः ? कथं च तस्य फलकथनम्् ? इत्यत्राह - प्रजापतिवाक्ये चेति । परमात्मोपासने परस्य रूपं हि चेद्यम््, तत्कथनमनुपास्यजीवात्मविज्ञानोपयोगः ?  इति शङ्कायां तदुपयोगित्वमुपपादयति - ब्रह्मप्रेप्सोरिति । ब्रह्मणः प्रेप्सितव्यत्वे जीवात्मस्वरूपस्य कथं ज्ञातव्यत्वमित्यत्राह - स्वयमपीति ।
प्राप्यान्तर्भावात्तस्य ज्ञातव्यत्वम््; अतस्तज्ज्ञानं दहरविद्योपयोगीत्यर्थः । ननु तर्हि विशेषणतयोपास्यत्वाज्जीवस्य ज्ञातव्यत्वे वक्त्तव्ये प्राप्यान्तर्भावात्् ज्ञातव्यतोक्त्तिः किंनिबन्धना ? उच्यते; "आत्मेति तूपगच्छन्ति' इति वक्ष्यमाणस्य जीवात्मवेदनस्य प्राप्यान्तर्भावनिबन्धनत्वं हि "व्यतिरेकस्तद्भावभावित्वा' दित्यत्र वक्ष्यते, तस्मादिति । ननु जीवात्मज्ञानं दहरविद्याङ्गं चेत्् कथं पृथक््फलकीतर्नम्् ? "फलवत्सन्निधावफलं तदङ्गम््' इति हि न्याय इत्यात्राह - सर्वांश्चेति । अङ्गिनः फलमेवाङ्गे कथितमित्यर्थः । अनेन सूत्रेण उपसंहारगतहेतुः प्रत्युक्त्तः । अथोपक्रमगतं हेतुं प्रतिवक्त्ति -
1.3.20
।। अल्पश्रुतेरिति चेत्तदुक्त्तम्् ।। "अर्भकौकस्त्वा'दित्यस्य सूत्रस्य विषयवाक्ये "सर्वं खल्वि'त्यादौ "अणीयान्व्रीहेर्वा यवाद्वे'ति वाक्यं नोपक्रमस्थम््, उपक्रमे हि तत्र सर्वात्मत्वमवगतम््; आकाशात्मत्वञ्च उपसंहारे च ज्यायस्त्वमवगतम््; अतोऽल्पश्रुतिस्तदनुरोधेन वर्णितेति युक्त्तम््, दहरविद्यायां तूपक्रम एव अल्पत्वं श्रुतमिति तदनुरोधेन "यावान्वा अय'मित्यादिकं नेयम््, उपसंहारे च जीवपरामर्शस्तदुत्तम्भक इत्यधिकाशङ्का । आकाशोपमानत्वसर्वाधारत्वनिरतिशयभोग्यत्वनिरुपाधिकगुणाष्टकगतिशब्दविधरणत्फलविशेषपरमहावाक्यस्वारस्यदशर्नाज्जीवपरामर्शकोपसंहार एव परमात्मनिर्द्देशमिश्रत्वाच्च परनिर्देशमिश्रोपसंहारस्योत्तम्भकत्वायोगादुक्रममात्रं महावाक्यस्वारस्यबाध्यमित्यधिकः परिहारः । उपसंहारे जीवपरामशर्ात्् परमात्मनिर्देशमिश्रतया परिहाराच्च "प्राणस्तथाऽनुगमा'दित्यधिकरणाद्वैषम्यम्् । एवमुपक्रमोपसंहारगतहेतुनिरसनानन्तरं वक्ष्यमाणयोःसूत्रयोः परमप्रकृतार्थेन सङ्गतिः, न त्ववान्तरार्थविशेषेणेति दर्शयितुं परमप्रकृतदहराकाशस्यार्थविरोधेन जीवादन्यत्वं स्फुटयति - अतोदहरेति । यद्वा, इह वाक्यशेषसहकृताल्पत्वश्रुतेरल्पत्वं स्वाभाविकमित्यधिकाशङ्का, न हि शाण्डिल्यविद्यायां वाक्यशेषसहकृताल्पत्वश्रुतिः । प्रकरणरूपवाक्यशेषापेक्षयाऽपहतपाप्मत्वादिलिङ्गं प्रबलमित्यधिकः परिहारः । वस्तुसामर्थ्यं दर्शयति - अनाघ्रातेत्यादिना । अत्र ज्ञानशक्तयादयस्सत्यसङ्कल्पत्वफलितत्वादुक्त्ताः । एवमुपक्रमोपसंहारनिर्वाहः प्रमाणान्तरेण परमात्मात्मनोरपहतपाप्मत्वादीनां स्वाभाविकत्वास्वाभाविकत्वे सिद्धे ह्युपपद्यते, अन्यथा "अनुक्त्तमन्यतो ग्राह्यम््' इति न्यायाद्दहरवाक्येऽपि मुक्त्तावस्थस्य गुणाष्टकान्वयो विवक्षितः स्यादिति शङ्कायामाह -
1.3.21
।। अनुकृस्तस्य च ।। अतथाभूतस्य तथाभावाभिनयशङ्काप्रतिक्षेपार्थमाह - तदनुकारस्तत्साम्यमिति । तद्वद्वृत्तिरिहानुकारो विवक्षितः, तेन तन्मूलभूतं गुणसाम्यमपि लक्षितं भवति । सारे तु "स्वच्छन्दवृत्तिरूपस्तदनुकारः श्रूयते' इत्युक्त्तिर्गुणसाम्योपलक्षणार्था ।
1.3.22
।। अपि स्मर्यते ।। "साम्यमुपैति' इत्युक्ते केन धमिर्णा साम्यमित्यपेक्षापूरणार्थं "मम साधर्म्यमागताः' इति वचनमुपात्तम्् । परैः कृतमधिकरणभेदमनूद्य दूषयति - केचिदित्यादिना । भारूपत्वश्रवणात्् प्राकृतज्योतिष्ट्वशङ्कानिवृत्त्यर्थमधिकरणारम्भो युक्त्त इत्यत्राह - ज्योतिश्चरणाभिधानादित्यादिष्विति । एकप्रकरणस्यानेकाधिकरणनिरूप्यत्वं ह्यधिकाशङ्कायां सत्यामुचितम््, अत्र तदभावादयुक्त्तमित्यभिप्रायः । हेत्वन्तरमाह - सूत्राक्षरेति । अनुकृतिरनुभानमिति हि परैरुक्त्तम््, तदयुक्त्तम््; करोतिभात्योरेकार्थत्वाभावात्् । तस्य चेति श्रुतिप्रतीकोपादानमित्युक्त्तम््, तदप्ययुक्त्तम््; यदेव विद्ययेति हीतिवदितिकरणाभावात्् ।
1.3.22
तस्यानुकृतेरित्यन्वयस्वारसिकेऽपि तत्प्रहाणेनार्थवणर्नं च क्लिष्टम्् । यादवप्रकाशीये तु अनुकृतिः अनुशब्दस्य करणमित्युक्त्तम्् । तदयुक्त्तम््; यथा  "स्वं रूपं शब्दस्याशब्दसंज्ञा' इति परिभाषासिद्धं व्याकरणे शब्दस्वरूपोपादानम््, एवमस्मिन्् शास्त्रे परिभाषाया अभावात्् शब्दस्वरूपविवक्षायामितिकरणस्य दर्शितत्वाच्च । "अन्तस्तद्धर्मोपदेशात््' "आकाशस्तल्लिङ्गात््' इत्यादिष्विव प्रतिज्ञाखण्डाभावः, चशब्दवैयर्थ्यं चेति दूषणद्वयं सर्वसाधारणमभिप्रेतम्् । दहराकाशो भूताकाशः, तदन्तर्वर्ती  जीव इति पूर्वपक्षं कृत्वा दहराकाशः परमाकाशः, तदन्तर्वर्ती परमात्मेति सिद्धान्तितम्् । तत्र तावत्पूर्वपक्षस्थितिरनुपपन्ना, भूताकाशान्तर्वर्तित्वस्य जीवासाधारणत्वाभावात्् । "यस्य वायुः शरीरम्् य आकाशे तिष्ठन््' "यस्याकाशश्शरीरम््' इत्यन्तर्यामिब्राह्मणे भूताकाशान्तर्वर्तिनः परमात्मत्वनिश्चयात््, सिद्धान्ते च "किं तदत्र विद्यते यदन्वेष्टव्यं यद्वा व विजिज्ञासितव्यम््' इति प्रश्नस्य प्रतिवचनसामञ्जस्यं न भवति । न तावत्् "उभे अस्मिन्् द्यावापृथिवी ' इत्यादिवाक्योक्त्तद्यावापृथिव्यादिकं तदन्तर्वर्तीति प्रतवचनं युक्त्तम््, तस्य जिज्ञास्यत्वाभावात्् । न ह्यन्तर्वतिर्मात्रविषयः प्रश्नः, किन्तु उपास्यभूतान्तर्वर्तिविषयः । "अस्मिन्् कामास्समाहिताः' इति च नोत्तरम््, अस्मिन्नितिपदं तावत्् प्रकृतब्रह्मपुरविषयम्् "एतत्् सत्यं ब्रह्मपुरस्मिन्् कामास्समाहिताः' इति हि श्रूयते । परमाकाश एव ब्रह्मणः पुरम्् । शरीरस्य ब्रह्मपुरत्वं तत्सम्बन्धादौपचारिकमिति षष्ठीतत्पुरुषं वदद्भिर्ब्रह्मपुरशब्दो दहराकाशसंज्ञकपरमाकाशपर इति व्याख्यातम््, ततश्चास्मिन्निति परमाकाशनिर्देशः स्यात््, एवञ्च च सति कामशब्दः किं परमात्मपरः, उत तद्गुणपरः, उत द्यावापृथिव्यादिपरः ? न प्रथमः- बहुवचनान्तत्वात्् "आत्मानमनुविद्य व्रजन्त्येतांश्च सत्यान्् कामान््' इति भेदनिर्देशाच्च । न द्वितीयः- परमात्मगुणधारतया प्रतीयमानस्य परमात्मत्वापत्तौ अस्मदीयपक्षपरिग्रहः स्यात्् । नहि परमात्मगुणानां धर्मी परमाकाशः । न तृतीयः- उपास्यरूपतदन्तर्वर्तिप्रश्नस्योत्तरत्वायोगात्् । अन्तर्वर्तिनप्रश्नस्योत्तरम्् "एष आत्मा' इतिवाक्यमिति चेन्न; एकवचनान्तस्यैतच्छब्दस्य ब्रह्मपुरविषयत्वेन तदन्तर्वर्तिविषयत्वायोगात्् । परमाकाशशरीरः परमात्मैवैतच्छब्देन परामृश्यत इति चेत्् तदप्ययुक्त्तम््; परमाकाशान्तर्वर्तिविषयप्रश्नप्रतिवचनस्य परमाकाशविशिष्टपविषयत्वायोगात्् । न हि गृहविशिष्टस्य गृहमधिकरणम््, एष इतिपदं न प्रकृतविषयम््, किन्तु बुद्धिस्थविषयमिति चेत््, प्रकृतपरामर्शित्वस्वारस्यभङ्गः, स च प्रकृतपरामर्शित्वसम्भवेऽनुपपन्नः, किन्तदत्रेति वैयधिकरण्येन प्रश्नस्य एष
आत्मा परमाकाशशरीरक आत्मेति सामानाधिकरण्येणोत्तरम््, ततश्च तदन्तर्वर्तित्वं फलितमिति चेन्न; वैयधिकरण्येन प्रश्नस्य वैयधिकरण्येन प्रतिवचने सम्भवति सामानाधिकरण्येन प्रतिवचनकल्पनायोगात््; असम्भवे हि तथा निवर्ाह उपपद्यते । न केवलं परमाकाशशरीरस्य हृदयान्तर्वर्तित्वम्् एतत्प्रकरणपर्यालोचनविरुद्धम््, संवादिप्रमाणान्तराभावविध्वस्तं च । "यां वेद निहित' मिति वाक्यमन्यथासिद्धम््, "परमे व्योमन्् सोऽश्नुते' इत्यन्वयसम्भवात्् । शाण्डिल्यविद्यायां च "आकाशात्मा' "एष म आत्मान्तर्हृदये' इत्यादिवाक्यैराकाशवत्सूक्ष्मस्वच्छव्यापिस्वरूपस्य हृदि वर्तमानत्वमुच्यत इत्यथासिद्धम््; अतोऽनुपपन्नमिदम्् ।।
1.3.23
।। शब्दादेव प्रमितः ।। अल्पश्रुतेरिति चेदित्यत्राल्पपरिमाणत्वं भगवत इत्युक्त्तम्् । अथाल्पपरिमाणत्वविशेषः परमात्मव्यतिरिक्त्तस्य दृश्यत इति शङ्काया सङ्गतिः । "शुक्रममृत'मित्यन्तं विषयवाक्यमुपाददानस्यायं भावः- अङ्गष्ठप्रमितत्वमात्रं श्रुतम््, नतु स्थानविशेषः, न चोपासनम््; अतः परमात्मपरत्वानादरेण जीवपरत्वं शङ्कयते इति पूर्वपक्षं केचिदाहुः । तदयुक्त्तम््; "सदा जनानां हृदये सन्निविष्टः तं विद्याच्छुक्रममृत'मित्यनन्तरवाक्ये स्थानोपासनावगमात्् तदनवगमस्य हेतुत्वकथनायोगादिति । परमात्मनोऽङ्गुष्ठपरिमितत्वानुपपत्तेर्जीवस्य सर्वेशानत्वानुपपत्तेश्च संशयः । अङ्गुष्ठप्रमितः किं प्रत्यगात्मा ? उत परमात्मेति । तदर्थमीशानत्वं किं देहेन्द्रियाद्यपेक्षम््, उत सर्वापेक्षम्् ?
1.3.23
इति । उपक्रमावगतं प्रमितत्वं किमीशानत्वलिङ्गस्वारस्यविरोधि ? उत अविरोधीति । तत्प्रमितत्वं किं जीवे समञ्जसम््  उतोभयत्रासमञ्जसमिति । यदा जीवे समञ्चसं तदानीं स्वसामञ्जस्यसिद्धयर्थमुपक्रमावगतं प्रतितत्वमीशानत्वलिङ्गस्वारस्यविरोधीति ईशानत्वस्य देहेन्द्रियाद्यपेक्षत्वादङ्गुष्ठप्रमितो जीव इति पूर्वः पक्षः । यदोभयमत्र प्रमितत्वमसमञ्जसं तदा प्रत्यगात्मन्यपि स्वारस्यासिद्धेस्तदर्थमीशानत्वलिङ्गस्वारस्यानुपरोधकत्वादीशानत्वं सर्वापेक्षमिति अङ्गुष्ठप्रमितः परमात्मेति राद्धान्ते फलफलिभावः । कृत्वा चिन्तेयम््,  परमात्मनोऽन्यत्राङ्गुष्ठप्रमितत्वश्रवणाभावमभ्युपगम्यानेनैव वाक्येनाङ्गुष्ठप्रमितत्वं किं सिध्यति, उत न ? इति विचायर्ते । अन्यत्राङ्गुष्ठप्रमितत्वं भगवतः श्रूयते, श्वेताश्वतरे "अङ््गुष्ठमात्रः पुरुषोऽन्तरात्मा सदा जनानां हृदये सन्निविष्टः । हृदा मनीषा मनसाऽभिक२प्तो य एनं विदुरमृतास्ते भवन्ति' इति । तैत्तरीये च "अङ्गुष्ठमात्रः पुरुषोऽङ्गुष्ठं च समाश्रितः । ईशः सर्वस्य जगतः प्रभुः प्रीणाति विश्वभुक््' इति । अन्तरात्मत्वं मोक्षप्रदत्वं सर्वस्य जगत ईशत्वमपि हि तत्र श्रुतम्् । यदा सर्वजगच्छब्दादिकमपि     क्लिष्टं कृत्वा तावपि मन्त्रौ विवादास्पदीकृतौ, तदानीं न कृत्वा चिन्तेयम्् । ननु जीवस्याप्याराग्रमात्रस्याङ््गुष्ठमात्रत्वममुख्यम्् अत उपासनार्थमिति निर्वाह्यम््, तत्परमात्मपरत्वेऽपि सम्भवति, उपासनार्थमल्पपरिमाणत्वं परस्यापि    हि श्रुतम््, तत्कथं जीवत्वशङ्केत्यत्राह - न चेति । प्राणाधिपस्य कर्मवश्यस्याङ्गुष्ठमात्रत्वममुख्यमपि हि श्रुतम््, न तु परमात्मनः, अतो जीवस्य बुद्धिस्थत्वात्तस्य प्रतिपाद्यत्वशङ्केत्यर्थः । ईशानत्वं कथमित्यत्राह - एवं निश्चित इति । राद्धान्ते- ननु भूतभव्यस्येशान इति वाक्यम््, तच्च प्रमितत्वलिङ्गाद्दुर्बलम्् । नैवम््; ईशानशब्दस्यैव शब्दशब्देन विवक्षितत्वात्् । ईशानशब्दस्य देहेन्द्रियाद्यपेक्षया सङ्गोचस्य अनुपपत्तिस्फोरणार्थमीशानो भूतभव्यस्येतिशब्दादेवेति भूतभव्यशब्दोपादानम्् । किमीश्वरः, किं जीवः ? इति विचारे नेश्वरसम्बन्धिलिङ्गान्निर्णयः, किं त्वीशत्ववाचिशब्दादेवेत्येवकाराभिप्रायः । यद्वा पूर्वपक्ष्यभिप्रेताया ईशानशब्दान्यथासिद्धेः प्रतिक्षेप एवकाराभिप्रेतः । तं दर्शयति-  न च भूतभव्यस्येति । उत्तरसूत्रस्य शङ्कामाह - कथं तर्हीति ।
1.3.24
।। हृद्यपेक्षया तु मनुष्याधिकारत्वात्् ।। वर्तमनत्वादित्यध्याहारेण योजना । यद्वा हृदीति विषयसप्तमी, हृद्विषयापेक्षयेति । सूत्रार्थं वक्त्तुमर्थसिद्धमर्थमाह - वर्तमानत्वादि । यदपेक्षया परस्याङ््गुष्ठप्रमितत्वव्यवहारः तस्य हृदयस्य तत्परिमाणत्वमाह - हृदयस्येति । अङ्गुष्ठमात्रत्वस्यास्वारस्यमुभयत्र तुल्यम्् । को भेदः परमात्मपरिग्रहे इत्यत्राह - जीवस्यापीति । अङ्गुष्ठप्रमितस्य जीवत्वपक्षे अङ्गुष्ठप्रमितेशानशब्दयोरुभयोरप्यस्वारस्यम््, परमात्मत्वपक्षेऽङ्गुष्ठप्रमितशब्दस्यैकस्यैवास्वारस्यमिति भावः । खरतुरगादीनामनङ्गुष्ठत्वेन तद्धृदयानां तत्तदङ्गुष्ठप्रमितत्वाभावादङ्गुष्ठप्रमितत्वमननुयायीति शङ्कायां मनुष्याधिकारत्वादितिपदं व्याचष्टे - मनुष्याणामेवेति । अत्राङ्गुष्ठप्रमितस्य जीवत्वमभ्युपगम्यैव जीवस्य परमात्मैक्योपदेशपरतया प्रकरणस्य परमात्मप्रतिपादकत्वं यत्परैरुक्त्तम््, तदयुक्त्तम््, जीवत्वेश्वरत्वयोरुभयोरपि कल्पितत्वाभ्युपगमात्् सर्पभूतलनयोरिव काल्पनिकयोरर्थयोरैक्योपदेशानुपपत्तेः, जीवत्वेशानत्वाद्यनादरेण वस्तुमात्रैक्यपरत्वे ईशानदिशब्दानां लाक्षणिकत्वप्रसङ्गात्् । प्रासङ्गिकार्थस्य निरूपयिष्यमाणत्वं बुद््ध्वाऽऽह - स्थितं तावदिति ।।
1.3.25
।। तदुपर्यपि बादरायणस्सम्भवात्् ।। प्रसङ्गात्सङ्गतिमाह - परस्येति । मनुष्याधिकारत्वादित्यत्र मनुष्यशब्देन तिर्यङ््यात्रं व्यावर्तितम््, उत देवादिरपीति बुभुत्सया सङ्गतिरित्यर्थः । किं ब्रह्मविद्यायां देवादीनामधिकारोऽस्ति,   नेति विचारः । तदर्थं किं तेषां साङ्गब्रह्मविद्योपसंहारसामर्थ्यमस्ति, नेति । तदर्थं किं तेषां विग्रहवत्त्वं सम्भवति, नेति । किं तद्विग्रहप्रतिपादकमन्त्रार्थवादानां तत्परत्वं सम्भवति, नेति । किं मन्त्रार्थवादानाम्् अनुष्ठेयार्थप्रकाशनस्तुतिपरत्वं विग्रहादिविवक्षाविरोधि, उत नेति । किं विग्रहादिमत्त्वमनुष्ठेयार्थप्रकाशनस्तुत्योरुभयोगि, नेति । यदाऽनुपयोगि तदाऽनुष्ठेयार्थप्रकाशनस्तुतिपरत्वस्य विग्रहादिविवक्षाविरोधितया मन्त्रार्थवादानां देवताविग्रहादिपरत्वाभावेन देवानां विग्रहविरहेण सामर्थ्याभावात्तदनधिकार इति फलितम्् । यदोपयोगि तदाऽनुष्ठेयप्रकाशनस्तुतिपरत्वस्य विग्रहादिविवक्षानुगुणतया मन्त्रार्थवादानं तत्परत्वेन देवानां विग्रहवत्तया साङ्गब्रह्मविदयोपसंहारसामर्थ्यादस्ति ब्रह्मविद्याधिकार इति फलितम्् । सामर्थ्याभावादिति - अर्थित्वाभावस्याप्युपलक्षणमेतत्् । सामर्थ्याभावमुपपादयति -  नहीति । उपसंहारः- अनुष्ठानम्् । अशरीरत्वं कथमित्यत्राह - न चेति । वेदान्ताः प्रमाणं स्युरित्यत्राह - यद्यपीति । प्रयोजनपयर्वसायितयैव हिशब्दस्य प्रामाण्यम््, तत्र पूर्वभागवचसां प्रवृत्तिनिवृत्तिरूपप्रयोजनपर्यवसानात्् तत्र तात्पर्यम््, ब्रह्मणः पुरुषार्थरूपतया तत्र वेदान्तानां तात्पर्यम््, देवादीनां विग्रहेषु तथात्वाभावान्न तात्पर्यमित्यर्थः । पूर्वभागे मन्त्रार्थबादास्तत्र प्रमाणमित्यत्राह - मन्त्रार्थवादास्त्विति । मन्त्राश्चार्थवादाश्चेत्यर्थः । अन्यपरत्वादिति । अनुष्ठेयाथर्प्रकाशनस्तुत्योरन्यपरत्वादित्यर्थः । मा सैत्सीदन्यपरेण मन्त्रार्थवादेन देवताविग्रहादि, किन्तु कर्मविधिभिस्त्वेव सेत्स्यति, कर्मणो द्रव्यदेवतानिरूप्यत्वात्् क्षणध्वंसिनः कमर्णः कालान्तरभाविफलसाधनत्वनिर्वाहाय देवतैश्वर्यस्यापेक्षितत्वात्् श्रुतहानेनाश्रुतापूर्वकल्पनायोगाच्चेत्यत आह - कमर्विधयश्चेति । अयमभिप्रायः- यद्यपि देवतावत्सु यागहोमादिकर्मसु देवतैश्वर्याङ्गीकारेणापि फलप्रदत्वनिर्वाहसम्भवः, तथापि दानतपःप्रभृतिषु देवतानामभावात्् कल्पनीयमेवापूर्वम््, तथा च समानन्यायतया यागहोमादावप्यपूर्वमेव कल्प्यताम््, किमर्थवैशसेन । किञ्च
1.3.25
तत्रैव कल्पे सर्वकर्मफलभोगनियमाभावाद्देवानां सृष्टिप्रलयाभ्युपगमाच्च फलप्रदातुरभावात्् केषाचत्कर्मणां नैष्फल्यमेव स्यात्् । अथ तत्तद्देवताशरीरकः परमात्मा तत्तर्त्माभिराराधितो नित्यैश्वर्यतया फलप्रद इति मतम््, तथा सति प्रतिमाप्रतिमेयन्यायः स्यात्् यथा प्रतिमोद्देशिभिरुपचारैर्देवताप्रीतिः, एवं देवतोद्देशिभिर्द्रव्यत्यागैः परमात्मप्रीतिः स्यात््,    ततश्च प्रतिमाया इव देवताया अप्युद्देश्यकारकत्वमात्रं विवक्षितम््, नैश्वर्यमपीत्यनपेक्षितं देवतैश्वर्यं न कल्प्यमिति । उक्त्तोपजवनेनार्थित्वाभावमाह - अत एवेति । यत एव न विग्रहवत्त्वं देवगतम्् अत एवार्थित्वमपि न सम्भवति, दुःखस्य तज्जिहासायाश्च देहसम्बन्धमूलत्वादर्थित्वस्य दुःखजिहासारूपत्वाच्चेत्यर्थः । एवं प्राप्त इति - अक्षरार्थमाह - तदुपर्यपीति । आर्थित्वमुपपादयति - अर्थित्वमिति । सामथ्यर्मुपपादयति - सामर्थ्यमपीति । पटुतरशब्दो मनुष्यादिदेहादपि पटुत्वातिशयपरः । प्रमाणाकाङ्क्षायामाह - देहेति । तत्त्वोपदेशप्रधानमन्त्रब्राह्मणरूपवेदभागा उपनिषदः, ताश्च द्विविधाः तत्त्वपरा उपासनपराश्चेति । उभयीष्वपि तासु देवतानां विग्रहादिमत्त्वमवगम्यत इत्यर्थः । कानि तत्त्वप्रतिपादकवचांसि कथं तैर्विग्रहवत्त्वप्रतिपादनमित्यत्राह - तथाहीति । सदेवेत्यादि - नामरूपव्याकरणस्य कण्ठोक्त्या नामरूपाणां चातुर्विध्यस्य प्रमाणसिद्धत्वान्नामरूपव्याकरणश्रुत्यैव देवताविग्रहवत्त्वं सामान्येन सिध्यतीत्यर्थः । "इन्द्रो वरुणस्सोमो रुद्रः पर्जन्यो यमो मृत्युरीशानः' "नारायणाद्ब्रह्मा जायते' इत्यादीनि विशेषोक्त्तिमन्ति च वाक्यान्यभिप्रेतानि । तचुर्विधसृष्टिराम्नाता भवतु, ततः किमित्यत्राह - देवादीति । उपासनदशायां परमकारणभूतस्य उपास्यस्य लक्षणत्वेन, प्राप्यदशायां प्राप्यविशेणत्वेन विग्रहादिमत्त्वं विद्धमित्यथर्ः । उपासनप्रकरणेषु दर्शयति -
1.3.25
तथेति । कर्मविधिशेषत्वेनापि सिध्यतीत्याह - कर्मविधीत्यादिना । तत्र प्रथमसूत्रे सिद्धवस्तुनि तात्पर्यसम्भवस्य फलत्वेन सिद्धिरुक्त्ता, अत्र स्तावकत्वप्रकाशकत्वहेतुतया, "फलमत उपपत्तेः' इत्यत्र फलसाधनत्वेनेति       त्रिधा विभागः । "आदित्यो यूपः' इत्यादिव्यावृत्त्यर्थमाह - प्रमाणान्तराविरुद्धमिति ।
अन्यपरत्वमनूद्य व्युदस्यति - न चेत्यादिना । स्तुत्याद्युपयोगित्वादिति - आदिशब्देन अनुष्ठेयार्थप्रकाशनं मन्त्रकृत्यं गृह्यते । मन्त्रार्थवादेष्वित्युद्देशे अनुष्ठेयार्थप्रकाशनस्तुतिपरत्वाभ्यामित्यनूद्देशे चावगतक्रमोऽत्र परित्यक्त्तः, तत्र कारणं मन्त्रैरपि     क्वचित्् स्तुतिदर्शनेन स्तुतेर्व्यापकत्वम्् दृश्यते हि मन्त्रैः स्तुतिः "नकिरिन्द्र त्वदुत्तरो न ज्यायोऽस्ति वृत्रहन््' तथा "अर्हन्् बिभर्षि सायकानि धन्वन्नर्हन्् निष्कं यजतं विश्वरूपम्् । अर्हन्निदं दयसे विश्वमव्भुवं न वा ओजीयो रुद्र     त्वदस्ति' इत्यादिभिः । अर्हन्् बिभर्षीत्यादिमन्त्रस्य स्तुतिपरत्वं ब्राह्मणेनैवावगम्यते "अर्हन्् बिभर्षि सायकानि धन्वेत्याह स्तौत्ये वैनमेतत््' इति । तेन विना -प्रतीयमानार्थेन विना । तत्र स्तुत्यनुपपत्तिं विवृणोति - गुणकथनेनेति । व्यतिरेकेणोपपादयति - गुणानामिति । स्तुतित्वमेव हीयेतेति - प्ररोचकत्वमेव हीयेतेत्यर्थः । शेषभूतस्य शेषिणं प्रति किञ्चित्कारोऽपेक्षितः, स न सिध्यतीति यावत्् । ननु यदि गुणकथनेन स्तुतित्वम्् तथा सति गुणकथनाभावे स्तुतित्वहानिः स्यात््, न गुणानामसद्भाव इत्यत्राह - न चासतेति । अनेन भासता स्तुतिरुपपद्यते'   इति द्रमिडभाष्यं स्मार्यते । अर्थप्रकाशनानुपपत्तिं विवृण्वन्् मन्त्राणां विग्रहादिमत्त्वे प्रामाण्यमुपपादयति - मन्त्राश्चेत्यादिना । द्रव्यदेवते हि कर्मनिरूपिके, एतद्दैवत्यमिदं कर्मेति प्रतिपत्तौ देवताविशिष्टत्वेन हि कर्मप्रतिपत्तिः । "यस्यै देवतायै हविर्गृहीतं स्यात्् तां ध्यायेद्वषट््करिष्यन््' इति देवता ध्यातव्येति श्रूयते, देवता चेदृशीत्येव प्रतिपत्तव्या निर्विशेषवस्तुनः प्रतिपत्तुमशक्यत्वात््, इन्द्रत्वादिकञ्च न शुद्धात्मस्वरूपस्य विद्यते, अतो विग्रहादौ विवक्षितत्वम्् । प्रतीतेरालम्बनमात्रमपेक्षितम््, नार्थसद्भाव इति चेन्न; न ह्यस्मिंस्तद्दृष्टिः फलाय विधीयते, अपि तु यथावस्थितकर्मस्वरूपबोधनं हि क्रियते, तस्मादनुष्ठेयार्थप्रकाशकत्वसिद्धयर्थं मन्त्राणां विग्रहादिमत्त्वे च प्रामाण्यमस्त्येवेत्यर्थः । अर्थसद्भावाभावेऽपि प्ररोचना दृश्यत इति चेन्न; इष्टसाधनत्वाभावेऽपि बालातुरादिषु । विप्रलम्भवाक्यानां प्रवृत्तिहेतुत्वं दृश्यत इति विधिवाक्यस्याप्ययथार्थत्वप्रसङ्गात्् । अपौरुषेयतया निर्दोषं विधिवाक्यं
1.3.25
निरूपकविषयमिति याथार्थ्यमिति चेत्तर्हि मन्त्रार्थवादानामप्यपौरुषेयतया निरूपकविषयत्वादतस्मिंस्तद्दृष्टिविधानपरत्वाभावाच्च स्वार्थे प्रामाण्यमस्तीति भावः । एवमर्थशिक्षाप्रदर्शनेन प्रयोगप्रकारोऽर्थसिद्धः, विमता इन्द्रादिशब्दाः स्वरूपातिरिक्त्तपदार्थप्रतीतिहेतवः, अपारिभाषिकत्वे सति बोधकत्वात्् निर्दोषवाक्यस्थत्वात्् विधिपदवत्् । विमता चतुर्थी प्रकृत्यतिरिक्त्तार्थनिष्ठस्वार्था, अपारिभाषिकशब्दस्थविभक्त्तित्वात्् "दध्नेति' विमक्त्तिवत्् ।     विमता सम्प्रदानकारकबुद्धिः शब्दातिरिक्त्तविषया, कारकबुद्धित्वात््
करणकारकबुद्धिवत्् । विमता मन्त्रार्थवादाः प्रतीयमानार्थे प्रमाणानि, साधकबाधकागोचरार्थबोधकत्वात्् विधिवाक्यवत्् । विमतशब्देन "आपो वै शान्ताः' "आदित्यो यूपः' इत्यादिव्यावृत्तिः । विमतानि पदानि मुख्यार्थसंसर्गे प्रमाणानि, साधकबाधकागोचरार्थप्रतिपादकवाक्यस्थत्वात्् विधिपदवत्् । विमतानि पदानि परमार्थभूतपतीयमानार्थसंसर्गाणि, साधकबाधकागोचरार्थप्रतिपादकवाक्यस्थत्वात्् विधिपदवत्् । न चार्थवादानां वाक्यत्वमसिद्धम््, प्रवर्त्तकार्थानवबोधनात््, अतः पदशब्दवाच्या अर्थवादा इति वाच्यम््; अर्थवादाः न पदशब्दवाच्याः, तिङ्कारकपदसङ्घातरूपत्वात्् विधिवाक्यवत्् । अर्थवादाः प्रमाणभूतवाक्यरूपाः, साधकबाधकगोचरसंसर्गप्रत्यायकतिङन्तकारकपदात्मकत्वात्् विधिवाक्यवत्् । विमता मन्त्रार्थवादाः प्रतीयमानार्थविवक्षान्विताः, साधकबाधकगोचरार्थत्वे सति विधिनैकवाक्यत्वात्् प्रयाजादिवाक्यवत्् ।    न च प्रवर्त्तकवाक्यत्वमुपाधिरिति वाच्यम््; साधिकारविधिवाक्यत्वेन तस्यापि सोपाधिकत्वप्रसङ्गात्् । प्रयोजादिविधीनामविवक्षितार्थत्वेऽनुष्ठानविरोधात्साधिकारविधिवाक्यत्वं न विवक्षितार्थत्वे प्रयोजकमिति चेत््; अनुष्ठानस्य प्रामाणिकतया वि तद्भङ्गस्यानिष्टता, एवमपवादाभावे सति स्वतस्सिध्यतः प्रमाणभावस्य भङ्गप्रसङ्गात्् प्रवर्त्तकवाक्यत्वमप्रयोजकम््; तस्मान्निरुपाधिको हेतुः । विगीता अर्थवादाः परमार्थस्वार्थोपस्थापकाः, निरूपकपुरुषप्ररोचकत्वात््, रसायनायुष्यताप्रतिपादकवाक्यवत्् । कारणदोषबाधकप्रत्ययविरहितत्वाद्वा, स्वर्गयागयोः साध्यसाधनभावप्रतिपादकवाक्यवत्् । विमता मन्त्रार्थवादाः प्रतीयमानार्थे प्रमाणानि, विध्यपेक्षितार्थसमर्पकत्वात्् "छागस्य वपायाः' इति मन्त्रवत््, रात्रिसत्रार्थवादवच्च । विमता प्राशस्त्यबुद्धिः प्राशस्त्यहेतुभूतार्थपारमार्थ्यनिबन्धना, निरूपकपुरुषाश्रयप्राशस्त्यबुद्धित्वात्् औषधविषयप्राशस्त्यबुद्धिवदिति च । "आपो वै शान्ताः' "आदित्यो यूपः' इत्यादिषु प्रमाणान्तरसिद्धस्य तद्विरुद्धार्थस्य चाप्युच्यमानत्वान्न सर्वत्र प्रामाण्यमिति शङ्कायामाह - तत्र प्रमाणा
1.3.25
न्तरेति । बोधयित्वा- विधाय । प्ररोचयन्ति- अर्थवादाः प्ररोचयन्ति, मन्त्राः प्रकाशयन्ति । लक्षयित्वा कुर्वन्तीति - प्ररोचनप्रकाशेन कुर्वन्तीत्यर्थः । ननु विध्यपेक्षिताथर्े हि तात्पर्यम्् देवताविग्रहादेर्विध्यपेक्षितत्वं कथमित्यत्राह - कर्मविधेश्चेति । "फलमत उपपत्तेः' इत्यधिकरणार्थो बुद्धिसौकर्यार्थमत्र सङ्गमय कथ्यते, न चैतदधिकरणासाधारणार्थतया । असाधारणस्तु स्तावकत्वानुष्ठेयप्रकाशकत्वसिध्यर्थं प्रतीयमानार्थे प्रामाण्यमस्तीत्ययमेवार्थः, स च पूर्वमेवोक्त्तः । कृष्यादेरङ्कुरादिद्वारकत्वमिवाचेतनद्वारकत्वं कर्मणः स्यादित्यत्राह - वायुर्वा इति । श्रुतहानमश्रुतकल्पनञ्चानुपपन्नम््, रात्रिसत्रादिष्विवेति भावः । वाक्यार्थे सम्वीयत इति - आर्थवादिकार्थानां श्रूयमाणत्वत्् तद्विशिष्टे वाक्यतात्पर्यमिति निश्चिते सति रक्त्तः पटो भवतीतिवदुत्थापिताकाङ्क्षत्वेन विधिनैकवाक्यतयान्वयोऽर्थवादानामिति भावः । यत्र
वाक्यशेषवशादपेक्षितदेवताप्रीतिद्वारकत्वं न सिध्यति, तत्रापि यजिसामर्थ्यात्तत्सिध्यति । अर्थवादाभावेऽपि विधिसामर्थ्यात्् स्तुतिरेवेत्याह - देवपूजाभिधायिन इति । न च "यजि देवपूजासङ्गतिकरणदानेषु' इति शाब्दिकानां स्मरणं भ्रान्तिमूलमिति वाच्यम््; विध्यपेक्षितार्थसमपर्कतया स्वार्थे प्रमाणभूतत्वान्मन्त्रार्थवादानाम्् अस्य स्मरणस्य तन्मूलत्वोपपत्तः । विमतो विधिप्रत्ययः चेतनप्रीत्यतिरिक्त्तफलसाधनकल्पननिराकाङ्क्षः चेतनप्रीत्यतिरिक्त्तफलसाधनवाचकत्वकल्पननिराकाङ्क्षश्च, कृतिसाध्यचेतनप्रीत्यवगमकवाक्यस्थावत््, राजानं सेवेतेतिवाक्यस्थविधिप्रत्ययवत्् । विमतशब्देन जुहुयादित्यादिव्यावृत्तिः, जुहुयादित्यादिषु विधिप्रत्ययेषु
1.3.25
विधिप्रत्ययत्वलिङ्गेन पूर्वोक्त्तसाध्यद्वयं समर्थनीयम्् । तदेवमिति - कृत्स्नशब्देन मन्त्रार्थवादविधयो विवक्षिताः । वाच्यापूर्ववादपक्षे अश्रुतकल्पनं नास्तीति चेन्न; वाच्यत्वस्यापि कल्प्यमानत्वात्् । कल्प्यापूर्ववादे अपूर्वमेव   कल्प्यम््, वाच्यपक्षे वाच्यत्वमपि कल्प्यमित्यभिप्रायेण व्युत्पत्तिसमयानवगतमित्युक्त्तम्् । तथेत्यादि - ब्राह्मणशब्देन विध्युद्देशग्रहणम्् । विध्यर्थवादमन्त्ररूपेण विभागवतामस्मदादिभिरनधीतासु अधीतासु च शाखासु तत्राप्यन्यतरप्रकरणेषु प्रसङ्गादनुप्रविष्टानां भगवता व्यासेन व्यस्तेप्वव्यस्तेषु च वेदभागेषु विप्रकीर्णानां वाक्यानामर्थाः इतिहासादिषु सङ्कलय्य कथ्यन्त इति भावः । सङ्कीर्णशब्देन नित्यानुमेयश्रुतिमूलत्वोत्सन्नशाखामूलत्वव्युदासः, तदुभयमपि ह्यनुपपन्नम््; तत्र यस्तावन्नित्यानुमेयतयाऽभिमतो वर्णसमुदायः स किं वर्णमात्रसङ्घातः, उतानुपूर्वीविशेषविशिष्टः ? प्रथमे कचटतपादिवदर्थावबोधकत्वाभावेन वाक्यत्वाभावाद्वाक्यविशेषत्वस्वरूपवेदत्वासिद्धेः स्मृतीनां वेदमूलत्वं न स्यात्् । द्वितीये नित्यानुमेयत्वं व्याहतम््, स्वतः क्रमरहितानां वर्णानामुच्चारणेन विना आनुपूर्वीविशेषविशिष्टत्वायोगात्् । उच्चारणयोग्यताऽस्तीति चेन्न;
उच्चारणयोग्यता नाम पटुतरवागिन्द्रियपुरुषबुद्धिस्थितिः, सा च योग्यता किं वणर्मात्रगता; उत आनुपूर्वीविशेषविशिष्टवर्णगता ? न प्रथमः, वर्णमात्रस्यार्थानवबोधकतया स्मृतेर्निर्मूलत्वप्रसङ्गात्् । सत्यामानुपूर्व्यां  स्मृतिप्रतिपन्नार्थावबोधनक्षमत्वं वर्णेष्वस्तीति चेत्् तेष्वेव वर्णेष्वानुपूर्व्यन्तरे सति चैत्यवन्दनकर्त्तव्यताद्यर्थबोधनक्षमत्वमप्यस्तीति बुद्धस्मृतेरपि वेदमूलत्वप्रसङ्गः । वेदबाह्यतया सम्प्रतिपन्नत्वान्न तस्याः वेदमूलत्वानुमानशङ्कोदय इति चेत््, मेघसन्देशस्य वेदमूलत्वप्रसङ्गः, प्रवर्त्तकार्थपरत्वाभावान्न वेदमूलत्वानुमानमिति चेत्् "कार्या सैकतलीनहंसमिथुनस्रोतोवहा मालिनी ' इति वाक्यस्य वेदमूलत्वप्रसङ्गः । आनुपूर्विविशेषविशिष्टवर्णगता योग्यतेत्यप्ययुक्त्तम््, पूर्वं केनचिदुच्चारितत्वाभावादानुपूर्व्यसिद्धेः, ततश्चानाद्यानुपूर्वीविशिष्टतारूपवेदत्वं दूरोत्सारितम्् । आनुपूर्वीविशेषेणोच्चारणयोग्यत्वं वर्णानामनादीति चेत््, तच्चैत्यवन्दनप्रतिपादनानुगुणानुपूर्व्या अपि तुल्यम््, अतस्तत्रापि वेदमूलत्वं स्यात्् कर्तृसामान्याभावान्न तत्र वेदमूलत्वानुमानम््, श्रुतिस्मृत्यर्थयोस्तुल्यतया कर्तृसामान्यात्् स्मृतेर्वेदमूलत्वानुमानमिति चेत्् माभूत्कर्तृसामान्यम््, तेन मन्वादिस्मृतीनां वेदमूलत्वेऽनुमिते तुल्यन्यायतया आपतितं वेदमूलत्वं को वारयेत्् ? स्वावगतार्थप्रतिपादनानुगुणानुपूर्वीविशेषेणानादिसम्बन्धयोग्यवर्णास्तित्वज्ञानं हि सर्वत्र समानम्् तज्ज्ञाननियमो बुद्धादीनां ग्रन्थनिर्माणदशायां नास्तीति चेत््,
1.3.25
न तज्ज्ञानपूर्वकमेवेदानीं रथ्यातृणानि गणयेत्् स्वर्गकाम इत्युक्त्तस्य वाक्यस्य वेदमूलत्वप्रसङ्गः । ननु अनेनैव स्मृत्यवगतार्थविशेषेणावच्छिन्नानुपूर्वीविशिष्टवर्णसमुदायात्मकतया वेदत्वप्रसङ्गेन अनुमेयान्तराभावान्नित्यानुमेयश्रुतिमूलत्वासिद्धेः, अतो नित्यानुमेयश्रुतिमूलत्वमनुपपन्नम्् । उत्सन्नशाकामूलत्वपक्षेऽपि अधीयमानशाखास्वेव प्रगादात्कतिपयवाक्यानां क्वचित्् क्वचिद्देशे प्रलीनत्वात्तन्मूलस्मृतयः प्रणीता इत्यप्ययुक्त्तम््, पदवाक्यसङ्खयानियमेन बहुभिरध्येतृभिरस्खलितमधीयमानत्वात्् कतिपयवाक्यानां प्रलीनत्वानुपपत्तेः । स्मृतीनां मूलभूतशाखाकार्त्स्न्ेन काचिदुत्सन्ना, तन्मूलाः स्मृतयः इत्यप्ययुक्त्तम्् तथाहि; शाखाया उत्सादो नाम किं कतिपयदेशेष्विदानीमध्येतृविरहः ? उत सर्वदेशेष्वप्यध्येतृविरहः ? प्रथमः कल्पोऽभ्युपगतः । न द्वितीयः, तपः प्रभावाधिगतसार्वज्ञ्यानां व्यासादीनां तत्तच्छाखाविशेषाभिज्ञानां तदध्ययनपरित्यागे कारणाभावात्स्वशिष्याध्यापनसम्भवाच्च । न चेदानीन्तनशिष्यबुद्धिमान्द्यादिदानीं तदध्यापनासम्भवः, बहुशास्वाध्ययनासामर्थ्येष्यस्मदादेरिव तत्तदेकशाखाध्ययनसमर्थशिष्यसम्भवात््, अतः प्राचीन एव पक्षः परिशिष्यते; अतः स्मृतीनां सङ्कीर्णवेदभागमूलत्वमेव युक्त्तम्् । स्मृतिमूलभूतवेदभागसद्भावे स्मृतिप्रणयनवैयर्थ्यमिति चेन्न, तच्छास्वाध्येतृपुरुषविरहितदेशेषु तद्युक्त्तदेशेष्वपि बहुशास्वाध्ययनधारणतदर्थनिरूपणनिर्णयासमर्थपुरुषेषु च सफलत्वात््, अतः स्मृतीनां सङ्कीर्णवेदभागमूलत्वं युक्त्तम्् । कर्मविधेश्चेत्यादौ भाष्ये इदमर्थसिद्धम््, यदुक्त्तं
यागादौ दानादौ च अर्थवैरूप्याश्रयणादर्थवैशसमिति । तदसत््; सर्वत्राप्यपूर्वकल्पनानभ्युपगमात्् । न च फलसाधनतानुपपत्तिः, कर्मोपजनितप्रीतेः परमात्मन एव तत्सिद्धेः, "वासो ददाति सर्वदैवत्यं वै वासः सर्वा एव देवताः प्रीणाति' इत्यादिभिर्दानादीनामपि देवताप्रीतिहेतुत्वावगमाच्च । न च परमात्मप्रीत्या फलसम्भवे देवतैश्वर्यानुपयोगः,प्रधानावान्तरापूर्वकल्पनान्यायस्यात्रापीष्टत्वात्् यथाहि पूर्वापरभूतानामङ्गप्रधानरूपाणामनेकेषां कर्मणां यौगपद्याभावादवान्तरापूर्वद्वारा परमा निष्पत्तिरङ्गीक्रियते, एवमेव तत्तत्कर्मजनितप्रीत्यतिशयाभिर्देवताभिः परमात्मन्यखण्डैकप्रीतिजननमातिष्ठामहे । इदमेव च देवतायाः फलदानानुगुणमैश्वर्यम््, यत्फलप्रदे परमात्मनि स्वप्रीतिद्वारा प्रीतिजननम््, उक्त्तं हि भगवता "यो यो यां यां तनुं भक्त्तः श्रद्धयाऽर्चितुमिच्छति' इत्यारभ्य "लभते च ततः कामान्् मयैव विहितान्् हि तान््' इति । तेन फलोपभोगस्यानियतकालत्वेऽपि न दोषः ।    न चैवं सति प्रतिमाप्रतिमेयन्यायेन देवताप्रीतिरनास्थेया । "यस्यै देवतायै हविर्गृहीतं स्यात्तां ध्यायेद्वषट््करिष्यन्् "साक्षादेव देवताः प्रीणाति "तृप्त एवैनमिन्द्रः प्रजया पशुभिस्तर्पयति' "त एनं तृप्ता आयुषा तेजसा वर्चसा श्रिया यशसा ब्रह्मवर्चसेन अन्नाद्येन च तपर्यन्ति' "ये चैव देवास्सायं यावानो ये च प्रातर्यावाणस्तानेवोभयांस्तपयति त
1.3.25
एनं तृप्ताः प्रजया पशुभिस्तर्पयेयुः' इति देवतातृप्तेः श्रुतत्वात्तत्पहाणानुपपत्तेः, "पितरि प्रीतिमापन्ने सर्वास्तुष्यन्ति देवताः' इति न्यायात्् भृत्यप्रीणनेन भूभृत्प्रीणन्यायाच्च देवताप्रीतेः परमात्मप्रीतिहेतुत्वोपपत्तेश्चेति । सूत्रार्थमुपसंहरति - अत इति । ननु कथं देवतानां ब्रह्मविद्याधिकारः ? न ह्यत्रैवर्णिकानां तेषामुपनयनाभावेनाध्ययनसिद्धस्वाध्यायलब्धविद्यत्वम््, न च तेषां विद्याङ्गभूतकमर्ानुष्ठानयोग्यत्वम््, अग्निनिष्पत्त्यनुपपत्तेः । "वसन्ते ब्राह्मणोऽग्नीनादधीत ग्रीष्मे राजन्य आदधीत शरदि वैश्य आदधीत' इति त्रैवर्णिकविषयाधानविधिः कथं देवानधिकरोति ? अत्र्यार्षेयस्य चानधिकारोऽधिकरणसिद्धः, देवानां देवर्षीणाञ्च मूलभूतऋप्यन्तराभावादत्र्यार्षेयतया चानधिकारः । अग्नीन्द्रादीनामग्नीन्द्रादिदेवताभावादग्न्याद्युद्देशेन हविःप्रक्षेपानुपपत्तिश्चेति । उच्यते; न तावदुपनयनाभावात्साङ्गविद्यानधिकारः, तस्याध्ययनाङ्गत्वात्् यज्ञादिकर्मब्रह्मोपासनयोरङ्गत्वाभावात्् अध्ययनाभावेऽपि हि पूर्वजातिं स्मरन्ति, किं पुनर्देवा देवर्षयश्च । न चोपनयनविरहाच्छूद्रादिवद्विद्याकर्मणोरनधिकारः, शूद्रादिनामप्युपनयनविरहप्रयुक्त्तत्वाभावादनधिकारस्य, स खलु तेषां सामर्थ्याभावानुगृहीतशास्त्रनिषेधप्रयुक्त्तः । देवानां हि विद्याकर्मणी
1.3.25
न क्वचित्प्रतिषिद्धे प्राक्त्तनज्ञानाप्रमोषात्सामर्थ्यं च स्थितम्् न चात्रैवर्णिकत्वादग्न्याधानाभावादत्र्यार्षयतया च विद्याङ्गकर्मानधिकारः, मनुष्यकर्तृकाधानस्यैव त्रैवर्णिकत्र्याषर्ेयाधिकारित्वनियमात्् । किमत्र नियामकमिति चेत््   "देवा वै सत्रमासत' "विश्वसृजः प्रथमास्सत्रमासत' इत्यादिश्रुतिभिर्देवादीनां क्रत्वनुष्ठानत्वदर्शनात््, विशेषत इन्द्रादीनां वृत्रवधादिजनितकल्मषक्षालनाय क्रत्वनुष्ठानसम्रणाच्चेति ब्रूमः । यद्वा ब्राह्मण्यादिकं देवतादीनामप्यस्ति, तत्खल्वदृष्टविशेषसम्बन्धरूपम््, न तु जातिरूपं ब्राह्मणादिभिर्ब्राह्मण्यादिषूत्पत्तिमात्रं वा, अन्यथा आदिकाले ब्रह्मणो मुखबाहूरुप्रभवानां पश्चाद्विश्वामित्रप्रभृतीनाञ्च ब्राह्मण्याद्यभावप्रसङ्गात्् । सन्तानविशेषप्रसूतत्वञ्च तादृगदृष्टवत्त्वसूचकम््, सन्तानविशेषोत्पत्तेः प्रकृष्टादृष्टकार्यत्वात्् अलौकिकप्रकर्षविशेषकारणत्वाच्च । ईदृशं ब्राह्मण्यादिकं देवतास्वपि सम्भवति, अवगम्यते च तत्् वाजपेयं प्रकृत्य "तं बृहस्पतिरुदजयत्तेनायजत तेनेन्द्रमयाजयत््'      इति बृहस्पतिना इन्द्रेण च वाजपेयस्यानुष्ठितत्वमुक्तवा तत एव हेतोः "स वा एष ब्राह्मण्यस्य चैव राजन्यस्य च    यज्ञः' इति वाजपेयस्य ब्रह्मक्षत्राधिकारत्वमुच्यमानं बृहस्पतेर्ब्राह्मण्यमिन्द्रस्य क्षत्रत्वमपि ह्यवगमयति । "ब्रह्मा बृहस्पतिः क्षत्रमिन्द्रः' इति च श्रूयते । तथा "मरुतो वै देवानां विशः' इति मरुतो विशः श्रूयन्ते; अतो देवादिविशेषाणां ब्रह्मक्षत्रविड््िवभाकसिद्धेरग्निसम्बन्धो युक्त्तः । विद्यानुग्राहकं ब्रह्मचर्यादिकञ्च देवानां श्रूयते "एकशतं ह वै वर्षाणि मघवान्् प्रजापतौ ब्रह्मचर्यमुवास' इत्यादिषु, अतो विद्याङ्गकर्मगुणपौष्कल्यात्् सामर्थ्यं सिद्धम््, न च यष्टव्यदेवतान्तराभावाद्यजनानुपपत्तिः, अग्नीन्द्रादिशब्दप्रवृत्तिनिमित्तानां ज्ञानशक्तयैश्वर्यविशेषाणां निरुपाधिकाश्रयतया तच्छब्दवाच्यस्य परमात्मनोऽव्यवधानेन देवताभिराराध्यत्वात्् अग्नीन्द्रानान्तु तत्तद्यज्ञभागभागित्वं स्वाराधनप्रीतेन भगवता दत्तम््; न
तु स्वाभाविकम््, यथोक्त्तं भगवता व्यासेन कृष्णद्वैपायनेन मोक्षधर्मे यज्ञाग्रहाराध्याये "ततस्ते विबुधास्सर्वे ब्रह्मा ते च महर्षयः । वेददृष्टेन विदिना वैष्णवं क्रतुमाहरन्् । तस्मिन्् सत्रे तदा ब्रह्मा स्वयं
1.3.25
भागमकल्पयत्् । देवा महर्षयश्चैव सर्वे भागानकल्पयन्् । ते कार्त्तयुगधर्माणो भागाः परमसत्कृताः । प्रापुरादित्यवर्णं    तं पुरुषं तमसः परम््' इत्यव्यवधानेन भगवतो यष्टव्यत्वमुक्त्तम्् । तत्र भगवद्वचः "येन यः कल्पितो भागः स तथा समुपागतः । प्रीतोऽहं प्रदिशाम्यद्य फलमावृत्तिलक्षणम््' तत्र "यज्ञैर्ये चापि यक्ष्यन्ति सर्वलोकेषु वै सुराः । कल्पयिष्यन्ति वा भागान्् ते नरा वेदकल्पितान्् । यो मे यथा कल्पितवान्् भागमस्मिन्् महाक्रतौ । स तथा यज्ञभागार्हो वेदसूत्रे मया कृतम््' इत्यत्र भगवता यज्ञभागभाक्तवेदेवानां दत्तमिति स्पष्टतरम््; अतो देवानां कर्माधिकाराभ्युपगमेन विद्यामात्राधिकारवादोऽनुपपन्नः, अतस्माङ्गब्रह्मविद्योपसंहारसामर्थ्यं देवानामस्तीति सिद्धं देवानां ब्रह्मविद्याधिकारित्वम्् ।।
1.3.26
।। विरोधः कर्मणीति चेन्नानेकप्रतिपत्तेर्दर्शनात्् ।। विग्रहाभ्युपगमे तद्वदार्थवादिके आह्वानागमने चाभ्युपेये         तदा युगपदनेककर्मस्वाह्वाने विरोधः, शरीराधीनत्वादागमनस्येत्यर्थः । आगमनमात्रे प्रामाणिके सति हि तद्यौगपद्ये विरोध इत्यागमने प्रमाणमाह - दर्शयति चेति । नेत्यादिकं व्याचष्टे - तन्नेति । दर्शनादित्येतद्य्वाचष्टे - दृश्यते      हीति । "आत्मनो वै शरीराणि बहूनि मनुजेश्वर । योगी कुर्याद्बलं प्राप्य तैश्च सर्वां महीं चरेत््' इति भारतवचनादि द्रष्टव्यम््, योग्यानुपलम्भस्तु मन्त्रौषधादिभिर्मनुष्याणामिव शक्त्तिविशेषैर्देवानामपि सम्भवतीति न विरोध इति भावः । ननु यदि देवा इहागत्य हविरदन्ति तर्ह्यन्यत्र मन्त्रार्थवादप्रतिपन्नमग्नेर्हव्याहत्वं भज्येत, अवगम्यते न तत्् "हव्यवाडग्निरजरः पिता नः' इति, "अवाढ्ढव्याणि सुरभीणि कृत्वा प्रादाः पितृभ्यः स्वधया ते अक्षन््' इति, "अग्नेस्त्रयो ज्यायांसो भ्रातर आसन्् ते देवेभ्यो हव्यं वहन्तः प्रामीयन्त' इत्यादिषु । इह प्रक्षिप्तस्य हविषो लोकान्तरप्राप्तिश्च श्रूयमाणाऽनुपपन्ना, अग्निहोत्राहुती प्रकृत्य "ते वा एते आहुती हुते उत्क्रामतः ते अन्तरिक्षमाविशतः ते अन्तरिक्षं तर्पयतः ते दिवमाविशतः ते दिवं तर्पयतः ते तत आवर्तेत ते इमामाविशतः' इति । स्मर्यते च "अग्नौ प्रास्ताहुतिस्सम्यगादित्यमुपतिष्ठते । आदित्याज्जायते वृष्टिवृष्टेरन्नं ततः प्रजाः' इति । तत आवर्त्तेत इति इह हविषोरावृत्तिश्चानुपपन्ना, कथं देवैर्भक्षितस्यावृत्तिः ? प्रत्यक्षेण दग्धस्य हविषः कथं
देवैर्भक्ष्यमाणत्वञ्च युक्त्तम्् ? इति । उच्यते "आवाढ्ढव्याणि सुरभीणि कृत्वा प्रादाः' इति श्रवणादग्निना परिणाभ्यमानस्य हविषः सूक्ष्मं रूपं किमप्यलौकिकं विद्यत इत्यभ्युपेत्यम््, श्रेयस्साधनत्ववत््; तच्च देवानामिच्छावशादतीव वर्धते, तथा हि ब्राह्मणं "यद्वै देवा हविर्जुषन्ते अल्पमप्येकामाहुतिमपि तद्गिरिमात्रं वर्धयन्ते' । इति अतोऽपरिमितत्वेन किञ्चिद्भुज्यते किञ्चिन्नीयत इति सर्ववाक्यानुगुण्येन कल्प्यम्् । यद्वा इह सन्निधायापि हविर्गृहीत्वा तत्स्वस्थानं गत्वा भुञ्जतां को बाधः ? हविषोरिहावृत्तिर्नाम तत्फलभूतवृष्टयादेरिह सम्भव उपचारादुक्त्तः । यद्वा "इन्द्र आगच्छ हरिव आगच्छ मेघातिथे' "अग्निमग्नमावह सोममावह' इति येष्विष्टयादिकर्मसु देवताह्वानतदागमने श्रुते, तेष्वेव कर्मसु इहागत्य हविरदनम््, अन्यत्र त्वग्निभिर्हविष उन्नयनमिति विभागः । "ते वा एते आहुती हुते उत्क्रामतः' इति वाक्यमपि ह्यग्निहोत्राहुतिविषयम््,  न तत्र देवताह्वानागमने । ननु तत्रापि सायंयावप्रातर्यावसंज्ञानं देवानामागमनं श्रूयते "सायंयावानश्च वै देवाः प्रातर्यावाणश्चाग्निहोत्रिणो गृहमागच्छन्ति' इति । सत्यम््; ते तु नाग्निहोत्राहुतिभोक्त्तारः "सजूर्देवैस्सायं यावभिरिति    सायं संमृशति सजूर्देवैः प्रातर्यावभिरिति प्रातः ये चैव देवाः सायं यावानो ये च प्रातर्यावाणस्तानेवोभयांस्तर्पति' इति संमर्शनमात्रतृप्तिश्रवणोत्तेषाम्् । हुतहविर्भोक्त्तृत्वन्तु सूर्यादीनामेव, न च तत्र सूयर्ादीनामाह्वानम््; अतो देवताह्वानवत्सु कर्मस्विहागत्य हविरदनम्् अन्यत्र हविष उन्नयनमिति विभाग उपपन्नः, अतोऽग्नेर्हव्यवाहत्वश्रुतिराहुत्योरुत्क्रमणश्रुतिः "अग्नौ प्रास्ताऽऽहुतिस्सम्यगादित्यपुपतिष्ठते' इति स्मृतिश्च चरितार्था, अतोऽनेकशरीरप्रतिपत्त्या  देवानां सन्निधानान्न कर्मणि विरोधः । इतरैस्तु "कति देवाः' इत्युपक्रम्य "त्रयश्च त्रीणि च शता त्रयश्च त्रिसहस्रेति' इति निरुच्य "कतमे त' इत्यस्यां पृच्छायां "महिमान एवैषामते त्रयस्त्रिंशत्त्वेव देवाः' इति निर्ब्रुवन्ती श्रुतिरेकैकदेवताया अनेकरूपतायां प्रमाणत्वेनोपन्यस्ता अत्र त्रयस्त्रिंशतां देवानां प्राधान्यमितरेषां तद्गुणभावश्च प्रतीयते, महिमान एवैषामेत इति हि श्रूयते, महिमशब्दस्य शरीरवाचित्वेन व्युत्पत्त्यभावात्् एत इति च न शरीरमात्रनिर्देशः,   अपि तु सशरीरचेतनव्यपदेशः, कति देवा इत्युपक्रमस्थदेवशब्दसामानाधिकरण्यादेतइतिपदस्य, न हि देवशब्दो देहमात्रपरः । न च देवशब्दनिर्दिष्टा देवा जीवान्तराणां शरीरभूताः, शरीरलक्षणस्य सर्वथाऽनुपपत्तेः । "कतम एको    देव' इति पृष्ट्वा "प्राण' इति प्रतिवचनवाक्येऽपि प्राणशब्दो न प्रसिद्धप्राणपरः, अपि तु परमात्मपरः, अतोऽस्याः श्रुतेरेकैकदेवताया अनेकरूपताप्रतिपादकत्वानुपपत्तिमभिप्रेत्य अत्र सैषा श्रुतिरनुदाहृता । व्याख्यात्रन्तरैः "अनेकप्रतिपत्ते'रित्यस्य शब्दस्य युगपदनेकार्थोपलम्भसामर्थ्यपरत्वेन व्याख्यातत्वेऽपि "आगच्छन्ती 'ति श्रुत्यक्षरस्वारस्यानुगुणमनेकशरीरप्राप्तिपरतया व्याख्यातम्् ।
1.3.27
।। शब्द इति चेन्नातः प्रभवात्् प्रत्यक्षानुमानाभ्याम्् ।। शब्दशब्दं विशिनष्टि - वैदिक इति । अभिप्रेतं हेतुमाह - अनित्यार्थसंयोगादिति । हेत्वर्थं विवृणोति - विग्रहवत्त्वे हीति ।  अर्थशून्यत्वमनित्यत्वत्वेति - देवदत्तादिविनाशे देवदत्तादिशब्दस्येवानर्थकत्वम्् अनित्यत्वम्् अनुच्चार्यमाणत्वम््
1.3.27
नित्यत्वे अर्थशून्यत्वम्् विग्रहादिमदिन्द्राद्यर्थस्य यावच्छब्दभावित्वाभावात्् । अर्थवत्त्वे अनित्यत्वं वा, शब्दस्य यावदर्थभावित्वादर्थानां चानित्यत्वादित्यर्थः । ननु कथमर्थशून्यत्वं शब्दानाम्् ? अतीतानागतभूतभविष्यदादयश्शब्दा ह्यर्थसमकालत्वाभावेऽप्यर्तवन्त एव । न हि तेषां कदाचिदप्यर्थसमकालत्वसम्भवः, न च तेषामर्थशून्यत्वम्् । यथा विन्ध्यस्थेनोच्चारितो मेरुशब्दो देशविप्रकर्षेऽप्यर्थवान्् भवति एवमिन्द्रादिशब्दाश्चेन्द्रादिव्यक्त्तीनां कालविप्रकर्षेऽप्यर्थवन्तः कस्मान्न भवन्ति ? क्वचित्् कदाचिदर्थस्य प्रामाणिकत्वं हि शब्दस्यार्थवत्त्वनिबन्धनमिति । उच्यते; अनभिज्ञा भवन्तो भाष्यहृदयस्य, य एवं परिचोदयन्ति; एतदपाकरणाय हि शब्दे तु वैदिक इति विशेषितं सौत्रं     पदम््; इहापीन्द्रादिशब्दानां वैदिकानामित्युक्त्तम््; अयमभिप्रायः- "इन्द्र आगच्छ हरिव आगच्छ' इत्यादिकं मन्त्रजातं वैदिककर्मसु विनियुज्यते, तत्र पूर्वमेवेन्द्रव्यक्त्तौ विनष्टायामिन्द्रशब्दवाच्यव्यक्त्तेः पाश्चात्ययज्ञकर्मण्यागमनाभावात्् इन्द्र आगच्छेत्यादिशब्दानामुच्चार्यमाणानामर्थशून्यत्वमनुच्चार्यमाणत्वं वा स्यादिति । इन्द्रव्यक्तयत्यन्तरेणार्थवत्त्वमिति चेत्् तद्य्वक्तयन्तरं पूर्वव्यक्त्तिसमानाकारायुधपराक्रमविभूतिकं वा, न वा ? प्रथममनुपपन्नम््, स्रष्टृस्वातन्त्र्यस्यानिवार्यत्वात्् सरूपसृष्टिनियमानुपपत्तेः वैरूप्यसम्भवात्् । ततश्चान्याकारवाचिनामिन्द्रादिशब्दानां प्रवृत्तावाकान्तरस्य निमित्तत्वायोगादर्तशून्यत्वमवर्जनीयम्् । द्वितीये तु व्यक्त्तिरिन्द्रशब्दविषयत्वेनाभिमता स्यात््
तस्यां व्यक्त्तौ तच्छब्दप्रवृत्तिनिमित्तस्य कस्यचिदभावादेव तदवाचकतयाऽर्थशून्यत्वम््; तथापि स्रष्टृपुरुषबुध्द्यधीनसङ्केतवशात्् प्रयोगश्चेत्् शब्दसङ्केतगोचरस्यार्थस्यसङ्केतयितृपुरुषबुध्द्यगोचरत्वे सङ्केतानुपपत्तेः देवदत्तादिशब्दानामिवेन्द्रादिशब्दानां पुरुषान्तरबुद्धिसापेक्षप्रवृत्तित्वाद्वेदस्यानपेक्षत्वलक्षणं प्रामाण्यं न स्यात्् । यदि प्रधानकालपरमात्मशब्दवदेकैकव्यक्त्तिवाचित्वमिन्द्रादिशब्दानां स्यात्तदा सङ्केतनैरपेक्ष्येण निरपेक्षत्वलक्षणं प्रामाण्यं स्यात््, अत इन्द्रादीनां प्रधानादीनामिव नित्यत्वाभावात्तन्नाशेऽर्थशून्यत्वानुच्चार्यमाणत्वयोरन्यतरप्रसङ्गो दुर्वार इति । नातः प्रभवादित्येतद्य्वाचष्टे - तन्नेत्यादिना । शब्दादर्थस्योत्पत्तिः कथम्् ? ततश्चार्थशून्यत्वानित्यत्वपरिहारः कथमित्यत्राह - एतदुक्त्तमिति । धाता तदाकारमेवेतिपदैः "सूर्याचन्द्रमसौ धाता यथापूर्वमकल्पयत््' इति श्रुतिः "यथर्तुष्वृतुलिङ्गानि नानारूपाणि पर्यये । दृश्यन्ते तानि तान्येव तथा भावा युगादिषु' इति स्मृतिश्च स्मायर्ते । धीस्थस्य शब्दस्य ततदाकृति
1.3.27
स्मारकतया हेतुत्वम्् । तदेव दृष्टान्तेन विशदयति - यथेति । मनसि विपरिवर्त्तमानत्वम््- आलोच्यमानत्वम्् । श्रुतिस्मृतिभ्यामिति - प्रत्यक्षग्राह्यो वेदः प्रत्यक्षशब्दवाच्यः, स्वानुरूपवेदानुमापिका स्मृतिरनुमानशब्दवाच्येत्यर्थः । सतासतीचिदचित्ती रूपे व्याकरोत््- विविधकमरोदित्यर्थः । परैस्तु- अनित्याच्छब्दाज्जगतः प्रभवानुपपत्तेरनित्यवणर्ातिरिक्त्तो नित्यः शब्दः स्फोट इत्येकदेशिमतेनोपन्यस्य तद्वयुदस्य वर्णानां नित्यत्वं प्रसाध्य वर्णानित्यत्वेऽपि तद्गतजात्या सम्बन्धग्रहणादिकं जगतस्ततः प्रभवादिकं चोपपन्नमित्युक्त्तम्् । तदयुक्त्तम््; इहानुपयोगाद्विरोधाच्च । तथा हि; न तावच्छब्दो जगदुपादानम््, ब्रह्मोपादानत्वाभ्युपगमात्् । निमित्तत्वञ्च न दण्डचक्रादिवत्कारकतया, किन्तु बुद्धिस्थित्या अर्थस्मारकतया; तत्र च धर्माधर्मयोरनित्ययोरपि विषमजगदुत्पत्तौ निमित्तत्वमभ्युपगतम््, दण्डचक्रादीनाञ्चानित्यानामपि निमित्तत्वं दृश्यते, किं कार्यमात्रस्य अनित्यादुत्पत्तिरनुपपन्ना ?     उत जगद्रूपकार्यविशेषस्य ? न प्रथमः, दण्डचक्रादीनां घटादिकारणत्वदर्शनात्् । न द्वितीयः, धर्माधर्मयोर्जगन्निमित्तत्वाभ्युपगमात््; एवं सत्तयोपकारकाणामप्यनित्यानां कारणत्वं यदा सम्भवति तदा स्मर्यमाणतयोपकारकाणां शब्दामनित्यत्वेऽपि कारणत्वसम्भवः किम्पुनर्न्यायसिद्धः, अतो नित्यत्वस्यानुपयोगात्् स्फोटवादो न प्रस्तोतव्यः,     दूरे तस्य निरसनीयता; वर्णानाञ्च नित्यत्वसमर्थनमत एव निष्फलम्् । किञ्च नित्यानामपि वर्णानां न वर्णत्वाकारेणार्थवाचित्वम््, किन्त्वानुपूर्वीविशेषविशिष्टपदवाक्यरूपेण विभुतया नित्यतया च देशतः कालतश्च क्रमरहितानामानुपूर्व्या उच्चारणनिबन्धनत्वात््, तस्य च क्षणभङ्गुरत्वादर्थावबोधं प्रयोजनमपेक्ष्य वर्णनित्यत्वसाधनं तद्गतजात्यवस्थानवचनं च विफलम््, अर्थावबोधकरूपस्यानित्यत्वस्थितेः, यथोदकाहरणरूपं प्रयोजनमपेक्ष्य पृथिवीस्थिरत्वसमर्थनं पृथिवीत्वजात्यवस्थानवचनं च नोपयुज्यते, पृथिव्या घटरूपेणोदकाहरणसाधनत्वात्् पाथिर्वाक्यवरचनाविशेषलब्धरूपस्य घटस्य चानित्यत्वात््; तद्वत्् । किञ्च वर्णानां नित्यत्वं नाम किमाप्रलयावस्थायित्वम्् ? उत उभयावधिकाराहित्यम्् ? प्रथमे पूर्वोक्त्तं वैयथ्यर्ं स्थितम््, पृथिव्या
आप्रलयावस्थायित्वसमर्थनस्य घटेनोदकाहरणेऽनुपयोगात्् । द्वितीये शब्दगुणकाकाशसृष्टिप्रलयश्रुतिविरोधः । वर्णानित्यत्वेऽभ्युपगम्यमानेपि तद्गतजात्यभ्युपगमश्च विरुद्धः, कृत्स्नव्यक्तयनवस्थाने जात्यवस्थानानुपपत्तेः । महाप्रलये कतिपयव्यक्तयवस्थानान्तु कारणवाक्यविरुद्धम््  "सदेव सोम्येदमग्र आसीदेकमेवाद्वितीयम््' इति हि श्रुतिः । अवधारणद्वितीयनिषेधौ कथं कतिपयव्यक्तयवस्थानं जात्यवस्थानं च सहेते ? किञ्च वर्णनित्यत्वादिकं किं बोधकत्वोपयोगितया समर्थ्यते ? किं वा जगतः प्रभवोपयोगितया ? प्रथमे वर्णनित्यत्वादिकं सर्वमपि "अथातो ब्रह्मजिज्ञासा' इत्यत्रैव वक्त्तव्यम््, अनवबोदकत्वस्य शास्त्रानारम्भहेतुत्वात्् । द्वितीये च जन्मादिसूत्रे तत्सर्वंसमर्थनीयम््, लक्षणसिध्द्युपयोगित्वात्् । किञ्च वर्णनित्यत्वादिकं सर्वाधिकरणेषु यथाकथञ्चित्् घटयितुं शक्यते, अत एवैतदधिकरणासाधारणार्थानुपयोिाद्विरोधाच्चात्र वर्णनित्यत्वादिप्रपञ्चनमयुक्त्तम्् "प्रत्यक्षानुमानाभ्याम््' इति सौपदमन्यथा व्याख्यातम््, घटादिनिर्माणस्य शब्दपूर्वकत्वस्य प्रत्यक्षसिद्धत्वात्् जगत्सृष्टावप्येतदनुमानादिति । तथा सति न तयोस्समुच्चित्य हेतुत्वमेकसाध्ये सिध्यति, जगत्सृष्टेः शब्दपूर्वकत्वे अनुमानस्यैवाव्यवधानेन प्रवृत्तेः प्रत्यक्षस्य व्याप्तिग्रहणौपयिकत्वेन तच्छेषभूतत्वात््, ततश्च प्रत्यक्षानुमानाभ्यामिति द्विवचनं क्लिष्टं स्यात््, न हि दण्डपुरशुभ्यां वृक्षः छिद्यत इति व्यपदिश्यते, दण्डस्य परशूपकरणत्वात््; अतः प्रत्यक्षमूलानुमानादिति निर्देष्टव्यम््, तथा च न निर्दिष्टम्् । यदि क्वचिदेवमपि दृष्टं तद्गत्यभावात्् स्यात््,  इह च गत्यन्तरसम्भवादयुक्त्तम्् । कल्पादिकालीनसृष्टेः शब्दपूर्वकत्वं सृष्टित्वादनुमातुं च न शक्यम््, मूककर्तृकघटादिसृष्टौ हेतोरनैकान्त्यात््; अतो यथोक्त्त एवार्थः । एवमर्थद्वारकमनित्यत्वमाशङ्कय परिहृतम्् । अथ शब्दद्वारकमनित्यत्वं परिह्रियते -
1.3.28
।। अत एव च नित्यत्वम्् ।। उक्त्तसङ्गतिर्मन्त्रकृतो वृणीत इत्यादिना अभिप्रेता । यत एवेति अर्थवादानां प्रतीयमानार्थे तात्पर्यमस्तीति चेत्् "मन्त्रकृत' इत्यादिवाक्येष्वपि मन्त्रकृत्त्वे तात्पर्यसम्भवात्् अनि
1.3.28
त्यत्वमिति शङ्का । इयमपीन्द्रादिशब्दानामाकृतिवाचित्वात्तत्तच्छब्देन तत्तदर्थस्मृतिपूर्वकतत्तदर्थसृष्टया परिहृतेत्यर्थः । उक्त्तशङ्कापरिहारपरं सूत्रं ये न व्याचक्षते तेषां मते सूत्रवैयर्थ्यं स्फुटम्् । शङ्कायाः परिहृतत्वं स्पष्टयति - एभिरेवेति । मन्त्रकृत्त्वं नाम अनधीत्यैव मन्त्राणामस्खलितक्रमस्वरवर्णतया दर्शनम््, तच्च तत्तन्मन्त्रस्मृतिपूर्वकं प्रजापतिना यथापूर्वं सृष्टैस्तत्तन्नामरूपभाग्भिः प्रवाहपरम्परया आगतैर्वसिष्ठादिभिः क्रियत इति वेदनित्यत्वमन्त्रकृत्त्वाविरोध इत्यर्थः । नियुङ्क्ते- मन्त्रदर्शनानुगुणं तपश्चरतेति नियुङ्क्त्त इत्यर्थः । अस्खलितान्् पश्यन्ति- पूर्वकल्पाधीतवेदमन्त्रत्वप्रत्यभिज्ञानपूर्वकं पश्यन्ति, न त्विदम्प्रथमतयेत्यर्थः । श्रुतिरपि ऋषिज्ञानपूर्वकमेव मन्त्राणामनुष्ठानं दर्शयति "यो ह वा अविदितार्षेयच्छन्दोदैवतेन मन्त्रेण यजति याजयति वाऽध्यापयति वा स्थाणुं वर्छति गर्तं वा    पद्यते प्रवामीयते पापीयान्् भवति यातयामान्यस्यच्छन्दाँसि भवन्ति अथ यो मन्त्रे मन्त्रे वेद स सर्वमायुरेति श्रेयाँश्च भवति अयातयामान्यस्यछन्दाँसि भवन्ति तस्मादेतानि मन्त्रे मन्त्रे विद्यात््' इति । शौनकादिभिश्च स्मर्यते "दाशत्रय्यो मधुच्छन्दप्रभृतिभिर्दृष्टा' इति । उक्त्तं च भगवता व्यासेनैव "युगान्तेऽन्तर्हितान्् वेदान्् सेतिहासान्् महर्षयः । लेभिरे तपसा पूर्वमनुज्ञाताः स्वयम्भुवा' इति । एवमादि चात्र प्रमाणं द्रष्टव्यम्् । ननु इतिहासानामप्यपौरुषेयत्वम्् वेदस्य वापौरुषेयत्वं प्रसजेत््, अस्मिन्् वचने वेदानामितिहाससहपाठेन तुल्ययोगक्षेमत्वादिति चेन्न; इतिहासशब्देन वेदशब्दान्तर्गतानां पुरावृत्तानां विवक्षितत्वात्् । यथा "वातरशना ह वा ऋषयः श्रमणा ऊर्ध्वमन्थिनो बभूवुः "पृथुर्वैन्योऽभिषिच्यत "उशन्ह वै वाजश्रवसः सर्ववेदसं ददौ' इत्यादीनि पुरावृत्तानि हि श्रूयन्ते, ततश्च सेतिहासानित्यनेन वेदानामर्थज्ञानेन सह लब्धत्वमुक्त्तं भवति, अतो न प्रबन्धविशेषवाचकोऽयमितिहासशब्दः, अङ्गेषु धर्मशास्त्रादिषु    च सत्स्वपीतिहासमात्रोपादानस्य प्रयोजनाभावात््, तथाऽन्यत्र "ऋषीणां नामधेयानि थाश्च चेदिषु दृष्टयः । शर्वर्यन्ते प्रसूतान तान्येवैभ्योददात्यजः' इति वेददर्शनप्रदानं च स्मर्यते, काठकादिशब्दश्च कल्पादावृषिभिस्तपसा लब्ध वेदभागानां प्रवर्तितत्वमुत्तम्नाति, न तावत्कठेनादौ प्रोक्त्तं काठकमिति वेदपौरुषेयत्ववादिनोऽप्यभीष्टम््, ईश्वरप्रणीतत्वविरोधात्् । अथ काठकादिसमाख्याः प्रवचननिमित्ताः । न; इदानीन्तनप्रवक्त्तृसंज्ञाभिश्च व्यपदेशप्रसङ्गात््, कठादिभ्यः
पूर्वपुरुषसंज्ञाभिश्च समाख्यानप्रसङ्गात््, पूर्वे त्वनेकशाखाध्यायिनः, कठादयस्त्वेकैकशाखाध्यायिन      इति तमाम्ना समाख्यानमिति न वाच्यम््, सर्वेषां तत्पूवर्पुरुषाणां बहुशाखाध्यायित्वनियमस्यामानकत्वात््, दृष्टविपर्ययेण कल्पनानुपपत्तेश्च । अथ कल्पादिषु प्रथमप्रवचननिबन्धनाः कठादिसमाख्याः । तन्निबन्धनत्वं च जगन्नित्यत्ववादेऽनुपपन्नम््, प्रथमप्रवचनासम्भवात््, अतः काठकादिसमाख्यान्यथाऽनुपपत्तिश्च महर्षीणां तपसा दृष्टवेदभागत्वे प्रमाणम्् । एवं "यो वै वेदांश्च प्रहिणोति' "ब्रह्मा स्वयंभ्वभ्यानर्षत््' इत्यारभ्य "त एतं ब्रह्मयज्ञमपश्यन््    "वाचा विरूपनित्यया "वेदेन रूपे व्याकरोत््' "अनादिनिधना ह्येषा "याश्च वेदेषु दृष्टयः "वेदशब्देभ्यो एवादौ' "युगान्तेऽन्तर्हितान्् वेदान््' इत्यादिवचनैः, आद्ये कल्पे प्रथमं वेदोच्चारणं यथापूर्वक्रमविशेषविशिष्टम््, वेदोच्चारणत्वात््, इदानीन्तनवदित्यादिभिरनुमानैरुपपत्तिभिश्च वेदनित्यत्वस्याप्रकम्प्यत्वात्् तदनुरोधाय मन्त्रकृत्त्वादिपदान्यस्वारस्येन व्याख्यातानि ।
उत्तरसूत्रं शङ्कयाऽवतारयति - अथ स्यादिति । महाप्रलये तत्तदर्थस्मृतिपूर्वकस्रष्टृसम्प्रदायप्रवर्त्तकस्य प्रजापतेस्तत्प्रवर्त्यस्य शब्दस्य चाभावान्न शब्दनित्यत्वमिति प्रपञ्चप्रवाहानादित्वमाश्रयणीयमिति चोद्यपरिहारार्थमिदं सूत्रमित्यर्थः ।  ।।
1.3.29
।।  समाननामरूपत्वाच्चावृत्तावप्यविरोधो दर्शनात्् स्मृतेश्च ।। पूर्वोक्त्तात्समाननामरूपत्वादेवेति - पूर्वसूत्रद्वयोक्त्तया तत्तच्छब्देन तत्तदर्थस्मृतिपूर्विकया तत्तदाकृतिविशिष्टवस्तुसृष्टया समाननामरूपत्वमुक्त्तमिति फलितम््,
1.3.29
अतः पूर्वोक्त्तादित्युक्त्तम्् । एवकारेण सूत्रस्थश्चशब्दोऽवधारणार्थ इति गम्यते । समाननामरूपत्वमनुपपन्नम््, तत्तच्छब्दस्मृतिपूर्वकतत्तदर्थस्रष्टुरभावादित्यत्राह - तथा हीति । स इति श्रुतिप्रसिद्धिं द्योतयति । भगवानिति ज्ञानशक्त्यादिवैचित्र्यम्् । भगवत्पुरुषोत्तमशब्दाभ्यां "सर्वव्यापी च भगवान्् महान््' "प्रभुर्वै पुरुषः' इत्यादिश्चेताश्वतरवाक्यं शक्त्तिरस्ति, न तु तत्कार्यं भोक्त्तृत्वादिकमिति भावः । चतुर्मुखादेरेव स्वतन्त्रस्रष्टृत्वभ्रमनिरासायाह - स्वयमपीति । "तवान्तरात्मा मम च ये चान्ये देहिसंज्ञिताः । सर्वेषां साक्षिभूतोऽसौ न ग्राह्यः केनचित्क्वचित््' इति चतुर्मुखवचनम्् "सृष्टिं ततः करिष्यामि त्वामाविश्य प्रजापते' इति भगवद्वचनम्् "तदनुप्रविश्य' इति सामान्यविषयां श्रुतिञ्च प्रमाणमभिप्रेत्याह - तदन्तरात्मतयेति । अनेन चतुर्मुखपरमात्मनोः कर्तृत्ववचसामैककण्ठ्यसिद्धिः - सर्वमुपपन्नमिति । समाननामरूपत्वतत्कृतवेदनित्यत्वतत्सार्थकत्वान्यूपपन्नानीत्यथर्ः । शब्दस्योत्पत्तिविनाशाभ्युपकमेऽपि कथं वेदनित्यत्वसिद्धिरित्यत्राह - एतदेव चेति । अक्षराणां पदानां वा नित्यत्वं वेदनित्यत्वं चेत्् कालिदासादिवाक्यानामपि नित्यत्वप्रसङ्गः । वर्णानुपूर्वी नित्यत्वं चेत्् तदप्यनुपपन्नम््, युगपत्सर्गप्रलयमयनभ्युपगच्छद्भिर्वर्णानां विभुत्वाभ्युपगमात्् न देशत आनुपूर्वी सम्भवति, नित्यत्वाभ्युपगमाच्च न कालतः; तस्मात्् उच्चारणगतः क्रम इति तैरभ्युपेत्यम््, उच्चारणन्तु उत्पत्तिविनाशवदेवेति क्रमनित्यत्वमप्यनुपपन्नम््; तस्मात्पूर्वपूर्वोच्चारणक्रमविशेषो यादृशस्तादृशेनैव क्रमेणोत्तरोत्तरमुच्चार्यत्वं नित्यत्वमित्यस्मदभिमतमेव तैरपि स्वीकर्त्तव्यमित्यभिप्रायेणएतदेवेत्युक्त्तम्् । ननु पूर्वान्ताभावः पुरुषकृतत्वाभावो वा,स्यादपौरुषेयता, उत्तरान्ताभावः उभयान्तविरहो वा नित्यता, क्रमविशेषेणोच्चार्यत्वन्तु वेदस्य स्वरूपम््, कथमेषामेकत्वम्् ? सत्यम््, द्विविधावधिवैधुर्यरूपनित्यत्वमेव वेदे विवक्षितम््, तथापि पूर्वावथिविधूननं प्राधान्येन सिषाधयिषितम््, स्वतन्त्रपुरुषविश्रान्तेर्निरसनीयत्वात्् तन्निरसने च प्रतिकल्पं तथा भावेनोत्तरावधि वैधुर्यसिद्धेश्च; अतो वेदस्य नित्यत्वमपौरुषेयत्वञ्चैकमिति फलितम्् तच्चापौरुषेयत्वं नित्यत्वं वा वेदक्रमविशेषविशिष्टोच्चारणभाक्तवे पर्यवसितम््, अपूर्वक्रमविशिष्टोच्चारयितृपुरुषसद्भावातिरेकेणानित्यत्वपौरुषेयत्वयोरभावान्नित्यत्वापौरुषेयत्वयोः तद्विपरीतरूपत्वाच्च । यद्वा    तेनैव क्रमेण सर्वदोच्चार्यमाणत्वमपौरुषेयत्वनित्यत्वयोस्साधकमिति हेतुहेतुमद्भावादभेदव्यपदेशः । एवमेव भगवताप्युच्चार्यमाणत्वाद्युगपत्सर्वोत्पत्तिसंहारेऽपि
नित्यत्वमुपपन्नमित्यभिप्रायेणाह - तदस्मास्विति । सर्वेश्वरोऽपि
1.3.29
पूर्वक्रमविशेषं स्मृत्वोच्चारयति चेत्तत्संस्कारोद्बोधात्् पूर्वमज्ञत्वमन्याधीनज्ञानत्वञ्च स्यादित्यत्राह - इयांस्त्विति । अस्माकं स्वोच्चारणजनितसंस्कारानपेक्षोच्चारणमध्यापयितृसापेक्षम््, अध्यापयितृनिरपेक्षोच्चारणं स्वोच्चारणजनित संस्कारसापेक्षम््, एतदुभयं व्यावर्त्तयति संस्कारानपेक्षं स्वयमेवेति, स्वयमेवेत्यध्यापकोच्चारणजनितसंस्कारापेक्षाव्यावृत्तिः । यद्वा संस्कारानपेक्षम्् अध्यापकोच्चारणस्वोच्चारणजनितसंस्कारानपेक्षमित्यर्थः । स्वतन्त्रस्येश्वरस्य क्रमान्तरापरिकल्पनेन पूर्वक्रमेणैवोच्चारणे को नियामक इत्यत्राह - स्वयमेवेति । वेदाख्यं शब्दराशिं पूर्वपूर्वक्रमविशिष्टमेव उच्चारणीयम््, न तु क्रमान्तरं कल्पनीयमिति "बहु स्याम््' इतिवत्् स्वसङ्कल्पादेव क्रमान्तरमपरिकल्पयन्् यथापूर्वमनुसन्धत्ते, न त्वन्यपरतन्त्रतयेत्यर्थः । अनुसन्धत्तेजानातीत्यर्थः । स्मरणार्थत्वे संस्कारानपेक्षत्वव्याघातात्् ।    ननु "संस्कारास्तेऽभवन्वेदाः' इति स्मृत्या वेदानामीश्वरस्मृतिविषयत्वमवगम्यते नैवम््; संस्कार शब्दस्य स्मृतिविषयवाचित्वाभावात्् । स्मृतेः संस्कारकार्यतया तद्विषयो लक्षितलक्षणया प्रतिपाद्यत इति चेत्तर्हि प्रमाणविरुद्धलक्षणायाः प्रमाणानुसारिणी लक्षणा बलीयसी, ईश्वरस्य च स्वतः सर्वदा सम्यक्् सर्वार्थसाक्षात्कारित्वं "यः सर्वज्ञस्सर्ववित्् "पराऽस्य शक्त्तिर्विविधैव श्रूयते स्वाभाविकी ज्ञानबलक्रिया च' इति श्रुति सिद्धम्् । ज्ञानस्य स्वाभाविकत्वम्् इन्द्रियादिनैरपेक्ष्यम्् विविधत्वं विषयवैविध्यात््, परत्वम्् याथाथ्यर्ापरोक्षत्वरूपप्रकर्षः, अतस्तदनुगुणया लक्षणया भवितव्यम्् । ततश्च संस्कारा इति- संस्कारबोध्याः, यथापूर्वं बुद्धिस्था इत्यर्थः । यद्वा संस्कारवत्स्वस्मिन्नवस्थिता इत्यर्थः । नन्वीश्वरस्य सर्वज्ञतया शब्दानां सर्वा अप्यानुपूर्व्यः सदा बुद्धिस्था इति सर्ववाक्यानामनाद्यानुपूर्वीविशिष्टतया वेदत्वं स्यात््, पौरुषेयापौरुषेयविभागश्च न स्यात्् नैवम््, ईश्वरस्य सार्वज्ञ्यादेव सर्वविभागसिद्धेः सर्वासामानुपूर्वीणां तद्बुद्धिस्थत्वेऽपि यादृशक्रमविशिष्टशब्दराशेर्याथार्थ्यं स्वरादिनियमवत्त्वं देशकालादिनियमवत्तयैवोच्चार्यत्वञ्च, तमेव शब्दराशिं वेदाख्यं मन्वानसादृशक्रमविशिष्टं तमेव प्रतिब्रह्माण्डसर्गं प्रमाणतया प्रवर्तयति, न त्वनयच्छब्दजातम््, अतो याथार्थ्यसनियमकोच्चार्यत्वाभ्यां वेदावेदविभागसिद्धिः । सर्वदा पूर्वपूर्वक्रमपरामर्शसापेक्षोच्चारयितृकत्वं तन्निरपेक्षवक्त्तृकत्वं चेति पौरुषेयापौरुषेयवैषम्यमिति न काचिदनुपपत्तिरिति । दर्शनात्् स्मृतेश्चेतिसौत्रपदद्वयस्य शङ्कामाह - कुत इति । युगपत्सर्वसृष्टौ भगवतो यथापूर्ववेदसम्प्रदायप्रवर्त्तकत्वे च श्रुतिस्मृती दर्शयति - दर्शनन्तावदित्यादिना । उदाहृतश्रुतिस्मृतिवाक्येषु सर्वेषु चतुर्मुखस्य भगवता सृष्टत्वं दृश्यते, वेदोपदेशस्तु केषुचिन्न दृश्यते, तत्र "अनुक्त्तमन्यतो ग्राह्य'मितिन्यायात्् वेदोपदेशोऽपि सृष्टयुपयोगित्वात्सिध्यतीति भावः । सम्प्रदायप्रवर्त्तकसद्भावमात्रे प्रमाणं वा स्यात्तद्वचनजातम्् । उदाहृतवचनजातं प्रदशर्नार्थम््, ईदृशानि वचनान्तराण्यपि
1.3.29
अस्मिन्नर्थे द्रष्टव्यानि; यथा "सूर्याचन्द्रमसौ धाता यथापूर्वमकल्पयत्् दिवञ्च पृथिवीं चान्तरिक्षमथो सुवः' "यथर्तुष्वृतुलिङ्गानि नानारूपाणि पर्यये । दृश्यन्ते तानि तान्येव तथा भावा युगादिषु' इतिश्रुतिस्मृत्योर्वेदान्तसारे दर्शितत्वात्् । "हिंस्राहिंस्रे मृदुकूरे धर्माधर्मावृतानृते । तद्भाविताः प्रपद्यन्ते तस्मात्तत्तस्य रोचते' इत्यनेन पूर्वसृष्टिसारूप्यं प्रतीयते । किञ्च "तथाभिमानिनो नीतास्तुल्यास्ते साम्प्रतैरिह । देवदेवैरतीतैर्हि रूपैर्नामभिरेव च । "यस्मिन्् यो यः पुरा क२प्तो यस्मिन्् देशे यथा स्थितिः । तस्य तस्यानुरूप्येण प्रजासर्गः प्रवर्त्तते "ऋषीणां नामधेयानि     याश्च वेदेषु दृष्टयः । शर्वर्यन्ते प्रसूतानां तान्येवैभ्यो ददात्यजः' इत्यादि । किञ्च "अग्निर्वा अकामयत अन्नादो देवानां स्यामिति स एतमग्नये कृत्तिकाभ्यः पुरोडाशमष्टाकपालं निरवपत्् ततो वै सोऽन्नादो देवानामभवत्् अग्निर्वै देवानामन्नादः' तथा "इन्द्रो वा अकामयत ज्यैष्ठयं देवानामभिजयेयमिति स एतमिन्द्राय ज्येष्ठाय पुरोडाशमेकादशकपालं निरवपन्महाव्रीहिणां ततो वै स ज्येैष्ठयं देवानामभ्यजयत््' इत्यादिना पूवपूर्वाग्नीन्द्रादियजनेन पाश्चात्याग्नीन्द्रादीनामैश्वर्यप्राप्तिरित्यवगम्यते, प्रथमान्ताग्न्यादिशब्दा यजमानं चेतनं सिषाधयिषितरूपेण निर्दिशन्ति, इदानीमिन्द्रः    पूर्वास्मा इन्द्राय निरवपदित्यर्थः । अतः पूर्वपूर्वाग्नीन्द्रादिसरूपतयोत्तरोत्तराग्नीन्द्रादिसृष्टिरिति निश्चीयते । किञ्च कर्मविधानमिष्टप्राप्त्यनिष्टनिवृत्तिफलम््, पुरुषप्रवृत्तिश्च सुखलिप्सादुःखजिहासामूला, रागद्वेषौ च दृष्टानुमितश्रुतसुखदुःखतत्साधनभूतभोग्यतदुपकरणतत्साधनविषयौ, न त्वप्रतिपन्नविषयौ; अतः पूर्वकल्पावगतेन्द्रादिपदकामनासञ्चितधर्मफलभोगानुगुणोत्तरोत्तरसृष्टिश्च पूर्वसृष्टिसजातीया भवितुमर्हति, अतो वेदनित्यत्वं नाम प्रत्युच्चारणं पूर्वपूर्वक्रमसुसदृशानुपूर्वीविशिष्टतयोच्चार्यमाणत्वम्् । अर्थनित्यत्वं नाम प्रतिसर्गमिन्द्राद्यर्थानां पूर्वपूर्वाथर्ाकारसुसदृशसंस्थानविशिष्टत्वम्् तथाविधार्थप्रतिपादकत्वमेव वेदस्य नित्यार्थसंयोगः । ननु प्रलयदशायामेकस्य प्रतिभातो वेदः कृतकादविशिष्टः स्यात््, एकस्य प्रतिभातः कुमारसम्भवो हि कृतक इति चेत्् उच्यते; कृतकादविशिष्टत्वं वदतः कोऽभिप्रायः ? एकस्य प्रतिभातत्वं कृतकत्वव्याप्तमिति वा, कृतकत्वशङ्काजनकमिति वा ? न प्रथमः, बहुषु सुप्तेषु जाग्रत एकस्य प्रतिपन्ने स्वात्मनि व्यभिचारात्् । न ह्यात्मा कृतकः, एकस्य प्रतिभातवाक्यत्वं विवक्षितमिति चेत्् किमेकस्य प्रतिभातत्वं नाम एकस्य प्रतिपन्नत्वम्् ? उत एकस्य प्रथमप्रतिपन्नत्वम्् ? न प्रथमः, दृष्टान्तस्य साधनविकलत्वात्् । न हि कुमारसम्भवोऽस्माकमन्येषां च कदाचिदप्रतिपन्नः । द्वितीये हेत्वसिद्धिः, पक्षीकृतेषु वेदेषु ह्येकस्य प्रथमप्रतिपन्नत्वं नास्ति, सर्गप्रवाहस्यानादित्वात्् । यस्य कल्पस्यादौ प्रतिभानं प्रथममिति विवक्षितम््, ततः पूर्वकल्पेऽपि तेषामेव वेदानां प्रतिभातत्वात्् प्राथम्यासिद्धिः, तेषामेव वेदानां तत्तत्पूर्वकल्पेऽपि प्रतिभातत्वं वेदोच्चारणत्वेन लिङ्गेन सिद्धम्् । विगीतं वेदोच्चारणं पूर्वाध्ययनसिद्धक्रमविशिष्टविषयम््, वेदोच्चारणत्वात्सम्प्रतिपन्नवदिति । न च वाच्यं वेदाः कृतकाः, कल्पादावेकस्य प्रतिभातत्वात््; चतुर्मुखवक्त्तृकप्रथमवाक्यतदिति । दृष्टान्तस्य साधनविक
1.3.29
लत्वात््, चतुर्मुखस्य प्रथमवाक्यं हि स्वतस्सर्वज्ञेन तदन्तरात्मना ज्ञायते । कल्पादावेकक्षेत्रज्ञस्य प्रतिपन्नत्वं हेतुरिति चेन्न; असिद्धेः । असिद्धिश्च यौगपद्येन प्रवाहतश्चाण्डबाहुल्येन चतुर्मुखतत्सृष्टमहर्षिबाहुल्यात्् । एकस्मिन्् ब्रह्माण्ड इति हेतुर्विशेष्य इति चेत्् तर्ह्येकस्मिन्् गृहे दिवसादावेकस्य प्रतिपन्नत्वादुपाध्यायवक्त्तृकप्रथमवाक्यवद्वेदस्य तदुक्त्तत्वं किं न स्यात्् ? देशकालान्तरवर्त्तिपुरुषप्रतिपन्नत्वात्तेनाप्युपाध्यायेन पूर्वसिद्धत्वेन प्रतिपन्नत्वाच्च तद्वक्त्तृकत्वस्य बाधितत्वादिति चेत्तुल्यम्् । तथा हि; एकस्मिन्नण्डे कल्पदावेकक्षेत्रप्रतिपन्नत्वरूपहेतुसिद्धिः कुतः ? "यो    वै वेदांश्च प्रहिणोति तस्मै' इत्यादिश्रुतेरिति चेत्तर्हि सैव श्रुतिर्वेदानां पूर्वसिद्धत्वमवगमयतीति हेतुग्राहकप्रमाणेन बाधितविषयता स्यात््, एकस्य प्रतिभातवाक्यत्वं कृतकत्वशङ्कावहमिति चेत्् । न, आप्ततया परिज्ञातेन तेनैव पुरुषेण अनादिसिद्धतयोपदिष्टवाक्ये कृतकत्वशङ्कानुदयात्् । ईश्वरेण प्रथमसृष्टाश्चतुमुखादयः प्राचीनसुकृतातिशयादीश्वराप्त्यवगमानुगुणज्ञानान्विता एव जायन्त इति न शङ्कोदयः । नन्वीश्वरसिद्धौ वेदसम्प्रदायाविच्छेदसिद्धिः, तत्सिद्धौ वेदनित्यत्वसिद्धिः, तत्सिद्धौ वेदप्रामाण्यसिद्धिः, तत्सिद्धावीश्वरसिद्धिरिति चक्रकमिति । एवं तर्हि पूर्वमीमांसायामपि वेदप्रामाण्यसमर्थनपरे प्रथमेऽध्याये प्रथमे पादे बाह्यहेतूत्थाप्रामाण्यं निराकृत्य त्रिपाद्या अवान्तरहेतूत्थाप्रामाण्यनिरासे क्रियमाणे त्वदुक्त्तं चक्रकं प्रसजेत्् । तथाहि "सन्दिग्धे तु वाक्यशेषात््' इत्यादिषु "अक्त्ताः शर्करा उपदधाति' इत्यादिवेदवाक्यानामञ्जनसाधनद्रवद्रव्यविशेषानुपस्थापनेन सन्देहलक्षणाप्रामाण्ये पूर्वपक्षिणोक्त्ते "तेजो वै घृत'मित्यादिवाक्यशेषप्रामाण्यसिद्धौ अक्त्ताश्शर्करा इत्यादिवाक्यविशेषस्य सन्देहलक्षणप्रामाण्यनिराससिद्धिः, तत्सिद्धौ कृत्स्नवेदप्रामाण्यसिद्धिः तत्सिद्धौ कृत्स्नवेदान्तर्गतवाक्यशेषप्रामाण्यसिद्धिरिति चक्रकं प्रसज्यत एवेति । न प्रसज्यते; प्रथमे पादे शब्दस्य स्वतःप्रामाण्यसमर्थनादपवादहेतोश्च अपूर्वक्रमविशेषविशिष्टोच्चारयितृविशेषरूपकर्त्तुः स्मर्तव्यत्वे    सति अस्मर्यमाणत्वलक्षणयोग्यानुपलब्धिनिरस्तत्वात्् वेदप्रामाण्यसिद्धौ तदन्तर्गतवाक्यविशेषस्याभिधानवृत्तिः प्राक्सिद्धप्रामाण्यविरोधिनीव प्रतिभातीति शङ्कामात्रस्य वाक्यशेषादिकृत्स्नपदान्वितवाक्यपर्यालोचननान्नाभिधानवृत्तिस्तथा प्रतिभातीति परिहारमात्रस्य क्रियमाणत्वादिति चेत््, तदस्मत्पक्षेऽपि समानमिति परितुष्यतामायुष्मता । ये तु "अक्त्ताश्शर्करा' इत्यादिवाक्यमात्रस्याप्रामाण्यशङ्का, न तु कृत्स्नवेदस्य, तावन्मात्रस्य परिहारश्चेति वदन्ति तन्मतेऽपि इयमेव प्रतिबन्दी, अक्त्ताः शर्कराः इत्यादिकतिपयवाक्याप्रामाण्येन कृत्स्नप्रामाण्यशङ्का हि दुर्निवारा, वेदत्वाविशेषात्् । अक्त्ताः शर्करा इति वाक्याप्रामाण्यनिरासे कृत्स्नवेदाप्रामाण्यशङ्कानिवृत्तिः, तन्निवृत्तौ "तेजो वै घृतम््' इत्यादिवाक्यशेषाप्रामाण्यशङ्कानिवृत्तिः, तन्निवृत्तौ अक्त्ताश्शर्करा इत्यादिवाक्यस्य सन्देहलक्षणाप्रामाण्यनिवृत्तिरिति परिहारस्तुल्यः । अधिकरणार्थमुपसंहरति - अत इति ।।
1.3.30
।। मध्वादिष्वसम्भवादनधिकारं जैमिनिः ।। पूर्वाधिकरणे उपासनसामान्ये देवतासामान्यस्याधिकारोऽस्तीत्युक्त्तम्् । अथोपासनविशेषे देवताविशेषस्याधिकारो निरूप्यत इति सङ्गतिः । इममर्थमाह - ब्रह्मविद्यायामित्यादिना । इदमधिकरणं न मधुविद्यामात्रविषयम््, अपि तु ईदृशसर्ववाक्यविषयम््; अत एव हि मध्वादिष्विति आदिशब्दप्रयोग इत्यभिप्रेत्योक्त्तम्् । येषूपासनेष्विति - किं मधुविद्यादिषु या देवतोपास्या तासु किं तस्या अधि
1.3.30
कारोऽस्ति नेति विचारः । तदर्थम्् "य एतदेवममृतं वेद' इति यच्छब्दः किं सङ्कोचेन वस्त्वादिव्यतिरिक्त्तविषयः, उतासङ्कुचितवृत्तिरिति । किं तस्या देवतायास्तद्विद्योपसंहारसामर्थ्यमस्ति, न ? इति । किं मधुविद्यायां वस्वादिदेवतामात्रमुपास्यम््, उत तदवस्थं ब्रह्म ? इति । किं वसुत्वमात्रं मधुविद्याफलम््, उत ब्रह्मप्राप्तिपर्यन्तवसुत्वमिति । यदा वसुत्वमात्रं फलं तदा वस्वादिदेवतामात्रस्योपास्यत्वेन तस्या देवतायास्तद्विद्योपसंहारसामर्थ्याभावात्् यच्छब्दस्य तद्य्वतिरिक्त्तविषयत्वात्तत्रानधिकार इति । यदा ब्रह्मप्राप्तिपर्यन्तं वसुत्वं फलं तदा तदवस्थब्रह्मण उपास्यत्वेन तद्विद्योपसंहारसामथ्यर्ाद्यच्छब्दस्य तद्य्वतिरिक्त्तविषयत्वाभावात्तस्या देवतायास्तस्यां विद्यायामस्त्यधिकार इति ।     ननु तदवस्थब्रह्मण उपास्यतया सिद्धान्तश्चेत्् प्रतर्दनविद्यान्यायेन गतार्थत्वादारम्भवैयथ्यर्म्् । नैवम््; तत्र प्रतिपाद्य
1.3.30
विशेषस्यैव निरूपितत्वात््, नहीन्द्रस्य तस्यां विद्यायामधिकारोऽस्ति नेति निरूपितम््; अतोऽधिकारनिरूपणार्थमारम्भणीयत्वमिति । किञ्च तत्रोपक्रममात्रे जीवलिङ्गम््, अवयविनो महावाक्यस्य परमात्मलिङ्गमूयस्त्वादवयविविरोधेऽवयवमात्रस्य दुर्बलत्वाद्राद्धान्त उक्त्तः । इह तूपसंहारमात्रे परमात्मलिङ्गम््, न तु महावाक्यरूपेऽवयविनि; अतोऽधिकरणमारम्भणीयम्् । नन्वेवं सति उपक्रमापेक्षया उपसंहारदौर्बल्याद्राद्धान्तानुपपत्तेरनारम्भणीयता स्यात्् । नैवम््; उपक्रमोपसंहारयोर्मिथोविरोधेन उपक्रमावगतार्थपरित्यागे प्राप्ते हि तत्प्राबल्येन उपसंहारबाधः, इह तूपक्रमावगतार्थपरित्यागहेत्वभावान्नोपसंहारबाधः, कथं तर्हि संशयोत्थानम्् ? अथिर्त्वाद्यसम्भवब्रह्मोपनिषत्त्वश्रवणाभ्यां संशयः । असम्भवादिति - आर्थित्वसामर्थ्ययोरितिशेषः । कर्मकर्तृविरोधात्् सामर्थ्याभाव इत्याह - नहीति । प्राप्तफलत्वादर्थित्वाभाव इत्याह - नचेति । आदित्यवस्वादय इत्यादिशब्देन मरुद्रुद्रसाध्या विवक्षिताः, वस्वादित्यमरुद्रुद्रसाध्यगणा एकैकं प्रतिदिशमुपरि च स्थित्वा आदित्यं प्रधानमनुभवन्ति । वस्वादीनामेवोपा   स्यत्वं वस्वादित्वस्यैव प्राप्यत्वं च किं श्रूयत इत्यपेक्षायां कर्मकर्तृविरोधं प्राप्तफलत्वञ्च श्रुत्यर्थोपन्यासेन विशदयति - मधुविद्यायामित्यादिना । ऋग्वेदादीति - "अग्नौ प्रास्ताऽऽहुतिस्सम्यगादित्यमुपतिष्ठते' इति वचनार्थोऽभिप्रेतः । आदित्यस्यांशानां वस्वादिभिर्भुज्यमानानामुपास्यत्वमिति । वस्वादिभिर्भोक्त्तृभिस्सह तद्भोग्यभूताः आदित्यांशाः उपास्या इत्यर्थः । ननु कथं कर्मकर्तृविरोधः ? स्वात्मविषयमपि ह्यनुसन्धानं सुकरम््, भूमविद्याधीतायां प्राणविद्यायाञ्च कमर्कर्तृविरोधाभावश्च भवदभिमतः, उच्यते; न तावत्स्मृतिसन्ततिमात्रमुपासनम््, घटादिस्मृतिसन्ततेरपि उपासनशब्दवाच्यत्वप्रसङ्गात््, अतः प्रकृष्टवस्तुविषयस्मृतिसन्ततिरेवोपासनम्् नामाद्याशापर्यन्तोपासनेषु नामादीनामन्तवत्फलप्रदानामपि प्रकर्षवत्त्वं विवक्षितम््, वस्वादीनान्तु स्वस्मात्प्रकृष्टत्वाभावात्् स्वापेक्षया प्रकृष्टविषयमुपासनं स्वस्मिन्् कर्त्तुं न शक्यते । प्राणविद्यायामप्यवस्थाभेदेनोपास्यप्रकर्षस्सम्भवति, बद्धावस्थ उपासकः, निरतिशयभोग्यं मुक्त्तावस्थस्वरूपमुपास्यम््, तच्च बद्धादतीव प्रकृष्टम््, उभयविषयपरविद्यास्वपि स्वात्मांशे कर्मकर्तृविरोधोऽप्यवस्थाभेदेनैव प्रतिहृतः । मधुविद्यायान्तु वस्वादीनामेवोपास्यत्वम््, न तु परिशुद्धावस्थानम््, अतोऽवस्थाभेदेनापि अविरोधस्य दुर्वचत्वात्कर्मकर्तृविरोध इति । यद्वा स्वयमेवस्वाभीष्टसम्प्रदानाशक्त्तेन फलार्थिना पुरु  षेण उपस्या देवता स्वोपासनप्रीता फलार्थिने फलं दिशति, वस्वादीनान्तु स्वोपासनजनितस्वप्रीत्या स्वस्य फलप्रदत्वमयुक्त्तमित्युपासनप्रीणनीयत्वाकारेण कर्मकर्तृविरोधः । यदा एकस्यैव फलप्रदत्वफलार्थित्वरूपप्रकर्षापकर्ष-रूपविरोधगर्भत्वात्् कर्मकर्तृविरोध इति स्थिते सामर्थ्याभावः, अतः शक्त्तत्वाशक्त्तत्वविशेषप्रीणनीयत्वप्रीणयितृत्वफलप्रदत्वार्थित्वरूपविरोधगर्भत्वात्् कर्मकर्तृविरोधः । ईदृशविरोधः प्राणविद्यायामपि स्थित एवात्र वक्ष्यमाणन्यायोपजीवनेन परिहार्य इति । प्राणविद्यायां
ब्रह्मात्मकत्वेनोपासनस्याविवक्षितत्वेऽपि वस्तुतो जीवान्तर्यामिणः परस्य प्रीतिजननद्वारा स्वर्गार्थयज्ञादेरिव फलप्रदत्वमित्येतावता वैषम्यम्् । प्रकर्षापकर्षगर्भकर्मकर्तृविरोधस्य ब्रह्मात्मकतया परिहारस्तु समानः । अतः प्राणविद्याऽप्येतन्न्यायसापेक्षेति तत्र विरोधस्यापरिहृतत्वात्् तन्निबन्धनस्य सामथ्यर्ाभावस्यात्र हेतुतयोपन्यासः । इत्यादिना । यथोक्त्तार्थः श्रूयत इत्यन्वयः ।।
1.3.31
ज्योतिषि भावाच्च । ततः किमित्यत्राह - देवमनुष्येति । देवा एव ज्योतिरुपासते, देवा ज्योतिरेवोपासते इति     वा वाक्यभङ्गी स्यात्् । तत्र न प्रथमः कल्पो युज्यते; मनुष्याणामनधिकारप्रसङ्गात्् । तस्मात्् ज्योतिरेवोपास्यमित्यर्थः । अन्यथा विशेषवचनवैयर्थ्यं स्यादित्यभिप्रायः ।।
1.3.32
।। भावं तु बादरायणोऽस्ति हि ।। अक्षरार्थमाह आदित्येत्यादिना । अर्थित्वसामर्थ्याभावं परिहरति अस्ति हीति । स्वावस्थब्रह्मोपासनशब्देन कर्मकर्तृविरोधः परिहृतः । वस्वादित्वस्य प्राप्तत्वात्् नार्थित्वसम्भव इत्यत्राह इदानीमिति । उपासनस्य ब्रह्मपर्यन्तत्वे, फलस्य ब्रह्मप्राप्तिपर्यन्तत्वे च प्रतिपाद्ये सति हि, कर्मकर्तृविरोधाभावः प्राप्तफलत्वाभावश्च । तत्् कथमित्यत्राह अत्र हीति । आदित्यादिनामतद्रूपविशिष्टजीवशरीरकं ब्रह्म कार्यावस्थम््; तदुपासनं विहितमित्याह असौ वा इत्यादिना । इदानीमादित्यादिनामरूपभाजोऽपि सृष्टेः पूर्वमादित्यादिनारूपरहितजीवमात्रस्यान्तर्यामि ब्रह्म कारणावस्थम््; तदुपासनं विधीयत इत्याह अथ तत ऊर्ध्व उदेत्येत्यादिनेति । ब्रह्मोपासनं विहितं चेत््, कथं तद्विरुद्धफलश्रवणमित्यत्राह तदेवमिति । उदाहृतवाक्ये कार्यकारणावस्थादित्यस्यैवोपासनं वस्वादित्वमात्रफलप्राप्तिश्च प्रतीयते; न त्वादित्यादिशरीरकब्रह्मोपासनं तत्प्राप्तिश्चेत्यत्राह न ह वा इति । ब्रह्मोपनिषदं वेद - ब्रह्मविद्यां वेद; ब्रह्मोपासनं करोतीत्यर्थः । ओदनपाकं पचतीतिवत्् । अत एवमिति । अब्रह्मोपासनपरत्वेन यैर्व्याख्यातम््, तन्मतादस्य प्रामाणिकत्वं दर्शयति तदाह वृत्तिकार इति ।
परेऽन्ये च मध्वादिष्वसंभवादित्यादिसूत्रत्रयं तदुपर्यपीत्यादिभिः सूत्रैरेकाधिकरणं मन्वाना एवं व्याचक्षते- ब्रह्मव्यतिरिक्त्तविषयेषु मध्वादिविद्याविशेषेषु अर्थित्वाद्यसंभवात्् सर्वासु विद्यास्वनधिकारं जैमिनिर्मन्यते । कथं क्वचिदनधिकारादन्यत्राप्यनधिकारः । न हि राजसूयानधिकारिणो ब्राह्मणस्य बृहस्पतिसवानधिकार इति शङ्कायाम््, आदि
1.3.32
त्यादिज्योतिषि मण्डलाद्याकारत्वात्् अचेतनेऽपि सवित्रादिशब्दप्रयोगसद्भावात्् अग्न्यादीनां चाचेतनत्वात्् मन्त्रार्थवादयोरन्यपरत्वेन विग्रहादिमत्त्वाभावेन च अर्थित्वसामर्थ्याभावान्नाधिकारः इति सूत्रद्वयं व्याख्याय, भावंत्विति तृतीयसूत्रेण मन्त्रार्थवादयोरपि प्रतीयमानार्थे प्रामाण्योपपादनमुखेन अर्थित्वादिसद्भावात्् विद्याधिकारोऽस्तीत्युज्यत इति ।
तदयुक्त्तम््; वृत्तिकारानभिमतत्वात््, अध्याहारसापेक्षत्वात््, अपेक्षितार्थापरीक्षणायोगात््, कृतकरत्वप्रसङ्गात््, अधिकरणान्तरवैरूप्याच्च । तत्र वृत्तिकारानभिमतिर्भाष्ये कण्ठोक्तया दर्शिता । तत्र हेतुरितरहेतुजातम्् । असंभवान्मध्वादिष्वनधिकारं मन्यत इति अनध्याहारेण योजनासंभवेऽपि मध्वादिष्वसंभवात्् कुत्रानधिकार इत्यपेक्षायां सर्वासु विद्यास्वप्यनधिकार इत्यध्याहारेण योजनाऽनुपपन्ना । "सकृद्दिवा हैवास्मै भवति य एतामेवं ब्रह्मोपनिषदं वेद' इति ब्रह्मविद्यात्वं तदनुगुणफलं चावगम्यते; वस्वादीनामुपास्यत्वं च प्रतीयते; कथमिदं घटते इति व्युत्पन्नशब्दस्य संशयो भवति । तस्मादियम्् अब्रह्मविद्या वा ब्रह्मविद्या वेति निरूपणमपेक्षितम्् । तस्यानिरूपितत्वात्् बुभुत्सितापरीक्षणं स्यात्् । तदुपर्यपीति सूत्रेणैव मन्त्रार्थवादयोर्विग्रहादावप्रामाण्यस्य परिहृतत्वेन ज्योतिषीत्यादिसूत्रद्वयस्यान्यपरत्वशङ्कापरिहारपरत्वेन व्याख्यानस्य कृतकरत्वं च स्यात्् । संभवादित्युक्त्तस्यार्थित्वादिसंभवरूपस्य हेतोरसंभवव्युदासाधीनात्मलाभत्वादाद्यसूत्रेण परिहृतत्वमवगम्यते । अनन्तरमेव युगपदनेकत्र संनिधिविरोधादिपरिहारश्च विग्रहादिसिद्धिनिबन्धनत्वादन्यपरत्वस्य परिहृतत्वमवगमयति । यद्याद्यसूत्रेणासम्भवशङ्कापरिहारौ न विवक्षितौ, तर्हि तच्छङ्कापरिहारपरेण ज्योतिषीत्यादिसूत्रद्वयेनाद्यसूत्रानन्तरेण भवितव्यम्् । स्वपक्षसाधकोपन्यासानन्तरमेव तद्दौःस्थ्यशङ्कापरिहारस्याधिकरणान्तरेष्वपि दृश्यमानत्वात्् । यथा "ईक्षतेर्नाशब्दम््', "गौणश्चेन्नात्मशब्दात््', यथा "ज्योतिश्चरणाभिधानात््', "छन्दोऽभिधानान्नेति चेन्न तथा चेतोऽर्पणनिगमात््' इति, "आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च', "सूक्ष्मं तु तदर्हत्वात््' इति च । ततो भिन्नाधिकरणत्वं युक्त्तम्् । अधिकरणभेदमभ्युपगम्य वसुसमुदायस्योपास्यत्वम्् एकैकवसोरुपासकत्वम््, रुद्रादिष्वप्येवं    समुदायप्रत्येकभेदादुपास्योपासकभावः; उपास्यत्वं च वस्वादिभोग्यादित्यांशमात्रस्य, न तु ब्रह्मणः; फलं च  वस्वादित्वमात्रमिति कैश्चिदुक्त्तम््  । तत्् अपवर्गरूपफलब्रह्मोपनिषत्त्वश्रवणविरुद्धत्वात््  वृत्तिकारस्यानभिमतमित्यनादरणीयम्् । नतु "तदुपर्यपि', "मध्वादिष्वसंभवात््' इत्यधिकरणद्वयेन किं प्रयोजनम्् ? देवानां देवताविशेषाणां च अर्थित्वसामर्थ्यसंभवनिर्णयान्न मनुष्याणां प्रयोजनम््, तेन विनाऽप्यमीषामुपासनोपपत्तेः । न च देवानां किमपि प्रयोजनम््, तेषां स्वकीयपटुतरदेहादिमत्त्वे अर्थित्वसद्भावे चाधिकरणन्यायनिरपेक्षनिणर्यकत्वादिति । उच्यते- परं ब्रह्म सामान्येन देवानामप्युपास्यं फलप्रदञ्च; देवताविशेषाणामप्युपासनविशेषैरुपास्यं फलविशेषप्रदञ्चेत्येवंविधैश्वर्यविशिष्टत्वेन मनुष्यैरुपासकैर्ब्रह्मणोऽनुसन्धेयत्वात्् तथानुसन्धानमेव प्रयोजनमिति ।
1.3.33
शुगस्य तदनादरश्रवणात्तदाद्रवणात्् सूच्यते हि । मनुष्यव्यतिरिक्त्तवस्वादिदेवताविशेषाणामर्थित्वसामर्थ्यसंभवादधिकारोऽस्तीत्युक्त्तम्् । अर्थार्थित्वसामर्थ्ययोः प्रयोजकत्वे मनुष्यविशेषाणां शूद्राणामप्यधिकारः स्यादिति शङ्कया सङ्गतिरित्याह - ब्रह्मविद्यामीति । किं ब्रह्मविद्यायां शूद्रस्याधिकारोऽस्ति, नेति विचारः । तदर्थं तस्य तदुपसंहारसामर्थ्यमस्ति, नेति । किं ब्रह्मविषयमनोवृत्तिरूपा ब्रह्मविद्याऽनधीतवेदस्यापि संभवति, नेति । किं वेदादेव ब्रह्मावगतिः, उत इतिहासपुराणाभ्यामपि संभवतीति । किं तयोर्वेदोपबृंहणं कुवर्तोरेव ब्रह्मावगतिहेतुत्वम््, उत स्वातन्त्रेणेति । किं जानश्रुतेः शूद्रेत्यामन्त्रणमितिहासपुराणयोर्निरपेक्षब्रह्मावबोधकत्वमुपोद्बलयति, नेति । किं तत्र शूद्रशब्दो रूढ्या जातिपरः, उत यौगिकतया शोकत्वपरः इति । यदा रूढः, तदा शूद्रशब्दस्य इतिहासपुराणयोर्नैरपेक्ष्योत्तम्भकतया तयोः स्वातन्त्र्ेण ब्रह्मावगतिहेतुत्वात्् ब्रह्मविषयस्मृतिसन्ततिरनधीतवेदस्यापि संभवतीति सामर्थ्यलाभात्् शूद्रस्याप्यधिकारः संभवतीति पूर्वः पक्षः । यदा शूद्रशब्दो यौगिकः, तदा शूद्रेत्यामन्त्रणस्य इतिहासपुराणयोर्बह्मावबोधननैरपेक्ष्यानवगमकतया स्वातन्त्र्ेण ब्रह्मावबोधकत्वाभावात्् वेदादेव ब्रह्मावगतिरिति अनधीतवेदस्य तदसंभवेन सामर्थ्याभावान्न ब्रह्मोपासनाधिकार इति राद्धान्तः ।
ननु कर्म काण्डापशूद्राधिकरणे शूद्रस्य वैदिकसर्वकर्मस्वनधिकार उक्त्तः; तत्् कथमत्र तत्संभव इत्यत्राह यद्यपीति । विद्यावेदविद्या(अध्ययनम््) । अग्निः आहितः । परिहरति तथापीति । ननु विद्यायाः कर्माङ्गत्वं वक्ष्यते, तत्् कथं साङ्गब्रह्मविद्यायां सामर्थ्यमित्यत्राहशास्त्रीयेति । ननु तस्माछूद्रो यज्ञेऽनवक२प्तः' इत्यत्र यज्ञग्रहणस्योपलक्षणार्थत्वाद्विद्यायामप्यनधिकारः सिध्यति । न ह्यसावर्थः श्रुत्येकसमधिगम्यः; येन यावद्वचनता स्यात््, परिसंख्या वा; किंतु न्यायसिद्धः । न्यायश्च अग्निविद्यासाध्येषु अनग्निविद्यस्याधिकारानुपपत्तिरूपः कर्मोपासनसाधारणः । अतोऽधिकार इत्यत्राह तस्माच्छूद्र इति । सत्यमसावनुवादः । नैतावता ब्रह्मविद्यानधिकारः, अग्निविद्यासाध्यकर्म
1.3.33
विषयत्वात्् न्यायस्य; यज्ञादिकर्मणामेव अग्निविद्यासाध्यत्वात्् ब्रह्मविद्यास्तन्निरपेक्षत्वाच्चेत्यर्थः । अत्रार्थात्् हेत्वन्तरं चोक्त्तं भवति । यज्ञाधिकारो नास्तीत्यनेन उपासनाधिकारोऽनुमतो भवतीत्यभिप्रायेण यज्ञादिकर्मानधिकार एवेत्युक्त्तम्् । न्यायसिद्धोऽनूद्यत इति । कर्मकाण्डापशूद्राधिकरणन्यायसिद्ध इत्यर्थः । मा भूदग्नि(विद्या)साध्ययज्ञापेक्षा ब्रह्मविद्यायाः, तथाप्यध्ययनसाध्यवेदजन्यज्ञानापेक्षाऽस्तीति चोदयति नन्विति । श्रावयेदिति । प्रयोज्याभावे प्रयोजकासिद्धेः प्रयोज्योपादानमर्थसिद्धमिति भावः । न च "अन्नाद्यकामं याजयेत््' इतिवत्् प्रयोज्यव्यापारविधिः; अधिकारविशेषाश्रवणात्् । एतदभिप्रायेण इतिहासपुराणश्रवणानुज्ञेत्युक्त्तम्् । यदा चैवं सिद्धं श्रवणम््, तदा सामर्थ्याद्विचारोऽपि सिद्धः; इतिहासपुराणयोः संशयविपर्ययग्रस्तत्वे सति सम्यङ््निश्चयानुपपत्तेः । अतो निरपवादः शूद्रस्याप्यधिकारो ब्रह्मविद्यायाम्् ।न च वाच्यम््- यज्ञादिकर्मणामपीतिहासपुराणेषूपदिश्यमानत्वात्् तत्रापि शूद्राधिकारप्रसङ्ग इति; कर्मणामितिहासपुराणेषु सामान्यतः कीर्तनेऽपि विशेषोपदेशाभावात्् वैदिकेषु विशेषोपदेशेषु शूद्रस्यानधिकारस्थितेरिति । यदि ब्रूयात््- नेदमितिहासपुराणविषयं श्रवणानुज्ञानमर्थज्ञानावधिकम््; किंतु, "श्माशानवच्छूद्रपतितौ' इति प्रतिषिद्धस्य समीपपाठस्य प्रतिप्रसवमात्रमिति- तन्न; "य इदं शृणुयान्नित्यम््' इत्युपक्रम्य, "शूद्रःसुखमवाप्नुयात््'इति श्रवणफलनिर्देशात्् । श्रवणकीर्तने हि यथायोग्यमन्वीयेते । "शूद्रयोनावहं जातो नोतोऽन्यद्वक्त्तुमुत्सहे' इति ह्युक्त्तम्् । हेत्वन्तरमाह दृश्यन्ते चेति । कर्मकाण्डेऽपशूद्राधिकरणे अधिकारो निर्णीतश्चेत््, किमत्र चिन्तनीयमिति शङ्कायां ब्रह्मोपसनेऽपशूद्राधिकरणन्यायप्रवृत्तौ तत्रापरिहृतामधिकयुक्त्तिमाह तथोपनिषत्स्वपि संवर्गेति ।
1.3.33
राद्धान्तमारभते- इतिप्राप्त इति संवर्गविद्यावाक्यगतशूद्रशब्दनिर्वाह इव सौत्रः । अन्यत्् पूर्वपक्षहेतुजातं सूत्रकाराभिप्रेतं स्वयमुपन्यस्तं प्रथमं व्युदस्य पश्चात्् सूत्रमवतायिष्यन्् प्रथमं पूर्वपक्षहेतून्् प्रतिक्षिपति न शूद्रस्येत्यादिना । सामर्थ्याभावमुपपादयति नहीति । अर्थित्वं हस्तीत्यत्राह असमर्थस्य चेति । उपासनोपायश्रवणधारणादिक्षमत्वलक्षणं सामर्थ्यं तस्यापि लोकसिद्धमित्यत्राह असामर्थ्यञ्चेति । अलौकिकसामर्थ्याभावादित्यर्थः । ब्रह्मोपासनविधिना शूद्रस्याप्यधिकारः कल्प्यः; यथा रथकारादीनां विधिबलेन तत्तत्कमर्ाधिकारः तदपेक्षितमन्त्राध्ययनाधिकारश्च सिध्यतीत्यत्राह यथैव हीति । ज्ञानतदुपायादीनिति । आदिशब्देन अध्ययनव्रतोपनयनादय उच्यन्ते । अपरान््- अत्रैवर्णिकमतान्् ज्ञानतदुपायादीन्् नापेक्षन्त इत्यर्थः । विधयः स्ववैयर्थ्यपरिहारायानुष्ठातृसापेक्षास्सन्तः अनुष्ठानस्य ज्ञानपूर्वकतया ज्ञानतद्धेतुभेताध्ययनव्रतोपयनयनादीन्् अपेक्षन्ते, तत्रानन्यार्थम््, स्वयं क्लेशसाध्यतया प्रयोजनसाकाङ्क्षं संनिहितत्रैवणिर्कगतज्ञानं क२प्तत्वात्् कर्मविधिभिः संबध्यते । तेन कमर्विधयोऽत्रैवर्णिकगतज्ञानादिनिरपेक्षत्वात्् तदधिकारं न कल्पयन्ति; एवं ब्रह्मोपासनविधयोऽपि त्रैवर्णिकगताध्ययनसिद्धानन्यार्थसाकाङ्क्षज्ञानतो लब्धानुष्ठानतयाऽन्यथासिद्धत्वान्न शूद्राधिकारं कल्पयन्ति । अनन्यथासिद्धं हि कल्पकम्् । किञ्च अध्ययनस्यापि प्रयोजकतया कल्पनागौरवं स्यात्् । "रथकारोऽग्नीनादधीत' इति विधिरध्ययनसिद्धज्ञानत्रैवर्णिकनिर्वृत्तानुष्ठानतया अनन्यथासिद्धत्वादधिकारं कल्पयतीति वैषम्यम्् । किञ्च रथकारादीनां "रथकारोऽग्नीनादधीत' इति विधिवाक्येनैवाधिकारित्वेन
1.3.33
विशेषतः श्रुतत्वात्् तदपेक्षितमन्त्रभागाध्ययनाधिकारमात्रं कल्प्यम्् । इह तु विशेषतः शूद्राद्युद्देशेनोपासनविधानाभावादुपासनाधिकारस्तदौपयिकाध्ययनाधिकारश्च कल्प्य इति गौरवं स्यात्् । अतोऽनधिकार इति । संवर्गविद्यायां शूद्रशब्दश्च नोपासनाधिकारज्ञापकः; रथकारादिशब्दवत्् विधिवाक्यगतत्वाभावात्् । तथा सति ह्यधिकारः कण्ठोक्त्तः स्यात्् । शूद्रशब्दो ह्यर्थवादगतः । नन्वर्थवादस्यापि स्वार्थे प्रामाण्यमुक्त्तम्् । तत्तु बाधकाभावे सति भवति । वैदिकविधीनामध्ययनसिद्धस्वाध्ययजन्यज्ञानसापेक्षत्वं बाधकम्् । अध्ययनस्यापि प्रयोजकत्वे गौरवं स्यादित्युक्त्तम्् । वक्ष्यमाणो रूढिप्रतिकूललिङ्गसद्भावोऽवयवशक्तयनुकूललिङ्गसद्भावश्च बाधकः । रूढिप्राबल्यमर्थाविरोधेऽनुकूललिङ्गसद्भावे च भवति; न त्वर्थविरोधे । अत एव हि गङ्गायां घोष इत्यत्र गङ्गापदस्य लक्षणा । "रथकारोऽग्नीनादधीत' इत्यत्रापि, "सौधन्वनाः ऋभवः शू(सू)रचक्षसः' इति सौधन्व त्वमनुकूललिङ्गं दृश्यते । ब्राह्मणादेश्च शिल्पनिषेधोऽवगम्यते । अतोऽर्थविरोधात्् शूद्रशब्दस्य रूढिर्दुर्बला । अतोऽनधिकारः । अयञ्चार्थः शुगस्येति सूत्राभिप्रेत इह प्रतिपत्तिसौकर्यायोक्त्तः ।
1.3.33
ननूक्त्तमितिहासपुराणद्वारा शूद्रस्यापि ब्रह्मज्ञानं संभवतीतित्यत्राह इतिहासेति । उपबृंहणीयवेदज्ञानानधिका-रादुपबृंहणमात्रेणोपासनोपयोगिज्ञानपौष्कल्यं न संभवति; न हि व्याख्येयानधिकारिणो व्याख्यानमात्रेण पुष्कलज्ञानसम्भवः इति दृष्टसामर्थ्यवैकल्यम्् । "इतिहासपुराणाभ्यां वेदं समुपबृंहयेत््' इति वेदार्थविशदीकारहेतुतयैव तदवगमविधानात्् अङ्गतया विहितस्य स्वतन्त्रतयोपादाने तज्जन्यज्ञानस्य पुस्तकपाठादिलब्धवेदार्थज्ञानस्येव शास्त्रविरोधाददृष्टसामर्थ्यवैकल्यञ्च । अतस्तदविरोधस्य न्याय्यत्वात्् श्रावणविध्यवैयर्थ्याच्च शूद्रस्य श्रवणानुज्ञानं पुण्यकथावगतिद्वारेण पापक्षयफलाथम््; न तूपासनार्थमित्यर्थः । यद्येवं वेदवाक्यार्थज्ञानमुपासनाङ्गम््, कथं तर्हि विदुरादीनामुपासनसंभव इत्यत्राह विदुरादयस्त्विति । तेषामप्युपासने प्रथमप्रवृत्तिर्न शूद्रजन्मनि, अपि तु पूर्वजन्मसिद्धैव । पाश्चात्त्ये तु जन्मनि प्राक्त्तनज्ञानप्रमोषाभावादवर्जनीयं तदनुवृत्तिमात्रमेवेत्यर्थः । विदुरादीनामपि इतिहासपुराणश्रवणात्् ज्ञानसिद्धिरिति यत्् इतरैरुच्यते, तदयुक्त्तम््; "धर्मव्याधादयोऽप्यन्ये पूर्वाभ्यासाज्जुगुप्सिते । वर्णावरत्वे संप्राप्ताः संसिद्धिं श्रमणी यथा' इति शौनकवचनविरोधात्् ।
1.3.33
एवमर्थसिद्धः सूत्रकाराभिप्रेतो हेत्वन्तरपरिहार उक्त्तः । अथ प्रधानयुक्त्तिपरिहारपरं सूत्रमवतारवितमाह यत्त्विति । शोचितृत्वं शूद्रशब्दार्थः; तत्र शोककारणं शोककार्यञ्च हेतुत्वेनाह शूश्रूषोरित्यादिना । अनादरवाक्यश्रवणं शोककारणम््; आद्रवणं तत्कार्यम्् । शूद्रशब्दस्य शोचितृत्ववाचकत्वं कथमित्यत्राह शुचेर्दश्चेतीति ।  रक््प्रत्ययः प्रकरणसिद्धश्चकाराकृष्टः; "अमितम्योर्दीर्घश्च' इति सूत्रे दीर्घश्चेत्यंशोऽनुवर्तत इति भावः । परैर्निरुक्त्तप्रक्रियया आद्रवण
1.3.33
मप्यन्तर्भाव्य शूद्रशब्दनिर्वाहः कृतः; मुख्यनिर्वाहे संभवति सोऽनुपपन्न इति भावः । पाणिनीयनिर्वाहो मुख्यः । तदनन्तरमौणादिकः । ततो नैरुक्त्तः । तत्रौणादिकनिर्वाहस्य संभावितत्वात्् स एवात्र कृतः । अनादरवाक्यश्रवणस्येव आद्रवणस्यापि शूद्रशब्दवाच्यत्वं न सूत्रविवक्षितम्् । उपपादकतयोपादानस्य द्वयोरपि तुल्यत्वात्् । शुच एव ह्युपपाद्यत्वं प्रतीयते; प्रथमान्तनिर्देशात्् । श्रवणाद्रवणशब्दौ हि पञ्चम्यन्तौ । तस्माच्छोक एव शूद्रशब्दप्रवृत्तिनिमित्तम्् । अनादरवाक्यश्रवणादीनां वैशद्यार्थमुपन्यस्यति जानश्रुतिः किलेति । भल्लाक्षः- हंसः । समं दिवास्वर्गेण समम््, स्वर्गेपि तत्तेजः प्रसृतमित्यर्थः । यद्वा दिवसेन सममित्यर्थः, निशायामित्युक्त्तत्वात्् । मा प्रसाङ्क्षीः- मा प्रसक्त्तः स्याः । मा प्रधाक्षीत््- त्वां मा दहेदित्यर्थः । परो हंस इति । श्रुतौ परशब्दो हंसवाचीति भावः । हंसान्तरवाक्यस्यानादरगर्भतां व्यनक्त्ति कं सन्तमिति । सयुग्वानमित्यस्यार्थमाह गुणश्रेष्ठमिति । यद्वा युग्वाशकटम््, तद्वन्तमित्यर्थः । गुणश्रेष्ठमिति प्रकरणसिद्धार्थोक्त्तिः ।  उपास्स इति मध्यमपुरुषनिर्देशाभिप्रायं व्यञ्जयन्नाह त्वदुपास्यामिति । यदुपासनात्् तवेदृशी प्रशस्तिर्जाता, तं (तां?) मे ब्रूहीत्यभिप्राय इत्यर्थः । चिरकालेति । चिरकालसेवा यावच्छक्त्तिप्रदानं वा ब्रह्मविद्याप्रतिष्ठाहेतुरित्यर्थः । तमनुगृह्णन्् । न तु रागादित्यर्थः । आजहर्थेति । आजहार भवानिति भवच्छब्दाध्याहारेण, छान्दसव्यत्ययेन वा श्रुतियोजनेत्यभिप्रायः । यद्यपि
दशाश्वमेधानाजहारेत्यादिष्वाङ््पूवर्स्य हरतेरर्थान्तरदर्शनेन, नानार्थत्वसंभवाद्धातूनाम््, प्रतिगृहीतवानस्मीत्युत्तमपुरुषतया व्याख्यातुं शक्यते, तथापि "अग्नये समिधमाहार्षम््', "अथामेध्ये नो मध्वाजहार' इति दानार्थतया वैदिकप्रयोगप्राचुर्यदर्शनात््, "अनेनैव मुखेनालापयिष्यथाः' इत्यालापनहेतुतया प्रतिसम्धीयमानस्याऽऽहरणस्य स्वरसत आलापनसमानकर्तृकताप्रतीतेश्च मध्यमपुरुषत्वेन व्याख्यातम्् ।। 33 ।।
1.3.34
शूद्रशब्दस्य यौगिकार्थानुकूलहेतुरुक्त्तः । अथ रूढिसिद्धहेतुरुच्यते । क्षत्रियत्वगतेश्च । संजिहानः- आसनमुज्खन््; उत्तिष्ठन्नेवेत्यर्थः । उत्तरसूत्रमवतारयति तदेवमिति ।
1.3.35
उत्तरत्र चैत्ररथेन लिङ्गात्् । कथमिति । चैत्ररथः क्षत्रियश्चेत््, जानश्रुतिरपि क्षत्रियः स्यादिति न हि नियम इत्यर्थः । उत्तरमाह अथ हेति । परिविष्यमाणौसूदेन भोज्यमानौ । ब्रह्मचारिणो भिक्षणं कापेयाभिप्रतारिणोस्त्रैवर्णिकत्वलिङ्गमित्यर्थसिद्धम्् । एकत्र ब्राह्मणक्षत्रियजातिद्वयसम्बन्धितयाऽवगतायाम्् अन्यत्रापि ब्राह्मणसम्बन्धितया निर्णीतायां तत्सम्बन्धिपुरुषान्तरविषयसन्देहे सति अग्य्रप्रायन्यायात्् तस्य पुरुषस्य ब्राह्मणक्षत्रिययोरन्तयतरत्वम््, परिशेषेण क्षत्रियत्वं च निश्चीयत इत्यर्थः । सौत्रं लिङ्गादिति पदं व्याख्यातुं चोद्यमुखेनाकाङ्क्षां दर्शयति नन्विति । अभिप्रतारिणश्चैत्ररथत्वं तस्य क्षत्रियत्वं च नावगतमित्यर्थः । किमत्र लिङ्गं विवक्षितमित्यत्राह अथ हेति ।
कापेयसाहचर्यात््- कापेयसहपाठादित्यर्थः । कापेयसहपाठबलेन कापेयसम्बन्धः सिद्धः । तेन तत्पुरोहितकस्य चैत्ररथत्वं सिद्धम्् । तेन क्षत्रियत्वमवगतमित्यर्थः ।।
उत्तरसूत्रसङ्गतिमाह तदेवमिति । शूद्रशब्दस्य रूढिसिद्धार्थविरोधिलिङ्गं यौगिकार्थानुगुणलिङ्गं चेत्युभयविधं लिङ्गमपि शूद्रानधिकारज्ञापकमित्यर्थः । इदानीमिति । अयमनधिकारः श्रुतिस्मृतिभिरनुगृह्यत इत्याहेत्यर्थः ।।
1.3.36
संस्कारपरामशर्ात्् तदभावाभिलापाच्च । संस्कारः परामृश्यताम््, ततः किमित्यत्राह शूद्रस्येति । न शूद्रे पातकं
किञ्चित््- सन्ध्यावन्दनाद्यभावनिमित्तं पापं नास्तीत्यर्थः चतुर्थो वर्ण एकजातिः । न तु द्विजातिरित्यर्थः ।।
1.3.37
तदभावनिर्धारणे च प्रवृत्तेः ।। तच्छब्दस्य पूर्वसूत्रप्रकृतसंस्कारवाचितयामेतत्सूत्रविषयवाक्यानुगुण्याभावात्् तच्छब्दः परमप्रकृतपरामर्शीति आह शूद्रत्वाभावेति ।।
1.3.38
श्रवणाध्ययनार्थप्रतिषेधात्् ।। अर्थशब्देन तदनुष्ठानं विवक्षितम्् । पद्युजङ्गमम्् । समीपोच्चारणप्रतिषेधादेव श्रवणाध्ययनप्रतिषेधोऽर्थसिद्धः । अर्थानुष्ठानप्रतिषेधं दर्शयति तस्माच्छूद्र इति । ननु तत एवार्थानुष्ठाननिषिधोऽपि सिद्धः । सत्यम््; साक्षादेव त्वसौ श्रूयते, तत्र किं प्रणाड्युपजीवनेनेति पृथगुच्यते । पशुबाहुल्यवत्त्वं यज्ञाद्यर्हत्वौपयिकम््; कथमनेनायज्ञीयत्वसिद्धिरित्याशङ्काव्यावृत्त्यर्थं बहुपशुशब्दं व्याचष्टे पशुसदृश इत्यर्थ इति । ईषदसमाप्तपशुत्व इति वक्त्तव्ये सदृशशब्दग्रहणम्् ईषदसमाप्तेः सादृश्यपर्यवसानज्ञापनार्थम्् । "विभाषा सुपो बहुचू पुरस्तात्तु' इति पाणिनीयसूत्रेण ईषदसमाप्त्यर्थे बहुच्प्रत्ययास्तस्य पुरस्तात्् प्रयोगश्च विहितः । अध्ययनादिनिषेधोऽर्थसिद्धोपीत्याह अनुपृण्वत इति । "शूद्रो नाधीयीत' इति वाक्यमप्यनुसन्धेयम््; अनेन यज्ञे विशेषनिषेधादन्यत्र वैदिके कर्मणि शूद्रस्याधिकारशङ्का च निरस्ता भवति ।।
1.3.39
स्मृतेश्च ।। अथ हेत्यादि अध्ययनादौ प्रायश्चित्तस्मरणमुपदेशनिषेधस्मरणञ्च । अनधिकारज्ञापकत्वात्् (तत््) उभयमपि स्मृतिशब्दविवक्षितमिति भावः । "रथकारोऽग्नीनादधीत' इत्यादिषु "रूढिर्योगमपहरति' इति न्यायेन रूढा(ट्य?)र्थः स्वीकृतः । तदपवादोऽर्थविरोधः । अनुकूललिङ्गसद्भावे विरोधिलिङ्गाभावे च रूढेः प्राबल्यम््; विरोधिलिङ्गसद्भावस्तदपवाद इत्युक्त्तं भवति । "रथकारोऽग्नीनादधीत' इत्यत्रापि, सौधन्वना ऋॄभव इत्यनुकूललिङ्गं ह्युपलभ्यत इति ।।
अस्मिन्नधिकरणे परेषामनवकाशं दर्शयति ये त्वित्यादिना । अनुपनीतस्येति । न हि, नायं सर्पो रज्जुरेषेति वाक्यात्् भ्रमनिवृत्तेरुपनयनादिसंस्कारापेक्षेति भावः । तत्त्वमस्यादिव्यतिरिक्त्तवाक्येन ज्ञानं नोत्पद्यत इत्यत्राह न  चेति । अपुरुषतन्त्रत्वे हेतुमाह सत्यामिति । व्यतिरिक्त्तवाक्येनोत्पन्नमपि ज्ञानं न निवर्तकं भवतीत्यत्राह न च वेदवाक्यादिति । येन केनापीति सामान्येनार्थशरीरोक्त्तिः । पक्षमाह पौरुषेयादपीति । भ्रमनिवृत्तेः । भ्रमनिवृत्तेर्न्याय्यत्वादित्यर्थः । सपक्षमाह यथेति । ततः किमित्यपेक्षायां दृष्टान्तोक्त्तमर्थं पक्षेऽतिदिशति तद्वदिति । शङ्कान्तरमुक्त्वा
1.3.39
परिहरति न चेत्यादिना । वेदशिरसि (वर्तमानतया?)- वेदान्तनिष्ठत्वात्् । यद्वा वेदस्यापि शिरसि निहितचरणत्वादिति यावत्् । निषेधशास्त्रकिङ्करत्वाभावादिति । अनेन, "दग्धाखिलाधिकारत्वाद्ब्रह्मज्ञानाग्निना मुनिः । वर्तमानः श्रुतेर्मुर्ध्नि नैव स्याद्वेदकिङ्करः' इति नैष्कर्म्यसिद्धिग्रन्थः स्मार्यते ।
मुखान्तरेण ज्ञानोदयसंभवमाह अतिक्रान्तेति । प्रत्यक्षविरोधमाशङ्कय परिहरति नचेत्यादिना । शूद्रस्य निदिध्यासनेऽनधिकारान्न वाक्यार्थज्ञानोत्पत्त्या बन्धनिवृत्तिरित्यत्राह निदिध्यासनं हीति । न हि निदिध्यासनमदृष्टद्वारा किञ्चित्् करोति; निवर्त्यसत्यत्वप्रसङ्गात्् । अदृष्टद्वारा किञ्चित्करत्वे सति हि यज्ञादाविव शूद्रस्यानधिकारः । न च तदस्ति । अतो नायं सर्प इति वाक्येन सर्पमिथ्यात्ववासनायामिव शूद्रादेरपि निदिध्यासनेऽधिकारो न निषेद््धुं शक्यत इति भावः । शूद्रस्य यज्ञादिकर्मानधिकारात्् तत्सापेक्षं वाक्यार्थज्ञानं न जायत इत्यत्राह वेदानुवचनादीन्यपीति । शूद्रस्यापि जन्मान्तरानुष्ठितयज्ञादिकर्मणः सञ्जातविविदिषस्य शूद्रजन्मनि निदिध्यासनमाप्तवाक्यावगताद्वैतविषयं कर्तुं शक्यमिति भावः ।
1.3.39
मुखान्तरेण ज्ञानसंभवमाह अथवेति । तर्कानुगृहीतादिति । त्वदुक्त्तानां प्रमाणानुपपत्तिप्रमेयानुपपत्त्यादीनां तर्काणामवगमो हि न श्रुत्यपेक्ष इति भावः । सुशोभन इति । इतःपूर्वमविद्यमानमीश्वरेशितव्यादिभेदज्ञानं जनयद्वेदवाक्यं हित्वा केवलाद्वैतज्ञानजनकतर्कावलम्बिनामेव ब्रह्मविद्याधिकारः सुलभ इत्यर्थः । श्रुतिवैयर्थ्यमनुपपत्त्यन्तरमाह अनेनैवेति । "अप्राप्ते हि शास्त्रमर्थवत््' । अतः प्राप्तार्तत्वात्् भेदज्ञानजनकत्वाच्च ब्राह्मणादेरपि श्रुतिरनादरणीयेत्यर्थः । तपस्विनी शोचनीया; देशकालव्रताद्यनेकनियमवतीति भावः (वाऽर्थः?) । नचेति । नैसर्गिकशब्दोऽनादित्वपरः । प्रसञ्जकत्वेन श्रुतिरपेक्षितेति शङ्काग्रन्थार्थः । दूषयति यत इति । साङ्खयहैरण्यगर्भनैयायिकवैशेषिकबौद्धार्हतादिभिरेव प्रत्यक्षानुमानादिमुखेन वस्तुनिरूपणं प्रसक्त्तम््; अतो न श्रुत्यपेक्षेत्यर्थः । सुविवेचमिति । त्वयैव हि युक्त्तय उप्रन्यस्ता इति भावः । तर्कागोचरविशेषान्तरसिद््ध्यर्थं श्रुत्यपेक्षेत्यत्राह एवम्भूत इति । श्रुतेस्तात्त्विकविशेषानवबोधकत्वमुपपादयति अध्यस्येति । आनन्दत्वज्ञानाय तदपेक्षेत्यत्राह न चेति । असुखव्यावृत्तिर्ह्यानन्दत्वम््; तत्् सकलेतरव्यावृत्तिसाधकयुक्तयैव सिध्यतीत्यर्थः ।
1.3.39
स्वपक्षे सर्वमुपपन्नमित्याह यस्यत्विति । तदेवमिति । देवादीनामधिकारनिरूपणं प्रसक्त्तम््; इतराधिकरणद्वयमनुप्रसक्त्तम्् । परब्रह्मभावोत्तम्भनमिति । "ईशानो भूतभव्यस्य' इत्यवगतस्य नियमनस्य जगत्सर्वमेजतीति सर्वविषयत्वतत्कार्यकम्पनज्ञापनादुत्तम्भनम्् ईशानशब्दस्य अस्वरसनिर्वाहे चिकीर्षितेऽपि तस्य विरोधीत्यर्थः ।
नन्वधिकारनिरूपकं "तदुपर्यपी'त्याद्यधिकरणत्रयं तृतीयस्य चतुर्थे पादे निवेश्यम्् । सत्यम्् । तथापि सङ्गत्यतिशयात्् समन्वयाध्याये निवेशितम्् । मनुष्याधिकारत्वप्रसङ्गेन तावत्् सङ्गतिः स्थिता । कार्यभूतदेवादीनां प्रामाणिकत्वसमर्थनं ब्रह्मणः परमकारणत्वोपयोगि; कार्यकारणावस्थादित्यादिचेतनान्तर्यामिण उपास्यत्वं मधुविद्यायामुक्त्तम््; अपशूद्राधिकरणे च संवर्गविद्यायाः परमात्मविषयत्वं ज्ञापितम््; अतः कारणानुबन्धिनो निरूपणस्य समन्वयलक्षणसङ्गतत्वात्् तत्राप्यस्मिन्् पादे मनुष्याधिकारप्रस्तावाच्चाधिकरणयिं निवेशितमिति ।।  39  ।।
1.3.40
कम्पनात्् । इदं सूत्रं "प्राण एजति' इति वाक्यविषयमधिकरणान्तरं ये वर्णयन्ति, तान्् प्रतिक्षिपति अनयोर्वाक्ययोर्मध्य इति । परमात्मपरत्वेनोपपादितवाक्यद्वयमध्यगतत्वादस्य वाक्यस्य, अस्मिन्नेव मन्त्रे, "य एतत्् विदुरमृतास्ते भवन्ति' इति अमृतत्वप्राप्तिहेतुत्वावगमात््, प्राणशब्दस्य परमात्मवाचकत्वस्यानेकाधिकरणन्यायसिद्धत्वाच्च पूवर्पक्षानुदय इति भावः । प्राणः कम्पनादित्यश्रवणात्् सूत्रास्वारस्यं च । ननु प्रकरणात्् प्राणशब्दश्रुतिर्बलीयसी । धूमतेजोजलमरुत्सन्निपातरूपमेघात्मना परिणतस्य वायोरशनिरूपेण विवर्तनात्् वज्रशब्दश्रुतिश्च तत्साधिका । वायुनिमित्तमेव च महद्भयानकं वज्रमुद्यन्यत इति ह्यर्थः । अमृतत्वहेतुता चोपपद्यते; "वायुरेव व्यष्टिर्वायुः समष्टिः । अप पुनर्मृत्युं जयति, य एवं वेद' इति श्रुतेः । अतोऽधिकरणान्तरं कार्यमिति । उच्यते; पूर्वापरपर्यालोचनेन परमात्मपरतया निर्णीतेषु प्रकरणेषु मुख्यप्राणलिङ्गे तद्वाचकशब्दे सत्यपि परमात्मन एव प्रतिपाद्यत्वम््, "प्राणस्तथाऽनुगमात््' इत्यत्र निर्णीतम्् । अचेतनरूपप्रधानस्यापि मोक्षहेतुत्वानुपपत्तिः, "तन्निष्ठस्य मोक्षोपदेशात््' इत्यत्रोक्त्ता, । तत्् कथं तत्कार्यैकदेशप्राणज्ञानस्य मोक्षहेतुत्वशङ्कोदयः ? वायोरशनिकारणत्वेपि प्राणशब्दस्य वायुमात्रवाचित्वाभावात्् तन्मुख्यार्थस्य मुख्यप्राणस्याशनिकारणत्वाभावाच्च वज्रशब्देन न पञ्चवृत्तिप्राणशङ्का भवति । उद्यतशब्दोऽप्यशनिशङ्काविरोधी, अशनिर्हि निपतति, आयुधमेव ह्युद्यतं भवति; यथा "तेनेन्द्रो वज्रमुदयच्छत््' इति । अतोऽधिकरणान्तरत्वमयुक्त्तम्् । नन्वेवं परमात्मपरत्वनिश्चयात्् त्वत्पक्षेऽपि सूत्रवैयर्थ्यमिति चेन्न- उक्त्तहेतूतम्भनरूपप्रयोजनस्य दर्शितत्वात्् । सूत्रे चशब्दाभावोऽनन्तरपूर्वाधिकरणशेषत्वभ्रमानुदयार्थः; न त्वधिकरणान्तरत्वात्् ।
1.3.40
प्राण इति सप्तम्यन्तपदसामर्थ्यात्् स्थितानामित्यध्याहारः । कुतो निस्सृतमित्यपेक्षायां प्रकृतस्यैवापादानत्वमाह तत इति । कुत एजतीत्यपेक्षायां प्रकृतस्यैव भयनिमित्तत्वमाह तस्मादिति । भयम््- आगाम्यनिष्टापत्तिज्ञानरूपं दुःखम्् । एजनम््- तत्कार्यम्् । श्रुतिसूत्रयोरभिन्नार्थत्वं ज्ञापयति एजनं कम्पनमिति । "एजृ कम्पने' इति हि धातुः । प्रत्यवायभयात्् स्वस्वकार्येषु प्रवृत्तिः कम्पनम्् । तथेहाप्यवगम्यते, "भयादस्याग्निस्तपति' इति । तपनं ह्यग्नादित्ययोः कार्यम्् । धावतिशब्द इन्द्रादीनां स्वस्वव्यापारपरः । भयं विवृण्वन्् वाक्यार्थं योजयति तच्छासनेति । महतो भयादिति । भयशब्दो न भयानकपरः, लक्षणाप्रसङ्गादिति भावः । वज्रादिवोद्यतादिति । वज्रशब्द आयुधपरः; न त्वशनिपरः, उद्यतशब्दविशेषितत्वादिति भावः । वज्रादिवेति इवशब्देन श्रुतिवाक्ये वज्रशब्दे उपचाराद्वज्रतुल्ये वर्तते, अध्याहारादपि गौणवृत्तेरुचितत्वादिति वज्रशब्दस्य तत्तुल्यार्थत्वं फलतो दशिर्तम्् । कथं हेतुत्वावगम इत्यत्राह भयादस्येति । कथं प्रथमायाः पञ्चम्यर्थत्वमित्यत आह महद्भयं वज्रमुद्यतमितीति । न वज्रं भयदृष्टान्तः, दृष्टान्तदार्ष्टान्तिकवैघट्यात्् । भयमव्यवधानेन कम्पनहेतुः; वज्रं तु भयद्वारा तद्धेतुः । अतो वज्रं भयहेतुदृष्टान्तः । उद्यताद्वज्रादिव परमपुरुषात्् सञ्जातेन भयेन कृत्स्नं जगत्् कम्पत इत्यर्थः; तस्मात्सञ्जातमहाभयनिमित्तमेजनमिति पूर्वग्रन्थैकाथ र्यात्् ! एवं तर्हि प्रथमान्तपदसामानाधिकरण्यस्वारस्यभङ्गः, इवशब्दाध्याहारश्च स्यात्् । तदुभयानादरेणार्थवर्णनं किंनिबन्धनमित्यत्राह भयादस्येति । अनन्तरवाक्ये भयादस्येनि भयतद्धेतुवाचिपदयोवर्ैयधिकरण्यदर्शनात््, भयपदस्य  पञ्चम्यन्तत्वदर्शनात््, पूर्वापरवाक्ययोरैकार्थ्यस्य न्याय्यत्वात्् दृष्टान्तदार्ष्टान्तिकसामञ्जस्याच्चेत्यर्थः । ननु भयशब्देन भयानकलक्षणा न्याय्या, गङ्गापदादिषु प्रकृत्यंशेन प्रकृत्यन्तरार्थलक्षणाया दृष्टत्वात्् । प्रथमाया हेत्वर्थलक्षणा त्वयुक्त्ता; विभक्त्तीनां विभक्तयन्तरार्थे लक्षणाया अदर्शनात्् । तच्चानुशासनविरोधात्् । पाशाधिकरणेऽपि हि वहुत्वाविवक्षामात्रम््; न तु विभक्तयन्ताथर्लक्षणा । अतो भयानकं वज्रमिव बह्म यत््, तस्मात्् कृत्स्नं जगत्् कम्पत इत्येव हि योजना युक्त्ता; अत आह महद्भयं वज्रमुद्यमितीति । "सुपां सुलुक््' इत्यादिसूत्रेण सर्वविभक्त्तिषु प्रथमायाः विहितत्वात्् इयं प्रथमा पञ्चम्यर्थवाचिनीत्यर्थः । वचनव्यत्ययो वा । अयमभिप्रायः- योजनाद्वयेऽपि इवशब्दाध्याहारो वज्रशब्दस्यामुख्यत्वं वाऽवश्यं भवेत्् । प्रथमान्तयोजनायां प्रथमाविभक्त्तिस्वारस्यं सामानाधिकरण्यस्वारस्यञ्चाभग्नं स्यात्् । भयशब्दस्य तद्धेतुलक्षणाश्रयणं यत्तच्छब्दाध्याहारः पदैकवाक्यतायां सम्भवन्त्यां तत्प्रहाणेन वाक्यैकवाक्यभावाङ्गीकार इति त्रयो दोषाः । योजनान्तरे प्रथमायाः पञ्चम्यर्थताश्रयणास्वारस्यं सामानाधिकरण्यभङ्गश्च द्वौ दोषौ; भयपदप्रातिपदिकमुख्यत्वं यत्तच्छब्दानध्याहारः पदैकवाक्यतया भयादस्तेत्यनन्तरवाक्यैकरूप्यञ्चेति चत्वारो गुणाः । अतो दोषभूयस्त्वगुणलाघवयुक्त्तनिर्वाहादपि दोषलाघवगुणभूयस्त्वयुक्त्तनिर्वाहो वरमिति । कृत्स्नजगद्भयावहत्वलक्षणस्य प्रशासनस्य परमात्मधर्मत्वं श्रुत्यन्तरप्रसिद्धयोपपादयति अयञ्चेति ।।
1.3.41
ज्योतिर्दर्शनात्् । एतत्प्रकरणहेतुपरत्वमेव युक्त्तमिति दर्शयति वाक्ययोर्मध्य इति । "न तत्र सूर्यः' इत्यादिमन्त्रे पूर्वार्धस्यार्थमाह सर्वतेजसां छादकमिति । उत्तरार्धस्य पूर्वपादार्थमाह सर्वतेजसां कारणभूतमिति । अनुभानम््- पश्चाद्भानम्् । तेन कारणभावः सिद्धः । पौर्वापर्यनियमो हि कार्यकारणभाव इति भावः । चतुर्थपादार्थमाह अनुग्राहकमिति । "यस्यादित्यो भामुपयुज्य भाति' इत्यादिश्रुतिश्चानुग्राहकत्वे प्रमाणम्् । ज्योतिर्दृश्यत इति । ज्योतिः दीप्तिः; "ज्योतिष्मद््भ्राजमानं महस्वत््' इति प्रयोगात्् ।
ननु कथं कारणत्वानुग्राहकत्वे संभवतः ? तद्धि प्राकृततेजोविजादीयम्् । सजातीयतेजो हि तेजसां कारणमनुग्राहकं च दृष्टम््; यथा दीपो दीपान्तरस्य, दीपादिप्रभा च चाक्षुषप्रभाया इति । उच्यते । निमित्ततया कारणत्वोपपत्तिः । उपादानस्यैव हि साजात्यापेक्षा । आहङ्कारिकस्य विजातीयस्यापि चक्षुषस्तेजोद्रव्येणाप्यायनं च दृष्टम्् ।
1.3.41
निमित्तकारणत्वञ्च तेजःकारणभूतवस्त्वनुग्राहकतया भवति । यथा कालस्य निमित्तत्वं कारणवस्त्वनुग्राहकतया, यथा च सलिलदहनातपादीनां घटोत्पत्तौ निमित्तत्वं मृद््द्रव्यसंयोगेन तत्र किञ्चित्करतया भवति । एवमप्राकृततेजोऽपि प्राकृततेजस उत्पत्तौ तदुपादानद्रव्यस्यानुग्राहकतया निमित्तं भवतीत्यभ्युपगन्तव्यम््, प्रमाणबलात्् । उत्पन्नस्यापि तेजसः स्वकार्यकरणसामर्थ्यस्य तत्संबन्धापेक्षत्वात्् तदनुग्राहकम््; यथा चाक्षुषरश्मेश्चन्द्रातपादिः; यथा शुष्ककण्ठस्य वाग्व्यवहारे पानीयास्वादनम््; यथा मनसो धारणग्रहणस्मरणादिपाटवे सम्यगाहारः । उक्त्तलक्षणकारणत्वानुग्राहकत्वाभिप्रायेण भगवता पराशरेण मूर्तब्रह्मशब्दवाच्यिादिव्यविग्रहविशिष्टत्वमुक्तवा, "ततो जगत्् जगत्तस्मिन्् स जगच्चाखिलं मुने' इत्युच्यते । स जगदिति सामानाधिकरण्ये धारकत्वनिबन्धनम्् ।
अस्य वाक्यस्य परोक्त्तार्थोऽनुपपन्नः । तथाहि- सूर्यादिभिरप्रकाश्यत्वं न पूर्वार्धस्यार्थः, भातिशब्दस्य ज्ञानवाचित्वाभावात्् । स हि दीप्त्यर्थः, । "भा दीप्तौ' इति हि धातुः । किञ्च यदि भासयितृत्वं निषिध्यते, तदा ब्रह्मविषयज्ञानहेतुत्वनिषेध इति च वक्त्तुं शक्यते । इह भानमेव निषिध्यते; न भासयितृत्वम्् । यदि णिजर्थान्तर्भावनभिष्टम््, तदा तत्रेति सप्तमी न घटते; कर्मत्वस्यैव प्राप्तत्वात््; अतोऽर्थान्तरानुपपत्तेः, "दिवि सूर्यसहस्रस्य भवेत्् युगपदुत्थिता । यदि भाः सदृशी सा स्यात्् भासस्तस्य महात्मनः' इति स्मृत्यानुगुण्याच्च तदीयदीप्तिसाक्षात्कारसंभवे तेजोन्तराणामभिभूतत्वमेवात्र प्रतिपाद्यम्् । तृतीयपादे चाधिष्ठानस्फुरणाधीनम्् अध्यस्तस्फुरणमुच्यत इति चायुक्त्तम््; तमिति पुंल्लिङ्गान्तस्य तच्छब्दस्य चिदचिद््व्यावर्तकानन्तगुणविशिष्टपरमपुरुषपरत्वात्् तस्मिन्् भासमानेऽध्यासानुपपत्तेरध्यस्तवस्तुस्फुरणायोगात्् । सर्वज्ञत्वादिगुणको निर्दोषः परमपुरुषो हि मुण्डके प्रकृतः । कठवल्लयाञ्चाकर्मवश्योऽनन्तमहिमा सर्वनियन्ता सर्वाधारो विष्णुशब्दवाच्यः सर्वस्मात्परः स एव पुरुषः प्रकृतः । श्वेताश्वतरे च सहस्रशीर्षत्वसहस्राक्षत्वादिमान्् स्वाभाविकपरज्ञानशक्तयादिगुणकः सत्त्वप्रवर्त्तको महापुरुषः प्रकृतः । सवज्ञत्वादयश्च गुणाः समस्तचिदचिद््व्यावर्त्तकाः; तैर्विशिष्ट एव तच्छब्देन परामृश्यते; न वस्तुमात्रम््; तच्छब्दस्य प्रकृतपरामर्शित्वस्वारस्य भङ्गात््; पुंल्लिङ्गनिर्देशस्य प्रकृतपुरुषविषयत्वज्ञापकत्वाच्च । अतः, तमेव भान्तमिति तं भान्तमेवेति ह्यन्वयः; तमेवेत्यन्वये सति व्यवच्छेद्यतेजोन्तरासम्भवात्् । तथाऽन्वयेऽपि न विरोधः । यद्यधिष्ठानस्फुरणाधीनम्् अध्यस्तस्फुरणमित्युच्येत, "तस्य भासा सर्वमिदं विभाति' इति पुनरुक्त्तिश्च स्यात्् । तस्य वृत्तिरूपज्ञानेन सर्वं भातीत्यर्थ इति चेन्न; भाश्शब्दस्य वृत्तिज्ञानवाचित्वाभावात्् । अतो भगवत्तेजसः सर्वतेजोनुग्राहकत्वमेव चतुर्थपादार्थः । अतः प्रकरणस्थरुक्मवर्णश्रुतिपुरुषशब्दप्रत्यभिज्ञापितादित्यवर्णश्रुतिप्रसिद्धदिव्यविग्रहद्वारकदीप्तिविशिष्टोऽनेन मन्त्रेण प्रतिपाद्यते ।
परमात्मपरतया निर्णीतप्रकरणस्थतया प्रत्यभिज्ञायमानत्वाच्चास्य मन्त्रस्य परमात्मसाधकत्वमित्याह अयमेव श्लोक इति । एवं शब्दतः प्रत्यभिज्ञानं हेतुतयोक्त्तम््; अर्थतः श्रुत्यन्तरप्रत्यभिज्ञानञ्चास्य मन्त्रस्य परमात्मत्वसाधकत्वोपपादकमित्यभिप्रायेणाह परज्योतिष्ट्वञ्चेति । आदिशब्देन "तच्छुभ्रं ज्योतिषां ज्योतिः', "नारायणपरो ज्योतिः'
1.3.41
इत्याद्यभिप्रेतम्् ।
एवं स्वपक्षसाधकतया श्रुत्यन्तरस्थवाक्यत्रयोपादनेन अर्थात्् परपक्षव्युदासश्च सिद्धः । परैः खल्विदं सूत्रम््; "एष
संप्रसादोऽस्माच्छरीरात्समुत्थाय' इत्यादिवाक्यविषयमधिकरणान्तरं व्याख्यातम्् । तत्र च ज्योतिश्शब्दस्यादित्यपरत्वं पूर्वपक्षीकृत्य परब्रह्मपरत्वं सिद्धान्तितम्् । तदयुक्त्तम््; पूर्वपक्षानुत्थानात्् । ज्योतिश्शब्दश्रुतिर्हि प्रकरणाद्बलीयसी; अत उत्थानमिति चेन्न- किं ज्योतिश्श्रुतिरादित्यासाधारण्यात्् तत्साधिका, उत साधारण्येऽपि प्रवृत्तिनिमित्तभूतप्रकाशकत्वपौष्कल्याद्वा(त््?) । न प्रथमः, "आपो ज्योतिश्च पञ्चमम््', "अग्निर्ज्योतिरहः शुक्लः', "ज्योतीहषि शुक्राणि च यानि लोके', 'ज्योतींषि विष्णुर्भुवनानि विष्णुः' इति बह्वर्थसाधारणतया प्रयुज्यमानत्वात्् । न द्वितीयः; "नारायणपरो ज्योतिः' "तच्छुभ्रं ज्योतिषां ज्योतिः', "तं देवा ज्योतिषां ज्योतिः' इति नारायण एव प्रवृत्तिनिमित्तपौष्कल्यदर्शनादित्यभिप्रायेण "तं देवा ज्योतिषाम््' इति वाक्यमुपात्तम्् । ज्योतिषां ज्योतिरित्युक्त्तत्वात्् ज्योतिष्ट्वं तत्प्रकर्षश्च ह्यवगम्यते । अतो ज्योतिश्शब्दस्य साधारण्यं भगवत्येव प्रवृत्तिनिमित्तपौष्कल्यञ्च तेन सिद्धम्् । आदित्यासाधारण्याभ्युपगमेऽपि कृतकरत्वज्ञापनाय अथ यदतः पर इति वाक्यमुदाहृतम््; "अथ यदतः परो दिवो ज्योतिर्दीप्यत' इत्येतद्वाक्यविषयेण, "ज्योतिश्चरणाभिधानात््' इत्यधिकरणेन ज्योतिश्शब्दश्रुतेः परिहृतत्वात्् । तत्र हि "पादोऽस्य सवर्ा भूतानि' इति प्रकरणम्् । स्थितमपि तदनादृत्य ज्योतिश्शब्दस्य तमःप्रतिद्वन्द्विनि प्रसिद्धतया आदित्यविषयत्वं परैरेवोक्त्तं परिहृतञ्च । अतः कृतकरत्वम्् । परशब्दविशेषितज्योतिश्शब्दोऽपि न आदित्ये रूढः । परत्वस्य निरतिशयस्य तस्मिन्नसंभवादेव गुणयोगादपि नादित्यप्रतीतिः । उत्थानश्रुतिः क्तवाश्रुतिश्च पूर्वपक्षहेतुरिति चेन्न; परब्रह्मविषयत्व एव तयोरुपपत्तेर्वक्ष्यमाणत्वात्् । माऽस्तु तयोः परब्रह्मविषयत्वसम्भवः; तथापि नारम्भणीयता; "उत्तराच्चेदाविर्भूतस्वरूपस्तु' इति सूत्रेणास्य वाक्यस्य परब्रह्मप्राप्तिप्रतिपादकत्वस्य समर्थितत्वात्् । "यत्तत्् परं ज्योतिरुपसम्पत्तव्यं श्रुतम््, तत्् परं ब्रह्म । तच्चापहतपाप्मत्वादिधर्मकम्् । तदेव च जीवस्य पारमार्थिकं रूपम््' इति हि तैरुक्त्तम्् । "श्रुतिकृतं विवेकज्ञानं शरीरात्समुत्थानम््, विवेकज्ञानफलं स्वरूपेणाभिनिष्पत्तिः' इति समुत्था     नादिश्रुतिनिर्वाहश्च तैस्तत्रैव कृतः । अतः कृतकरत्वम्् । इह परब्रह्मोपसम्पत्त्याऽऽविर्भूतस्वरूपविषयत्वसमर्थनमुपजीव्य दहराकाशस्य परमात्मत्वं तत्र समर्थितमिति चेत््- तर्हि उत्तराच्चेदिति सूत्रानन्तरं "ज्योतिर्दर्शनात््' इति सूत्रं निवेशयितव्यम््; हेतुप्रयोगानन्तरमेव हेत्वसिद्धेः परिहरणीयत्वात्् । अपहतपाप्मत्वादिगुणकस्याऽऽत्मनो वक्त्तव्यत्वेन अनुवृत्तिदर्शनेन हि तदसिद्धिरिह परिहिृयते । इदञ्च तत्रैवोक्त्तम््; अपहतपाप्मत्वादिगुणकमात्मानं प्रस्तुत्य, "एतं त्वेव ते  भूयोऽनुव्याख्यास्यामि' इति तमाकृत्य तस्य स्वप्नसुषुप्त्याद्यपन्यासक्रमेण परमार्थस्वरूपाविर्भावोपदेशपरमिदं वाक्यमिति तत्र तैरेव प्रतिपादनात्् । तदप्रतिपादने चास्य वाक्यस्याऽऽविर्भूतस्वरूपविषयत्वासिद्धेः । अतः कृतकरत्वम्् । अन्यथा तत्रैवैतत्सूत्रनिवेशनं वा प्रसजेत्् ।
अपरे त्वाहुः-शरीरादुत्थानस्य स्वेन रूपेणाभिनिष्पत्तेश्च मध्ये श्रूयमाणा परज्योतिः प्राप्तिर्नाम आदित्यप्राप्तिः; अर्चिरादिमार्गप्रत्यामज्ञानात्् । तत्र हि आदित्यादिप्राप्तिर्मध्ये श्रूयते । आदित्यस्य परत्वञ्च अर्चिराद्यपेक्षयेति पूर्वपक्षोत्थानमिति तदप्यत एव निरस्तम््; उत्तराच्चेदिति सूत्र एवास्य वाक्यस्य परब्रह्मोपसंपत्त्याऽऽविर्भूतस्वरूपात्मविषयत्वस्य समर्थितत्वादिति ।। 41 ।।
।। इति प्रमिताधिकरणशेषः ।।
1.3.42
आकाशोऽर्थान्तरत्वादिव्यपदेशात्् । पूर्वं दहराकाशस्य परब्रह्मत्वे साध्यमाने, "अल्पश्रुतेरिति चेत्् तदुक्त्तम््' इति सूत्रेणाल्पश्रुतिः परिहृता । अल्पश्रुतिप्रसङ्गेनाङ्गुष्ठप्रमितस्य परत्वं साधितम्् । तत्प्रसङ्गेनाधिकरणत्रयमुक्त्तम्् । अथ पूवर्प्रकृतदहरविद्याया बुद्धिस्थत्वेन तदनन्तरभूतस्य, "आकाशो वै नाम' इत्यादिप्रकरणस्य जीवपरत्वमाशङ्क्य परिह्रियत इति सङ्गतिः । मुक्त्तस्य प्रकृतत्वान्मुक्त्तात्मपरमात्मविषयसंशयमाह किमयमिति ।
1.3.42
परैस्तु भूताकाशः पूर्वपक्षितः । तथा च सति अनारम्भणीयतयैव स्यात््; आकाशस्तल्लिङ्गादित्यनेनैव चरितार्थत्वात्् । तत्र हि, "अस्य लोकस्य का गतिरिति आकाश इति होवाच' इत्याकाशश्रुत्या भूताकाशपरत्वमाशङ्कय सर्वभूतकारणत्वज्वायस्त्वपरायणत्वादीनां भूताकाशेऽन्वयानर्हत्वात्् बहुश आकाशशब्दाभ्यासे सत्यपि तद्बाधेन परमात्मपरत्वं निर्णीतम्् । इहापि नामरूपयोर्निर्वोढृत्वब्रह्मशब्दामृतत्वादिभिराकाशस्य ब्रह्मत्वं निश्चीयते इति न वैषम्यम्् । दहराकाशस्य तदन्तर्वत्यर्न्वेष्टव्यान्तरप्रतीतेरन्वेष्टव्यस्यैव तत्रत्यं परमात्मलिङ्गम््, न तु दहराकाशस्येति शङ्काविशेषसंभवात्् दहराधिकरणोत्थानं युक्त्तम््; इह तु न तथा शङ्का दृश्यते । नन्ववकाशप्रदानद्वारा नामरूपनिर्वहणहेतुत्वमाकाशस्य युज्यते, अतः स्ववाक्ये परमात्मलिङ्गाभावो वैषम्यमिति । उच्यते । किमत्र स्ववाक्ये परमात्मलिङ्गाभावः स्वरसार्थस्वीकारेण
वर्ण्यते, उत क्लिष्टार्थकल्पनया ? न प्रथमः; स्वयमप्यन्येन निर्वाह्यनामरूपस्याकाशस्य सर्वनामरूपनिर्वोढृत्वानुपपत्तेः । तस्य च परमात्मलिङ्गभूतस्य स्ववाक्यस्थत्वेन "सर्वाणि ह वा' इत्यादिवाक्यादविशेषात्् । न द्वितीयः; अवकाशप्रदानद्वारा सर्वभूतोत्पत्तिकारणत्वस्याप्याकाशे संभाविततया स्ववाक्ये परमात्मासाधारणधर्माभावस्य तत्र चात्र चाविशेषात्् । अपरैस्तु ब्रह्मशब्दस्य मुक्त्तात्मपरत्वं वदद्भिरेवाकाशशब्दस्य भूताकाशपरत्वं पूर्वपक्षितम्् । तत्राप्याकाशविषयनिरूपणस्य कृतकरत्वं तुल्यम्् । अतः परपक्षे पूर्वपक्षानुदय एव । अतः परमात्मलिङ्गानां भूताकाशेऽन्वयानर्हतया आकाशशब्दस्य यौगिकार्थे ग्राह्ये सति अनन्तरपूर्ववाक्ये मुक्त्तात्मनः प्रकृतत्वात्् नामरूपनिर्वोढृत्वादिलिङ्गाच्च मुक्त्तात्मपरमात्मविषयत्वेन संशयोत्थानं युक्त्तमित्यभिप्रायेण मुक्त्तात्मपरमात्मविषयत्वेन संशयं दर्शयति तत्रेति ।
किमाकाशशब्दनिर्दिष्टो मुक्त्तः, उत परमात्मेति संशयः । तदर्थं "धूत्वा शरीरम््' इति मुक्त्तस्यानन्तरप्रकृतत्वमाकाशशब्दस्य मुक्त्तपरतामवगमयति, नेति । किं मुक्त्तस्य नामरूपनिर्वोढृत्वं संभवति, नेति । किमत्र नामरूपभाक्त्तया, उत नामरूपव्याकर्तृतयेति । किं "ते यदन्तरा' इति निर्देशः कर्तृतया निर्वोढृत्वमुपपादयति, नेति । यदा नोपपादयति,
1.3.42
तदा नामरूपभाक्तवमेव तन्निर्वोढृत्वमिति तस्य जीवेऽपि बद्धदशायां संभवेन मुक्त्तात्मनः प्रकृतत्वमाकाशशब्दस्य मुक्त्तपरत्वाक्गमकमित्याकाशो मुक्त्तात्मेति पूर्वः पक्षः । यदा "ते यदन्तरा' इति निर्देशः कर्तृतया नामरूपनिर्वोढृत्वमुपपादयति, तदा नामरूपनिर्वोढृत्वं नाम तत्कर्तृत्वरूपमिति तस्य मुक्त्तात्मन्यसंभवात्् मुक्त्तात्मनः पूर्वप्रकृतत्वेऽप्यस्मिन्् वाक्ये मुक्त्तात्मनोऽवगत्यनुपपत्तेराकाशशब्दनिर्दिष्टः परमात्मेति राद्धान्तः ।
ते यदनतरेति । उभयोमर्ध्यस्थत्वात्् तदस्पृष्टत्वं फलितम््; मध्यस्थस्यान्तरपक्षपाताभावात्् । तेन पूर्वोक्त्तमुक्त्तप्रत्यभिज्ञाज्ञानादित्यर्थः । मुक्त्तस्य नामरूपनिर्वोढृत्वं कथमित्यत्राह- नामरूपेति । नामरूपयोर्निर्वहितेति श्रुत्यनुवादः; न त्वर्थानुवादः । उपलक्षणतयाऽभिमतं निर्वोढृत्वं पूर्वावस्थायामपि नास्तीत्यत्राह स एव हीति । नामरूपनिवोढृत्वं न नामरूपकतर्ृत्वम््; अपि तु नामरूपभाक्तवम्् । वहनं हि धात्वर्थः । उपसर्गाणां नानार्थत्वसंभवात्् नितरां वोढृत्वं निर्वोढृशब्दार्थस्यादिति पूर्वपक्षिणोऽभिप्रायः । तर्हि कथममृतत्वादिकमित्यत्राह तस्यैवेति । साम्प्रतिकीति ।
राद्धान्ते- व्यपदेशस्तावदिति । प्रदर्श्यत इति शेषः । यद्वा नामरूपयोनिर्र्वहितेति व्यपदेश इत्यन्वयः । अर्थान्तरत्वशब्दस्तदुपपादकधर्मं लक्षयति । अर्थान्तरत्वमाकाशस्योपपादयतीति ह्युक्त्तम्् । भेदकधर्मव्यपदेशादित्यर्थः । नामरूपयोरित्यादि । नामरूपनिर्वोढृत्वञ्च स्पष्टभेदकधर्मः । अवयवशक्तया निर्वोढृशब्दस्य वहनमात्रपरत्वादपि
"रूढिर्योगमपहरति' इति न्यायात्् कतर्ृपरत्वं युक्त्तमिति भावः । नन्वेवं सति "ते यदन्तरा' इति कथं मुक्त्तस्यानन्तरमभिधानमित्याह तदेवोपपादयति ते यदन्तरेतीति । कर्मकृतनामरूपभाक्तवाभावात्् तयोः स्वेच्छया निर्वोढा परमात्मा ।   न हि कर्मपरादीनचेष्टितस्य बद्धस्य जगद््व्यापारानुगुणसङ्कल्पादिरहितस्य मुक्त्तस्य च नामरूपनिर्वोढृत्वं संभवतीत्यर्थः । निर्वहितेति श्रुतिस्थपदानुकारः । आदिशब्दार्थमाह आदिशब्देनेति । निरुपाधिकशब्दोऽनवच्छिन्नत्वपरः;
1.3.42
उपाधिर्ह्यवच्छेदकः । जीवस्य ज्ञानतो बृहत्त्वम््; तच्च परमात्मप्रसादायत्तम्् । बृहत्वादय इति । धर्मा इति शेषः । धृत्वेत्यादि । ब्रह्मैव लोको ब्रह्मलोकः । प्रथमानिर्दिष्टस्याभिसंभवितुः प्राधान्येन प्राकरणिकत्वस्वारस्येऽपि लिङ्गबलात्् प्राकरणिकत्वस्वारस्यभङ्गो युक्त्त इत्यभिप्रायेणाह यद्यपीति । अवान्तरप्रकरणेन पूर्ववाक्यस्य जीवस्वरूपपरत्वमभ्युपेत्य परिहृतम्् । वस्तुतस्तु ब्रह्मलोकश्रुत्यनुगृहीतमहाप्रकरणबलात्् पूर्ववाक्यमपि न जीवपरम््; किन्तु तस्य परमप्राप्यभूतपरब्रह्मपरत्वमेवेत्याह किञ्चाकाशेति । प्रजापतिवाक्यस्य व्यवधायकत्वशङ्काव्यावृत्त्यर्थमाह प्रजापतिवाक्यस्येति । हेत्वन्तरमप्याह आकाशशब्दश्चेति ।
उत्तरसूत्रमवतारयितुं शङ्कामाह अथ स्यादिति । ननु कथमात्मान्तरमेव नास्तीत्युच्यते; त्रिपादी ह्यन्ययोगव्यवच्छेदपरा । प्रथमपाद एव चिदचिद्विलक्षणवस्तुसद्भावः समर्थितः । उच्यते । सिद्धिस्तावदुभयविधा साधकप्रमाणसंभवाधीना, बाधकप्रमाणव्युदासाधीना च । बाधकप्रमाणव्युदासेन साधकसत्तायत्ता सिद्धिः स्थेयसी भवति । तदभावो साधकमात्राधीना सिद्धिरस्थिरा । अस्थिरं चासत्कल्पम्् । अत्र प्रथमे पादे साधकसद्भावायतसिद्धौ दशिर्तायामप्यैक्योपदेशभेदनिषेधरूपबाधकव्युदसनस्य सूत्रकारैः इतःपूर्वमकृतत्वात्् साधकाधीनसिद्धेरस्थिरप्रायत्वात्् नास्तीत्युक्त्तम्् । प्रत्यगात्मनोऽर्थान्तरभूतमात्मान्तरं दृढप्रमाणसिद्धं न भवतीत्यर्थः । चतुर्थपादेऽपि ईदृशव्यपदेश उक्त्तार्थाभिप्रायो वेदितव्यः । यद्वा त्रिपाद्या अन्ययोगव्यवच्छेदपरत्वं प्राचुर्यनिबन्धनमिति नानुपपत्तिः । ऐक्योपदेशाद््
द्वैतप्रतिषेधाच्चेति । मुक्त्तप्राप्यतयोक्त्तस्य ब्रह्मलोकशब्दनिर्वाच्यतया बृहदारण्यके प्रत्यभिज्ञायमानस्य, "एकधैवानुद्रष्टव्यम््, "स वा एष महानज आत्मा योऽयं विज्ञानमयः', "नेह नानास्ति किञ्चन' इति जीवेनैक्यप्रतिपादनाद्् भेदनिषेधाच्चेत्यर्थः । तत्र हि, "एष ब्रह्मलोकः सम्राडिति होवाच' इति प्रकरणावसाने तस्य परमात्मनो ब्रह्मलोकशब्दनिर्देशोऽवगम्यते । चशब्दः समुच्चये । ऐक्योपदेशभेदनिषेधयोः प्रत्येकं भेदविरोधित्वात्् । इतरेतरयोगे वा च शब्दः; ऐक्यस्यामुख्यत्वशङ्कानिवारकत्वात्् भेदनिषेधस्य । नामरूपयोर्निर्वहितेति पूर्ववत्् यथाश्रुत्यनुवादः । अत एव हि नामरूपयोर्निर्वोढृत्वमिति स्वग्रन्थे निर्दिष्टम्् । आपाततोऽर्थान्तरत्वे प्रतीतेऽपि न तत्् सिद्धान्तीकर्तव्यमिति शङ्काग्रन्थस्यार्थः ।
1.3.43
सुषुप्त्युत्क्रान्त्योर्भेदेन । सूत्रस्याकाङ्क्षां पूरयति व्यपदेशादिति वर्तत इति । यथा, "अथ शब्दानुशासनम््' इत्यत्र केषां शब्दानामित्युक्त्ते समस्तस्याप्यनुशासनपदस्य विभागेन अनुषङ्गः, तथेहापीति भावः । सूत्रे सुषुप्त्युत्क्रान्त्योरिति सप्तमी । कस्य कस्माद्भेद इत्यत्राह प्रत्यगात्मन इति । अर्थान्तरत्वव्यपदेशरूपहेत्वसिद्धिशंकापरिहारपरत्वादस्य सूत्रस्यार्थसिद्धं साध्यनिर्देशं दर्शयति अथर्ान्तरभूत इति । अवान्तरार्थप्रतिज्ञात्वात्् सूत्रे कण्ठोक्तयभावः । प्रधानार्थप्रतिज्ञानस्य हि प्रायेण कण्ठोक्त्तिरुपलभ्यते । देहस्य प्राज्ञपरिष्वक्त्तत्वशंकाव्यावृत्त्यर्थम्् विज्ञानमयः प्राणेष्विति प्रकृतस्येत्युक्त्तम्् । उत्संजन्् । शरीरमिति शेषः । क्षेत्रज्ञान्तरेण परिष्वङ्गान्वारोहौ आशंक्याह नचेति ।  मुक्त्तावस्थेनाऽऽत्मनाऽवान्तरोह इत्यत्राह इतश्चेति ।
1.3.44
पत्यादिशब्देभ्यः । सूत्रे पत्यादिशब्देभ्य इति निर्दिष्टत्वात्् तदनुरोधाय श्रौतपाठक्रमानादरेण सर्वस्याधिपतिरिति वाक्यं प्रथममुदाहृतम्् । सूत्रे च तथा निर्देशः किमर्थ इति चेत््- उच्यते । र्कमसंबन्धप्रतिषेधमुखेन सर्वेश्वरत्वादिगुणानां निरुपाधिकत्वज्ञापकस्य, "स न साधुना कर्मणा भूयान््' इत्यादिवाक्यस्य पूर्वं सर्वस्याधिपतिरित्यादि वाक्यम्् । पश्चात्् एष भूताधिपतिरिति वाक्यम्् । हेयसंबन्धराहित्यपरवाक्यस्य तत्पूर्वापरवाक्यानां च तन्त्रेण क्रोडीकरणाथर्म्् अभ्यासरूपतात्पर्यलिङ्गज्ञापनार्थं च पत्यादिशब्देभ्य इति निर्देशः । अधिपत्यादीत्यनुक्त्तिः, पतिं विश्वस्यात्मेश्वरमित्यादिभिरस्य प्रकरणस्यैकार्थ्येन विशेष्यस्य परमात्मनो नारायणत्वद्योतनार्था । अत एव हि अयं परिष्वञ्जकः परमात्मेति भाष्ये निर्देशः । स खलु, पतिं विश्वस्येति प्रकरणस्थम््, "तस्याः शिखाया मध्ये परमात्मा व्यवस्थितः' इति परमात्मशब्दं स्फोरयति । मुमुक्षूपास्यत्वरूपमहागुणवाचिशब्दत्वात्् पत्यादिशब्दैस्सह तमेतमित्यादिवाक्यमुपात्तम्् । अन्नादः- अन्नदः । अधिपत्यादिशब्दोक्त्तानां धर्माणां मुक्त्तव्यावर्तकत्वं दर्शयति एते चेति । मुक्त्तस्य जगद््व्यापाररहितत्वान्न संभवन्तीत्यर्थः । किं जीवमात्रादर्थान्तरत्वे विप्रतिपत्तिः ? उत मुक्त्तादथर्ान्तरत्वे इति विकल्पे प्रथमं शिरः पूर्वसूत्रेण प्रत्युक्त्तम््, अनेन तु द्वितीयं शिर इति  विभागः । यद्वा सूत्रद्वयोक्त्तैर्धर्मैर्मुक्त्तव्यावृत्तिसिद्धिः कथमित्यत्राह एतेचेति । एतच्छब्दः सूत्रद्वयोदाहृतगुणपरः । अतः आदिशब्दो परिष्वङ्गान्वारोहावन्तर्भूतौ । सुषुप्त्युक्रान्त्योः परिष्वङ्गस्यान्वारोहस्य च जगद््व्यापारान्तर्भूतत्वात्् मुक्त्तस्य तद्रहितत्वाच्च तौ च तस्मिन्न संभवतः । एते अकर्मसम्पाद्या इति चाभिप्रायः; "स न साधुना कर्मणा भूयान््' इति श्रुतत्वात्् । तेन बद्धान्मन्यसंभवः, मुक्त्तैश्वर्यस्य जगद््व्यापारवर्जत्वान्मुक्त्तात्मन्यसंभव इत्यर्थः । एवमनेन सूत्रद्वयेन परमात्मनश्चिदचिद्वैलक्षण्ये प्रमाणदार्ढ्यस्योपपादितत्वादैक्योपदेशभेदनिषेधौ तदनुरोधेन वर्णनीयाविति शङ्काबीजं परिहृतं भवति । एतावदेवैतदधिकरणकृत्यम्् । एवं प्रबलतरभेदश्रुत्यनुरोधेन निर्वाहे कर्तव्ये सति ऐक्योपदेशभेदनिषेधयोरमुख्यतयाऽपि निर्वाहे प्राप्ते सूत्रकारैरेव श्रुतितोऽर्थतश्च वक्ष्यमाणं श्रुतिसिद्धं मुख्यनिर्वाहं तत्र प्रसङ्गे पूर्वमपि स्वेनोक्त्तमिह स्मारयति ऐक्योपदेशस्त्विति । कार्यकारणैक्यनिबन्धनः, न तु जीवेश्वरैक्यनिबन्धन इत्यर्थः । तत एव
1.3.44
कार्यकारणैक्यादेव । ऐक्योपदेशशेषत्वात्् भेदनिषेधश्रुतिश्च कुतर्कसिद्धकार्यकारणभेदप्रतिषेधपरेत्यर्थः । अत्र भेदनिषेधस्य प्रकार्यैक्यनिबन्धनत्वमप्यर्थसिद्धम््; प्रकारप्रकारिभावस्य जगत्कारणत्वनिर्वाहकत्वात्् । तत्राऽऽरम्भणाधिकरणे कार्यकारणैकत्वसमर्थनं श्रौतम््, तेन ऐक्योपदेशस्य मुख्यत्वमार्थम्् । सामानाधिकरण्यस्य शरीरशरीरिभावनिबन्धनत्वम््, "अवस्थितेरिति काशकृत्स्नः' इति वक्ष्यते । तत्राऽऽकृतिनयगोचरतया मुख्यत्वसमर्थनं सिद्विषयमचिद्विषयञ्च "अंशो
नानाव्यपदेशात््', "उभयव्यपदेशात््' इत्यधिकरणद्वयेन कृतम्् । एवं वक्ष्यमाणो मुख्यनिर्वाह इह स्मारितः । पादद्वयोक्त्तमर्थमभिप्रेत्याह इत्यनवद्यमिति ।
परैस्तु सुषुप्त्युत्क्रान्त्यारित्यादि सूत्रद्वयं बृहदारण्यके, "कतम आत्मा योऽयं विज्ञानमयः' इत्यादिप्रकरणविषयमधिकरणान्तरं व्याख्यातम्् । तत्र चोपक्रमे, "योऽयं विज्ञानमयः प्राणेषु' इति शारीरलिङ्गदर्शनात््, उपसंहारे च "स वा एष महानज आत्मा योऽयं विज्ञानमयः प्राणेषु' इति शारीरापरित्यागात््, मध्ये च बुद्धान्तादि(सुषुप्त्यादि)सांसारिकतत्तदवस्थाप्रतिपादनादत्र संसारिस्वरूपं प्रतिपाद्यमिति पूर्वपक्षं कृत्वा सुषुप्त्युत्क्रान्त्योः प्राज्ञाद््भेदव्यपदेशेन पत्यादिशब्दैश्चासंसारिस्वरूपं प्रतिपाद्यमिति सिद्धान्त उक्त्तः । उपक्रमादिषु शरीरलिङ्गकथनमनुवादरूपम्् । तस्य परेण ब्रह्मणैक्योपदेशाथर्ं कृतम्् । योऽयं विज्ञानमयः', "स वा एष महानज आत्मा' इति परमेश्वरेणैकत्वमुपदिश्यते । "अत ऊर्ध्वं विमोक्षायैव ब्रूहि' इति पदेपदे प्रश्नात््, "अनन्वागतस्तेन भवत्यसङ्गो ह्ययं पुरुषः' इति पदेपदे पुण्येनानन्वागतत्वादिकथनरूपप्रतिवचनाच्चासंसारिस्वरूपप्रतिपादनपरत्वसिद्धिरिति शारीरलिङ्गदशर्नपरिहारश्चोक्त्तः ।
एवमधिकरणभेदवर्णनमयुक्त्तम््; द्वितीयतृतीयपादान्तर्गताधिकरणान्तरसूत्रवैरूप्यात््; निरूपणीयाभावाच्च । न ह्यत्र सूत्रद्वये प्रतिज्ञावाक्यं श्रूयते; विवक्षिततत्तत्प्रकरणस्थधर्मिवाचकशब्दाभावात््, प्रतिक्षेप्यव्युदासकशब्दाभावाच्च । "ईक्षतेर्नाशब्दम््', "आनन्दमयोऽभ्यासात््' अन्तस्तद्धर्मोपदेशात््' इति हि सूत्रशैली । अतोऽत्र तथाभावाभावादध्याहारः स्यात्् । स चानध्याहारेण निर्वाहे सति अनुपपन्नः । इह च पूर्वप्रकृतसाध्यहेतुसमर्थकत्वेऽध्याहारोऽनपेक्षितः । चतुर्थेऽपि पादेऽधिकरणान्तरारम्भेषु धर्मिवाचिपदाश्रवणं न दोषः; तस्य प्रधानादेः प्रतिपाद्यत्वव्युदसनपरत्वाद्धर्मिवाचिपदनैरपेक्ष्यात्् । "आनुमानिकमप्येकेषामिति चेन्न' इति, "न सङ्खयोपसङ््ग्रहादपि' इति च व्युदसनप्रतिज्ञा श्रूयते । नेति पदस्योत्तरत्रानुषङ्गेऽपि न दोषः । प्रधानादिपरत्वव्युदासस्य परमात्मपरत्वोपपादनशेषत्वात्् परमात्मपरत्वस्य प्राधान्येन प्रतिपिपादयिषिततया सर्वत्र तद्विवक्षायां प्रतिज्ञाखण्ड(वाक्य) श्रवणात्् क्वचिदध्याहारदर्शनेऽपि, गत्यन्तरसद्भावे सति गत्यभाव इव निर्वाहोऽनुपपन्नः । अतः परमात्मपरत्वसमर्थनपराधिकरणवैरूप्यादयुक्त्तम्् । निरूपणीयाभावाच्चाधिकरणान्तरत्वमयुक्त्तम्् । सन्दिग्धे हि न्यायप्रवृत्तिः । यत्रेकस्मिन्् वाक्ये प्रकरणे वा परस्परविरुद्धार्थद्वयं प्रधानप्रतिपाद्यतया प्रतीयते, तत्र सन्देहे सति न्यायावतारः । इह च तादृशसंशयविषयो न दृश्यते(विद्यते)।
1.3.44
तथा हि- जाग्रत्स्वप्नाद्यवस्थाप्रतिपादकवाक्यानां जीवविषयत्वं न संशयपदम्् । न च तदपाकर्तुं शक्यम्् । अतस्तन्निरूपणपरत्वमधिकरणस्यायुक्त्तम्् । "असङ्गो ह्ययं पुरुषः' इत्यादिवाक्यानां शुद्धस्वरूपपरत्वमपि न संदेहास्पदम््, निरवधिकानन्दनिरङ्कुशैश्वर्यप्रतिपादकानाम््, "सएको ब्रह्मलोक आनन्दः', "सर्वस्य वशी सर्वस्येशानः' इत्यादिवाक्यानां परमात्मपरत्वेऽपि न सन्देहः, अत एतत्समर्थनमनपेक्षितम्् । समानाधिकरणवाक्यानां ब्रह्मात्मकत्वोपदेशपरत्वेऽपि न विशय इति न तत्समर्थनार्थमधिकरणारम्भो युक्त्तः । जीवस्वरूपकथनं ब्रह्मात्मकत्वविधानायानुवाद इत्ययमर्थो निरूपणीय इति चेन्न; प्राप्तार्थानां वाक्यानामनुवादकत्वस्य अप्राप्ताथर्ानां वाक्यानां विधायकत्वस्य च स्वत एव स्पष्टत्वात्् न खलु "अग्निहिमस्य भेषजम््' इत्यस्य वाक्यस्य अनुवादकत्वम््, "स्वगकामो यजेत' इतिवाक्यस्य विधित्वं चात्र निरूपणीयम्् । अतो जीवस्वरूपकथने प्राप्तविशेषणोक्त्तेरनुवादत्वं न समर्थनीयम्् । अप्राप्तधर्मप्रतिपादनस्य विधित्वं च न साध्यम्् । विहितधर्मनिषेधेन स्वरूपैक्यप्रतिपादनं चानुपपन्नम्् । सूत्राक्षरप्रातिकूल्याच्च नेदं सूत्रद्वयं ब्रह्मात्मकत्वोपदेशसमर्थनपरम्् । भेदसमर्थनपरत्वं ह्यक्षरस्वारस्यादवगम्यते । न च मृषावाद्यभिमतं ब्रह्मात्मकत्वमस्मिन्् प्रकरणे दृश्यते; "स वा एष महानज
ौत्मा योऽयं विज्ञानमयः य एषोऽन्तर्हृदय आकाशस्तस्मिन्् शेते सर्वस्य वशी सर्वस्येशानः सर्वस्याधिपतिः' इतीश्वरतादात्म्योपदेशपरत्वावगमात्् । तन्मतेऽधिष्ठानतादात्म्यं ह्युपदेश्यम्् । न हीश्वरोऽशेषजगदध्यासाधिष्ठानम््; ईश्वरस्यापि सन्मात्रवस्तुनि कल्पितत्वात्् ।  न हि रज्जुकल्पितः सर्पः तत्कल्पितभूदलनाम्बुधाराधिष्ठानम्् । किञ्च ईश्वराध्यस्तजीवदर्शनं नेश्वरकर्तृकम््; ईश्वरस्य सर्वज्ञतया स्वारोपिताकारविषयभ्रमानुपपत्तेः । न चान्यकर्तृकम््; अधिष्ठानभूदेश्वरस्य संसार्यगोचरत्वात्् । न ह्यधिष्ठानानवभासेऽध्यस्तप्रतीतिरुपपद्यते । घटः सन््, पटः सन्निति सन्मात्रमेवाधिष्ठानतयाऽनुवृत्तमवभासत इति च तदीयप्रक्रिया; न त्वीश्वरोऽधिष्ठानतया प्रतीयत इति । अत सर्पभूतलनयोरन्योन्यतादात्म्योपदेशवत्् जीवेश्वरतादात्म्योपदेशोऽनुपपन्नः । ईश्वरधर्माश्च अविवक्षिता इति चेत््- पदानां लक्षणा । किञ्च ्रअप्राप्तानां धर्माणामनुवादासंभवात्् विहितस्य निषेधायोगात््, "एष सर्वेश्वर एष भूताधिपतिरेष भूतपालः' इति तात्पर्यलिङ्गदर्शनाच्च तेषां धर्माणामविवक्षितत्वं दुर्वचम्् । सिद्धान्त्यभिमतं तु तादात्म्यं तदुपासनञ्चोत्तरत्र निरूपयिष्यते । अतः सूत्राक्षरप्रातिकूल्यात्् संशयविषयाभावात्् स्वाभिमतार्थशरीरस्यानुपपन्नत्वात्् प्रामाणिकतादात्म्यनिरूपणस्यान्यत्र क्रियमाणत्वाच्चाकाशशब्दनिर्दिष्टस्य परमात्मत्वोपपादकं सूद्वियमिति सिद्धम्् ।
यादवप्रकाशपक्षेऽपि निरूपणीयाभावादनारम्भणीयत्वदोषः स्थितः । पूर्वपक्षसिद्धान्तवर्णनप्रकारश्चानुपपन्नः । परिष्वङ्गान्वारोहाभ्यां प्राज्ञस्यात्मनः शारीराद्भेदः स्थित इति विषयशोधकमाद्यं सूत्रं व्याख्याय, स प्राज्ञः किं भोक्त्ता विद्याकर्मातिशयलब्धैश्वर्यो जीवः उत परः इति विशये, भोक्त्तुर्विज्ञानमयस्य प्रकरणस्थतया वशित्वेशानत्वादीनां
1.3.44
विद्याकर्मलब्धतया जीवत्वमुक्त्वा, पत्यादिशब्दानां शाखान्तरे परमात्मविषयत्वदर्शनात्् अन्यत्र सुषुप्तौ परमात्मनि सम्पत्तिश्रवणाच्च परमात्मत्वं साधितम्् । तत्र तावत्् आद्यसूत्रव्याख्यानमयुक्त्तम््; विषयशोधकत्वमात्रे सूत्रवैयर्थ्यात््; पूर्वपक्षपरत्वे शाब्दस्य हेतोर्विरुद्धत्वात््; भोक्त्तुः प्रकृततया कर्माधीनैश्वरत्वस्य पूर्वपक्षहेतोरशाब्दत्वाच्च । तच्छङ्काव्युदसनासमर्थभेदानुभाषणे प्रयोजनाभावात्् सूत्रवैयथ्यर्म्् । किञ्च शारीराद्भेदकौ परिष्वङ्गान्वारोहौ प्राज्ञकर्तृकौ श्रूयेते । प्राज्ञत्वं च स्वाभाविकम््, पतित्वादयश्च स्वाभाविका एवात्र प्रतिपाद्यन्ते; उपाध्यनुक्त्तेः । तथैव, "स न साधुना कर्मणा भूयान््' इत्युपाधिनिषेधाच्च । अतस्तदनादृत्य पत्यादिशब्दानां शाखान्तरप्रसिद्धया परमात्मसाधकत्वोक्त्तिरचुतरा । सद्विद्यासंवादस्तु यद्यपि प्राज्ञस्य जगत्कारणत्वावगमकः, तथापि कारणस्य चिदचिद्वैलक्षण्ये तु संवादानिरपेक्षहेतुः पाज्ञत्वं निरुपाधिकैन्वर्यवत्त्वञ्च । संवादान्तरापेक्षणेऽनवस्था स्यात्् । एतच्छ्रुत्यपेक्षणेऽन्योन्याश्रयः स्यात्् । अतोऽधिकरणान्तरकल्पनं तन्निर्वहणं चानुपपन्नम्् । अतः सूत्रत्रयमेकाधिकरणम्् ।।
इति श्रीहारीतकुलतिलकवाग्विजयिसूनुना श्रीरङ्गराजदिव्याज्ञालब्धवेदव्यासापरनामधेयेन
श्रीमद्वदाचार्यपादसेवासमधिगतभगवद्रामानुजविरचितशारीरकमीमांसा
भाष्यहृदयेन श्रीसुदर्शनसूरिणा विलिखितायां श्रुतप्रकाशिकायां
प्रथमस्याध्यायस्य तृतीयः पादः ।।
श्रीमते रामानुजाय नमः
