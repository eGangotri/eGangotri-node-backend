श्रीमते रामानुजाय नमः । श्रीमते हयग्रीवाय नमः । श्रीमते लक्ष्मीनृसिंह्म
परब्रह्मणे नमः ।।
(4.2.1) वागधिकरणम्
<4.2.1>
- पादसंगतिमाह - इदानीमिति । अयमाशयः - प्रथमाध्याये परतत्व प्रतिपादनं
कृतम् । द्वितीयाध्यायेच नित्यत्वज्ञातृत्वप्रभृतिगुणैः जीवतत्त्वस्वरूपं
शोधितम् । तृतीयाध्यायप्राथमिकपादद्वयेन जीवात्मनः सर्वावस्थासुदोषवत्वं
परमात्मनः र्निदोषत्वकल्याण गुणाकरत्वं च प्रतिपादितम् । तदनन्तरं
परमात्म प्राप्त्यर्थोपायश्च निरूपितः ।पश्चात् उपासकस्यापेक्षितं
विद्यारम्भमुपक्रम्य विद्यावसानपर्यन्तं मध्ये यद्वक्तव्यं तत्सर्वमुक्तम् 
अथ प्रारब्ध कर्मववसाने स्थूलदेहं विजहतो जीवस्य गमनोपक्रमरूपा
उत्क्रान्तिः प्रतिपाद्यते इति 
यद्यपि स्थूल देहपरित्यागस्य मरणरूपत्वेन वैराग्यपादे एव जाग्रदाद्यवस्थानिरुपणवत्
मरणावस्थानिरूपणमपि युक्तम् । अथापि ब्रह्मज्ञस्य महानुभावत्वेन
मरणमेव नास्तीति बाल बुद्धिशंकापनोदनेन तस्यापि प्राप्तकाले मरण
मस्तीति विशेष सूचनार्थं, ब्रह्मविदां मरणस्य सुखात्मकत्वद्योत
नार्थं ब्रह्मविद उत्क्रान्तौ मूर्धन्यनाड्या गमनमिति विशेषाभिव्यक्यै
च सर्वसाधारणमपि मरणं फलाध्याये चिन्त्यते इति बोध्यम् । विषयादिकं
दर्शयति - तत्रेदमिति । उदाहृतवाक्यार्थस्य क्रमेणविचार्यमाणत्वादत्र
विचारणीयमशमुदाहृत्य संशयं प्रदर्शयति - अत्रेति
वाग्वृतिः=वाग्व्यापारः ।वाक्प्रकृतिकत्वाभावादिति । वागिन्द्रियोपादानत्वा
भावादित्यर्थः । ननु मनसःवागिन्द्रियोपादानत्वस्येव वागिन्द्रियव्यापारोपादानत्वस्याप्यभावात्
तत्र वागिन्द्रिय व्यापारलयस्याप्यसंभवस्तदवस्थः एवेत्यत्राह - वागादि
वृत्तीनामिति । अयमाशयः - वाङ्मनसि संपद्यते इत्यत्र वाक्शब्दबोध्यस्य
मनसि लयः प्रतिपाद्यते । तत्र वाक्शब्दबोध्यं लय प्रतियोगिभूतं
किमित्यपेक्षायां स्वरसतः प्रतिपन्नं वागिन्द्रियं न भवितुमर्हति 
कारणे एवलयस्य संभवात् मनसश्च वागिन्द्रियं प्रति कारणत्वाभावात् 
इन्द्रियाणामाहंकारिकत्वात्
अतो वाग्व्यापार एव वाक्शब्दवाच्यः इति निश्चेयम् । यद्यपि वाक्व्यापारोपि
न मनः प्रकृतिकः । अथापि तस्य मनः कारणकत्वेन वाग्वृत्तेः मनसि
उपरमकथनं कथंचिदुपपन्नं भवति । मनसि स्थितेपि वाग्व्यापाराभावस्तु
उपपद्यते । विद्यमानस्य वागिन्द्रियस्य तादात्त्विकाभावस्याप्य
भावेन वाक्शब्दस्येन्द्रियपरत्वे संपत्तिश्रुतिः न कथं चिदप्युपपद्यते
इति । सिद्धान्तमाह - एवं प्राप्ते इति । दर्शनादिति खण्डं विवृणोति - दृश्यते
हीति ।दृश्यते=अनुमीयत इत्यर्थः मनसि स्थितेपि वाग्व्यापाराभावमात्रमेवोपपद्यते
न तु वागिन्द्रियाभावोपि इति न नियमः
वागिन्द्रियोपरमेपि मनः प्रवृत्तिदर्शनात् । अतः वाग्व्यापाराभाववत्
वागिन्द्रियाभावोपि तदनीमुपपद्यते इति एतदभि प्रायिण्येव संपत्ति
श्रुतिः किं न स्यादिति भावः । उत्तरखण्डमवतारयति - वृत्तिमात्रेति 
विनिगमकं नास्तीत्याशयः ।वाक्स्वरूपसंपत्तावेवेति। मनसः प्रवृत्तव्यापारत्वेपि
वागिन्द्रियस्य निवृत्तव्यापारत्व संभवात् तादृशेच मनसि प्रवृत्तस्वकार्ये
दारुणि निवृत्तस्वकार्यस्याग्नेरन्तर्भूतत्ववत् निवृत्तव्यापारस्य
वागिन्द्रियस्यैवान्तर्भूतत्वसंभवात् वागिति शब्दस्वारस्याच्च वाक्स्वरूपस्यैव
मनसिसंपत्तिर्युक्तेति भावः
अथतदानीं वृत्तेरिव वागिन्द्रियस्यापि सद्भावः अनुपलम्भनिरस्तः
इत्याह - नहीति ।ननु वागिन्द्रियं प्रति मनसः उपादानत्वाभावात् तत्र
तस्य लयकथनमसंगतमिति बाधकहेतुरस्माकमधिकः इति शंकामनूद्य परिहरति - यदुक्तमिति 
संयुज्यत इति । अत्र संपत्ति शब्दस्य लयपरत्वेहि त्वदुक्तदूषणं
प्रसरेत् । संयोगपरत्वमभ्युपगम्य वागिन्द्रियमुपरतव्यापारं सत्
मनसा संयुज्यते इत्यर्थ स्वीकारेण नोक्त दोषस्य प्रसक्तिः । संपत्ति
शब्दस्य संयोगपरत्वमपि लोकदृष्टम् । ननु संपत्ति शब्दस्य लयसंयोगोभयपरत्वेपिलय
परत्वप्रसिद्धिस्वारस्यात् तदेवात्रस्वीकार्यमिति चेन्न उपक्रमस्थवाक्शब्दस्वारस्येन
तादृशप्रसिद्धेस्सापवादत्वात्
वस्तुतः तादृशप्रसिद्ध्यभ्युपगमेनार्थ वर्णनमपि न युक्तम् । वाक्शब्दस्य
वाग्व्यापारत्वं हि तदानीमाश्रितम् । मनसः वागिन्द्रियव्यापारनिमित्तकारणत्वेपि
तदुपादानकारणत्वाभावात् तत्र व्यापारलयस्याप्यसंभव एव । उपादानकारणे
एव हिलयः न तु निमित्ते । वाग्वृत्त्युपादानंच तदाश्रयभूता वागेव
नतु मनः । अतो वाक्शब्दस्य वागिन्द्रिय परत्वे तदु परति परत्वे
च चोद्यं समानम् । परंतु भवतां वाक्शब्दस्य वृत्ति परत्वेन लाक्षणा,
संपत्तिशब्दास्वारस्यं च । अस्माकं तु नेन्द्रियपरत्वे लक्षणा ।
संपद्यत इति शब्दास्वारस्य मात्रमेवेत्याशयः
<4.2.2>
उत्तरसूत्रार्थमाह - यत इत्यादि । इदं चातश्शब्दार्थ विवरणम् । वाचमनु
= वाचः पश्चादित्यर्थः । अत्रहि सर्वेषामिन्द्रियाणां "मनसि संपद्यमानैरिति
संपत्तिरुक्ता । संपत्तेः (च) लयरूपत्वे चेदं न संगतं स्यात् ।
मनसः सर्वेन्द्रियं प्रति प्रकृतित्वाभावात् । अतस्संयोगमात्रमेव
संपत्तिशब्देन विवक्षितमिति निश्चेतव्यम् । तथा च सर्वेषामिन्द्रियाणां
निर्व्यापारताहेतुभूतः मनसा संयोगविशेषः एव संपत्ति शब्दार्थः इति
ध्येयम् ।। इदमत्रावधेयम् बाह्यसांसारिक प्रवृत्तौ एवं क्रमः आत्मा
मनसा संयुज्यते मनः इन्द्रियेण इन्द्रियमर्थेन ततः प्रत्यक्षमिति
जीवस्य शरीरात् उत्क्रमणदशायां बाह्यविषयकप्रत्यक्षादीनामभावात्
इन्द्रियमर्थेन न संयुज्यते । इन्द्रियं च वागादिकं मनसा, मनस्तु
प्राणादिना । इति क्रमः । अत एव श्रुतौ वाड् मनसि संपद्यते इत्युक्तं,
न तु वाचि मन संपद्यते इति । ततश्चान्ततः ।वागादीन्द्रियमनस्संयोगस्योभयत्र
सत्वेपि वैलक्षण्यमस्ति । पूर्वत्रतु इन्द्रियादीनां सव्यापारता,
उत्तरत्र निर्व्यापरता ।अत्र संपत्तिः लयरूपा, संयोगरूपावेति संशयः 
लयरूपत्वे, पृथिवीत्वा वस्थां विहाय जलत्वावस्था प्राप्तिवत्
इन्द्रियत्वावस्थां विहा यमनस्त्वावस्था प्राप्तिः मनस्त्वावस्थांविहाय
प्राणत्वा वस्थाप्राप्तिः एवं क्रमेण भगवति भूत सूक्षमस्य लयो वाच्यः
तथासति सर्वेषां नाशात् जीवमात्रस्यावशिष्टस्योत्क्रान्तिर्वक्तव्या 
तथा च सूक्ष्मशरीरादिविहाय केवलस्याणोः गमने स्वर्गादिषु शरीरान्तरपरिग्रहः
न सेत्स्यति । उपादानस्य भूतसूक्ष्मस्य पूर्वमेव विनाशात् ।तदन्तर
प्रतिपत्त्यधिकरणे चेदं सुविशदमुपपादितम् । अतः वागादिशब्दस्य व्यापार
परत्वे लयरूपत्वं सूपपादं भवेदिति पूर्वपक्ष्याशयः ।
सिद्धान्ते लयरूपत्वांगीकारेपि वागादिव्यापाराणामुपादान भूतवागादावेव
लयः नतु मनसि उपादानत्वाभावात् ।मनसः अनुपादानत्वेऽपि निमित्तत्व
मस्ति इन्द्रिय व्यापारस्य मनोऽधीनत्वादिति तदभिप्रायकमेवेदं वचनं
इति वक्तुं न शक्यम् । तथासति वागादि व्यापाराणां मनस्यन्तर्गतत्व
मुक्तं भवति । तथा च मनो व्यापारविरहप्रयुक्त व्यापाररहितं वागिन्द्रियमिति
फलितम् । एतावता यदा वागादिव्यापाराः उपरताः तदैव मनोव्यापारोपि
उपरतः इति सिध्येत् ।मनस्सत्वं वागादिव्यापारस्यासत्वं च चेत् तदैव
वाङ्मनसि संपद्यते इत्युपपन्नं भवेत् । श्रुतेः स्वारस्यं तदैव
वागादिनामेवोपरम बोधने इदं युज्यते । वागादीन्द्रियोपरमेपि मनसः
तत्प्रवृत्तेश्च दर्शनात् ।। एतदभिप्रायेणैव "दृश्यते हि वागिन्द्रिये....मनः
प्रवृत्तिरिति भाषितम् ।। अतः निमित्तकारणत्वाभिप्रायेणाप्यस्य
वचनस्योपपत्तिः न संभवति । तस्मात् केवल संयोगपरत्वाभिप्रायकमेव 
नच मनसि वाचः केवल संयोग स्वीकारेपि उत्क्रान्तिसमयत्वात् व्यापारानर्हदशैव
वाचः उक्ता भवति इति चेत् इष्टमेव तत् । यथाश्रुति अर्थस्य वर्णनीयत्वमित्यभिप्रायात् 
(4.2.2) मनोऽधिकरणम्
<4.2.3>
सूत्रार्थमाह - तदिति ।सर्वेन्द्रिय संयुक्तं मनइति 
अनेन वाङ्मनसीत्यत्र वाक्शब्दः सर्वेन्द्रियोपलक्षणमिति दर्शितम्
ननु शब्दाच्चेति पूर्वाधिकरणस्थसुत्रखण्डबलेनैव मनःप्राणे इतिवाक्यस्याप्यर्थनिर्णयसंभवात्
तदर्थनिर्धारणाय पृथक्सूत्रं व्यर्थमिति शंकापरिहाराय अधिकाशंकामाह - अधिकेतिप
प्राणशब्दनिर्दिष्टाप्सु मनसः लयोपपादनाय अन्नप्रकृतित्वमवगम्यते
इत्यन्त मुक्तम् । अन्नप्रकृतित्वं अन्नप्रकृतिकत्वम् ।।उक्तयुक्त्या
मनसः अन्नमयत्वेपि तस्य पृथिवीद्वारा अप्सुलय संभवोपपादनाय अन्नमयत्वं
सिद्धमित्यन्तमुपात्तम् । ता अन्नमसृजन्त इति पृथिव्याः अन्न कार्यत्वोक्तेः
अप्सु प्रथिवी लयः उपपन्न इति भावः । साक्षात्प्राणशब्द बोधिते
मनसः पृथिवीद्वारालयासंभवपरिहाराय प्राणस्याव गम्यते इत्यन्त मुक्तम्
शंकामुपसंहरति - अत इति ।परंपरया स्वकारणे लय इति।स्वकारणपृथिवीद्वारा
अन्नमयस्य मनसः प्राणशब्दलक्षिताप्सु लयस्य संभवात् मनःप्राणे संपद्यतेइत्येतत्
यथावस्थितमेवोपपन्नम् । संपद्यत इति शब्दास्वारस्यंचनेति भावः ।
विवक्षितमधिकशंका परिहारमाह - परिहारस्त्विति ।अन्नमयं हि सोम्य मनः
इत्यत्र मनसः अन्नेनाप्यायनं, आपोमयः प्राणइत्यत्र प्राण स्याद्भिराप्यायनं
चात्रोच्यते । तच्च कार्यक्षमतापादन रूपम् ।न तु तत्र प्रकृतिविकृति
भावः इत्यर्थः। कुत एवमित्यत्राह - आहंकारिकत्वादिति । दूषणान्तरमाह - प्राणेतिम
मनश्शब्दस्य मनः परत्वमेवाभ्युपगम्य स्वकारण पृथिवीद्वारा लयस्य
पूर्वपक्षितत्वात् न मनश्शब्दस्य लक्षणारूप दूषणं युक्तमिति ध्येयम् ।।
मनोधिकरणं समाप्तम् ।।
(4.2.3) अध्यक्षाधिकरणम् 
<4.2.4>
वाङ्गमनसि संपद्यत इति श्रुतिवाक्यस्य क्रमेणार्थ
विचारणात्संगतिः । यद्वा पूर्ववत् वचनानु सारेण प्राणस्तेजसीत्यत्रापि
तेजसि प्राणसंबन्धप्रतीतिः स्यादित्याक्षेप संगतिः । पूर्वपक्षमाह - यथेति 
यथा श्रुतिर्बोधयति तथैवास्माभिस्स्वीकर्तव्यम् । अस्माकमसर्वज्ञत्वात् 
अत एव वाङ्मनसि संपद्यते मनः प्राणे इत्यत्र यथाश्रुति अर्थो
वर्णितः । तस्मात् प्राणस्तेजसीत्यत्र एकादशेन्द्रिय सहितस्य प्राणस्य
तेजस्येव संयोगः प्रतिपाद्यते इत्यभ्युपेत्यम् । मध्येऽन्यत्र
संबन्धकल्पने श्रुतहानि अश्रुतकल्पना प्रसंगः 
सिद्धान्तमाह - इति प्राप्तइति । जीवोपगमः जीवसंबन्धः ।अभिसमायन्तीति।
यदि तेजस्येव प्राणस्य योगः श्रूयेत तदाभवदुक्तारीतिः स्वीकर्तुं
शक्या । मध्ये पुनः आत्मानमन्तकाले सर्वे प्राणाः अभिसमायन्तीति
प्राणानामात्मनि योगोऽपि साक्षादभिधीयते । अतः उक्तश्रुतिवाक्ययोरविरोधेनैव
निर्वाहः कर्तव्य इति भावः । सूत्रस्थादि शब्दविवक्षितमर्थद्वयं
प्रदर्शयति - तथेत्यादिना । अथाविरोधेन निर्वाहं दर्शयति - एवं जीवेनेति 
प्राणस्य जीव संबन्धः तेजस्संबन्धश्च श्रुतः ।अतस्संबन्धद्वय
निर्वाहाय जीवे प्राणसंबन्धं स्वीकृत्य प्राणसंयुक्तस्य जीवस्य
तेजस्संबन्धः इति स्वीकरणे न दोषः
ननु प्राणस्य जीवद्वारैव तेजस्संबन्धः नतु साक्षादिति प्राणस्तेजसीति
व्यवहारः कथमित्यत्रानुरूपं दृष्टान्तमाह - यथेति । नच विनिगमनाविरहात्
प्राणस्य तेजोद्वारेणैव जीव संबन्धोस्तु इति वाच्यम् । निरध्यक्षस्यप्राणस्य
तेजसि स्थित्यसंभवात् । एतत्सूचनायैव सूत्रे अध्यक्षे इत्युक्तम् 
उपगमः समीपगमनम् । संश्लेषाय समागमः ।सर्वे प्राणाः - दश इन्द्रियाणिमनः
प्राणवायुश्च । एतेषां सर्वेषां अभिसमायानं, (आगमनं) श्रुतम् ।
उत्क्रान्तिः=अनुगमः ।"कस्मिन् उत्क्रान्ते" इत्यादिना प्रतिष्टोक्ता 
इदं वाक्यं स्वात्मनि जीवस्य चिन्तनरूपं
ननु अस्मात् वाक्यात् प्राणोत्क्रमाद्यनन्तरं जीवोत्क्रमणं उच्यते 
तमुत्क्रामन्तं प्राणोऽनूत्क्रामति इति हि श्रुतिः । कथमिदमुपपद्यते
इति चेत् अयं भावः । मयासह कस्मिन् उत्क्रान्ते सति अहमुत्क्रमण
कार्यभाक्स्याम् मया सह कस्मिन्वसति वासः स्थितः स्यात् इति जीवश्चिन्तयति
एवं चिन्तनरूपसमीक्षैव प्रतिष्टा । अतः उभयोरेकदैवोत्क्रमः । अत
एव "सह हि एतौ अस्मिन्वसतः । सहोत्क्रमतः इति श्रुत्यन्तरेचोक्तम् ।।अध्यक्षाधिकरणं समाप्तम् ।
(4.2.4) भूताधिकरणम् 
<4.2.5>
वृत्तमनुकीर्तयन् संशयादिकं दर्शयति - प्राणस्तेजसीति ।
सजीव प्राणस्य तेजसि संबन्धः पूर्वमुक्तः । अधुना संपद्यते इति
संपत्त्याश्रयत्वेन तेजस एवोपादानात् तन्मात्रे एव संपत्तिर्युक्ता 
नहि भूतान्तरवाचकंपदं श्रूयते । न भूतान्तरवाचकश्च श्रूयमाणस्तेजश्शब्दः 
नच छत्रिन्यायेन तेजोव्यतिरिक्तानामप्यत्रोपादानं संभवति ।अछत्रिणांगमनस्य
प्रत्यक्षतः उपलम्भवत् तेजोव्यतिरिक्त भूत ग्रहणे प्रमाणानुपलब्धेःइति
भावः ।। सिद्धान्तमाह - उच्यत इति ।तच्छ्रुतेरिति सूत्रखण्डं विवृणोति - पृथिवीमय
इत्यादिना। सूत्रस्थ तच्छब्दस्य भूतेष्विति प्रकृतभूतमात्रपरत्वेपि
सामर्थ्यात् भूतमयत्वपरत्वमित्यभि प्रेत्य भूतमयत्वश्रुतेरित्युक्तम्
यद्यपि अत्र श्रुतौ तेजसीति तेजोमात्रे एव संयोग उक्तः । अथापि
श्रुत्यन्तरे पृथिवीमयः आपोमयस्तेजोमयः इति संचरतोजीवस्य भूतन्तरसंयोगस्याप्युक्तेः
सर्वभूतमयत्व प्रतीतेः छत्रिन्यायेन तेजोभिन्नभूतान्तरसंयोगोपि
विवक्षित इति भावः । तथा च तेजश्शब्दः सर्वभूततात्पर्यकः इत्याशयः।
सूत्रे भूतशब्दः भूतसूक्ष्मांशपरः । तेजश्शब्दस्यापि तत्रैव तात्पर्यम् ।।
<4.2.6>
उत्तरसूत्रं चोद्यमुखेनोत्थापयति - नन्विति । अयमाशयः - यद्यपि पृथिवीमयः
आपोमयः तेजोमयःइत्यत्रजीवस्य सर्वभूतसंबन्धः उक्तः अथापि एकदैव
सर्वभूतसंबन्धस्तत्रोच्यते इति तुन संभवति । क्रमेणापि तत्संभवात् 
अत एव हि पृथङ् निर्दिश्यते । इत्थं च श्रूत्यन्तरे जीवस्य क्रमेण
सर्वभूत संबन्ध सद्भवावगमेपि अत्र तेजश्शब्दमात्रश्रवणात् तन्मात्रसंबन्धःएव
विवक्षितः किं न भवेत् । यदित्वेकदैव संचरतो जीवस्य सर्वभूतसंबन्धो
विवक्षितस्स्यात्तदाऽत्रतेजस्संबन्धोक्तावपि सर्वभूतसंबन्ध प्रतीतिरार्थिकी
स्यात् । तथा चात्रान्यत्र क्रमेण प्रतिपादितायाः तेजस्संपत्तेरेवोक्तत्वात्सैव
विवक्षणीयेति न सर्व भूतसंबन्ध सिद्धिरिति
नैकस्मिन्निति। एकस्मिन्नेव भूते न संबन्धः इत्यर्थः । कुत इत्यत्र
हेतुमभि प्रेतमाह । एकैकस्मिन्निति । श्रुत्यन्तरे क्रमेण वा युगपद्वा
सर्वभूतसंपत्तिर्विवक्षिताऽस्तु । अथापि केवलस्य तेजोरूप भूतस्य
कार्यकरणाक्षमत्वात् केवल तेजोपादानेपि सर्वभूत संबन्ध एषितव्य
इति अजहल्लक्षणया तेजश्शब्दः सर्वभूतपर एव । श्रुत्यन्तरे सर्वभूतमयत्वोक्तिरपि
अत्रिवृत्कृतस्य कार्याक्षमत्वाभि प्रायिण्येव । एतदाशयेनैव तच्छ्रुतेरिति
श्रुत्यन्तरस्य प्रमाणत्वेनोपादानमिति भावः । नन्वत्रिवृत्कृतस्य
कार्यक्षमत्वं कुतो न भवतीत्यत्रोत्तर खण्डं विवृणोति - दर्शयत इति
द्विवचन मनुसृत्य श्रुति स्मृती इत्युक्तम् । श्रुतिद्वयस्यैव विवक्षितत्वे
श्रुतित्वेन साजात्यात् दर्शयतीत्येकवचनमेवालम् ।। आपः पुरुषवचसो
भवन्तीत्यत्र त्रिवृत्कृतानामेवापां कार्यकरत्वं च दृष्टमित्यपि
ध्येयम् ।। अधिकरणार्थ मुपसंहरति - अत इति ।। ननु प्रथमं भूतसृष्टिः
ततः पंचीकरणं ततः अण्डसृष्टिः ततो देवादि व्यष्टिसृष्टिरिति क्रमः 
व्यष्टिसृष्ट्यनन्तरं अत्र विद्यमानस्य जीवस्योत्क्रान्ति दशायां
प्राणस्तेजसीति प्राणसंयुक्तस्य जीवस्य तेजसि संपत्तिरुच्पते ।
अत्रापंचीकृततेजएव नास्ति । अतः किं तेजोमात्रे उत संहतेषु सर्वेषु
भूतेषु "इति कथं संशयः ।
न च अपंचीकृत भूतमधुनाऽत्र नास्तीति निश्चप्रचम् । अथापि पंचीकृततेजोमात्रे
वा पंचीकृतेषुसर्वेषुवा इति संशयतात्पर्यमिति न दोषः इति वाच्यम् 
तथा सति समाधानानुपत्तेः "तासां त्रिवृतं त्रिवृतं" अण्डमुत्पादयन्ति
ते "इत्यत्र अण्डोत्पत्तिकारणतया त्रिवृत्करणदिकं ह्युच्यते । तद्वि
प्रकृतानपयुक्तम् । इति चेत् सत्यम् । यथा अपंचीकृतस्य भूतस्य कार्योत्पादनसामार्थ्यं
नास्तीति भूतान्तर संसर्गः आवश्यकः । तथैव पंचीकृत तेजोमात्रस्य
पंचीकृतभूतान्तरासं सृष्टस्यापि कार्यकरत्वं न भावतीति तात्पर्यात् 
नहि पंचीकृततेजोमात्रे संपत्तिं प्राप्य वर्तमानः पंचीकृततेजस्सूक्ष्ममात्र
शरीरकः देहान्तर प्राप्ति समये पंचीकृतपञ्च भूतात्मशरीर भाक् भवितुमर्हति
अतः पंचीकृत भूतसूक्ष्म पंचकशरीर विशिष्टत्वमावश्यकमित्यत्र तात्पर्यमिति
न दोषः ।। त्रयात्मकत्वात्तु भूयस्त्वादिप्यत्रापीदमेवोक्तम् ।
ननु संहतसर्वभूतेषु संपत्तेः सत्वे पृथिव्यां संपद्यते आकाशे संपद्यते
इति वा कुतो नोक्तम् । तेजोग्रहणस्य किं प्रयोजनमिति चेत् शृणु
उत्क्रान्तेः पूर्वं "संतापयनि स्वं देहमापादतलमस्तकं इति तेजसः
सर्वव्याप्तिः उक्ता । उत्क्रान्तिदशायां तु तादृशाग्नेः उपसंहारः 
क्वचित्प्रदेशे एव कंचित्काल मूष्मोपलब्धिः । इदं च प्रत्यक्षसिद्धम् 
एतत्सूचनायैव तेजसीत्युक्तम् । अतः उत्क्रान्तेः प्राक् सूक्ष्मदेहसंबन्धः
आत्मनि आवश्यकः इति ज्ञापितम् । तेनचोपासनकाले मुख्यामृतत्वमस्यनास्तीति
च ज्ञापितम् । "अस्यैवचोपपत्तेरूष्मा इति सूत्रे व्यक्ती भविष्यति 
तेजसः ऊर्ध्वगति स्वभावात् उत्क्रान्तस्यास्य ऊर्ध्वगति संपादन
सौकर्यं च इत्यतोपि तेजसि संपद्यते इत्युक्तम् । । भूताधिकरणं समाप्तम् ।।
(4.2.5) आसृत्युपक्रमाधिकरणम् 
<4.2.7>
एवं सजीवस्य प्राणस्य भूतसूक्ष्मांशेषु संपत्तिरूपोत्क्रान्तिरुक्ता 
अथोक्तोत्क्रान्तेः विद्वदविद्वत्साधारण्यं ब्रूते इति संगतिः 
यद्यपि तेजः परस्यां देवतायामिति श्रुत्यर्थ विचारानन्तरं तदोकाधिकरणात्पूर्वं
एतदधिकरणप्रवृत्तिर्युक्ता । तेजः परस्यां देवतायामित्युक्तायाःपरस्मिन्
संपत्तेरपि उभयसाधारणत्वात् नाडीप्रवेशे एव विदुषो विशेषसद्भावाच्च 
अथापि - परमात्म संपत्तौ मुक्तस्यास्तित्व नास्तित्वविगानाभावात्
पूर्वाधिकरण प्रतिपादितार्थे एव विगानाच्च विदुषः उत्क्रान्ति निषेधोऽत्र
परिहृियते
अत एव सैषा संपत्तिर्विदुषोन विद्यते इत्याशंक्यपरिहृतमिति परसंपत्त्यधिकरणादौ
भाषिष्यते । संशयादि दर्शयति - इयमित्यादिना । पूर्वपक्षयुक्तिमाह - विदुषोऽत्रैवेति।
।विदुषोऽत्रैवामृतत्वं केन वचनेनैवगम्यते इत्यत्राह - विदुषोहीति 
अत्रहि विदुषोऽत्रैवामृतत्वस्य ब्रह्मप्राप्तेश्च प्रतिपादनात्
नोत्क्रान्तिर्युक्तेति भावः । सिद्धान्तमाह एवं प्राप्ते इति ।
आ - सृत्युपक्रमादिति भिन्नं पदम् । सृतिःगतिः । फलितार्थमाह - नाडीप्रवेशात्प्रागित्यर्थः
इति । सूत्रे नाडी प्रवेशात्प्रागित्यानुक्त्वा आसृत्युपक्रमादिति
गत्युपक्रमावधि साम्यकथनेन विवक्षितं हेतुं विवृणोति - विदुषो
ऽपि हीति । उत्क्रम्य गति श्रवणमेव हेतुतया गत्युपक्रमादिति सूत्रयता
विवक्षितमिति भावः । एका=नाडी मूर्धानमभिनिःसृता । सैवमूर्धन्यनाडीत्युच्यते 
तया=मूर्धन्यनाड्या । आयन्=गच्छन् इण्गताविति धानुः । अन्याः=नाड्यः 
विष्वक् भवन्तिः=अमुमुक्षूणामुत्क्रमणार्थाः इत्यर्थः । अनया
श्रुत्या फलितं हेतु दर्शयन् विदुषोऽप्यु क्रान्तेरवर्जनीयत्वमाह - एवं
नाडीति । अत्रोर्ध्वमायन्निति उत्क्रान्तिरुक्ता नाडीप्रवेशे च
विशेषः उक्तः न ततः पूर्वम् ।अतो नाडी प्रवेशात्प्राग् उक्तोक्रान्तिः
सर्वसाधारणीत्याशयः । अथ नाडीप्रवेशदशायां विशेषबोधकं वचन मुदाहरति
- तेन प्रद्योतेनेति
प्रद्योतेन=प्रकाशेनेत्यर्थः । तस्य हैतस्य हृदयस्याग्रं प्रद्योतते
तेनैष आत्मा निष्क्रामतीति हि पूर्वं श्रुतिः ।मूर्ध्नानिष्क्रमणं
विद्वद्विषयमिति। मूर्ध्नोनिष्क्रमत एवहि ऊर्ध्वया नाड्या प्रकाशितद्वारया
निष्क्रमणंसंभवति । अतो वस्तुसामर्थ्यात् मूर्ध्नो निष्क्रमणं मूर्धानमभिर्निःसृतैका
तयोर्ध्वमायन्नित्युक्तं निष्क्रमणं चैकविषयकमेव ।तथा निष्क्रमतश्च"अमृतत्वमेति'
इति अमृतत्वोक्तेः तत्साधनभूतविद्यानिष्टस्यैव तथा निष्क्रमणमिति
निश्चीयते इति भावः ।मूर्ध्नो निष्क्रमणस्य विद्वद्विषयकत्वनिश्चयात्
चक्षुरादिभ्योनिष्क्रमणस्याविद्वद्विषयकत्वं निश्चित प्रायमित्याशयेनाह - इतरदिति
पूर्वपक्षहेतु मनूद्य निरस्यति - यदुक्तमिति । अनुपोष्येति । उष दाहे
इति धातुः अदग्ध्वेत्यर्थः । तत्र च कर्माकांक्षाया मौचित्त्यात्
शरीरोन्द्रियादि संबन्धमित्यध्याहृतम् ।।उत्तरपूर्वाधयोरश्लेषविनाशरूपमिति।
यतोऽयं ब्रह्मज्ञानी, अतः अस्य ज्ञानं, ज्ञानाग्निः सर्वकर्माणि
भस्मसात् कुरुते तथा, सर्वेपाप्मानः प्रदूयन्तेः इति शास्त्रमनुसृत्य
अस्य कर्माणि दहति । ननु शरीरेन्द्रियादिकम् । अतः शरीराद्यदाहकमस्य
ज्ञानं शरीरसत्व काले एव यदमृतत्वं प्रापयति । तदमृतत्वं अश्लेषविनाशरूपमित्याशयः 
यद्यपि चरमशरीरावसान एवात्तर पूर्वाधाश्लेषविनाशौ अथापि तयोः
तावत्पर्यन्तमपि कार्यकरत्वाभावेन तदभिप्रायकममृतत्ववचनमिति भावः
विदुषोऽत्रामृतत्ववचनवत् अत्र ब्रह्म प्राप्तिवचनमप्यन्याभिप्राय
मित्याह - अत्रेति । उपासनकालीन ब्रह्मानु भवाभिप्रायकं तद्वचनमित्यर्थः 
ननु विदुषोऽत्रैव ब्रह्मप्राप्तिकथनं सगुणब्रह्मप्राप्तिविषयकमस्तु 
उत्क्रान्त्यादिश्रवणं तु निर्गुणब्रह्मप्राप्त्यर्थमिति किं
न स्यादिति चेत् न । सगुणब्रह्मव्यतिरिक्त ब्रह्म सद्भावे प्रमाणाभावात् 
अत एव तादृश ब्रह्मप्राप्तेः निरस्तत्वात् । सत्यं ज्ञानमनन्तं
ब्रह्मेत्युक्त ब्रह्मवेदनस्य सोऽभ्नुते सर्वान्कामान् सह ब्रह्मणा
विपश्चितेति सगुण ब्रह्मप्राप्ति फलकत्वावगमात् मुक्तेस्सगुण विषयकत्वनियमादिति
<4.2.8>
उत्तर सूत्रे तदित्यस्य अमृतत्वमिति व्याख्यानम् । ब्रह्मणस्सर्वगतत्वेनात्रापि
तस्य प्राप्तत्वात् अदग्धदेहसंबन्धस्यैव पुंसः ब्रह्मप्राप्तिरिति
न युज्यते इति शंकायामाह - सा चार्चिरादिनेति । अन्यथाऽविदुषोऽप्यत्र
ब्रह्म प्राप्तिस्यादिति भावः । आतदंवस्था प्राप्तेः देशवि शेषप्राप्तिपर्यन्तमित्यर्थः 
उत्क्रान्तिदशायामपिहि सूक्ष्मशरीरसंबन्धसत्वम् । अतस्तावत्पर्यन्तं
संसार एव आ - अपीतेः इति पदच्छेदः । ननु मरणसमये एव भोगहेतुसर्वकर्म
निवृत्त्या नोत्क्रान्तिदशायां सूक्ष्मशरीर संबन्ध सद्भावः इति
न तदानीं संसारत्वं
नच कर्मनाशेन शरीरस्यापि नाशात् जीवस्य कथं गमनमिति वाच्यम् । जीवस्याणुत्वेन
स्वभावत एव क्रियावत्वात् सूक्ष्मदेहानुवृत्तिमन्तरेणापि गति संभवादिति
चेन्न, तथा गमनसंभवेपि श्रूयमाण चन्द्रसंवादाद्युपपत्तये तदानीमपि
शरीरसंबन्धस्यावर्जनीयत्वात् । नहि चन्द्रलोकपर्यन्तं स्वरूपेण
गत्वा तत्र कंचिदपूर्वं देहं परिगृह्य चन्द्रेण सवदते इति वक्तुंशक्यं,
कल्पना गौरवात् । कृत्स्नाविद्यानिवृत्तेः परमपदगमनापेक्षत्वाच्च 
तस्मादुत्कान्तिदशायामपिसूक्ष्म शरीरसंबन्धसत्वात् संसार एवेति 
तस्य तावदेवेत्यदिना ब्रह्मविदः यावद् ब्रह्मप्राप्ति देहबन्धानुवृत्तिश्चोक्ता
अतो ज्ञानसमनन्तरमेव मोक्षः इति पक्षः अनादरणीयः । यावन्न विमोक्षये 
इति विलम्ब कथनाच्च विमुक्तेः प्राक् गानकाले संसारित्वमेव, न
मुक्तत्वं इति ।।
<4.2.9>
उत्तरसूत्रार्थमाह - इतश्चेति न मुक्तः इत्यर्थः । मरणात्पूर्वमनुवर्तमानस्य
स्थूल देहस्य प्रत्यक्षसिद्धत्वात् तत्रादग्धत्वस्थापन मनावश्यकमित्याशयेनोत्क्रान्तिदशायां
तत्स्थापनम् ।। यद्वा ब्रह्मलोकप्राप्ति पर्यन्तं स्थूलशरीरस्य
सूक्ष्मशरीरस्य च सद्भावस्यावश्यसिद्धत्वात् नात्र बन्धस्य दग्धत्व
संभवः इत्याशयः । यद्यपि पूर्व सूत्रेपि तावत्पर्यन्तं देहसंबन्धस्स्थापितः 
अथापि पूर्वसूत्रोक्त शरीरसंबन्ध सद्भावे प्रमाण प्रदर्शनमिह
क्रियते इति भिदा । चशब्द श्रवणात् इतश्चेत्युक्तम् । सच पूर्वसिद्ध
शरीरसद्भाव प्रमाण हेतु समुच्चायकः 
तमागतं पृच्छति । कोसीति । तं प्रतिब्रूयात् विचक्षणादृतवो रेत
आभृतं पंचदशात् प्रसूतात् पित्र्यावतस्तन्मा पुंसि कर्तर्येरयध्वं....तेन
सत्येन तपसाऋतुरस्मि, आर्तवोऽसि कोऽसि त्वमहमस्मीति तमतिसृजते,
इति श्रुतिः । अत्र ताल्वादिव्यापाररूपवचनस्य "प्रतिब्रूयादि" त्यनेनचोक्तत्वात्
शरीरानुवृत्तिः ।।
<4.2.10>
अनन्तरसूत्रार्थमाह - अत इति । एवमुक्तैः विदुषो गतिश्रवणादिहेतुभिः
अत्र ब्रह्म समश्नुते इति वचनमन्याभि प्रायकमेव नतु इहैव बन्धोपमर्देनामृतत्व
बोधकमिति भावः । यद्यपि अमृतत्वं चानुपोष्येत्यादिनैव जीवन्मुक्तिः
कण्ठतो निरस्ता अथाप्युपसंहारबलेन पुनरपि निराकरणं निराचिकीर्षा
तिशयात्कृतमिति ध्येयम् । मुक्युपायोपासनस्या प्रयाणादनुवृत्तिश्रुतेःउत्क्रान्तिश्रुतेः
अर्चिरादिमार्गेण गमनश्रुतेः देशविशेषप्राप्त्या सर्वबन्धविनिर्मोक्षश्रुतेः
तावत्पर्यन्तं सूक्ष्मशरीरानुवृत्तिश्रुतेश्च प्रत्यक्षविरोधात्
जीवन्मुक्ति पक्षो
़संगतः । विरुद्धश्च जीवन्मुक्तिवादः मममाता बन्ध्येति वचनवत् ।
नहि तत्त्वबोधात् तत्त्वविदः इहैवमुक्तत्वे पश्चात् दुखानुवृत्तिर्युक्ता 
न च तद् दुःखस्य मिथ्यात्वेन परिहारःसंभवति । पश्चात्तनस्य दुःखस्येव
तत्त्व बोधपूर्वभाविदुःखस्यापि मिथ्यात्वेनाविशेषात् । अन्यथा तद्
दुःखस्य सत्यत्वापातेनापसिद्धान्तप्रसंगात् । अत एव वेदानिमं लोकममुं
च परित्यज्यात्मानमन्विच्छेत् । बुद्धे क्षेमप्रायणं तच्छास्त्रैर्वि
प्रतिषिद्धं बुद्धेचेत्क्षेमप्रापणमिहैव दुःखमुपलभेतेति आपस्तम्बेनापि
जीवन्मुक्तिवादो निरस्तः । तस्मात्अमृतत्वस्य ब्रह्मानुभवस्य बन्धोपमर्दनानन्तर
भावित्वात् उपासनकालभावीब्रह्मानुभवः अमुख्यः इति निश्चेतव्यम्
<4.2.11>
अनन्तरसूत्रं व्याचष्टे - अस्येति । स्थूल शरीरे क्वाचित्कोष्मोपलब्ध्या
सूक्ष्मशरीर सद्भावः क्वचि न्निश्चीयते । नच क्वाचित्कोष्मणः स्थूलशरीरीयत्व
संभवः । सन्तापयति स्वं देहमापाद तलमस्तकमिति श्रुत्या स्थूलशरीरोष्माणः
सार्वत्रिकत्वावगमात् । अस्य च क्वचिदेवोपलब्ध्याऽन्यत्रानुपलब्धेः 
अतो म्रियमाणस्योत्क्रान्तौ क्वचित्कः उष्मासूक्ष्मशरीरस्य क्वचित्कत्वेनैवेति
क्वचिदूष्मोपलब्ध्या सूक्ष्मशरीरविशिष्टस्य विदुषः उत्क्रान्तिरस्तीति
निश्चीयते ।अतः उत्क्रान्तिस्सर्वसमानेति भावः ।। अत्र कल्पादिमारभ्य
कल्पावसानपर्यन्तं जीवीयेषु सर्वेष्वपि स्थूलशरीरेषु एकमेवानुवर्ततेतदेवलिङ्गशरीरम्
कर्मानुरूपमनियतेषु देवतिर्यङ्गमनुष्यादि स्थूल शरीरेष्वनुयायि
चेति सांख्या प्राहुः ।वस्तुतस्तु उत्तरदेहपरिग्रहार्थं पूर्वदेहान्निष्क्रान्तः
पूर्वशरीरपञ्चभूत सूक्ष्मांश समुदायविशेष एव सूक्ष्मशरीरम् ।सेन्द्रियप्राणभूतसूक्ष्मांशानामेव
पूर्वपूर्व शरीरगृहीतानां जीवेन सह गमनादि श्रवणात् । स्थापितं
चैवमेव रंहत्यधिकरणे ।अतो देशविशेषप्राध्यर्थं गतस्यापि जीवस्य
भूतसूक्ष्मांश सहितस्यैव गमनम् । परमपदप्राप्ति दशायांच निःशेषकर्मक्षयात्
न कर्मकृतोत्तरदेहपरिग्रहः इति विशेषः ।।
<4.2.12>
अर्थानुवादेनोत्तरसूत्रमवतारयति - पुनरपीति । अत्रामृतत्वश्रुति निबन्धनः
उत्क्रान्त्यसंभवः पूर्वं परिहृतः अत्रतु उत्क्रान्ति निषेधश्रुति
निबन्धनः स एवोत्क्रान्त्यसंभवः निराक्रियते इत्याशयः । उत्क्रान्ति
प्रतिषेधमेव श्रुत्योपपादयति - तथा हीति । सःअविद्वान् । तेजोमात्राः
भूतसूक्ष्मांशान् । समभ्याददानः गृह्नन् ।हृदयमेवान्वपक्रामति=हृदयान्निक्रामतित
तेन प्रद्योतेनेत्यादि वाक्यं अविद्वद्विषयमिति पूर्वपक्ष्याशयःव
विहद्विषयमिति सिद्धान्ति हृदयम् । यद्यप्यर्चिरादिगतिस्तत्र श्रुता
अथापि चतुर्मुखलोकगन्तुरूपासकस्वैव सा
़र्चिरादिगतिः न तु मुक्तस्य । अतोऽविद्वद्विषयमेवेदं वाक्यमित्यभिसन्धिः 
अतः इत्यविदुषः उत्क्रान्ति प्रकरमभिधायेत्युक्तम् । अन्यन्नवतरं
प्राप्यान्तमित्याद्युपरितन श्रुति बलादपि अविद्वद्विषयमेवेदम् 
अत एव "इतितुकामयमानः" इति अविद्विद्विषयं परिसमाप्य "अथाकामयमानः"
इति विद्वद्विषयप्रस्तावः क्रियते इति भावः । अकामयमानः=पुत्रकामनारहितः
अकामः=वित्तकामनारहितः । निष्कामः = विषयकामनारहितः । ईषणात्रय
राहित्यमुक्तं भवति । तेन च विद्वद्विषयत्वं निश्चितम् । न तस्येत्यादिना
विद्वत्प्राणोत्क्रान्ति निषेधात् विद्वदुत्क्रान्तिनिषेधोप्यर्थात्
सिद्ध इति भावः
वक्ष्यमाणप्रश्नप्रतिवचनयोः विद्वद्विषयत्व ज्ञापनाय "अथ उपरित्याद्युक्तम् 
उदस्मादित्यत्रोच्छब्दः क्रामन्तीत्यनेन संबध्यते । अत्रैव समबलीयन्ते=शरीरे
एवलीयन्ते इत्यर्थः । आध्मातः उच्छ्वयति=वायुनापूरितः=उच्छूनो भवति 
पूर्वपक्षमुपसंहरति - अत इति ।
परिहारखण्डं व्याचष्टे - तन्नेति । परिहारे हेत्वाकांक्षायां शारीरादिति
खण्डेन विवक्षितं हेतुं व्यनक्ति - शारीरादिति ।प्रत्यगात्मनः इति
व्याख्यानम् । शरीरात् न प्रतिषिध्यते इति कथमित्यत्राह - न तस्येतित
तच्छब्दस्य प्रकृतपरामर्शित्वात् तस्येत्यत्र तच्छब्दः पूर्वप्रकृतजीव
परामर्शक एव नतु प्रकृत शरीरपरामर्शकः । अतो जीवात् प्राणोत्क्रान्ति
निषेधेपि न तच्छरीरान्निषेध इति भावः । ननु न तस्य प्राणाः उत्क्रामन्तीत्यत्र
विदुषः शरीरात् प्राणाः नोत्क्रामन्तीत्येवार्थो वक्तव्यः । जीववाचकतच्छब्दस्यच
षष्ट्यन्तत्वेन उत्क्रामन्तीत्युक्तोत्क्रान्त्यपादानवाचकत्वासंभवात्
उत्क्रान्तेश्चापादान सापेक्षत्वात् शरीरस्यचोत्क्रान्त्यपादानत्वेनान्वयात्
इत्याशयेन चोदयति - तस्येति षष्ट्येति । परिहरति नेति । यद्यप्युत्क्रान्तेरपादानापेक्षा
अस्ति अथापि तच्छब्देनश्रुत एव शारीरः अपादानं, अश्रुतस्य धर्मिणःतस्या
पादानत्वस्य चोभयोः कल्पनापेक्षयापि श्रुतस्य शारीररूपधर्मिणः एव
अपादानत्वमात्र कल्पनस्य लघीयस्त्वात् ।अतस्तस्येति षष्ट्या तच्छब्दबोधितस्य
जीवस्य प्राणशब्दबोधितानां - चोपकरणोपरकणित्वलक्षणसंबन्ध प्रतीतावपिश्रुतस्यैव
शारीरस्यापादानत्वकल्पनं युक्तमिति तस्मादेव शारीरात् प्राणानामुत्क्रान्तिर्निषिध्यते
न शरीरादिति भावःए
एवं तस्येत्यत्र षष्ट्याः संबन्धपरत्वमुभ्युपगम्य निर्वाहः कृतःअथ
संबन्ध सामान्यवाचिन्या षष्ट्याः अपादानरूपविशेषपरत्वाभ्युपगमेन
निर्वाहं प्रदर्शयति - किंचेति ।तत्संबन्धकथने प्रयोजनाभावादितिजीवप्राणानामुपकरणोपकरणित्वलक्षण
संबन्धस्य प्रज्ञातत्वेन तत्कथने नैरर्थक्यादिस्यर्थः । षष्ट्याः
अपादानवाचकत्वे दृष्टान्तमाह - नटस्य श्रुणोतीति । संबन्धान्तरकथने
नैरर्थधात् षष्ट्याःअपादनवाचकत्वदर्शनाच्च शारीर एवापादनमिति भावः 
एवमुपपत्तिबलात् शारीरस्यापादानत्वमुक्तम् । अथ श्रुत्यन्तरबलादपि
शारीरस्यैवापादानत्वमित्याशयेनाह - न चात्रेति
अपादानमिति=अपादानत्वेनेत्यर्थः । शारीरो=जीवः एकेषां शाखिनामपादानत्वेन
स्पष्टःइत्यर्थः ।
अयमाशयः - माध्यन्दिनशाखायां समानप्रकरणे अथाकमयमानः इति ब्रह्मविदं
प्रस्तुप्य "न तस्मात्प्राणा उत्क्रामन्ति इति तस्येति काण्वशाखाश्रुतषष्टीस्थाने
तस्मादिति पंचमीश्रवणेन आत्मनस्सकाशादेव प्राणानामुत्कान्ति प्रतिषेधः
स्पष्टः। एवमेवहि योविज्ञानेतिष्ठन्नित्यत्र विज्ञान शब्दस्य समानप्रकरणस्थेनाय
आत्मनितिष्ठन्नित्यत्र स्थितात्मशब्देनात्मपरत्वं निर्णीयत इति।
। अप्रसक्त प्रतिषेध प्रसंगं शंकते - शारीरादिति । अयमुत्क्रान्ति
प्रतिषेधः प्रसक्तप्रतिषेध एवेत्याशयेन परिहरति - नेत्यादिना । शरीरवियोगकाले
विदुषः प्राणानामुत्क्रान्तिरिष्ठैवेति अनिष्टत्वाभावात्तन्निषेधो
़युक्त इत्यत्राह - ततश्च देवयानेनेति ।नोपपद्यत इतिन तस्य प्राणा
उत्क्रामन्तीत्युच्यते इत्यन्वयः । देवयानेनेत्यादि न तस्येति श्रुत्यर्थः।
। तस्य तावदेवेत्यादिना देहवियोग समनन्तरमेव ब्रह्मप्राप्तिरुक्ता 
तदानीमेवच शारीरात् प्राणानामुत्क्रमणं च प्रसक्तम् । तथा च सति
देवयानेनगमनं चन्द्रसंवादादि श्रुत्यन्तरसिद्धंअनुपपन्नं भवतीति
तदानीं विदुषः प्राणोत्क्रान्तिर्निषिध्यते इति भावः । उक्तैवरीतिः
आर्तभागप्रश्नादावपीत्याह - आर्तेति । तस्याविद्वद्विषयत्वमेव युक्तमित्यभि
प्रयन्नाह - सत्विति । कुतः इत्यत्राह - तत्रेति
इत्थं च तस्याविद्वद्विषयत्वात्अविदुषश्च शरीरात् प्राणोत्क्रान्ति
निषेधासंभवात् शारीरापादानकोत्क्रान्ति प्रतिषेध परत्वमेवाश्रयणीयमिति
भावः ।ग्रहातिग्रहरूपेणोति । ग्रहः=पात्रविशेषः । तत्स्यंं द्रव्यं=अतिग्रहः 
तदूपेणेत्यर्थः । आकर्षकरज्जु तत्समाकृष्टव्यरूपेणवेत्यर्थः ।
यथा पात्र तत्स्थ द्रव्ययोःआकर्षक रज्जु आकृत्यवस्तुनोश्च संबन्धः
तादृशः शब्दार्थयोस्संबन्धः इति भावः ।अपाभग्न्यन्नत्वं=अग्नेः
अपोभक्षकत्वानुसन्धानं फलविशेषायविहितम् ।जीवस्य प्राणापरित्याग
इति। उदस्मात्प्राणा उत्क्रामन्त्यहोनेत्यादिना
़परित्यागः उक्तः । अप पुनर्मृत्युं जयतीत्यनेन विद्वद्विषयकत्व
शंकां परिहरति - तत्र चेति । मृत्युशब्दवाच्यः अग्निरेवेति न विद्वत्प्रस्तावः
इति भावः । ननु उदस्मादित्यादिवचनस्याविद्वद्विषयकत्वे कथं प्राणानुत्क्रान्तिकथन
मित्यत्राह - अविदुषरस्त्विति । अविदुषोपि स्थूलदेहपरित्यागइव प्राणपरित्यागो
नास्ति । किं तुजीवस्य भूतसूक्ष्मपरिष्वंगइव प्राणपरिष्वंगोऽस्तीति
उत्क्रान्तिनिषेधः युक्तइति भावः ।
अथ हैनंजारत्कारवः अतिभागः पप्रच्छ । याज्ञवल्क्येति होवाच । कति
ग्रहाः कत्यतिग्रहाः इति ।अष्टौग्रहाः अष्टावतिग्रहाः इत्यारभ्य
प्राण - वाक् - जिह्वा - चक्षुः - श्रोत्र - मनो - हस्त - त्वचः इति उक्तानामिन्द्रियाणां
अष्ठानांग्रहत्वमुपवर्ण्य, तत्तद्विषयाणामतिग्रहत्वं च प्रतिपादितम् 
अत्र प्राणशब्दः ध्राणवाची । गन्धवान् जिघ्रति । इत्युपर्युक्तेःत
तत्रेन्द्रियाणां स्ववशे जीवस्थापकत्वं स्वभावः । अतिग्रहाणामिन्द्रियाणां
तु इन्द्रियापेक्षयापि अतिस्थापकत्वं मति शयतं इति चोक्तम् । अनन्तरं
च यज्ञवल्क्येति हो वाच, यदिदं सर्वं मृत्योरन्नं, कास्वित्सा देवता,
यस्याः मृत्युरन्नमिति, अग्निर्वै मृत्युः सो
़पामन्नं अप पुनर्मृत्युं जयतीति, अपां अग्न्यन्नकत्वं प्रतिपादितम् 
ततः - याज्ञवल्क्येति होवाच यत्रायं पुरुषो म्रियते उतस्मात्प्राणाः
क्रामन्ति आहो नेति, नेतिहोवाच "इत्यादि वाक्यं'श्रूयते । पूर्वपक्षिणोऽयभर्थः 
पुरुषः=देहः म्रियते = नष्टो भवति । तदा प्राणानां अस्मात् =शरीरात्
उत्क्रामन्ति नवेति ।प्रश्नः ।। समाधानं तु=अत्रैव=शरीरे एव संगताः
क्रियन्ते । अत एव स=देहः उच्छ्रवयति=उच्छूनः =पीनो भवति । आध्मायति=बाह्व्यवायुना
पूरितो भवति । इति । सिद्धान्तिनस्तु - पुरुषः जीवः । म्रियते=देहसंबन्धं
त्यजति
तदा अस्मात् जीवात् प्राणाः उत्क्रामन्ति न वेति सन्देहः । अस्य
समाधानं तु अत्रैव=जीवे एव = उत्क्रमणार्थं प्राणाः संमेलिताः भवन्ति 
सः=देही=पीनो भवति । अत्र विशेष्य जीवेपीनत्वाद्यसंभवात् विशेषणे
देहे पर्यवस्यति । अनन्तरं च यत्रायं पुरुषः म्रियते किमेनं न जहाति
इति प्रश्नः ।नामेति समाधानम् । नामशब्दवाच्या कीर्ति न जहातीत्यर्थः 
पश्चात्=यत्रास्य पुरुषस्य मृतस्याग्नि वागप्येतीत्यारभ्य - क्वायं
तदा पुरुषो भवति । इति म्रियमाणविषयगति प्रश्नः । सजने अस्यसमाधानं
न युक्तमिति अतिभागहस्तं ग्रहीत्वा विजने समाहितं - पुण्यो वै पुण्येन
कर्मणा भवति पापः पापेन इति अतोऽत्र प्रश्नप्रतिवचनानि सर्वाणि अविद्वद्विषयाणीति बोध्यम् ।।
<4.2.13>
उत्तरसूत्रार्थमाह - स्मर्यते चेति । तेषां = हृदयरश्मीनां मध्ये य एकः
ऊर्ध्वं स्थितः रश्मिः सुषुम्नाख्यः तेन सूर्यमण्डलं भित्वा ब्रह्मलोकं = चतुर्मुखलोकमतिक्रम्य
परमं प्राप्यं परं ब्रह्म प्राप्नोतीति तदर्थः । ननु विद्वविदुषोर्द्वयोरपि
देहादुत्क्रान्त्यभ्युपगमे अथाकामयमान इति ब्रह्मविदः पृथगारम्भ
प्रयोजनं किमित्ति चेत् ब्रह्मविदः उत्क्रान्तस्य ब्रह्मप्राप्तिरूप
विशेष प्रतिपादनायेति ध्येयम् । उभयोरपि नाडीप्रवेशस्य श्रवणात्
उत्क्रान्तिः समाना, ततः नाडी प्रवेशे एव वैलक्षण्यम् । पूर्वमुक्ता
उत्क्रान्तिः पर संपत्तिश्च समाना तथा च "समाना च' इत्यत्र चकारःविद्वदविद्वोभयसमुच्चायकः
उत्क्रान्तिः पर संपत्ति नाडी प्रवेशपर्यन्त समुच्चायकश्च ।। आसृत्युपक्रमाधिकरणं
समाप्तम् ।।
(4.2.6) परसंपत्त्यधिकरणम् 
<4.2.14>
वृत्तं कीर्तयति - सकरणेति । संशयमाह - तानिपुनरिति ।
यथाकर्म = कर्मानुसारेण, यथाविद्यं = विद्यानुसारेण । अयमत्र भावः - भोगापवर्गौ
प्राप्तुं पूर्वशरीरस्थ भूतसूक्ष्मात्मक स्वदेहं प्राप्य गच्छतो
जीवस्य परमात्मसंपत्तौ प्रयोजनाभावात् तेजः परस्यां देवतायामिति
वचनस्य सर्वदा सर्वगतस्य ब्रह्मणः संबन्धस्य स्वस्मिन् पूर्वमेव
सत्वेन सिद्धानुवादरूपत्वाच्च कर्मानुसारेण विद्यानुसारेण च तत्तद्भोगप्रदेशमेव
गच्छति । तेजः परस्यां देवतायां इत्यत्र परदेवताशब्दस्य गन्तव्यदेशावच्छिन्नपरमात्मपरत्व
संभवादपि तत्तद्देशावच्चिन्नपरमात्म गमनस्य तत्तद्देश गमने एव पर्यवसानमिति
न श्रुति विरोधोपि इत्याशयः
सिद्धान्तमाह - इति प्राप्त इति । यथाह श्रुतिरिति । प्रमाणसिद्धेऽर्थे
हि प्रमाणानुसारात् प्रयोजनमेव परिकल्प्यम् । नतु आपाततः प्रयोजनादर्शनात्
प्रमाणसिद्धोऽर्थः परित्याज्यः इति भावः । तर्हि किमत्र प्रयोजनमित्यत्राह - सुषुप्तीति 
यथा सुषुप्त्यादौ सुखदुःखोपभोगार्थ करणायासविश्रान्त्यै परमात्मनि
संपत्तिः एवमेव त्रिस्थूणक्षोभपूर्वक देहापादानकोत्क्रान्तिजनित
श्रान्तिशान्त्यर्थं परमात्मनि संपत्तिरिति प्रयोजनमस्त्येव । अत
एव नात्र सर्ववस्तु साधारणाधारत्वमभिप्रेतम् । वाङ्मनसि संपद्यते
इत्यत्रापि हि न तादृशी संपत्तिः
अतस्संपद्यते इत्यनुषक्तस्य सर्वत्राप्येकरूपत्वम् । दुःखोपभागे
इव सुखोपभाेगेपि आयासः सर्वविदितः । क्रीडादिषु सुखसत्वेपि पश्चादायासः
अनुभूयत एव ।। अत्र सामान्येन जीवोत्क्रान्तिकथनानन्तरं जीवविशेषभूतविदुषामुत्क्रान्तिर्नीस्तीत्याशंक्य
तेषामप्युत्क्रान्तिरस्तीति सिद्धान्तकथने संगत्यतिशयोऽस्ति ।
भूतोत्क्रान्तिमुक्त्वा पश्चाद्विदुषः उत्क्रान्तिनिषेधपरिहारकथने
कथंचिदेव संगतिस्यादित्यालोच्य जीवोत्क्रान्ति मुक्त्वा विदुषः
उत्क्रान्ति स्थापनानन्तरं विद्वदविद्वत्साधारणोपि हार्दयोगः पश्चात्स्थापितः
इति ध्येयम्
हार्दस्यान्तर्यामिणो विग्रहे संश्लेषः आयास परिहाराय परस्यां देवतायामिति
देवताशब्द प्रयोगात् । अयमेवात्रा विभागः । न तु लयः । लयबोधने
तात्पर्यं चेत् उत्क्रान्तिसमये एव कारणापत्तिः सुवचा । तां विहाय
वाङ्मनसि संपद्यते इत्येतावत्पर्यन्तस्य कथनादपि न कारणापत्तिरत्र
विवक्षितेति ज्ञायते । सर्वजन्तूनामपि उत्क्रान्तेः साधारण्यात्
सेर्वषामप्यायास परिहारस्य चावश्यकत्वात् सर्वत्र हार्दस्य सत्वमनेन
ज्ञाप्यते । "हार्दरहितजन्तुषु तु तदयोगात् आयासपरिहारार्थं प्रसादविशिष्टपरमात्म
संश्लोषोऽयंमविभागः इति दर्पणम् ।। परसंपत्त्यधिकरणं समाप्तम् ।।
(4.2.7) अविभागाधिकरणम् 
<4.2.15>
एवं जीवपरिष्वक्तभूतसूक्ष्माणां परस्यां देवतायां
संपत्तिरुक्ता । अथतस्या संपत्तेर्लपरूपत्वमाशंक्य निराक्रियते 
प्राकृतलयवदिति । पृथिव्यस्सु प्रलीयते इत्यादौ पृथिव्याः अप्सु
यादृशोलयः स्वकारणीभूत जलाद्यापत्तिरूपः तादृश इत्यर्थः । तत्र
हि पृथिवीत्वावस्थां विहाय जलत्वावस्थमेव द्रव्यं तद्रीत्यैवात्रापिलयः
इति भावः । योनिभूतत्वादिति । परदेवतायाः सर्वोपादानत्वात् उपादाने
च कार्यलयस्योचितत्वात् भूतसूक्ष्माणां सर्वेषां परमात्मनि लय एव
परस्यां देवतायां संपद्यते इत्यनेनोच्यत इत्याशयः । ननु उत्क्रान्तस्य
पुंसः शरीरभूत भूतसूक्षमाणां परमात्मनि लयाभ्युपगमे शरीरविशिष्टस्योत्तरत्र
गमनं न स्यादिति चेत् ? न
सर्वशक्तिमता परेण भूयोपि कार्यसंपत्तये देहादिसृष्टि संभवात् इति 
सिद्धान्तमाह - उच्यत इति ।पृथग्व्यवहारानर्हसंसर्ग इति। ननु परमात्मनि
सर्वेषां कारणापत्तिरूपापि संपत्तिः पृथग्व्यवहारानर्ह संसर्ग एव,
नहि पृथिवीत्वावस्था प्रहाणेन जलत्वावस्था प्राप्तिवत् भूतत्वावस्थाप्राहाणेन
परमात्मत्वावस्थाप्राप्तिरित्यस्ति । अतः पूर्वपक्षसिद्धान्तयोः
वैषभ्यमेव नास्तीति चेत् उच्यते । संपत्तेः कारणापत्तिरूपत्वे पृथिव्यादिभूतसूक्ष्माणां
क्रमेण जलत्वाद्य वस्थाप्राप्त्या अन्ते तमस्त्वावस्थं सत् तमः
परे देव एकीभवतीत्युक्तरीत्या एकमेव द्रव्यं प्रलय दशायां अविभक्तनामरूपं
सत् परमात्मानि पृथग्व्यवहारानर्ह संसर्गवत् भवेत्
अविभागरूपत्वे स्थितानामेव भूत सूक्ष्माणां परमात्माना गाढ संसर्गएव
अतः पक्षद्वयवैषम्यम् । एतत्सूचनायैव प्राकृत लयवत्कारणापत्तिरूपेति
पूर्वपक्षे भाषितम् ।। नन्वस्त्वनुषंगःअथापि कारणापत्तिपरत्वं तस्य
किं न स्यादित्यत्राह - तस्य चेति । ननुपूर्वत्र तस्य संसर्गवाचित्वमस्तु
अधुनाऽनुषक्तस्य कारणापत्तिपरत्वे किं बाधकमित्यत्राह - अनुषक्तस्येतिप
पूर्वत्र संपत्तिशब्दस्य संश्लेषमात्रमर्थः इहपुनरनुषक्तस्यतस्यैवपरमात्मनि
लयः इत्यर्थान्तराभिधाने अर्थवैरुप्यं प्रसज्यते । अवैरुप्येण निर्वाहे
संभवति वैरुप्यकल्पनं चान्याय्यं
सति प्रमाणे वैरुप्येणार्थवर्णनं च युक्तम् । अत्र तु तादृशं प्रमाणमपि
नास्तीति भावः । प्रयोजनाभावादिति । प्रलयकाले कारणापत्तौ यादृशं
प्रयोजनं तादृशस्यात्राभावाच्च नोत्क्रान्तिदशायां कारणापत्तिरिति
भावः । कारणेलीनस्य करणकलेबर रहितस्य द्विपरार्धकालं विश्रमार्थं
प्रलये कारणापत्तिः अत्रतु शरीरेन्द्रिय संबन्धवत एव परमात्मनि
विश्रमार्थं (सति) संपत्तिरिति भावः । एवं लयाभ्युपगमे तदुत्तरगमन
चन्द्रसंवादादि श्रुतिसिद्धव्यापारोपि अनुपपन्न स्स्यात् । नहि
सर्वशक्तिमता परेणापूर्वशरीर सृष्टिर्युक्ता कल्पनागौरवात्
पुनश्शरीर सृष्ट्यर्थं हि अव्यक्तप्रभृति सर्वं वस्तु स्रष्टव्यम् 
पूर्वं क्रमेण सर्वस्यापि ब्रह्मणि लीनत्वात् । अव्यक्तादि सृष्टेः
श्रुतत्वेतु तदन्यथानुपपत्त्या कारणपत्तिः प्रयोजनं च कल्प्यं स्यात् 
अत्राव्यक्तादि सृष्टिश्च न श्रुतेत्याशयेनाह - पुनस्तत्रेति ।
अविभागो वचनादित्यत्र"अवचनादिति पदच्छेदोपि' सूचितः । अयमत्र विवेकः - सुषुप्तौ
जीवमात्रस्याविभागापत्तिः। प्रलये विशिष्टस्य लयापत्तिः ।उत्क्रान्ति
दशायां तु भूतसूक्ष्मविशिष्टस्य जीवस्य लयानुपपत्त्या परमात्मनि
संयोगमात्रमेव । ननु विशेष्यांशस्यास्तु प्रलय इति चेन्न, तेजश्शब्दस्य
भूतसूक्ष्मविशिष्ट जीववाचिनः विशेष्य मात्रवाचित्वा भावात्
अतस्तेजः परस्यां देवतायां संपद्यते इति श्रवणात् संयोगमात्रमेव
शास्त्रेणविवक्षितमिति गम्यत इति । तेजः परस्यां देवतायां इति श्रुतिः
तेजसो लयः वायौ भवति । कथमेवं सति परदेवतायां लयः । भूतविशिष्ट
प्राणस्य लयः इत्युक्तावपि आकाशे लयः स्वरसः । तथापि न परदेवतायाम् 
नच पंचभूत सूक्ष्मविशिष्टस्य जीवस्य हि लयः अत्रोप्यते । तत्राकाशस्यापि
लयोक्त्या कथं आकाशे लय संभवः इति वाच्यम् । तथा सति अहंकारे लयो
वक्तव्यः न परदेवतायाम् प्राणकरण भूतसूक्ष्मविशिष्टस्य जीवस्य लयः
इत्युक्तावपि तस्याक्षरशब्दवाच्यत्वात् अक्षरं तमसिलीयते इति वचनानुसारात्
न परदेवतायां लय संभव इति चेत् सत्यम्
घटस्य मृदिलयः इति वत्अस्योपपत्तेः । घटत्वावस्थाप्रहाणेन अन्यावस्थाः
एवंतत्तदवस्था प्रहाण पूर्वकं मृत्वावस्था प्राप्तिः संभवति ।एवं
कथं मृदिलयः? परमकारणत्वादिति वाच्यम् । एवमेवात्रापीति बोध्यम् 
अत एव भाष्ये परमात्मनः सर्वेषां योनिभूतत्वादिति भाषितम् ।। इत्यविभागाधिकरणम्
समाप्तम् ।।
(4.2.8) तदोकोऽधिकरणम् 
<4.2.16>
पेटिकासंगतिमाह - एवमिति । समानाकारः इति । एतावत्पर्यन्त
मुक्तोऽर्थः विद्वदविद्वत्साधारणः । अतस्समानाचासृत्युपक्रमादमृतत्वं
चानुपोष्येत्येदत्रैव वक्तव्यम् । अथापि विदुषो ब्रह्मसंपत्तौ विवादाभावात्
उत्क्रान्तिविषय एव विवादात्तत्रैवोक्तमिति । विषयवाक्यमाह - तत्रेदमिति 
उदाहृत श्रुत्यर्थं प्रदर्शयन् संशयमाह - अनयेति । विधिकोटिरवच्छेदकावच्छेदेन 
निषेधकोटिस्सामानाधिकरण्येन । भूयस्त्वमात्रमप्रयोजकमित्यत्राह - अतिसूक्ष्मत्वाच्चेति 
यदि एकैव नाडी स्यात्तर्हि नाडीभेदपरिज्ञानस्यान पेक्षितत्वात्मूर्धन्यनाडीपरिज्ञानसंभवात्तयैव
गमन मुपपद्यते
नाड्यश्चभिन्नाः । अन्यथा अविदुषामपि तथैव गमनमित्यविशेषः ।भूयस्त्वेपि
अतिसूक्ष्मत्वाभावे तत्परिज्ञानं सुशकम् । नाड्यश्चाति सूक्ष्माः 
अतः इयमेव मुक्तिनाडीति विविच्यज्ञानाभावात्तयैव गमनमिति नियमो
न संभवति । ननु तयोर्ध्वमायन्नमृतत्वमेतीति मूर्धन्यनाड्या गच्छत
एवामृतत्व प्राप्त्युक्त्या तयैव गमनमिति नियम आवश्यक इत्यत्राह - तयोर्ध्वमिति 
मूर्धन्यनाडीपरिज्ञानाभावेपि कदाचित्तयापि मुच्यमानस्य पुंसः
गमनसंभवात् पक्षप्राप्तविषया साश्रुतिः । तथाच परदेवता संश्लेषपर्यन्तस्य
यथा विद्वदविद्वन्साधारण्यं तथा नाडीनामपि सर्वसाधारण्यं भवतीत्याशयः
राद्धान्तमाह - एवं प्राप्त इति । पूर्वपक्षयुक्तिमपास्यति - नचेति 
भूयसीषु अति सूक्ष्मासु नाडीषु मुक्तिनाड्याः पुरुषेण स्वतो दुर्विवेचनत्वेऽपि
स्वेनानुष्ठितया निरतिशय प्रीतिरूपापन्नभक्या प्रत्यहं स्वकृतेन
गतिचिन्तनेन च प्रसन्नस्य हृदयपुण्डरीकवर्तिनो भगवतः अनुग्रहेण
स्वस्वस्थानभूतहृदयस्याग्रे आकस्मिक स्फुरणं भवति । तेन तादृशनाडीसुविवेचात्
तया "गमनंचोपपद्यते । अत एव तस्य हैतस्य हृदयस्याग्रे प्रद्योतते
तेन प्रद्योतेनैष आत्मा निष्क्रामति" इति बृहदारण्यके उक्तम् ।तस्यजीवस्य
ओकः स्थानं तदोकः ।। विद्वान्वा अविद्वान्वा भवतु
सर्वेषामपि तत्रतत्रप्रवेशार्हनाडीविषये द्वारप्रकाशः अग्नप्रद्योतश्च 
विद्वद्विषये भगवान् प्रसन्नः तत्तद्द्वार प्रकाशं पिधाय शतादतिरिक्त
सुषुम्नानाड्याः केवलं =अग्रप्रद्योतं द्वारप्रकाशं च करोति । हृदयस्थोऽयं
संयक्ज्ञात्वा निष्क्रामति अत्रायं विवेकः= सुषुम्नानाडी नाभिप्रभृतिमूर्धपर्यन्तमवस्थिता,
जीवास्तु "हृदिह्ययमात्मा" इति हृदयस्थः । तस्यचोपासकस्य अधोगमनं
न युक्तम् । अतोनाभिपर्यन्तंगत्वा तत्र प्रकाशितद्वारो गच्छतीति
तु न संयक् । अतो भगवान् अस्य पुरत एव नाडीं भित्वा प्रवेशयति ।
यथा धानुष्कः इषुं प्रेषयति, तथा भक्तानुग्राहको भगवान् नाडीरन्धे जीवात्मानं प्रवेशयति । 
यथोक्तं सारावल्यां - "नाडीचक्रे सुषुम्नां निखिलधृतिकरीं नाभिमूर्धान्तरस्थां
भित्वा तन्मध्यरन्ध्र प्रहितमिषुमिवोक्षित्य नेता मुमुक्षुम् । इति ।। 
(4.2.9) रश्म्यनुसाराधिकरणम्
य एव भगवान् भक्त्युपाये वा प्रपत्त्युपाये वा अस्मान्प्रवेशयति, यश्च
भगवान् अस्माकमन्तिमस्मृतिं उत्पादयति, स एव देवः ब्रह्मनाडीविज्ञानपूर्वकं
प्रवेशं च करोति । विदानं तत्रापि स्वयमरिवलनिर्माणनिपुणः । एतावतींगमयितुः
पदवीं दयालोः शेषाध्वलेशनयने क श्वाति भाढः "प्रियो हि ज्ञानित्यर्थं
अहं, सच मम प्रियः इति हि भगवतो वाक्यम् । ज्ञानिकृतप्रीति निक्षेपानन्तरं
मया तस्मिन् प्रीति निक्षेपात् स्वकृतिप्रीतेः जघन्यत्वं मनुते
भगवान् उपकार कारिणि, पश्चादुपकारकर्तुः न श्लाध्यता इति निर्विवादम् 
एवं स्विधमानोदवः कथं वा स्वविषयकात्यन्त प्रीतिमति विदुषि प्रीत्य
ब्रह्मनाडी प्रवेशं न कुर्यात् ।
अतो हार्दानु गृहीतः नाडीं ज्ञात्वा तत्र प्रवश इति । तदोकोधिकरणं समाप्तम् ।।
(4.2.9) रश्म्यनुसाराधिकरणम् 
<4.2.17>
पूर्वं विदुषां मूर्धन्यनाड्या गमननियमः
उक्तः अथ रश्म्यनुसारेण गमननियमः प्रतिपाद्यते इति संगतिः । सार्थं
विषयवाक्यं दर्शयति - विदुष इति । अनुसृत्येत्यस्य गतिरित्यनेनान्वयः 
ससंशयं पूर्वपक्षमाह - तत्रेति । वचनस्योपपत्तिमाह - वचनंत्विति । एतैरेव
रश्मिभिरिति एवकारश्रवणेपि असंभवाद् पक्ष प्राप्तविषयमित्येव स्वीकर्तव्यमिति
भावः । राद्धान्तमाह - उच्यते इति । पूर्वपक्षमनूद्य निरस्यति - यदुक्तमिति 
मध्याह्ने एव छायाया मौष्ण्य लिंगात् दिनकरकिरणसद्भाववत् रात्रावपि
तत्सद्भावः स्वीकर्तव्यः स्फुटानुपलम्भस्तु मध्याहूच्छायायामिवोपपद्यते
वर्षादिकालेपि रात्रौ सूर्य किरणसद्भावोऽभ्युपेत्यः । मेघच्छन्ने
दि ने मध्याह्नेप्येवमेव हि । अतस्सूर्यकिरणस्य सर्वदा सद्भावात्
तदनुसारेणैव गमनमुपपद्यते । अतोऽविरोधात् श्रुत्युक्तार्थोपि युक्त
एवेत्येवकारस्यान्यथा नयनमप्यनपेक्षितमित्याशयः । सूर्यकिरणानां
नाडीनां च सर्वदा परस्पर संबन्धस्य श्रुत्यन्तरे स्पष्टमभिधानादपि
निश्यपि रश्मिसंबन्धोऽवगम्यत इत्याशयेनाह श्रूयतेचेति । सुप्ताः=संबद्धाः।।
उपसंहरति - तस्मादिति । रश्म्यनुसाराधिकरणं समाप्तम् ।।
(4.2.10) निशाधिकरणम् 
<4.2.18>
निशि मृतस्य विदुषः सूर्यरश्म्यनुसारः पूर्वत्र स्थापितः 
अथाप्यात्मविदां निशि मरणस्य शास्त्रेण विप्रतिषिद्धत्वात् निशि
मृतस्य ब्रह्म प्राप्तिर्नस्यात् । निशिमरणसद्भावेपि न तदात्मविदां
चरममरणमित्याशंकया संगतिः । अथ संशयमाह - इदमिति । ननु निशायामपि
सूर्य किरणसद्भात्तदनुसारेण निशि मृतस्यापि गतिसंभावात् ब्रह्मप्राप्तिः
पूर्वत्र स्थापितेति निशि मृतस्य ब्रह्मप्राप्तिरस्ति वा ने वेति
संशयस्यैव नावकाशः इत्याशंक्य परिहरति - यद्यपीत्यादिना । नात्र निशायां
सूर्यकिरणसद्भाव शंका प्रयुक्त ब्रह्मप्राप्ति संद्भाव शंका
किंतु निशामरणस्य निषिद्धत्वात् तथामरणवतो ब्रह्मविदः ब्रह्मप्राप्तिर्न
संभवतीति शंकेति भावः। अत्र निशामरणस्यनिषिद्धत्वं दिवामरणस्य प्रशस्तत्वबोधनात्
निशामरणस्य तद्विपरीतत्व बोधनाच्च सिद्धमित्याशयेनाह - शास्त्रेष्वितिन
नन्वस्तु निशामरणस्य निषिद्धत्वं अथापि तथा ब्रह्म प्राप्तिः कुतो
न स्यादित्यत्राह - दिवामरणेत्यादि । दिवामरणस्यप्रशस्तत्वोक्तिर्हि
यस्य दिवामरणं तस्यैवोत्त मगति प्राप्तिरित्यभिप्रायिणीति वक्तव्यम् 
अन्यथा प्राशस्त्योपपादनासंभवात् ।एवं निशामरणस्य तद्वपरीतत्वकथन
मधोगति प्राप्तिहेतुत्वेनैवेति वक्तव्यं
इत्थं च न निशायां मृतस्यउत्तमगतिलक्षणब्रह्मप्राप्तिर्बोभवति ।
नच दिवाचेत्यादि वाक्यं अविद्वद्विषयमिति वक्तुं शक्यं संकोचे प्रमाणाभावात् 
नच निशा मरणवतः ब्रह्म प्राप्त्यभावे तदनुष्ठितोसनोपायवैयर्थ्यापत्तिःत
तथामरणस्यान्तिममरणत्वाभावेनादोषात् । अतो ब्रह्मप्राप्त्यव्यवहित
पूर्वभाविमरणं विदुषा महन्येव संभवतीति न कश्चिद्दोषः । इत्थं च
निशायां रश्म्यनुसार सद्भावस्थापन प्रयासोऽप्यनपक्षितः । अह्निमृतस्यैव
ब्रह्मप्राप्तेः तदा रश्म्यनुसारसद्भावस्य सिद्धत्वात् । अथैतैरेव
रश्मिभिरुर्ध्वमाक्रमते इत्यस्योपपत्तेरिति
सिद्धान्तमाह - तन्नेति । ननु कर्मसंबन्धस्य कथं यावद्देहभावित्वं
प्रारब्धकर्मणः अनेकदेह हेतुत्वसंभवात् । एवं प्रारब्धकर्म समाप्तावपि
अभूतपूर्वकर्मणां सद्भावात् तदनन्तरं कथंदेहान्तरापरिग्रहःअन्यथा
निशामरण निन्दावचनस्य कथं चोपपत्तिरित्यत्राशयं विवृणोति - एतदुक्तमितिब
ब्रह्मविदः निशामरणेपि अधोगतिर्न संभवतीत्यत्र हेतु र्विनाशादित्यन्तेनोक्तः 
दिवा वा निशायां वा मरणमस्तु प्रारब्धकर्म यदावसितं तदा मोक्षः
आवश्यकःप्रारब्धकर्मसमाप्तिश्च निशायां भवति चेत् तदनन्तरं मोक्षः
आवश्यक इति निशामृतस्यापि ब्रह्म प्राप्तिरावश्यकी
तस्य तावदेवेत्यपि हि प्रारब्धकर्मावसाने एव मोक्षप्राप्तिं बोधयातीति
भावः । एतेन निशामरणं न चरममरणं भवितुर्मर्हतीत्यपि निरस्तम् ।
अत एव हि दक्षिणायनाद्य प्रशस्तकाले मृतस्यापि तस्माद्ब्रह्मणो
महिमानमाप्नोतीति ब्रह्मप्राप्तिरुच्यते । तस्मात् अप्रशस्तमरणं
न विद्वद्विषये अधोगति हेतुर्भवतीति । उक्तयुक्या संकोचावश्यकत्वात्
निन्दावचनमविद्वद्विषयमित्याह - दिवाचेति । यथा विदुषां मरणस्य दिवारजनिवियमो
नास्ति तथा देशकालनिमित्तादि नियमोपि नास्ति । चरम शरीरवियोगः हि
प्रारब्धकर्मावसानजम्यः । अस्मिन्नेव देशे अस्मिन्नेव काले अनेनैव
निमित्तेनास्यमरण मित्यादिनियमाभावात्
यदु चास्मिन् शव्यं कुर्वन्ति यदु च न तेऽर्चिषमेवाभि संभवन्ति
इति प्रमाणबलात् पुत्रादिभिः शवसंबन्धि कर्माकरणेपि अपवर्ग प्राप्तिः
न विरुद्धा भवतितर्हि अलेपक सिद्धान्त प्रसंगः इति न मन्तव्यम् 
अकरणे पुत्रादीनामेव दोषात् । विहितकर्मानुष्ठान परित्यागः तेषामेवन
न तु मृतानाम् । तत्तत्कर्मानुसारेण विधानुसारेण वा तत्तल्लोकगमनस्यस्वतः
प्राप्तेः । अत्र च सारावलिः - "न ह्यत्राप्यन्तकाले दिनरजनिभिदा
देशभेदादिचैवं शव्यं कुर्वन्ति चास्मिन् यदुच यदुच नेत्यादि चैवं
विमाप्यम् । इति । पुत्राद्यनुष्ठितं कर्म पुत्राद्यभिवृद्धिहेतुः
नतु मृतपित्रादि कुशलार्थम् । एवं ज्योतिश्शास्त्र याथात्म्यविद्भिरिपि
एतच्छरीरावसाने अवश्यं मोक्षः इति कथिनमपि तत्तथैवेति न मन्तव्यम् 
अस्मिन् चरमशरीरेपि प्रतिबन्धक कर्मानुष्ठाने शरीरान्तर संबन्धम्यापि
संभवादिति । निशाधिकरणं समाप्तम् ।।
(4.2.11) दक्षिणायनाधिकरणम्
<4.2.19>
निशायां मृतस्य येन हेतुना ब्रह्म प्राप्तिरुक्ता
तेनैव हेतुना दक्षिणायने मृतस्यापि ब्रह्मप्राप्तिरस्तीति प्रतिपाद्यते
इति आतिदेशिकी संगतिः । यथा च विदुषो मरणे दिवारजनिविभागो नास्ति
तथैव दक्षिणायनोत्तरायणविभागोऽपि नास्तीति प्रतिपाद्यते । सूत्रार्थमाह - निशि
मृतस्यापीति । तत इत्यन्तेनातश्शब्दार्थः उक्तः । एवकारेण चार्थः
उक्तः । अधिकशंकामाह - अधिकेति । ननु चन्द्रप्राप्ति श्रवणमस्तु किं
तत इत्यत्राह - चन्द्रंप्राप्तानां चेति। तत्र चान्द्रमसं ज्योतिर्योगी
प्राप्य निवर्तते इति स्मृतिरप्यत्रानुसन्धेया
उत्तरायण प्रतीक्षादर्शनादिति ।दक्षिणायने मृतस्यापिब्रह्मप्राप्तिसंभवे
भीष्मादेः मरणार्थमुत्तरायणप्रतीक्षणं निष्फलमिति भावः ।
परिहारमाह - परिहारस्त्विति ।पितृयाणेन पथेति । अविदुषां दक्षिणायने
मृतस्य विदुषश्च चन्द्र प्राप्तिरविशिष्टैव अथापि पुनरावृत्तिर्न
समाना । तस्माद्ब्रह्मणो महिमानमाप्नोतीति तस्यैव ब्रह्मप्राप्ते
रुक्तत्वात् । अतः पितृयाणेन मार्गेण यस्य चन्द्र प्राप्तिः तस्य
पुनरावृत्तिरिति नियमः । अथ यो दक्षिणे प्रमीयते इत्यत्रतु विदुषः
चन्द्रप्राप्ति बोधनेपि न धूमादिमार्गः उक्तः । अतो अर्चिरादिमार्गेण
गतस्यैव दक्षिणायनरूप मरणकालविशेषात् सन्मानार्थं सूर्य प्राप्तिवत्
चन्द्र प्राप्तिरिति भावः । एवं ब्रह्मणो महिमानमाप्नोतीति वाक्य
शेषबलात् दक्षिणायन मृतस्यापि विदुषः ब्रह्मप्राप्तिस्स्थापिता
अथैतद्वाक्य शेषाभावेपि पूर्वाधिकरणोक्तहेतुरेव पर्याप्त इत्याह - वाक्यशेषाभावेऽपीति 
चन्द्रप्राप्तिप्रयोजनमेवात्राधिकं वक्तव्यमित्याशयः । भीष्माद्युत्तर
कालप्रतीक्षणस्य प्रयोजनविशेषं दर्शयति - भीष्मादीनामिति । धर्म प्रवर्तकेष्वग्रेसरैः
भीष्मादिभिः उत्तरायणमरणं प्रशस्तमिति दर्शयितुमेवोत्तरायणकालःप्रतीक्षितःन
नतु दक्षिणायनमरणे ब्रह्मप्राप्तिर्न संभवतीत्याशयेन । अतो लोक
संग्रहार्थमेव तथा प्रतीक्षणमिति न दोषः । ननु दक्षिणायनमरणापेक्षयोत्तरायण
मरणस्य प्रशस्तत्वं हि उत्तमगतिहेतुत्वेनेति वक्तव्यम् । तथा सति
दक्षिणायणमरणस्योधो गतिहेतुत्वमापद्यते
तच्च न संभवति तथा मृतस्य विदुषः ब्रह्मणोमहिमानमाप्नोतीति उत्तमगति
बोधनात् ततश्च दक्षिणायनमरणापेक्षयोत्तरायण मरणस्य प्राशस्प्याभावात्
तत्सूचनाय भीष्मादीनामुत्तरायण प्रतीक्षणमिति कथं वक्तुं शक्यते
इति चेत् ? स्वयं विदुषोपि अविदुषां सुकृतिनां तथामरणस्य प्राशस्त्य
बोधनाय तथाचारप्रदर्शन संभवात् । भीष्मादयोपि हि सुकृतिनः । अतस्सुकृतित्वसाम्यात्
उत्तरायणमरणे प्राशस्त्यमस्तीति सूचनायोत्तरायणं प्रतीक्षितवान्।
। अत एव स्वयं वसुपदं प्राप्तः नतु मुक्तः इति । ननुप्रारब्धकर्मावसाने
मोक्षावश्यंभावात् मरणस्वाच्छन्द्यं कथमिति शंकापरिहाराय - योग प्रभावादित्युक्तम्
प्रारब्धकर्मणः शीघ्रसमाप्ति संभवेपिहि योगवशात्तद्दृद्धिकरणं संभवतीति
भावः । वस्तुतो भीष्मस्य मरणार्थमुत्तरायण प्रतीक्षणं प्रारब्ध
कर्म प्रतिनियतम् ।भोगैकविनाश्यप्रारब्धकर्मणः तावत्पर्यन्तं सत्वादेव
हि उत्तरायण प्रतीक्षणविषयिणीच्छा अस्योद्भूता =अतोनानुपपत्तिः 
अतो विदुषां निशायां कृष्णपक्षे दक्षिणायने मृतत्वेपि ब्रह्मप्राप्ति
स्संभवतीति । यत्रैकस्यापमर्गः प्रतिनियततया गण्यते जातकज्ञैः तत्स्यादन्त्यं
शरीरं न तु भवति ततो प्यन्ययोग व्युदासः । नह्यत्राप्यन्तकाले दिनदजनिभिदा
देशभेदादि चैवं शव्यं कुर्वन्ति चास्मिन् यदुच यदुचनेत्यादि चैवं
विभाव्यं
किंच प्रराब्धकर्म प्रतिनियतमिदं जाह्नवीसंभवस्य स्वेच्छायेनैव
मासीत् सच वसुरभवत् नैष साक्षात् विमुक्तः । तस्मात् विम्देत मुक्तिं
नरपितृदिविषद्रात्रिकालेपि योगी स्यातां प्राशस्त्यनिन्दे तदितरविषये
गीतयोक्तौ तु मार्गौ ।।
शरतल्पगतो भीष्मः शाम्यन्निव हुताशनः । मां ध्याति पुरुषव्याघ्रः ततो
मे तद्गतं मनः ।।
तस्मिन्नस्तमिते भीष्मे कौरवाणां धुरंधरे । ज्ञानान्यल्पीभविष्यन्ति
तस्मात्त्वां चोदयाम्यहम् ।। इति श्रीकृष्णः भीष्मं स्तौति ।।
<4.2.20>
अनन्तरसूत्रं चोद्यमुखेनोत्थापयति - ननु चेति । यस्मिन् काले गतस्य
योगिनः आवृत्तिरनावृत्तिश्च भवति तं कालं वक्ष्यामीत्युक्त्वा अनावृत्तिहेतुत्वेनोत्तरायणकालस्य
आवृत्तिहेतुत्वेन दक्षिणायानकालस्य चोक्त्या दक्षिणायनेमृतस्य पुन
रावृत्तिसिद्धेः ब्रह्मप्राप्ति र्नास्तीत्यवगम्यते इति भावः ।
पूर्वपक्षे शंकितमर्थं निरस्यन् सूत्रार्थमाह - नात्रेति ।योगिनः
स्मार्ते इति व्याख्येयपदनिर्देशः योगनिष्ठान् स्मृति विषय भूते
इति तद्व्याख्यानम् । कालविशेष विधानं नात्र स्मर्यत योगाङ्गतयाऽनुदिनं
स्मर्तुमेवैवं स्मर्यते इत्यत्र प्रमाणं दर्शयति - तथा ह्युपसंहार इति ।
योगयुक्तः=मार्गानुसन्धानरूपयोगयुक्तः । अनेन स्वोक्तार्थे सांगत्यं
दर्शितम् । अथ मार्गप्रत्यभिज्ञापनमपरं हेतुमाह - अर्ग्निज्योतिरिति 
ननु यत्र कालेत्वनावृत्तिमित्युपक्रमस्वारस्यात् कालविधानपरत्वमेव
युक्तमिति चेत् न उपक्रमापेक्षयापि महावाक्यस्य प्रबलत्वात् । "तत्र
प्रयाता गच्छन्ति" नैते सृती इत्यादिमध्योपसंहारवाक्येषु हि मार्गविधानपरत्वमेवदृश्यते 
वस्तुतः अग्निर्ज्योतिः धूमः इत्यादौ अग्न्यादीनां कालत्वासंभवादपि
कालविधानपरत्वं न संभवतीति उपक्रमस्थकालशब्दः अन्यथैवनेयः इत्याह - उपक्रमेचेति 
उपसंहरति - अत इति
विहित देवयानानु स्मृतिरिति। श्रुतौ देवयानगतिः विहिता । तदनुस्मृतिरूपानुसन्धानं
स्मृतौ विहितम् । पितृयाणमपि श्रुतिविहितम् । तदनुसन्धानमप्येवमेव
स्मृति विहितम् ।विद्यानिष्ठानामिति। अनेन सूत्रस्थ योगिनां इति
पदं चतुर्विधोपासननिष्टपरमिति सूचितम् । भक्तियोगस्य चतुर्णां साधारणत्वात् 
तत्र मुमुक्षोः र्देव यानानुसन्धानं इतरेषांपितृयाणानुसन्धानं
च विधीयते इति भावः। - यत्र काले इति कालशब्दग्रहणमादाय कालविधिपरत्वशंकया
पूर्वपक्षः ।"नैते सृती पार्थजानन्" इति मार्गवाचकसृतिशब्दमुपजीव्य
गतिचिन्तनपरत्वमेवेति सिद्धान्तः
"जानन् योगी नमुह्यति' इति उपरिवचनबलादपि गतिचिन्तनपरत्वं स्फुटम् 
"अग्निःज्योति" रित्युपक्रमे एव कालान्यत्वं स्पष्टम् ।ननु मुमुक्षुणा
योगिना अर्चिरादिमार्गस्यैव चिन्त्यत्वं विधीयते । नतु धूमादिमार्गस्य,
कथं धूमादिमार्गस्ययोगिचिन्त्यत्वमिति चेत् । ऐश्वर्यार्थियोगि
चिन्त्यत्वस्य तस्मिन्सत्वेनादोषात् । नतु मुमुक्षुयोगिचिन्त्यत्वमप्यस्योक्तम्अ
अत एव "योगिनः" इति सूत्रे बहुवचनम् । वस्तुतः अर्चिरादिमार्गस्य
पितृयाणव्यावृत्तत्व ज्ञानं मुमुक्षुयोगिनोप्या वश्यकम् । इदं च
पंचाग्निविद्याभिमतं इति तत्प्रकरण परामर्शे ज्ञायते
घूमादि मार्गं विनैव विमानमारुह्य स्वर्गलोकं ब्रह्म अगच्छन्निति
पुराणप्रतिद्धत्वात् कथं तेषां घूमादिमार्गस्य चिन्त्यत्वमिति मावोचः 
अर्चिरादिमार्गात् । मार्गान्तरेण केषांचित् वैकुण्ठगमनमपि प्रसिद्धमिति
कथं अर्चिरादिमार्गस्यचिन्त्यत्वमिति प्रश्नस्य तत्राप्यवतारात्अतः
यथायथं मार्गचिन्तनंसामान्यतः अवश्यमिति ।। दक्षिणायनाधिकरणं समाप्तम् ।।
इति चतुर्थाध्यायस्य द्वितीयः पादः ।।
