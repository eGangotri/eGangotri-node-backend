येन कृतावसथः स्याद् अतिथिर् न तं प्रत्युत्तिष्ठेत् प्रत्यवरोहेद् वा पुरस्ताच् चेद् अभिवादितः
शेषभोज्यतिथीनाम् स्यात्
न रसान् गृहे भुञ्जीतानवशेषम् अतिथिभ्यः
नात्मार्थम् अभिरूपम् अन्नं पाचयेत्
गो मधु पर्कार्हो वेदाध्यायः
आचार्य ऋत्विक् स्नातको राजा वा धर्म युक्तः
आचार्यायर्त्विजे श्वशुराय राज्ञ इति परिसंवत्सराद् उपतिष्ठद्भ्यो गौर् मधु पर्कश् च
दधि मध्व् संसृष्टम् मधु पर्कः पयो वा मधु संसृष्टम्
अभाव उदकम्
षडङ्गो वेदः
छन्दः कल्पो व्याकरणं ज्योतिषं निरुक्तं शीक्षा छन्दो विचितिर् इति
शब्देष अर्थारंभणानाम् तु कर्मणां समाम्नाय समाप्तौ वेद शब्दः । तत्र संख्या विप्रतिषिद्धा
अङ्गानां तु प्रधानैर् अव्यपदेश इति न्यायवित् समयः
अतिथिं निराकृत्य यत्र गते भोजने स्मरेत् ततो विरंयेष उपोष्य ।।
श्वो भूते 1 यथा मनसम् 2 तर्पयित्वा संसाधयेत् । K ः श्वो भूते , 2 यथा मानसम्
यानवन्तम् आ यानात्
यावत् न अनुजानीयाद् इतरः
अप्रतीभायां सीम्नो निवर्तेत
सर्वान् वैश्वदेवे भागिनः कुर्वीता श्व चाण्डालेभ्यः । K श्व चण्डालेभ्यः
न अनर्हद्भ्यो दद्याद् इत्य् एके
उपेतः स्त्रीणाम् अनुपेतस्य चोच्छिष्टम् वर्जयेत्
सर्वाण्य् उदक पूर्वाणि दानानि
यथा श्रुति विहारे
ये नित्या भाक्तिकास् तेषाम् अनुपरोधेन संविभागो विहितः
कामम् आत्मानं भार्यां पुत्रं वा उपरुन्ध्यान् न त्वेव दास कर्म करम् ।
तथा चात्मनेष 'अनुपरोधं कुर्याद् यथा कर्मस्व् असमर्थः स्यात् । K कर्मसु समर्थस्
अथाप्य् उदाहरन्ति । श् अष्टौ ग्रासा मुनेर् भक्षः षोडशारण्यवासिनः । द्वात्रिंशतं गृहस्थस्य
अपरिमितम् ब्रह्मचारिणः ।। K भक्ष्याः
श् आहिताग्निर् अनड्वांश् च ब्रह्मचारी च ते त्रयः । अश्नन्त एव सिध्यन्ति नैषाम् सिद्धिर् अनश्नताम् इति ।।
