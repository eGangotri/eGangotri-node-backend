तत्र तत्रोक्त्तस्येति - नानाप्रदेशाम्नातगुणानामेकविद्योपकारकत्वेन समुच्चित्योपसंग्रह उपसंहारः, तदभावो विकल्पः, ततश्च विद्याया नानात्वे कथं गुणानां विकल्पः भिन्नाथर्त्वादिति शङ्का पराकृता, उपसंहाराभावस्यैव विकल्पशब्दाथर्त्वेन विवक्षितत्वादिति भावः । प्रथमं तावत्् इतीत्यस्यानन्तरम््, एकस्या इति एक संज्ञकत्वेन एकफलत्वेन श्रूयमाणाया इत्यर्थः इति पाठः । तेन एकस्या विद्याया एकविद्यात्वमुत विद्याभेद इति विचारोऽनुपपन्न इति  शङ्का पराकृता, एकस्या इत्यस्य अर्थान्तरकथनादिति द्रष्टव्यम्् । शाखान्तराधिकरण इति । "नाम-रूप-धर्मविशेष-नुनरुक्त्ति-निन्दाऽशक्त्ति-समाप्ति-वचन प्रायश्चित्तान्यार्थदर्शनात्् शाखान्तरे कर्मभेदस्स्यात््' इति शाखान्तराधिकरणेपूर्वपक्षं कृत्वा "एकं वा संयोगरूपचोदनाख्याविशेषात' इति सिद्धान्तितम््, तत्र पूर्वपक्षसूत्रस्यायमर्थः, काठक-कौथुम-माषक-कालापकादीनि तत्तच्छाखागताग्निहोत्रादीनां नामानीति नामभेदः, क्कचिच्छाखायां "अग्नीषोमीयमेकादशकपालम््' इति श्रूयते, अन्यत्र "द्वादशकपाल'मिति रूपभेदः । "मारुतमसि मरुतामोजः' इत्यादीनि कारीरीवाक्यान्यधीयानाः तैत्तिरीया भूमिभोजनमाचरन्ति, नान्ये, अग्निवाक्यान्यधीयानाः केचिदुपाध्यायस्योदकुम्भानाहरन्ति, नान्ये, अश्वमेधवाक्यान्यधीयानाः केचिदश्वस्य धासमानयन्ति, नेतरे- इत्येवमादिधर्मविशेषः । पुनरुक्त्तिरम्यासः, "प्रातः प्रातरनृतं ते वदन्ति पुरोदयाज्जुह्वति येग्निहोत्रम्् । दिवा कीर्त्यमदिवा कीर्तयन्तः सूर्यो ज्योतिर्न  तदा ज्योतिरेषाम््' इति "यथाऽतिथये प्रश्रुतायान्नं हरेयुः तादृक्त्तत््, यदुदिते जुह्वति' इति च शाखाभेदेन उदितानुदितहोमयोः परस्परनिन्दा, प्रद्रुतायनिर्गतायेत्यर्थः, ततश्च यस्यां शाखायां यत्कर्म निन्द्यते तत्कर्म तच्छाखाविहितात्् कमर्णो भिन्नमित्यर्थः । अशक्त्तिः- सर्वशाखागतानाम्् अङ्गानामेकत्रोपसंहारे । मैत्रायणीयानामन्वारोहसंज्ञकेषु स्थलारोहणमन्त्रेषु अग्निस्समाप्यते, अन्यत्राऽन्येषामिति समाप्तिभेदः, केषाञ्चित्् शाखायाम््  उदितहोमव्यतिक्रमे  प्रायश्चित्तम््,  केषांचिदनुदितहोमव्यतिक्रम  इति   प्रायश्चितभेदः ।  कमर्ाभेदे   उदितानुदितहोमविधानं अविशेषपुनश्श्रवणस्य  प्रकरणान्तरस्य  च  भेदकत्वाच्छाखान्तरे  चोभयोरवर्जनीयत्वाद्विद्याभेद  इति  प्राप्तम्् ।
वैकल्पिकत्वेनोपपन्नमिति उभयथाप्यवैगुण्यात्् प्रायश्चित्तविधानमनर्थकं स्यात््, एवं नाम भेदादिभिः शाखाभेदे कर्मभेदः । अन्यार्थदर्शनाच्च, तथा हि द्वादशाहे श्रूयते- "यदि पुरा दिदीक्षाणाः स्युः वृहत्सामानमतिरात्रमुपेयुः उपेतं ह्येषां रथन्तरम्् अथ यद्यदिदीक्षाणा रथन्तरसामानमतिरात्रमुपेयुः' इति, पुरा दिदीक्षाणाः पूर्व दीक्षितवन्तः, लिटश्शानचिति द्विर्वचनम््, अत्र अनिष्टप्रथमयज्ञानां द्वादशाहदर्शनं शाखाभेदेन द्वादशाहभेदे लिङ्गम््, कथम््? ताण्डिशाखायां "य एतेनानिष्ट्वा' इत्यादिना सर्वभूतानां ज्योतिष्टोमपश्चाद्भावाङ्गकतया विहितः, यदि प्रतिशाखं द्वादशाहादयः क्रतवो भिन्ना न स्युः, तदा एक एव द्वादशाहो नानाशाखासु     विहित इति तस्य ज्योतिष्टोमपूर्वत्वनियमान्् अनिष्टप्रथमयज्ञस्य द्वादशाहदर्शनं नोपपद्यते, यदि प्रतिशाखं ते भिन्नाः तदा ताण्डिशाखायां "अथान्येन यजेत' इत्यन्यशब्दस्य ताण्डिशाखागतद्वादशाहादिक्रत्वन्तरविषयत्वोपपत्तेः, शाखान्तर्गतद्वादशादीनां ज्योतिष्टोमपाश्चात्यत्वस्याभिधानात््, यस्यां शाखायामनिष्टप्रथमयज्ञस्य द्वादशाहदर्शनम््, तच्छाखागतद्वादशशहविषयत्वेन तदुपपद्यत इति, एवं नामभेदादिहेतुभिः प्रतिशाखमग्निहोत्रादिकं भिद्यत इति पूर्वपक्षं कृत्वा "एकं वा संयोगरूपचोदनाख्याविशेषात््'     इति सूत्रितम््, अस्य सूत्रस्य अयमर्थः- सर्वासु एकमग्निहोत्रात्मकं कर्म स्वर्गादिफलसंयोगस्य रूपाख्यस्य द्रव्यदेवतस्य जुहोत्यादिचोदनाया अग्निहोत्राद्याख्यायाश्च ऐक्येन  तेषामभेदप्रत्यभिज्ञापकानाम्् अविशेषादिति, तथा काठककौथुमादीनि शाखानां नामानि, न तु कर्मणाम््, अतो नामभेदात्् शाखा एव भिद्येरन्् न कर्माणि न चात्र विनिगमनाविरहः, कौथुमादिशब्दानामेकैकशाखानामत्वेन  तदाम्नातेषु कर्मसु लाक्षणिकत्वोपपत्तौ तावत्सु कर्मसु प्रत्येकं शक्त्तिं कल्पयित्वा तत्सम्बन्धात्् शाखायां लक्षणाकल्पनस्य गौरवपराहतत्वात््, यथाहुः- "शाखया ह्येकया योगात्् बहुकर्मावबोधनम्् । युज्यते कर्मनानात्वं नैकशाखोपलक्षणम््' इति । किञ्च कौथुमशब्दः कुथुमिना प्रोक्त्त इत्यर्थे प्रोक्त्तप्रत्ययान्तः प्रवचननिमित्तकः न च प्रवचनं शब्दादन्यस्य सम्भवति, तस्य शब्दविषयकत्वात््, वाजसनेयकशब्दोऽपि आम्नायविशेषपरः, "शौनकादिभ्यश्छन्दसि' इति शौनकादिगणपठितात्् वाजसनेयशब्दात्् "तेन प्रोक्त्तं छन्दसि' इत्यस्मिन्नर्थेणिनिप्रत्यये तदन्तस्य "छन्दो ब्राह्मणानि च तद्विषयाणि' इति सूत्रेण अध्येतृवेदितृविषयत्वनियमेन "तदधीते तद्वेद' इत्यर्थे विहितस्य प्राक्दीव्यतीयप्रत्ययस्य "प्रोक्त्ताल्लुक््' इति लुकि वाजसनेयेन प्रोक्त्तमधीयते विदन्ति वा वाजसनेयिनः- इतिरूपं भवति, ततः तेषामाम्नाय उत्यर्थे विवक्षिते "गोत्रचरणाद््व्युञ््' इति सूत्रेण तस्येदमित्यविशेषेण शैषिकेष्वर्थेषु प्राप्तस्य "चरणाद्धर्मान्नाययोः' इति वार्तिकेन
अनयोरर्थयोरेव भवतीति नियमात््  तयोरर्थयोर्व्युङि कृते "नोस्ताद्धिते' इति टिलोपे च सति वाजसनेयमिति रूपनिष्पत्तेः, एवं कौथुमादिशब्दानां शाखानामत्वम््, नतु कर्मनामत्वमित्येवं नामादिपूर्वपक्षहेतवः नाम्ना स्याच्चोदनाभिधानत्वात््' इत्यादिभिः शाखान्तराधिकरणगुणसूत्रैः निराकृता इति, एकस्यामपि शाखायामितिच्छेदः,  अपि - शब्दः   शाखाभेदे कैमुतिकन्यायसूचनार्थः ।  शिरोव्रतस्येति  -  शिरस्यङ्गारपात्रधारणस्येत्यर्थः,   ननु शाखान्तराम्नाताक्षरब्रह्मविद्याया मुण्डकाम्नाताक्षरब्रह्मविद्यैक्येपि आथर्वणिकमात्राधिकारिकशिरोव्रताङ्गकत्वानुरोधेन आथर्वणिकमात्राधिकारिका विद्यापीति अधिकारिसङ्कोचोऽस्तु, यथा "ऋृद्धिकामाः सत्रमासीरन््' इत्यविशेषश्रवणे सूत्रे "ये येजमानास्त ऋत्विजः' इति ब्राह्मणकर्तृकेषु ऋत्विक्कमर्सु यजमानानां कर्तृत्वविध्यनुरोधेन ब्राह्मणानामेवाधिकारः, तत्रापि "राजन्यवासिष्ठानां नाराशँसो द्वितीयः प्रयाजःतनूनपादन्येषाम््' इति प्रयाजेषु कल्पभेदश्रवणात्् सर्वेषां यजमानानां तदवैगुण्यानुरोधेन तुल्यकल्पानामेवाधिकारः, तत्रापि "वैश्वामित्रो होता' इति वचनाद्वैश्वामित्रतत्तुल्यकल्पानामेवाधिकार इति अङ्गानुरोधेन प्रधानाधिकारसङ्कोचदर्शनात््, तथा च मुण्डके शाखान्तरेषु चाक्षरविद्याया एकत्वेपि सा विद्या आथर्वणिकमात्रानुष्ठेयैव, शिरोव्रताङ्गस्याऽन्यत्राभावात््, तेषां मुक्त्तिस्तु दहरवैश्वानरविद्यान्तराद्भवतीति चेन्न, शाखान्तरोक्त्ताक्षरविद्याया मुण्डकोक्त्तक्षरविद्यातो            भेदेने अधिकारसङ्कोचोपपत्तेः तत्सङ्कोचकल्पनस्याऽन्याय्यत्वात््, न च चोदनाद्यविशेषादभेदसिद्धेः त्तत्सङ्कोचकल्पनम््, तस्याभ्यासादिभिर्वाधितत्वादिति भावः । प्रतीयमानमित्यर्थ इति - इण गताविति धातोः कर्मणि "एरच््' इत्यच््प्रत्ययः न च अच््प्रत्ययान्तत्वे "द्यञचपाः पुंसि' इति पुल्लिङ्गत्वं शङ्कयम््, तस्य भावविषयत्वादिति भावः ।।1।।
ननु विधेयभेदान्न विद्यैक्यमित्यसङ्गतम््, साध्याविशेषादित्याशङ्कयाह - विधेयं सामान्यमिति । वस्तुतस्तु भेदेनैक्याभावसा      धनेन साध्याविशेषशङ्का, नचैक्याभावातिरिक्त्तभेदस्याभावात्् कथं न साध्याविशेषशङ्केति वाच्यम््, वस्तुतः तस्यैकत्वेपि भेदत्वैकत्वाभावत्वरूपधर्मभेदमादाय साध्यसाधनभावोपपत्तेः, इतरथा देवदत्तयज्ञदत्तयोर्भेदात्् नैक्यमित्यादौ सामान्यविशेषभावरूपपरिहारस्याऽप्रवृत्त्या साध्याविशेषप्रसङ्गात््, परमार्थतस्तु प्रकरणान्तराच्च विधेयभेदप्रतीतेः न विद्यैक्यमित्येतदनुवादरूपत्वेन विधेयभेदशब्दस्य प्रतीतिपरत्वात्् न साध्याविशेष इति द्रष्टव्यम्् । प्रकरणभेदो नास्तीति च परिहार्यमिति - मासाग्निहोत्र इवानुपादेयगुणसमभिव्याहृतासन्निधिलक्षणप्रकरणान्तराभावादिति भावः ।।2।।
अत्र स्वाध्यायस्य तथात्वेन हि समाचारेऽधिकाराच्च, इति परैः सूत्रं पठित्वाशिरोव्रतं स्वाध्यायस्य धर्मः, तथात्वेनतद्धर्मत्वेनैव वेदव्रतोपदेशपरे समाचाराख्ये ग्रन्थे आथर्वणिकैः- "इदमपि वेदव्रतत्वेन व्याख्यात' मिति समाचारग्रन्थपाठोप्यन्यथा पठितः, भाष्यकृता तु बोधायनवृत्तिपाठमनुसृत्य "तथात्वे हि' इति पाठ आदृतः, समाचारग्रन्थपाठोपि वेदव्रतेनेत्येव, न तु वेदव्रतत्वेनेति । ननु शिरोव्रतमुपदिश्य व्रतान्तरं प्रस्तुत्य "इदमपि वेदव्रतेन व्याख्यातम््' इति निर्देशे शिरोव्रतस्य वेदव्रतशब्देन निर्देश किं प्रमाणम््, वेदव्रतानामितरेषां  बहूनां
"चत्वारि  वेदव्रतानि'  इत्युक्त्तानां  सत्वादिति  चेन्न,  पूर्वपूर्वधर्मातिदेशप्रकरणत्वेन  एतस्यापि  तत्प्रकरणमित्यर्थः । सववच्च तन्नियमः- यथा हि सवहोमाः सप्त सूयर्ादयः शतोदनपर्यन्ता आथर्वणिकैकाग्निसम्बन्धिनः तत्रैव भवन्ति न त्रेताग्निषु ।। 3 ।।
?स्थत्वादिति भावः- इति केचित्् । भाष्ये- ब्रह्मविद्यां वेदविद्यामित्यर्थः इति, ननु "नैतदचीर्णव्रतोऽधीयीत' इत्यग्रिमवाक्यानुसारेण  कथं ब्रह्मज्ञानवाची ब्रह्मविद्याशब्दो वेदरूपविद्यास्थानपरतया  व्याख्यायते, उपसंहारानुसारेण उपक्रमस्य अन्यथानयनासंभवात््, विरोधाभावाच्च अध्ययनाङ्गस्यैव सतः संयोगपृथक्त्वेन विद्याङ्गत्वस्यापि सम्भवात््, "तेषामेवैताम््' इत्यनेनापि अध्ययनाङ्गत्वस्य    बोधने अग्निमवाक्येन ेपौनरुक्त्तयापत्तेश्चेति चेन्न मुण्डकोपनिषदुपक्रमे "द्वं विद्ये वेदितव्ये इति ह स्म यद्व्रह्मविदो वदन्ति परा चैवापरा च । तत्रापरा ऋृग्वेदो यजुर्वेदस्सामवेदोऽथर्ववेदः शिक्षा कल्पो व्याकरणं निरुक्त्तं छन्दो ज्योतिषमितिहासपुराणन्यायमीमांसाधर्मशास्त्राणीति, अथ परा यया तदक्षरमधिगम्यते' इत्यत्र प्रकरणे विद्याशब्दो विद्यास्थानपरोऽवगतः, तदनुसारेणोपसंहारेपि     तस्य तादर्थ्ये स्थिते निषादस्थपतिन्यायेन समानाधिकरणसमासस्याऽभ्यर्हितत्वात्् ब्रह्मशब्दः प्रकृतमुण्डकोपनिषद्रूपवेदपरो मुख्यार्थो व्याख्येयः, षष्ठीसमासेन मुख्यार्थो वाऽस्तु, न च "नैतदचीर्णव्रतोऽधीयीत' इत्यग्रिमवाक्येन पौनरुक्त्तयम््, अग्रिमवाक्यमचीर्णव्रतस्याध्यापननिषेधपरम््, शूद्रविषयाध्यापनाध्ययनविषयनिषेधवाक्ययोरिव विषयभेदसत्वेन पौनरुक्त्तयभावात््, एतेन "ब्रह्मविद्योपदेशस्य योग्यं वक्ष्यामि सुव्रतम््' इत्युपक्रम्य "विधिवच्छ्रद्ध्यासार्धं न चीर्ण यैश्शिरोव्रतम्् । ब्रह्मविद्यामिमां तेषां न वदेत कदाचन ।। इदं शिरोव्रतं चीर्णं विधिवद्यैर्द्विजातिभिः । तेषामेव वदेद्विद्यां वदेदज्ञानबाधिकाम्् ।। शिरोव्रतमिदं नाम्ना शिरस्याथर्वणश्रुतेः । अग्निरित्यादिभिर्मन्त्रैः षड््भिः शुद्धेन भस्मना ।। सर्वाङ्गोद्धूलनं कुर्यात्् शिरोव्रतसमाह्वयम््' सति सौरसंहितावचनात्् भस्मोद्धूलनमेव शिरोव्रतशब्दवाच्यम््, तच्च सर्वब्रह्नविद्याङ्गमिति वदन्तः सूत्रविरोधा निरस्ताः, तामसपुराणगतस्य प्रक्षेपशङ्कास्पदस्य तादृशवचनस्य सर्वसंप्रतिपन्नशारीरकसूत्रविरोधे उपेक्षणीयत्वात््, न च मुण्डकाध्ययनस्य आथर्वणिकमात्रनुष्ठेयशिरोव्रताङ्गकत्वविधिपरत्वे अस्य वाक्यस्य बह््वृचत्वेन प्रसिद्धस्य शौनकस्य कथं  मुण्डकोपनिषदध्ययनम््, तस्य अचीर्णशिरोव्रतत्वादिति शङ्क्यम््, शौनको बह््वृच एवेत्यत्र प्रमाणामावात््, सामगाचार्यवंशेपि शौनकस्य गणनदर्शनाच्चेति ।।
3.3.4
is not available.
परे त्वित्यादि - रूपभेदमिति । पञ्चाग्निविद्यायां पञ्चत्वषट््त्वरूपसंख्यात्मकरूपभेदमित्यर्थः । भूमिभोगनादिवदिति - कारीर्याद्यध्ययने भूमिभोजनवदित्यर्थः - शाखान्तरसंख्याप्रक्रियाश्चेति । ननु पञ्चाग्निविद्यागतसंख्याभेदस्य रूपभेद एवान्तर्भूतत्वात्् सप्तदश प्राजापत्यान्् पशून्् आलभेत, तिस्त्र आहुतीर्जुहोति' इत्यादिवत्् कर्मसमवायिसंख्यात्वाभावेन शब्दान्तरादिकर्मभेदषट््कान्तर्गतसंख्यारूपत्वाभावेन गुणभेदरूपतयैव, अस्य भेदकत्वस्य वक्त्तव्यतया रूपभेदात्् पार्थक्यमनुपपन्नम््, परैरपि संख्याभेदस्य रूपभेदान्तर्गततयैव उदाहृतत्वाच्चाऽयमनुक्त्तानुवाद इति चेन्न, आनन्दगिरिणा शब्दान्तरसंख्याप्रक्रिया इत्युदाहृतत्वात््,      अत्रापि बहुषु कोशेषु तथोपलम्भाच्च  तदनुवादरूपोऽयम््, तदुक्त्तानुवादरूपत्वाच्च नाक्षेपान्तरस्याप्यवाकाश इति द्रष्टव्यम्् । रेतो        ह वै प्रजापतिरिति । रेतः प्रजननेन्द्रियं- प्रजननगुणविशिष्टमित्यर्थः । इत्यादिनेति "रेतो ह प्रजापतिः प्रजायते ह प्रजया पशुभिः        य एवं वेद' इत्यनेनेत्यर्थः । साम्पादिकाग्न्यभिप्रायेति - साम्पादिकः- सम्पत्प्रयोजनकः, उपास्तिफलक इत्यर्थः, उपास्त्यर्थं कल्पितानग्नीनामनन्तीत्यर्थः । षष्ठस्त्विति - "तस्याग्निरेवाग्निर्भवति समित्समित््' इत्यादिना आम्नातो यः स्वाभाविकाग्निः स छन्दोगैरुपसंहर्तुं शकयते, पञ्चत्वसंख्यायाः साम्पादिकत्वाभिप्रायत्वेन पञ्चत्वसंख्याविरोधाभावादित्यर्थः । अथ तस्य भयं भवतीति - "यदा ह्येवैष एतस्मिन्नुदरमन्तरं कुरुते अथ तस्य भयं भवति तत्त्वेव भयं विदुषो मन्वानस्य' इति हि श्रुतिः । तन्मते अस्य वाक्यस्य अयमर्थः- एषोधिकृतः पुरुषः एतस्मिन्नात्मनि उत्् अरम्् अन्तरम्् भेदम्् अल्पमपि भेदम्् यदा कुरुते अथ तदा तस्य भयं भवति    तत्त्वेव
ब्रह्मैव विदुषः कृतश्रवणस्य अमन्वानस्य मननमकुर्वाणस्य भयं भयहेतुर्भवतीत्यर्थः । यस्त्वेमेवं प्रादेशमात्रमिति - वाजसनेयके  "तथा   तव  एनान््  वक्षयामि  यथा   प्रादेशमात्रमेवाभिसम्पादयिष्यामी'ति  प्रतिज्ञापूर्वकम््  "सहोवाचे'त्यादेः   आरब्धत्वेन
छान्दोग्येपि समानप्रकरणे मूर्धचिबुकान्तरालप्रतिष्ठितत्वलभ्यस्यैव प्रादेशमात्रत्वस्य ग्राह्यत्वमिति सिद्धवदुपादानाच्चेत्यर्थः । अग्निहोत्रादिधर्मपरत्वेनेति - अग्निहोत्रादेःरङ्गभूतो धर्म अग्निहोत्रधर्मः । परञ्जयोतिःप्राप्तेरिति - "नित्यं समासेऽनुत्तरपदस्थस्य'        इति षत्वमुत्तरपदस्थत्वान्न भवति "इसुषोस्सामर्थ्ये' इत्यस्य तु वैकल्पित्वात्तदभावे रूपम््, परंशब्दश्च विभक्त्तिप्रतिरूपनिपाता  व्ययम््, यद्वा परञ्ज्योतिरित्यनुकरणशब्दः, परं कार्यत्वायेतिवत््, तस्मिश्च पक्षे शब्दान्तरत्वान्न सुषो लुक्् "यथा अस्य वामीयं कयाषुभीयम््' इति इस््प्रत्ययान्तत्वाभावाच्च न षत्वप्राप्तिरिति द्रष्टव्यम्् । साधारणपूर्वपक्षानुपयोगादिति - अभ्यासप्रकरणान्तरवदत्यन्तोपकाराभावादिति भावः । न तु सर्वात्मना उपयोगाभाव इति भ्रमितव्यम््, तथाहि सति अग्निहोत्रादिसाधारणपूर्वपक्षहेतुतया नामरूपधर्मविशेषेत्यादिसूत्रयतो जैमिनेरज्ञत्वप्रसङ्गः, एवं गुणभेदाद्यधीनेत्याद्युत्तरग्रन्थस्यापि अत्रैव तात्पर्य्यं द्रष्टव्यम््, इतरथा पूर्वतन्त्रेपि गत्यभावादिति । विद्यानामत्वेन प्रसिद्धयभावादिति - कर्मनामत्वेन प्रसिद्धिसम्भवात््, तदादाय पूर्वतन्त्रे कर्मभेदपूर्वपक्षस्योत्थापनम्् "नाम्नां स्यादचोदनाभिधानत्वात््' इति परिहारश्च युज्यते, इह  तु विद्यानामत्वप्रसिद्धयभावात्् न तस्य पूर्वपक्षहेतुत्वेनोपन्यासश्शक्यत  इत्यर्थः ।  उपासनविच्छेदस्येति - "तत्तवेव  भय'मित्यत्र   तच्छब्देन  ब्रह्मणो  न  परामर्शः,  अपि  तु उपासनविच्छेदस्यैव, अन्तरशब्दस्य विच्छेदवाचित्वात््, अयं चार्थः प्रथमसूत्र एव वर्णितः । उपजीव्योपजीवकभावाभावेनेति - भाष्योदाहृतस्य "तत्रापि दह्रम््' इति तैत्तिरीयकवाक्यस्य छान्दोग्यदहरविद्यावाक्यस्य चोपजीव्योपजीवकभावाभावादित्यर्थः । पूर्वप्रतिपादितस्यानुवादेनेति - इदमुपलक्षणम््, मूर्धचिबुकान्तरालप्रतिष्ठितत्वलभ्यं, वाजसनेयोक्त्तं प्रादेशमात्रत्वमिह नोपजी    व्यम््, द्यृपृथिव्यादिप्रदेशसम्बधिन्या मात्रया परिच्छिन्नत्वलक्षणप्रादेशमात्रत्वस्यैव छान्दोग्ये प्रतिपादनादिति भावः । अन्ये त्वि   त्यादि - पृथगधिकरणमाहुरिति । ननु परैरपि पृथगधिकरणत्वमेवोक्त्तं, भामत्यां पूर्वोन्तरपक्षयोः स्पष्टमाम्नानादिति चेन्न, इदम्प्रयोजनसूत्रमिति तद्भाष्यस्वारस्यविरुद्धत्वात्् तदनादृतमिति द्रष्यव्यम्् । अज्ञानमूलत्वायोगादिति - ततश्च शाखान्तरे तदनुक्त्तिः कर्मैक्येष्पनपेक्षितत्वं ज्ञापयतीति भावः । कार्याभावायोगाच्चेति - कृष्णलश्रवणवदुपदेशे सति प्रयोजनस्यापि कल्प्यत्वात््, ततश्च सर्वशाखागतानामुपसंहारस्यावश्यकत्वप्रसङ्गः, न च स युज्यते, ब्रह्मणाप्यशक्यानुष्ठानत्वादिति पूर्वपक्ष्यभिप्रायः । प्रतिकल्पमिति - अत्र कल्पशब्दः तत्तदृषिप्रयोक्त्तकल्पाभिप्रायः ।।5।।
।।  इति सर्ववेदान्तप्रत्ययाधिकरणम््  ।।
इति सङ्गतिरिति - पादशेषसङ्गतिरित्यर्थः, आसन्यमासन्नमिति स्वार्थे ष्यञ्् इति भावः । मुख्यमित्यर्थ  इति - लोके हि श्रेष्ठ आसन्नो भवति, अतस्तेन मुख्यत्वं लक्ष्यते, केषुचित्कोशेषु आसन्यं मुख्यमित्यर्थ इति पठ्यते, तदा आस्ये भवमासन्यमित्यर्थः, "शरीरावयवाद्यत््' "पद्दन््' इत्यास्यशब्दस्यासन्नादेशः । आखन्यत इत्याखणमिति - अत्र छान्दसं णत्वम््, अत्र चोदयन्ति "खनो     घ च' इति घप्रत्ययस्य "करणाधिकरणयोः' इत्यनुवृत्या कर्मण्यभावात्् करणार्थ एव घप्रत्ययो वक्त्तव्यः, अत आखणशब्दस्याऽश्मविशेषत्वमेव वक्त्तव्यं खननसाधनतया दृढमश्मानं प्राप्य यथा लोष्टादि विध्वंसत इति हि तस्यार्थः, अत एव वाक्यशेषे "स एषोऽश्माखणः' इत्यश्मविशेषणत्वमेव आखणशब्दस्य श्रूयत इति, ते प्रतिवक्त्तव्याः, वाजसनेयके समानप्रकरणे "यथाश्मानमृत्वा लोष्टोविध्वंसते' इति श्रवणेन  तत्समानार्थत्वस्य वक्त्तव्यतया आखणशब्दस्य लोष्टवाचित्वस्यैव बहुलवचनात्् कर्मसाधनतया वक्त्तव्यत्वात््, इतरथा कर्तृवाचिपदाध्याहारप्रसङ्गात््, "स एषोऽश्माखणः' इति वाक्यशेषस्यायमर्थः, स एष इति  "य एवंविदि                 पापं कामयते' इति परामृष्टश्शत्रुरुद््गीथोपासके पापकाम उच्यते, सः अश्मप्राप्त्ता आखणः, अश्माखणः इति समस्तं पदं, स        एष इति पुल्लिङ्गसामानाधिकरण्यात्् पूर्ववाक्ये नपुंसकनिर्दिष्टस्यापि वाक्यशेषे पुल्लिङ्गतया प्रयोग इति । भाष्ये- फलसाधनत्वश्रवणादिति, ननु औदुम्बराधिकरणे विधिविभक्त्तिरहितेन फलसाधनत्वं न प्रतिपाद्यत इति वक्त्तुं शक्यत इत्युक्त्तत्वात््  तद्विरोधः, किञ्च साधनत्वस्य श्रुतत्वे विधिकल्पनं व्यर्थमेव, तदर्थत्वात्तत्कल्पनस्येति चेत्सत्यम््, विधिप्रत्ययाश्रवणेऽपि यः पय्यमश्नाति स कल्य इत्यादाविव वर्तमानपदेशस्यलेऽपि सिद्धसाध्यसमभिव्याहारे   "सिद्धं साध्यायोपयुज्यते' इति न्यायसहकृतात्् शब्दात्् फलसाधनत्वप्रतीतेरनुभवसिद्धत्वात््, तादृशार्थवादस्य फलविधिव्याप्ततया फलविधिकल्पनोपपत्तेः, न च  तद्विधिवैयर्थ्यं शङ्कनीयं, न्यायबलात्् कथञ्चिप्रतीतावपि साधनत्वस्य
शाब्दत्वसिद्धयर्थं विधिकल्पनोपपत्तेः । फलसाधनत्वमेव नास्तीति - ननु वस्तुतः फलसाधनत्वाभावे किं विधिमात्रमेव न सम्भवतीत्यभिप्रायः, उत फलसाधनतया विधिर्न सम्भवतीति । नाद्यः, फलसाधनत्वाभावेपि क्रत्वर्थेषूदुम्बरतादिषु विधिकल्पनदर्शनात्् । न द्वितीयः, अन्योन्याश्रयात््- फलसाधनत्वाधीनो विधिः तदधीनं फलसाधनत्वमिति, उच्यते- फलसाधनत्वश्रवणे सति हीत्यादेरयमर्थः- आर्थवादिकफलसाधनत्वश्रणवणाद्धि विधिकल्पनम््, अर्थवादत एव विधिकल्पनमित्यर्थः । ततश्च  तद्वाक्यमर्थवादतया विधिशक्त्तिमुपजनय्य  विहितस्य  फलाकांक्षायां  फलमपि   समर्पयतीत्युक्त्ते  विरम्य  व्यापारप्रसङ्गात््, इत्यौदुम्बराधिकरणोक्त्तन्यायेन  फल
समर्पकत्वाभावेन फलसाधनत्वमुद्गीथविद्याया नास्तीत्यर्थः, ततश्चोद्गीथविद्यायाः पर्णतादिवत्् कर्मसाद््गुण्यफलकतया क्रत्वर्थत्वमेव न त्वार्थवादिकशत्रुपराभवार्थत्वमिति, ततश्च शत्रुपराभवाय उद््गीये प्राणदृष्टिर्विहितेत्युक्त्तमयुक्त्तमित्यत्राहेत्यर्थः । उद्गीथविद्यायाः- इत्यादिभाष्यस्याऽयमर्थः, उद्गीथविद्यायाः क्रत्वर्थत्वेपि आर्थवादिकं फलं क्रतुसाद्गुण्योपयुक्त्तं ग्राह्यमेव, किमुत "तन्निर्धारणानियमस्तद््दृष्टेः पृथग्ध्यप्रतिबन्धः फलम््' इति "अङ्गेषु यथाश्रयभावः' इति न्यायाभ्यां
निरस्तक्रत्वर्थभावाया उद्गीथविद्याया इत्यर्थः, ततश्च पूवर्ोत्तरविरोधः । केचित्तु असार्वत्रिकी' इति पुरुषार्थाधिकरणगुणसूत्रे उद्गीथविद्यायाः क्रत्वर्थत्वस्य्राभ्युपेतत्वात्् अस्त्येवोद््गीथविद्यायाः क्रत्वर्थत्वम््, न च "तन्निर्धारणे'त्यधिकरणविरोधः, तस्योद्गीथविद्याया अनियममात्रप्रतिपादनपरतया क्रत्वर्थत्वनिराकरणे  तात्पर्याभावात््, पृथग्ध्यप्रतिबन्धः फलम््' इत्यस्यापि उद्गथिविद्यासद्भावे क्रतूपकारभूयस्तामात्रप्रतिपादनपरत्वात््, अत एव "मन्त्रादिवद्वाऽविरोधः' इत्यत्र यथा मन्त्रादीनामिति भाष्येण मन्त्रादीनां श्रुत्यादिभिर्विनियोगादविरोधश्चेति इहाप्युद््गीथपदश्रुत्या विनियोगादिति टीकाग्रन्थेन च क्रत्वङ्गत्वमाविष्कृतमिति प्रतिपादयन्ति, न च क्रत्वर्थेष्वार्थवादिकफलग्रहणे पर्णताया अपि अपापश्रवणफलकत्वप्रसङ्ग इति शङ्कयम्् प्रस्तरणप्रहरणस्य क्रत्वर्थस्यापि सूक्त्तवाकमन्त्रप्रतिपाद्यफलार्थत्ववत्् उपकोसलविद्याङ्गभूताग्निविद्यायां "नास्यावरपुरुषाः क्षीयन्ते' इति प्रतिपन्नब्रह्मविद्याऽविरोधिफलार्थत्ववच्च   क्रत्वर्थस्यौदुम्बरत्वस्यार्थवादप्रतिपन्नक्रत्वविरुद्धफलार्थत्वे दोषाभावादिति भावः । उद््गातरि प्राणदृष्टिं कृतवन्त इत्यर्थ इति - उदगायत्् - उद््गाता अभवदिति यथाश्रुतार्थस्य अभेदस्य बाधितत्वादेव दृष्टिविधिपरत्वे  औचित्यात््  "आदित्यादिमतयश्चाङ्ग  उपपत्तेः'  इतिन्यायेनोत्कृष्टप्राणतया  उद्गातुरुपास्यत्वं  सिद्ध्यतीति भावः, ननु शब्दान्तरादिषु यथैकैकस्यापि भेदसाधनत्वम््, एवं संयोगरूपचोदनाख्याविशेषाणामेकैकस्यैवाऽभेदसाधनत्वमस्त्वित्यत आह - चोदनाद्यविशेषसमुच्चय इति ।।6।।
स्वरविशेषसिद्ध्यर्थमिति - ॠग्वेदादिगतस्य प्रणवस्य भिन्नभिन्नस्वरत्वात््  तद्वयावृत्यर्थम्् उद्गीथावयव इति प्रणवो विशेषित      इति    भावः । विधेयार्थप्रतिपादकवाक्यगतप्रदेश  इति - विधेयार्थप्रतिपादकवाक्यगतः  प्रदेशविशेषः  प्रक्रमरूपः,  प्रक्रमः-  प्रस्ताव
इति पर्यायः, ततश्च छान्दोग्यवाजसनेयकयोः उपक्रमभेदादित्यर्थः । यद्वा प्रदेशगतो विशेषः सन्निहिताभिधानम््, तद्भेदश्चासन्निहिताभिधानरूपः, अत एव हि "प्रकरणान्तरे प्रयोजनान्यत्वम््' इत्यत्र प्रकरणान्तरमप्रकृताभिधानमसन्निहिताभिधानमिति मीमांसकाः । ननु विधेयभेदस्यैव रूपभेदतया कथं  तयोः साध्यसाधनभावेन निर्देश इत्याशङ्कयाह - रूपभेदः फलित इत्यर्थ इति । विधेयसामान्यं रूपं विशेष इति भावः । उद्गातृगीयमानोद््गीथ इति - उद्गातृशब्दान्तरगतोद््गीथ एवेत्यर्थः । वस्तुतस्तु उपसंहारगतोद््गातृशब्दबाहुल्यात्् प्रक्रमश्रुतस्योद््गीथशब्दस्य "अध्यात्मसम्बन्धभूमा ह्यस्मिन््' इति न्यायेन उद््गातृलक्षणापि न दोषायेति द्रष्टव्यम्् । ननु यागे देवतास्थानीय उपासनायामुपास्यः, एवञ्च यथा उपांशुयाजे सत्यपि विष्णुप्रजापत्यग्निषोमलक्षणदेवताभेदे      भेदो नाश्रितः. किन्तु एकस्मिन्नेवोपांशुयाजे देवतानां विकल्प आश्रितः, तथेन्द्रवाय्वादिदेवताभेदेपि सोमयागे भेदो नाश्रितः, किन्त्वेकस्यैव सोमयागस्य देवताभेदेनाभ्यासस्समाश्रितः, एवमिहाप्युपास्यविकल्पः तद्भेदेनोपासनाभ्यासो वा भविष्यति । अथवा "त्वाष्ट्रं पात्नीवतमालभेत' इत्यत्र प्रत्येकं तद्धितश्रवणात््, त्वष्टा पत्नीवांश्च पृथक््पृथक्् देवतेति  तदुभयोद्देश्यक एको यागः । एवमुद्गीथोद््गात्रुद्देश्यकमेकमेवोपासनं भविष्यतीति चेन्न, "उपांशुयाजमन्तरा यजति' इत्येकेन वाक्येनोत्पन्ने
तस्मिन्् भेदस्यासम्भावितत्वेनैक्ये सिद्धे पश्चाद्याज्यानुवाक्यामुखेनापतन्तीनां देवतानां विकल्पं विना गत्यन्तराभावात्् विकल्प आश्रितः । अत       एव सोमन्यायोपि न प्रवर्तते "सोमेन यजति' इत्येकेन वाक्येनोत्पन्नस्य सोमयागस्यैक्ये सिद्धे तद््द्रव्यसंस्काररूपग्रहणमुखेनापतन्तीनां देवतानां ग्रहणसमुञ्चयेन समुच्चये सत्यपि  ततः प्राक्् सिद्धसोमयागैक्यबाधनासम्भवात््, इह तूपासनोत्पत्तिदशायामेवानुसन्धीयमानं प्रधानोपास्यवैरूप्यं भिन्नयोरेवोपासनयोरुत्पत्तिं गमयेत्् द्वयोरपि वाक्ययोरैक्यप्रत्यभिज्ञाविच्छेदात्् प्रधानगुणवैरूप्ये सत्यप्रधानगुणसाम्यस्याप्रयोजकत्वेनाऽर्थवादसारूप्यमात्रस्याप्रयोजकत्वात््, अत एव जनकसप्तरात्रे "चत्वारि त्रिवृत्त्यहानीति श्रुतानामह्नां सास्नप्येण प्रकृतौ कल्पनीयायां यादि त्रिवृत्वसारूप्यं प्रयोजकमाद्रियेत, तदा द्वादशाहे पार्ष्ठिकेष्वहस्सु प्रथममेवाहश्चतुर्णाम्् प्रकृतिः स्यात््, तस्य त्रिवृत्स्तोमकत्वेन सरूपत्वात्् द्वितीतृतीयचतुर्थानामह्नं च पञ्चदासप्तदशैकविंशस्तोमकतया विरूपत्वात्् । यदि सङ्घातसामान्यमाद्रियेत तदा प्रथमस्य प्रथमं द्वितीयस्य द्वितीयं  तृतीयस्य तृतीयं चतुर्थस्य चतुर्थं प्रकृतिः स्यात््, तत्राह- धर्मसङ्घातसामान्यस्य प्रधानगुणसारूप्यरूपत्वात्् अहरङ्गभूतस्तोत्रोपसजर्नॠक्सङ्खयारूपत्रिवृत्वादिवैषम्ये सत्यपि सङ्घातसारूप्येण चतुर्णामह्नां क्रमेण चत्वार्यहानि प्रकृतय इति "गणचोदनायां यस्य लिङ्गं तदावृत्तिः प्रतीयेताऽऽग्नेयवत््' इत्याष्टमिकाधिकरणे निर्णीतम््, अत एव बह्वर्थवादसारूप्ये सत्यपि उद्गीथोद्गातृरूपोपास्यगुणभेदेन  भेदाभ्युपगमेऽपि  द्रव्यदेवताकालरूपबहुगुणे   सत्यप्येकादशत्वद्वादज्ञात्वरूपसङ्खयावैषम्यात््   शाखाद्वया
म्नाताग्नीषोमीययागैक्यमपि न स्यादिति  शङ्का निरस्ता, द्रव्यदेवताकालरूपप्रधानबहुगुणसारूप्ये सति द्रव्योपसर्जनकपालविशे-षणसङ्खयावैषज्ञ्यमात्रस्य प्रत्यभिज्ञाविच्छेदकत्वाभावात्् प्रत्यभिज्ञयैक्यसिद्धौ सङ्खयाद्वयस्याऽप्युत्पत्तिशिष्टतया तुल्वबलत्वाद्विकल्पो न्याय्यः । इह तु प्रधानोपास्यवैरूप्यस्य प्रत्यभिज्ञाविच्चेदकतया प्रत्यभिज्ञानुरयात्् विद्यैक्यसिद्धिः "त्वाष्ट्रं पात्नीवतमालभेत' इत्येकवाक्योपात्तत्वात््  त्वाष्ट्रपत्नीवतोस्समुच्चयसम्भवेऽपि इहोद्गीथोद््गात्रोरेकवाक्योपात्तत्वाभावात्् । विद्यैक्येपि समुच्चयप्रसक्त्तिशङ्काया अभावात्् प्रधानोपास्यरूपभेदे अवगम्यमानेपि वाक्यच्छायानुसारमात्रेण छान्दोग्यवाजसनेयवाक्ययोः समानार्थत्वे अवसीयमाने अभ्युदयवाक्ये पशुकामवाक्ये च "ये मध्यमाः स्युस्तानग्नये दात्रे पुरोडाशमष्टाकपालं कुर्यात््' इत्यादिनिर्दोसाम्यात्् सामान्यार्थत्वप्रसङ्गः, नचैवमिष्यते "यस्य हविर्निरुप्तं पुरुस्तात्् चन्द्रमा अभ्युदियात्् स त्रेधा तण्डुलान्् विभजेत्् ये मध्यमाः स्युस्तानग्नये दात्र पुरोडाशमष्टाकपाल निर्वपेत्् । ये स्थविष्ठास्स्युस्तानिन्द्राय प्रदात्रे दधंश्चरुं येऽणिष्ठास्तान्विष्णवे शिपिविष्टाय शृते चरुत््' इत्यभ्युदयेष्टिवाक्यम्् । अत्र चतुर्दश्याममावास्याभ्रान्त्यादर्शोपक्रमे पायश्चित्तं विधीयते "स त्रेधा तण्डुला'नित्यादिना तण्डुलानां विभागमात्रं न विधेयं "तस्य ये मध्यमास्स्यु'रित्यादिवाक्यैरेव प्राप्तत्वात््, अपि तु  तण्डुलशब्दोपलक्षितानां ताशिर्कहविषां पूर्वदेवताभ्यो अपनयरूपो विभागो विधीयते, अपदीतपूर्वदेवताकानां हविषां देवतान्तरसंयोगसाकाङ्क्षाणाम्् "ये मध्यमा' इत्यादि  वाक्यैर्देवतान्तरसंयोजनमात्रं क्रियते "मध्यमानामिग्निर्देवता स्थविष्ठानां  दध्नश्चेन्द्रः प्रदाता देवता, अणिष्ठानां शृतस्य च विष्णुः शिपिविष्ट' इति न कर्मान्तरमिति सिद्धान्तः । "यः पशुकामः स्यात्् सोऽमावास्यायामिष्ट्वा वत्सानपाकुर्यात्् ये मस्यमाःस्तुस्तानग्नये दात्रे पुरोडाशमष्टाकपालं कुर्यात्् ये स्थविष्ठाः स्युः तानिन्द्राय प्रदात्रे दधंश्चरुं येऽणिष्ठास्तानिवष्णवे शिपिविष्टाय शृते चरुं' इति पशुकामवाक्ये कर्मान्तरमेव, पूर्वप्रस्तुतकर्माभावादिति स्थितिः, साऽपि न स्यात््, तस्मात्प्रधानोपास्यभेदे सति अर्थवादसारूप्यमकिञ्चित्करामिति सिद्धम्् । ननु वाजसनेयकेपि उद्गीथस्योपक्रमगततया तस्यैवोपास्यत्वं युज्यते,
"त्वन्न उद्गाय' इत्यौपसंहारिकस्योद्गातुरुद्गीथविशेषणत्वमेव युक्त्तम््, न तु उद्गीथस्योद्गातृविशेषणत्वम््, ततश्चोद्गातुरुद्गीयमानोद्गीथ इति टीकाग्रन्थस्य चस्वारस्यमस्तीति । नचैवं सति कृत्स्नस्योद््गीथस्य  कर्ता उद्गाता प्राणदृष्टया उपास्य सति भाष्यविरोध इति वाच्यम््, उद्गातृविशिष्टस्योद्गीथस्य उपासने उद््गातुरपि कथञ्चिदुपास्यकोटिनिवेशाभिप्रायेण तदुपपत्तेः, "उद््गीथनात्ययाम' इत्युपक्रमश्रुतोद््गीथप्राधान्यभङ्गायोगात््, उद््गीथकर्मकोद्गानकतर्ुरुपास्यत्वे उद्गीथस्य महेन्द्रयागे महत्वस्य देवताविशेषणत्वेन अदेवतात्ववत्् उद््गीथस्यानुपास्यत्वेन उपक्रमोपसंहारयोरविरोधस्य उद््गीथस्योद््गातृविशेषणत्वपक्षे असम्भवादिति चेत््; वाजसनेयके उपक्रमे उद््ग््ीशब्दश्रवणेऽपि उद््गातृशब्दस्य बहुकृत्वोभ्यस्तत्वेन तत्प्राधान्यस्यैव वक्त्तव्यत्वेन प्रक्रमश्रुतस्यैवोद््गीथशब्दस्य तद्विशिष्टाद्गातृपरत्वस्य वक्त्तव्यत्वादिति सिद्धान्त्याशयात््, यद्येवं पूर्वपक्षे पररीत्या छान्दोग्यस्थोद््गीथशब्दस्य कर्तृलक्षणकत्वमेवाऽऽश्रयणीयं स्यात््, नतु कर्तृवाचिशब्दस्य कर्मण्येव सौकर्यातिशयविवक्षया गौणत्वम््, ततश्च परमतदूषणोत्तरग्रन्थविरोधः स्यादिति न वाच्यम््, छान्दोग्ये "तद्ध देवा उद्गीथमाजह्रुः ते ह नासिक्यं प्राणमुद्गीथमुपासाञ्चक्रिरे अथ ह वाचमुद्गीथमुपासाञ्चक्रिरे अथ ह       एवायं मुख्यः प्राणः तमुद्गीथमुपासाञ्चर्किरे' इति बहुकृत्वोभ्यस्तस्योध््गीथशब्दस्य च द्वयोरपि कर्तृलक्षकत्वं पूर्वपक्षिणा नाऽभ्युपगन्तुमुचितमित्यत्र तात्पर्यात््, तस्य ग्रन्थस्य विरोधाभावात््, ननूद्गीथस्य गीतिक्रियारूपसामावयवस्य कथं गान क्रियाकर्मत्वोक्त्तिर्भाष्ये, अत एव शाङ्करभाष्यभामत्यादौ उद्गीथस्य क्रियात्वेन व्यवहारो दृश्यत इति चेन्न, "ओमित्येतदक्षणमुद््गीथमुपासीत'   इत्यत्र प्रणवस्य क्रियावयवत्वाभावेनोद्गीथशब्दस्य गीतिक्रियोयुक्त्तमन्त्रावयववचनत्वस्यैव वक्त्तव्यत्वात्् सामशब्दस्य जीतिविशिष्टमन्त्रेष्वेव बहुशो दृष्टप्रयोगत्वेन परग्रन्थस्योपेक्षणीयत्वात्् । परोरजा इतिवदिति - ननु वीयसां पर इत्यर्थे कथमेतद्रूपं, षष्ठीति समासश्चेत्् वीरीयः पर इति स्यात््, न च सोऽपि प्राप्नोति " न निर्धारणे' इति निषेधात््, "यतश्चच निर्धारणम््' इति ह्यत्र षष्ठी   वाच्येति  चेदत्राहुः "कर्तृकरणे  कृता  बहुलम््' इति  सामासः, यथा परश्शतानि कार्याणीयत्यत्रोक्त्तं कैयटेनशतात्पराणि परश्शतानि शताधिकानीत्यर्थः, "कर्तृकरणे कृता बहुलम््' इति बहुलवचनात्समाराः, पारस्करादित्वात्सुवागम इति, यथा च परोक्षमित्यत्र परोभावः, तद्वत््, उक्त्तं हि- परोभावः परस्याऽक्ष्णः परोक्षे लिटि गृह्यताम्् । उत्वं वादेः परादक्ष्णः सिद्धं वाह्यान्निपातनात्् इति ।।7।।
भाष्ये- "यथाग्निहोत्रसंज्ञेति, नन्वधरमीमांसकैः नैयमिकाग्निहोत्रस्यैव तत््प्रख्यनयादियं संज्ञा, नतु कौण्डपायिनामयनिकाग्निहोत्रस्य, अनेकार्थत्वस्य अन्याय्यत्वात््, अमी पिष्टपिण्डाः सिंहाः क्रीयन्तामितिवत््, अतस्मिन्स्तच्छब्दप्रयोगः तद्धर्मातिदेशार्थ इत्यङ्गीकारात्् कथमेकसंज्ञात्वम््, अत एव हि "उक्त्तं क्रियाभिधानं  तछ्रतावन्यत्र विधिप्रदेशः स्यात््' इति सप्तमे सूत्रितम््; तस्याऽपयमर्थः- क्रियाया नित्याग्निहोत्रस्याभिधानं
नामधेयम््, अग्निहोत्रपदमुक्त्तं, तत्प्रख्याधिकरणे तस्याऽन्यत्र श्रवणे विधिप्रदेशो  विधेयधर्मातिदेशस्स्यात््' इति  ततश्च कथमेकनामत्वमिति चेन्न, संज्ञित्वेन सम्बन्धाभावेपि तत्पदप्रयोगविषयत्वरूपसम्बन्धेन एकसंज्ञासम्बन्धसम्भवात््, अत एव भामत्यां "आदरादलोपः' इत्यत्र साध्यसादृश्येन नैयमिकाग्निहोत्रे समानतया तद्धर्मातिदेशेन तद्धर्मप्राप्तिरित्युक्त्तम््, श्येनादिशब्दानां गौणवृत्या कर्मणि प्रवर्तमानानामपि कर्मनामत्ववत्् सासाग्निहोत्रगौणस्याऽप्यग्निहोत्रशब्दस्य नामत्वसम्भवे बाधकाभावाच्चेति, इयांस्तु विशेषः, नैयमिकाग्निहोत्रे अग्निदैवत्यत्वं प्रवृतिनिमिवम््, अपरत्र तत्सादृश्यं प्रवृत्तिनिमित्तमिति न कश्चिद्दोषः । मासमात्रहोमसमाप्तिकमिति - ततश्च नित्यकर्तव्यादग्निहोत्रादिदं भिन्नमिति भावः । अत्र होमशब्दः सम्पातायातः । मासगुणकं कर्मान्तरमिति - साधितमित्यर्थः । स्ववाक्यस्थत्वाभावेऽपीति - आख्यातसामानाधिकरणयाभावेऽपीत्यर्थः  । प्रणवमात्रस्येत्यादि - "ओमित्येतदक्षरमुद्गीथमुपासीत'   इत्यत्र   उद्गीथशब्दस्य   प्रणववाचित्वेऽपि द्वितीयखण्डस्थप्राणविद्यागतोद्गीथशब्दस्य तद्विषयत्वमसम्प्रतिपन्नतिमत्यत आहेत्यर्थः ।
व्याकरणोक्त्तमिति - तान्त्रिकोक्त्तवादश्लीलमप्युदाहृतमिति भावः । फलनिर्देशवदिति - "हन्तासुरान्् यज्ञ उद्गीथेनात्ययाम' इति परपरिभावरूपफलनिर्देशवदित्यर्थः । उद्गीथाध्यासविशिष्टमुपासीतेतिवाक्यस्यार्थ इति - "मनो ब्रह्मेत्युपासीत' इतिवत्् ओङ्कारे उद्गीगथध्यस्य उपासीतेति वाक्यार्थ इत्यर्थः । एवमोङ्कारशब्दश्चेति - यत्र यदध्यस्यते तत्र तच्छब्दस्य लक्षणावश्यम्भावादिति भावः । आप्त्यादि दृष्टिफलमिति  - "आपयतो  वै
तावन्योन्यस्य   काममापयिता  ह  वै  कामानां   भवति'  इति   ॠषसामयेरन्योन्यकामयितृत्वदृष्टिफलमेव, नत्वक्षरे उद्गीथदृष्टिफलमिति भावः । प्रणवविशेष्यत्वमविरुद्धं स्यादिति - यद्यप्यतिरिक्त्तवृत्तेरेव विशेष्यत्वम््, ओङ्कारस्य चातिरिक्त्तवृत्तित्वसम्भवात्् प्रणवस्य विशेष्यत्वं सम्भवति, "सम्भवव्यभिचाराभ्यां हि विशेषणविशेष्यभावः' इति न्यायादिति वदन्तं      प्रति नायमाक्षेः समञ्जसः, तथाप्यतिरिक्त्तवृत्तित्वस्य विशेष्यत्वप्रयोजकत्ववादिनं प्रतीदं दूषणमिति द्रष्टव्यम्् । भेदशब्दाध्याहाराच्चेति - "अन्यतात्वं शब्दभेदा'दितिपाठकल्पनाप्रसङ्गादित्यर्थः, इदञ्च सिंहावलोकितकेन पूर्वसूत्रदूषणं, भेदशब्दाध्याहारप्रसङ्गाच्चेति वाक्यस्य प्रकरणभेदादिति वाक्यात्पूर्वनिवेशस्सूचितः ।।
।।  इति अन्यथात्वाधिकरणं समाप्तम््  ।।
प्रशस्यशब्दस्य श्रादेशात्् श्रैष्ठयं प्रशस्तत्वमिति अभिहितमिति शेषः । वृद्धशब्दस्य ज्यादेश इति - वृद्धशब्दस्य चेत्यर्थः । तस्मादिति - श्रेष्ठशब्देन प्रशस्तत्वस्याभिहितत्वात््  वृद्धशब्दस्थानिक  एवायं  ज्यशब्दः  ननु  प्रशस्य  शब्दस्थानिक  इत्यथः.  ज्यैष्ठयं  हि
वयःकृतम््, मुख्यप्राणो हि सर्वेषां प्राणानां यताधिकः, गर्भस्थे पुरुषे चक्षुरादिभ्यः पूर्वभेव प्राणस्य वृत्तिर्लब्धात्मिका भवति, अत      एव गर्भोवर्धते चक्षुरादीनां तु गोलकनिष्पत्तौ सत्यां वृत्तिलाभ इति श्रेष्ठः- चक्षुरादिभ्यो गुणैरधिक इत्यर्थः । तत्तत्कार्यजननसामर्थ्यान्नेति - वाचो वसिष्ठत्वं वाग्मिनः स्वव्यवहारजनने वसुमत्तासम्पादकत्वं, चक्षुषः प्रतिष्ठात्वं- चक्षुष्मतां समविषमभूतलादिप्रदर्शनेन प्रतिष्ठासम्पादकत्वम््, श्रोत्रस्य सम्पत्वं- वेदशास्त्रतदर्थश्रवणादिसम्पादनेन सम्पत्करत्वम््, मनस आयतनत्वं- समीहितस्त्रक््चन्दनादिविषयज्ञानरूपभोगायतनत्वम््, "चक्षषा हि समे च दुर्गे च प्रतितिष्ठति श्रोत्रेण हीमे सर्वे वेदा अभिसम्पन्नः'         इति वाजसनेयगतवाक्यशेषानुसारेणाऽवगम्यते । नैराकांक्ष्यादिति - ननु प्रकरणाम्नातगुणैर्नैराकांक्ष्ये शाकाद्वयोक्त्तगुणानामन्योन्यसुपसंहारः क्कापि न स्यादिति चेत््- इष्टापत्तेः, किञ्च कौषीतकीनामुपनिषदिदशमाध्याये छान्दोग्यवाजसनेयकरीत्या प्रवृत्तायां प्राणविद्यायां वागादीनां वसिष्ठत्वादिगुणमात्रमेवोक्त्तम््, अतरतद्वत्वेन वागादीनामेवाऽनुसन्धानं लभ्यते, न प्राणस्य; अतो विरुद्धगुणावरुद्धत्वात््   विद्याभेद   इति   पूर्वपक्षिणो  भावः  अहंश्रेयसे- आत्मनः श्रेष्ठत्वायेत्यर्थः । व्यूदिरे  इति  वदेर्विपूर्वात  लिटि
सम्प्रसारेण धरतूरुपसर्गयोर्यणादेश च रूपं, "विभाषा विप्रालापे' इति वैकल्पिकमात्मनेपदम््, एवं विवदमानाः- इत्यत्राहपि  विवादो
विप्रलापः युगपत्परस्परप्रतिषेधेन विरुद्धकथनमित्यर्थो वर्णितः, ततश्च नानाविरुद्धं चोक्त्तवन्त इत्यर्थो भवति, परैस्तु कौषीतकानामुपनिषदि चतुर्थाध्याये- "अथातो निश्श्रेयसादानम्् एता ह वै देवता अहंश्रेयसे विवदमानाः' इत्यादिना प्राणस्य श्रैष्ठयमुकत्वा   "अथो एवैवंविद्वान्् प्राणे निश्रेयसमविदित्वा' इति एवंशब्दस्य श्रावणात्् एवंशब्दस्य च सन्निहिताबलम्बनत्वात्् शाखान्तरोक्त्तानां वसिष्ठत्वादीनामिहासन्निहितत्वात्् केवलानां  तत्प्रकरणस्थगुणानामेव एवंशब्देन परामर्शात्् न शाखान्तरोक्त्तवसिष्ठत्वादीनामन्वयः, तथाहि सति एवंशब्दप्रतिपादितस्य तन्मात्रगुणकत्वस्य हानिः स्यात््, अश्रुतानां च गुणान्तराणां कल्पना स्यादिति पूयर्वपक्षे एवं शब्दस्य सन्निहितवचनत्वमेव, नतु शब्दोपात्तसन्निहितमात्रवचनत्वं, ततश्च शाखान्तरीयमपि वसिष्ठत्वादिकं गुणिद्वारा सन्निहितं भवतीति तस्याप्येवंशब्देन परमर्शोपपत्तेः वाक्यार्थप्रतीतिविषयत्वोपपत्तेश्च मा वाभूत्् कौषीतकीवाक्येनैवंशब्देन   गुणानां परामर्शः वाजसनेयगतब्राह्मणगतेनैवंशब्देन तेषामपि पसमर्शात्् न श्रुतहानिरश्रुतकल्पना, तन्मात्रत्वस्याऽश्रुतत्वात्् न श्रुतहानिः, गुणान्तराणां च शाखान्तरे श्रुतत्वान्नऽश्रुतकल्पना, एकस्यमपि शाखायां श्रुताः गुणाः श्रुता एव सर्वत्र भवन्ति,  गुणवतो भेदाभावात््, नहि देवदत्तशौर्यादिगुणवत्वेन स्वदेशे प्रसिद्धो देशान्तरगतः तद्देश्यैरविभावितशौर्य्यादिगुणोऽप्यतद््गुणो भवति, यथा च तत्र परिचयविशेषात््
देशान्तरेऽपि देवदत्तगुण विभाव्यन्ते, एवमिहापि प्राणमंवादादिसारूप्यस्याऽभेदेन प्राणविज्ञानस्यैकत्वेन एकप्रधानसम्बन्धात्् तेऽपि गुणाः उपास्या एवेत्युक्त्तं, तदेतदनुभाषते । परे  त्वित्यादिना - अतिप्रसङ्गादनादृत   इति । वैश्वानरविद्यादिषु  गुणसाङ्कर्यप्रसङ्गादिति  भावः - नचैकं  प्रतिशिष्यत  इति  न्यायादिति । न  ह्येकं  प्रतिपत्तारं  प्रति  शास्त्रं   प्रवृत्तं येन शाखावाक्यानां नियतप्रतिपतृकतया केषाञ्चित्् श्रुतमपि केषाञ्चिदश्रुतं स्यादिति भावः ।।10।।
।।   सर्वाभेदाधिकरणं समाप्तम््   ।।
3.3.11
is not available.
सौर्यादीष्टिविकृतिषु तत्प्रकरणानधीतानां दर्शपूर्णमासप्रकरणाधतप्रयाजानामतिदेशेन उपसंहारदर्शनादित्यत आह - समानप्रक     रणे चेति । विद्यासु प्रकृतिविकृतिभावस्याऽप्यभावेन उपदेशतोऽतिदेशतो वाऽसम्भवत्प्राप्तिकानामङ््गानामुपसंहारे प्रमाणाभावादित्यर्थः, ततश्च तद्विद्याप्रकरणानाम्नातानामङ्गानामुपसंहारे प्रमाणाभावादिति यथाश्रुतेऽनुपपत्त्यभावात्् नानशाखाम्नातानामपि  तत्प्रकरणाधीतत्वाविशेषात्् किमर्थमेवं व्याख्यानमिति न चादनीयम्् ।।12।।
भाष्ये- अर्थसमाना इति, अर्थस्य समाना अर्थसमानाः धर्मिस्वरूपप्रतीत्यनुबन्धित्वम्् धर्मधर्मिणोरविशिष्टं तेन रूपेण समाना     इत्यर्थः । सामान्यशब्दाभिहितं साम्यमित्यथर्ः इति - नन्वितरव्यावृत्तब्रह्मस्वरूपप्रतिपत्तिकाले  सत्यत्वज्ञानत्वादीनां न प्रतीयमानत्वनियमस्सम्भवति, अस्थूलत्वादिना अन्तर्यामित्वादिना वा जगत्कारणत्वलक्ष्मीपतित्वनिरुपाधिकसर्वशेषित्वनिरुपाधिकसर्वज्ञत्वादिभिर्वा इतरव्यावृतब्रह्मस्वरूपप्रतिपत्तेस्सम्भवात््, अत आनन्दादीनां सत्यकामत्वसंयद्वामत्वादीनां च वैषम्यं दुर्विवेचमिति चेत््, अत्र केचित््- धर्मा हि द्विविधाः- विशेष्यस्वरूपनिष्ठाः विशिष्टस्वरूपनिष्ठाश्च, ये विशेष्यस्वरूपनिष्ठा आनन्दादयः ते सर्वानुयायिनः, इतरे तु व्यवस्थिताः, जगत्कारणत्वस्य प्रकृतिपुरुषकालविशिष्टलक्षणतया तदुपयुक्त्तसार्वज्ञ्यादेरपि तथात्वात्् न सर्वानुयायित्वम््, अयम्भावः- केचिद्धर्मिस्वरूपप्रयुक्त्ताः । सततैकरूपनिर्विकाराः, अत एव "यच्च कालान्तरेणापि नान्यसंमामुपैति      वै । परिणामादिसम्भूतां  तद्वस्तु नृपतच्च किंम्् ।। अनाशी परमार्थश्च प्राज्ञैरभ्युपगम्यते' इत्यादिभिरुपपादिताः, परमार्थशब्दवाच्यभावसर्वज्ञत्वसयर्वज्ञत्वसयर्नियन्तृत्वादिलीरास्ते सर्वविद्यानुयायिनः, संयद्वामत्वसवर्ज्ञत्वसवर्यनियन्तृत्वादिलक्षणास्ते सर्वविद्यानुयायिनः, संयद्वामत्वसर्वज्ञत्वादयस्तु धर्मिस्वरूपव्यतिरिक्त्तसततैकरूपत्वशूद्यप्रकृतितत्कार्यजीवकालेश्वरधर्मभूतज्ञानघटिता न ते एकरूपाः, ईश्वरधर्मभूतज्ञानस्यापि नानामियसङ्कल्पादिलक्षणविकारालितया ईश्वरतत्क्रियाणामप्यनेकरूपत्वात्् तद्धटितधर्माणामपि नैकरूपत्वम््, अत एव्रापरमार्थशब्दितत्वच्च, अतस्तेषां न सर्वानुयायित्वम््, ज्ञानत्वन्दत्वसत्यत्वादीनां तु न  तथा इति वैषम्यमाहुः, अन्ये तु स्वरूपप्रतीत्यन्तर्गेतत्वं स्वरूपान्तर्गतत्वमेव, ज्ञानत्वन्दत्वादयस्तु स्वरूपाभिन्ना धर्माः ।  अत एव परैरपि    "आनन्दो विषयानुभवो नित्यत्वञ्चेति सन्ति धर्माः,  ते चाऽपृथक्त्वेपि पृथगिवावभासन्तेः इत्युक्त्तम्् । अतश्च ये स्वरूपाभिन्नाः ते सवर्विद्यानुयायिनः । सर्वज्ञत्वसर्वकर्तृत्वादयस्तु धर्मभूतमानविततिरूपा धर्मिस्वरूपभिन्ना इति न सर्वानुयायिनः । अपरे तु स्वरूपोपदेशवाक्यप्रतिपन्नानां सर्वविद्यानुयायित्वम््, नोपासनार्थोपदिष्टानाम््, न च "यस्सर्वज्ञस्सर्ववित््' इत्यादिस्वरूपोपदेशवाक्यप्रतिपन्नतया सार्वज्ञ्यादीनामपि सर्वविद्यानुयायित्वप्रसङ्ग इति वाच्यं, तस्याऽप्युपासनविध्यश्रवणेऽपि तत्परत्वात््, अत एव "सम्भृतिद्युव्याप्त्यपि चातः' इत्यधिकरणे अनारभ्य श्रुतानामश्रुतोपासनविधीनामप्युपासनार्थत्वं सिद्धवत्कृत्यैव किं सर्वविद्यानिवेशः, उताल्पायतनव्यतिरिक्त्तास्विति चिन्ता प्रवर्त्तिता । न चैवमुपासनार्थत्वे सार्वज्ञ्यादीनामप्यपारमार्थ्यप्रसङ्ग इति वाच्यं, बाधकाभावेन  सत्यत्वात््,  अत   एव  ध्यानार्थत्वेष्युपदेशतद््गुण  ईश्वरः  सिद्ध्यतीति  व्यतिहारसूत्रे  शाङ्करभाष्येऽप्युक्त्तम्् ।  इतरथा परमते सत्यकामत्वादीनां वागादिपादत्वादिवत्् व्यावहारिकभावाप्रसङ्गादित्याहुः । केषुचिदुपासनेष्विति  - "यतो वा' सत्यादिवाक्ये तद्विजिज्ञासस्वेतिमोक्षसाधनभूतोपासनविषयत्वं विधेयं, ततश्च केषुचिदुपासनेषु कारणत्वस्याऽन्वयात्् केषुचिच्चाऽनन्वयात्् विशेषणत्वोपलक्षणत्वोक्त्तिस्सङ्गच्छत इति भावः । यदि च "यतो वा'
इत्यादिवाक्ये निरतिशयवृहत्वस्वरूपं ज्ञाप्यं, तदा तस्य स्वरूपबहिर्भूतत्वात्् उपलक्षणत्वमेवेति द्रष्टव्यम््, अत्र च वक्त्तव्यं जन्मादिसूत्रे उक्त्तं द्रष्टव्यं । ज्ञाप्यान्तर्गतत्वादिति - विधेयान्तर्गतत्वादित्यर्थः । अपि तु गुण एवेत्यर्थ इति - ततश्च प्रियशिरस्त्वाद्यप्राप्तिरिति सूत्रोक्त्तमसङ्गतमिति सिंहावलोकितकेन दूषणं द्रष्टव्यम््, न तु परमतोपयुक्त्ततया, ब्रह्मगुणत्वेऽपि सत्यकामत्वादिवत्् स्वरूपप्रतीत्यनन्तर्गततया सर्वविद्यानुनायित्व शङ्काया अभावादिति द्रष्टव्यम्् ।।13।।
शास्त्रेण प्रतिपत्ताविति - शास्त्रेण प्रतिपत्तिदशायामित्यर्थः ।।14।।
3.3.15
is not available.
3.3.16
is not available.
अपि तु परमात्मबुद्ध्यैव प्रयुक्त्तमिति - प्राणमयादिशब्दानां तद््तर्यामिपरत्वमभिप्रेत्य तस्रय च परमात्मत्वं सम्भवतीत्यभिप्रेत्य प्रयुक्त्तमित्यर्थः श्रोतुस्तु तदभिप्रायानभिज्ञानात््  तत्रैव परमात्मत्वबुद्धिरुत्पन्नेति भावः । परमात्मबुद्धिविषय ,वात्मशब्दप्रयोगादिति - अयम्भावः, अन्वयादिति चेदित्यस्य कोऽर्थः- अन्नमयादीनां सावयवानामप्यात्मपदजन्यप्रतीतिविषयत्वादिहापि  तथास्त्वित्यभिप्रायः, उतः पूर्वेषामपि आत्मपदतात्पर्यविषयत्वात्् इहापि  तथा स्यादिति । प्रथमस्तु "आत्मशब्दाच्च' इति सूत्रे विवक्षितोनयेनान्नमयादिषु निरवयवत्वव्यभिचारादसाधकः स्यात््, किन्त्वात्मशब्दतात्पर्यविषयत्वम््, तच्च देहादावितिनातिप्रसङ्ग इति भावः, यथा शुक्त्तौ रजतभ्रान्त्युत्पादनाय प्रयुक्त्तो रजतशब्दो नौपचारिकः, तथा प्राणमयादिषु प्रयुज्यमानात्मशब्दोपि,  ततश्च माणवकसादृश्यबुद्धया प्रयुक्त्तसिंहशब्दवत्् न गौणत्वम््, ननु गौणत्वाभावेपि तद्वदेव भ्रान्त्यर्थः प्रयुक्त्तः किं न स्यादिति शङ्का तदवस्थेतिचेन्न, तत्रोत्तरोत्तरोपदेशवदानन्दमयानन्तरमुपदेशान्तराभावेन तत्रैव प्रतिष्ठिततया मुख्यत्वात्् । प्रियंमोदः प्रमोद इतीति -   प्रियं मोदः प्रमोदः आनन्दः इत्येते परस्परापेक्षया भोक्त्रन्तरापेक्षया च उपचितापचितरूपालोके उपदृश्यन्ते, उपचयापचयौ च     सभद, न निर्भेदे ब्रह्मणीत्यर्थः, परैस्तथोक्त्तरिति द्रष्टव्यम्् । ब्रह्मगुणानामिति - ततश्च प्रियमोदादीनामुपचितापचितत्वनियमो नास्तीयर्थः ।   उपचयापचयप्रसङ्गान्न   निषेध   इति - प्रियमोदादिसम्बन्धे   उपचयापचयावश्यम्भावेन    तन्भूलभेदप्रसङ्गादित्यर्थः ।
इतरे  त्वित्यादि - अधिकरणद्वये आनुमानिकाधिकरणे अत्रधिकरणे चेत्यर्थः । ताभ्यो गामनयदिति - ताभ्यो वागाद्यवष्ठात्रग्न्यादिदेवताभ्यो भोगसिद्धयर्थं शरीरं याचमानाभ्यो गाम्् गोशरीरमानीतवान््, तथाऽश्वशरीरं पुरुषशरीरं चेत्यर्थः, एतादृशव्यापारः प्रजापतिकर्तृकः स्मृतिषुः प्रसिद्धः, न तु परमात्मकर्तृकः, याञ्चादिपुरस्सरप्रदानादेः परमात्मन्यसम्भवात्् । अचिदात्मशब्देनोपक्रम इति - "कतम आत्मा योऽयं विज्ञानमयः' इति वाजसनेयके प्रक्रमादिति भावः । तादात्स्योपदेशादिति - "स वा एष महानज आत्मा' इति वाजसनेयके ब्रह्मात्मभावोपदेशवत्् छान्दोग्येपि "तत्त्वमसि' इति तादात्म्योपदेशदर्शनादिति भावः, "अन्वयादिति चेत््' इति सूत्रस्याऽथर्माह - उपक्रमेणाऽन्वयादिति । आत्मशब्दश्रवणादात्मगृहीतिनर्ेति  चेदित्यर्थः ।  उभयथाप्यधिकरणं  पादासङ्गतामिति - ननु  प्रथमवर्णकगतपूर्वपक्षे  ऐतरेयवाक्यं  हिरण्यगभर्ोपास्तिपरं,  सिद्धान्ते  तु   तद्वाकायं  बह्मा
त्मत्वप्रतिपादनद्वारेणार्थात्तद्भावनायां पुरुषपवृत्तिहेतुः, द्वितीयवर्णके पूर्वपक्षे छान्दोग्यवाक्यं "सदेवे'ति निर्दिष्याब्रह्मरूपसत्तासामान्ये ब्रह्मसम्पत्यर्थम््, वाजसनेयवाक्यन्तु आत्मनो ब्रह्मत्वगोचरमिति विद्याभेदस्सिद्धयति, सिद्धान्ते  तु द्वे अपि वाक्ये प्रत्यक्ब्रह्मैक्यगोचरे इत्येव विद्याभेदाभेदयोरुपयोगो वक्त्तुं सुशक इति चेत्तर्हि समन्वयाध्याये विचारितानां सर्वेषामप्युपयोगस्य वक्त्तुं शक्यत्वेनाऽत्र विचारणीयत्वप्रसङ्गात््, पूर्वमेव वर्णकमपरैरादृतमिति पाठः । अन्ये त्वित्यादि - भाष्यविदां स्फुटमिति । न च सर्वगुणानामुपास्यत्वे कारुण्यादिगुणानां प्रतीत्यनुबन्धित्वाभावात्् ये यत्र श्रुतास्ते  तत्रैवोपसंहर्तव्या इति, इतरे त्वर्थसामान्यात््'    इति सूत्रभाष्यविरोध इति वाच्यम््, सत्यकामत्वादीनां स्वासाधारणाकारेणानुपास्यत्वप्रतिपादनपरं तद्भाष्यम्् । इदस्तु गुणत्वाकारेण तेषामुपास्यत्वप्रतिपादनपरमिति न विरोध इत्यर्थ इति द्रष्टव्यम्् । स्थानभेदादिति- उच्चावचस्थानभेदेनाधिष्ठेयराज्यादिभेदेन च ऐश्वर्यभेदस्य विषयभेदेनानन्दादिभेदस्य च दर्शनादिति भावः । लयेपि तदवस्थेति - ततश्च तन्नियमानुकूलज्ञानशकत्यादीनां नित्यतया न शक्त्तिमात्रपरिशेष इति भावः ।  अधिष्ठेयभेदाद्भेद इति - वक्त्तव्यमिति शेषः । भेदाभावेभिहित इति - "न स्थानतोपी'ति    सूत्र इति  शेषः । स  एव  ब्रह्मेति - स्यादिति   शेषः,  तच्च   तवानिष्टमिति  भावः ।  कठवल्लयामिति  - तदिन्द्रियसंयमनमित्यनेनैव
सम्बध्यते, न शिरःपक्षपुच्छादिकल्पनेन, तस्य तैत्तिरीयगतत्वादिति द्रष्टव्यम्् । उत्कृष्टान्वयोपपत्तेरिति - प्रकरणादुत्कर्षेणान्वयोपपत्तेरित्यर्थः । प्रतिसर्गक्रमस्येति - इन्द्रियाणि भूतादौ लीयन्ते भूतादिर्महति लीयते' इति क्रमस्थेत्यर्थः । श्रद्धाजननार्थतयेति - नन्वेवं "जर्तिलयवाग्वा वा जुहुयात्् गवीधुकयवाग्वा वा जुहुयात््' इत्यस्य "अनाहुतिर्वै जर्तिलाश्च गवीधुकाश्च पयसा   जुहुयात््' इति पयोहोमविध्येकवायतया होमान्तरापेक्षया प्रशस्तेपि जर्तिलहोमो यस्मात्पयोहोमादपकृष्टः सोऽतीव प्रशस्त इति  पयोहोम   प्राशस्त्यसमर्पकत्वेन   तदेकवाक्यतया   यथा  न  जतिर्लहोमविधिकरत्वम््,  एवमन्नाद्युपासनविधीनामप्यानन्दमयोपासनविधीनामप्यानन्दमयोपासनप्राशस्त्यसमर्पकतया अन्नाद्युपासनविधिपरत्वाभावात््  तेषामप्रामारिकत्वमेव स्यादिति चेन्न,
विद्याप्रकरणपठितनामादिप्राणान्तोपासनविधिष्विव एकवाक्यत्वोपपत्तेरिति भावः ।। * ।।
।। इति आनन्दाद्यधिकरणम्् ।।
भाष्ये- "तद्विद्वाँसा श्रोत्रियाः' इति श्रुतिवाक्यं न वागादिवकर्तृकमिति द्रष्टव्यम््, "तस्मादेवंविदशिष्यन््' इत्यादि तु माध्यन्दिनाशाखाभिप्रायम््, काण्वशास्वायां तु "अनग्नं कुर्वन्तो मन्यन्ते' इत्यत्रैव समाप्तिः, भाष्ये- "एतमेव  तदनमनग्नं कुरुते' इति वेदने विधिप्रत्ययाभावात्् इति,  एतमेव   तदनमनग्नं  कुर्वन्तो  मन्यन्ते' इति  पूर्ववाक्ये  मननस्य  श्रवणेपि   वेदनस्याश्रवणात््,   कथञ्चित््
वेदनस्य श्रवणेऽपि विधिप्रत्ययाश्रवणाच्चेति भावः, "एतमेव तदनमनग्नं कुर्वन्तो मन्यन्ते' इत्यत्र वेदेन विधिप्रत्ययाश्रवणादिति   पाठश्चेत्् समीचीनः, नच वासस्त्वानुसन्धाने विधिप्रत्ययाश्रवणादिति वक्त्तव्ये अनग्नताचिन्तने विधिप्रत्ययाश्रवणादिति कथमुच्यत   इति शङ्कनीयम््, सर्वस्याऽप्येकत्वात््, वासःकार्यत्वात्् परिधानस्य, परिधानकार्यत्वाच्च अनग्नत्वस्य तद्विततिरूपत्वात््, भाष्ये- स्मृत्याचारप्राप्तत्वेनेति, न च स्मृत्याचारयोरपीदमेव श्रुतिवचनं मूलं भविष्यतीति शङ्कयम््, सर्वकर्माङ्गाचमनस्मृतेर्भोजनाङ्गाचमनविधिमूलत्वाभावेन स्मृत्याचारयोः श्रुत्यन्तरमूलत्वस्यैव वक्त्तव्यत्वात््, न च "अग्रवन्त्युदगग्राणि' इति साधारणस्मृतिवचनप्राप्तदर्भोदगग्रतायाः "ये पुरोदञ्चो दर्भाः' इत्यग्निहोत्राङ्गोदगग्रताप्रतिपादकश्रुत्याऽनुवादवदिहापि स्मृत्याचारसिद्धभोजनाङ्गाचमनानुवादोऽस्त्विति वाच्यम््, विस्पष्टविधिविभक्त्तिश्रवणात््, न च नानृतं वदेत' इति प्राप्तस्यैवाऽनृतवदननिषेधस्य दर्शपूणर्मासाङ्गतया तत्प्रकरणे पुनर्विधानवदिहापि प्राप्तस्यैवाचमनस्य भोजनाङ्गतया विधानमुपपद्यत इति वाच्यम््, "अनृतवदननिषेधस्य पुरुषार्थतया प्राप्तस्याऽपि क्रत्वर्थतया दर्शपूर्णमासप्रकरणे विधानमुपपद्यते, इह तु सवर्कर्माङ्गत्वप्रापकस्मृत्याचाराभ्यामेव भोजनाङ्गत्वेनापि प्राप्तेस्तदङ्गतया विधानस्य व्यर्थत्वात्् आचमनान्तरमेव विधीयते, द्विप्रणयनवदित्येव युक्त्तम््, निर्णीतं हि पूर्वतन्त्रे     सप्तमे "चातुर्मास्येषु द्वयोः प्रणयन्ति' इत्यनेन मध्यमयोः पर्वणोश्चोदकप्राप्तप्रणयनिभिन्नमपूर्वम्् प्रणयनान्तरमाहवनीयापादानकं विधीयत इति,  तद्वदित्यर्थः । प्राणान्नत्वदृष्टिर्विधित्सितेति - सर्वप्राण्यन्नादनस्यकर्तुमशक्यत्वात््  तत्र दृष्टिविधिरसं दिग्ध इति     भावः । स्त्रात्वा भुञ्जीतेति विधिददिति - इतरथा तत्र विस्पष्टविधिविभक्त्तिश्रवणात्् भोजनान्तरमेव विधीयेतेति
प्रतिबन्द्यभिप्रेता, "द्वयोः प्रणयन्ति' इत्यत्र तु विध्यन्तरैकवाक्यत्वासम्भवात््, शाखान्तरे "द्वावग्नी प्रणयतः' इत्याहवनीयापादानकप्रणयनान्तरविधायकवाक्यान्तरैकार्य्याच्च प्रणयनान्तरविधानं गत्यभावादाश्रितम््, नैवमिहेति भावः । प्रतिपन्नस्यैवाऽप्राप्तत्वादिति - एवंविदिति   प्रतिपन्नस्यवासस्त्वानुसन्धानस्यैवाऽप्राप्तत्वादित्यर्थः ।   उपक्रमोपसंहारतात्पर्यलिङ्गोपेतत्वादिति - "किम्मे   वासः' इत्याद्युपक्रमस्य "अद्भिः परिदधति  लम्भुको ह वासो भवत्यनग्नो भवति' सति छान्दोग्योपसंहारार्थवादस्य "तदनमनग्नं कुरुते' इति वाजसनेयकोपसंहारार्थवादस्य च वासस्त्वानग्नत्वानुसन्धानानुगुणफलसमर्पकतया दृष्टिविध्यनुगुणत्वादिति भावः । शाखाद्वयानुयायित्वाच्चेति - इदमुपलक्षणम्् । शाखात्रयानुयायित्वाच्चेत्यपि द्रष्टव्यम््, छान्दोग्यवाजसनेयगतकाण्वमाध्यन्दिनशाखानुयायित्वात््, "तस्मादशिष्यन्नाचामेत््' इत्यस्य तु माध्यन्दिनशाखामात्रगतत्वेन शाखात्रयानुयायित्वादिति वैषम्यं द्रष्टव्यम्् ।। परे त्वित्यादि - इति च योजयन्तीति । कार्याख्यानात््- कार्यत्वेन कर्त्तव्यत्वेन सिद्धस्यैव आचामेदित्याख्यानात्् तस्य च विधेयत्वासम्भवात्् अपूर्वम्् वासस्त्वानुसन्धानमेव विधीयते इति योजनान्तरमपि  तद्भाष्ये प्रतीयते । तदभिप्रेत्य इति च योजयन्तीति च       शब्दः प्रयुक्त्तः, यद्यपि वासःपार्यपरिधानाख्यानादिति योजना शाङ्करभाष्ये  न स्पष्टं प्रतीयते, तथाप्याचमनीयास्वप्सु वासस्त्वानुसन्धानम्् परिधानार्थमित्युकत्वा अवश्यविधेये  त्वन्यतरस्मिन्् कार्याख्यानादषां वासस्त्वक्लपनमेवापूर्वं विधीयते । नाचमनम््,   पूर्ववद्धि  तदिति वाक्यस्य योज्यतया कार्यशब्दस्य परिधानमेवार्थ इति निश्चित्य एवं प्रदर्शितमिति द्रष्टव्यम्् । अप्सु कर्त्तव्यताया       इति  - वासस्त्वानुसन्धानकर्त्तव्यताया इत्यर्थः ।।18।।
।।  इति कार्याख्यानाधिकरणम््  ।।
वृहदारण्यकवाक्योदाहरणे "सर्वस्य वशी' सति पाठो माध्यन्दिनाशाखान्तर्पाठः, काण्वाखायान्तु संप्तमाध्यो शण्डिल्पविद्यायां "सर्वस्य वशी' इति पांदर्शनात््,  नन्वस्मिन्नधिकरणे वशित्वादिसत्यकामत्वादिगुणभेदात्् विद्याभेदं पूर्वपक्षीकृत्य वशित्वादेः सत्यसङ्कल्पत्वादिगुणाभिन्नत्वात्् विद्यैक्यमिति सिद्धान्त इति भाष्ये प्रतिभाति, नैवं पूर्वोत्तरपक्षौ युज्येते, मनोमयत्वभारूपत्वादिगुणप्रत्यभिज्ञानात्् विद्यैक्य सिद्धे उभयत्रापि परस्पराम्नातगुणोपसंहारस्य न्यायसिद्धत्वेन पूर्वपक्षानुत्थितेः, गुणभेदेन सिद्धान्तोप्यनुपपन्नः, सत्यसङ्कल्पत्ववशित्वाद्युपाधीनां परस्पराभिन्नत्वात्् परस्परव्याप्यत्वमात्रस्य प्रयोजकत्वे ब्राह्मसाधारणगुणानां     सर्वेषां परस्परव्याप्यतया सर्वब्रह्मविद्यासु सर्वब्रह्मगुणानां सङ्करप्रसङ्गादिति चेदत्र व्रूमः- विरुद्ध गुण एव पूर्वपक्षे हेतुः, वशित्वं हि वश्यत्वम््, "इमौ स्म मुनिार्दूल किङ्करौ समुषस्थितौ' इति, तच्च सत्यसङ्कल्पत्वविरुद्धम््, नहि सत्यसङ्कल्पस्य पराधीनत्वं सम्भवति, किञ्च- आकाशात्मानमिति आकाशवत्् महत्वमुच्यते, तच्च वढहदारण्यकगताणीयस्त्वगुणविरुद्धमित्येवं गुणविरोधण्वलम्व्य विद्या भेद इति पूर्वपक्षः, तस्य चाभ्यासोऽनुग्राहकः, अत्र च गुणविशेषश्रवणे नाविशेषश्रवणाभावेपि अम्यासन्यायमूलस्यानर्थक्यस्य  तुल्यत्वात््, अत एव हि भाष्ये छान्दोग्यगतशाण्डिल्यविद्यामनुदाहृत्य एकशाखान्तर्गताग्निरहस्यवृहदारण्यकगतशाण्डिल्पविद्यामवोदाजहार, छान्दोग्यगतशाण्डिल्पविद्योदाहरणे अभ्यासमूलः पूर्वपक्षः प्रवर्तयितुं न शक्यते, अभ्यासस्य प्रतिपत्तृभेदेन सफलतया आनर्थक्याभावेन तन्मलकपूर्वपक्षानुत्थिेः, अग्निरहस्वृहदारण्यकयोस्त्वेकवाजसनेयिशाखान्तर्गतत्वेन प्रतिपत्तृभेदेन साफल्यसम्भवेन आनर्थक्यमूलपूर्वपक्षोत्थितेः, न च एकत्र विधिरपरत्र  तदनुवादेन गुणविधिरिति शक्यते वक्त्तुम््,        क्क विधिः क्कचानुवाद इति नियन्तुमशक्यत्वात््, न च "भूयस्त्वेनोभय््श्रुतिः' इति न्यायेन यत्र भूयांसो गुणाः तत्राग्निरहस्ये विधि रन्यत्र तदनुवादेन  गुणविधिरिति  व्यवस्था  सिध्यति, गुणभूयस्त्वस्य  विनिगमकस्यत्र   सत्वात््, यथाहि   द्विविधसेनासन्निवेशे  यत्र छत्रचामरध्वजगजतुरगादिबाहुल्यं तत्र राजा, यत्र न  तत्रामात्यादिः
तद्गुण इत्यवधार्यते, एवमिहाप्यग्निरहस्ये गुणबहुत्वसत्वात््      तत्रैव विधिः, अपरत्र गुणमात्रविधिरिति वाच्यम््, अग्निरहस्यविहितविद्यानुवादेन अनेकगुणविधाने वाक्यभेदापत्तेः,
वृहदारण्य केपि विद्याविधेराश्रयणीयतया विहितस्य विधानायोगात्् विद्यान्तरत्वमिति पूर्वपक्ष्यभिप्रायः । सिद्धान्तस्तु "भूयस्त्वेनोभयश्रुतिः'     इति न्यायेन अग्निरहस्य एव विद्यविधः, वृहदारण्यके तु तदनुवादोन गुणमात्रविधिः, न च प्राप्तानुवादेन अनेकगुणविधानासम्भव    इति वाच्यम्, विधेयतावच्छेदकैक्येपि बहूनां गुणानां विधानसम्भवात््, अत्र च वशित्वादिनिष्ठविततिरूपक्रमविशेषस्य विधेयतावच्छेदकस्य एकत्वे बहूनामपि गुणानां विधेयत्वं सिध्द्यति, यथा गुरुमते "अग्निहोत्रं जुहोति' सति वाक्यप्राप्तहोमानुवादेन "यदग्नये       च प्राजापतये च' इति वाक्ये अग्निप्रजापतिसमुच्चयरूपैकधर्मक्रोडीकृतानां विधेयत्वं सम्भवति, अथवा गुणनिष्ठक्रम एव विधीयत, गुणानां विधिराक्षेपादव,
यथा "विश्वजित्सर्वपृष्ठः' इत्यत्र पृष्ठगतसर्वताविधानात्् पृष्ठानां  तद्विशेषणतया  तेषामपि विधानम््, एव- मिहापि वशित्वादिनिष्ठविततिरूपः, एकक्रमविधाने तद्विशेषणभूतानां वशित्वादीनाम्् आक्षेपतो विधानसिद्धेः वाक्यभेदाभावात््, यच्चोक्त्तं वशित्वस्य सत्यसङ्कल्पत्वविरोधित्वमिति, तन्न, सर्वस्य वशित्वं हि न सर्ववश्यत्वम््, अपि तु वश्यसर्ववस्तुकत्वमेव, अथ वा वश्यत्वम््- आश्रितवश्यत्वम््  तच्च सत्यसङ्कल्पत्वविरुद्धमेव, आकाशात्मत्वम््- आकाशवत्वस्वच्छत्वम््, निर्लेपत्वमर्थः, ततश्च प्रदेशद्वयामनातगुणानां न पास्परं विरोधः, वशित्वादेः सत्यसङ्कल्पत्वाभेदादिति भाष्यस्याप्यविरोधादित्येवार्थः, यथा राज्ञामभेद इत्यादौ, ततश्च परमतदूषणधीकाग्रन्थस्य नहि निन्दान्याये
भाष्याभिमतगुणविरोधनिबन्धनपूर्वपक्षोत्थितिप्राशस्त्यमात्रतात्पर्यकत्वेन अभ्यासस्य पूर्वपक्षहेतुदूषणे तात्पर्याभावात्् ।।19।।
।।  इति समानाधिकरणम््  ।।
भाष्ये सत्यस्य बह्मणो व्याहृतिशरीरकत्वेनोपास्यत्वम््- इति, "य एष एतस्मिन्मण्डले पुरुेस्त्य भूरिति शिरः भुव इति बाहू   सुव  इति
प्रतिष्ठाः' पादावित्यर्थः, इति व्याहृतिशरीरकत्वमुकत्वा "तस्योपनिषदहः' इति आदित्यपुरुषस्य अहर्नामकत्वमुक्त्तम््, अहश्शब्दः प्रकाशवचनः, अनन्तरं "योयं दक्षिणेऽक्षिन्पुरुषस्तस्य भूरिति शिरः' इत्यादिना व्याहृतिशरीरकत्वमुकत्वा "तस्योपनिषदहम््' इत्यहन्नामकत्वमुक्त्तम््, अहंशब्द आत्मवाची, नन्वस्मिन्नधिकरणे उपास्यभेदस्यैव उपासनभेदाप्रयोजकत्वात््, स्थानस्य बहिर्भूततया तद्भेदस्य उपासनभेदाप्रयोजकत्वात््, विद्यभेदाश्रवणात््, नाम्नोरव्यवस्थित्वमिति पूर्वपक्षं कृत्वा स्थानस्याप्युपास्यान्तर्भावेन तद्भेदेपि विद्याभेदात््  नाम्नोव्यर्वस्थेति सिद्धान्त इति टीकापर्यालोचनया प्रतिभाति, न  तावदिदं युज्यते सर्वव्याप्तब्रह्मणः स्थानोपदेशस्योपासनार्थत्वेन सिद्धत्वेन स्थानस्यानुपास्यत्व शङ्काया एवाभावात््, इतरथा नामोपदेशस्यापि  तथात्वप्रसङ्गेन द्वे नामनी उपासनशेषतया आम्नायेते इति सिद्धवत्कृत्य भाष्ये निर्देशोऽनुपपन्नः स्यात्् । किञ्च, उपास्यभेदमात्रस्य ुपासनभेदप्रयोजकत्वेन नास्नोरप्युपास्यत्वस्य पूर्वपक्षिणोप्यभ्युपेयतया तद्भेदेनैव विद्याभेदस्य सिद्धत्वात््, स्थानस्य उपास्यान्तर्भाववहिर्भावचिन्ता व्यर्था । किञ्च, आदित्यमण्डलस्थपुरुषस्याऽपि अहरिति नामास्तु इत्यव्यवस्था हि पूर्वपक्षिणोऽभिप्रेतता, यदि हि स्थानविशिष्टस्याऽनुपास्यत्वं पूर्वपक्ष्यभिमतं स्यात््, तर्हि कथमेवं स्थानविशेषविशिष्टस्याऽव्यवस्था पूवर्पक्षे प्रसज्यते; स्थानस्योपास्यबहिर्भावात््, तस्मात्स्थानस्योपास्यान्तर्भावमभ्युपेत्यैव स्थानविशिष्टे नाम्नोर्नियतत्वानियतत्वचिन्तेति चेत््, सत्यम््, यथा "अग्निहोत्रं जुहोति' इत्यत्पन्नस्याग्निहोत्रहोमस्य "सायं जुहोति प्रतर्जुहोति' इति सायंप्रातःकलाभेदेनाभ्यसनीयस्यैकस्यैव कर्मणः "अग्निर्ज्योतिर्ज्योतिस्सूर्यः स्वाहेति सायं जुहोति' "सूर्य्यो ज्येतिर्ज्योतिरग्निः स्वाहेति प्रातः' इति वचनवलात्् व्यवस्थिमात्रकत्वम््, सायंप्रातरितिनिर्देशभेदात््, एवमेकस्या एव व्याहृतिविद्याया अक्ष्यादित्यस्थानभेदेनाऽभ्यसनीयाया अपि "तस्योपनिषदहरिति' इति वाक्ये तच्छब्दस्य पूर्वनिर्दिष्टस्थानविशेषविशिष्टपरामर्शितया व्याहृतिशरीब्रह्ममात्रपरामशिर्त्वाभावात्् व्यवस्था सिद्धयतीत्येवास्मिन्नधिकरणे सिद्धान्तः,नतु विद्याभेदमभ्युपेत्य । नचैवं रूपभेदात्् विद्याभेद इति भाष्टविरोध इति वाच्यम््, तत्तत्स्थानसम्बन्धित्वरूपभेदेन तस्योपनिषदित्यत्र तच्छब्दस्य  तत्तत्स्थानविशिष्टपरतया एकस्यामेव विद्यायां भेदोस्ति, नामकृतविशेषोऽस्तीति हि तस्यार्थः, टीकायां स्थानमुपास्यान्तर्गतमिलादेरयमर्थः, तस्योपनिषदित्यादौ उपास्यवाचकतच्छब्दे स्थानमन्तर्गतं नवेत्यर्थः,     तच्छब्दः स्थानविशिष्टपरमर्शी नवेत्येव विचारः, विशेष्यमात्रपरामर्शित्वादव्यवस्थेति पूर्वपक्षः, विशिष्टपरामर्शित्वात्् व्यवस्थेति सिद्धान्तः, यदि विद्याभेदाभेदयोः पूर्वपक्षसिद्धान्तत्वं भाष्याभिमतमभविष्यत््, तथा सति पूर्वोत्तरपक्षयोः विद्यैक्यमभ्युपेत्य परैः प्रवर्तितपूर्वोत्तरपक्षप्रकारे दूषणमवक्ष्यत, अतः पराभिमतपूर्वोत्तरपक्षावेव भाष्याभिप्रेतावित्येव निश्चिनुम इति केचिद्वदन्दि, तदसङ्गतम््, "सैव हि सत्यादयः' इति सूत्रभाष्ये उत्तरवाक्ये अक्ष्यादित्यस्थानभेदेन विद्याभेदस्य पूर्वमेव "न वा विशेषात््' इत्यनेन प्रतिपादितत्वादिति अनुवाददर्शनेन अस्याऽर्थस्य भाष्यानमिमतत्वात्् नायं पन्थाः, अत एकोपक्रमावसनत्वात्् व्याहृतिविद्येति संज्ञैक्याच्च तर्योर्विद्ययोरैक्यम््, ततश्च एक्स्यां विद्यायां स्थानद्वयस्य नामद्वयस्य च एकार्थतया विकल्पे कदाचित्किञ्चित्् स्थानं किंचिन्नाम   चोपसंहर्तव्यमित्येतावदेव   सिध्द्यति,  न   तु  अस्मिन्स्थाने  इदं   नामेति,  अतो व्यवस्था न  युक्त्तेति  पूर्वपक्षाभिप्रायः, सिद्धान्तस्तु "नवा प्रकरणभेदात््'
सति सूत्रोक्त्तन्यायेन  प्रक्रम एव "य एष एतस्मिन्मण्डले पुरुषो यश्चायं दक्षिणेऽक्षन्् पुरुषस्तावेतावन्योन्यरनिन्प्रतिष्ठितौ' सति द्वित्वसंख्यया प्रधानोपास्यभेदप्रतीतौ सत्याम्् उपक्रमैक्यमात्रस्य विद्यैक्यासाधकत्वात्् साहस्त्रास्साद्यस्का इति युगपदुपक्रमाणां निकायिनां कर्मणामैक्यादर्शनेन उपक्रमैक्यस्य कर्मैक्यासाधकत्वात््, प्रकृते च "हन्ति पाप्मानं जहाति च य एवं वेद' इति मण्डलपुरुषविद्यां परिसमाप्यैव "योऽयं दक्षिणेऽक्षिन्् पुरुषः तस्य भूरिति शिरः' इत्यादि-         वाक्य संदर्भेण अक्षिपुरुषविद्याप्रतिपादनसमापनयोर्दर्शनेन एकोपक्रमावसानत्वस्याऽप्यभावात्् व्याहृतिविद्येति संज्ञैक्यमात्रस्य "संज्ञातश्चेत्तदुक्त्तमस्ति  तु  तदपि' इति सूत्रेण निरस्तत्वात्् न  तयोर्विद्ययोरैक्यम््, नचैवं संवर्गविद्यादिष्ववि अधिदैवाध्यात्मादिभेदेन विद्याभेदप्रसङ्ग इति वाच्यम््, इष्टत्वात््, न च "अनुम एतां भगवो देवतां शाधि यां देवतामुपास्से' इति ब्रह्मविद्यामात्रार्थिनि जानश्रुतये विद्यद्वयोपदेशो न युक्त्त इति वाच्यम्् "यां देवतामुपास्से' इति वाक्ये रैक्कोपास्यदेवताया उपासनप्रकारः पृष्टः, तत्र रैक्कोपास्यसंवर्गस्य उपासनप्रकारः पृष्टः, तत्र रैक्कोपास्यसंवर्गस्य उपासनाद्वयसम्भवमभिर्पेत्य रैक्केणापि विद्याद्वयमुपदिष्टमित्युक्त्तौ दोषाभावात्् न च विकल्पोऽविशिष्टफलत्वात््' इति न्यायेन रैक्कस्य विद्याद्वयानुषांनाभवात्् स्वानुष्ठीयमानविद्यामात्रोपदेश एव       युक्त्तः नाधिक इति वाच्यम््, अप्रयोजकत्वादिति ।।21।।
।। इति सम्बन्धाधिकरणम्् ।।
3.3.21
is not available.
3.3.22
is not available.
ब्रह्म ज्येष्ठा, ज्योष्ठनि शेः सुपां सुलुक््' इति ळुकि नलोपे च रूपम््, वीर्याः- वीर्याणि, पराक्रमविशेषाः, अत्रापि पूर्ववद्रूपम््, ब्रह्मणा सम्भृतानि ब्रह्मणा अविध्नेन सम्भृतानीत्यर्थः, अन्येषां पराक्रमाणां बलवद्भिर्मध्ये भङ्गोपि भवति, ब्रह्मवीर्याणां तु न  तथेति भावः, तच्च ज्येष्ठं ब्रह्म, अग्रे- इन्द्रादिजन्मनः प्रागेवदिवं- स्वर्गम््, आतताननित्यमेव विश्वव्यापकमित्यर्थः. देशतोऽपरिच्छेदमुकत्वा कालतोऽप्याह ब्रह्म भूतानामिति; जज्ञेवभूवेत्यर्थः । नन्वयं विचारो निर्मूलः, ब्रह्म ज्येष्ठेत्यादिवाक्यस्य स्वरूपोपदेशपरत्वसम्भवेन उपासनार्थत्वस्यैवाऽभावात्् उपासनार्थत्वावश्यं भावेति ब्रह्म ज्येष्ठेत्यादिवाक्य एव उपासनविधिकल्पनसम्भवेन सर्वविद्यार्थत्वतदभावविचाराप्रसक्त्तेरिति चेन्न, सर्वव्याप्ते तस्मिन्् द्युव्याप्तिकथनस्य तदुपासनैकफलकत्वात््, अनारभ्याधीतस्याप्यस्य तत्तत्प्रकरणश्रुतोपासनार्थत्वे सम्भवति तत्रैव उपासनान्तरविधिकल्पनायोगात््, तत्तत्प्रकरणश्रुताहपासनासु सम्भृत्यादेरुपसंहर्तव्यतां निश्चित्य किं सर्वासु विद्यासु उपसंहारः, उत कासुचिदेवेति विचारस्य मूलत्वात््, कथं सर्वविद्यानुयायिषु  आनन्दादिष्वन्तर्भूतस्याऽनन्त्यस्यानुसन्धेयत्वमिति ग्रन्थस्याऽनन्तरम्् केचिदूचिरे इति पठित्वा  औपाधिकाल्पत्ववतो ब्रह्मण सत्यादि पठितव्यम््, अतः स्वतोनन्तत्वरूपमाहात्म्यप्रतिपादनपराः, न तु विद्याया उपास्याकारपरा इत्यर्थः इति पूर्वपक्षग्रन्थेन न विरोधः । औपाधिकं महत्वं  विरुद्धमिति - द्युव्याप्तत्वस्य द्युपरिच्छिन्नत्वरूपस्य औपाधिकत्वादिति भावः । उभयत्र समानमनोमयत्वादिवदिति - शाखाद्वयगताण्डिल्यादिविद्यासु       मनोमयत्वादिवत््      प्रत्यभिज्ञापकाभावेन      आध्यात्मिकहृदयाक्ष्याद्यायतनासु द्युव्याप्तिप्रभृतय आधिदैविकविभूतयो नोपसंहारार्हा इत्यर्थः, ब्रह्मसम्बन्धित्वस्य प्रत्यभिज्ञापकस्य सत्त्वेन प्रत्यभिज्ञाहेत्वभावकृतप्रत्यभिज्ञाभावस्य  वक्त्तुमशक्यतया प्रत्यभिज्ञाकपकस्य सत्त्वेन प्रत्यभिज्ञाहेत्वभावकृतप्रत्यभिज्ञाभावस्य वक्त्तुमशक्यतया प्रतिबन्धकप्रयुक्त्तस्यैव प्रत्यभिज्ञाभावस्य वक्त्तव्यत्वमभिप्रेत्याह - तद्गुणविशिष्टताभेदादिति । ननु ब्रह्मसम्बन्धित्वमात्रस्य प्रत्यभिज्ञापकत्वे सर्वब्रह्मविद्यासु ब्रह्मगुणसाङ्कर्यप्रसङ्ग इति चेन्न, परिशिष्टात्मकस्विलग्रन्थपठितेषु स्वप्रकरणपठितोपासनविधिशून्यतया उपासनान्तरान्वयसाकांक्षेषु असति प्रत्यभिज्ञाभञ्जकगुणे
ब्रह्मसम्बन्धित्वमात्रस्यापि प्रत्यभिज्ञापकत्वसम्भवादिति भावः ।। * ।।
।।  इति सम्भृत्यधिकरणम््  ।।
तैत्तिरीयके पठ्यते "तस्यैवंविदुषो यज्ञस्यात्मा यजमानः श्रद्धा पत्नी शरीरमिध्ममुरो वेदिर्लोमानि बर्हिर्वेदश्शिस्वा हृदयं यूपः       कामः आज्यं मन्युः पशुस्तपोग्निश्श्मयिता दक्षिणा वाग्धोता प्राण उद्गाता चक्षुरध्वर्युर्मनो ब्रह्माश्रोत्रमग्नीद्यावध्रियते सा दीक्षा     यदश्नाति यत्पिबति  तदस्य सोमपानं यद्रमते   तदुपसदो यत्सञ्चरत्युपविशत्युत्तिष्ठते च स प्रवर्ग्यो यन्मुखम््  तदाहवनीयो           यदस्य विज्ञानं  तज्जुहोति यत्सायं प्रातर्मध्यन्दिनं च  तानि सवनानि ये अहोरात्रे ते दर्शपूर्णमासौ येऽर्धमासाश्च मासाश्च ते चातुर्मास्यानि य ॠतवस्ते पशुबन्धा ये सम्वत्सराश्च परिवत्सराश्च ते ऽहर्गणास्सर्ववेदसं वा एतत्सत्रं यन्मरणं तदवभृथः' इति रसयिताभोज्यानां सवंसकर्ता, छान्दोग्ये तु  "पुरुषो  वाव  यज्ञः' इत्यादिना   पुरुषस्य  यज्ञत्वाकल्पनमुपक्रम्य  यज्ञावयवाः  सम्पा
दिताः, "शोडषोत्तरवर्षशतमिते पुरुोयुपे चतुर्विशतिवर्षाणि प्रातस्सवनं चतुश्चत्वारिशद्वर्षाणि माध्यन्दिनं सवनम्् अष्टाचत्वारिंशद्वर्षाणि तृतीयसवनम््, यदशिशिषति पिपासति यन्न रमते ता दीक्षाः, यदश्नाति यत्पिपबति यद्रमते ता उपसदः, यद्धसति जक्षति      तानि स्तुतशस्त्राणि, यत्तषो दानमार्जवमर्हिसा सत्यवचनं ता दक्षिणाः, यन्मरणं तदवभृथः' इतितवत्सवनतया विभक्त्ते वयसि रोगादिप्रादुभर्ावे सति "ब्रूयात्प्राणावसव इदं मे प्रातत्सवनं
माध्यन्दिनं सवनमनुसन्तनुते' इत्यादयः तन्निवृत्तये जप्या मन्त्रा विहिताः        "प्र ह षोडशं जीवति' इति षाडशाधिकवर्षशतजीवनं फलत्वेन विहितम््, षोडशाधिकाः अस्मिन्वर्षशते इति षोडशवर्षशतम््, तदस्मिन्नधिक इति "दशन्ताडुः' इति ढप्रत्ययः, भाष्ये पुरुषावयवेषु यज्ञावयवत्वकल्पनसाम्येनेति, अत्र पुरुषावयवशब्दः तत्सम्बन्धिधर्मपरः, पुरुषसम्बन्धिधर्मेषु यज्ञावयवत्वकल्पनसाम्येनेत्यर्थः, तेन छान्दोग्ये पुरुषावयवानाम्् अनुपादानादसङ्गतिशङ्का पराकृता, ननु प्रणव एवविखर इति न्यायेन  तैत्तिरीयके पुरुषस्य यज्ञत्वकल्पनाभावात्् कथमेकत्वाशङ्केति वाच्यम््, "तस्यैवंसवदुषा यज्ञस्य' इत्यत्र समानाधिकरणे षष्ठयौ, विद्वान्् यज्ञ इति पुरुषे यज्ञत्वकल्पनमस्तीति पूर्वपक्षिणोहृदयम््, पुरुषस्यैव यज्ञत्वे         तस्यैव यजमानत्वं विरुद्धं, यज्ञत्वयजमानत्वयोरेकस्मिन्विरोधात््, "विदुषो यज्ञत्वकल्पने हि "विद्वान्् यज्ञ आत्मा यजमानः'इति वक्त्तव्यं स्यात््, यज्ञशब्दस्य गौणत्वप्रसङ्गाच्च, विद्वत्सम्बन्धियज्ञतस्येति मुख्यार्थसम्भवे गौणार्थग्रहणस्याऽन्याय्यत्वात्् इति सिद्धान्तिनो हृदयम््  । सत्रप्रकरणेऽधीतमपीति - अत्र सत्रशब्देन अहीनभिन्नत्वं विवक्षितम््, ततश्चास्य वाक्यस्य ज्योतिष्टोमप्रकरणपठितत्वात्् अयुक्त्तत्वशङ्का परकृता, ज्येतिष्टोमप्रकरणे "तिस्त्र एव साह्रस्योपसदो द्वादशाहीनस्य' इति श्रूयते, तत्र साह्रशब्देनाऽह्रा समाप्यमानत्वात्् ज्योतिष्टोमोऽभिधीयत इत्युपसत्त्वं तावदङ्गमित्यविवादम््, द्वादशोपसत्त्वमपि किं  तस्यैवाङ्गम््, उत द्वादशाहादेरहर्गणस्येति संशयः, किमहीनश्रुत्या प्रकरणं विरुद्धयते, नेति, तत्र पूर्वः पक्षः- प्रकरणात्् ज्योतिष्टोमाङ्गमिदम््, अहीनशब्दोपि न हीन अहीन इति नञ््समासोऽयं प्रकरणविरोधाङ्गीक्रियते, नह्यसौ केनचित्क्रतुना हीयते, सर्वे हि क्रतवः तं प्रकृतित्वेनापेक्षमाणाः न जहति, न तु स्वप्रत्ययान्तः,येनाहर्गणवाचित्वं स्यात््, एवञ्चाहीनशब्दस्य ज्योतिष्टोमपरत्वसम्भवेन श्रुत्यविरोधात्् प्रकरणेन ज्योतिष्टोमाङ्गत्वमिति प्राप्तेऽभिधीयते साह्रशब्देन ज्योतिष्टोममभिधाय पुनरहीनमित्युच्यमानं संज्ञाभेदादेव तावदर्थान्तरं  गम्यते, रूढिश्चेयं  द्विरात्रादौ  सा  च  योगाद्वलीयसी,  ततश्च  श्रुतिविरोधात््  प्रकरणबाधेन   द्विरात्राद्यङ््त्वमिति तृतीये स्थितम््, साह्रप्रकरणेऽदीतमपीति पाठस्तु समीचीनः । एवं साङ्गमभिहिताया इति - इदमुपलक्षणम््, सोमापौष्णं त्रैतामालभेत पशुकामः' इति श्रुतस्य प्रधानपलस्य  तदङ्गयूपोदुम्बरत्व इवात्रापि प्रधानफलस्याङ्गेऽनुवादोपपतेश्च सूर्याचन्द्रमःप्राप्तिपूर्वकत्वविशेषप्रतिपादनार्थत्वेनाऽनुवादसाफल्योपपत्तेश्चेति  द्रष्टव्यम्् ।।24।।
।। इति पुरुषविद्याधिकरणम्् ।।
शुक्रं प्रविध्य हृदयं प्रविध्य सर्वं प्रविध्य धमनीः प्रविध्य शिरो विमृज्य त्रिधा त्रिधा विकृत्य इत्यादि, सर्वं प्रविध्य हृदयं, प्रविश्येत्यपि पठन्ति, अयं च मन्त्रोऽभिचारकमर्णि देवताप्रार्थनारूपः, हे देवदे मद्रिषोः शुक्रं- तेजिष्ठम््,अङ्गं प्रविध्य, लोट््मध्यमेकवचनम््, विदारयेत्यर्थः । हृदयं प्रविध्यहृदयं च दारयेत्यर्थः, धमनीः- शिराः प्रविध्यदारयेत्यर्थः, एवं ममरिपुः त्रिधा कृत्तः विश्लिष्ट इत्यर्थः, "देव सवितः प्रसुवयज्ञं' हे देव सवितः, यज्ञं कर्तुमनुजानीहीत्यर्थः, शन्नो मित्रः- आदित्यः नः- अस्माकंशं सुखकरो भूयादित्यर्थः । उत ब्रह्मविद्यायां प्रकरणाद्विनियोग इति - प्रकरणंसमानदेशत्वम््, तच्च द्विविधम््, पाठसादेश्यम्् अनुष्ठानसादेश्यम््, पाठसादेश्यञ्चद्विधा,  यथा  संख्याम न नं   सन्निध्याम्नानञ्च,  इह   सन्निध्याम्नानरूपस्थानप्रमाणादित्यर्थः ।   यथायथं  श्रुत्यादिभिरिति- प्रवर्ग्यादीनि  च  कर्माणिविद्याङ्गम््' उत नेति । किं युक्त्तम््? विद्याङ्गमिति । कुतः सन्निधिसमाम्नानात्् विद्याङ्गत्वप्रतीतेः । यद्यपि  शुक्रं प्रविध्य' इत्यादीनां मन्त्राणां प्रवर्ग्यादेश्च कर्मणः श्रुतिलिङ्गवाक्यैर्वलवद्भिर्यथायथं कर्मसु विनियोगोऽवगम्यते, तथाऽपि "शं नो मित्रः' "स ह नाववतु' इत्यादेर्मन्त्रस्यान्यत्र विनियोगाभावाद्विद्याधिकाराच्च विद्याङ्गत्वमवर्ज्जनीयमिति सर्वासु विद्यासु इमे मन्त्रा उपसंहर्त्तव्याः -
एवं प्राप्ते प्रचक्ष्महेवेधाद्यर्थभेदात्् "शुक्रं प्रविध्य हृदयं प्रविध्य' "ॠतं वदिष्यामि सत्यं वदिष्यापि' "ॠतमवादिषं सत्यमवादिषं' "तेजस्विनाऽवधीतमस्तु माविद्विषावहै' इत्यादिभिर्लिङ्गैरभिचाराध्ययनादिष्वेषां विनियोगावगमान्न  विद्याङ्गत्वम्् । एतदुक्त्तं भवति- यथा "हृदयं  प्रविध्य'  इत्यादि  मन्त्रसामर्थ्यात्् "छुक्रं   प्रविध्य'
मन्त्राणां लिङ्गात्् अभिचारादौ अनारभ्याधीतप्रवर्ग्यस्य "पुरस्तीदुपसदां प्रवर्ग्येण प्रचरन्ति' इति
वाक्येनाव्यभिचरितक्रतुसम्बन्ध्युपसदुपस्थापितज्योतिष्टोमे महाव्रतस्य  तन्फले च तृतीय, भाष्ये अन्यत्र विनियागाभावादिति "हृदयं प्रविध्य3 इत्यादिवत््    उपक्रम एव विस्पष्टमध्ययनादिशेषत्वाप्रतीतेरिति भावः, भाष्ये- सर्वसाधारणहेतुमाह विद्याधिकाराच्चेति, विद्यासन्निधेरित्यर्थः, अयम्भावः "शुक्रं प्रविध्य' इत्यादीनां प्रवर्ग्यादीनां च कर्मणाम्् बलवत्प्रमाणैरन्यत्र विनियुक्त्तत्वेपि विद्यसन्निधेरवैयर्थ्याय विद्यार्थत्वमपि वक्त्तव्यम्् "आनर्थक्यप्रतिहतानां विपरीतं बलाबलम््' इति न्यायात््, अत एव "अथातोऽग्निष्टोमेनानुयजन्ति' इति वाक्यविनियुक्त्तस्यापि अग्नैः प्राकरणिकोत्तरवेद्या सह विकल्पोऽङ्गीकृतः, इतरथा प्रकरणाम्नानमनर्थकं स्यादिति, अत एव  "तुल्यस्सर्वेषां पशुविधिः' इति तार्तीयिकाधिकरणे अवान्तप्रकरणेन सवनीयार्थानामेव सतां पशुधर्माणाम्् अग्निषोमीयस्थानानर्थक्यपरिहाराय अग्निषोमीयार्थत्वमस्त्विति पूवर्पक्षः प्रवर्तितः, अतो विद्यासन्निधेरानर्थक्यपरिहाराय स्वस्वप्रकरणाम्नाताङ्गैर्निराकाठक्षाणामपि विद्यानामाकांक्षामुत्थाप्य तथा मन्त्राणाम्् एकवाक्यतां परिकल्प्य एकवाक्यतानिर्वाहाय मन्त्राणां ब्रह्मविद्याप्रकाशनसामर्थ्यमपि कल्पयित्वा  तद्विनियोजकश्रुतिकल्पनापूर्वकं विद्यासु विनियोगः कायर् इति पूर्वपक्ष्यभिप्राय इति, न च पूर्वोत्तरपक्षयोः      "शुक्रं प्रविध्य' इति मन्त्रासाधारण्येन प्रवृत्तौ श्रुतिलिङ्गवाक्यैः विनियुक्त्तानां "शुक्रं प्रविध्य3 इत्यादीनां मन्त्राणां प्रवर्ग्यादीनां च कर्मणां द्रष्टान्ततयोपात्तत्त्वप्रतिपादकभाष्यदीकाग्रन्थविरोध इति वाच्यं, "शन्नो मित्रः' इत्यादिमन्त्रापेक्षया "शुक्रं प्रविध्य' इत्यादिमन्त्रेषु उपक्रम एवाभिचारादिविनियोगस्य स्फुटप्रतीतिरिति वैषम्यप्रदर्शनार्था  तदुक्त्तिः, नतु वेधादिमन्त्राणां प्रवर्ग्यादीनां च कर्मणाम््  पूर्वोत्तरपक्षाविषयत्वमभिप्रेत्य, तथा हि सति पूर्वपक्षे यदा अङ्गत्वायेत्यादिना सन्निधेरानर्थक्योक्त्तिरनर्थिकैव स्यात््, बलवद्भिः प्रमाणैरन्यत्र विनियुक्त्तानामपि दुर्बलप्रमाणेनान्यत्रापि विनियोगसम्भावनासूचकत्वात््  तदुक्त्तेरिति द्रष्टव्यम्् । मन्त्रावगतवस्तुसामर्थ्यरूपाल्लिङ्गादिति  - मन्त्रस्वरूपान्तर्भूतवस्तुसामर्थ्यरूपाल्लिङ्गादित्यर्थः, अयम्भावः- यद्यपि "शुक्रं प्रविध्य' इत्यादिमन्त्राणां हृदय सम्बन्धिविद्यासु कथञ्चिल्लक्षणायास्सम्भवात्् ऐन्द्रयां गार्हपत्यप्रकाशन इव गौणं सामर्थ्यं सम्भवेत््,         तथापि शब्दस्वरूपाविर्भूतं सामर्थ्यमभिचार एव न विद्यासु, उक्त्तं हि पूर्वतन्त्रे "अर्थाभिधानसंयोगान्मन्त्रेषु शेषभावः स्यात््'   इत्यस्मिन्् गुणमुख्याधिकरणे "गौणे सदपि सामर्थ्यं न प्रमाणान्तराद्विना । आविर्भवति मुख्ये तु शब्दादेवाविरस्ति  तत्् ।।     'तात्पर्यञ्च स्वतो मुख्ये गौणार्थपरता पुनः । प्रमाणान्तरविमेया तदभावान्न सिद्धयति' इति, नह्यग्निरित्येतावता प्रमाणान्तर  मन्तरेण  गौणार्थसामार्थ्यं  तात्पर्यं  वा  कथञ्चिदपि लौकिकाः प्रतिपद्यन्त, मुख्यार्थे   तु  शब्दस्य  श्रवणादेव उभयमप्यवगच्छन्ति, न चेह प्रमाणान्तरमस्ति येनैषाम्मन्त्राणां गौणेर्थे ऐन्द्रया गार्हपत्य इव सामर्थ्यं  तात्पर्यं वा अभिव्यज्येत, नचाविभर्ूते  तात्पर्ये सामर्थ्ये च शब्दार्थः प्रतीयते, न गौणार्थः, मन्त्रात्् न प्रतीयते एवेति कथमप्रतीयमाने गौणेर्थे विनियोग स्स्यात््, मुख्यस्त्वर्थः शब्दश्रवणादेवाऽवगम्यत इति युक्त्तस्तत्र विनियोग इति, ननु कथं भाष्ये दिवाकीर्त्यत्वारण्येनुवाक्यत्वकृत इति समासमध्ये सुबन्तनिर्देश इत्यत आह - अरण्येऽनुवाक्यत्वम्् अलुगिति । न विद्यते लुक्् सप्तम्या यस्मिन्निति बहुव्रीहिः, "तत्पुरुषे कृति बहुलम््' इति बहुलवचनात्् अल्लुक्सप्तमीकं पदमित्यर्थः, अरण्येऽनुवाक्या अनुवक्त्तव्या इति सप्तमीतियोगविभागात्् समासः,
अनुवचनमनुवाकः, घञ््, तमर्हतीत्यनुवाक्यः,यत्प्रत्ययः, नत्वनुवक्त्तव्यम्् अनुवाक्यमिति ण्यति रूपं सिद्धयति "वचोऽशब्दसंज्ञायम््' इति आत्वनिषेधात्् अनुवाच्यमित्येव ण्यति रूपं स्यात्् ।।
।। इति वेधाद्यधिकरणं समाप्तम््  ।।
ननु विद्यान्तरभाविनोस्तत्फलभूतयोः  कथं   विद्याङ्गत्वमित्यत  आह - अङ्गशब्देनापेक्षितमुच्यत इति ।  ज्ञानादिवत््  सविषयकत्वा
भावमाशङ्कयाह - प्रहीणविषयशब्देनेति । प्रसिद्धेनान्यप्रवेशशब्देनैव भाष्ये किमिति न व्यवहियत इत्यत आह - सुकृतमुपय   न्तीति श्रुत्यनुसारादिति । तत्कृतुन्यायादित्यादि। अयम्भावः- हानोपायनश्रवणमिदं सर्वमनुचिन्तनार्थमेव न केवलं विद्यहिमप्रख्यापनार्थम््, विद्यप्रकरणपाठस्य स्थानगुणादिपाठवत्् अनुचिन्तनार्थत्वस्यैवोचितत्वात््, 2ज्यायान्दिवः' इत्यादाविव विरोधाभावाच्च, न च स्थानगुणादिपाठ एव अनुचिन्तनार्थः, फलपाठस्तु  तत्सम्बन्धबोधनैकप्रयोजन इति वाच्यम््, शाण्डिल्यविद्यायाम्् " एवमितः प्रत्याभिसम्भवितास्मि' इति फलभूतया एव ब	्रह्मप्राप्तेरनुचिन्तनीयत्वोक्त्तिदर्शनात््, किञ्च "अश्व इव रोमाणि विधूय पापम््' इति ताण्डिनां शास्वायां ब्रह्मप्राप्त्या सह हानस्य अनुचिन्तनीयत्वमुच्यते, तत्समानार्थत्वेन कौषीतकीशास्वायामपि हानस्यानुचिन्तनीयत्वसिद्धौ तत्साहचर्यादुपायनस्यापि  तत्सिध्यति, तदेवोपायनं शाठ्यायनाखायां श्रूयत इति  तत्रापि         तस्य  तत्सिद्धयति । विकल्पेन तिष्ठेयुरित्यर्थ इति - विशब्दो हि सहानवस्तानलक्षणविरोधार्थकः, कृपू सामर्थ्ये' इतिधातुः,       ततश्च परस्परनिरपेक्षाणि स्वकार्यसमर्थानिभवन्तीत्यर्थः, विकल्पेरन्नित्यत्र कलृपेर्ण्यन्तात्कर्मणि रूपम्् । किमुपायनं हानिशेषतया विद्याङ्गमिति - हानिनिर्वाहकतया हान्यर्थत्वेन विद्यायां चिन्तनीयम्, उत स्वत एवेत्यर्थः, न च हान्यनन्तरभाविन उपायनस्य कथं हानिशेषत्वमिति शङ्कयम््, ुपासनात्प्रहीणस्य पापवृन्दस्य क्कचिदुपायनाभावे निराश्रयतया अवस्थानाभावेन हानेरेवासिद्धिप्रसङ्गात्् । हानि वाक्यशेषमुत स्वतन्त्रमिति - किं हान्यर्थत्वेनोपायनं चिन्थनाय प्रतिपादयति, उत नेत्यर्थः । तच्चिन्तनानां विकल्प इति - यद्यपि स्वातन्त्र्यमात्रं   विद्याया  विकल्पसाधकम््,  तथापि  पृथगाम्नानानर्थक्यप्रसङ्गेन  विकल्पः  सिद्धयतीति
भावः, ननु सर्वपापप्रहाणमन्तरेण मुक्त्यसम्भवात्् सर्वपापप्रहाणस्य सर्वब्रह्मविद्यापेक्षितत्वं सिद्धम््, प्रहाणञ्च उपायनमन्तरेण न सम्भवतीति प्रहाणार्थत्वमुपायनस्य सिद्धम््, तच्च  तत्क्रतुन्यायादवश्यं चिन्त्यमेवेति सिद्धे कथमिहपूवर्पक्षोत्थितिः, न च पृथगाम्नानसामर्थ्यात्् पूर्वपक्षोत्थितिरिति वाच्यम्, किं पृथगाम्नानसामर्थ्यबलात्् क्कचित्सर्वपापप्रहाणमन्तरेणैव मुक्त्तिः सिद्धयतीति  विकल्पवादिन पूवर्पक्षिणो अभिप्रायः, किं वोपायनमन्तरेण सर्वपापप्रहाणं सिद्धयतीत्यभिप्रायः, किं वा प्रहाणोपायनं  तच्चिन्तनमन्तरेणैव  तत्क्रतुन्यायं भत्वा सिद्धयतीत्यभिप्राय इति चेन्न, हानमन्तरेण मुक्त्तेरुपायमन्तरेण च हानस्यात्यन्तसम्भवात््     अस्त्येव हानमुपायनञ्च, अपि  तु पृथगाम्नानसामर्थ्यात्् तत्क्रतुन्यायभङ्गेन हानोपायनचिन्तनमन्तरेणैव तत्सिद्धयत्विति
पूर्वपक्षिण ौशय इति केचित््,. अपरे  तु प्रायश्चित्तस्थले पापप्रहाणस्य ुपायनमन्तरेणापि दर्शनादिहापि  तथास्तु, नचैवमपि उपायनमन्तरेण कथञ्चित्प्रहाणसम्भवेपि प्रहाणमन्तरेण न क्काप्युपायनं सम्भवतीति  कथमुपायनचिन्तनमिति वाच्यम््, फलसंक्रमणरूपस्योपायनस्य प्रहाणमन्तरेणापि सम्भवान्न दोषः । प्रहाणोपयोगी  ह्यन्यत्र प्रवेश इति -  प्रायश्चित्तस्थले पापस्य नाशेनोपायनानपेक्षत्वेऽपीह नाशाभावेनोपायनस्याऽपेक्षितत्वात्् विदुषि फलजनकत्वशक्त्तिप्रहाणाभावे सुहृदयाद्युपायनस्याऽभावाच्च परस्परसापेक्षत्वात्् द्वयमपि उपसहर्तव्यमिति भावः, ननु पृथगाम्नानसामर्थ्यमात्रेण विकल्पप्रसङ्गेन च शिखिना कतर्व्यम््, उपवीतिना कर्म कर्तव्यम््, शिखोपवीतिना कर्म कर्तव्यम्् इति प्रदेशभेदेन वाक्यत्रयश्रवणे एतदधिकरणपूवर्पक्षन्यायेन विकल्पप्रसङ्गः, किम्बहुना, नानाशाखोपदिष्टन्यूनाधिकाङ्गकलापयुक्त्तेष्येष प्रसङ्गः, न चेष्टापत्तिः, अत्रोपायनस्यहानशेषत्ववत्् शिखोपवीतयोः परस्परशेषत्वाभावेन एतत्सिद्धान्तन्यायाप्रवृत्या  तस्य दुत्समाधानत्वप्रसङ्गादिति चेत््, सत्यम्् प्रतिपत्तृभेदादित्येव पारमार्थिकः परिहारः,     प्रकृते तु हानोपायनयोः परस्पराविनाभावात्् न विकल्पगन्थ इत्याविष्कृतं सूत्रकृतेति न दोषः । प्रधानशेषभावे दृष्टान्तो माभूदिति - प्रकृते प्रदेशान्तरस्थशेषत्वमात्रस्यापेक्षितत्वादिति भावः, कुशाः- उद्गातृणां प्रस्तावकमर्णि उदुम्बरदारुशलाकाः, कुशाशब्दश्च    स्त्रीलिङ्ग आकारन्तः, स्तोत्रीया गणनार्थेषु शङ्कुषु वर्तन्त इत्यभियुक्त्तोक्त्तेः,न च जानकपदेति सूत्रेण स्त्रियां डीष््प्रसङ्ग इति वाच्यम््, अयोविकाराथर्े  तस्य  विधानात््, अत्र यद्वाचस्पतिना कुशाशब्दो नास्तीति मत्वा अच्छन्द एव आच्छन्दः आच्छानादाच्छन्दो भवतीति कुश आच्छन्द इति पदच्छेदेन व्याख्यातम््, यच्च कल्पतरुकारेण कुशशप्दोऽयमस्त्रीलिङ्गः, अस्त्री कुशःमित्वमरसिंहेनाऽनुशिष्टत्वात््, अतस्तदविरोधेन सूत्रे पदं छिनति आच्छन्द इति, आङ््ुपसर्गस्यार्थमाह- आच्छान्दनादिति, अनुष्ठातारं पापदाच्छादत्कर्मणः' इति, अत्र समिधः कुशा इत्युच्यन्ते, औदुम्बरा इति विशेषणात््, केचित्तु- अत्र समिद्वाचिकुशाशब्दो अन्य         एव स्त्रीलिङ्ग इति लिङ्गानभिज्ञानात्् वाचस्पतिः पदं  चिच्छेदेति वदन्ति, तदतिमन्दम््, अनेकशब्दत्वस्यऽन्याय्यत्वात््, कुशसम्बन्धात्समित्सू कुूशशब्दस्य च लाक्षणिकत्वोपपत्तेः, यज्ञसम्बन्धादिव गार्हपत्ये इन्द्रशब्दस्य, यदि तु कस्यांचित्् श्रुतौ औदुम्बर्य इति प्रयोगः स्यात््, तर्हि छान्दसं भवेत््, भाष्ये च तस्यानुकारमात्रम््, तस्मात्् "पदवाक्यप्रमाणाब्धेः परं  पारमुपेयुषः । वाचस्पतेरियत्यर्थेऽप्यबोध   इति    साहसम््'   इति   विजृम्भितम््,  तदेतदज्ञानकल्पितम््, यतः  कुशाशब्दसद्भावः    आ्रबालगोपालं
प्रसिद्धः, तथाहि पाणिनिसूत्रे "अतः कृकमिसंसकुम्भपात्रकुशाकर्णीष्वनव्ययस्य' इति निर्देशः, अयस्कुशा इत्युदाहरणम््, तथा जानपदति सूत्रे कुशाशब्दादयोविकारार्थे ङीष्् अधीयते, कुशी अयोविकारश्चेद्् भवति, कुशान्येत्युदाहृतम््, यदि कुशाशब्दः   स्त्रीलिङ्गो न स्यात््,  किं  तन्निवृत्यर्थेन अयोविकार
इत्यर्थविशेषोपादानेन, अतः स्मृतिविरोधात्् जानपदेति सूत्रे वृत्तिकारैरयोविकारश्चेत्कुशी भवति, कुशान्येत्युदाहरणप्रत्युदाहरणयोदोशतत्वात््, कुशान्येत्यत्र छन्दोगाः स्त्रोत्रीय्यागणनार्थानौदुम्बरान्शङ्कून््     कुशा इति व्यवहरन्तीति च तद्वयाख्यातृभिर्व्याख्यातत्वात््, श्रुतिष्वौदुम्बयर्ः कुशा इति च व्यवहरन्तीति च तद्वयाख्यातृभिर्व्याख्यातत्वात््, श्रुतिष्वौदुम्बर्यः कुशा इति वा औदुम्बराणि कुशानीति वा पाठाभावात्् "अस्त्री कुशं कुथो दर्भः पवित्रम््' इति        दर्भार्थ एव अमरसिंहेन स्त्रीलिङ्गस्य अननुशिष्टत्वेन विरोधाभावात "चन्देरादेश्च छ' इति सूत्रेण "चदि आल्हादने दीप्तौ च' इत्यस्माच्चन्दतीति छन्द इति असुनि च कारस्य च छकारे निष्पन्नत्वेन आच्छादयतीत्याच्छन्द इत्यस्मिन्नर्थे तस्य रूपस्यऽसिद्ध्या आच्छादयतीत्याच्छश्द इत्यर्थकथनस्याऽसम्भवात््, "छादयन्ति ह वा' इत्यादिश्रुतौ च आडः प्रयोगाभावात््, अर्थभेदेन शब्दभेदस्य लिङ्गभेदस्य च मित्रभूतसैन्धवादिशब्देउ मित्रशब्दस्सस्विपर्य्यायो नपुंसकालिङ्गः, सूर्यवाची पुल्लिङ्गः, भूतशब्दः        पिशाचे उययलिङ्गः, क्रियावचनस्त्वभिधेयवल्लिङ्गः, सैन्धवशब्दो लवणे उभयलिङ्गः, यौगिकस्त्वभिधेयवल्लिङ्ग इत्याद्युक्त्तरीत्या दर्शनात््, लक्षणायाश्च अतिप्रसङ्गात्् प्रमाणाभावाच्च ्रअयुक्त्तत्वात््, स्वभाष्ये च स्त्रीलिङ्गस्य दृष्टप्रयोगत्वात्् तस्य अनुकरणत्वेन शिक्षणायोगाच्चेति, अतः कुशशशब्दः समित्सु स्त्रीलिङ्ग एव आकारान्तः, अयोविकरो अर्थे कुशीशब्द ईकारान्तस्त्रीलिङ्ग एव,       दर्भे तु अकारान्तः अस्त्रीलिङ्ग एव, जले नपंसकल्लिङ्गः, क्षत्रिये पुल्लिङ्ग एवेति व्यवस्थेति व्यक्त्तमुत्पश्यामः, तस्मात्् "वाचस्पतिरिहाच्छन्द इति विच्छेदयतेः पदम्् । लिङ्गाज्ञत्वा कथं तस्य पण्डिता नावधारयेत्् । तस्य लिङ्गानभिज्ञानप्रवादासहनोदिता ।          अपि कल्पतरूक्त्तिस्सा नोपहास्सा नोपहास्या कथं भवेत््, इत्याहुः । अल्पाच्तरत्वादेवेति - सूत्रकारवचनप्रमाण्यात्् "स्तोश्चुना श्चुः' इति चुत्वाभाव इति साधुत्वम््, अत एव "पृष्ठयष्षडहो रथन्तरमित्याशङ्कय अल्पाच्तरत्वेन बृहतः पूर्वनिर्देशस्याऽन्यतासिद्धत्वेन प्रथमस्य रथन्तरं द्वितीयस्य बृहत्् इत्यस्यार्थस्य चोदकप्राप्तस्य बाधायोगादिति दशमे स्थितम््, ननु तत्र चोदकप्राप्तबाधप्रसङ्गेन अल्पाच््तरत्वेनाऽन्यथासिद्धपूर्वनिर्देशाधीनपाठक्रमस्यानादरेऽपि इह बाधकाभावात् पाठस्यैव विनिगमकत्वमस्तु, किञ्च "जगतीं छन्दांसि प्रत्यवरोहन्ती आग्रयणं ग्रहा बृहत्पृष्ठत्वलिङ्गेन आद्यस्य रथन्तरं द्वितीयस्य बृहदित्यादिक्रमस्यैव निर्णयाच्च बृहद्रयन्तरसामाकार्य इत्यादिविधयो हि गवामयन्स्य पूर्वस्मिन्् पक्षसि अवान्तरप्रकरणेन निविशते, पूर्वस्मिन्पक्षस्य नुष्ठिता छन्दोनीकपृष्ठसामस्तोमगणाः उत्तरे पक्षसि प्रातिलोम्येनानुष्ठेयाः, प्रत्यवरोहिणो मासा भवन्ति उत्तरे पक्षस्यावृत्तगणाः इत्यादिदर्शनात््, ततश्च यदि पूर्वस्मिन्पक्षस्ययुग्मस्याऽन्होरथन्तरं युग्मस्यान्हो बृहदिति नियमः स्यात््, तदेवोत्तरपक्षसि अयुग्मस्य पञ्चमस्थाऽन्हो बृहत्पृष्ठतादर्शनमुपपन्नम््, तस्मात्् बृहद्रथन्तरसामाकार्य इत्यत्राद्यस्यन्हो रथन्तरं द्वितीयस्य बृहदित्यादिक्रमेणैव  षडहोद्देशेन बृहद्रथन्तरसामत्वं  विधीयत इति  लिङ्गबलात््  पाठक्रमानादर  उपपद्यते, प्रकृते  बाधकाभावात््, क्रमविनिगम
काकङ्क्षायाम्् अन्यथासिद्धपाठक्रमोपि विनिगमको भवत्येवेति चेत््- सत्यम््, यावत्पाठतः क्रमः कल्प्यते, ततः प्रागेव "देवच्छ   दांसि पूर्वाणि' इति श्रुत्या क्रमे अवगत े न पाठक्रमकल्पकत्वम््, अत एव पशुसोमाधिकरणे "पशुना यजेत' इति प्रत्यक्षविधौ        सति ऐन्दअवायवादिवाक्यैः विधिकल्पनेति स्थितम््, स्तोत्रम््- प्रगीतमन्त्रसाध्यगुणिनिष्ठगुणाभिधानम््, अप्रगीतमन्त्रसाध्यगुणिनिष्ठगुणाभिधानं शास्त्रम््, उपाकरणं स्तोतृन्् प्रति प्रेरणम्् । उपाकरोति प्रस्तौतीत्यर्थ इति - प्रस्तावयतीत्यर्थः, पञ्चभिर्हलैः कषतीतिवत्् अन्तर्भावितण्यर्थः, समयाविषिते- अधस्तमिते, विपूर्वात्् "षोऽन्तकर्मणि' इत्यत्रात्् निष्ठानां द्यतिस्यतीतात्वे उपसर्गात्सुनोतीति पत्वे च रूपम््, क्कचित्कोशेषु समयाविषिते समयाउदित इत्यर्थ इति पठ्यते, तस्य ेवाक्यस्यायमर्थस्साम्प्रदायिक, उदितशब्देः प्रकाशमानपरः, समयाविषिते- अर्थं प्रकाशमाने अर्धास्तमित इत्यर्थ। पर्य्यवसित इति अस्य ग्रन्थस्य बहुषु कोशेषु पाठश्च न दृश्यते, यद्यपि "यदा पुरुस्तादरुणा स्यादथ प्रव्रज्यः उपकाश उपव्युषम्् समयाविषिते उदितानुदिते उदितेवां प्रातस्सङ्गवे माध्यन्दिने वा पवमाने स्तुते' इत्यापस्तम्बप्रवग्यर्सूत्रभाष्ये यदायस्मिन्काले, पुरुस्तादरुणारक्त्ता स्यात््, अथ अस्मिन्काले प्रचरितव्यः प्रवर्ग्यः प्रकाशे उदयसमीपे वा समयाविषितं उदयप्राप्तम्् उदितानुदितम्् अर्द्धोदितं उदिते वा समस्ते सङ्गवान्तः प्रातर्माध्यन्दिने वा पवमाने स्तुत' इति केचित्् समयाविषितशब्दार्थमुदितानुदितमित्याहुः । उपदेशस्समयाविषितमर्धास्तमिति         च, मनुश्च "उदितेऽनुदिते चैव समयाविषिते  तथा । सर्वथा वर्तते यज्ञ इतीयं वैदिकी श्रुतिः ।' इति, समयाविषिते उदितानुदित इत्यर्थः, सूर्य इति शेषः इति, समयाविषित इति पदं व्याख्यातम््, तथापि प्रवर्ग्यप्रकरणे समयाविषितशब्दस्य अर्धोदितपरत्वेपि षोडशिस्तोत्रप्रकरणे तथात्वसम्भवात््, सांप्रदायिकार्थ एव युक्त्त इति द्रष्टव्यम््, उपगानमुद्गातृषु स्तुवत्सु ॠत्विग्भिः कर्तव्यम्, भो      इति शब्दोच्चारणम््, "अदि तु वाक्यशेषः स्यात्् अन्याय्यत्वाद्विकल्पस्य विधीनामेकदेशस्स्यात््' इति "यज्ञेषु ये यजामहं करोति नानूयाजेषु' इत्यनारभ्य श्रूयते, तत्र सामान्येन सर्वयज्ञेषु ये ेयजामहस्य विधः ततो विशिष्यानूयाजेषु तन्निषेध इति पर्युदासाधिकर्ष पूर्वपक्षः कृतः, तत्र सिद्धान्तसूत्रमिदम््, तथा सत्यनूयाजेषू ये यजामहत्तन्निषेधयोष्षोडशिग्रहणाग्रहणयोरिव विकल्पो भवेत््,        न च पदाहवनीयशशस्त्रवत्् इह सामान्यविशेषन्यायः प्रवर्तते, तत्र होमसामान्यद्वारा पदशास्त्रविषये होमे प्राप्तिपर्यवसानात्् आह- वनीयशास्त्रात्प्रागेवाहत्य होमविशेषविषयतया तत्र प्रवर्तितेन पदशास्त्रेण अपहृतपदविशेषविषयमाहवनीयशास्त्रम््  तदितरविशेषविषयं व्यवतिष्ठत इति युक्त्तम््, इह तु सामान्यविषयमपि विधिशास्त्रमेवानूयाजानपि क्रोडीक्रत्य प्रवर्तत इति वक्त्तव्यम्, अन्यथा प्रसक्तयभावेन निषेधायोगात््, एवं  शास्त्रप्राप्तस्यास्त्रान्तरेण सर्वथा निषेधे प्रापकशास्त्रस्य सर्वथा अप्रामाण्यं स्यात्् । अतस्तत्परिहारार्थम््, "अनूयाजेषू ये यजामह' इति विधिनिषेधयोः शास्त्रययोः विकल्पोऽङ्गीकार्यः स्यात््, स चान्याय्यः, तस्मात्् नानूयाजेष्वित्ययमंशः   पर्युूदासवृत्या   अनूयाजव्यतिरिक्त्तपरः   "यज्ञेषु  येयजामह' इत्यत्र   यज्ञविशेषसमर्पकतया   तेदेकदेशो   भवतीति
सूत्रार्थः, ननु नेदं सूत्रं प्रदेशान्तरस्थवाक्यशेषतायामुदाहरणम््, किन्तु"दीक्षितो न जुहोति न जुहोति न ददाती'ति ज्योतिष्टोमप्रकरणाम्नातं वाक्यं क्रत्वर्थपुरुषार्थसाधारण्येन सर्वेषामपि हानेमानां प्रतिषेधकम, अथवा क्रत्वर्थेषु प्रत्यक्षशिष्यान्विहायातिदेशप्राप्तानां पुरुोर्थानां च होमानां प्रतिषेधकमिति प्रतिेधपूर्वकत्तनिराकरणार्थमियत्प्रवृत्तम््, "अपि तु वाक्यशेषत्वात्् इतरपर्युदासः       स्यात्् प्रतिषेधांविकल्पः स्यात््' इति सूत्रं तद्गिहोदाहतव्यर्म््, तेन हि सूत्रेणाऽग्निहोत्रादिहोमानां स्वस्वविधिभिः क्रतुमध्ये कर्तव्यत्वेन "न दीक्षितः' इत्यादिना वचनेन अकर्तव्यत्वेन च पर्युदासाधिकरणपूर्वपक्षन्यायात्् विकल्पप्राप्तौ तत्परिहाराय अदीक्षित इत्यादिवाक्यस्य अग्निहोत्रादिवाक्यशेषत्वमभ्युपगम्य नञः पर्य्युदासवृत्तिराश्रिता । तेन "अदीक्षितो यावज्जीवमग्निहोत्रं जुहोति' इत्यादिरग्निहोत्रादिवाक्यानामर्थस्सम्पद्यत इति प्रतिपादितम््, अतस्तदेव सूत्रमिहोदाहतर्व्यम््, अत एव शङ्करभाष्ये  तदेवोदाहृतमिति चेत््, सत्यमेतत््, तथापि  तत्र प्रतिषेधाश्रयणेऽपि वस्तुतो न विकल्पप्रसङ्गः, न जुहोति इतिहोमनिषेधः क्रत्वर्थः, होमः        पुनः पुरुषार्थ इति विधिनिषेधयोर्भिन्नविषयत्वात््, उभयोरपि विधिनिषेधयोः क्रत्वर्थत्वे हि तयोः परस्परविरोधेन युगपदुपसंहारासामर्थ्येन षोडशिग्रहणरीत्या तयोरस्यतरस्य कस्यचित्परिग्रहेपि क्रतोस्साद्गुण्याद्विकल्पो भवेत्् । इह तु होमनिषेध एव क्रत्वर्थ         इति होमपक्षे क्रतोर्वैगुण्यात्् न वस्तुतो विकल्पस्य प्रसक्त्तिः । कृत्वा चिन्तया प्रवृत्तं तत्सूत्रं यदि पुरुषार्थहोमप्रतिषेधानयणे पर्युदासाधिकरणपूर्वपक्षरीत्या विकल्पः प्रसज्येत, तदा तत्परिहाराय "न दीक्षितः' इत्यस्य अग्निहोत्रादिवाक्यशेषत्वमङ्गीकृत्यापि विकल्पः परिहरणीयः, किञ्चित्प्रकरणाम्नातस्यैकस्य शब्दस्य प्रदेशान्तराम्नातानेकवाक्यशेषभावादपि अन्याय्यो विकल्प इति न्यायव्युत्पादनार्थमिति नातीवादर्तव्यम््, अत एव भामत्यां भाष्यं शिक्षित्वा इदमेव सूत्रं लिखितम््, एवञ्च प्रदेशान्तराम्नातस्य     शब्दस्य प्रदेशन्तराम्नातवाक्यशेषत्वं कुशादिदृष्टान्तेन उपपादितमेव, तदुक्त्तमित्ययं सूत्रांशस्तु वस्तुतः प्राप्नुवन्विकल्पः सति        सम्भवे सर्वथा परिहरणीय इत्येतायन्मात्रे पूर्वतन्त्रसम्मतिप्रदर्शनार्थ इत्यभिप्रायेण, "नानूयाजे'ष्वित्यत्र प्रतिषेधपक्षे विधिनिधेयोरुभयोरपि क्रत्वर्थत्वेन वस्तुतो विकल्पप्राप्तिरस्तीति तत्प्रदर्शनाय पर्युदासाधिकरणसिद्धान्तसूत्रमुदाहृतम्् ।  परे त्वित्यादि- यथा अश्रूयमाणमेकत्र साखायामङ्गम््  तस्मिन्नेवोपासने शाखान्तरे श्रूयमाणमुपसंद्रिृयते, एवं शाखान्तरे श्रुतमुपासनमुपसंहरिष्यत  इत्यत  आह - विद्यान्तरशेषतया  श्रुतस्येति ।   द्वादशमासा  इत्यर्थवादाश्रवणे   आदित्ये   एकविंशत्वस्य   दुर्ज्ञानत्वादिति
भावः । कार्यान्तरप्रतिबन्धनमिति - किञ्चित्कालं कार्यानुपपत्तिरित्यर्थः, ननु "तत्सुकृतदुष्कृते धूनुते तस्य प्रया आद्ययः सुकृतमुपयन्ति अप्रिया दुष्कृतम््' इति कौषीतकीवाक्ये उपायसन्निधानात्् धूननशब्दस्य हानलक्षकत्वेऽपि "अश्व इव रोमाणि विधूय     पापम््' इत्यादौ शाखान्तरे उपायनासन्निधानात्् कथं प्रहाणलक्षणोचितेत्याशङ्कयाह - शाखान्तरस्येत्यादिना । अधिकरणविशेषपश्चाद्भावनियामकेति - अधिकरणविशेषः वेधाद्यर्थभेदाद्यधिकरणमित्यर्थः । द्वितीयादनन्तरमिति - "उपसंहारोऽर्थाभेदात््'    इति द्वितीयाधिकरणानन्तरमित्यर्थः, तन्मते  तस्य द्वितीयत्वादिति द्रष्टव्यम्् । सवर्कर्मप्रहाणप्रत्यभिज्ञापनेनेति - कौषीतकीशाखायामिति शेषः, ननु कौषीतकीवाक्यस्य पर्यङ्कविद्याप्रकरणपठिततया प्रकरणादेव विद्योपस्थापनसम्भवात्् न लिङ्गात्् विद्योपस्थापनम््, तथापि सर्वब्रह्मविद्योपस्थापनम्् प्रकरणान्न सम्भवतीति ब्रह्मविद्या व्यभिचरिकर्मक्षयरूपलिङ्गेन सर्वब्रह्मविद्योपस्थापनमयुक्त्तमिति भावः । निद्राया अन्यैरुपायनमपेक्षितमिति - ननु तत्र विधूतशब्दस्य नाशार्थकत्वात्् नष्टाया निद्राया उपायननिरपेक्षत्वेऽपि प्रकृते पुण्यपापयोर्नाशाभावेन प्रहाणार्थकतया  तत्र चोपायनस्यापेक्षितत्वात््, इतरथा उपायनस्य हानापयोगित्वप्रतिपादकभाष्यवाक्यस्ववाक्याभ्यां विरोध  इति  चेन्न, हानोपयोगित्वप्रतिपादकभाष्यवाक्यस्ववाक्याभ्यां  विरोध  इति  चेन्न, हानोपायनवाक्ययोरसदर्थावलम्बनत्वेन स्तुतिमात्रपरत्वमिति वदता एकस्यासदर्थस्य असदर्थान्तरोपयोगित्वस्यापि वक्त्तुमशक्यत्वादित्यर्थः । क्रियोत्तीर्णयोरिति - क्रियाव्यतिरिक्त्तयोरित्यर्थः ।।26।।     ।। इति हान्यधिकरणम््  ।।
ताण्डिनश्छन्दोगा इति - छन्दोगविशेषा इत्यर्थः, अकृतं- ब्रह्मलोकम्् कृतात्मा- कृतकृत्यात्मा, अभिसम्भवतीति श्रुत्यथर्ः ।         नहि  कौषीतकीवाक्यमात्रेण  संशयो  जायत  इति - ननु   कौषीतकीवाक्यपाठक्रमार्थस्वभावाभ्यां   संशय  इति  शक्यते   वक्त्तुम््, अत एवार्थस्याभाव्यात्् सुकृतदुष्कृतहानिकाले अवधूते सतीति भाष्यमिति चेन्न, स्वभावस्य श्रुत्यनुग्राहकस्यैव युक्त्तत्वेन श्रुतौ सत्यामर्थस्वाभाव्यस्य प्रधानहेतुत्वाश्रयणस्य अन्याय्यत्वादितिभावः, ननु शाण्डिल्पशाट्यायनिश्रुतिभ्यामर्थस्वाभाव्येन च देहपातसमये एव हानप्रतीतेः कौषीतकीपाठमात्रमवलम्व्य कथं पूर्वपक्षः, श्रुत्यर्थाम्यां पाठस्य दुर्बलत्वादिति चेत, उच्यते- न पाठक्रममात्रमवलम्वव्य पूर्वपक्षः, अपि तु श्रुतिमपि, तथाहि  तत्सुकृतदुष्कृते धूनुते' इत्यत्र तदितिशब्दस्य तस्मादित्यर्थकस्य सन्निहितपरामर्शितया विरजानद्यतिक्रमणरूपहेतोरिति ह्यर्थः, ततश्च श्रुतिपाठाम्यां पूर्वपक्षः, सिद्धान्ते  तु  तच्छब्दः "ये वै चाऽस्माल्लोकात्प्रयन्ति' इति व्यवहितवाक्यनिर्दिष्टप्रायणकालपरामर्शीति द्रष्टव्यम््, साम्पराय इति "युद्धायत्योः साम्परायः' इति निधन्दुः- सम्परा, देहविगमस्य पश्चात्् ईयते प्राप्यते इति साम्परायः, एरच््, साम्पराय एव साम्परायः, प्रज्ञादित्वात्स्वार्थे अण्् । तर्त्तव्याभावादिति - तरतिः प्राप्तिवचनः,
वेदान्तं  तरतीत्यादिवत्् "तप्तवनतरणयोः' इतिधातोः सेट््त्वादत्रेडभावः आगमशा सनस्य अनित्यत्वनिबन्धनः ।।27।।
तद्वदिहापीति छेदः, भाष्ये- चरमश्रुतो वाक्यावयवः- इति । वाक्यार्थ इत्यर्थः, न तु  तथा पठितव्यमिति पाठः कल्प्यत इति भावः । अग्निहोत्रं जुहोति' "यवागूं पचति' इत्यत्रेव पाठानुमितक्रमस्यैव बाध्यत्वस्य वक्त्तव्यत्वेन पाठस्याऽन्यथा कल्पनासम्भवादिति द्रष्टव्यम्् ।।
शङ्कते - केवलस्येत्यादिना । अनाविर्भूतत्वाच्चेति  छेदः ।।29।।
लक्षणशब्दः स्वरूपवाचीति - स्वासाधारणधर्मशरीरत्वादिवाचीत्यर्थः, ततश्च  तस्य लक्षणमिव लक्षणं यस्येति उपमानगर्भबहुव्रीहिः, तज्जातीयोपलब्धेरित्यर्थ इति भावः । तल्लक्षणार्थोपलब्धेरित्युक्त्तमिति - इतरथा सूक्ष्मशरीरस्य प्रकृततया तद्व्यक्त्तेरेव ग्रहणं स्यादित्यर्थः ।।30।।
वर्णकान्तरञ्च कृतमिति - द्वितीयं सूत्रं परैरन्यथा व्याख्यातमित्यर्थः, न तु सूत्रस्य वर्णकद्वयं कृतमिति गन्तव्यम््, यद्वा जीवद्द     शायां छन्दतोऽनुष्ठनमुपपद्यते, उत क्रान्तस्य च्छन्दतोऽनुष्ठानं नोपपद्यत इति छन्दतः- इति पदस्य योजनाद्वयं प्रदर्शितमिति भावः ।     एत  सति   निमित्तनैमित्तिकथोरिति - कारणानन्तरमेव   कार्योत्पादे  सति  कायर्कारण   भावोपपत्तिः,   न   तु   विलम्ब इत्यर्थः ।
कथमर्थवत्त्वस्य प्रकारोर्थशून्यत्वमिति - नचोभयार्थवत्वमिति नान्वयः, अपि तु गतेरर्थवत्वं गतिप्रयोजनत्वमुभयथा अस्ति च नास्ति  च,  क्कचिदस्ति  क्कचिन्नास्तीत्यर्थे  दोषाभावादिति  वाच्यम््  सत्वासत्वयोः प्रकारतया कथनस्याऽक्लिष्टत्वादिति भावः । अपरे
त्वित्यादि - गन्तृपुरुषसमवेतत्वाभावेनेति । नहि गच्छन्पुरुषः मम अनावृत्तिश्रुत्यविरोधोस्त्विति कामनया गच्छतीति भावः ।।31।।
।।  इति साम्परायाधिकरणं  ।।
आचार्यस्तु ते गतिं वक्त्तेति गत्यनुवाद इति - "अचार्यस्तु ते गतिं वक्त्ता' इति अग्निवाक्येन परिशेषिताया गतेः "तेर्चिषमभिसन्मविन्त' सति यत्कार्तनं तदुपासनान्तरे अचिर्रादिगति निरुणद्धि, उत नेत्य अयं भावः
यद्यर्चिरादिगतिः सवर्ेराधारणी "तद्य इत्थं विदु'रिति पञ्चाग्निवाथ्यौ नोपदिश्येतः तर्हि तस्यामेव शाखायामुपकोसलविद्यायामर्चिरादिपाठोऽनर्थक स्यात््, शाखैक्येन प्रतिपत्तृभेदेन परिहारसम्भावात््, न च शाण्डिल्याविद्यायामिव "एकत्र विधिरन्यत्राऽनुवादः' इति नियन्तुं शक्यते, विनिगमकाभावात््, "आचार्यस्तु ते गतिं वक्त्ता' इति गत्युक्त्तिपरिशेषेण उपकोलविद्यायां गतेः प्रतिषिपादयिषितत्वावगमेन स्त्ग्यर्थानुवादत्वाभावाच्च विद्यान्तरप्रतिपत्तिं प्रतिबन्धातीति पूर्वपक्ष्यभिभावः "यदु चैवास्मिन्् शव्यं कुर्वन्ति यदु च न ते ऽर्चिषिमभिसम्भवन्ति' इतित शब्दहनादिवैगुण्येपि अचिरादिगतिरुपकोसलविद्यानिष्ठस्य सिद्धयतीति विद्यास्तुत्यर्थतया श्रुतोपनिषत्कसूत्रटीकोक्त्तरीत्या अपुनरावृऽत्तिरूपगुणविधानामेतया वा अर्चिरादिकीर्तनस्य न विद्यान्तरे अर्चिरादिगत्यवगतिप्रतिबन्धकत्वमिति सिथान्त्यभिप्राय इति,
एतत्सर्वं हृदि निधाय किमुपकोसलविद्योयामिति वाक्यं प्रयुक्त्तमिति द्रष्टव्यम्् । उदाहृतवाक्यैः सर्वब्रह्मविद्यानिष्ठानाम्् अर्चिरादिगतिमत्त्वं दर्शयति छान्दोग्ये "इत्थं विदु'रिति क्कचित्कोशेषु पाठो दृश्यते, तत्र छान्दोग्ये इत्येतत्् लेखकदोषकृतं, छान्दोग्ये इत्येतस्य पूर्वान्वितत्वात््, भाष्ये- "य इत्थं विदु'रितं;तदुपलक्षणं "य एवमेतद्विदु'रिति वाजसनेयिवाक्यस्याऽपि, ततश्च "इत्तं विदुः "य एवमेताद्विदुः' इति च पञ्चाग्निविद्यानिष्ठानित्यर्थः, "ये चेमेऽन्ये' इत्यादिना इत्यत्रादिशब्देन "ये चामी वनस्थादयः श्रद्धां कृत्वा सत्यं ब्रह्मोपासत इति श्रुत्यर्थः, यत्र कामाः परागताः कामाः- क्षुद्रविषयाः, परागाः- निवृत्ता भवन्ति, तद्व्रह्म लोकाख्यं
स्थानं आरोहन्ति तत्र स्थाने दाक्षणमार्गगा न यान्ति-न गच्छन्ति, तपस्विनोऽप्यविद्वांसो न यान्तिीत्यर्थः, शाब्दत्वं सम्भवदिति भाष्योक्त्तरीत्या तपश्शब्दस्यैव ब्रह्मवाचकत्वसम्भवादिति भावः । सङ्कोचोऽनुवादत्वञ्चेति - "श्रद्धां सत्यमुपासते' इत्यस्य पञ्चाग्निविद्यामात्रविषयत्वमेव, ततश्च "तद्य इत्थं विदु'रित्येदनुविजानन्तीत्यत्र अनुविद्येतिवदनुवाद इत्यर्थः, न च "तद्य इत्थं विदुर्ये
चेमेऽरण्ये'इति यच्छब्दद्वयस्य चशब्दस्य च वैयर्थ्यं शङ्कयम््, गत्यभावादुपपत्तेरिति भावः । अन्येषामनुवादत्वमात्रमिति - उपकोसलविद्यापर्यङ्कविद्यादिवाक्यानामित्यर्थः । तद्वयक्त्तीभविष्यतीति - उत्तराधिकरणे सम्भृतिश्रुतिव्याख्याने गतेस्सर्वविद्याचिन्तनीयत्वं व्यक्त्तीभविष्यतीत्यर्थः । इतिहासपुराणवचसामप्रमाणतयेति - ननु भवत्पक्षेपि समानमेतत्् "अथ इव रोमाणि विधूय पापम््' इति श्रुतिवलात्् ब्रह्मविदश्शरीरपातसमये सर्वकर्मक्षयार्चिरादिगतिविरजातरणब्रह्मप्राप्त्यादीनां श्रवणात्् वसिष्ठावान्तरतपःप्रभृतीनां देहान्तरसन्बन्धप्रतिपादकपुराणवचसामप्रामाण्यप्रसङ्गेन शङ्कानुत्थितिप्रसङ्गात्् । न च "भोगेन त्वितरे क्षपयित्वाऽथ सम्पद्यते' इत्यत्रोक्त्तन्यायेन "तस्य तावदेव चिरं यावन्न विमोक्ष्ये' इत्यस्य विद्यायोनिशरीरावसानत्वनिराकरणात्् तच्छ्रुत्यनुग्रहसत्वेन वसिष्ठादीनां देहान्तरसत्वप्रतिपादकपुराणवचसाम््
प्रामाण्यं सम्भवतीति वाच्यम््, तर्हि तन्मतेपि तेषां प्रामाण्यं सम्भवतीति वक्त्तुं शक्यत्वात््, किञ्च तेनैवाधिकरणेन प्रारब्धानाशाविकत्वे संसारस्य निश्चिते सति किमत्र विचार्यमवशिष्यत इति चेत््, अत्रोच्यते- अस्मन्मते विदुषश्शरीरपातसमये सर्वकर्मक्षय वसिष्ठावान्तरतपःप्रभृतीनां जन्मान्रसम्बन्धप्रतिपादकपुराणानां का गतिरित्याशङ्क्य "भोगेन त्वितरे' इत्यधिकरणसिद्धन्यायस्मारणं सूत्रकृता क्रियत इति शक्यते वक्त्तुम््, परमते स्मृतिप्रमाणमवलम्व्य श्रुतिप्रामाण्याक्षेपपर्यन्तपूर्वपक्षप्रवर्तनमसङ्गतमित्यत्र तात्पर्यात््, ननु "अर्चिरादिना तत्प्रथितेः' इत्यधिकरणे अर्चिरादिमार्गव्यतिरेकेण मार्गान्तरं नास्तीति स्थापयिष्यमाणत्वात्् देशविशेषविशिष्टब्रह्मप्राप्तेः मार्गान्तरेणाऽसम्भवात््, अर्चिरादिगतेः सर्वविद्यासाधारण्यं सिद्धमेवेति सिध्यत्येव सर्वविद्यासाधारण्यमिति व्यर्थोयं विचारः, न च अर्चिरादिगतेः सर्वविद्यासाधारण्येऽपि सर्वविद्यासु अनुचिन्तनीयत्वसिध्यर्थमिदमधिकरणमिति वाच्यम््, ब्रह्मप्राप्त्युपायतया सर्वविद्यान्वये सिद्धे तत्क्रतुन्यायेन सर्वत्र चिन्तनीयत्वस्यापि सिद्धेः, अस्मिन्मते अस्याधिकरणस्यार्चिरादिगतिचिन्तनविषयत्वाभावाच्च इति चेत््- सत्यम््, छान्दोग्ये एव प्रदेशभेदेन द्विःपाठस्य गतिप्रदर्शनपरत्वादस्यादिकरणस्य ।।32।।
।। इति अनियमाधिकरणं ।। 13 ।।
नन्वस्थूलत्वादीनां सर्वेषां प्रपञ्चप्रत्यनीकतारूपत्वे एकतरवैयर्थ्यमित्याशङ्कयाह - प्रपञ्चप्रत्यनीकमित्यादिना । सर्वैरप्यस्थूत्वादिभिर्धर्मैः प्रपञ्चप्रत्यनीकत्वं प्रत्याय्यते, निरूप्यनिरूपकयोरभेदोपचारेण च निर्देश इति भावः । किं मैत्रेयीब्राह्मणे श्रुतमिति
अत्र मैत्रेयीशब्दो लेखकस्स्वलनकृतः, गार्ग्यब्राह्मणे इति पठतव्यम्् । समुचित्यैको हेतुरिति - ब्रह्मस्वरूपप्रतीत्यन्तर्भावलक्षणस्तद्भाव एव हेतुः, तत्र तु प्रपञ्चप्रत्यनीकब्रह्मस्वरूपस्य सर्वविद्यानुगतत्वलक्षणं सामान्यं हेतुरिति व्यापारव्यापारिभावापन्नतया सामान्यतद्भावयोर्हेतुत्वमिति भावः, भाष्ये- स्थूलत्वादिविपरीतरूपम्् इति, ततश्च स्थूलत्वादिषु प्रतिषिद्धेषु हेयप्रत्यनीकत्वं फलतीत्यर्थः, मुण्डकाद्याम्नातैस्सर्वैरपि मिलितैरत्थूलत्वादिभिर्हेयप्रत्यनीकत्वमुपस्थाप्यत इति भावः, ननु निषेधप्रतीतेः निषेधाधिकरणप्रतीतिनिबन्धनत्वादित्यस्य कः परिहार उक्त्त इति चेत््श- ब्दाभावज्ञाने अधिकरणज्ञानस्याऽकारणत्वात््, प्रत्यगात्मव्यावृत्तब्रह्मस्वरूपप्रतीत्यभावेऽपि ब्रह्मस्वरूपप्रतीतिमात्रस्य प्रागपि सत्वाच्च नानुपपत्तिः । अस्थूलत्वं सुसूक्ष्मशब्देनोक्त्तमिति - नचैवम्् अह्रस्वमित्युक्त्ते दीर्घत्वस्य ैअदीर्घमित्युक्त्ते ह्रस्वत्वस्य च प्रसङ्ग इति वाच्यम््, नहि दीर्घत्वाभावो ह्रस्वत्वम््, ह्रस्वत्वाभावो वा दीर्घत्वम््, तथाहि सति गुणक्रियादीनाम्् अह्रस्वत्वादीर्घत्वाद्यभावप्रसङ्गात््, अपि तु धर्मान्तरमिति नोक्त्तदोषः, ननु स्थूलत्वादिविरुद्धो धर्मो ज्ञानानन्दत्वादिरेव, न तु तद्वयतिरिक्त्तः प्रमाणाभावात््, ज्ञानानन्दत्वादिश्च सत्यज्ञानादिवाक्यादेव प्रतिपन्न इति व्यर्थमस्थूलत्वादिप्रतिपादनमिति चेन्न, ज्ञानानन्दत्वादिप्रतीतेः स्थूलत्वादिप्रतीतिविरोधित्वाभावेन ज्ञानानन्दत्वादेः स्थूलत्वाद्यभावरूपत्वाभावात््, यस्मिन्प्रतीयमाने यत्प्रतीतिर्न भवति तस्य तदभावरूपत्वात््, यथा पटत्वप्रतीतिप्रतिबन्धकप्रतीतिविषयस्य घटत्वस्य पटत्वाभावरूपत्वम््, आनन्दत्वादिप्रतीतेश्च स्थूलत्वादिप्रतीत्यप्रतिबन्धकत्वेन स्थूलत्वाभावरूपत्वाभावात््, सत्यपि स्थूलत्वाद्यभावरूपत्वे अस्थूलत्वाद्युपदेशस्याऽर्थवत्वमस्त्येव, गोत्वस्यैव अश्वाद्भेदरूपत्वेपि गौरश्चाद्भिन्न इति वाक्यस्य साफल्यदर्शनात्् । ननु भोत्कस्य अश्वाद्भेदरूपत्वप्रतिपादकतया मौरश्वाद्भिन्न इति वाक्यं सफलमिति चेत््, तर्हि ज्ञानानन्दादेः स्थूलत्वाद्य
भावरूपत्वप्रत्यायकतया अस्थूलत्वादिवाक्यमपि सफलमस्तु यद्येवं ब्रह्मस्वरूपाभिन्नत्वेपि आनन्दत्वास्थूलत्वादेः तदुपदेशसाफल्यमस्तु, किमतिरिक्त्तेन आनन्दत्वास्थूलत्वादिधर्मजातेन, ततश्च आनन्दत्वास्थूलत्वादीनां ब्रह्मस्वरूपादभिन्नतया सर्वविद्यानुयायित्वमपि सूपपादितमिति चेत््, इष्टत्वात््, तर्हि सर्वाधारत्वसर्वशेषित्वादीनामपि स्वरूपपतया सर्वविद्यानुयायित्वं कुतो न भवेदिति चेन्न, सर्वविशेषितमाधारत्वं न स्वरूपरूपम््, तद्धटकपदार्थानां सर्वमुक्त्तौ वा प्राकृतप्रलये वा अभावेन इतरेषां च विकारशालितया तद्धटितमाधारत्वमपि न सततैकरूपमिति न धर्मिस्वरूपाभिन्नमिति वैषम्यात््, "आनन्दादयः प्रधानस्य इत्यधिकरणे अस्यापि पक्षस्य प्रदर्शितत्वेनाऽस्य विरुद्धत्वाभावादिति सर्वमवदातम््, नन्वस्थूलत्वादीनाम्् उपसंहारे "निष्कलं निष्क्रियं शान्तम््' इत्यादिाखान्तरस्थितानामपि उपसंहारप्रसङ्गः, निषेध्यानामानन्त्यादुपसंहाराशक्त्तिश्चेति चेत््, अस्थूलमित्यादि अदीर्घमित्यन्तेन "अवाय्वनाकाश'मित्यनेन च दोषावहशरीरदोषनिषेधः, "अचक्षु'रित्यादिना इन्द्रियनिषेध इत्यादिरूपेण परिपूर्णस्य शरीरेन्द्रियादिदोषनिषेधस्य अस्थूलादिवाक्ये मुण्डकवाक्ये च श्रवणात्् तदुपसंहारे च नान्यायपक्षाऽस्तीति आनन्त्यदोषपरिजिहीर्षयैव सूत्रे अक्षरग्रहणं कृतमिति नानुपपत्तिः । जमदग्निना मुहुरनुष्ठित इति - सकृदनुष्ठानस्य सर्वसाधारण्यात्् मुहुरित्युक्त्तम््, "जामदग्न्यं पुष्टिकामस्तस्य पुरोडाशिन्य उपसदः' इति जामदग्न्यस्य चतूरात्रस्याहीनविशेषस्य पुरोडाशिन्य उपसदो विहिताः, तत्र एककपालादिद्वादशकपालान्तपुरोडाशद्रव्यकाणां द्वादशानां यागानाम्् "अग्नेर्वैहोत्रम्् वैनध्वरम््' इत्याद्याः स्वाहान्ताः द्वादशा होममन्त्राः समाम्नाता इत्यर्थः । उच्चैः साम्नेति वचनादिति - उच्चैस्साम्नेत्यस्याऽयमर्थः- सामशब्द उपक्रमाधिकरणन्यायेन मन्त्रब्राह्मणसमुदायात्मकसामवेदपरः, ततश्चायमर्थः सामवेदेन यत्क्रियते यद्विधीयते तस्योच्चैस्त्वं धर्म इत्यर्थः. ततश्चैषामपि मन्त्राणां सामवेदे उत्पन्नत्वेन उत्पत्तेरपि विधिरूपत्वेन सामवेदविहितत्वात्् तन्निबन्धनमुच्चैस्त्वं प्राप्तमित्यर्थः, सामवेदे पठितत्वेन सामवेदविहितत्वेनेत्यर्थः । उच्चैर्गान इति - उच्चैरुच्चारण सत्यर्थः, एषां होममन्त्राणां गानस्याप्राप्तेरिति द्रष्टव्यम््, उपांशु पठितव्यं यद्यजुर्वेदविहितं ुपसर्त्मेत्यर्थः, उपांशु यजुषेत्यस्यापि पूर्वोक्त्तन्यायेन यजुर्वेदेन यद्विधीयते तदुपांशु कर्तव्यम््, तस्योपांशुत्वं धर्म इत्यर्थः, ततश्चोपसदोपि यजुर्वेदविहिततया तत्र च स्वरस्योपांशुत्वस्य साक्षादनुष्ठातुमशक्यत्वात््, आनर्थक्यतदङ्गन्यायेन तदङ्गभूतेषु मन्त्रेषूपांशुत्वं निविशते, ततश्चोपांशुपठितव्यत्वं मन्त्रद्वारेण लभ्यते, ततश्चोपांशुत्वं मन्त्रनिष्ठमपि उपसदङ्गम््, उच्चैस्त्वं तु मन्त्राङ्गम््, ततश््च तेषु मन्त्रेषु सामवेदविहितमन्त्रधर्मभूतस्य उच्चैष्ट्वस्य
यजुर्वेदविहितोपसद्धर्मभूतस्योपांशुत्वस्य च प्रसक्त्तौ प्रधानधर्मेण उपांशुत्वेन तदङ्गधर्मभूतमुच्चैष्ट्वं बाध्यत इत्यर्थः । गुणमुख्यव्यतिक्रमे इतीति - गुणमुख्ययोर्मन्त्रोपसदोर्व्यतिर्कमेस्वरववेदविहितस्वरप्रप्त्या विरोधे सति मुख्येन प्रधानानुसारेण वेदसंयोगः स्वरविधायकवेदसम्बन्धः प्रधानविधिविधेयत्वादङ्गानामित्यर्थः, अत्र तु शवरस्वामिना न्यायसाम्यादन्यदुदाहरणं दर्शितम््, अस्त्याधानं यजुवेर्ददविहितम्् "य एवं विद्वानग्निमाधत्ते' इति, तदङ्गवेन "वारबन्तीयं गायति' इत्यादिना सामवेदे सामानि विहितानि, तत्र सामसु सामवेदविहितत्वनिबन्धनौच्चैष्ट्वस्य प्राप्तिं पुर्वपक्षीकृत्य आधानस्य प्रधानस्य याजुर्वैदिकतया तद्धर्मत्वादुपांशुत्वस्य, तेनोच्चैष्ट्वं वाध्यते, ततश्च वारवन्तीयादिसामसु उपांश्रुत्वं प्रयोक्त्तव्यमिति सिद्धान्तितम््, न तूच्चैष्ट्वमभिप्रेतमिति, नचानेन तस्य गतार्थता शङ्कनीया, तस्यैव न्यायस्य प्रञ्चनं कियत इत्युक्त्तत्वात्् ।।33।।
"इयदामनना' दिति सूत्रमपि "इतरे त्वर्थसामान्यात््' इत्यस्यैव प्रपञ्चः । परे त्वित्यादि - समानत्वादिति । सर्वविद्यापेक्षितत्वेन समानत्वादित्यर्थः - अङ्गानां प्रधानानुवर्त्तित्वे हीति । सिद्धस्याऽपि प्रपञ्चनस्य बहुशश्शास्त्रेषु दर्शनादिति भावः । ॠतं पिबन्ताविति - अथं मन्त्रः कटबल्लीगतः "द्वा सुपर्णा'इति मन्त्रस्तु मुण्डकश्वेताश्वतरगत इति द्रष्टव्यम्् । इयदामननादिति सूत्रमिति - इयतः द्वा सुपर्णाविति प्रतिपाद्यस्य द्वित्वसंख्यापेक्षितस्याभेदेनामननादिति सूत्रार्थः । छत्रिन्यायेनाऽविरोधादिति - "ॠतं पिबन्तां'वित्यत्र पिबच्छब्दः पातृत्वशून्ये परमात्मनि छत्रिन्यायेन प्रयुक्त्त इत्यर्थः, वस्तुतस्तु अनयोर्मन्त्रयोः पौर्वापर्यालोचनायां
केवलपरमात्मपरत्वमेव प्रतीयते, नतु जीवेन सद्वितीयत्वमपि, कथं तर्हि जीवोपादानमिति चेन्न, तादात्म्यविवक्षया परमात्मना अभेदं जीवस्य दर्शयितुं जीवोऽनूद्यते, परमात्मविद्यायाश्च निर्भेदविषयत्वात्् भेदाभेदविचारस्यापि न प्रसक्त्तिरिति यदुक्त्तं तदनु
भाषते । जीवोपादनस्येति - इयच्छब्दो हीति । इदं परिमाणमस्येत्यर्थे परिमाणे वतुष्् "किमिदम्भ्याम्बो धः' इति वतुष्् वस्य च घः, अत्र च परिमाणशब्दः प्रस्थादिवचनः, "ऊध्वर्मानं किलोन्मानं परिमाणन्तु सर्वतः । आयामस्तु प्रमाणं स्यात्संख्या बाह्या तु सर्वतः' इति श्लोकवार्तिककारेण उन्मानपरिमाणप्रमाणसंख्यानां परस्परभेदः
प्रतिपादितः, तुलादावारोप्य येन द्रव्यान्तरपरिच्छिन्नगुरुत्वेन पलादिशब्दवाच्येन पाषाणादिना सुवर्णादेः गुरुत्वमुन्मीयते, तद्गुरुत्वमानमुन्मानम््, आयाममानं प्रमाणम््, आयामो दैर्ध्यम््, स येन मीयते तदित्यर्थः, एतच्च क्कचित्तिर्यगवस्थितस्य वस्तुनो भवति यथा वस्त्रादेर्हस्तादिः, क्कचिदूर्ध्वाधोदिगवच्छिन्नस्य भवति- यथा हास्तिनमुदकमूरुद्वयसमिति, आरोहपरिणाहमानं परिमाणम््, आरोहः- उच्छ्रायः परिणाहोविस्तारः ताभ्यामारोहपरिणाहाभ्यां त्वगताभ्यां येन काष्ठादिनिर्मितेन प्रस्थादिशब्दवाच्येन व्रीह्यादि परिमीयते तत्परिमाणमित्यर्थः, परिस्सर्वतोभावे, सङ्खया वाह्या तु सर्वतः, पूर्वोक्त्तादुन्मानादेः सर्वस्माद्वाह्या, तत्रानन्तर्भावादिति श्लोकार्थः, ततश्च द्वित्संख्यायाः परिमाणादिभिन्नत्वेन तस्यार्थत्याऽसम्भवात््, तावती रज्जुः तावानध्वेत्यत्र तत्प्रमाणके तावच्छब्दप्रयोगवत्् तत्सङ्खयाकेऽपि तावच्छब्दप्रयोगः सादृश्यादिनिबन्धन औपचारिकः, ततश्चेदं सङ्खयाके इयच्छब्दप्रयोगस्य त्वन्मते औपचारिकत्वेन वक्त्तव्यत्वात््, तादृशस्य प्रयोगस्य देशकालादिसान्यमादाय प्रयोगस्सम्भवतीति, लोके हि तावानयमित्युक्त्ते स यावन्तं देशं व्याप्नोति तावन्तमसावष्ठि, स यत्सङ्खयाकः तत्सङ्खयाकः स यत्कालव्यापि तत्कालव्यापीत्यपि प्रतीतेरविशेषादित्यर्थः । पैङ्गिश्रुत्यनुसारेणेति - "तयोन्यः पिष्पलं स्वाद्वत्ति' इति सत्वम्् "अनश्नन्नन्यो अभिचाकशीति' इति ज्ञः, तावेतौ सत्वक्षेत्रज्ञाविति अन्तःकरणजीवपरतया व्याख्यातत्वादित्यर्थः । पौनरुक्त्तयमुक्त्तमिति - "गुहां प्रविष्टा'वित्यनेनेति शेषः । द्वित्वसङ्खयाव्यवच्छेदमिति - सङ्खयाव्यवच्छिन्नमित्यर्थः, एवमुत्तरत्रापि द्रष्टव्यम्् । अन्ये त्वित्यादि - सम्भूतिः- प्रपञ्चात्मना उत्पत्तिः, सम्भूतिविनाशौ - सप्रपञ्चत्वनिष्प्रपञ्चत्वे इत्यर्थः । ब्रह्मसम्भूतिभिरेव विनाशस्समुच्चीयत इति - यत्र सप्रपञ्चत्वलक्षणसमब्भूतिमत्तया ब्रह्मण उपास्यत्वं तत्रैव निष्प्रपञ्चत्वरूपविनाशवत्तया ब्रह्मण उपास्यत्वम्् न तु प्राणादिसम्भूतावित्यर्थः । अक्षरविद्याशाण्डिल्यविद्यादीनामिति - अक्षविद्या निष्प्रपञ्चविद्या शाण्डिल्यविद्या सप्रपञ्चविद्येति भावः ।।34।।
।। इति अक्षरध्यधिकरणम्् ।।
उषस्तप्रश्न एव प्रश्नप्रतिवचनयोरनाम्नानादाह - तत्प्रकरणं विवक्षितमिति । प्रश्नप्रतिवचनसन्दर्भो विवक्षित इत्यथर्ः ।
सर्वान्तरत्वप्राणितृत्वे इति - सर्वान्तरत्वं देहाद्यपेक्षं प्राणितृत्वं जाग्रदाद्यवस्थापेक्षमित्यर्थः, अपरोक्षात्् ब्रह्म- अपरोक्षं ब्रह्मेत्यर्थः, कहोलप्रश्ने "यदेव साक्षात्् ब्रह्म' इति प्रकान्तस्याऽनुवृत्त्यर्थस्यैवकारस्य श्रवणात्् कथं पूर्वपक्ष इति न वाच्यम््, यदपरोक्षादेव न तु कदाचिदपि परोक्षमित्येवं योजनासम्भवन एवकारस्य प्रकृतानुवृत्त्यर्थत्वाभावादिति पूर्वपक्षाभिप्रायात््, सिद्धान्ते तु व्यवहितान्वयदोषप्रसङ्गात्् नेयं साध्वी जना, अपि तु प्रकृतानुवृत्यर्थ एतकार इत्यभिप्राय इति द्रष्टव्यम््, भाष्ये अन्तरा सर्वान्तरात्मवेनेति, अन्तरशब्दाद्भावप्रधानात्् "सुषां सुलु'गिति तृतीयैकवचनस्य आकारादेशे रूपमिति सर्वान्तरात्मत्वेनेत्यर्थो लभ्यते, प्रथमं प्रतिवचनमिति चाध्याह्रियत इत्यर्थः, केचित्तु अन्तराशब्दोऽयं मध्यवचनः प्रश्नयोर्मध्ये यत्प्रतिवचनमित्यर्थः, ततश्च प्रथमस्य ग्रहणं
भविष्यति, ततश्चान्तराशब्दस्याऽऽवृत्या अर्थद्वयं लभ्यते, अत एवान्दरत्वेनेत्यनुक्त्तिः, इतरथा अन्तरत्वेनेति निर्देशप्रसङ्गात्् ।। 35।।
तिष्ठासेदिति - तस्माद्व्रह्मणः पाण्डित्यं निर्विद्य बाल्येन तिष्ठासेत्् बाल्यं च पाण्डित्यं च निर्विद्याथ मुनिः मौनञ्चामौनञ्च निर्विद्य ब्रह्मणः' इत्यत्र तिष्ठासेदिति पदानुषङ्गेण ब्राह्मणस्तिष्ठासेदित्यर्थो लभ्यते, ब्रह्म वेदेत्यर्थे "तदधीते तद्वेद' इत्यणि अन्निति प्रकृतिभावे ब्राह्म इति रूपम््, "ब्राह्मो जातौ' इत्येतत्तु छान्दसत्वान्न भवति, ततश्चाऽयर्थो निष्पन्न इति भावः, अत एव सहकार्यन्तरविधिरित्यधिकरणभाष्ये मौनञ्चामौनञ्चेत्यस्यविद्याकाष्ठां तदेकनिष्पाद्यां लभत इत्यथर्ो वर्णितः, अतः कहोलप्रश्नस्येत्यत्र अत इति व्याख्येयं प्रदम््, कहोलप्रश्नस्येत्यादि तद्वयाख्यानम््, ननु व्यावृत्तिप्रतीदिसिद्धयर्थम्् उभाभ्यां परस्परबुद्धिव्यतिहारः कर्तव्य इति भाष्यमयुक्त्तम््, सर्वात्मना जीवस्यासम्भावितेनाऽशनायाद्यतीतत्वेन कहोलस्य प्रत्यगर्थव्यावृत्तेः सिद्धत्वेन प्रत्यगात्मसाधारण्य
शङ्कास्पदप्राणितृत्वव्यतिहारानपेक्षणात््, अत एवोषस्तस्यापि नाशनायाद्यतीतत्वापेक्षा, "न दृष्टेर्द्रष्टारं पश्ये' रित्यनेनैव प्रत्यगात्मव्यावृत्तस्वरूपस्यउषस्तेनाप्यवघृतत्वादित्यत आह - व्यावर्तकधर्मभूयस्तयेति । अयम्भावः, सत्यञ्चातैव द्वयोव्यर्ावृत्तिबुद्धिः, तथाप्यवगतार्थस्य कदादिचप्यप्रकम्प्यत्वाय द्रढिमा सम्भादनीय इति श्रुतेरभिप्राय इति । रूपाभेदशङ्काकृतो विद्याभेद इति - ननु सर्वान्तरत्वादिगुणप्रत्यभिज्ञया विद्यैक्येऽवधृते सद्विद्यान्यायेन प्रश्नप्रतिवचनरूपाभ्यासात्मके भेदकप्रमाणेऽप्यापादिते सति वैश्वानरादिविद्यायामौपमन्यवादिप्रष्ट्टवहुत्ववत्् प्रष्ट्टभेदात्मकह भेदकप्रमाणे चापादिते सति सर्वप्राणिप्राणयितृत्वाशनायाद्यतीतत्वयोः "उपसंहारोऽथाभेदा'दिति न्यायेन उपसंहार एवोचितः, न तु तस्योपास्यवहिर्भावाभ्युपगम इति चेत्सत्यम््, यथा "यश्शुक्लवासाः स देवदत्तपदवाच्यः' इत्युक्त्ते वाससि यथा देवदत्तपदवाच्यत्वानन्वयः, तथा यदशनायाद्यतीतं सर्वप्राणयितृ च तत्सर्वान्तरं साक्षाद्व्रह्मोपास्यमित्युक्त्ते उपास्यत्वस्य अशनायाद्यतीतत्वादावनन्वयादित्यभिप्रेत्य तेषानुपास्यबहिर्भावकथनोपपत्तेरिति
प्रवृत्तिनिमित्तभेदात्् ब्रह्मपर्यन्ताविति - अभिमुखपुरुषत्ववक्त्तृपुरुषत्वरूपप्रवृत्तिनिमित्तभेदादित्यर्थः, हन्ति पाप्पानं जहातीति च गुणफलाधिकारत्वमिति, अहनोमोपासनरूपाङ्गप्रशंसार्थः, फलविधिसरूपार्थवाद इत्यर्थः, शाङ्करभाष्ये भामत्यादिग्रन्थेषु च अर्थवादस्योक्त्तत्वेन गुणपलाधिकारत्वानुक्त्तेः गुणफलमङ्गफलमिति टीकाग्रन्थस्य्राप्यत्रैव तात्पर्यम््, केचित्तु तैरनुक्त्तमपि सम्भावितमिति तदाशङ्कय निराक्रियत इति वदन्ति । नहि द्वौ सर्वान्तरावित्यादि - ननु उभयत्र वेद्यैकत्वेन विद्यैक्यसमर्थनमनुपपन्नम््, प्रत्यत वेद्यैक्यसति अविशेषपुनश्श्रवणसत्वेन पूवर्पक्षस्यैवोपपादकत्वादिति चेत््- सत्यम्, अस्तीयमनुपपत्तिः, सा तु न दोषः, अस्य ग्रन्थस्य शङ्कर भाष्य ग्रन्थस्य शङ्करभाष्यग्रन्थानुवादरूपत्वात्् देद्यभेदाद्विद्याभेदोऽस्तीति पूर्वपक्ष्येकदेशिनिराकरणपरतया भामत्यां नीतत्वाच्च न दोषः । व्यवहितान्वयोऽध्याहारबाहुल्यं चेति - अन्तरा आम्नानाविशेषाथ स्वात्मनो विद्यैक्यं स्यात््, उभयत्रापि वेद्यस्यैक्यात््, वेद्यभेदे तु भूतग्रामवदापेक्षिकं सर्वान्तरत्वं स्यात्् इत्यन्वयाङ्गीकारात्् अध्याहारबाहुल्यव्यवहितान्वयौ स्पष्टौ । अहङ्कारहृद्देशदिक्कालादीनां ब्रह्मरि प्रतिपत्तिरिति - फतद्योऽहं सोऽसौ' "त्वं वा अहमस्मी'त्यादिवाक्यैर्जीवसम्बन्धितया प्रतिपन्नानाम्् अहंत्वहृद्देशस्थत्वाभिमुखदिग्वर्तित्ववर्तमानकालसम्बन्धित्वादीनां ब्रह्मगततया प्रतिपत्त्यर्थमित्यर्थः ।।37।।
।। इति अन्तरत्वाधिकरणम्् ।।
व्योमातीतनिरासः फलितो भविष्यतीति - वाजसनेयके आकाशे शयातत्वेन प्रदिपादितस्यैव छान्दोग्यप्रतिपादितदहराकाशशब्दितब्रह्मत्वप्रतिपादनादिति भावः । ननु छान्दोग्यवाजसनेयगताकाशशब्दयोरेकार्थत्वमस्त्वित्याशङ्कय चान्दोग्यश्रुतस्याऽऽकाशस्याऽपहतपाष्मत्वादिगुणाष्टकप्रतिपादनात्् तस्य ब्रह्मत्वम्, वाजसनेयकाषक्त्ताकाशस्य तु वशित्वादिगुणविशिष्टात्माश्रयत्वप्रतिपादनात्् भूताकाशत्वं वक्त्तव्यमित्याह - आकाशान्तर्वर्तिन इत्यादिना । गुणत्वेनेति - गुणत्वेनअपहतपाष्मत्वादिगुणरूपत्वेनेत्यर्थः, भाष्ये मोक्षार्थेषूपासनेषु लोप इति, वाजसनेयकश्रुताया दहाविद्याया मोक्षसाधननिर्गुणविद्यात्वेव छान्दोग्यश्रुतक्षुद्रफलसाधनसगुणदहाविद्याप्रकरणोपदिष्टा गुणान निर्गुण विद्यायामुपसंहर्तव्याः, तयोर्भिन्नत्वादिति भावः ।।39।।
स्वीकारास्वीकारयोरिति - उपासनानुपासनयोरित्यर्थः, भाष्ये- य इहात्मानमनुविद्येति, "य इहात्मानमनुविद्य' इति श्रुतेरिति भावः ।।39।।
परे त्वित्यादि - छान्दोग्य वशित्वादिसम्बन्ध उपासनार्थ इति । यद्यपि भामत्यां निर्गुणायां विद्यायां ब्रह्मस्तुत्यर्थमेव सगुणविद्यसम्बन्धिगुणोपसंहारस्सम्भवी, सगुणायां तु न ध्यानाय वशित्वादिगुणोपसंहारसम्भवः, नहि निर्गुणायामाध्यातव्यत्वेन एते चोदितेः, येन सगुणविद्यायां वशित्वादय आध्यातव्यत्वेन सम्बन्ध्येरन््, अपि तु सत्यकामादिगुणनान्तरीयकत्वेनैव तेषां प्राप्तिरित्युपसंहार उच्यत इत्युक्त्तम््, कल्पतरौ च यत्र वशित्वादयः श्रूयन्ते न तत्राप्येषां ध्येयत्वमिति अन्यत्र गतानामपि न ध्येयत्वम््, अतो वशित्वादेः सत्यकामत्वाद्यन्तर्भाव एव उपसंहार इत्यर्थ इत्युक्त्तम््, तथापि निर्गुणविद्यप्रकरणाम्नातवशित्वादीनाम्् अनार्थक्यपरिहाराय उपासनसाकाङ्क्षाणां सगुणविद्यायामुपास्यत्वेनेऽन्वय इति सोपपत्तिकं विकरणकारादिभिव्यर्ाख्यान्तरकारैरुक्त्तत्वात्् तथा
नूदितमति न दोष इति द्रष्टव्यम्् । अतिथिभोजनेन भक्त्तक्षय इति - इदन्तु यादवमिश्रोक्त्तम््, वक्ष्यति चोत्तरत्राऽन्ये त्वित्यादि, ततश्च परानुक्त्तत्वादनुक्त्तानुवादशङ्का पराकृता । प्राथम्यविधिर्जावालनुतौ "पूर्वमतिथिभ्योऽश्निीयात््' इत्यस्याऽनन्तरम्् इतिरध्याहर्तव्यः, भोजनलोपे लोपः तच्च कौण्डपायिनामग्निहोत्र इति क्कचित्पाठो दृश्यते, तत्र तच्चेत्येतत्् सम्पातायातमिव भाति । गुणभूतद्रव्यलोपेऽपीति - भोजनद्रव्यस्य प्राणाग्निहोत्रे गुणभूतस्याभावेऽपीत्यर्थः, यथा पवमानेष्टिषु "अग्निहोत्रहवण्या हर्वीषि निर्वपति' इति निर्वापसाधनत्वेन नुतायाः चोदकप्राप्ताया अग्निहोत्रहवण्या अभावेऽपि हविर्निर्वापस्य प्रधानस्य न लोपः, गुणलोपमात्रेण प्रधानलोपस्याऽयुक्त्तत्वात््, पवमानेष्टिषु अग्निहोत्रहवण्यभावश्च पवमानहविर्भ्यः पूर्वमग्नेरसिद्धतया अग्निहोत्रस्याऽहुतत्वादिति भावः । आमिक्षादध्यानयनप्रयोजकत्वाभाववदिति -  वाजिनयागस्यामिक्षाप्रयुक्त्तदध्यानयनप्रयोजकत्वाभाववदित्यर्थः । परार्थद्रव्यसाध्यानां कर्मणां प्रयोजकत्वाभावादिति - "पुरोडाशकपालेन तुषानुपवपति' इति पुरोडाशप्रयुक्त्तकपालोपजीविनस्तुषोपवापस्य कपालाननुष्ठापकत्वदर्शनादिति भावः । अग्न्युद्धरणादिधर्मायोगादिति - अग्निहोत्रधर्मातिदेशपक्षे अग्न्युद्धरणादयोपि धर्माः स्युः, न चेष्टापत्तिः, अग्न्युद्धरणस्य होमार्थत्वात््, न च प्रयोजनाभावात्् कृष्णलचराववधातवदुद्धरणादीनां बाधेपि इतरेषां द्रव्यादीनां नामनातिदेशोऽस्त्विति वाच्यम््, अतिदेशत्वमभ्युपगम्य बाधकल्पनापेक्षया "अग्निहोत्रं जुहोति' सत्यस्यार्थवादतया स्तावकत्वस्यैव युक्त्तत्वादिति भावः । साम्पादिकत्वदर्शनाच्चेति - "उर एव देदिर्लोमानि बर्हिः हृदयं गार्हपत्या मनोऽन्वाहार्यपचन आस्यमाहवनीयः' इति उरःप्रमृतिकं वेद्यादित्वेन सम्पाद्यते, यति ह्यग्निहोत्रादिधर्मातिदेशः स्यात््, तर्हि वेद्यदीनां सत्त्वादेव सम्पादनभसङ्गतं स्यात््, कामिन्यां किल कुचनयानादि असता चक्रवाकनलिनादिरूपेण सम्पाद्यते, न तु नद्यां चक्रवाकादय एव चक्रवाकादिभिस्सम्पाद्यन्ते, अतोऽप्यवगच्छामो नात्र चोदकप्राप्तिरिति । आदरवचनस्यापीति -
पूर्वमतिथिभ्योऽश्नीयादिति अतिथिप्राग्भोजनविधायकवचनत्येत्यर्थः । विद्यातदुपयोगिविषयत्वाभावेनेति - प्राणाहुतीनां पुरुषार्थतया वैश्वानरविद्याङ्गत्वाभावात्, वैश्वानरविद्याप्रकरणे "उर एव वेदिर्लोमानि वर्हिः' सत्यादिसन्दर्भेण प्राणाहुतावग्निहोत्रदृष्टेरेव वैश्वानरविद्याङ्गतया विधानोपपत्तेरिति भावः । यावद्दौर्वल्यनिश्चयमिति - अत्र साधकत्वस्य सर्वात्मना अप्रतीतेरिति भावः, तदेवोपपादयति । किमतिथिभोजनप्राथम्यनिन्दनमित्यादि - वाजिनेति । वाजिनयोगेत्यर्थः, अत्र पूर्वकाण्डसिद्धमित्यस्यानन्तरम्् "एकनिष्पत्तेस्सर्वं समं स्यात््, पदकर्माप्रयोजकं नयनस्य परार्थत्वात््' इति पाठस्समीचीनः ।।40।।
।। इति कामाद्यधिकरणम्् ।।
फलविधिश्चेदनियमवाक्यस्य पुरुषार्थत्वगप्रकतयेति - फलविधिश्चेतस्यैव पुरुषार्थावगमकतया गोदोहनतुल्यत्वादनियमवाक्यस्याऽप्यनुग्रहराय उपादानानियम इत्यर्थः, ततश्चान्यस्य फलविधित्वे अन्यस्य पुरुषार्थत्वगमकत्वोक्त्तिरयुक्त्तेति चोद्यं निरस्तम्् । हेतुरयमिति - यद्यपि "कतमा कतमर्क्कतमत्कतमत्साम कतमः कतम उद्गीथ इति' का ॠक्् किं साम क उद्गीथ' इति ॠक्सामोद्गी
थानां विमर्शपूर्वकम्् "वागेव ॠक्् प्राणस्साम ओमित्येदक्षरमुद्गीथः' इति निर्धारणपूर्वकमाप्त्यादिगुणकोपासनं विहितमिति तस्य निर्धारणपूर्वकत्वसत्त्वेऽपि न सर्वेषामीदृग््रूपत्वम््, तथाप्युपासनस्य उपास्यनिर्धारणसापेक्षत्वात्् सर्वमपि निर्धारणशब्देन लक्ष्यत इति भावः , निश्चयेन मनसोऽवस्थापनमिति भाष्यस्यापि निश्चयपूर्वकोपासनमित्यत्र तात्पर्यात्् । प्रकरणन्तरादीतमपीति - अनारभ्याऽधीतमपीत्यर्थः, एवमुत्तरत्रापि द्रष्टव्यम््, वर्तमाननिर्देशस्य फलत्वकल्पनायोगादिति भाष्यमयुक्त्तम््, फलत्वकल्पकत्वयोगादिति हि वक्त्तव्यम्, किञ्च अपापश्लोकश्रववणवदित्यप्यसङ्गतम््, अपापश्लोकश्रवणशब्दस्यैव दृष्टान्तीकर्तुमुचितत्वादित्यत आह - वर्तमानवन्निर्देशो यस्येति बहुव्रीहिरिति । वर्तमानः वर्तमानत्वप्रतिपादक इत्यर्थः, गोदोहनवाक्ये गोदोहनस्यप्रणयनसम्बन्धपशुफलसम्बन्धबोधनात्् वाक्यभेद इत्यत आह - पशुकामस्यप्रणयनसाधनत्वं हीति । अयमात्रान्वयः, गोदोहनस्य प्रणयनसाधनत्वं हि पशुकामस्य विधेयम्, प्रणयनगोदोहनयोः लोकसिद्धः क्रियाकारकलक्षणसम्बन्धः पशुकामस्य विधेय इत्यर्थः, इन्द्रियकामाधिकरणे होमकारकीभूतं दधि फलकारमस्य विधीयत इत्युपगमादिति भावः । नान्यस्येति - विधेयतेत्यध्याहारः, लोकसिद्धत्वात्कियाकारकसम्बन्धस्य न विधेयत्वमित्यर्थः । फलेऽपीति - अत्र अपिशब्दः फलस्य रागप्राप्तत्वेपीत्यर्थसूचनार्थः, यद्यपि फलस्य लिप्सासूत्रोक्त्तन्यायेन न विधेयत्वम््, अथापि फलसम्बन्धितया कर्मविधानस्य प्राप्ताप्राप्तविवेकेन फलविधौ पर्यवसानसम्भवादिति भावः । नियमेनोपादेयं ह्यङ्गमित्यादि - अत्र चोदयन्ति, नियमेनोपादेयं ह्यङ्गमित्युक्त्तिर्न सम्भवति, अनियमानामपि षोडशिग्रहादीनामङ्गत्वदर्शनात््, पशुकामनाऽस्ति चेद्गोदोहनोपसंहार इत्यप्ययुक्त्तम््, गोदोहनस्य क्रत्वर्थत्वादिनं पूर्वपक्षिणं प्रति गोदोहनस्य अनियतत्वोपन्यासासम्प्रतिपत्तेः, अङ्गत्वाभावाद्गोदोहनस्य न क्रत्वर्थत्वमित्यप्ययुक्त्तम््, साध्याविशेषात््, अपि तु पुरुषार्थत्वमेवेति निर्णीति कर्मकाण्डे इत्यप्ययुक्त्तम््, अनया प्रणाड्या निर्णयस्य काप्यनुपलम्भादिति, तदेतत्् वाक्यार्थानभिज्ञानविजृम्भणम््, एवं ह्यस्यार्थः, अङ्गं हि
नियमेनोपादेयम्, अङ्गस्यैव सतो नियमेनोपादेयत्वम्् । अतो अङ्गत्वाभावात्् पशुकामना अस्ति चेद्गोदोहनोपसंहारः, नत्वन्यदेत्यन्वयः । ननु कथं गोदोहनस्याङ्गत्वाभावः इत्याशङ्कयाह - गोदोहनस्य न क्रत्वर्थत्वम्् अपि तु पुरुषार्थत्वमेवेति निर्णीतमिति । चतुर्थे लिप्सासूत्र इति भावः । अङ्गत्वनिराकरणप्रकारः "अङ्गेषु यथा भावः' इत्यत्र प्रपञ्चयिष्यते ।।
।। इति तन्निर्धारणानियमाधिकरणम्् ।।
गुणचिन्तनार्थञ्चति - ब्रह्मण इमे गुणा अपहतपाष्मत्वादय इत्यनुसन्धानार्थमित्यर्थः । गुणिपर्यन्तानामेव गुणानाम्म्् उपासनं विहितमिति - तस्मिन्यदन्तस्तदन्वेष्यव्य'मिति वाक्ये यो दहराकाशः यच्च तदन्तर्वर्ति तदुभयमन्वेष्टव्यमिति द्वयोरपि साम्येनान्वेष्टव्यत्वप्रतीतेः, "य इहात्मानमनुविद्यव्रजन्त्येतांश्च सत्यान्कामान््' इति फलवाक्येपि द्वयोरपि साम्यप्रतीतेः, द्वावपि पृथगेव चिन्तनीयाविति पूर्वपक्ष्यभिप्रायः, "अस्मिन्कामाः समाहिताः' इति ब्रह्मणि कामसामधानाधारत्वमुकत्वा "अपहतपाष्मा विजरो विमृत्यु'रिति तद्विशिष्टविशेष्यपर्यन्ततया निर्देशात्् अननैव प्रकारेण उपासनं कर्तव्यमिति श्रुत्याशय उन्नीयत इति वैशिष्ट्यमनुसन्धेयम्् । वैशिष्टये च विशेष्यविशेषणतत्सम्बन्धानामन्तर्गतत्वात्् सम्बन्धिचिन्तने विशेष्यावृत्तिस्सिद्धेति सिद्धान्त्याशयः, भाष्ये- विशिष्टतयानुसन्धानार्थमावृत्तिः कर्तव्येति, वैशिष्टयस्यापि विशिष्टान्तःपातित्वात्् तस्य च विशेष्यविशेषणोभयनिरूप्यस्य प्रतीतौ उभयोरपि प्रतीत्याराहमन्तरेणाऽसम्भवादेकप्रतीत्युपारूढत्वं यिणां वक्त्तव्यमिति विशेष्यरूपचिन्तनावृत्तिस्सिद्धेत्यर्थः । नाना वा देवतापृथकत्वादिति । तन्नानाप्रदानाधिकरणमित्थम््- अस्ति त्रैधातवीयोष्टिः "इन्द्राय राज्ञे' इत्यादिवचनविहिता, सा त्रिपुरोडाशा, तेषां पुरोडाशानाम्् उपर्युपरि अधिश्रयणं सर्वेषां युगपदवदानञ्च विहितम््, तेषां पूर्वाधर्ादवदानं प्रकृतिवत्् कर्तुं शक्यम्् । तथापि मध्यादवदानं कर्तुमशक्यम््, पुरोडाशानां मध्ये नलकप्रवेशाद्युपायेन मध्यादपि युगपदवदानं ग्राह्यम््, एवं स्थिते प्रदानमपि युगपत्कर्तव्यम््, क्रमेण वेति संशये "तेषामपृथक््पदानमवदानैकत्वात््' इति सूत्रेण अवदानवत्् प्रदानमपि युगपदेव कार्यमिति पूर्वः पक्षः । तत्रेदं सिद्धान्तसूत्रम्् "नाना वा देवतापृथकत्वा'दिति, त्रयाणां यागद्रव्याणां भेदात्् विशिष्टरूपाणां देवतानाञ्च भेदात्् त्रिभिदद्रव्यदेवतासम्बन्धैः कल्प्यानाञ्चयागानां तत्तद्देवतोद्देशेन क्रमिकाणि प्रदानानि कर्तव्यानीति सूत्रार्थः । परे चापरे चेत्यादि - वायुप्राणयोस्तत्त्वैक्यादिति- "यः प्राणस्स वायुः' इति विस्पष्टमेकत्वविज्ञानात्् विद्यैक्याच्च उभयविषयमेकमेव चिन्तनम््, "ऐन्द्रयोर्दधिषयसोः प्रदानवत््' इति पूर्वपक्षं कृत्वा विद्याया एकत्वेऽपि पृथगेव प्रवृत्तिः, यथा अग्निहोत्रहोमस्यैकत्वेपि युगपदनुपसंहरणीयसायम्प्रातःकालरूपगुणभेदात्् प्रवृत्तिभेदः, एवमिहापि युगपदनुपसंहरणीयस्थानद्वयवशेन प्रयोगभेदोस्ति, प्रदानवत््, यथा "इन्द्राय राज्ञे' इति त्रिपुरोडाशायां त्रैधातवीयायामिष्टौ देवतापृथकत्वात्् प्रदानपृथकत्वात््, इयांस्तु विशेषः- दृष्टान्ते यागर्भेदोस्ति, प्रकृते तु न विद्याभेदोस्तीति प्रवृत्तिभेदांशे दृष्टान्त इति परे वर्णयन्तीत्यर्थः । विद्याभेदस्य समर्थितत्वादिति - अस्मद्भाष्टकृतेति शेषः । वितिभेदापादकत्वेति - यद्यपि परमते नात्र विद्याभेदः, तथापि स्वमतदार्ढ्येन इदमुक्त्तमिति द्रष्टव्यम्, परपक्षे प्रदानवदेवेति सूत्रमयुक्त्तम्् "इन्द्राय राज्ञे' इत्यादौ प्रदानभेदस्य सिद्धतया तद््दृष्टान्तीकरणेन दार्ष्टान्तिकेषि विद्याभेदस्यैव प्रतीतेर्विद्यैक्यवादिपरमते सूत्रमस्वरसमिति द्रष्टव्यम्् । विद्याद्वयोतीर्णत्वेनेति - विद्याद्वयाकारभ्रष्टत्वादिति भावः ।।42।।
।। इति प्रदानाधिकरणम्् ।।
नन्वस्मिन्नधिकरणे नारायणानुवाकस्य सकलविद्योपास्यनिधर्ारकत्वम््, उत प्रकृतदहरविद्योपास्यनिर्धारकत्वमिति विचारो व्यर्थः, दहरविद्योपास्यनिर्णायकत्वेऽपि दहरविद्याया मोक्षसाधनतया तद्वद्योपास्यस्यैव सर्वविद्योपास्यत्वं सिद्धमेव, एकस्यैव मोक्षसाधनज्ञानविषयत्वात्् "नान्यः पन्था' इति इतरविषयज्ञानस्य मोक्षासाधनत्वश्रुतेरिति चेत््- सत्यम््, एकस्यैव मोक्षसाधनज्ञानविषयत्वमित्यर्थोपजीवनमन्तरेणापि नारायणस्यैव सर्वविद्याविषयत्वं विधिबलात्सिध्यतीति प्रतिपाद्यत इति न कश्चिद्दोषः, अस्मिन्नधिकरणे "पद्मकोशप्रतीकाशम््' इति प्रकृतप्रत्यभिज्ञानात्् प्रकृतं दहमनूद्य विश्वोपजीव्यत्वपरब्रह्मत्वनारायणत्वपरमधामत्वब्रह्मत्वशिवत्वादिकं विधीयते, "नारायणपरं ब्रह्म' इत्यादीनाम्् "स ब्रह्मा स शिवस्सेन्द्रः सोऽक्षरः परमः स्वदराट््' इति वाक्यसारूप्यात््, नतु "नारायणपरं ब्रह्म' इत्यादिवाक्यनिर्द्दिष्टानां मध्ये अन्यथमानुवादेव अन्यतमस्य विधानं प्रमाणाभावादिति पूर्वपक्ष्य
भिप्रायः, भाष्ये- दहरविद्यानन्तरमिति, विद्याशब्दोऽत्र तत्प्रतिपादकवाक्यपरः । इतरे त्रयोपीत्यादि - "सर्वाणि भूतानि विचिन्वन्त्यपि स्वपते' इतिचयनप्रयोगप्रातत्यदर्शनं लिङ्गम््, एषां कियाननुप्रवेशेन स्वातन्त्र्े यदि हि
क्रियानुप्रवेशस्स्यात््, क्रियाप्रयोगस्याल्पकलत्वात्् प्रातत्येनैषां प्रयोगोऽनर्थकः, ततश्च प्रातत्यलिङ्गेन विद्याविधिरेव स्वतन्त्रोऽभ्युपगन्तव्यः, न क्रियाशेष इत्यर्थः, "यत्किञ्चेमानि मनसा सङ्कल्पयन्ति तेषामेव सा कृति'रिति सङ्कल्पस्यमनस्सङ्कल्पस्याग्निकृतित्वश्रवणमित्येवमादिकमादिपदग्राह्यम्् । ननु सत्यामन्यस्यां प्रापप्ताविति । अयम्भावः- सत्यं लिङ्गानि मनश्चितादीनामकियाशेषत्वेन त्वातन्त्र्यप्रतिपादकानि प्रमाणप्रापितं तु स्वातन्त्र्यमुपोद्वलयन्ति, नचास्ति स्वातन्त्र्यप्रतिपादकमन्यत्प्रमाणम््, न चेदं सामर्थ्यलक्षणं लिङ्गम््, येनेदं स्वातन्त्र्ेण प्रतिपादकं प्रमाणं भवेत््, तद्धितसामर्थ्यं शब्दगतं अर्थगतं वा स्यात््, यथा पूषाद्यनुमन्त्रणमन्त्रस्य पूषाद्यनुमन्त्रणे, यथा वा "पशुना यजेते'त्यत्र एकत्वसख्यार्थस्य संख्येयावेच्छेदसामर्थ्यम््, न चेहान्यार्थदर्शनलक्षणं लिङ्ग तथा भवितुमर्हति, स्तुत्यर्थत्वेनाप्युपपत्तेः, ततश्च सामर्थ्यलक्षणलिङ्गस्य विरोधिनोऽभावात्् निष्प्रत्यूहेन प्रकरणेन मनश्चितादीनां क्रियाशेषतैवाऽव्यवसीयत इति । विधिः कल्पनीय इति चेदिति - ततश्चैतेभ्यो यादृशोऽर्थः प्रतीयते तदनुरूप एव कल्पनीयः, प्रतीयते चैतेभ्यो मनश्चितानीनां प्रातत्यं कर्मपारतन्त्र्यविरोधि, अतो मनोव्यापारेषु अग्निदृष्टिविधयः स्वतन्त्रा नान्यविधिशेषभूता विधिः कल्प्यत इत्यर्थः । विधिकल्पनामूलकत्वादिति - ननु यथा पुरुषार्थत्वलक्षणं स्वातन्त्र्यं विधिकलपनामूलकम््, एवं क्रत्वर्थत्वलक्षणं पारतन्त्र्यमपि, न चाविहितमङ्गमिति न्यायादिति कथं तस्य स्वातन्त्र्ासाधकत्वम््, किञ्च भाष्यरीत्या विद्यामयशेषी क्रतुविधिः कल्प्यत इत्यभ्युपगमः प्रत्युत स्वातन्त्र्यविरुद्ध एव विद्यामयशेषिपरतन्त्रत्वादिति, परमते मनश्चितादीनां विद्यारूपाणं विद्यामयक्रतुशेषत्वानभ्युपगमेन
स्वातन्त्र्ाभ्युपगमादिति चेन्न, फलसाधनत्वविधिकल्पनस्य फलसाधनत्वलक्षणस्वातन्त्र्ोपजीव्यत्वमस्तीत्यत्र तात्पर्यात्् मानसग्रहसामान्येन न क्रियाशेषत्वमिति पाठः । तस्याप्रकृतत्वेनेति - सूत्रे परस्य ब्राह्मणस्य प्रकृतत्वात्् तच्छब्देन ब्राह्मणं परामृश्येत, तस्य विधेय विधा यस्य सः तद्विधः, तस्य भावस्ताद्विध्यमित्यर्थः एचितः, न तु तच्छब्देन विद्यां परामृश्य तस्या विधिस्तद्विधिः तस्य भावताद्विध्यमित्यर्थ इति, असिेमन्सूत्रे ब्राह्मणस्य प्रकृतत्वात्् विद्याया अप्रकृतत्वादित्यर्थः, शेषमतिरोहितार्थम््, "अवेष्टौ यज्ञतंयोगा'दित्यधिकरणमित्थं अस्ति राजसूयः "राजा राजसूयेन स्वारज्यकामो यजेत' इति, तं प्रकृत्यामनन्ति अवेष्टिनामेष्टिम्् "आग्नेयोऽष्टाकपालो हिरण्यं दक्षिणा' इत्यादि, ताम्प्रकृत्याधीयते "यदि ब्राह्मणशे यजेत बार्हस्पत्यं मध्ये निधायाहुतिमाहुतिं हुत्वा तमभिधारयेत्् यदि राजन्य ऐन्द्रम््, यदि वैश्यो वैश्वदेवम््' इति तत्र संदिह्यते- किं ब्राह्मादीनामवेष्टौ प्राप्तानां निमित्तार्यानि श्रवणानि, उत ब्रह्मणादीनामयं यागो विधीयत इति, यदि प्रजापरिपालनकण्टकोद्धरणादि कर्म रूढ्या राज्यम््, तस्य कर्ता राजेति राजशब्दस्यार्थः, ततो "राजा राजसूयेनं यजेते'ति राज्यस्य कर्तू राजसूयाधिकारः, तस्मात्् सम्भवन्त्यविशेषेण ब्राह्मणादयो राजसूये प्राप्ता इति निमित्तार्थानि श्रवणानीति, अथ राज्ञः कर्म राज्यमिति योगाद्राज्यशब्दस्य प्रजापालने वृत्तिः, तदा को राजेत्यपेक्षायाम्् आयर्ेषु तत्प्रसिद्धेरभावात्् पिकनेमसततामरसादिशब्दार्थावधारणाय म्लेच्छप्रसिद्धरिवान्ध्रादीनां म्लेच्छादीनां क्षत्रियजातौ तत्प्रसिद्धिरिति तद्वलात्् क्षत्रिय एव राजेति न ब्राह्मणवैश्ययोः प्राप्तिरस्तीति राजसूयप्रकरणं भित्वा ब्राह्मणादिकर्तृकावेष्ठिः प्राप्यते, न निमित्तार्थानि श्रवणानीति सिध्यति, किन्तावत्प्राप्त नैमित्तिकानीति, राज्यस्य कर्ता राजेति आन्ध्राणाम्् आर्याणाञ्चाविवादम््, तथाहि ब्राह्मणादिषु प्रजापरिपालनादिकर्तृषु कनकदण्डातपत्रश्वेतच्छत्रचामरादिलाञ्छनेषु राजपदमार्याश्चांध्राश्चाविवाद प्रयुञ्जोना दृश्यन्ते, ततो विप्रतिपत्तिः, विप्रतिपत्तावप्यार्यान्ध्रप्रयोगयोर्यववराहवदार्यप्रसिद्धेरान्ध्रप्रसिद्धितो वलवत्त्वात्् वलवदार्यप्रसिद्धिविरोधे तन्मूलायाः पाणिनीयस्मृतिप्रसिद्धेः विरोधेत्वनपेक्ष्यं स्या'दिति न्यायेन बाधात्् तदनुगुणतया वा कथञ्चित्् नखनक्रतुल्येन्द्रियादिशब्दवदन्वाख्यानमात्रपरतया नेतव्यत्वात्् राज्यस्य कर्ता राजेति सिद्धेः निमित्तार्थानि
श्रवणानीति, तथाच यदिशब्दोऽपि समञ्जस इति प्राप्ते उच्यते "रूपतो न विशेषोऽस्ति ह्यार्यम्लेच्छप्रयोगयोः । वैदिकाद्वाक्यशेषात्तु विशेषस्तत्र दर्शितः' तदिह राजशब्दस्य प्रजापालनकर्मयोगाद्वा कर्तरि प्रयोगः, कर्तृयोगाद्वा कर्मणीतिविशये वैदिकवाक्यशेषतया अभियुक्त्ततरपाणिनिस्मृतेर्विशेषो निर्णीयते, प्रसिद्धिरान्ध्राणामनादिः, आदिमती चार्याणां प्रसिद्धिः, गाव्यादिशब्दवत््, न च सम्भावितादिमद्भावा प्रसिद्धिः पाणिनिस्मृतिमपोद्य अनादिप्रसिद्धिमादिमती कर्तुमुत्सहते, गाव्यादिशब्दप्रसिद्धेरादिमत्त्वेन गवादिपदप्रसिद्धेरप्यादिमव्वापातात््, तस्मात्् पाणिनीयस्मृत्यनुगतान्ध्रप्रसिद्धिबलीयस्त्वेन क्षत्रियत्वजातौ राजशब्दे मुख्ये तत्कर्तर्यतज्जातौ राजशब्दो गौण सत्यवसीयते, ततश्च क्षत्रियस्यैव राजसूयेऽधिकारात्् तत्प्रकरणमपोध्य अवेष्टेरुत्कर्षः, यदिशब्दश्च प्राप्त्यनुरोधी, नत्वपूर्वविधौ सति तमन्यथयितुमर्हति, अत एव आहुभर्ट्टपादा।, यदिशब्दपरित्यागो रूढ्यर्थकल्पना । यदि रोचेत फलं मे स्यात््' इति, तर्हि ब्राह्मणो यजेतेति रूढ्यध्याहारकल्पनान्न विधित्वक्षतिरित्यर्थ इति ।
"श्रुतिलिङ्गवाक्यप्रकरणस्यानसमाख्यानां समवाये पारदौर्वल्यमर्थविप्रकर्षात््' इत्यस्यायामर्थो मीमांइकैर्वर्णितः, "श्रुतिश्शब्दोऽनपेक्षस्सा विध्युक्त्तविनियोगकृत्् । विनियोक्त्री त्रिधा भिन्ना पदसङ्घातमात्रं विद्वद्भिरुच्यते । इति कर्तव्यताकाङ्क्षा प्रक्रिया द्विविधा च सा । सामख्या यौगिकी संज्ञा लौकिकी वैदिकी च सा' तत्र लिङादिश्रुतिर्विधात्री, इन्द्रादिश्रुतिरभिधात्री, विनियोक्त्री तु एकप्रत्ययरूपा एकपदरूपा विभक्त्तिरूपा चेति त्रिविधा । तत्राद्या "पशुना यजेते'ति तृतीया, तया हि स्वोक्त्तकरणकारकं प्रति स्वोक्त्तैकत्वसंङ्खयायाः शेषत्वं बोध्यते । द्वितीया तु "यजेते'ति पदम्् । तेन प्रत्ययोक्त्तभावनां प्रति प्रकृत्युपात्तयागस्य शेषता बोध्यते । तृतीया तु शेषित्वबोधिका शेषत्वबोधिका च, यथा "व्रीहीन्प्रोक्षती'त्यत्र द्वितीयाश्रुतिः शेषित्वबोधिका, "अरुणया क्रीणाति' इत्यादौ तृतीयाश्रुतिः शेषत्वबोधिका, "बर्हिर्देव सदनं दामी'ति मन्त्रस्य लवमशेषता लवनप्रकाशनसामर्थ्यरूपाल्लिङ्गात््, नह्यस्य विनियोगिका श्रुतिरस्ति "यजेत स्वर्गकामः' इति पदसमभिव्याहाररूपवाक्यात्् यागस्य स्वर्गशेषता, न ह्यत्र वागेनेति तृतीया वा स्वर्गकाममिति द्वितीया वास्ति, किन्तुसमभिव्याहारादेव साध्यसाधनताऽऽथीं । महाप्रकरणावान्तरप्रकरणभेदेन प्रकरणं द्विविधम््, तत्र महाप्रकरणेन प्रयाजादीनां दर्शपूर्णमासादिशेषता, अवान्तरप्रकरणेन अभिक्रमणादे, प्रयाजादिशेषत्वम्् । स्थानं द्विविधम््, पाठसादेश्यम््, अनुष्ठानसादेश्यञ्चेति, पाठसादेश्यमपि यथासङ्खयाम्नानं सन्निधिश्च, तत्र यथासङ्खयाम्नानेन "दब्धिरस्यदब्धो भूयासम््' इति मन्त्रस्य उपांशुयागशेषत्वम््, सन्निधिवशेन शुन्धर्माणामग्नीषोमीयाथर्त्वम््, होतृचमसादिवैदिकसमाख्यया होतुश्चमसभक्षणशेषता आध्वर्यवमिति लौकिकसमाख्यया अध्वर्योराध्वर्यवादिकं प्रति शेषता, इति स्थितिः । तत्र च श्रुतेरनपेक्षत्वात्् साक्षादेव प्रामाण्यम्, लिङ्गस्य श्रुतिमात्रापेक्षत्वात्् एकान्तरितं प्रामाण्यम्, वाक्यस्य तु लिङ्गश्रुतिकल्पनापेक्षत्वात्् द्वयन्तरितम््, प्रकरणस्य तु वाक्यलिङ्गश्रुतिकल्पनासापेक्षत्वात्् त्र्यन्तरितम््, स्थानस्य तु प्रकरणवाक्यलिङ्गश्रुति कल्पनापेक्षवात्् चतुरन्तरितम््, समाख्यायास्तु स्थानप्रकरणवाक्यलिङ्गश्रुतिकल्पनापेक्षत्वात्् चतुरन्तरितम््, समाख्यायास्तु स्थानप्रकरणवाक्यलिङ्गश्रुतिकल्पनापेक्षत्वात्् पञ्चान्तरितमिति विप्प्रकषर्ात्् पारदौर्बल्यम््, तदुक्त्तम्् "एकद्वित्रिचतुःपञ्चश्रुत्यन्तरयकारितम्् । श्रुत्यर्थं प्रति वैषम्यं लिङ्गादीनामपीष्यते' इति, एवञ्च "ऐन्द्रया गार्हपत्यमुपतिष्ठते' इत्यत्र गार्हपत्यमिति द्वितीयाश्रुत्या "कदाचन स्तरीरसि नेन्द्रसश्चसि दाशुषे' इति मन्त्रस्य इन्द्रप्रकाशनसामर्थ्यरूपलिङ्गबाधेन गार्हपत्ये विनियोगः, तथा "स्योनन्ते सदनङ्करोमि धृतस्य धारया सुशेवं कल्पयामि । तस्मिन्सीदामृते प्रतितिष्ठ व्रीहीणां मेध सुमनस्थमानः' इति स्योनन्त इति मन्त्रे पूर्वोत्तरभागयोः प्रत्येकमनुष्ठेयसदनकरणप्रतिषांपनप्रकाशनसामर्थ्यरूपाल्लिङ्गात्् समभिव्याहाररूपवाक्यबाधात्् विभज्य विनियोगः, तथा "इन्द्राग्नी इदं हविरजुषेताम््' इत्यत्र इदं हविरित्यादेः इन्द्राग्निपदसमभिव्याहाररूपवाक्येन पौर्णमासप्रकरणबाधात्् "अग्नीषोमाविदं हविरजुषेताम््' इति श्रुतपौर्णमासीयपदानन्वयः, तथा राजसूयप्रकरणस्थस्य विदेवनादेरभिषेचनीयसन्निहितस्य प्रकरणेन सन्निधिरूपस्थानवाधेन राजसूयाङ्गत्वम््, तथा शोधनमन्त्रस्य सान्नाय्यपात्रसन्निधिरूपस्थानेन पौरोडाशिकमिति समाख्याप्राप्तपुरोडाशपात्रान्वयबाधात्् सान्नाय्यपात्रान्वय इत्येव पारदौर्वल्यं द्रष्टव्यम््, ननु लिङ्गस्य श्रुतिव्याप्तत्ववत्् श्रुत्यर्थीभूतविनियोगव्याप्तत्वस्यापि सत्त्वेन विनियोगापेक्षात्वमेवास्तु, किं मध्ये श्रुतिकल्पनेन, नहि स्मृतेरिव लिङ्गस्य प्रामाण्याय मूलत्वेन श्रुतिकल्पनम््,
स्मरणस्य पौरुषेयतया मूलप्रमाणसापेक्षत्वेपि वैदिकलिङ्गस्य विनियोजकश्रुताविव विनियोगेष्यन्यानपेक्षस्य प्रमापकत्वादिति चेत््, अत्राहुः- सत्यं लिङ्गादिगम्यत्वम््, अथापि विध्यन्वयाय श्रुत्यपेक्षा अस्त्येव, उक्त्तं हि राणके "शेषो लिङ्गादिगम्योपि न विधिग्रहणादृते । अनुष्ठेयो न चाशब्दो विधिनान्वयमर्हति । विध्यन्वयाय तेनास्य कल्प्या लिङ्गादिभिश्श्रुतिः । प्रयोगवचनस्यैकदेशस्सोपि भविष्यति । अतः प्रयोगवाक्यस्य पूरणायेह कल्प्यते । लिङ्गादिभिः श्रुतिस्सा च विरोधे नावकल्पते' इति, ततश्च श्रुत्यादीनां लिङ्गाद्यपेक्षया वलवत्त्वमिति । गुरुमतानुसारिणस्तु वलावलमेवं वर्णयन्ति, व्रीहीनित्यादौ द्वितीयाश्रुतिः शब्दरूपतया अन्यानपेक्षैव व्रीहीणां शेषित्वं बोधयितुं प्रवृत्ता शेषिणः कार्यार्थतां लक्षणामन्तरेण बोधयितुमशक्त्ता लक्षणार्थं ग्राहकान्वयमात्रमपेक्षत इति ग्राहकान्वयमात्रपूर्विका द्वारैदमर्थ्ये प्रमाणम्् । लिङ्गन्तु अशब्दात्मकत्वात्् न स्वयमेवाह शेषत्वम््, किन्तु ग्राहकगृहीतमन्त्रस्य ग्राहकैदमर्थ्यनिर्वाहाय करणैदमर्थ्ये कल्पिते तत्रापि देवतोद्देशेन द्रव्यत्यागात्मकयागरूपं करणं प्रति मन्त्रस्य साक्षादनिर्वर्तकतया करणीयं द्रव्यमनेनोपकर्तव्यमिति निश्चिते सति किन्तदिति विशेषाकाङ्क्षायाम्् यच्छक्यं तदित्येव द्वारशेषता मन्त्रस्य लिङ्गन कल्प्या, तस्मात्् द्वारैदमर्थ्यश्रुतितो विलम्बितत्वात्् लिङ्गं दुर्बलम््, तथा मन्त्राणां न पाठमात्रात्् सम्भूय बोधकतयाएकदाययता, विनियोगाधीनत्वात्् मन्त्रभेदाभेदयोः, "स्योन्ते' इतिमन्त्रस्य विनियोगश्च लैङ्गिक इति लिङ्गपूर्वकं वाक्यं स्वापेक्षणीयाल्लिङ्गात्् विलम्बितमिति दुबर्लम्् । अयमेव वाक्यस्य लिङ्गेन बाधो नामयल्लिङ्गानुसारेण भेदकल्पनम््, तथा इति कर्तव्यताकाङ्क्षालक्षणप्रकरणस्य सर्वाषेक्षणीयत्वेन प्राधान्येपि तेन करणान्वयस्यैव सिद्धेः, करणीयद्वारान्वयस्य कल्पनीयत्वात््, वलृप्ते च वाक्यादाभिधानिके द्वारशेषान्वये सति द्वारान्तरकल्पनाऽयोगे कलृप्तद्वारान्वयाद्वाक्यात्् कल्प्यद्वारान्वयं प्रकरणं दुर्बलमिति, "इन्द्राग्नी इद'मित्यादिकं समभिव्याहृतेन्द्राग्न्यादिपदेनैवान्वेति, नान्येन, तथा राजसूयप्रकरणे अभिषेचनीयसन्निहितानां विदेवनादीनां वाक्यार्थत्वात्् "अरुणया क्रीणाती'त्यादौ पदार्थानां क्रियाकारकान्वये आम्नायसन्निधेः तन्त्रत्वेति वाक्यार्थान्वयेपि तस्याऽतन्त्रत्वात्् नियोगाकाङ्क्षामुखसन्निधानस्यैव तन्त्रत्वात््, तस्य च नियोगीयसर्वकारणसाधारण्यात्तदीयसर्वकरणान्वयः, न तु सन्निधानादभिषेचनीयमात्रान्वयः, तत्सन्निधानन्तु आम्नानार्थम््, तथा पौरुषेययौगिकसंज्ञारूपसमाख्या न वैदिकीति, अन्वयहेतुः वैदिकसन्निधाकल्पनयैवान्वयहेतुर्न साक्षादिति शुन्धनमन्त्रस्य पुरोडाशपात्रान्वयबाधेन सान्नाय्यपात्रशुन्धनाङ्गत्वमिति ।।43।।
।। इति लिङ्गभूयस्त्वाधिकरणम्् ।।
अग्निरहस्ये "नैव वा इदमग्र आसीत््' इत्यस्मिनब्राह्मणे "तद्धेदं मन एवासीत््' इति प्रथमोत्पन्नं मनः प्रकृत्य "षट््त्रिंशतं सहस्त्राण्यपश्यत्् आत्मनोऽग्नीनर्कान्् मनोमयान्् मनश्चितः' इति, तथा "वाक्चितः प्राणचितः चक्षुश्चितः श्रोत्रचितः कर्मचितोऽग्निचितः' इत्यादिना मनत्रन्चदादयोऽग्नयस्समाम्नाताः,   षट््त्रिंशत्सहस्त्रदिनात्मकपुरुषायुषान्तर्गतैकैकदिनप्रभवमानसवृत्तिसङ्घाता अग्नित्वदृष्टया उपास्यमाना मनश्चितः, एवमेव वाक््चिदादयोपि प्रत्येकं षट््त्रिंशत््सङ्खयाकाः कमर्चितः वागिन्द्रियातिरिक्त्तकर्मोन्द्रिव्यापाराः देहव्यापारा या, अग्निचितो जाठराग्निव्यापारास्तन्मन एवात्मनस्सम्बन्धिनः, अर्कानर्चनीयान्् अपश्यदित्यर्थः, भाष्ये किमेते मनश्चिदादयस्साम्पादिकत्वेनेति, "कर्मण्यग्न्यख्याया'मिति मनश्चीयत इत्यर्थे किप््,श्येनचिदादिशब्दवदसौ किवन्तो निष्पन्नः, तेन तदनभिज्ञैः कैच्चित्् केषुचित्कोशेषु मनश्चितादय इति इष्टकचितादिशब्दवत्् अकारान्तत्वभ्रमात्् लिखितं तदनादरणीयम््, ततश्च मनश्चिदादय इत्येव पाठः, साम्पादिकम््- सम्पादितमित्यर्थः, तदर्हतीति ठक््, सम्पादमर्हतीति साम्पादिकमिति, ज्वलनवाचिनोऽग्निशब्दस्य कथं स्थण्डिलाग्निवाचित्वमित्याशङ्कयाग्न्याधारतया अग्निशब्देन निर्देश इत्याह - होकस्थानत्वादिति । होमशब्दो लक्षणया अर्श आद्यजन्ततया हूयते अस्मिन्निति व्युत्पत्त्या वाऽग्निपरः, तस्य स्थानत्वादग्निरित्युच्यत इत्यर्थः, अथवा अग्निशब्देन गौण्या स्थण्डिलाग्निरुच्यत इत्यर्थः, सादृश्यञ्च होमस्थानत्वम््, अस्ति च स्थण्डिलस्यापि परम्परया होमस्थानत्वम््, तत्र स्थापितस्याग्नेः होमाधारत्वादिति द्रष्टव्यम्् चित्यपदप्रयोजनमाह - नहि होमस्थानमात्रस्येति । ज्वलनमात्र-
स्येत्यर्थः । भाष्ये- क्रत्वनुप्रवेशसाकाङ्क्षाणामिति, फलवत्त्वसिध्यर्थमिति शेषः, भाष्ये- इष्टकचितेनाग्निना विकल्प्यमाना इति, "इष्टकेषीकामालानां चितूलभारिषु' इति इष्टकाशब्दस्य द्व्रस्वः, ननु तुल्यार्थयोरेव विकल्पः, यथा व्रीहियवयोः, न च साम्पादिकस्य मनश्चिदाद्यग्नेरिष्टकचिताग्नितुल्यकार्यतास्ति, अग्निधारणासमर्थत्वात्् साम्पादिकाम्नेः, अत एव "तेषामेकैक एव तावान्् यावानसौ पूर्वः' इत्यतिदेशोपि न सम्भवति, नह्यशकनीयमर्थं शास्त्रसहस्त्रमपि सम्भूय विधातुं शक्रोति, न च "हिरण्यगर्भस्समवर्तताग्रे' इति मन्त्रस्य वृत्त्यन्तराश्रयणेनैन्द्राधारप्रकाशन इव, "उत्करे वाजिनमासादयति' इति वचनवलेन उत्करस्य पृथ्वग्रताश्रयणेन वाचिनपात्रधारण इव, "परिधौ पशुं नियुञ्जीत' इति वचनबलात्् परिधेः पृथुत्वाश्रयणेन पशुनियोजन इव,
"रथघोषेण माहेन्द्रस्य स्तोत्रमुपाकरोति' इति वचनवलेन रथघोषस्य सूचक्रत्वकल्पनेन उद्गातृप्रेरण इव च साम्पादिकानां केनाप्युपायेनाग्निधारणसामर्थ्य सम्पादयितुं शक्यम्, येनायमतिदेशो विकल्पो वा स्यादिति चेत््- उच्यते, इष्टकचितोग्निरुतरवेदिवदाहवनीयधारणार्थतया न क्रत्वङ्गम््, अपि तु गोदोहनादिवत्् क्रत्वङ्गाश्रितः पुरुषार्थः, "पशुकामश्चिन्वीते'ति श्रवणात्् "अभागिप्रतिषेधा'दिति सूत्रे वार्तिके तथोक्त्तत्वात््, ततश्च पूवर्ाग्निकार्यस्य पशुफलस्यातिदेशसम्भवान्न कश्चिद्विरोधः, एवञ्च विद्यामयाग्निभिः सिद्धस्वफलस्य इष्टकचिताग्नेर्निवृत्तौ अन्यतमस्वकर्तव्योपकारलाभमपश्यन्ती उत्तरवेदिः प्राप्नोतीति तयाग्निधारणसिद्धिः । ग्रहः पात्रविशेष इति - "अनया त्वा पृथिव्यापात्रेण समुद्रं रसया प्राजापत्यं मनोग्रहं गृह्वामि' इति मन्त्रवशात्् पृथिव्यादिकं पात्रादित्वेन ध्यातव्यम्् ततश्च तादृशपात्रविशेषयुक्त्तग्रहणरूपसंस्कार इत्यर्थः, अर्श आद्यजन्तो विशेषशब्दः, अथवा पात्रशब्दः साम्पादिकपात्रपरः, तेन विशिष्यत इति विशेषः तद्विशिष्ट इत्यर्थः । विवाक्ये विगतावाक्य इति - यद्यपि दशमस्याह्रः अविवाक्यमित्येव नाम््, अथापि विविधवाक्यरहिततया अविवाक्यमिति संज्ञितस्यैव दिगतवाक्यत्वमादाय विवाक्यमित्यपि वक्त्तुं सुशकत्वमभिप्रेत्य विवाक्य इति छेदो दर्शितः, न तु विवाक्य इति संज्ञाप्यास्तीत्यभिप्रेत्येति द्रष्टव्यम््, मनोनिष्पाद्येत्यत्र बहुव्रीहिः, मानसैः ग्रहस्तोत्राद्यङ्गैर्युक्त्तस्य मानसग्रहयागस्येत्यर्थः, ग्रहणः- सोमरसस्य पात्रे ग्रहणम््, आसादनं- स्थापनम््, प्रत्याहरणं -होमानन्तरं हुतशेषस्यहरणम्् । ननु सर्वत्र द्रव्यत्यागात्मकयागस्यमानसत्वात्् कथमस्य विशष्य मानसत्वमित्याशङ्कय यज्ञान्तरे ग्रहणादीनां स्वरूपेण सत्वेपि मानसयागाभ्यासाङ्गभूतग्रहणासादनतद््द्रव्यादीनां मनोनिष्पाद्यतया उपयोगित्वेन मानसत्वम््, तद्योगाच्च मानसग्रहयागस्य विशिष्य मानसत्वं सिध्यतीत्याह - मनोनिष्पाद्योपयोगित्वेनेति । मनोनिष्पाद्यैस्सोमरसतद्व्रहणासादनादिभिरुपयोगो मनोनिेपाद्योपयोगः सोऽस्यास्तीति मनोनिष्पाद्योपयोगी तत्त्वेनेत्यर्थः, केचित्तुः "उपांशुपात्रे मानसं गृह्ररति' इति मानसग्रहणस्याधरतया उपांशुपात्रस्य विहितत्वात्् स हि स्वरूपेण विद्यते इति अत्र स इत्युपांशुपात्रात्मकग्रहविशेषः परामृश्यते, सहि स्वरूपेणाऽस्तीति वदन्ति ।।44।।
3.3.45
is not available.
प्रधानभूतं कर्म क्रियत इति - "यत्किञ्च यज्ञे' इत्यत्र यज्ञशब्दः प्रयोगवचनः, "न प्रथमयज्ञे प्रवृञ्ज्यात््' इतिवत््, ततश्च यज्ञकर्मेत्यनेन प्रधानस्य परामर्शो भविष्यति, अतो यज्ञकर्मेति भेदनिर्देशे नानुपपत्तिरिति द्रष्टव्यम्् ।।46।।
भाष्ये- श्रुतिस्तावदिति, विद्याशब्दश्रुतिरेवेत्यर्थः, यद्यपीयमभिधात्री श्रुतिर्न विनियोजिका, एकप्रत्यैयकविभक्श्रिुतीनामन्यतमत्वाभवात््, तदुपपादकं वाक्यमिदम््, "विद्यया हैवैत एवंविद' इति विद्यामात्रसम्पादितत्वात्् विद्यारूपा एव मनश्चिदादय इत्युपपत्तौ किमिति साधनत्ववाचिन्यास्तृतीयायाः प्रयोजनत्वेन हेतुत्वरूपक्लिष्टार्थाश्रयणम््, अत एव तस्याः श्रुतेर्विद्यारूपक्रत्वन्वये प्रमाणीकरणमप्यसङ्गतम््, किञ्च, "षङ््र्विशतिरित्येव व्रूयात््' इत्यत्रेवैवकारोपहतविषिशक्त्तिकस्य विद्यारूपशोषिसम्बन्धविधायकत्वमप्ययुक्त्तम््, तथा "एवंविदे चिन्वन्ती'ति वाक्यवशेन न विद्यामयक्रत्वन्वयो बोध्यते, एवंविच्छब्दस्य विद्यारूपक्रतुविशिष्टस्य परामर्शादित्यप्ययुक्त्तम््, तस्यैवासिद्धेः, विद्याविशिष्टपरामर्शित्वसम्भवे च चतुर्थीश्रुत्यैव शेषित्वप्रतीतेः वाक्यगम्यविनियोग इत्ययुक्त्तेरिति चेन्न, स्वत एव विद्यारूपाणामेषां विद्याचित एवेत्यवधारणस्य मानसग्रहादिवत्् क्रियान्वयव्यावर्तकत्वेन क्रियान्वये व्यावृत्ते "अनुबन्धादिभ्य' इति सूत्रोक्त्तन्यायेन ग्रहणादिभिश्च "सोमाभावे पूतीकानभिषुणुयात्् स यदि राजन्यं वैश्यं वा याजयेत्् स यदि सोमं विभक्षयिषेत््न्यग्रोधस्तिभिनीराहृत्य ताः संपिष्य दधन्तुन्मृज्य तमस्मै भक्षं प्रयच्छेन्न सोमम््' इत्यादौ यागार्थद्रव्यसंस्कारात्मकामिषवभक्षादिवशेन यागकल्पनवत्् विद्यारूपक्रतुकल्पनाया आवश्यकत्वे सिद्धे विद्याचित एवेत्यादिवाक्यमपि तत्परं भविष्यतीत्यभिप्रायात््,"एवंविद' इत्यत्र चतुर्थ्या विद्याविशिष्यपुरुषस्य शेषित्वप्रतीत्या विद्यायाः शेषित्वाप्रतीत्या विद्याशेषित्वस्य वाक्यष्यत्वोक्त्तिरप्युपपद्यते । सर्वभूतकर्तृकत्वेनेति - ननु विद्यारूपस्य इष्टकचितकार्याहवनीयधारणासमर्थत्वादित्येव वक्त्तुं शक्यम््, सर्वभूतकर्तृकत्वाद्युपन्यासो व्यर्थः, किञ्च सर्वभूतकर्तृकत्वाद्यनुसन्धानस्य कादाचित्कस्य समुद्रध्यानादिवत्् क्रियायामङ्गत्वं सम्भवत्येवेति चेन्न, किं सर्वभूतसम्बन्धिमनोव्यापारस्य प्रततस्याग्न्यध्यासाधिष्ठानस्य स्थण्डिलाग्निकार्यनिर्वर्तकत्वेन क्रियामयक्रत्वनुप्रवेश उच्यते, उताऽध्यस्ताग्नेः, न प्रथमः, सार्वत्रिकस्य सर्वभूतकतर्ृकस्य मनोव्यापारस्य क्रतूपकारकत्वासम्भवात््, न द्वितीयः, अध्यस्ताग्नेरपि अग्निधारणाक्षमत्वात््, न क्रियान्वय इत्यर्थकत्वात्् अस्य वाक्यस्य, अत्र सर्वकालव्यापित्वेनेत्यस्य क्रत्वनुप्रवेशासम्भव सत्यनेन चान्वयः, मनसाऽनुिंहितस्येत्यनेन च, ततश्चाध्यासाधिष्ठानक्रियाया अध्यस्ताग्नेश्च न क्रियाङ्गत्वमिति प्रतिपादनाय सर्वकालकर्तृकत्वाद्युपादानमिति मन्तव्यम्् । विद्यामयः क्रतुरिति - न च क्रियामये परिमितकालभगवदाराधेन शुद्धसत्त्वमयनित्यद्रव्यत्वादिना अनुसंहितमङ्गत्वं दृष्टमिति वाच्यम््, "यक्षानुरूपो बलि'रिति न्यायेन सर्वकालव्यापिसाम्पादि काग्नेः तादृशक्रतावङ्गत्वस्योचितत्वात्, ननु क्रत्वध्यासः केषु व्यांपारेषु, न तावत् मन आदिव्यापारेषु, तेषामग्निदृष्टिक्रोडीकृतानां क्रतुत्वदृष्य्या क्रोडीकरणासम्भवात््, अन्येषाञ्च व्यापाराणां क्रतुत्वाध्यासाधिष्ठानमूतानामनुपात्तत्वादिति चेन्न, मन आदिव्यापरेष्वेव केषुचिदग्निदृष्टिः केषुचिद्यागदृष्टिरित्यभ्युपगमे बाधकामावात्् ।।47।।
3.3.48
is not available.
अग्निवद्भावातिदेशः- अग्निवद्भावप्रापकातिदेशः ।।49।। अयं लोको भूरितिपाठः, एष चितोग्निरयं "लोकः पृथवी आपः समुद्राः' अत्र कैश्चित्् अश्मन्नूर्ज्यमिति परिषिञ्चतीति विहिताग्निपरिषषचनजले समुद्रदृष्टिर्विधीयत इति व्याख्यातम््, लोकं पृणेति "पृण प्रीणने'इत्यस्मात्तौदादिकाल्लोकं प्रीणातीत्यास्मिन्नर्थे मूलविभुजादित्वात्कप्रत्यये"लोकस्य प्रणेतुं वक्त्तव्य' इति भुमागमे रूपमिति वैयाकरणैरुच्यते तदप्यविरुद्धमेव ।।49।।
।। इति पूर्वविकल्पाधिकरणम्् ।।
3.3.50
is not available.
सर्वास्वित्यादिना सूचितेति - सर्वविद्योपास्यविशेषस्य स्वरूपचिन्ता प्राकप्रवृत्ता, सर्वविद्योपास्यविशेषणभूतोपासकस्वरूपचिन्ताप्रकारो विशोध्यत इति सङ्गतिरित्यर्थः । दीपसारयोरिति - यद्यपि भाष्यकृत्यनन्तरमेव दीपसारकृतिः, तथापि ग्रन्थकारणां
चिकीर्षितग्रन्थान्तरेषु वक्ष्यमाणार्थानामप्युक्त्ततया निर्देशेस्ति, नायं दोषः, वस्तुत उपायोपेयोपेतृणामेवोपासनादिरूपत्वात्् न विरोध इति द्रष्टव्यम्् । तदुपयोगित्वेनाहेति - इदमुपलक्षणम््, प्रत्यगात्मनोऽनुसन्धेयत्वे सिद्धे किं रूप उपास्य इति चिन्ताऽवत््रेत््, नान्यथा, अतो विचारोपयोगार्थमेव "आत्मेति तूपगच्छन्ति' इति सूत्रोपादनम्् । अत एव सूत्रद्वयोक्त्तार्थोपजीवनेनेति वक्ष्यति, "तं यथा यथोपासते' इत्यत्र तच्छब्दस्य परमात्मस्वरूपपरत्वात्् तं परमात्मानं यद्गुणविशिष्टमुपासत इत्यर्थः, ततश्च जीवगतापहतपाष्मत्वादेः ब्रह्मस्वरूपविशेषणत्वाभावात्् न तत्र तत्क्रतुन्याय इति पूर्वपक्षाभिप्रायः, "यथायथोपासते' इत्यत्र यत्प्रकारविशिष्टमुपासत इति हि तस्मार्थः, तत्र च ब्रह्मगुणानामिव अपहतपाष्मत्वादिविशिष्टस्वात्मतयोषासने तथैव फलं भवतीति स्वात्मनोप्यपहतपाष्मस्वादिविशिष्टस्यैवाऽनुसन्धानं सिध्द्यतीति सिद्धान्ताभिप्रायः । नन्वेवं सति तच्छब्दस्य विशेष्यस्वरूपपरत्वेऽपि यथाशब्दक्रोडीकृतत्वात्् अपहतपाष्मत्वादिविशिष्यस्वात्मस्वरूपस्यानुसन्धानसिद्धेः तच्छब्दस्य विशिष्टपरमर्शित्वसाधनं विफलमिति चेत्् तस्य युक्त्तयन्तरत्वात्् तच्छब्दो विशिष्टविषय इति भाव इति सिद्धान्तग्रन्थे च शब्दमध्यहृत्य इति च भाव इति योजनीयम््, अतो नानुषपत्तिः । ननु "उपासितगुणादेर्या प्राप्तावप्यबहिष्क्रिया । सा तत्क्रतनयाद्व्राह्मा नाकारन्तरवर्जनम््' इत्युक्त्तरीत्या अपहतपाष्मत्वाद्यनुसन्धानमन्तरेणापि तत्प्राप्तिसम्भवेन कथमवश्यानुसन्देयत्वम्, न च कर्तृत्वादिसांसारिकधर्मवत्तयाऽनुसन्धाने तत्क्रतुन्यायेन फलदशायामपि सांसारिकधमानुवृविप्रसङ्ग इति, वाच्यम््, तावता कर्तृत्वाद्यनुसन्धानस्याऽयुक्त्तत्वेपि अपहपाष्मत्वादिविशिष्टपासने नियामकाभावादिति चेत््, सत्यम््, तथापि कर्तृत्वाद्यनुसन्धानस्य चिरकालानुवृत्तस्य निवृत्तेः तद्धिरुद्धापहतपाष्मत्वादिरूपानुसन्दानमन्तरेण असम्भवादित्य ितात्पर्यात्् ।।
देहात्मविवेकः प्रसजेदिति - न चेष्टापत्तिः, तदर्थमध्ययनानन्तरं शास्त्रान्तरश्रवणे प्रवृत्तिप्रसङ्ग इति भावः । स्वयमेव शास्त्रप्रवृत्तीति - त्वया तथानुभ्युगमात्् नित्यानित्यवस्तुविवेकस्य पूर्ववृत्तत्वाभ्युपगमादिति भावः । वृविकारोक्त्तिरिति - शरीरातिरिक्त्तात्मास्तित्वप्रसक्त्तौ शारीरके वक्ष्याम इत्युपवर्षवृत्तिकृत उक्त्तिरित्यर्थः । विभुत्वाणुत्वाद्याकारेति - स्वरूपतोऽणुत्वं धर्मभूतज्ञानद्वारा विभुत्वमित्यर्थः ।।52।।
।। इति शरीरेभावाधिकरणम्् ।।
भाष्ये- उक्थमुक्थमितीति, इत्थं कर्माङ्गभूतं शास्त्रम्् यत्प्रजा वदन्ति तदिदमेव "येयं पृथिवी' इत्युक्थे पृथिवीत्वदृष्टिविधिः, भाष्ये- तास्वेव नियता इति, अयम्भावः- सामवेद एव ताण्डिशाखाप्रभृतया बह्वयः शाखाः तासु च शाखासु सर्वासु सामावयवोद्गीथाः स्वरवर्णविशेषादिभेदेन भिन्नाः, ताण्डिशाखायां च आप्त्यादिगुणविशिष्टतया हिरण्मयप्राणाकाशादिदृष्टिविशिष्टतया चोद्गीथाद्युपासनानि विहितानि, तानि च क्रतुमध्येऽनुष्टेयानि, तत्र यदा क्रत्वङ्गतया ताण्डिशाखागतोद्गीथः प्रयुज्यते तदा तस्मिन्नेव तच्छास्वाविहिताप्त्यादिगुणविशिष्योपासनं कर्तव्यम््, उत शाखान्तरगतेप्युद्गीथे क्रत्वङ्गतया प्रयुज्यमाने इति, एवं वेदान्तरविहितोद्गीथाद्युपासनेपि तत्तद्वेदविहितोद्गीथाद्युपासनप्रकारः तत्तद्वेदविहितोद्गीथमात्रविषयकः, उत वेदान्तरविहितविषयकोपि वा, "उपांशु यजुषा' इति वचनबलात्् यजुर्वेदविहित उद्गीथ उपांशुत्वगुणकः, वेदान्तरविहितस्तूच्चैष्ट्वगुणकः इति द्रष्टव्यम््, भाष्ये- सर्ववेदान्तप्रत्ययत्व इति,ननु उद्गीथानां मन्त्रावयवरूपाणां नानाशाखाम्नातानामभेदः प्रत्यक्षप्रत्यभिज्ञानादेव सुवचो न सर्ववेदान्तप्रत्ययन्यायामपेक्षते, नहि नानाशाखाम्नातमन्त्राभेदप्रत्ययः सर्ववेदान्तप्रत्ययन्यायसाध्य इति चेत््, सत्यम््, सामवेदान्तर्गतनानाशाखम्नातोद्रीथव्यक्त्तीनामभेदो न न्यायसापेक्षः, प्रत्यभिज्ञवयैवैक्यस्य सुज्ञानत्वात््, तथापि वेदान्तरविहितादुद्गीथाद्वेदान्तरविहितस्योद्गीथस्य "विहितस्य विधानायोगा' दित्यभ्यासाधिकरणोक्त्तः न्यायेन भेदशङ्का समुन्मिषति, तत्परिहारस्तु सर्ववेदान्तप्रत्ययन्यायमपेक्षत इति भावः ।। भाष्ये उद्गीतसम्बन्धितया श्रुताया इति, उपासनाया इति शेषः ।।
भाष्ये- एवमाद्यास्तास्वेव शाखास्विति, "ओमित्येतदक्षरमुद्गीतमुपासतीत' इत्यदिवाक्यविहिताप्त्यादिगुणकोद्गीथोपासनप्रभृतय इत्यर्थः । अनेन सन्निधेर्व्ययस्थापकत्वमिति - नन्विदमसङ्गतम््, उद्गीथवाक्यप्रवृत्तेः प्राक्् तत्तच्छास्वागतोद्गीतादिव्यक्त्तीनामेव सन्निहितत्वादविशेषप्रवृतापि थुतिः सन्निधिक्शेन व्यवस्थास्यत इति पूर्वपक्षिणोपक्षिप्ते अविशेषप्रवृतायाः श्रुतेर्दुर्बलसन्निध्यनुरोधेन सङ्कोचासम्भवादित्येव परिहर्तव्यम्, श्रुतिजनितप्रतीतेरपि प्राक्सन्निहित एव विषय इति वदन्तं पूर्वपक्षिणं प्रति एतस्यानुत्तरत्वात््, श्रुतिप्रवृत्तेः प्राक्् उद्गीथव्यक्त्तयन्तराणाम्् असन्निधानस्यैव हेतूकरणेन तस्य पूर्वपक्षहेतोः तादवस्थ्यादिति चेत््, सत्यम््, अविशेषप्रवृत्तायाः श्रुतेः सन्निधिवशेन सङ्कोचस्यायुक्त्तत्वादित्यत्रैव तात्पर्यात््, ननु "उद्गीथमुपासीत' इत्यत्र उद्गीथश्रुतेरुद्गीथसामान्यं वाच्यम््, उद्गीथव्यर्क्लिक्ष्या, स्वशाखागतोद्गीथव्यक्त्तयुपादाने च सामान्यस्य प्रतिव्यक्त्तिसामाप्त्या सामान्यविशेषौ द्वापपि श्रुर्त्थौ गृहीतौ, तत्र कथं श्रुतिबाधः, यथाहुः "जातिव्यक्त्ती गृहीत्वेह वयन्तु श्रुतलक्षिते । कृष्णादिं यदि मुञ्चामः का श्रुतिस्तत्र पीड्यते' इति, पटं शुक्लमानयेति प्रयोगे पटपदेन श्रुत्पटत्वजातिं लक्षितां च शुक्लपटव्यक्त्तिं गृहित्वा कृष्णादिव्यक्त्तिं यदि मुञ्चामः का श्रुतिस्तत्र पीड्यते, न कापीत्यर्थः- इत्युक्त्तमिति चेन्न, शुक्लं पटमानयेत्यत्र शुक्लमात्रस्य पटमात्रस्य च ग्रहणे परस्परविशिष्टार्थप्रत्यायकत्वभङ्गप्रसङ्गेन सङ्कोचेपि इह अविशेषप्रवृत्तोद्गीथमात्रग्रहणे बाधकाभावादिति भावः । भाष्ये- सर्वशाखाप्रत्ययन्यायेन चेति, ननु "भूयस्त्वेनोभयश्रुति, इति न्यायेन ज्योतिष्टोमस्य याजुर्वेदिकतया ताण्डिशाखायां विधानामावेन तद्द्वारा उद्गीथाद्यङ्गानामसन्निधापितत्वेन आप्त्यादिगुणविशिष्टताण्डिशाखाविहितोद्गीथोपासनेषु ज्योतिष्टोमाङ्गभूतनानाशाखागतस्वरविशेषविशिष्टसर्वाद्गीथव्यक्त्तीनामुपास्यत्वं न स्यात््, किम्बहुना, यस्यां शाखायां यस्य क्रतोर्न विधिः तदङ्गभूतोद्गीथव्यक्त्तीनां नानाशाखागतानामङ्गिद्वारा सन्निधापनाभावाद्विषयत्वं न स्यादिति चेन्न, एकस्याभ्युच्चययुक्त्तितया उपन्यस्तत्वेन एतस्याव्यापित्वेपि पूर्वोक्त्तयुक्त्तेर्व्यापित्वेन निराकरणसम्भवेन दोषभावात्् ।।52।।
भाष्ये=आदिशब्देनेति, "पशुना यजेत' इत्यत्र पशुत्वजातिरेकत्वसंख्या "अरुणयैकहायन्या' इत्यत्रारुणिमगुण।, एकहायनीद्रव्यं "श्येनचितं चिन्तीत' इत्यादौ सादृश्यं "वेदं कअत्वा वेदी करोति' इत्यादौ क्रमः प्रयाजादीनि च कर्माणि । उद्गीथपदश्रुत्या विनियोगादिति - उद्गीथपदगतद्वितीयाश्रुत्येत्यर्थः, न चैवमुपासनस्योद्गीथाङ्गत्वप्रसकत्या तन्निर्धारणानियमः, "अङ्गेषु
यथाश्रयभावः' इत्याद्यधिकरणविरोध इति वाच्यम््, तत्परिहारस्य "अन्यथात्वं शब्दादितिचे' दित्यत्रास्माभिः प्रपञ्चितत्वात्् । सर्वशाखिनामुपासनेष्वधिकारः फलमिति - सवर्शाखिनां सर्वशाखागतोद्गीथप्रयोक्त्तृणां सर्वशाखाविहितोद्गीथोपासनेष्वधिकारः फलमित्यर्थः, ततश्च यथाप्त्यादिगुणविशिष्टमुपासनं ताण्डिशाखायां श्रुतं क्रतुमध्ये ताण्डिशाखागतोद्गीथप्रयोक्त्तारमधिकरोति, एवं क्रतुमध्ये शाखान्तरगतोद्गीथप्रयोक्त्तारमपीदमुपासनमधिकुर्यात््, अन्यथा ताण्डिशाखागतोद्गीथविषयमेव तच्छास्वाविहितमाप्त्यादिगीणविशिष्टमुपासनमिति क्रतुषु ज्जैमिन्यादिशाखागतोद्गीथप्रयुक्त्तः तत्रोपासनेऽधिकारो न स्यादिति भावः ।।54।।
।। इति अङ्गावबद्धाधिकरणं ।।
श्रुतिसिद्धमिति - "ओमित्येतदक्षरमुद्गीथ'मित्यत्र व्यस्तोपासनाम््' "पृथिवी हिकारोऽग्निः प्रस्ताव आदित्य उद्गीथः' इति द्विती
यप्रपाठकेसमस्तोपासनं सिद्धमित्यर्थः । किमययवभूतमिति - किं रूपावयवभूतमित्यर्थ । एतमात्मां वैश्वानरमुपासस्त इत्यादिष्वित्यर्थ इति - "एष वै सुतेजा आत्मा वैश्वानरः' इत्यादिना तेषु तेषूपासनेष््पास्यस्य वैश्वानरत्वञ्चाहेति भाष्ये स्फुटान्वये प्रतीयमाने एवं व्याख्यानमयुक्त्तमिति मन्यमाना इमं ग्रन्थं लेखकप्रक्षिप्तं वर्णयन्ति, एवं श्रुतिः "औपमन्यव किं त्वमात्मानमुस्से' इति "दिवमेव भगवो राजन्निति होवाच एष वै सुतेजा आत्मा वैश्वानरो यं त्वमात्मानमुपास्से अत्त्यन्नं पश्यसि प्रियमत्स्यन्नं पश्यसि प्रियं भवत्यस्यब्रह्मवर्चसं कुलो य एवमेतमात्मानं वैश्वानरमुपास्ते मूर्धा त्वेष आत्मन इति
होवाच मूर्धा ते व्यपतिष्यद्यन्मां नागमिष्यः' इति, अत्र च अत्त्यन्नमित्यादिरुत्तरसन्दर्भो व्यस्तोपासने तत्फले च प्रमाणीकर्तुं योग्यः "एष वै सुतेजा' इत्यादिपूर्वसन्दर्भस्तु उपास्यस्य वैश्वानरत्वे प्रमाणीकतर्ुमुचितः, अतोऽयं ग्रन्थः प्रक्षिप्त इत्येव युक्त्त इति । केचितु- मूर्धादिषु व्यस्तेषूपासनं तत्र फलञ्च उक्त्तवान्् "अत्यन्नं पश्यति प्रियं भवत्यस्य ब्रह्मवर्चसं कुले य एवमेतमात्मानं वैश्वानरमुपास्ते मूर्धा त्वेष आत्मन' इत्येतावत्येव न वाक्यं परिसमाप्तं "मूर्धा त्वषु आत्मनः' इत्यस्य मूर्धरूपव्यस्तोपासनमात्रप्रमाणत्वेन मूर्धादिव्यस्तोपासने प्रमाणत्वाभावात््, अत "एष वै सुतेजा आत्मा वैश्वानरः' इत्यस्य पलञ्चोक्त्तवानिति पूर्वेणान्वयो वक्त्तव्यः, नतु वैश्वानरञ्चाहेत्युत्तरेण, तमिममर्थमभिप्रेत्य "एतमात्मानं वैन्वानरमुपास्ते' इत्यादिष्वित्यर्थ इत्युक्त्तम्् इति वर्णयन्ति, भाष्ये- द्युप्रभृतिप्रदेशावच्छिन्नमात्र इति, द्युप्रभृतिप्रदेशसम्बन्धिनी प्रादेशिकी मात्रा यस्य स प्रादेशमात्र इति श्रुत्यर्थ इति भावः । व्यस्तोपासनफलात्् पृथक्फलनिर्देशादिति - न च "यस्त्वेतमेवं प्रादेशमात्र'मित्येद्वयस्तोपासनसंमुदायानुवाद इत्युक्त्तुमिति वाच्यम््, व्यस्तोपासनेषु फलोक्त्तेरेवाव
युत्यानुवादत्वमित्यपि सुवचत्वेन विविगमनाविरहात्् उभयोपासनमपि विधीयतइत्येवाभ्युपगमनीयमिति भावः । समस्तोपासनं प्रधानप्रतिपाद्यमिति - यथा भूमविद्यायां सत्यशब्दोक्त्तस्य ब्रह्मणः सर्वतो भूयस्त्वप्रतिपादनार्थं तदवधित्वेनोपास्यमानेषु नामादिप्राणान्तेष्विव सर्वशरीरकस्य वैन्वानरस्य प्रतिपादनार्थं तदवयवत्वेनोपन्यस्यमानेषु स्वर्लोकादिषु प्रासङ्गिकोपासननत्फलाभिधानस्य महावाक्यैक्याविरोधित्वादिति भावः, न च भूमविद्यायां नामाद्युपासनानामश्रुता निन्दा, इह तु व्यस्तोपासनानां निन्दा श्रूयते, सा चोदिति अनुदितहोमनिन्दान्यायेन प्रक्रान्तविषयत्यागविषयतया योजयितुं न शक्यते, समस्तोपासनामविज्ञाय व्यस्तोपासना एव कृतवतः प्राचीनशालादीन्प्रति तन्निन्दाश्रवणादिति वाच्यम््, तथापि नहिनिन्दान्यायेन योजयितुं शक्यत्वात््, नह्यत्र उदितानुदितहोमयोरिव व्यस्तोपासनेषु प्रायश्चितश्रवणस्ति, येन प्रक्रान्तविषयत्यागविषयतायोजनपय्रन्तमयोरिव व्यस्तोपासनेषु प्रायश्चित्तश्रवणमस्ति, येन
प्रक्रान्तविषयत्यागविषयतायोजनपर्यन्तमपेक्ष्येत, नहिनिन्दान्यायेन विधेयप्रशंसापरत्वात्् निन्दया व्यस्तोपासननिर्षधोन्नयनेपि " न चतुस्त्रिशदिति ब्रूयात््' इत्यत्र निषेधेनेव विध्युन्नयनमवर्जनीयम््, निषेधस्य रागप्राप्तिविषयत्वाभावात््, तस्मात्् समस्तोपासनवत्् व्यस्तोपासनान्यपि नामाद्युपासनवत्् विधेयानीति भावः । अनर्थाश्रवणमेकं वैषक्यमित्यर्थ इति - नन्वनर्थवत्तनं नहिनिन्दान्यायेन समस्तोपासनस्तुत्यर्थतयोपपन्नम््, न निषेधान्नुमापकम््, तथात्वेऽपि लोकतो प्राप्तानां व्यस्तोपासनानां
निषेधः तेषु विधेः साधक एव न बाधक इत्युक्त्तमिति चेन्मैवम््, अग्निहोत्रं प्रकृत्य श्रुतेन "जर्तिलयवाग्वा वा जुहुयात्् गवीधुकयवाग्वा वा जुहुयात््, गवीदुकयवाग्वा गुहुयात्् न ग्राम्यान्पशून्हिनिस्त नारण्यान््' इति वाक्येन जतिर्लगवीधुकशब्दवाच्यारण्यतिलारण्यगोधूमकृतयवाग्वोर्विकल्पेनाग्निहोत्राहुतौ द्रव्यत्वविधाने लिङ््विभक्त्तिवलेन ग्राम्यारण्यपशुर्हिसारहिततया तयोः स्तवने च प्रतीयमानेपि "अथो स्वल्वहुरबाहुतिर्वै जर्तिलाश्च गवीधुकाश्च पयस्त्राग्निहोत्रं जुहुयात््' इति, तदनन्तरं जर्तिलादिप्रतिक्षेपेण पयोविधिदर्शनात््, तदेकवाक्यतया "जर्तिलयवाम्वा वा जुहुया'दित्यादेर्ग्राम्यारण्यपशुहिंसाराहित्येन प्रशस्ततया होमार्हा अपि जर्तिला गवीधुकाश्च यदपेक्षया दुष्टास्तत्पयोऽत्यन्तप्रशस्तमिति पयस्स्तुत्यर्थत्वम्् एकवाक्यतानुरोधादिति, "नचेदन्यं प्रकल्पयेत्् प्रक्लृप्तावर्थवादः स्यात्् आनर्थक्यात्् परसामर्थ्याच्च' इति पूर्वतन्त्राधिकरणे किंचिद्विधिपूर्वकनिन्दायाः सह विधिना विध्यन्तरश्रवणे सति तदर्थवादत्वं तदेकवाक्यतानुरोधात्् समर्थितम््, एवमिहाप्यङ्गीकर्तुं युक्त्तम््, ननु ज्जर्तिलगवीधुकथोः पयसा सह सम्बन्धाभावात्् जर्तिलगवीधुकयवागूविधानयोः पयोविध्येकवाक्यतार्थवादतयैव समर्थनीयमिति तत्र तत्रास्तु नाम, इह तु भूमविद्यायां नामादीनां सत्येन ब्रह्मणा सह भूयसत्वावधितयैव द्रव्यादीनां समस्तोपासनाविषयेण वैश्वानरात्मना सहावयवत्वेन सम्बन्धोऽस्तीति प्रासङ्गिकतदुपासनाविधानैरेकवाक्यत्वभङ्गोस्ति, अतो भूमविद्यान्याय एवात्र प्रवर्तितः, नतु जर्तिलगवीधुकयवागून्याय इति चेत््- मैवम््, व्यस्तोपासननिन्दनेन "मूर्धा त्वेष आत्मन इति होवाच' इत्यादिवाक्येषु तुशब्दकृतेन द्वयादीनां स्वतन्त्रोपास्यत्वव्यवच्छेदेन "तान्होवाच एते वै खलु यूयं पृथगिवेममात्मानं वैश्वानरं विद्वांसोन्नमत्थ' इति व्यस्तोपासनानां भ्रममूलत्वोद्धाटनेन भूमविद्यावैषम्यस्य बहुविधस्य सत्वेन ज्जर्तिलयवागून्यायस्यैव प्रवृत्त्यौचित्यादति । प्रामाणिकत्वाभिप्रायेण्राप्युपपन्न इति - ज्यायस्त्वम््, तत्तु प्रामाणिकत्वपर्यवसासी, प्रामाणिकत्वं प्रायोऽनादिसिद्ध भवति, भ्रान्तिकल्पितं तु पूवपक्षिर्णात्प्रेक्षितमित्यद्यतनं भवतीति भावः । भाष्योक्त्तदृष्टान्त एवोचित इति ।। * ।।
।। इति भूयज्यायस्त्वाधिकरणम्् ।।
भाष्ये- अन्याः प्राणाद्येकविषयफला इति, प्राणाद्येकविषया एकफलाविद्या अप्युदाहरणमित्यर्थः । पौनरुकत्यशङ्कां परिहरतीति - "सर्ववेदान्तप्रत्ययं चोदनाद्यविशेषात््' इत्यत्राभ्यासप्रकरणान्तराभ्यां भेदहेतुभ्यां भेदं पूर्वपक्षीकृत्य चोदनाद्यविशेषेण सिद्धान्तः । क्रियते, यद्यभ्यासप्रकरणान्रयोर्भेदहेतुत्वमतिद्धं स्यात्् तद््ा पूर्वपक्ष एवानुपपन्नः स्यात््,सिद्धान्तश्च ततस्तराम््, ततस्तयोर्भेदहेतुतेवम्् तत्रैव समर्थितमितिं शैनुकत्यशङ्का भवतीति भावः । एवं वदत आचार्यस्यात्रैवासां परस्परभेदे समर्थिते सतीति भाष्यस्याभ्यासप्रकरणान्तरयोर्भेदहेतुत्वे समर्थिते सतीत्यर्थ इति हृदयम्् । साङ्ग प्रधानं कर्मेति - प्रयोगापरपर्याया घात्वर्थकरणिका भावनेत्यर्थः, साङ्गप्रचानानुष्ठानमिति यावत््,     शब्दान्तरादिभिर्यागदानादिलक्षणधात्वर्थात्मकानुबन्धभेदसिद्धिः, धात्वर्थभेदानुनिष्पादी च भावनाभेद इति मीमांसकप्रक्रिया । तदेकदेशा धात्वर्थादय इति - धात्वर्थस्य यागादेः साङ्गप्रधानानुष्ठानविषयत्वेन एकदेशत्वोक्त्तिरिति द्रष्टव्यम्् । विधेयभेदहेतव इत्यर्थ इति - शब्दान्तराद्यवगमितधात्वर्थभेदानुनिष्पादीभावनाभेद इत्यर्थः । रूपभेदो मा भूदिति
रूप्यत इति रपूं भावना, भावनाभेदो मा भूदित्यर्थः । वेदनोपासनादिशब्दाश्चेति - विद्युपास्योर्व्यतिकरेण उपक्रमोपसंहारदर्शनादिति भावः । रूपभेदात्को विशेष इति - यद्यपि न्यासविद्यायां शब्दान्तरं भेदकम््, उपासनेषु रूपभेदो नियाकम इति सिद्धावपि न दोषः, तथाप्युपासनेऽपि शब्दान्तरस्यापि भेदकत्वं वक्त्तव्यमित्यभिप्रेत्य तथोक्त्तमिति द्रष्टव्यम्् । देवतोद्देशेति - देवतोद्देशेन द्रव्यत्यागो यागः, देशविशेषप्रक्षपविशिष्टस्त्यागो होमः, परस्वत्वापादनपर्यन्तस्त्यागो दानमिति पूर्वन्तत्रे चतुर्थे जैमिनिना प्रतिपादितत्वादिति भावः । देशविशेषविशिष्टप्रहाणगोचरतयेति - देशविशेषविशिष्टप्रक्षेपविशिष्टप्रहाणगोचरतयेत्यर्थः, तर्हि यजत्यादितुल्यत्वे मुख्यशब्दान्रत्वमेव स्यादित्यत आह - तत्रैकैकविद्याश्रवणवैलायामिति । यजत्यादिशब्दानां व्युत्पत्तिदशायामेव भिन्नार्थत्वावगमः, उपासनादिशब्दानान्तु न व्युत्पत्तिदशायां भिन्नार्थत्वावगमः, अपि तु पश्चादिति भावः । ब्रह्मेति प्रकरणभेद उक्त्त इति - ब्रह्मप्राप्तिरूपफलसम्बन्धिनीति वाक्येनेत्यर्थः । कुदृष्टिनिरसनञ्चेति - शब्दान्तरादीनि हि उत्पत्तिपरतां विधेः बोधयन्ति सन्त्युत्पन्नस्व पुनरुत्पत्त्ययोगात्् कर्म भिन्दन्ति, अतशब्दान्तरादिभिर्भेदसाधने सिद्धं विधयत्वमिति भावः । वहधिकरणेष्विति - पूर्वतन्त्र इति शेषः । वेदनस्यद्रव्यनिष्ठत्वादिति - द्रवयशेषत्वादित्यर्थः । प्रोक्षणावधातादीनामिवेति - उत्यत्त्याप्तिविकृतिसंस्कृतिकरणोपकारकरणावान्तरव्यापाराधिकारापूर्वरूपसप्तविधसाध्यभेदादनुबन्धभेदाच्छ शास्त्रभेद इति गुरुमर्यादा, प्रकृते च अस्याप्यभावात्् श्रवणमनननिदिध्यासनानामन्योन्यं निदिध्यासनेष्वपि न परस्परं भेदः इति पूर्वपक्षाभिप्रायः । अत एवेति पूर्वपक्षावकाशभावादित्यर्थः ।। * ।।
।। इति शब्दादिभेदाधिकरणम्् ।।
न्यासविद्य्राभिप्रेतेति - न्यासविद्याप्यभिप्रेतेत्यर्थः ।।57।।
समुच्चयनिरासायोगाच्चेति - ब्रह्मानुभवविशेषहेतुसाक्षात्काराथर्तया समुच्चयशङ्का तदिवस्थ्यादिति भावः । ये चेमेरण्ये इत्यत्रेति - "तद्य इत्थं विदुर्ये चेमेरण्ये' इति सर्वब्रह्मविद्यानां ब्रह्मप्राप्तिफलकत्वश्रवणेन षण्णामाग्नेयादीनां समुच्चित्य स्वर्गासाधनत्ववत्् इहापि वक्त्तव्यमिति भावः । सैवाविशिष्टफलत्वेन निराकार्येति - फलातिशयसम्भावनैवाविशिष्टफलत्वादिति सूत्रखण्डेन निरसनीयेत्यर्थः ।। * ।।
।। इति विकल्पाधिकरणम्् ।।
पर्णत्वादिवदिति - जुह्वादिमुखेनेति शेषः । अधिकरणान्तरे मध्ये प्राप्तमिति - ननु "तन्निर्धारणानियमः' इत्यत्रैव इमाःशङ्का परिहरणीयाः एकविषयत्वान्मुखभेदाभावादित्योक्षिपत्तं प्रति नेदमुतरमिति चेत््- उच्यते, तस्मिन्नधिकरणष एतदधिकरणसिद्धं पुरुषार्थत्वमुपजीव्य अनियमदर्शनादनियमः प्रतिपादितः, इह तु पुरुषार्थत्वं समथ्यतइति मुख्भेदान्नैकाधिकरणप्रतिपाद्यत्वनिर्बन्ध इति भावः । अत एवास्मिन्नेवाधिकरणे भाष्टटीकयोः पुरुषार्थत्वप्रतिपादकयुकत्युपन्यासो भूयान्् दृश्यत इत्यवजन्तव्यम्् । अतो न तत्र कृतमिति - तदनन्तरमेव न कृतमित्यर्थः । स्ववाक्ये श्रूयमाणमिति - कमिपदोपबन्धादिति शेषः । वाक्यान्तरस्थत्वेनेति - कमिपदाद्युपबन्धयुकवाक्यविलक्षणवाक्यस्थत्वेनेत्यर्थः, एवं सर्वत्र वाक्यान्तरस्थशब्दस्यार्थो द्रष्टव्यः, इतरथा "यदेव विद्यया करोति' "यस्य पर्णमयीर्जुहूर्भवति' इत्यादावाख्यातभेदे सत्यपि यच्छब्दादिभिरेकवाक्यतावगमेन वाक्यभेदाभावादिति द्रष्टव्यम्् । अनुकूलहेतुमाहेति - यद्यपि क्रत्वङ्गभूतोद्गीथसम्बन्धितया उपासनविधानरूपा युक्त्तिः शिष्टेश्च' इतिसूत्रप्रतिपाद्या, प्रथमसूत्रे च कमिपदोपसम्बन्धरूपस्य क्रत्वर्थत्वप्रतिबन्धकस्याऽभाव एव हि प्रतिपाद्यः, अथापि बुद्धिसौकर्याय वक्ष्यमाणार्थ इहोपन्यस्य इति द्रष्टव्यम्् । द्वितीया श्रुतिरिति - द्वितीयया शेषित्वे बोधिते शेषत्वमपिसिद्धयतीति भावः, अपदेशशब्दस्य व्याजाद्यर्थकत्वभ्रान्ति व्युदस्यति । वर्तमानव्यपदेश इति - अनुष्ठापकत्वदशापन्नविधिरिति । उत्पत्तिविनियोगप्रयोगाधिकारभेदेन विधिश्चतुविर्धः, उत्पत्तिः- प्राथमिकावगति, विनियोगः- शेषशेषिभावसम्बन्धः, अधिकारः- फलसम्बन्धः, प्रयोगो हि साङ्गप्रधानानुष्ठानम््, तदुपयुक्त्तविधिः प्रयोगविधिरित्यर्थः । नानाशाखावाक्ये चोदकस्मृत्याचारप्रापितसर्वाङ्गोपसङ्गहेण अनुक्रमणिकारूपेण श्रुतानुमितैकदेशनिष्पन्नो बुद्धिबद्भिः कल्पितो विधिः प्रयोगविधिरुच्यते "उत्पत्तिविधिनोमैको यो द्वितीये विचिन्तितः ।
विनियोगविधिस्त्वन्यो यस्तृतीये विचिन्तितः । चतुर्थे पञ्चमे चैव प्रयोगविधिचिन्तनम्् । अधिकारविधिः प्रोक्त्तो यष्षष्ठाध्यायगोचरः' इति ।।59।।
अथ लिङ्गानि प्रदर्श्यन्त इति - ननु "शिष्टेश्च' इति सूत्रस्य साक्षात्् शेषशेषिभावप्रदर्शकश्रुतिप्रदर्शनपरतया कथं लिङ्गोपन्यासरूपत्वमिति चेन्न, कमिपदोपबन्धाभावे सति क्रत्वर्थाश्रिततया विधीयमानत्वस्य क्रत्वर्थसाधकलिङ्गतया अस्यापि सूत्रस्य क्रत्वर्थत्वव्याप्तलिङ्गोपन्यासपरत्वे विरोधाभावात्् ।।60।।
भाष्ये- वेदविहीनयुद्गीथमिति, ननु "अथ खलु व उद्गीथः स प्रणवो यः प्रणवस्स उद्गीथः' इति प्रणवोद्गीथयोरेकत्वविज्ञानं विधाय तत्र श्रूयते "होतृपदनाद्धैवापि दुरुद्गीथ'मिति, तस्य ह्यमर्थः- होत्रा प्रयुज्यमानस्य प्रणवस्य उद्गात्रा प्रयुज्यमानस्य उद्गीथस्य च एकत्वविज्ञाने उद्गात्रा अनुष्ठिते सति तद्विज्ञानमाहात्म्यात्् उद्गाता स्वकर्मण्युद्गाने यत्क्षतं स्वरप्रगादादिरूपं तद्धोतृकृतात्् सम्यक्् शंसनाद्धेतोस्समादधातीत्यर्थः, दुष्टस्य समीचीनेनैक्ये हि दुष्टस्य सामीचीन्यं भवतीति युज्यत इति, न तु दुरुद्गीथमित्यस्य वेदविहीनमित्यर्थः, वेदनस्यैव फलश्रवणादिति चेत््, सत्यं प्रणवोद्गीथैक्यविज्ञानफलमेवेदम्् । तथापीदं विज्ञानम्् उद्गीथविषयकत्वात्् उद्गातृकर्तृकमपि सम्भवति, होत्रा प्रयुज्यमानप्रणवविषयत्वात््, होतृकर्तृकमपि भवति, ततश्चोद्गातृकर्तृकवेदनहीनतया दुरुद्गीथं होत्रा स्वकृतात्् शंसनात्् प्रतिसमादधातीत्यर्थः, ततश्चोद््गीथोपासनस्यावश्यकत्वं सिद्धयतीति भावः ।।61।।
भाष्ये- गुणशब्दस्य सूत्रगतस्य श्रियत्वमर्थ इति कथमुच्यत इत्याशङ्क्याह - उपासनार्थत्वविवक्षयेति ।
प्रधानस्याप्योङ्कारस्य उपासननिर्वर्तकत्वेन गुणत्वसम्भवात्तद्विवक्षया आश्रये गुणशब्द उपचरितस्सूत्रे इति भावः । भाष्ये- अङ्गभावे हि सहभावनियनो भवतीति, अङ्गभाव एवसहभावनियम इत्यर्थः, सहभावनियम एवाङ्गत्वमित्युतरटीकाग्रन्थानुसारात््, ततश्च सहभावशब्देन तन्नियमरूपाङ्गभावस्य लक्षणासम्भवात्् सहभावाश्रुतेरित्यस्य अङ्गभावाश्रुतेरिति व्याख्यायुज्यत इति भावः, यथाश्रुते अनुपपत्तिमाह - सह भावमात्रस्येति । पूर्वपक्षिणाप्यङ्गीकृतत्वादिति - पूर्वपक्षिसिद्धान्तिभ्यामङ्गीकृतत्वेन सहभावाश्रुतेरिति यथाश्रुतार्थासम्भवादिति भावः, नन्वङ्गभावाश्रवणमप्रयोजकबम््, पर्णतान्याये वाक्यविधया बाधनसम्भवादित्यत आह -
अङ्गत्वविरोधीत्यादि । अन्यतरविलम्बाभावसाधर्म्यादिति - ननु गोदोहनवाक्येऽपि मोदोहनेनेति तृतीया श्रूयते, तत्र कथं
फलसाधनत्वाश्रवणम्् इह कथं विद्ययेति तृतीयया साधनत्वश्रवणमिति चेन्न, गोदोहनस्य सिद्धरूपस्य क्रियामनिर्वतर्यतः फलं प्रति कारणत्वासम्भवात््, अप्प्रणयनक्रियाकारकस्यैव गोदोहनस्य फलं प्रति करणत्वमिति प्रणयनक्रियाकरणत्वं तृतीययोच्यते, प्रकृते तु उपासनस्य क्रियारूपत्वेन स्वत एवं फलभावनाकरणत्वेनान्वयार्हत्वात््, विद्ययेति तृतीयाश्रुतिः वीर्यवत्तरत्वरूपफलं प्रत्येव करणत्वं व्रवीतीति वैषम्यात््, न चात्रापि "विद्याया करोती'ति करोत्यथर्ं प्रत्येवकरणत्वं विद्यायास्तृतीया प्रतिपादयति, न तु वीर्यवत्तत्वं प्रतीतिवाच्यम्् "ज्योतिष्टोमेन यत्करोति स स्वर्नः' इत्युक्त्ते स्वर्गं प्रत्येव तृतीयाहेतुत्वं प्रतिपादयति, विद्यया यत्क्रियते तद््ीर्यवत्तरत्वरूपमिति तस्यार्थ इत्यभिप्रायः । ननु असार्वत्रिकीतिपुरुषार्थाधिकरणगुणसूत्रे यदेवेति वाक्यस्य कर्मशेषत्वबोधकत्वं पूर्वपक्ष्युक्त्तमभ्युपेत्य प्रकृतोदघीथविद्यापरत्वं समर्थितज्ञ््, इह तु तस्यैव वाक्यस्य पुरुषार्थपरत्वमुच्यत इति चेन्न, तस्याभ्युपागम्यवादत्वेनाऽदोषात्् । पर्णताया अक्रियारूपत्वादिति - पर्णताया जुहूसम्बन्धेति वयापाररूपत्वात्फलनिष्पादकत्वं न सम्भवतीति ततसिद्धये क्रतूपरागेण व्यापाररूपतां सम्पादयितुं जुहूलिङ्गेन क्रतुमुपस्थाप्य तत्सम्बन्धबोधकः शब्दः कल्प्यते, जुहूशब्दस्यैव वा जुहूसम्बन्धिक्रतूपलक्षकत्वमङ्गीक्रियते, इहोपासनायाः स्वयं व्यापाररूपायाः स्वत एव फलपर्यवसाने सम्भवति किमुद्गीथाद्युपस्थापितक्रतुसम्बन्धबोधकशब्दकल्पनादिना तस्यापि क्रत्वर्थत्वमङ्गीक्रियते, न च आधानस्याग्निभिः फलवत्त्वमस्ति, न तु ुपासनानां केनचित्् फलवत्त्वमस्ति, अतस्तेषां क्रतुफलत्वेन फलवत्त्वसिध्द्यर्थं क्रतुसम्बन्धबोधकवाक्यकल्पनापेक्षाऽस्तीति वाच्यम्् । उपासनवाम्यशेषस्यैव फलसमर्पकतया विपरिणामसम्भवे फलवत्कर्मान्तरान्वयबोधकवाक्यकल्पनाद्यनपेक्षणात््, तस्माद्वाक्यशेषश्रुताय तस्मै फलाय उद्गीथाद्याश्रयत्वविशिष्टोपासनविधिरित्येव युक्त्तम््, एवमुद्गीथादिश्रवणस्य उपासनार्थतायामेव दृष्टार्थत्वं लभ्यते, निरालम्बनध्यानासम्भवेन उद््गीथादेरालम्बनस्य उपासनेनापेक्षितत्वात््, उपासनश्रवणस्य उद््गीथाद्यर्थत्वे तु अदृष्टार्थता स्यात््, उपासनेनोद््गीथादितु उत्पत्तिविकृतिप्राप्तीनामसम्बवेनाऽदृष्टसंस्कारस्यैव वक्त्तव्यत्वेन दृष्टादृष्टप्रयोजनपर्यवसायी अन्वय एव ग्राह्य।, अत एव "स्वलेवाल्याकृतिविधाने अदृष्टार्थताप्रसङ्गात्् विधेर्दृष्टार्थत्वलिप्सया स्वलेवाल्या यूपकार्थे विधिराश्रितः, तस्माद्गोदोहनविधिवदाश्रित्ये विधिरूपा अङ्गाववद्धोपासना इत्येव युक्त्तम््, न तु पर्णताविधिवत्् क्रत्वङ्गविधिरूपेति भावः ।।63।।
उद्गातृप्रभृतिवेदनानियमसिद्धिरिति - ॠत्विक्षु मन्त्रवैकल्ये यजमाने दक्षिणादानादिवैकल्ये "अन्नहीनाह दहेद्राष्ट्रं मन्त्रहीनस्तु ॠत्विजः । आत्मानं दक्षिणाहीनो नास्ति यज्ञसमो रिपुः' इत्युक्त्तन्यायेन तेषां प्राप्तं दोषं प्रायश्चित्तप्रकारा
भिज्ञो ब्रह्मा परिहरतीत्युकत्या कथं वेदनस्यानियमतत्वसिद्धिः, प्रत्युत "समाहारा'दिति सूत्रोक्त्तन्यायेन तत्कृतवैगुण्यस्य ब्रह्मवेदनेन समाधानदर्शनात्् आवश्यकत्वमेवायातीति चेन्न, ॠत्विग्यजमानयज्ञरक्षा क्रतुफलाप्रतिबन्धरूपैव, एवंरूपरक्षाया एव ॠत्विग्भिः यजमानैश्च आशासनीयत्वात्तस्याश्चोद््गीथमन्तरेण सिद्धेदॅर्शितत्वादनियतत्वं सिद्धमिति । किञ्च सर्वप्रत्ययोपसंहारे सर्वे सर्वविद इति न विज्ञानवता ब्रह्मणा परिपाल्यत्वमितरेषां सङ्कीर्त्येतेति भावः ।।64।।
