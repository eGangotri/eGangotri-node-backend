8.1.1
ॐ अथ यदिदमस्मिन्ब्रह्मपुरे  दहरं पुण्डरीकं वेशम दहरोऽ-
स्मिन्नन्तराकाशस्तस्मिन्यदन्तस्तदन्वेष्टव्यं तद्वाव विजिज्ञासितव्यमिति।।1।।
8.1.2
तं चेद्ब्रूयुर्यदिदमस्मिन्ब्रह्मपुरे दहरं पुण्डरीकं वेश्म दहरोऽस्मिन्नन्तरकाशः किं
तदत्र विद्यते यदन्वेष्टव्यं यद्वाव विजिज्ञासितव्यमिति स ब्रूयात्।।2।।
8.1.3
यावान्वा अयमाकाशस्तावानेषोऽन्तर्हृदय आकाश उभे अस्मिन्द्यावापृथिवी अन्तरेव समाहित उभावग्निश्च
वायुश्च सूर्याचन्द्रमसावुभौ विद्युन्नक्षत्राणि यच्चास्येहास्ति यच्च नास्ति सर्वं तदस्मिन्समाहितमिति।।3।।
8.1.4
तं चेद्ब्रूयुरस्मिॐश्चेदिदं ब्रह्मपुरे सर्वॐ समाहितँ सर्वाणि च भूतानि सर्वे च
कामा यदेतज्जरा वाऽऽप्नोति प्रध्वॐसते वा किं ततोऽतिशिष्यत इति।।4।।
8.1.5
स ब्रूयान्नास्य जरयैतज्जीर्यति न वधेनास्य हन्यत एतत्सत्यं ब्रह्मपुरमस्मिन्कामाः
समाहिता एष आत्माऽपहतपाप्मा विजरो विमृत्युर्विशोको विजिघत्सोऽपिपासः
सत्यकामः सत्यसंकल्पो यथा ह्येवेह प्रजा अन्वाविशन्ति यथानुशासनं
यं यमन्तमभिकामा भवन्ति यं जनपदं यं क्षेत्रभागं तं तमेवोपजीवन्ति।।5।।
8.1.6
तद्यथेह कर्मजितो लोकः क्षीयत एवमेवामुत्र पुण्यजितो लोकः क्षीयते तद्य इहाऽऽत्मानमननु-
विद्य व्रजन्त्येताॐश्च सत्यान्कामाॐस्तेषाॐसर्वेषु लोकेषु कामचारो भवति।।6।।8.2.1
स यदि पितृलोककामो भवति संकल्पादेवास्य पितरः
समुत्तिष्ठन्ति तेन पितृलोकेन संपन्नो महीयते।।1।।
8.2.2
अथ यदि मातृलोककामो भवति संकल्पादेवास्य मातरः
समुत्तिष्ठन्ति तेन मातृलोकेन संपन्नो महीयते।।2।।
8.2.3
अथ यदि भ्रातृलोककामो भवति संकल्पादेवास्य भ्रातरः
समुत्तिष्ठन्ति तेन स्वसृलोकेन संपन्नो महीयते।।3।।
8.2.4
अथ यदि सखिलोककामो भवति संकल्पादेवास्य सखायः
समुत्तिष्ठन्ति तेन सखिलोकेन संपन्नो महीयते।।4।।
8.2.8
अथ यदि गीतवादितलोककामो भवति संकल्पादेवास्य
गीतवादिते समुत्तिष्ठतस्तेन गीतवादितलोकेन संपन्नो महीयते।।8।।
8.2.9
अथ यदि स्रीलोककामो भवति संकल्पादेवास्य
स्रियः समुत्तिष्ठन्ति तेन स्रीलोकेन संपन्नो महीयते।।9।।
8.2.10
यं यमन्तमभिकामो भवति यं कामं कामयते सोऽस्य
संकल्पादेव समुत्तिष्ठति तेन संपन्नो महीयते।।10।।8.3.1
त इमे सत्याः कामा अनृतापिधानास्तेषाॐ सत्यानाॐ सताम-
नृतमपिधानं यो यो ह्यस्येतः प्रैति न तमिह दर्शनाय लभते।।1।।
8.3.2
अथ ये चास्येह जीवा ये च प्रेता यच्चान्यदिच्छन्न लभते सर्वं तदत्र गत्वा विन्दतेऽत्र ह्यस्यैते
सत्याः कामा अनृतापिधानास्तद्यथाऽपि हिरण्यनिधिं निहितमक्षेत्रज्ञा उपर्युपरि सञ्चरन्तो
न विन्देयुरेवमेवेमाः सर्वाः प्रजा अहरहर्गच्छन्त्य एतं ब्रह्मलोकं न विन्दन्त्यनृतेन हि प्रत्यूढाः।।2।।
8.3.3
स वा एष आत्मा हृदि तस्यैतदेव निरुक्तॐ हृद्ययमिति
तस्माद्धृदयमहरहर्वा एवंवित्स्वर्गं लोकमेति।।3।।
8.3.4
अथ य एष सम्प्रसादोऽस्माच्छरीरात्समुत्थाय परं ज्योतिरुपसम्पद्य स्वेन रूपेणाभिनिष्पद्यत
एष आत्मेति होवाचैतदमृतमभयमेतद्ब्रह्मेति तस्य ह वा एतस्य ब्रह्मणो नाम सत्यमिति।।4।।
8.3.5
तानि ह वा एतानि त्रीण्यक्षराणि सतीयमिति तद्यत्सत्त्दमृतमथ यत्ति तन्मर्त्यमथ
यद्यं तेनोभे यच्छति यदनेनोभे यच्छति तस्माद्यमहरहर्वा एवंवित्स्वर्गं लोकमेति।।5।।8.4.1
अथ य आत्मा स सेतुर्विधृतिरेषां लोकानामसम्भेदाय नैतॐ सेतुमहोरात्रे तरतो न जरा न
मृत्युर्न शोको न सुकृतं न दृष्कृतॐ सर्वे पाप्मानोऽतो निवर्तन्तेऽपहतपाप्मा ह्येष ब्रह्मलोकः।।1।।
8.4.2
तस्माद्वा एतॐ सेतुं तीर्त्वाऽन्धः सन्ननन्धो भवति विद्धः सन्नविद्वो भवत्युपतापी सन्ननुपतापी
भवति तस्माद्वा एतॐ सेतुं तीर्वाऽपि नक्तमहरेवाभिनिष्पद्यते सकृद्विभातो ह्येंवैष ब्रह्मलोकः।।2।।
8.4.3
तद्य एवैतं ब्रह्मलोकं ब्रह्मचर्येणानुविन्दन्ति तेषामेवैष
ब्रह्मलोकस्तेषाॐ सर्वेषु लोकेषु कामचारो भवति।।3।।8.5.1
अथ यद्यज्ञ इत्याचक्षते ब्रह्मचर्यमेव ह्येव यो ज्ञाता तं विन्दतेऽथ
यदिष्ठमित्याचक्षते ब्रह्मचर्यमेव तद्ब्रह्मचर्येण ह्येवेष्ट्वाऽऽत्मानमनुविन्दते।।1।।
8.5.2
अथ यत्सत्त्रायणमित्याचक्षते ब्रह्मचर्यमेव तद्ब्रह्मचर्येण ह्येव सत आत्मनस्राणं विन्दतेऽथ
यन्मौनमित्याचक्षते ब्रह्मचर्यमेव तद्ब्रह्मचर्येण ह्येवाऽऽत्मानमनुविद्य मनुते।।2।।
8.5.3
अथ यदनाशकायनमित्याचक्षते ब्रह्मचर्यमेव तदेष ह्यात्मा न नश्यति यं ब्रह्मचर्येणानुविन्दतेऽथ
यदरण्यायनमित्याचक्षते ब्रह्मचर्यमेव तत्तदरश्च ह वैण्यश्चार्णवौ ब्रह्मलोके तृतीयस्यामितो दिवि
तदैरं मदीयॐ सरस्तदश्वत्थः सोमसवनस्तदपराजिता पूर्ब्रह्मणः प्रभुविमितिॐ हिरण्मयम्।।3।।
8.5.4
तद्य एवैतावरं च ण्यं चार्णवौ ब्रह्मलोके ब्रह्मचर्येणानुविन्दन्ति
तेषामेवैष ब्रह्मलोकस्तेषाॐ सर्वेषु लोकेषु कामचारो भवति।।4।।8.6.1
अथ या एता हृदयस्य नाड्यस्ताः पिङ्गलस्याणिम्नस्तिष्ठन्ति शुक्लस्य नीलस्य पीतस्य
लोहितस्येत्यसौ वा आदित्यः पिङ्गल एष शुक्ल एष नील एष पीत एष लोहितः।।1।।
8.6.2
तद्यथा महापथ आतत उभौ ग्रामौ गच्छतीमञ्चामुञ्चैवमेवैता आदित्यस्य
रश्मय उभौ लोकौ गच्छन्तीमं चामुं चामुष्मादादित्यात्प्रतायन्ते ता
आसु नाडीषु सृप्ता आभ्यो नाडीभ्यः प्रतायन्ते तेऽमुष्मिन्नादित्ये सृप्ताः।।2।।
8.6.3
तद्यत्रैतत्सुप्तः समस्तः सम्प्रसन्नः स्वप्नं न विजानात्यासु तदा नाडीषु सृप्तो
भवति तं न कश्चन पाप्मा स्पृशति तेजसा हि तदा सम्पन्नो भवति।।3।।
8.6.4
अथ यत्रैतदबलिमानं नीतो भवति तमभित आसीना आहुर्जानासि मां
जानासि मामिति स यावदस्माच्छरीरादनुत्क्रान्तो भवति तावज्जानाति।।4।।
8.6.5
अथ यत्रैतदस्माच्छरीरादुत्क्रामत्यथैतैरेव रश्मिभिरूर्ध्वमाक्रमते स ओमिति वा होद्वा मीयते
स यावत्क्षिप्येन्मनस्तावदादित्यं गच्छत्येतद्वै खलु लोकद्वारं विदुषां प्रपदनं निरोधोऽविदुषाम्।।5।।
8.6.6
तदेष श्लोकः। शतं चैका च हृदयस्य नाड्यस्तासां मूर्धानमभिनि सृतैका।
तयोर्ध्वमायन्नमृतत्वमेति विष्वङ्ङन्या उत्क्रमणे भवन्त्युत्क्रमणे भवन्ति।।6।।

8.7.1
य आत्माऽपहतपाप्मा विजरो विमृत्युर्विशोको विजिघत्सोऽपिपासः सत्यकामः
सत्यसङ्कल्पः सोऽन्वेष्टव्यः स विजिज्ञासितव्यः स सर्वाॐश्च लोकानाप्नोति
सर्वाॐश्च कामान्यस्तमात्मानमनुविद्य विजानातीति ह प्रजापतिरुवाच।।1।।
8.7.2
तद्धोभये देवासुरा अनुबुबुधिरे ते होचुर्हन्त तमात्मानमन्विच्छामो यमात्मानमन्विष्य
सर्वाॐश्च लोकानाप्नोति सर्वाॐश्च कामानितीन्द्रो हैव देवानामभिप्रवव्राज विरोचनोऽ-
सुराणां तौ हासंविदानावेव समित्पाणी प्रजापतिसकाशमाजग्मतुः।।2।।
8.7.3
तौ ह द्वात्रिॐशतं वर्षाणि ब्रह्मचर्यमूषतुस्तौ ह प्रजापतिरुवाच किमिच्छन्ताववास्तमिति
तौ होचतुर्य आत्माऽपहतपाप्मा विजरो विमृत्युर्विशोको विजिघत्सोऽपिपासः सत्यकामः
सत्यसंकल्पः सोऽन्वेष्टव्यः स विजिज्ञासितव्यः स सर्वाॐश्च लोकानाप्नोति सर्वाॐश्च
कामान्यस्तमात्मानमनुविद्य विजानातीति भगवतो वचो वेदयन्ते तमिच्छन्ताववास्तमिति।।3।।
8.7.4
तौ ह प्रजापठिरुवाच य एषोऽक्षिणि पुरुषो दृश्यत एष आत्मेति
होवाचैतदमृतमभयमेतद्ब्रह्मेत्यथ योऽयं भगवोऽप्सु परिख्यायते यश्चायमा-
दर्शे कतम एष इत्येष उ एवैषु सर्वेष्वन्तेषु परिख्यायत इति होवाच।।4।।8.8.1
उदशराव आत्मानमवेक्ष्य यदात्मनो न विजानीथस्तन्मे प्रब्रूतमिति तौ
होदशरावेऽवेक्षांचक्राते तौ ह प्रजापतिरुवाच किं पश्यथ इति तौ होचतुः
सर्वमेवेदमावां भगव आत्मानं पश्याव आ लोमभ्य आ नखेभ्यः प्रतिरूपमिति।।1।।
8.8.2
तौ ह प्रजापतिरुवाच साध्वलंकृतौ सुवसनौ परिष्कृतौ भूत्वोदशरावेऽवेक्षेथामिति तौ ह साध्वलंकृतौ
सुवसनौ परिष्कृतौ भूत्वोदशरावेऽवेक्षांचक्राते तौ ह प्रजापतिरुवाच किं पश्यथ इति।।2।।
8.8.3
तौ होचतुर्यथैवेदमावां भगवः साध्वलंकृतौ परिष्कृतौ स्व एवमेवेमौ भगवः साध्वलंकृतौ
सुवसनौ परिष्कृतावित्येष आत्मेति होवाचैतदमृतमभयमेतद्ब्रह्मेति तौ ह शान्तहृदयौ प्रवव्रजतुः।।3।।
8.8.4
तौ हान्वीक्ष्य प्रजापतिरुवाचानुपलभ्याऽऽत्मानमननुविद्य व्रजतो यतर एतदुप-
निषदो भविष्यन्ति देवा वाऽसुरा वा ते पराभविष्यन्तीति स ह शान्तहृदय एव
विरोचनोऽसुराञ्जगाम तेभ्यो हैतामुपनिषदं प्रोवाचाऽऽत्मैवेह महय्य आत्मा परिचर्य
आत्मानमेवेह महयन्नात्मानं परिचरन्नुभौ लोकाववाप्नोतीमं चामुं चेति।।4।।
8.8.5
तस्मादप्यद्येहाददानमश्रद्दधानमयजमानमाहुरासुरो बतेत्यसुराणाॐह्येषोपनिषत्प्रेतस्य
शरीरं भिक्षया वसनेनालंकारेणेति सॐस्कुर्वन्त्येतेन ह्यमुं लोकं जेष्यन्तो मन्यन्ते।।5।।8.9.1
अथ हेन्द्रोऽप्राप्यैव देवानेतद्भयं ददर्श यथैव खल्वयमस्मिञ्छरीरे साध्वलंकृते
साध्वलंकृतो भवति सुवसने सुवसनः परिष्कृते परिष्कृत एवमेवायमस्मिन्नन्धेऽन्धो
भवति स्रामे स्रामः परिवृक्णे परिवृक्णोऽस्यैव शरीरस्य नाशमन्वेष नश्यति।।1।।
8.9.2
नाहमत्र भोग्यं पश्यामीति स समित्पाणिः पुनरेयाय तॐह प्रजापतिरुवाच मघवन्यच्छान्तहृदयः
प्राव्राजीः सार्धं विरोचनेन किमिच्छन्पुनरागम इति स होवाच यथैव खल्वयं भगवोऽस्मिञ्छरारे
साध्वलंकृते साध्वलंकृतो भवति सुवसने सुवसनः परिष्कृते परिष्कृत एवमेवायमस्मिन्नन्धेऽन्धो भवति
स्रामे स्रामः परिवृक्णें परिवृक्णोऽस्यैव शरीरस्य नाशमन्वेष नश्यति नाहमत्र भोग्यं पश्यामीति।।2।।
8.9.3
एवमेवैष मघवन्निति होवाचैतं त्वेव ते भूयोऽनुव्याख्यास्यामि वसापराणि
द्वात्रिॐशतं वर्षाणीति स हापराणि द्वात्रिॐशतं वर्षाण्युवास तस्मै होवाच।।3।।8.10.1
य एष स्वप्ने महीयमानश्चरत्येष आत्मेति होवाचैतदमृतमभयमेतद्ब्रह्मेति स ह
शान्तहृदयः प्रवव्राज  हाप्राप्यैव देवानेतद्भयं ददर्श तद्यद्यपीदॐ शरीरमन्धं
भवत्यनन्धः स भवति यदि स्राममस्रामो नैवैषोऽस्य दोषेण दुष्यति।।1।।
8.10.2
न वेधनास्य हन्यते नास्य स्राम्येण स्रामो ध्नन्ति त्वेवैनं विच्छादयन्तीवा-
प्रियवेत्तेव भवत्यपि रोदितीव नाहमत्र भोग्यं पश्यामीति।।2।।
8.10.3
स समित्पाणिः पुनरेयाय तॐह प्रजापतिरुवाच मघवन्यच्छान्तहृदयः
प्राव्राजीः किमिच्छन्पुनरागम इति स होवाच तद्यद्यपीदं भगवः शरीरमन्धं
भवत्यनन्धः स भवति यदि स्राममस्रामो नैवैषोऽस्य दोषेण दुष्यति।।3।।
8.10.4
न वधेनास्य हन्यते नास्य स्राम्येण स्रामो ध्नन्ति त्वेवैनं विच्छादयन्तीवा-
प्रियवेत्तेव भवत्यपि रोदितीव नाहमत्र भोग्यं पश्यामीत्येवमेवैष
मघवन्निति होवाचैतं त्वेव ते भूयोऽनुव्याख्यास्यामि वसापराणि
द्वात्रिॐशतं वर्षाणीति स हापराणि द्वात्रिॐशतं वर्षाण्युवास तस्मै होवाच।।4।।8.11.1
तद्यत्रैतत्सुप्तः समस्तः संप्रसन्नः स्वप्नं न विजानात्येष आत्मेति होवा-
चैतदमृतमभयमेतद्ब्रह्मेति स ह शान्तहृदयः प्रवव्राज स हाप्राप्यैव
देवानेतद्भयं ददर्शनाह खल्वयमेवॐसंप्रत्यात्मानं जानात्ययमहमस्मीति नो
एवेमानि भूतानि विनाशमेवापीतो भवति नाहमत्र भोग्यं पश्यामीति।।1।।
8.11.2
स समित्पाणिः पुनरेयायतॐ ह प्रजापतिरुवाचमघवन्यच्छान्तहृदयः प्राव्राजीः किमिच्छन्पुन-
रागम इति स होवाच नाह खल्वयं भगव एवॐ संप्रत्यात्मानं जानात्ययमहमस्मीति
नो एवेमानि भूतानि विनाशमेवापीतो भवति नाहमत्र भोग्यं पश्यामीति।।2।।
8.11.3
एवमेवैष मघवन्निति होवाचैतं त्वेव ते भूयोऽनुव्याख्यास्यामि नो एवान्य-
त्रैतस्माद्वसापराणि प़्च वर्षाणीति स हापराणि पञ्च वर्षाण्युवास तान्येकशतॐ
संपेदुरेतत्तद्यदाहुरेकशतॐ ह वै वर्षाणि मघवान्प्रजापतौ ब्रह्मचर्यमुवास तस्मै होवाच।।3।।
8.12.1
मघवन्मर्त्यं वा इदॐ शरीरमात्तं मृत्युना तदस्यामृतस्याशरीरस्या-
ऽऽत्मनोऽधिष्ठानमात्तो वै सशरीरः प्रियाप्रियाभ्यां न वै सशरीरस्य सतः
प्रियाप्रिययोरपहतिरस्त्यशरीरं वाव सन्तं न प्रियाप्रिये स्पृशतः।।1।।
8.12.2
अशरीरो वायुरम्भं विद्युत्स्तनयित्नुरशरीराण्येतानि तद्यथैतान्यमुष्मादा-
काशात्समुत्थाय परं ज्योतिरुपसम्पद्य स्वेन रूपेणाभिनिष्पद्यन्ते।।2।।
8.12.3
एवमेवैष सम्प्रसादोऽस्माच्छरीरात्समुत्थाय परं ज्योतिरुपसम्पद्य स्वेन रूपेणाभिनिश्पद्यते
स उत्तमपुरुषः स तत्र पर्येति जक्षत्क्रीडन्रममाणः स्त्रिभिर्वा यानैर्वा ज्ञातिभिर्वा नोपजनॐ
स्मरन्निदॐ शरीरॐ स यथा प्रयोग्य आचरणे युक्त एवमेवायमस्मिञ्छरीरे प्राणो युक्तः।।3।।
8.12.4
अथ यत्रैतदाकाशमनुविषण्णं चक्षुः स चाक्षुषः पुरुषो दर्शनाय चक्षुरथ यो वेदेदं
जिघ्राणीति स आत्मा गन्धाय घ्राणमथ यो वेदेदमभिव्याहराणीति स
आत्माऽभिव्याहाराय वागथ यो वेदेदॐशृणवानीति स आत्मा श्रवणाय श्रोत्रम्।।4।।
8.12.5
अथ यो वेददं मन्वानीति स आत्मा मनोऽस्य दैवं चक्षुः स वा एष एतेन
दैवेन चक्षुषा मनसैतान्कामान्पश्यन्रमते य एते ब्रह्मलोके।।5।।
8.12.6
तं वा एतं देवा आत्मानमुपासते तस्मात्तेषाॐ सर्वे च लोका आत्ताः
सर्वे च कामाः स सर्वाॐश्च लोकानाप्नोति सर्वाॐश्च कामान्यस्त-
मात्मानमनुविद्या विजानातीति ह प्रजापतिरुवाच प्रजापतिरुवाच।।6।।8.13.1
श्यामाच्छबलं प्रपद्ये शबलाच्छ्यामं प्रपद्येऽश्व इव रोमाणि विधूय पापं चन्द्र इव
राहोर्मुखात्प्रमुच्य धूत्वा शरीरमकृतं कृतात्मा ब्रह्मलोकमभिसंभवामीत्यभिसंभवामीति।।1।।8.14.1
आकाशो वै नाम नामरूपयोर्निर्वहिता ते यदन्तरा तद्ब्रह्म तदमृतॐ स
आत्मा प्रजापतेः सभां वेश्म प्रपद्ये यशोऽहं भवामि ब्राह्मणानां यशो
राज्ञां यशो विशां यशोऽहमनुप्रापत्सि स हाहं यशसां यशः
श्येतमदत्कमदत्कॐ श्येतं लिन्दु माऽभिगां लिन्दु माऽभिगाम्।।1।।8.15.1
तद्धैतद्ब्रह्मा प्रजापतय उवाच प्रजापतिर्मनवे मनुः प्रजाभ्य आचार्यकुलाद्वेदमधीत्य
यथाविधानं गुरोः कर्मातिशेषेणाभिसमावृत्य कु़टुम्बे शुचौ देशे स्वाध्यायमधीयानो
धर्मिकान्विदधदात्मनि सर्वेन्द्रियाणि संप्रतिष्ठाप्याहिॐ सन्सर्वभूतान्यन्यत्र तीर्थेभ्यः
स खल्वेवं वर्तयन्यावदायुषं ब्रह्मलोकमभिसंपद्यते न च पुनरावर्तते न च पुनरावर्तते।।1।।