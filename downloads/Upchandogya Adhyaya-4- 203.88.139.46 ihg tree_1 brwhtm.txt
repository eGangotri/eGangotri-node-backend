4.1.1
ॐ। जानश्रुतिर्ह पौत्रायणः श्रद्धादेयो बहुदायी बहुपाक्य आस
स ह सर्वत आवसथान्मापयाञ्चक्रे सर्वत एव मेऽन्नमत्स्यन्तीति।।1।।
4.1.2
अथ ह हॐ सा निशायामतिपेतुस्तद्धैवॐ हॐ सो हॐ समभ्युवाद हो होऽयि भल्लाक्ष भल्लाक्ष
जानश्रुतेः पौत्रायणस्य समं दिवा ज्योतिराततं तन्मा प्रसाङ्क्षीस्तत्त्वा मा प्रधाक्षीरिति।।2।।
4.1.3
तमु ह परः प्रत्युवाच कम्वर एनमेतत्सन्तॐ सयुग्वानमिव
रैक्वमात्थेति यो नु कथॐ सयुग्वा रैक्व इति।।3।।
4.1.4
यथा कृतायविजितायाधरेयाः संयन्त्येवमेनॐ सर्वं तदभिसमेति
यत्कॢञ्च प्रजाः साधु कुर्वन्ति यस्तद्वेद यत्स वेद स मयैतदुक्त इति।।4।।
4.1.5
तदु ह जानश्रुतिः पौत्रायण उपशुश्राव स ह सञ्जिहान एव क्षत्तारमुवा-
चाङ्गारे ह सयुग्वानमिव रैक्वमात्थेति यो नु कथॐ सयुग्वा रैक्व इति।।5।।
4.1.6
यथा कृतायविजितायाधरेयाः संयन्त्येवमेनॐ सर्वं तदभिसमेति यत्किञ्च
प्रजाः साधु कुर्वन्ति यस्तद्वेद यत्स वेद स मयैतदुक्त इति।।6।।
4.1.7
स ह क्षत्ताऽन्विष्य नाविदमिति प्रत्येयाय तॐहोवाच यत्रारे ब्राह्मणस्यान्वेषणा तदेनमर्छेति।।7।।
4.1.8
सोऽधस्ताच्छकटस्य पामानं कषमाणमुपोपविवेश तॐहाभ्युवाद त्वं नु भगवः
सयुग्वा रैक्व इत्यहॐह्यरा 3 इति ह प्रतिजज्ञे स ह क्षत्ताऽविदमिति फ्रत्येयाय।।8।।
4.2.1
तदु ह जानश्रुतिः पौत्रायणः षट्शतानि गवां निष्कमश्वतरीरथं तदादाय प्रतिचक्रमे तॐहाभ्युवाद।।1।।
4.2.2
रैक्वेमानि षट्शतानि गवामयं निष्कोऽयमश्वरीरथो नु म एतां भगवो देवताॐशाधि यां देवतामुपास्स इति।।2।।
4.2.3
तमु ह परः प्रत्युवाचाह हारेत्वा शूद्र तवैव सह गोभिरस्त्विति तदु ह पुनरेव
जानश्रुतिः पौत्रायणः सहस्रं गवां निष्कमश्वतरीरथं दुहितरं तदादाय प्रतिचक्रमे।।3।।
4.2.4
तॐ हाभ्युवाद रैक्वेदॐ सहस्रं गवामयं निष्कोऽयमश्वरीरथ इयं
जायाऽयं ग्रामो यस्मिन्नास्सेऽन्वेव मा भगवः शाधीति।।4।।
4.2.5
तस्या ह मुखमुपोद्गृह्णन्नुवाचाऽऽजहारेमाः शूद्रानेनैव मुखेनाऽऽलापयिष्यथा
इति ते हैते रैक्वपर्णा नाम महावृषेषु यत्रास्मा उवास तस्मै होवाच।।5।।
4.3.1
वायुर्वाव संवर्गो यदा वा अग्निरुद्वायति वायुमेवाप्येति यदा
सूर्योऽस्तमेति वायुमेवाप्येति यदा चन्द्रोऽस्तमेति वायुमेवाप्येति।।1।।
4.3.2
यदाऽऽप उच्छुष्यन्ति वायुमेवापियन्ति वायुर्ह्येवैतान्सर्वान्संबृङ्क्त इत्यधिदैवतम्।।2।।
4.3.3
अथाध्यात्मं प्राणो वाव संवर्गः स यदा प्राणो ह्येवैतान्सर्वान्संवृङ्क्त इति।।3।।
4.3.4
तौ वा एतौ द्वौ संवर्गौ वायुरेव देवेषु प्राणः प्राणेषु।।4।।
4.3.5
अथ ह शौनकं च कापेयमभिप्रतारिणं च काक्षसेनिं
परिविष्यमाणौ ब्रह्मचारी विभिक्षे तस्मा उ ह न ददतुः।।5।।
4.3.6
स होवाच महात्मनश्चतुरो देव एकः कः स जगार भुवनस्य गोपास्तं कापेय नाभिपश्यन्ति
मर्त्या अभिप्रतारिन्बहुधा वसन्तं यस्मै वा एतदन्नं तस्मा एतन्न दत्तमिति।।6।।
4.3.7
तदु ह शौनकः कापेयः प्रतिमन्वानः प्रत्येयायाऽऽत्मा देवानां जनिता
प्रजानाॐ हिरण्यदॐष्ट्रो बभसोऽनसूरिर्महान्तमस्य महिमानमाहुरनद्यमानो
यदनन्नमुत्तीति वै वयं ब्रह्मचारिन्नेदमुपास्महे दत्ताऽस्मै भिक्षामिति।।7।।
4.3.8
तस्मा उ ह ददुस्ते वा एते पञ्चान्ये पञ्चान्ये दश सन्तस्तत्कृतं
तस्मात्सर्वासु दिक्ष्वन्नमेव दश कृतॐ सैषा विराडन्नादी तयेदं सर्वं
दृष्टॐ सर्वमस्येदं दृष्टं भवत्यन्नादो बवति य एवं वेद य एवं वेद।।8।।

4.4.1
सत्यकामो ह जाबालो जबालां मातरमामन्त्रयाञ्चक्रे ब्रह्मचर्यं भवति विवत्स्यामि किङ्गोत्रोन्वहमस्मीति।।1।।
4.4.2
सा हैनमुवाच नाहमेतद्वेद तात यद्गोत्रस्त्वमसि बह्वहं चरन्ती परिचारिणी
यौवने त्वामलभे साऽहमेतन्न वेद यद्गोत्रस्त्वमसि जबाला तु नामाहमस्मि
सत्यकामो नाम त्वमसि स सत्यकाम एव जाबालो ब्रुवीथा इति।।2।।
4.4.3
स ह हारिद्रमतं गौतममेत्योवाच ब्रह्मचर्यं भगवति वत्स्याम्युपेयां भगबन्तमिति।।3।।
4.4.4
तॐ होवाच किंगोत्रो नु सोम्यासीति स होवाच नाहमेतद्वेद भो यद्गोत्रोऽहमस्म्यपृच्छं मातरॐ
सा मा प्रत्यब्रवीद्बह्वहं चरन्ती परिचारिणी यौवने त्वामलभे साऽहमेतन्न वेद यद्गोत्रस्त्वमसि
जबाला तु नामाहमस्मि सत्यकामो नाम त्वमसीति सोऽहॐ सत्यकामो जाबालोऽस्मि भो इति।।4।।
4.4.5
तॐ होवाच नैतदब्राह्मणो विवक्तुमर्हति समिधॐ सोम्याऽऽहरोप त्वा नेष्ये न सत्यादगा
इति तमुपनीय कृशानामबलानां चतुःशता गा निराकृत्योवाचेमाः सोम्यानुसंव्रजेति ता
अभिप्रस्थापयन्नुवाच नासहस्रेणाऽऽवर्तेयेति स ह वर्षगणं प्रोवास ता यदा सहस्रॐ संपेदुः।।5।।
4.5.1
अथ हैनमृषभोऽभ्युवाद सत्यकाम 3इति भगव इति ह
प्रतिशुश्राव प्राप्ताः सोम्य सहस्रॐस्मः प्रापय न आचार्यकुलम्।।1।।
4.5.2
ब्रह्मणश्च ते पादं ब्रवामीति ब्रवीतु मे भगवानिति तस्मै होवाच प्राची दिक्कला प्रतीची
दिक्कला दक्षिणा दिक्कलोदीची दिक्कलैष वै सोम्य चतुष्कलः पादो ब्रह्मणः प्रकाशवान्नाम।।2।।
4.5.3
स य एतमेवं विद्वाॐश्चतुष्कलं पादं ब्रह्मणः प्रकाशवानित्युपास्ते प्रकाशवानस्मिँल्लोके भवति
प्रकाशवतो ह लोकाञ्जयति य एतमेवं विद्वाॐश्चतुष्फलं पादं ब्रह्मणः प्रकाशवानित्युपास्ते।।3।।
4.6.1
अग्निष्टे पादं वक्तेति स ह श्वोभूते गा अभिप्रस्थापयाञ्चकार ता यत्राभिसायं
बभूवुस्तत्राग्निमुपसमाधाय गा उपरुध्य समिधमाधाय पश्चादग्नेः प्राङुपोपविवेश।।1।।
4.6.2
तमग्निरभ्युवाद सत्यकाम 3 इति भगव इति ह प्रतिशुश्राव।।2।।
4.6.3
ब्रह्मणः सोम्य ते पादं ब्रवाणीति ब्रवीतु मे भगवानिति तस्मै होवाच पृथिवी
कलाऽन्तरिक्षं कला द्यौः कला समुद्रः कलैष वै सोम्य चतुष्कलः पादो ब्रह्मणोऽनन्तवान्नाम।।3।।
4.6.4
स य एतमेवं विद्वाॐ श्चतुष्कलं पादं ब्रह्मणोऽनन्तवानित्युपास्ते।।4।।

4.7.1
हॐ सस्ते पादं वक्तेति स ह श्वोभूते गा अभिप्रस्थापयाञ्चकार ता यत्राभिसायं
बभूवुस्तत्राग्निमुपसमाधाया गा उपरुध्य समिधमाधाय पश्चादग्नेः प्राङुपोपविवेश।।1।।
4.7.2
तॐ हॐ स उपनिपत्याभ्युवाद सत्यकाम 3 इति भगव इति ह प्रतिशुश्राव।।2।।
4.7.3
ब्रह्मणः सोम्य ते पादं ब्रवाणीति ब्रवीतु मे भगवानिति तस्मै होवाचाग्निः कला सूर्यः
कला चन्द्रः कला विद्युत् कलैष वै सोम्य चतुष्कलः पादो ब्रह्मणो ज्योतिष्मान्नाम।।3।।
4.7.4
स य एतमेवं विद्वाॐश्चतुष्कलं पादं ब्रह्मणो ज्योतिष्मानित्युपास्ते ज्योतिष्मानस्मिँल्लोके भवति
ज्योतिष्मतो ह लोकाञ्जयति य एतमेवं विद्वाॐश्चतुष्कलं पादं ब्रह्मणो ज्योतिष्मानित्युपास्ते।।4।।4.8.1
मद्गुष्टे पादं वक्तेति स ह श्वोभूते गा अभिप्रस्थापयाञ्चकार ता यत्राभिसायं
बभूवुस्तत्राग्निमुपसमाधाय गा उपरुध्य समिधमाधाय पश्चादग्नेः प्राङुपोपविवेश।।1।।
4.8.2
तं मद्गुरुपनिपत्याभुयुवाद सत्यकाम3 इति भगव इति ह प्रतिशुश्राव।।2।।
4.8.3
ब्रह्मणः सोम्य ते पादं ब्रवाणीति ब्रवीतु मे भगवानिति तस्मै होवाच प्राणः कला
चक्षुः कला श्रोत्रं कला मनः कलैष वै सोम्य चतुष्कल पादो ब्रह्मण आयतनवान्नाम।।3।।
4.8.4
स य एतमेवं विद्वाॐश्चतुष्कलं पादं ब्रह्मण आयतवनानित्यु-
पास्त आयतनवानस्मिँल्लोके भवत्यायतनवतो ह लोकाञ्जयति
य एतमेवं विद्वाॐश्चतुष्कलं पादं ब्रह्मण आयतनवानुत्युपास्ते।।4।।

4.9.1
प्राप हाऽऽचार्यकुलं तमाचार्योऽभ्युवाद-सत्यकाम3इति। भगव इति ह प्रतिशुश्राव।।1।।
4.9.2
ब्रह्मविदिव वै सोम्य भासि को नु त्वाऽनुशशासेत्यन्ये
मनुष्येभ्य इति ह प्रतिजज्ञे भगवाॐ स्त्वेव मे कामे ब्रूयात्।।2।।
4.9.3
श्रुतॐ ह्येव मे भगवद्धृशेभ्य आचार्याद्धैव  विद्या विदिता साधिष्ठं
प्रापदिति तस्मै हैतदेवोवाचात्र ह न किञ्चन वीयायेति वीयायेति।।3।।

4.10.1
उपकोसलो ह वै कामलायनः सत्यकामे जाबाले ब्रह्मचर्यमुवास तस्य ह द्वादश
वर्षाण्यग्नीन्परिचचार स ह स्मान्यानन्तेवासिनः समावर्तयॐस्तॐहस्मैव न समावर्तयति।।1।।
4.10.2
तं जायोवाच तप्तो ब्रह्मचारी कुशलमग्नीन्परिचचारीन्मा त्वाऽग्नयः
परिप्रवोचन्प्रब्रूह्यस्मा इति तस्मै हाप्रोच्यैव प्रवासाञ्चक्रे।।2।।
4.10.3
स ह व्याधिनाऽनशितुं दध्रे तमाचार्यजायोवाच-ब्रह्मचारिन्नशान किं नु नाश्नासीति स
होवाच बहव इमेऽस्मिन्पुरुषे कामा नानात्यया व्याधिभिः प्रतिपूर्णोऽस्मि नाशिष्यामीति।।3।।
4.10.4
अथ हाग्नयः समूदिरे तप्तो ब्रह्मचारी कुशलं नः पर्यचारीद्धन्तास्मै
प्रब्रवामेति तस्मै होचुः प्राणो ब्रह्म कं ब्रह्म खं ब्रह्मेति।।4।।
4.10.5
स होवाच विजानाम्यहं यत्प्राणो ब्रह्म कं च तु खं च न विजानामीति ते
होचुर्यद्वाव कं तदेव खं यदेव खं तदेव कमिति प्राणं च हास्मै तदाकाशं चोचुः।।5।।
4.11.1
अथ हैनं गार्हपत्योऽनुशशास पृथिव्यग्निरन्नमादित्य इति
य एष आदित्ये पुरुषो दृश्यते सोऽहमस्मि स एवाहमस्मीति।।1।।
4.11.2
स य एतमेवं विद्वानुपास्तेऽपहते पापकृत्यां लोकी भवति सर्वमायुरेति ज्योग्जीवति नास्या-
वरपुरुषाः क्षीयन्त उप वयं तं भुञ्जामोऽस्मिं़श्च लोकेऽमुष्मिॐश्च य एतमेवं विद्वानुपास्ते।।2।।4.12.1
अथ हैनमन्वाहार्यपचनोऽनुशशासाऽऽपो दिशो नक्षत्राणि चन्द्रमा इति
य एष चन्द्रमसि पुरुषो दृश्यते सोऽहमस्मि स एवाहमस्मीति।।1।।
4.12.2
स य एतमेवं विद्वानुपास्तेऽपहते पापकृत्यां लोकी भवति सर्वमायुरेति ज्योग्जीवति नास्या-
वरपुरुषाः क्षीयन्त उप वयं तं भुञ्जामोऽस्मिं़श्च लोकेऽमुष्मिं़श्च य एतमेवं विद्वानुपास्ते।।2।।
13.1
अथ हैनमाहवनीयोऽनुशशास प्राण आकाशो द्यौर्विद्युदिति
य एष विद्युति पुरुषो दृश्यते सोऽहमस्मि स एवाहमस्मीति।।1।।
4.13.2
स य एतमेवं विद्वानुपास्तेऽपहते पापकृत्यां लोकी भवति सर्वमायुरेति ज्योग्जीवति नास्या-
वरपुरुषाः क्षीयन्त उप वयं तं भुञ्जामोऽस्मिं़श्च लोकेऽमुष्मिं़श्च य एतमेवं विद्वानुपास्ते।।2।।4.14.1
ते होचुरुपकोसलैषा सोम्य तेऽस्मद्विद्याऽऽत्मविद्या चाऽऽचार्यस्तु ते
गतिं वक्तेत्याजगाम हास्याऽऽचार्यस्तमाचार्योऽभ्युवादोपकेसल 3 इति।।1।।
4.14.2
ऊगव इति ह प्रतिशुश्राव ब्रह्मविद इव सोम्य ते मुखं भाति को नु
त्वाऽनुशशासेति को नु माऽनुशिष्याद्भो इतीहापेव निह्नुत इमे
नूनमीदृशा अन्यादृशा इतीहाग्नीनभ्यूदे किं नु सोम्य किल तेऽवोचन्निति।।2।।
4.14.3
इदमिति ह प्रतिजज्ञे लोकान्वाव किल सोम्य तेऽवोचन्नहं तु ते
तद्वक्ष्यामि यथा पुष्करपलाश आपो न शिलष्यन्त एवमेवंविदि
पापं कर्म न शिलष्यत इति ब्रवीतु मे भगवानिति तस्मै होवाच।।3।।4.15.1
य एषोऽक्षिणि पुरुषो दृश्यत एष आत्मेति होवाचैतदमृतमभयमेतद्-
ब्रह्मेति तद्यद्यप्यस्मिन्सर्पिर्वोदकं वा सिञ्चति वर्त्मनी एव गच्छति।।1।।
4.15.2
एतॐ संयद्वाम इत्याचक्षत एतॐ हि सर्वाणि वामान्यभिसंयन्ति सर्वाण्येनं वामान्यभिसंयन्ति य एवं वेद।।2।।
4.15.3
एष उ एव वामनीरेष हि सर्वाणि वामानि नयति सर्वाणि वामानि नयति य एवं वेद।।3।।
4.15.4
एष उ एव भामनीरेष हि सर्वेषु लोकेषु भाति सर्वेषु लोकेषु भाति य एवं वेद।।4।।
4.15.5
अथ यदु चैवास्मिञ्छव्यं कुर्वन्ति यदि च नार्चिषमेवाभिसम्भवन्त्यर्चिषोऽहरह्न आपूर्य-
माणपक्षमापूर्यमाणपक्षाद्यान्षडुदङ्ङेति मासाॐ स्तान्मासेभ्यः समवत्सरॐ संवत्सरादादित्य-
मादित्याच्चन्द्रमसं चन्द्रमसो विद्युतं तत्पुरुषोऽमानवः स एनान्ब्रह्म गमयत्येष
देवपथो ब्रह्मपथ एतेन प्रतिद्यमाना इमं मानवमावर्तं नाऽऽवर्तन्ते नाऽऽवर्तन्ते।।5।।4.16.1
एष ह वै यज्ञो योऽयं पवत एष ह यन्निदॐ सर्वं पुनाति यदेष यन्निदॐ
सर्वं पुनाति तस्मादेष एव यज्ञस्तस्य मनश्च वाक्च वर्तनी।।1।।
4.16.2
तयोरन्यतरां मनसा सॐ स्करोति ब्रह्मा वाचा होताऽध्वर्युरुद्गाताऽन्यतराॐ
स यत्रोपाकृते प्रातरनुवाके पुरा परिधानीयाया ब्रह्मा व्यववदति।।2।।
अन्यतरामेव वर्तनीॐ सॐ स्करोति हीयतेऽन्यतरा स यथैकपाद्व्रजन्रथो वैकेन चक्रेण वर्तमानो
रिष्यत्येवमस्य यज्ञो रिष्यति यज्ञॐ रिष्यन्तं यजमानोऽनुरिष्यति स इष्ट्वा पापीयान्भवति।।3।।
4.16.4
अथ यत्रोपाकृते प्रातरनुवाके न पुरा परिधानीयाया ब्रह्मा
व्यववदत्युभे एव वर्तनी सॐस्कुर्वन्ति न हीयतेऽन्यतरा।।4।।
4.16.5
स यथोभयपाद्व्रजन्रथो वोभाभ्यां चक्राभ्यां वर्तमानः प्रतितिष्ठत्येवमस्य यज्ञः
प्रतितिष्ठति यज्ञं प्रतितिष्ठन्तं यजमानोऽमुप्रतितिष्ठति स इष्ट्वा श्रेयान्भवति।।5।।

4.17.1
प्रजापतिर्लोकानभ्यतपत्तेषां तप्यमानानाॐरसान्प्रावृहदग्निं पृथिव्या वायुमन्तरिक्षादादित्यं दिवः।।1।।
4.17.2
स एतास्तिस्रो देवता अभ्यतपत्तासां तप्यमानानाॐरसान्प्रावृहदग्नेर्ऋचो वायोर्यजूॐषि सामान्यादित्यात्।।2।।
4.17.3
स एतां त्रयीं विद्यामभ्यतपत्तस्यास्तप्यमानाया रसान्
प्रावृहद्भूरित्यृग्भ्यो भुवरिति यजुर्भ्यः स्वरिति सामभ्यः।।3।।
4.17.4
तद्यदृक्तो रिष्येद्भूः स्वाहेति गार्हपत्ये जुहुयादृचामेव तद्रसेनर्चां वीर्येणर्चां यज्ञस्य विरिष्टॐसंदधाति।।4।।
4.17.5
अथ यदि यजुष्टो रिष्येद्भुवः स्वाहेति दक्षिणाग्नौ जुहुयाद्यजुषामेव
तद्रसेन यजुषां वीर्येण यज्ञस्य विरिष्टॐ संदधाति।।5।।
4.17.6
अथ यदि सामतो रिष्येत्स्वः स्वाहेत्याहवनीये जुहुयात्साम्नामेव
तद्रसेन साम्नां वीर्येण साम्नां यज्ञस्य विरिष्टॐसंदधाति।।6।।
4.17.7
तद्यथा लवणेन सुवर्णं संदध्यात्सुवर्णेन रजतं रजतेन त्रपु
त्रपुणा सीसॐसीसेन लोहं लोहेन दारु दारु चर्मणा।।7।।
4.17.8
एवमेषां लोकानामासां देवतानामस्यास्रय्या विद्याया वीर्येण यज्ञस्य
विरिष्टॐसंदधाति भेषजकृतो ह वा एष यज्ञो यत्रैवंविद्ब्रह्मा भवति।।8।।
4.17.9
एष ह वा उदक्प्रवणो यज्ञो यत्रैवंविद्ब्रह्मा भवत्येवंविदॐ
ह वा एषा ब्रह्माणमनुगाथा यतो यत आवर्तते तत्तद्गच्छति।।9।।
4.17.10
मानवो ब्रह्मैवैक ऋत्विक्कुरूनश्वाऽभिरक्षत्येवंविद्ध वै ब्रह्मा यज्ञं यजमानॐ सर्वाॐ
श्चर्त्विजोऽभिरक्षति तस्मादेवंविदमेव ब्रह्माणं कुर्वीत नानेवंविदं नानेवंविदम्।।10।।