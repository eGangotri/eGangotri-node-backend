1.0
अथ संज्ञाप्रकरणम् 

1 अइउण् । 2 ऋऌक् । 3 एओङ् । 4 ऐऔच् । 5 हयवरट् । 6 लण् । 7 ञमङणनम् । 8 झभञ् । 9 घढधष् । 10 जबगडदश् । 11 खफछठथचटतव् । 12 कपय् । 13 शषसर् । 14 हल् ।।
इति माहेश्वराणि सूत्राण्यणादिसंज्ञार्थानि । एषामन्त्या इतः । हकारादिष्वकार उच्चारणार्थः । लण्मध्येत्वित्संज्ञकः ।।
1 हलन्त्यम् 1 । 3 । 3 ।। 
उपदेशेऽन्त्यं हलित्स्यात् । उपदेश आद्योच्चारणम् । सूत्रेष्वदृष्टं पदं सूत्रान्तरादनुवर्तनीयं सर्वत्र ।।
2 अदर्शनं लोपः 1 । 1 । 60 ।।
प्रसक्तस्यादर्शनं लोपसंज्ञं स्यात् ।
3 तस्य लोपः 1 । 3 । 9 ।।
तस्येतो लोपः स्यात् । णादयोऽणाद्यर्थाः ।
4 आदिरन्त्येन सहेता 1 । 1 । 71 ।।
अन्त्येनेता सहित आदिर्मध्यगानां स्वस्य च संज्ञा स्यात् यथाऽणिति अ इ उ वर्णानां संज्ञा । एवमच् हल् अलित्यादयः ।।
5 ऊकालोऽज्झ्रस्वदीर्घप्लुतः 1 । 2 । 27 ।।
उश्च ऊश्च ऊ3श्च वः; वां कालो यस्य सोऽच् क्रमाद् ह्रस्वदीर्घप्लुतसंज्ञः स्यात् । स प्रत्येकमुदात्तादि भेदेन त्रिधा । 
6 उच्चैरुदात्तः 1 । 2 । 29 ।।
7 नीचैरनुदात्तः 1 । 2 । 30 ।।
8 समाहारः स्वरितः 1 । 2 । 31 ।।
स नवविधोऽपि प्रत्येकमनुनासिकत्वाननुनासिकत्वाभ्यां द्विधा ।।
9 मुखनासिकावचनोऽनुनासिकः 1 । 1 । 8 ।।
मुखसहितनासिकयोच्चार्यमाणो वर्णोऽनुनासिकसंज्ञः स्यात् । तदित्थम् - अ इ उ ऋ एषां वर्णानां प्रत्येकमष्टादश भेदाः । ऌवर्णस्य द्वादश, तस्य दीर्घाभावात् । एचामपि द्वादश, तेषां ह्रस्वाभावात् ।।
10 तुल्यास्यप्रयत्नं सवर्णम् 1 । 1 । 9 ।।
ताल्वादिस्थानमाभ्यन्तरप्रयत्नश्चेत्येतद्द्वयं यस्य येन तुल्यं तन्मिथः सवर्णसंज्ञं स्यात् । (ऋऌवर्णयोर्मिथः सावर्ण्यं वाच्यम्) । अकुहविसर्जनीयानां कण्ठः । इचुयशानां तालु । ऋटुरषाणां मूर्धा । ऌतुलसानां दन्ताः । उपूपध्मानीयानामोष्ठौ । ञमङणनानां नासिका च । एदैतोः कण्ठतालु । ओदौतोः कण्ठोष्टम् । वकारस्य दन्तोष्ठम् । जिह्वामूलीयस्य जिह्वामूलम् । नासिकाऽनुस्वारस्य । यत्नो द्विधा - आभ्यन्तरो बाह्यश्च । आद्यः पञ्चधा - स्पृष्टेषत्स्पृष्टेषद्विवृतविवृतसंवृत भेदात् । तत्र स्पृष्टं प्रयतनं स्पर्शानाम् । ईषत्स्पृष्टमन्तःस्थानाम् । ईषद्विवृतमूष्मणाम् । विवृतं स्वराणाम् । ह्रस्वस्यावर्णस्य प्रयोगे संवृतम् । प्रक्रियादशायां तु विवृतमेव । बाह्यप्रयत्नस्त्वेकादशधा - विवारः संवारः श्वासो नादो घोषोऽघोषोऽल्पप्राणोमहाप्राण उदात्तोऽनुदात्तः स्वरितश्चेति । खरो विवाराः श्वासा अघोषाश्च । हशः संवारा नादा घोषाश्च । वर्गाणां प्रथमतृतीयपञ्चमा यणश्चाल्पप्राणाः । वर्गाणां द्वितीयचतुर्थौ शलश्च महाप्राणाः । कादयो मावसानाः स्पर्शाः । यणोऽन्तःस्थाः । शल ऊष्माणः । अचः स्वराः । -क-ख इति कखाभ्यां प्रगर्धविसर्गसदृशो जिह्वामूलीयः । -प-फ इति पफाभ्यां प्रागर्धविसर्गसदृश उपध्मानीयः । अं अः इत्यचः परावनुस्वारविसर्गौ ।।
11 अणुदित्सवर्णस्य चाप्रत्ययः 1 । 1 । 69 ।।
प्रतीयते विधीयत इति प्रत्ययः । अविधीयमानोऽणुदिच्च सवर्णस्य संज्ञा स्यात् । अत्रैवाण्  परेण णकारेण । कु चु टु तु पु एते उदितः । तदेवम् - अ इत्यष्टादशानां संज्ञा । तथेकारोकारौ । ऋकारस्ंत्रिशतः । एवं ऌकारोऽपि । एचो द्वादशानाम् । अनुनासिकाननुनासिकभेदेन यवला द्विधा; तेनाननुनासिकास्ते द्वयोर्द्वयोस्संज्ञा ।
12 परः संनिकर्षः संहिता 1 । 4 । 109 ।।
वर्णानामतिशयितः संनिधिः संहितासंज्ञः स्यात् ।।
13 हलोऽनन्तराः संयोगः 1 । 1 । 7 ।।
अज्भिरव्यवहिता हलः संयोगसंज्ञाः स्युः ।।
14 सुप्तिङन्तं पदम् 1 । 4 । 18 ।।
सुबन्तं तिङन्तं च पदसंज्ञं स्यात् ।।

इति संज्ञाप्रकरणम्

अथाच्सन्धिः

15 इको यणचि 6 । 1 । 77 ।। 
इकः स्थाने यण् स्यादचि संहितायां विषये । सुधी उपास्य इति स्थिते ।।
16 तस्मिन्निति निर्दिष्टे पूर्वस्य 1 । 1 । 66 ।।
सप्तमीनिर्देशेन विधीयमानं कार्यं वर्णान्तरेणाव्यवहितस्य पूर्वस्य बोध्यम् ।।
17 स्थानेऽन्तरतमः 1 । 1 । 50 ।।
प्रसङ्गे सति सदृशतम आदेशः स्यात् । सुध्य् उपास्य इति जाते ।।
18 अनचि च 8 । 4 । 47 ।।
अचः परस्य यरो द्वे वा स्तो न त्वचि । इति धकारस्य द्वित्वेन सुध्ध्य् उपास्य इति जाते ।।
19 झलां जश् झशि 8 । 4 । 53 ।।
स्पष्टम् । इति पूर्वधकारस्य दकारः ।।
20 संयोगान्तस्य लोपः 8 । 2 । 23 ।।
संयोगान्तं यत्पदं तदन्तस्य लोपः स्यात् ।।
21 अलोऽन्त्यस्य 1 । 1 । 52 ।।
षष्ठीनिर्दिष्टोऽन्त्यस्याल आदेशः स्यात् । इति यलोपे प्राप्ते - (यणः प्रतिषेधो वाच्यः) । सुद्धयुपास्यः । मद्ध्व्ंरिः । धात्त्रंशः । लाकृतिः ।।
22 एचोऽयवायावः 6 । 1 । 78 ।।
एचः क्रमादय् अव् आय् आव् एते स्युरचि ।।
23 यथासंख्यमनुदेशः समानाम् 1 । 3 । 10 ।।
समसंबन्धी विधिर्यथासंख्यं स्यात् । हरये । विष्णवे । नायकः । पावकः ।।
24 वान्तो यि प्रत्यये 6 । 1 । 79 ।।
यकारादौ प्रत्यये परे ओदौतोरव् आव् एतौ स्तः । गव्यम् । नाव्यम् । (अध्वपरिमाणे च) । गव्यूतिः ।।
25 अदेङ् गुणः 1 । 1 । 2 ।।
अत् एङ् च गुणसंज्ञः स्यात् ।।
26 तपरस्तत्कालस्य 1 । 1 । 70 ।।
तः परो यस्मात्स च तात्परश्चोच्चार्यमाणसमकालस्यैव संज्ञा स्यात् ।।
27 आद्गुणः 6 । 1 । 87 ।।
अवर्णादचि परे पूर्वपरयोरेको गुण आदेशः स्यात् । उपेन्द्रः । गङ्गोदकम् ।।
28 उपदेशेऽजनुनासिक इत् 1 । 3 । 2 ।।
उपदेशेऽनुनासिकोऽजित्संज्ञः स्यात् । प्रतिज्ञानुनासिक्याः पाणिनीयाः ।  लण्सूत्रस्थावर्णेन सहोच्चार्यमाणो रेफो रलयोः संज्ञा ।।
29 उरण् रपरः 1 । 1 । 51 । ।
ऋ इति त्रिंशतः संज्ञेत्युक्तम् । तत्स्थाने योऽण् स रपरः सन्नेव प्रवर्तते । कृष्णर्द्धिः । तवल्कारः ।।
30 लोपः शाकल्यस्य 8 । 3 । 19 ।।
अवर्णपूर्वयोः पदान्तयोर्यवयोर्लोपो वाऽशि परे ।।
31 पूर्वत्रासिद्धम् 8 । 2 । 1 ।।
सपादसप्ताध्यायीं प्रति त्रिपाद्यसिद्धा, त्रिपाद्यामपि पूर्वं प्रति परं शास्त्रमसिद्धम् । हर इह, हरयिह । विष्ण इह, विष्णविह ।।
32 वृद्धिरादैच् 1 । 1 । 1 ।।
आदैच्च वृद्धिसंज्ञः स्यात् ।।
33 वृद्धिरेचि 6 । 1 । 88 ।।
आदेचि परे वृद्धिरेकादेशः स्यात् । गुणापवादः । कृष्णैकत्वम् । गङ्गौघः । देवैश्वर्यम् । कृष्णौत्कण्ठयम् ।।
34 एत्येधत्यूठ्सु 6 । 1 । 89 ।।
अवर्णादेजाद्योरेत्येधत्योरूठि च परे वृद्धिरेकादेशः स्यात् । उपैति । उपैधते । प्रष्ठौहः । एजाद्योः किम् ? उपेतः । मा भवान्प्रेदिधत् । (अक्षादूहिन्यामुपसंख्यानम्) । अक्षौहिणी सेना । (प्रादूहोढोढयेषैष्येषु) । प्रौहः । प्रौढः । प्रौढिः । प्रैषः । प्रैष्यः । (ऋते च तृतीयासमासे) । सुखेन ऋतः सुखार्तः । तृतीयेति किम् ?  परमर्तः । (प्रवत्सतरकम्बलवसनाणर्र्दशानामृणे) । प्रार्णम्, वत्सतरार्णम्, इत्यादि ।।
35 उपसर्गाः क्रियायोगे  1 । 4 । 59  ।।
प्रादयः क्रियायोगे उपसर्गसंज्ञाः स्युः । प्र परा अप सम् अनु अव निस् निर् दुस् दुर् वि आङ् नि अधि अपि अति सु उत् अभि प्रति परि उप - एते प्रादयः ।।
36 भूवादयो धातवः 1 । 3 । 1 ।।
क्रियावाचिनो भ्वादयो धातुसंज्ञाः स्युः ।।
37 उपसर्गादृति धातौ 6 । 1 । 91 ।।
अवर्णान्तादुपसर्गाद्दकारादौ धातौ परे वृद्धिरेकादेशः स्यात् । प्रार्च्छति ।।
38 एङि पररूपम् 6 । 1 । 94 ।।
आदुपसर्गादेङादौ धातौ पररूपमेकादेशः स्यात् । प्रेजते । उपोषति ।।
39 अचोऽन्त्यादि टि 1।1।64।।
अचां मध्ये योऽन्त्यः स आदिर्यस्य तट् टिसंज्ञं स्यात् । (शकन्ध्वादिषु पररूपं वाच्यम्) । तच्च टेः । शकन्धुः । कर्कन्धुः मनीषा । आकृतिगणोऽयम् । र्मात्तण्डः ।।
40 ओमाङोश्च 6 । 1 । 95 ।।
ओमि आङि चात्परे पररूपमेकादेशः स्यात् । शिवायों नमः । शिव एहि ।।
41 अन्तादिवच्च 6 । 1 । 85 ।।
योऽयमेकादेशः स पूर्वस्यान्तवत्परस्यादिवत् । शिवेहि ।।
42 अकः सवर्णे दीर्घः 6 । 1। 101 ।।
अकः सवर्णेऽचि परे पूर्वपरयोर्दीर्घ एकादेशः स्यात् । दैत्यारिः । श्रीशः । विष्णूदयः । होतृकारः ।।
43 एङः पदान्तादति 6 । 1 । 109 ।।
पदान्तादेङोऽति परे पूर्वरूपमेकादेशः स्यात् । हरेऽव । विष्णोऽव ।।
44 सर्वत्र विभाषाः गोः 6 । 1 । 122 ।।
लोके वेदे चैङन्तस्य गोरति वा प्रकृतिभावः पदान्ते । गोअग्रम्, गोऽग्रम् । एङन्तस्य किम् ? चित्रग्वग्रम् । पदान्ते किम्? गोः ।।
45 अनेकाल् शित्सर्वस्य 1 ।  1 । 55 ।।
इति प्राप्ते ।।
46 ङिच्च 1 ।  1 । 53 ।।
ङिदनेकालप्यन्त्यस्ययैव स्यात् ।।
47 अवङ् स्फोटायनस्य 6 । 1 । 123 ।।
पदान्ते एङन्तस्य गोरवङ् वाऽचि । गवाग्रम्, गोऽग्रम् । पदान्ते किम् ? गवि ।।
48 इन्द्रे च 6 । 1 । 124 ।।
 गोरवङ् स्यादिन्द्रे । गवेन्द्रः ।।
49 दूराद्धूते च 8 । 2 । 84 ।।
दूरात्सम्बोधने वाक्यस्य टेः प्लुतो वा ।।
50 प्लुतप्रगृह्या अचि नित्यम् 6 । 1 । 125 ।।
एतेऽचि प्रकृत्या स्युः । आगच्छ कृष्ण 3 अत्र गौश्चरति ।।
51 ईदूदेद् द्विवचनं प्रगृह्यम् 1 ।  1 । 11 ।।
ईदूदेदन्तं द्विवचनं प्रगृह्यं स्यात् । हरी एतौ । विष्णू इमौ । गङ्गे अमू ।।
52 अदसो मात् 1 । 1 । 12 ।।
अस्मात्परावीदूतौ प्रगृह्यौ स्तः । अमी ईशाः । रामकृष्णावमू आसाते । मात्किम् ? अमुकेऽत्र ।।
53 चादयोऽसत्वे  1 । 4 । 57 ।।
अद्रव्यार्थाश्चादयो निपाताः स्युः ।।
54 प्रादयः 1 । 4 । 58 ।।
एतेऽपि तथा ।।
55 निपात एकाजनाङ् 1 । 1 । 14 ।।
एकोऽज् निपात आङ्वर्जः प्रगृह्यः स्यात् । इ इन्द्रः । उ उमेशः । 'वाक्यस्मरणयोरङित्; आ एवं नु मन्यसे । आ एवं किल तत् । अन्यत्र ङित् ; आ ईषदुष्णम् ओष्णम् ।।
56 ओत् 1 ।  1 । 15 ।।
ओदन्तो निपातः प्रगृह्यः स्यात् । अहो ईशाः ।।
57 सम्बुद्धौ शाकल्यस्येतावनार्षे 1 । 1। 16।।
सम्बुद्धिनिमित्तक ओकारो वा प्रगृह्योऽवैदिके इतौ परे । विष्णो इति, विष्ण इति, विष्णविति ।।
58 मय उञो वो वा 8 ।  3 ।  33 ।।
मयः परस्य उञो वो वाऽचि । किम्वुक्तम्, किमु उक्तम् ।।
59 इकोऽसवर्णे शाकल्यस्य ह्रस्वश्च 6। 1।127।।
पदान्ता इको ह्रस्वा वा स्युरसवर्णेऽचि । ह्रस्वविधिसामर्थ्यान्न स्वरसन्धिः । चक्रि अत्र, चक्रय्त्र । पदान्ता इति किम् ? गौर्यौ -
60 अचो रहाभ्यां द्वे 8। 4।46।
अचः पराभ्यां रेफहकाराभ्यां परस्य यरो द्वे वा स्तः । गर्ौय्यौ । (न समासे) । वाप्यश्वः ।।
61 ऋत्यकः 6 ।  1 । 128 ।।
    ऋति परे पदान्ता अकः प्राग्वद्वा । ब्रह्म ऋषिः, ब्रह्मर्षिः । पदान्ताः किम् ? आर्छत् ।।

इत्यच्सन्धिः

अथ हल् सन्धिः

62 स्तोः श्चुना श्चुः 8 । 4 । 40 
सकारतवर्गयोः शकारचवर्गाभ्यां योगे शकारचवर्गौ स्तः । रामश्शेते । रामश्चिनोति । सच्चित् । शार्ङि्गञ्जय ।। 
63 शात् 8।4।44।। 
शात्परस्य तवर्गस्य चुत्वं न स्यात् । विश्नः । प्रश्नः ।। 
64 ष्टुना ष्टुः 8।4।41।। 
स्तोः ष्टुना योगे ष्टुः स्यात् । रामष्षष्ठः । रामष्टीकते । पेष्टा । तट्टीका । चक्रिण्ढौकसे ।। 
65 न पदान्ताट्टोरनाम् 8।4।42।। 
पदान्ताट्टवर्गात्परस्यानामः स्तोः ष्टुर्न स्यात् । षट् सन्तः । षट् ते । पदान्तात्किम् ? ईट्टे । टोः किम् ? सर्पिष्टमम् । (अनाम्नवतिनगरीणामिति वाच्यम्) । षण्णवतिः । षण्णगर्य्यः ।। 
66 तोः षि 8  । 4 । 43 ।। 
न ष्टुत्वम् । सन्षष्ठः ।। 
67 झलां जशोऽन्ते 8 । 2 । 39 ।। 
पदान्ते झलां जशः स्युः । वागीशः ।। 
68 यरोऽनुनासिकेऽनुनासिको वा 8 । 4 । 45 ।। 
यरः पदान्तस्यानुनासिके परेऽनुनासिको वा स्यात् । एतन्मुरारिः, एतद् मुरारिः । (प्रत्यये भाषायां नित्यम्) । तन्मात्रम् । चिन्मयम् ।। 
69 तोर्लि 8 । 4 । 60 ।।
तवर्गस्य लकारे परे परसवर्णः । तवर्गस्य लकारे परे परसवर्णः । तल्लयः । विद्वाँल्लिखति । नस्यानुनासिको लः । 
70 उदः स्थास्तम्भोः पूर्वस्य 8  । 4 ।  61 ।। 
उदः परयोः स्थास्तम्भोः पूर्वसवर्णः ।। 
71 तस्मादित्युत्तरस्य 1 । 1 । 67 ।।
पञ्चमीनिर्देशेन क्रियमाणं कार्यं वर्णान्तरेणाव्यवहितस्य परस्य ज्ञेयम् ।। 
72 आदेः परस्य 1 । 1 । 54 ।। 
परस्य यद्विहितं तत्तस्यादेर्बोध्यम् । इति सस्य थः ।। 
73 झरो झरि सवर्णे 8 । 4 । 65 ।। 
हलः परस्य झरो वा लोपः सवर्णे झरि ।। 
74 खरि च 8 । 4 । 55 ।। 
खरि झलां चरः । इत्युदो दस्य तः । उत्थानम् । उत्तम्भनम् ।। 
75 झयो होऽन्यतरस्याम् 8 । 4 । 62 ।। 
झयः परस्य हस्य वा पूर्वसवर्णः । नादस्य घोषस्य संवारस्य महाप्राणस्य तादृशो वर्गचतुर्थः । वाग्घरिः, वाग्हरिः ।। 
76 शश्छोऽटि 8 । 4 । 63 ।। 
झयः परस्य शस्य छो वाऽटि । तद् शिव इत्यत्र दस्य श्चुत्वेन जकारे कृते खरि चेति जकारस्य चकारः । तच्छिवः, तच्शिवः । (छत्वममीति वाच्यम्) तच्छ्लोकेन ।। 
77 मोऽनुस्वारः 7 । 3 । 23 ।। 
मान्तस्य पदस्यानुस्वारो हलि । हरिं वन्दे ।। 
78 नश्चापदान्तस्य झलि 8 । 3 । 24 ।। 
नस्य मस्य चापदान्तस्य झल्यनुस्वारः । यशांसि । आक्रंस्यते । झलि किम् ? मन्यते ।। 
79 अनुस्वारस्य ययि परसवर्णः 8 । 4 । 58 ।। 
स्पष्टम् । शान्तः ।। 
80 वा पदान्तस्य 8 । 4 । 59 ।। 
त्वङ्करोषि, त्वं करोषि ।। 
81 मो राजि समः क्वौ 8 । 3 । 25 ।। 
क्विबन्ते राजतौ परे समो मस्य म एव स्यात् । सम्राट् ।। 
82 हे मपरे वा 8 । 3 । 26 ।। 
मपरे हकारे परे मस्य मो वा । किम् ह्मलयति, किं ह्मलयति ।  (यवलपरे यवला वा)। किंय्ँ ह्यः, किं ह्यः । किव्ँ ह्वलयति, किं ह्वलयति । किल्ँ ह्लादयति, किं ह्लादयति ।। 
83 नपरे नः 8 । 3 । 27 ।। 
नपरे हकारे मस्य नो वा । किन् ह्नुते, किं ह्नुते ।। 
84 आद्यन्तौ टकितौ 1 । 1 । 46 ।। 
टित्कितौ यस्योक्तौ तस्य क्रमादाद्यन्तावयवौ स्तः ।। 
85 ङ्णोः कुक्टुक् शरि 8 । 3 । 28 ।। 
वा स्तः । (चयो द्वितीयाः शरि पौष्करसादेरिति वाच्यम्) । प्राङ्ख् षष्ठः, प्राङ्क्षष्ठः, प्राङ् षष्ठः । सुगण्ठ् षष्ठः सुगण्ट् षष्ठः, सुगण् षष्ठः ।। 
86 डः सि धुट् 8 । 3 । 29 ।। 
डात्परस्य सस्य धुड्वा । षट्त्सन्तः, षट् सन्तः ।। 
87 नस्च 8 । 3 । 30 ।। 
नान्तात्परस्य सस्य धुड्वा । सन्त्सः, सन्सः ।। 
88 शि तुक् 8 । 3 । 31 ।। 
पदान्तस्य नस्य शे परे तुग्वा । सञ्छम्भुः, सछम्भुः, सशम्भुः, सञ्शम्भुः ।। 
89 ङमो ह्रस्वादचि ङमुण् नित्यम् 8।3।32।। 
ह्रस्वात्परे यो ङम् तदन्तं यत्पदं तस्मात्परस्याचो ङमुट् । प्रत्यङ्मात्मा । सुगण्णीशः । सन्नच्युतः ।। 
90 समः सुटि 8 । 3 । 5 ।। 
समो रुः सुटि ।। 
91 अत्रानुनासिकः पूर्वस्य तुवा 8 । 3 । 2 ।। 
अत्र रुप्रकरणे रोः पूर्वस्यानुनासिको वा ।। 
92 अनुनासिकात्परोऽनुस्वारः 8 । 3 । 4 ।। 
अनुनासिकं विहाय रोः पूर्वस्मात्परोऽनुस्वारागमः ।। 
93 खरवसानयोर्विसर्जनीयः 8 । 3 । 15 ।। 
खरि अवसाने च पदान्तसाय रेफस्य विसर्गः । (संपुंकानां सो वक्तव्यः) । सँस्स्कर्ता, संस्स्कर्ता ।। 
94 पुमः खय्यम्परे 8 । 3 । 6 ।। 
अम्परे खयि पुमो रुः । पुँस्कोकिलः, पुंस्कोकिलः ।। 
95 नश्छव्यप्रशान् 8 । 3 । 7 ।। 
अम्परे छवि नान्तस्य पदस्यरुः; न तु प्रशान्शब्दस्य ।। 
96 विसर्जनीयस्य सः 8 । 3 । 34 ।। 
खरि । चक्रिंस्त्रायस्व, चक्रिंस्त्रायस्व । अप्रशान् किम् ? प्रशान्तनोति । पदस्येति किम् ? हन्ति ।। 
97 नृन् पे 8 । 3 । 10 ।। 
नृनित्यस्य रुर्वा पे ।। 
98 कुप्वोः एक एपौ च 8।3।37।। 
कवर्गे पवर्गे च विसर्गस्य एक एपौ स्तः, चाद्विसर्गः । नृँ ए पाहि, नृःँ ए पाहि, नृःंपाहि । नृन्पाहि ।।
99 तस्य परमाम्रेडितम् 8 । 1 । 2 ।। 
द्विरुक्तस्य परमाम्रेडितम् स्यात् ।। 
100 कानाम्रेडिते 8 । 3 । 12 ।। 
कान्नकारस्य रुः स्यादाम्रेडिते । काँस्कान्, कांस्कान् ।। 
101 छे च 6 । 1 । 73 ।।
ह्रस्वस्य छे तुक् । शिवच्छाया ।। 
102 पदान्ताद्वा 6 । 1 । 76 ।। 
दीर्घात् पदान्तात् छे तुग्वा । लक्ष्मीच्छाया, लक्ष्मी छाया ।।

इति हल्सन्धिः । 

अथ विसर्गसन्धिः

103 विसर्जनीयस्य सः 8 । 3 । 34 ।। 
खरि । विष्णुस्त्राता ।। 
104 वा शरि 8 । 3 । 36 ।। 
शरि विसर्गस्य विसर्गो वा । हरिः शेते, हरिश्शेते ।। 
105 ससजुषो रुः 8 । 2 । 66 ।।
पदान्तस्य सस्य सजुषश्च रुः स्यात् ।। 
106 अतो रोरप्लुतादप्लुतादप्लुते 6 । 1 । 113 ।। 
अप्लुतादतः परस्य रोरुः स्यादप्लुतेऽति । शिवर्ोऽच्यः ।। 
107 हशि च 6 । 1 । 114 ।। 
तथा । शिवो वन्द्यः ।। 
108 भोभगोअघोअपूर्वस्य योऽशि 6 । 3 । 17 ।। 
एतत्पूर्वस्य रोर्यादेशोऽशि । देवा इह, देवायिह । भोस् भगोस् अघोस् इति सान्ता निपाताः । तेषां रोर्यत्वे कृते ।। 
109 हलि सर्वेषाम् 8 । 3 । 22 ।।
भोभगोअघोअपूर्वस्य यस्य लोपः स्याद्धलि । भो देवाः । भगो नमस्ते । अघो याहि ।। 
110 रोऽसुपि 8 । 2 । 69 ।। 
अह्नो रेफादेशो न तु सुपि । अहरहः । अहर्गणः ।।
111 रो रि 8 । 3 । 14 ।। 
रेफस्य रेफे परे लोपः ।।
112 ढ्रलोपे पूर्वस्य दीर्घोऽणः 6 । 3 । 111 ।। 
ढरेफयोर्लोपनिमित्तयोः पूर्वस्याणो दीर्घः । पुना रमते । हरी रम्यः । शम्भू राजते । अणः किम् ? तृढः । वृढः । मनस् रथ इत्यत्र रुत्वे कृते हशि चेत्युत्वे रोरीति लोपे च प्राप्ते ।। 
113 विप्रतिषेधे परं कार्यम् 1 । 4 । 2 ।। 
तुल्यबलविरोधे परं कार्यं स्यात् । इति लोपे प्राप्ते । पूर्वत्रासिद्धमिति रोरीत्यस्यासिद्धत्वादुत्वमेव । मनोरथः ।। 
114 एतत्तदोः सुलोपोऽकोरनञ्समासे हलि 6 । 1 । 132 ।। 
अककारयोरेतत्तदोर्यः सुस्तस्य लोपो हलि न तु नञ्समासे । एष विष्णुः । स शम्भुः । अकोः किम् ? एषको रुद्रः । अनञ्समासे किम् ? असः शिवः । हलि किम् ? एषोऽत्र ।। 
115 सोऽचि लोपे चेत्पादपूरणम् 6 । 1 । 134 ।। 
स इत्यस्य सोर्लोपः स्यादचि पादश्चेल्लोपे सत्येव पर्ूय्येत । सेमामविङ्ढि प्रभृतिम् । सैष दाशरथी रामः ।। 

इति विसर्गसन्धिः ।। 
इति पञ्चसन्धिप्रकरणम् ।   
