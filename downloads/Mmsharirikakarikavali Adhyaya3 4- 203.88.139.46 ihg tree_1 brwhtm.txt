।। अथ तृतीयाध्याये चतुर्थः पादः ।।
 ।। पुरुषाप्थाधिकरणम् ।। (3-4-1)
(सि.सू) पुरुषार्थोऽतश्श्ब्दादिति  बादरायणः ।। (3-4-1)
तत्तद््गुणोपसंहारतदभावप्रयोजने । 
विद्यैकभावनानात्वे पूर्वपादे विचारिते ।। 733 ।।
पादे तुरीये विद्याङ्गविचारोऽत्र प्रवर्तत ।
प्रथमं ब्रह्मविद्याया अङ्गित्वमिह कथ्यते ।। 734 ।।
विद्यातः पुरुषार्थः कि कर्मतः किं तदङ्गकात् ।
इति प्राप्तेऽत्र सिद्धान्त आद्यसूत्रेण कथ्यते ।। 734 ।।
विद्यातो वै फलमिति भगवान् बादरायणः ।
मेने ब्रह्मविदाप्नोति पर मित्यादिशब्दतः ।। 736 ।।
(पू.सू) शेषत्वात्पुरुषार्थवादो यथान्येष्विति जैमिनिः ।। (3-4-2)
विद्यातः पुरषार्थप्तिः शब्दान्नैवावगम्यते ।
श्रुतौ तत्त्वमसी त्यादिसामानाधिकरण्यतः।। 737 ।।
कर्मसु ब्रह्मणः कर्तृस्वरूपत्वप्रतीतितः ।
विद्यायाः कर्तृसंस्कारद्वारा कर्माङ्गभावतः ।। 738 ।।
तत्रार्थवादमात्रं स्यात् पुरुषार्थवचो यथा ।
द्रव्यसंस्कारादिकेष्वि त्याहैवं जैमिनिर्मुनिः ।। 739 ।।
(पू.सू) आचारदर्शनात् ।। (3-4-3)
कर्मस्वेव ब्रह्मविदामाचारो दृश्यते सदा ।
यक्ष्यमाणोऽहमस्मी ति केकयो ब्रह्मवित्तमः ।। 740 ।।
आहर्षीन् जनकाद्याश्च वभूवुः कर्मसंस्थिताः ।
कर्मणोऽतः प्रधानत्वात् विद्यायाः कर्मशेषता ।। 741 ।।
(पू,सू) तच्छ्रुतेः ।। (3-4-4)
श्रुतिरेव हि विद्यायाः कर्माङ्गत्वं ब्रवीति च ।
यदेव विद्यये त्यादिरियं प्रकरणान्न च ।। 742 ।।
उद्गीथमात्रविषया , श्रुतिर्ह्यस्मात् बलीवसी ।
(पू,सू) समन्वारम्भणात् ।। (3-4-5) 
एकस्मिन् पुंसि  तं विद्याकर्मणी इति तद््द्वयोः ।। 743 ।।
साहित्यमुक्तं विद्यायाः कर्माभ्गत्वे भवेत् खलु ।
(पू.सू) तद्वतो विधानात् ।। (3-4-6)
विद्यावतः कर्मविधेः विद्या कर्माङ्गमिष्यते ।। 744 ।।
अत्राचार्यकुलाद्वेदमधीत्ये त्यादिवाक्यतः ।
तदर्थज्ञानपर्यन्ताधयायवत्पुरुषस्य वै ।। 745 ।।
विधीयन्ते हि कर्मणि तस्माद्विद्यापि कर्मसु । 
विनियुक्तेति न पृथक््फलायैषाऽवकल्पेत ।। 746 ।।
(पू.सू) नियमात् ।। (3-4-7)
कुर्वन्नेवेह कर्माणी त्यात्मवित्पुसं आयुषः ।
निखिलस्यापि नियमात् विनियोगाच्च कर्मसु ।। 747 ।।
फलं कर्मत एव स्यात् अङ्गं विद्या तु कर्मणः ।
सिद्धान्तः
(सि.सु) अधिकोपदेशात्तु बादरायणस्यैवं तद्दर्शनात्।। (3-4-8)
विद्यात फलभित्येव बादरायणसंमतम् ।। 748 ।।
जीवादर्थन्तरस्यैव वेद्यत्वेनोपदेशतः ।
जीवेऽसंभावितान्तकल्पाणगुणशेवधिः ।। 749 ।।
जगत्सृष्ठ्यादिलीलश्च हेयप्रतिभटस्तथा ।
परमात्मा हि विद्योपदेशवाक्येषु दृश्यते ।। 750 ।।
सासमानाधिकरण्यं तु तत्त्वमस्येवमादिकम् ।
देहात्मभावविषयमुक्तं जीवपरात्मनोः ।। 751 ।।
तस्तात् ब्रह्मोपासनाद्वै पुरुषार्थ इति स्थितम् ।
(सि-सू) तुल्यं तु दर्शनम् ।। (3-4-9 )
प्रधआनत्वेऽपि विद्यायाः तुल्यमाचारदर्शनम् ।। 752 ।।
किमर्था वय मित्यादावननुष्ठानदर्शनात् ।
कर्माङ्गत्वे तु विद्यायाः तत्त्यागो नैव युज्यते ।। 753 ।।
ब्रह्मविद्याङ्गभावेन फलेच्छाशून्यकर्मणः ।
अनुष्ठानं , विरोधित्वात् तदिच्छायुक्तकर्मणः ।। 754 ।।
अननुष्ठानमित्येवं विरोधो नैव तद््द्वयोः ।
(सि.सू) असार्वत्रीकी।। (3-4-10)
न सर्वविद्याविषया यदेके त्यादिका श्रुतिः ।। 755 ।।
उद्गीथविद्यैकपरोद्गीथस्य प्रस्तुतत्वतः ।
विद्याया क्रियमाणं यच्छब्देनोक्त्वाऽत्र तस्य हि ।। 756 ।।
वीर्यवत्तरतोक्ताऽतः न विद्यायास्तदङ्गता ।
(सि.सू) विभागश्शतवत् ।। (3-4-11)
तं विद्याकर्मणी इत्यत्रोक्तन्यायेन तद््द्वयोः ।। 757 ।।
भिन्नभिन्नफलत्वात् तद््द्वयं स्वस्वफलाय वै ।
समन्वारभते चेति विभागः , क्षेरत्रयोः ।। 758 ।।
विक्रंतारं समन्वेति शतद्वयमितीरिते ।
क्षेत्रार्थं शतमन्यच्च शंत रत्रार्थमित्यपि ।। 759 ।।
विभागौ ज्ञायतो यद्वत् तथैवेहापि युज्यते । 
(सि.सू) अध्ययनमात्रवतः ।। (3-4-12)
विद्यावतः कर्मविधेः विद्या कर्माभ्गमित्यसत् ।। 760 ।।
अध्यायमात्रवत्पुंसः श्रुतौ कर्मविधानतः ।
कर्माङ्गं न भवेद्विद्या विधिरध्ययनस्य हि ।। 761 ।।
केवलाक्षरसंघातग्रहणे पर्यवस्यति ।
अर्थावबोधान्तत्वेऽपि तदर्थज्ञानतः परा ।। 762 ।।
स्मृतिसन्ततिरूपा सा विद्यादित्यादिशास्त्रतः ।
विहिताऽतश्च विद्यायाः कर्माङ्गत्वं भवेन्न हि ।। 763 ।।
(सि.सू) नाविशेषात् ।। (3-4-13)
कुर्वन्नवेह कर्माणी त्यायुषो विदुषां श्रुतः ।
विनियोगः कर्मणीति युज्यते नाविशेषतः ।। 764 ।।
श्रुतो प्रधानं कर्मेति विशेषो नहि दृश्यते ।
अङ्गभूतं कुतो न स्यात् विदुषस्त्वाप्रयाणतः ।। 765 ।।
विद्यानुवृत्तिदृष्ट्या स्यात् तदेवार्थस्वभावतः । 
(सि.सूः) स्तुतयेऽनुमतिर्वा ।। 3-4-14 ।।
ईशावास्यं सर्वमिति विद्याप्रतरणादियम् ।। 766 ।।
कर्मानुमतिरेव स्यात् विद्याभिष्टुतये सदा ।
कतुर्वन्नपि च कर्माणि लिप्यते न च तैरिति ।। 767 ।।
विद्या स्तुता भवेद्ध्येवं दर्शयत्युत्तरश्रुतिः ।
न कर्म लिप्यत इति तस्मान्नास्यास्तदङ्गता ।। 768 ।।
(सि.सू) कामकारेण चके ।। 3-4-15 ।।
एके च शाखिनः कामकारेण विदुषोऽस्य च ।
गार्हस्थ्यकर्मत्यागं कि प्रज येति ह्यधीयते ।। 769 ।।
इदं वचश्च विद्यायाः कर्मानङ्गत्वबोधकम् ।
कर्माङ्गत्वे हि विद्यायाः तत्त्यागौ नैव युज्यते ।। 770 ।।
(सि.सू) उपमर्दं च ।। 3-4-16 ।।
विद्याया सर्वतर्मोपमर्द चाधीयते स्फुटम् ।
क्षीयन्ते चास्य कर्माणीत्यङ्गत्वेऽस्या न युज्यते ।। 771 ।।
(सि.सु) ऊर्ध्वरेतस्सु च शब्दे हि ।। 3-4-17 ।।
ऊर्ध्वरेतस्स्वाश्रमेषु ब्रह्मोपासनदर्शनात् ।
कर्माभावात्तेषु विद्या कार्माङ्गं न भवेत्खलु ।। 772 ।।
आश्रमास्ते च सन्त्येव यतशशब्दे हि वैदिके ।
संदृश्यन्ते  त्रयो धर्मस्कन्धा इत्येवमादिके ।। 773 ।।
यावज्जीवश्रुतिस्त्वत्राऽविरक्तविषया मता । 
(पू.सू) परामर्शं जैमिनिरचोदनाच्चापवदति हि ।। 3-4-18 ।।
त्रयो धर्मे त्यत्र तेषआमाश्रमाणामचोदनात् ।। 774 ।।
उपासनास्तुतिकृतेऽनुवादं जैमिनिर्मुनिः ।
मन्यते वीरहे त्यादिश्रुतिरेषाऽऽश्रमान्तरम् ।। 775 ।।
निन्दत्यतश्चाश्रमास्ते न सन्त्येवोर्ध्वरेतसः । 
(सि.सू) अनुष्ठेयं बादरायणस्साभ्य श्रुतेः ।। 3-4-19 ।।
यथा गृहस्थाश्रमोऽयं तद्वदेवाश्रमान्तरम् ।। 776 ।।
अनुष्ठेयं मन्यते स भगवात् बादरायणः ।
श्रयो धर्मे त्याश्रमाणां सर्वषां समताश्रुतेः ।। 777 ।।
निजाश्रमप्राप्तधर्मत्यागिनो वीरहे त्यादिका श्रुतिः ।। 778 ।।
(सि.सू) विधिर्वा धारणवत् ।। 3-4-20 ।।
विधिरेवात्राश्रमाणां  भवेद्धारणवत् , यथा ।
अप्राप्तत्वादूर्ध्वधृतेरनुवादसरूपतः ।। 779 ।।
वाक्यादुपरि देवेभ्य इत्यङ्गीक्रियते विधिः ।
यथाऽप्राप्ततयाऽत्रापि स्वीकार्यो विधिरेव हि ।। 780 ।।
गृही भवेद्वनीभूत्वा प्रव्रजेदिति तद्विधिम् ।
असन्तमिव कृत्वैतत् वाक्येष्वन्यपरेष्वपि ।। 781 ।।
अवश्यमाश्रमप्राप्तिरङ्गीकार्येति साधितम् ।
ऊर्ध्वरेतस्सु चातश्च ब्रह्मविद्याविधानतः ।। 782 ।।
अस्याश्च ब्रह्मविद्यायाः कर्मानङ्गत्वतस्यथा ।
पुरुषार्थश्च  विद्यात एवेत्येतत्सुसङ्गतम् ।। 783 ।।
।। इति पुरुषार्थाधिकरणम् ।। 
स्तुतिमात्राधिकरणम् ।। 3-4-2 ।।
स्तुतिमात्रमुपादानादिति चेन्नापूर्वत्वात्  ।। 3-4-21 ।।
कर्मानुष्ठित्यनुमतिर्विद्यास्तुत्यै भवेदिति ।
स्तुतिः प्राक् प्रस्तुता तद्वदुद्गीथादौ स्तुतिर्भवेत् ।
श्रुतो रसतमत्वोक्तिरिति शङ्काऽत्र वार्यते ।
स रसानां रसतमो यदुद्गीथ इति श्रुतिः ।। 785 ।।
क्रत्वङ्गभूतोद्गीथादिस्तुतिमात्रपराऽथवा ।
तस्मिन् रसतमत्वादिदृष्ट्यर्थेत्यत्र संशये ।। 686 ।।
क्रत्वङ्गभूतोद्गीथादिसंबन्धित्वेन भाषणात् ।
श्रुती रसतमत्वादेः स्तुतिमात्रपरा भवेत् ।। 684 ।।
इयमेव जुहीरत्र पृथिव्यादित्वभाषणम् ।
जुह्णादीनां स्तुतिपरं यथा तद्वदिहेति चेत् ।। 788 ।।
नोद्गीथस्तुतिमात्रत्वं तच्छ्रुतेरुपपद्यते ।
अप्राप्तत्वात् रसतमादित्वस्यान्यप्रमाणतः ।। 789 ।।
न ह्युद्गीथश्रुतेरत्र सान्निध्यं वर्तते यतः ।
कथञ्चित् स्तुतिरुपत्वमाश्रीयेत तदन्वयात् ।। 790 ।।
विधिप्पकरणस्थत्वात् इयमेव जुहूश्रुतेः ।
एकवाक्यतया तत्र स्तुतिरूपत्वमाश्रितम् ।। 791 ।।
अतो रसतमत्वादिदृष्टिरत्र विधीयते ।
वीर्यवत्त्वादिसिद्ध्यर्थं उद्गीथादाविति स्थितम् ।। 792 ।।
भावशब्दाश्च ।। 3-4-22 ।।
उपासीतेत्यत्र विधिप्रत्ययश्रवणादपि ।
उपासनविधानार्था श्रुतिरेषेति निश्चयः ।। 793 ।।
।। इति स्तुतिमात्राधिकरणम् ।। 
पारिप्लवाधिकरणम् ।। 3-4-3 ।।
पारिप्लवार्था इति चेन्न विशेषितत्वात् ।। 3-4-23 ।।
पूर्वं रसतमादीनां निरस्ता स्तुतिताऽत्र तु ।
उपाख्यानविशेषाणां विद्यास्तुत्यर्थतोच्यते ।। 794 ।।
प्रतर्दनः श्वेतकेतुरित्याद्याख्यायिकाः श्रुतौ ।
तच्छंसनार्थाः किं विद्यास्तुत्यर्था  वेति संशये ।। 795 ।।
(पू) अत्राख्यानानि शंसन्ती त्यासां तच्छंसने स्फुटम् ।
विनियोगात् श्वेतकेतुर्हे त्याद्याख्यायिका अपि ।। 797 ।।
पारिप्लवार्था एव स्युरिति चेत्तन्न युज्यते ।
(सि) पारिप्लवार्था नैव स्युः सर्वा आख्यायिका अपि ।। 797 ।।
विशेषितत्वात्तत्रैव विनियोगस्य च श्रुतौ ।
मनुर्वैवस्वत इति मन्वाद्याख्यायिकाः परम् ।। 798 ।।
पारिप्लवार्था इतरास्सर्वा आख्यायिका अपि ।
विद्याविशेषविध्यर्थ इत्येवात्र विनिर्णयः ।। 799 ।।
तथा चैकवाक्योपबन्धात् ।। 3-4-24 ।।
आत्मा द्रष्टव्य इत्यादिविधिनैषां निबन्धनात् ।
आख्यानानामेकवाक्यातया विद्यार्थता भवेत् ।। 800 ।।
सोऽपोदी दित्येवमादेर्नैव पारिपुवार्थता ।
कर्मविध्यर्थतैव स्यात् तद्वदत्रेति सुस्थितम् ।। 801 ।।
।। इति पारिप्लवाधिकरणम् ।। 
।। अग्रीन्धाद्यधिकरणम् ।। 3-4-4।।
अत एव चाग्नीन्धनाद्यनपेक्षा ।। 3-4-25 ।।
विद्याधिकारश्रणात् संन्यासश्रमिणामपि ।
तेषां यज्ञाद्यभावान्न विद्यायाः कर्मशेषता ।। 802 ।।
इत्यर्थः पुरुषार्थाधिकरणे प्राङ््निरूपितः ।
अनन्तराधिकरणद्वयं प्रासङ्गिकं भवेत् ।। 803 ।।
यज्ञादिकर्मसापेक्षविद्यायास्संभवः कथम् ।
संन्यासाश्रमिणां तेषामिति शङ्काऽत्र वार्यते ।। 804 ।।
यदिच्छन्तो ब्रह्मचर्यं ये चेमेऽरण्य आदिषु ।
संन्यासाश्रमिणां ब्रह्मविद्यायोगो यतः श्रुतः ।। 805 ।।
अत एवैषु सा विद्याऽग्न्याधानमुखकर्मभिः ।
निरपेक्षा , स्वीयधर्मैरेवैषां तदनुष्ठिनिः ।। 806 ।।
।। इत्यग्रीन्धनाद्यधिकरणम् ।। 
।। सर्वेपेक्षाधिकरणम् ।। 3-4-5 ।।
(सि.सू) सर्वापेक्षा च यज्ञादिश्रुतेरश्ववत् ।। (3-4-26 )
ऊर्ध्वरेतस्सु विद्यायाः प्राक् कर्मनिरपेक्षता ।
उक्ता, तर्हि गृहस्थेष्वष्येवं तन्निरपेक्षता ।। 807 ।।
अस्त्वित्येषाऽत्र शङ्काधिकरणे विनिवार्यते ।
समस्तकर्मसापेक्षा कर्मवद््गृहमेधिषु ।। 808 ।।
सा ब्रह्मविद्या , यज्ञादिश्रुतेः यज्ञादयोऽपि तै ।
तमेतं वेदा दिवाक्ये विद्याङ्गत्वेन हि श्रुताः ।। 809 ।।
यज्ञादीनामतो ज्ञानसाधनत्वं प्रतीयते ।
ज्ञानं चान्यच्छास्त्रजन्यात् मुक्तिदं विहितं श्रुतौ ।। 810 ।।
ध्यानादिशब्दवाच्यं तत् नित्यानुष्ठितकर्मभिः ।
भगवत्प्रीतिजनकैः तत्प्रसादमुखात् भवेत् ।। 811 ।।
एवं विविदिषन्ती शास्त्रेण प्रतिपाद्यते ।
अतो गृहस्थेषु विद्या यज्ञादिपरिकर्मिता ।। 812 ।।
गतिसाधनभूतोऽश्वः साधनत्वोपयोगिभिः ।
यथा परिकरैस्सर्वैः सापेक्षस्तद्वदत्र च ।। 813 ।।
समस्तकर्मसापेक्षा सा मुक्तिप्रापिका भवेत् ।
निजाश्रणीयकर्मैव परिकर्मोर्ध्वरेतसि ।।814 ।।
।। इति सर्वापेक्षाधिकरणम् ।। 
।। शमदमाद्यधिकरणम् ।। 3-4-6 ।।
(सि.सू) शमदमाद्युपेचतस्स्यात् तथापि तु तद्विधेः ।
तदङ्गतया तेषामश्यवश्यानुष्ठेत्वात् ।। 3-4-27 ।।
विद्यानिष्ठैर्गृहस्थैः प्राक् कर्मकार्यमितीरितम् ।
इन्द्रियोत्थक्रियारूपकर्मणः कार्यता यदि ।। 815 ।।
तादृक्क्रियोपरत्यात्मशमादीनां न कार्यता ।
इति शङ्काऽत्राधिकृतौस प्रमाणेन निरस्यते ।। 816 ।।
शमादयो गृहस्थैः किमनुष्ठेया नवेति चेत् ।
कर्मणामिन्द्रियोत्पन्नक्रियारूपत्वतोऽस्य च ।। 817 ।।
शमादेस्तद्विरुद्धत्वात् कर्मवद््गृहमेधिनाम् ।
शमादीन्यननुष्ठेयानीति यत्तन्न युज्यते ।। 818 ।।
गृही यद्यपि कर्मस्थः तथाप्येष शमादिभिः ।
उपेतस्स्यात् शमादीनामुरपास्त्यङ्गतया विधेः ।। 819 ।।
शान्तो दान्त इति श्रुत्या चित्तैकाग्र्यात्मकत्वतः ।
शमादीनामवश्यानुष्ठेयत्वात् ध्यानसिद्धये ।। 820 ।।
ग्राह्यानि तानि तैस्तेषां कर्मणां च मिथो नहि ।
बाधो विषयभेदेन विहितेष्विन्द्रियक्रिया ।। 821 ।।
विहितान्येषु तदुषशम एवं भिदा तयाः ।
अतश्शमादयोऽप्येतेऽनुष्ठेया गृहमेधिनाम् ।। 822  ।।
।। इति शमदमाद्यधिकरणम् ।।
।। सर्वान्नानुमत्यधिकरणम् ।। 3-4-7 ।।
(सि.सू) सर्वान्नानुमतिश्च प्राणात्यये तद्दर्शनात् ।। (3-4-28 )
शमाद्यनुष्टितिर्ब्रह्मविदां नित्येति साधितम् ।
भुक्तिनैय्यत्यात्मशमविशेषो ब्रह्मवेदितु ।। 823 ।।
अस्ति वा नेत्यधिकृतौ विचारोऽत्र प्रवर्तते ।
नह वा एव मित्यादौ च्छान्दोग्ये प्राणवेदितु ः ।। 824 ।।
सर्वान्नानुमतिस्संप्रतीर्त्यते किमियं सदा ।
प्राणविद्योपासकस्य प्राणाप्त्समयेऽथवा ।। 825 ।।
एवं प्राप्ते सदैव स्यात् विशेषोक्तेरदर्शनात् ।
(सि) नैवं प्राणात्यते तु स्यात् सर्वान्नानुमतिः श्रुतौ ।। 826 ।।
तद्दर्शनात् ब्रह्मविदामप्यापत्काल एव हि । 
सर्वान्नभक्षणानुज्ञा दृश्यते , तस्य किं पनः ।। 827 ।।
अल्पशक्तेः प्राणविदः , उवस्तिर्ब्रब्मवित्तमः ।
प्राणसंशयमापन्नः इभ्यदत्तेन वस्तुना ।। 828 ।।
धृतप्राणोऽर्थितस्तेन जलपानाय तत् तदा ।
नानुमेने धृतासोर्मे तन्निषिद्धमिति ब्रुवन् ।। 829 ।।
तस्मात्सर्वान्नानुमतिर्दृष्टा ब्रह्मविदामपि । 
आपद्यवे, प्राणविद किमु वक्तव्यमत्र च ।। 830 ।।
(सि.सू) अबाधाच्च ।। (3-4-29)
आहारशुद्धा वित्यत्राऽऽहारशुद्धिविधेः श्रुतौ ।
अबाधच्चापि सर्वान्नाभ्यनुज्ञा प्राणसंशये ।। 831 ।।
(सि.सू) अपि स्मर्यते ।। (3-4-30)
प्राणसंशयमापन्नो योऽन्नमत्ति यतस्ततः ।
इति सर्वान्नानुमतिः प्राणपद्येव च स्मृता ।। 832 ।।
(सि.सु) शब्दश्चातोऽकामकारे ।। (3-4-31)
प्राणात्यये वै सर्वेषां सर्वन्नानुमतिर्यतः ।
प्रतिषेधकशब्दोऽतः कामकारस्य युज्यते ।। 833 ।।
सुरां  न पिबतीत्यादिरास्थितः कठसंहिताम् ।
तस्मादापद्दशायां वै सर्वान्नानुमतिर्मता ।। 834 ।। 
।। इति सर्वान्नानुमत्यधिकरणम् ।।
।। विहितत्वाधिकरणम् ।। (3-4-8 )
(सि.सु) विहितत्वाच्चाश्रमकर्मापि ।। (3-4-32)
यज्ञादीनां पूर्वमुक्ता ब्रह्यविद्याङ्गताऽत्र च ।
विद्याङ्गतायामेतेषां गृहस्थैरमुमुक्षुभिः ।। 835 ।।
तानि कर्माणि कार्याणि किं न वेति विचार्यते ।
केवलाश्रमशेषत्वे विद्याङ्गानां तु कर्मणाम् ।। 836 ।।
भवेन्नित्यानित्ययोगविरोधोऽतो न संभवेत् ।
केवलाश्रमशेषत्वं कर्मणामिति चेन्न तत् ।। 837 ।।
(सि) केवलाश्रमकर्माणि भवेत् यज्ञादी कर्म तत् ।
यावज्जीवमिति श्रउत्या गृहिण केवलस्य च ।। 838 ।।
यज्ञादेर्विहितत्वाच्च निमित्तीकृत्य जीवनम् ।
(अव)  विद्याङ्गत्वेनास्य विधेः तमेतमिति च श्रुतौ ।। 839 ।।
विद्याशेषतयाप्येतत् कर्तव्यमिति कथ्यते ।
(सि.सु) सहकारित्वेन च ।। (3-4-33)
विद्योत्पत्तिज्वारतस्तत्सहकाररितयापि च ।। 840 ।।
यज्ञादि कर्मानुष्ठेयं ब्रह्मध्यायिभिरन्वहम् ।
एकेन विमियोगेनोभयाङ्गत्वं यदीष्यते ।।
तदा नित्यानित्योगविरोधः प्रसजेदिह ।
तमेतमिति यज्ञादेर्विद्याङ्गत्वं विधीयते ।। 741 ।।
यावञ्जीवमितिश्रुत्या केवलाश्रमशेषता ।
विनियोगपृथक्त्वेन विरोधोऽतो निरस्यते ।। 742 ।।
विहितस्य स्वर्गकामश्रुत्या काभ्यस्य कर्मणः ।
यावञ्जीवमित्श्रुत्या नित्यत्वेन विधानतः ।। 844 ।।
जातो यथा विरोधोऽत्र विनियोजकमानयोः ।
पृथक्त्वरूपनीत्यैव वार्यते तद्वदत्र च ।। 845 ।।
(सि.सू) सर्वथापि त एवोऊयलिङ्गात् ।। 93-4-34 )
यज्ञादयस्त एव स्युर्विद्याया आश्रमस्य च ।
अङ्गत्वेऽपि स्वरूपं तु कर्मणां नैव भिद्यते ।। 846 ।।
प्रत्यभिज्ञाप्य यज्ञादिशब्दैस्तेषां विधानतः ।
कर्मस्वरूपभेदे च प्रमाणाभावतस्तथा ।। 847 ।।
(सि.सू) अनभिमवं च दर्शयति ।। (3-4-35)
धर्मेण पापमित्यादि यज्ञैस्तैर्धर्मशब्दितैः ।
उत्पत्त्यप्रातिबन्धं त विद्यायाध पापकर्मभिः ।। 848 ।।
दर्शयत्युभयत्राऽतः कर्मणां विनियोगतः ।
यज्ञादयस्य एव स्युरुभयेषामिति स्थितम् ।। 849 ।।
।। इति विहितत्वाधिकरणम् ।।
।।विधुराधिकरणम् ।। (3-4-9)
(सि.सू) अन्तरा चापि तु तद््दृष्टेः ।. (3-4-36)
चतुराश्रमिणां प्रोक्ता ब्रह्मविद्याधिकारिता ।
विधुराणां न साऽस्तीति वादोऽत्र विनिवार्यते ।। 850 ।।
आश्रमानान्तरा ये च वर्तन्ते विधुरादयः ।
ब्रह्मविद्याधिकारोऽस्ति न वैषामिति संशये ।।  851 ।।
(पू) ब्रह्मोपास्तेराश्रमीयधर्माङ्गकतया सदा ।
नास्त्यनाश्रमिणां तादृग्धर्माभावादधिक्रिया ।। 852 ।।
सि नैवमस्त्येवाधिकारः स्थितानामन्तरापि च ।
रैक्वमुख्यानाश्रमिषु विद्यास्थात्वस्य दर्शनात् ।। 853 ।।
आश्रमानियतैर्धर्मैः जपदानार्चंनादिभिः ।
तेषां विद्यानुग्रहः स्यात् अनुग्राहकताश्रुतेः ।। 854 ।।
आश्रमानैकान्तिकानां तस्यात्तेषआमधिक्रिया ।
(सि.सू) अपि स्मर्यते ।। (3-4-37)
जपादिभिर्वै विद्यानुग्रहोऽनाश्रमिणामपि ।। 855 ।।
जप्येनापि च संसिद्ध्येत् इत्यादौ स्मर्यतेऽपि च ।
(सि.सु) विशेषानुग्रहश्च ।। (3-4-38 )
आश्रमानियतैर्धर्मविशेषैस्तदनुग्रहः ।।
तपसा ब्रह्मचर्येणे त्यादिषु श्रीयतेऽपि च ।
(सि.सू) अतस्त्वितरज्ज्यायो लिङ्गाच्च ।। (3-4-39 )
अाश्रणित्वादितरत् आश्रमित्वमतः पुनः ।। 857 ।।
श्रयेः स्यात् धर्मभूयस्त्वात् तत्तवापद्विषयं भवेत् ।
अनाश्रणी न तिष्टे दित्याश्रमस्थत्वसंस्मृतेः ।। 858 ।। 
।। इति विधुगधिकरणम् ।। 
।। तद््भूताधिकरणम् ।। (3-4-10)
(सि.सू ) तद््भूतस्य तु नातद्भावो जैमिनेरपि नियमात् तद््रूपाभावेभ्यः ।। (3-4-40)
(अव) प्रागुक्ता ब्रह्मविद्यायां विधुरादेरधिक्रिया ।
तथाऽऽश्रमच्युतानामप्येषाऽस्त्वित्येतदस्यते ।। 859 ।।
नैष्टठकादेः स्वाश्रमेभ्यः प्रच्युतस्याप्यधिक्रिया ।
ब्रह्मोपास्तावस्ति नेति चिन्तायां , विधुरादिवत् ।।
जपदानार्चंनाद्यैश्च विद्यानुग्रहसंभवात् ।
च्युपस्तापि ब्रह्मविद्याधिकारोऽस्तीति चेन्न तत् ।। 861 ।।
नैष्ठिकाद्याश्रमस्थस्यानाश्रणित्वेन वर्तनम् ।
न संभवति तद्धर्मत्यागोभ्यो विनिवर्तनात् ।। 862 ।।
व्यावर्तयान्ति शास्राणि नैष्ठिकाद्यश्रणस्थितान् ।
स्वाश्रमैकान्तधर्माणां त्यागेभ्यो बहुशः खलु ।। 863 ।।
ब्रह्मचार्याचार्यकुल इत्यरण्यमित्यादिति ।
संन्यस्याग्निं नेति चातोऽनाश्रमित्वेन संस्थितेः ।। 864 ।।
असंभवान्नैष्ठिकानां नास्त्युपास्तावधिक्रिया ।
असावेव हि सिद्धान्तो जैमिनेरपि संमतः ।। 865 ।।
(सि,सू) चाधिकारिकमपि पतनानुमानात्तदयोगात् ।। (3-4-41)
प्रायश्चित्तं चधिकारलक्षणोक्तं न संभवेत् ।
परनस्मरणात्तेषामुक्तनिष्कृत्यसंभवात् ।। 866 ।।
आरूढो नैष्ठिकं धर्म मित्यादबत एव च ।
उपकुर्वाणविषयं प्रायश्चित्तमिगहेरितम् ।। 867 ।।
(पू,सु) उपपूर्वमपीत्येके भावमशनवत्तदुक्तम् ।। (3-4-52)
उपपातकमेवेदं यतोऽतस्यस्य निष्कृते ।
सद्भावमेक मन्यन्ते  गुरवोऽशनवद्यथा ।। 868 ।।
समानमुपकुर्वाणनैष्ठिकाद्यधिकारिणाम् ।
मधुमुक्तिनिषेधस्तन्निष्कृतिश्च तदुच्यते ।। 869 ।।
स्मृतिकारैरुत्तरेषाञ्चाविरोधीति वाक्यतः ।
तथाहापि प्रच्यवने प्रायश्चित्तस्य संभवात् ।। 870 ।।
ब्रह्मविद्यायोग्यतास्ति प्रच्युतस्याश्रमादपि ।
(सि.सू) बहिस्तूभयथापि स्मृतेराचाराच्च ।। (3-4-43 )
उपपातकमस्त्वेतत् महापातकमेव वा ।। 871 ।।
ब्रह्मविद्याधिकारिभ्यो बहिर्भूकता इमे च्युताः ।
प्राश्चिंत्तं न पश्यामि येन शुद्ध्येदिति स्मृतेः ।। 872 ।।
आचाराच्च त्यजन्त्येनं विद्यादाने हि साधवः ।
पापनिहेरणायोक्ता कैश्चित् यद्यपि निष्कृतिः ।। 873 ।।
तथापि कर्माधिकृतिदात्री शुद्धिर्न संभवेत् ।
ब्रहमविद्याधिकारोऽतः तेषां नास्तीति सिद्ध्यति ।।874 ।।
।। इति तद््भूताधिकरणम् ।। 
।। स्वाभ्यधिकरणम् ।। (3-4-11)
(पू.सु) स्वामिनः फसश्रउतेरित्यात्रेयः ।। (3-4-44)
उपासनाकर्त्रकर्तृविभागः पूर्वमीरितः ।
उद्गीथोपासने तादृग्विभागोऽत्र निरूप्यते ।। 875 ।।
(पू) यजमानेन कर्तव्यं किमुद्गीथाद्युपासनम् ।
उतर्त्विंजेति विशये कर्मङ्गोद्गीथवेदने ।। 876 ।।
यजमानस्य कर्तृत्वं तस्यैवैतत्फलश्रुतेः ।
क्रत्वङ्गोद्गीथविद्याया वीर्यवत्तरता  फलम् ।। 877 ।।
यजमानस्येति दह्मोपासनादिवदत्र च ।
कर्तव्यं स्वामिनैवैवमात्रेयो मन्यते गुरुः ।। 878 ।।
(सि.सू) आर्त्विज्यमित्यौडुलोमिस्तस्मै हि परिक्रीयते ।। (3-4-45)
(सि) औडुलोमिस्तदुद्गीथोपासनं कार्यमृत्विजा ।
मन्यतेऽत्र यतस्साङ्गक्रत्वनुष्ठियये परम् ।। 879 ।।
ऋत्विक् स्वीक्रियते शास्त्रात् स्वामिना दक्षिणादिभिः ।
अतो मनः कायसाध्यतदन्तर्गतकर्मणाम् ।। 880 ।।
ऋत्विक्कर्तृकता सिद्धा , दहरोपासनादि तु । 
तत्क्रर्तृकत्वाश्रवणात् प्रयोक्तरि फलान्वयात् ।। 881 ।।
फलिकर्तकमेव स्यात् तस्मादुद्गीथवेदने ।
ऋत्विक्कर्तृकतैवेति सिद्धान्तः शास्त्रसंमतः ।। 882 ।।
।। इति स्वाभ्यधिकरणम् ।। 
।। सहकार्यन्तरविधयधिकरणम् ।. (3-4-12)
(सि.सू) सहकार्यन्तरविधिः पक्षेण तृतीयं तद्वतो विध्यादिवत् ।। (3-4-46) ।।
विद्याङ्गभूतं यज्ञादि शमादि च निरूपितम् ।
मध्ये तत्सङ्गतं प्रोक्तं क्रियतोऽधिकृतावथ ।। 883 ।।
निखिलब्रह्मविद्याया अङ्गान्तरनिरूपणम् ।
तस्मात् ब्राह्मण इत्यादि तथाऽथमुनि रित्यपि ।। 884 ।।
श्रियते बृहदारण्ये बाल्यपाण्डित्यवत्तथा ।
विधीयते मौनमपि किमत्राऽनूद्यतेऽथवा ।। 885 ।।
इति  चिन्ताऽत्र मौनस्य मननानतिरेकतः ।
मन्तव्य इति वाक्येन प्राप्तत्वात् तदनूद्यते ।। 886 ।।
न श्रूयते ह्यत्र विधिरिति चेतन्न युज्यते ।
विद्यावतो यज्ञशमदमाद्याश्रमधर्मवत् ।। 887 ।।
विधीयते तृतीयं तत् बाल्यपाण्डित्ययोर्द्वयोः ।
सहकार्यन्तरं मैनं , प्रकृष्टमननोज्ज्वले ।। 888 ।।
अत्यादरेण व्यासादौ मुनिशब्दप्रयोगतः ।
न श्रुतो विधिशब्देऽथ मुनिरित्यत्र यद्यपि ।। 889 ।।
तथाप्यस्य विधयत्वमप्राप्तत्वाद्धि सिद्ध्यति ।
यज्ञादिधर्मवन्मौनं बाल्यं पाण्डित्यमप्यत- ।। 890 ।।
विधीयतेऽत्र त्रितयं विद्याङ्गत्वेन तछ्रुतौ ।
इदं च मौनं श्रवणदाढ्योर्थान्मननादपि ।। 891 ।।
अन्यच्छुभाश्रयस्यैव सदा संशीलनात्मकम् ।
(सि.सू) कृत्स्नभावात्तु गृहिणोपसंहारः ।। (3-4-47)
विद्यावत्त्वेऽपि निखिलाश्रमिणां गृहिधर्मतः ।। 892 ।।
छान्दोग्य उपसंहारः स खल्वेव मितीदृशः ।
निखिलाश्रमधर्माणां प्रदर्शनपरो मतः ।। 893 ।।
आश्रमेष्वपि कृत्स्नेषउ विद्यासद्भावदर्शनात् ।
(सि.सू) मौनवदितरेषामप्युपदेशात् ।। (3-4-48)
वाक्येऽथमुनिरित्यत्राऽथ भिक्षाचर्यमित्यपि ।। 894 ।।
पारिव्रज्यैकान्तधर्मेणोपसंहार एष च ।
सरवाश्रमायधर्माणां यज्ञादीनां प्रदर्शकः ।। 895 ।।
मौनभिक्षाचर्यवत्तदितराश्रमवर्तिनाम् ।
यज्ञादीनां च धर्माणां बहूनामुपदेशतः ।। 896 ।।
अतो यज्ञादिवन्मौनतृतीयोऽत्र विधीयते ।
पाण्डित्यादर्वेदनाङ्गतयेत्युक्तं समञ्जसम् ।। 897 ।।
।। इति सहकार्यन्तरविध्यधिकरणम् ।।
।। अनाविष्काराधिकरणम् ।। (3-4-13)
(सि.सू) अनाविष्कुर्वन्नन्वयात् ।। (3-4-49)
बाल्यपाण्डित्यमौनानि विद्याशेषतया पुरा ।
विहितान्यधिकारेऽत्र बाल्यशब्दार्थ उच्यते ।। 898 ।।
श्रुतौ बाल्येन तिष्ठासेदिति ग्राह्यतया श्रुतम् ।
विदुषा, कामचारादि सर्वं बालस्य कर्म किम् ।। 899 ।।
स्वमाहात्म्याप्रकाशो वेत्येवं प्राप्तेऽत्र संशये ।
विशेषाभावतस्सर्वं ग्राह्यं बालस्य कर्म तत् ।। 900 ।।
नैवं, बालस्य यत्कर्मं स्वमाहात्म्याप्रकाशनम् ।
तदेवोपाददानोऽसौ विद्वान् वर्तेत नान्यथा ।। 901 ।।
तिष्ठासेदित्यत्र विधौ तस्यैवान्वयसंभवात् ।
इतरेषां नाविरत इथ्यादिश्रुतिषु स्फुटम् ।। 902 ।।
क्रियमाणोपासनस्य विरोधित्वश्रुतेरतः ।
डम्भादिरहितो विद्वान् गूढस्वमहिमा वसेत् ।। 903 ।।
।। इथ्यनाविष्काराधिकरणम् ।।
।। ऐहिकाधिकरणम् ।। (3-4-14)
(सि.सू) ऐहिकमप्रस्तुतप्रतिबन्धे तद्दर्शनात् ।। (3-4-50)
एतावतोक्तं विद्याङ्गं समयोऽत्र निरूप्यते ।
मोक्षान्यफलदब्रह्मविद्योत्पत्तेः प्रमाणतः ।। 904 ।।
ब्रह्मविद्यैश्वर्यफला साधनैः पुण्यकर्मभिः ।
तदनन्तरमेवैषोत्पाद्यते किमनन्तरम् ।। 905 ।।
कालान्तरे वेति तत्रानियमो वेति संशये ।
(पू) पुण्यकर्मणि निर्वृत्ते विलम्बे हेत्वभावतः ।। 906 ।।
(सि) स्यादनन्तरमेवेति चेदेतन्नोपपद्यते ।
असति ब्रतिबन्धे स्यात् तथा सा सति चान्यदा ।। 907 ।।
दृश्यते प्रतिबन्धस्छ प्रबलैरन्यकर्मभिः ।
यदेव विद्ययेत्यत्रोद्गीथविद्याङ्गकर्मणः ।। 908 ।।
स्वफलप्रतिबन्धो हि श्रूयते कर्मभिः परैः ।
अतश्चामियमः सिद्धो विद्योत्पत्ताविति स्थितम् ।। 909 ।।
।। इत्यैहिकाधिकरणम् ।। 
।। मुक्तिफलाधिकरणम् ।। (3-4-15)
(सि.सू) एवं मुक्तिफलानियमस्तदवस्थावधृतेः तदवस्थावधृतेः ।। (3-4-51)
एवं मोक्षफलब्रह्मोपासनस्यापि पूर्ववत् ।
उत्पत्तिकालानियम प्रोच्यतेऽधिकृताविह ।। 910 ।।
स्वसाधनेऽतिशयितपुण्यकर्मणि किं कृते ।
सद्यो मोक्षफलोपास्तिर्जायते किमु पूर्ववत् ।। 911 ।।
(पू) नियमाभाव एवेति चिन्तायां सर्वकर्मतः ।
मुक्तिहेतूपास्तिहेतुकर्मणां बलवत्तवतः ।। 912 ।।
(सि) प्रतिबन्धासंभवात्सा सद्यो जायते इन्यसत् ।
एं मुक्तिफलस्यापि नोप्तत्तौ नियमो भवेत् ।। 913 ।।
प्रितिबन्धाभाव एव फलोत्पत्त्यवधारणात्  ।
ब्रह्मवित्स्वपचारस्य कर्मणोऽन्यविधात्पुनः ।। 914 ।।
अत्यान्तबलवत्त्वेन प्रतिहन्धस्य संभवात् ।
तदुत्पत्तौ पूर्ववच्च कालानियम् एव हि ।। 915 ।।
सोद्गीथविद्यक्रत्वङ्गोपास्तौ त्वनियमो नहि ।
पदाभ्यासः सूत्रगतोऽध्यायसंपृर्तिसूचकः ।। 916 ।।
।। इति मुक्तिफलाधिकरणम् ।। 
।। इति तृतीयाध्याये चतुर्थः पादः ।।
।। इति तीतृयोऽध्यायः ।।
श्रीमते श्रीराघवार्यमहादेशिकाय नमः ।।
अस्मद््गुरुपरम्परायै नमः ।।
।। श्रीरस्तु ।। 
