8.1
अष्टमः सापेक्षशब्दशब्दशक्तिप्रकाशः

	तत्रोद्भूतसम्बन्धव्यतिरेकाणां पदार्थानामित्तरेतरत्प्रत्याकाङ्क्षा व्यपेक्षा । सा च सन्निहेति योग्ये च भवति । तद्यथा--देवो वर्षतीति वर्षणक्रियाकर्तारमन्तरेणाभवन्ती सन्निहितं योग्यं च देवमपेक्षते । यत्र तु सन्निहितस्य न योग्यता तत्र व्यवहितमपि योग्यमेवापेक्ष्यते । यथा---प्रविषशपिण्डीमित्यत्र न प्रवेशनक्रियामप्ययोग्यायां पिण्ड्यामसम्भवन्ती व्यवहितमपि योग्यं गृहादिकमपेक्षते । पिण्डीमित्येतदपि कर्मपदं प्रविशेत्यस्मिन्नसम्भवद्योग्यमेव भक्षयेत्यादिक्रियापदमपेक्षत इति । सेयं व्यपेक्षा संक्षेपतः पदार्थानां त्रेधा सम्भवति ---आभिधानिकी, नैयायिकी । नैषधिकी च । तत्र श्रुतिसमारोपवाक्यविकल्पसमुञ्चयातिदेशादिभिरभिधीयमाना आभिधानिकी । (c)हविपर्ययविपरिणमाध्याहारवाक्यविशेव्यवहितक्लपनादिभिरुपल्प्यमाना नैयायिकी । वचनामम्भवविरोधकृतार्थपरिसङ्ख्यावधारणादिभिनिषिध्यमाना नैषधिकी । तास्वाभिधानिकी तावद्यत्र द्वयोः साधर्म्यार्थमावृत्त्या विभक्तिश्रुतिभेदेन च विशेषणविशेष्यनिर्देशः सा श्रुत्याभिधानिकी । यथा--
	अङ्गेनाङ्गां प्रतनु तनुना गाढतप्तेन तप्तं ।
	सास्त्रेणास्त्रद्रवमविरलोत्कष्ठमुकण्ठितेन ।
	उष्णोच्छ्वासं समधिकतरोच्छ्वासिना दूरवतीं
	सङ्कल्पैस्तैर्विशति विधीना वैरणा रुद्धमार्गः ।।
यत्रापि साधर्म्यार्थादेव द्वयोस्तन्त्रेण च विभक्त्यभेदेन च विशेषणविशेष्ययोगः, सा च श्रुत्याभिधानिकी । यथा---
दैवादपत्रमच्छायं फलार्थिभिरसेवितम् ।सानुजं शाखिनमिव दृष्ट्वा रामं रिरोद सा ।।
यत्र पदेन वाक्येन वा संज्ञार्थो विधीयते सा समाख्याभिधानिकी । सा पदेन यथा---
	असौ शरण्यः शरणागतानामगाधसत्त्वो मगधप्रतिष्ठः ।
	राजा प्रजारञ्जनलब्धवर्णः परन्तपो नाम यथार्थनाम् ।.
वाक्येन यथा---
	सञ्चं धन्नाधन्ना जातइआ केसवेण गिरिधरणे ।
	गुरुभारपावडेण विअ अज्जुअअच्छं चिरं दिठ्ठा ।।
यत्र व्यपेक्षोत्थापकावाक्यमभिधाय तदुपपादकमभिधीयते, उपपादकं वाभिधाय व्यपेक्षोत्थापकं सा वाक्याभिधीनिकी । तयोराद्या यथा---
	साउप्पन्नीगोटी डइनवस्विकवि ....... ति ।
	भुड्डप़्चल्लि इसोमरहजासुननलश्शइकंठि ।।
द्वितीया यथा---
वाणिधमोडिअञ्चरुणाखओ दारेएं तु न दिठ्ठ । माएणजहुकेमलडोल्लाहिअ इवइठ्ठ ।।
वैकल्पिकताभिधानप्रभवा विकल्पाभिधीनिकी यथा---
	अंबुरुखोञ्चिअसमुद्दुतरेसिलदुहिडोग्गरुकाणि ।
	तहिमोहिपतयीओकलहिओजेवरिञ्च इते वअणि ।।
समुञ्चयकाभिधानप्रभवा समुञ्चयाभिधानिकी । यथा---
	हिअ इखुक्कइगोडरी गअणे हुडिक्क इमोहु ।
	वासरत्तपवास अछं हसमासं कडुएहु ।।
सामान्यविशेषातिदेशप्राप्तधर्माणं यत्राग्रतः पश्चाद्वाभिधानं सातिदेशाभिधानिकी । तत्र सामान्यातिदेशप्राप्तधर्माभिधानमग्रतो यथा---
	हिअ इति रिच्छिवहि समुहलच्छइगहिअकडवच्छ ।
	पहिअहएकजिशोरडीनं चउभट्टअरच्छ ।।
एवं पश्चादपि द्रष्ठव्यम् । विशेषातिदेशप्राप्तधर्माभिधानं पश्चाद्याथा---
	महिलत्ताणणिव्याहि उअएकलविज्जप्पिआइ ।
	णेहक्क उविअविर हुनम्मे विदट्टणजाइ ।।
आदिग्रहणाद्यत्रैकमभिधानः प्रसङ्गेनान्यदप्यभिधत्ते  सा प्रसङ्गाभिधानिकी । सापि द्विधा---पदतो वाक्यतश्च । तयोराद्या यथा---
	सावसलोणीगोरडी ..... अहोमडुरइ सोओ ।
	तिक्खअप्पपलोव्वणएविरडुदिकडि अकसाओ ।।
अत्र रूपं वर्णन्प्रसङ्गतः ष़ड्रसानभिमतानभिमतत्वं च तेषां निर्दिशति । द्वीतीया यथा---
	प्रत्यग्रोन्मेषजिह्मा क्षममनभिमुखी रत्वदीपप्रभाणा 
	मात्मव्यापारगुवीं जनितजललवा जृम्भणैः साङ्गभङ्गौः ।
	नागाङ्कं मोक्तुमिच्छो शयनमुफमाचक्रवालोपधानं 
	निद्राच्छेदाभिताम्रा चिरमवतु हरेर्द्दष्टिराकेकरा वः ।।
अत्र मुद्राराक्षसे चाणक्येन कौमुदीमहोत्सवे निषद्धे राक्षसयुक्ते वैतालिकः प्रभाते मङ्गलानि पठन् शरदवतारो वर्तते इति चन्द्रगुप्तस्यागुप्तमावेदयति ।
8.2
	अथ नैयायिकी । यत्र पूर्वोक्तमेव वाक्यमर्थान्तरे वक्रतरादिभिरूहयित्वा निवेश्यते तामूहनैयायिकीमामनन्ति । तद्यथा---कालिदासः "किं कुन्तलेश्वरः करोतीति" विक्रमादित्येन पृष्ट उक्तवान् ।
असकलहसितत्वात्क्षालितानीव कान्त्या मुकुलितनयनत्वाद्व्यक्तकर्णोत्पलानि । 
पिबति मधुसुगन्धीन्याननानि प्रियाणां त्वयि विनिहितभारः कुन्तलानामधीशः ।।
इदमेवोहयित्वा विक्रमादत्यः प्रत्युवाच ---
पिबतु मधुसुगन्धान्याननानि प्रियाणां मयि विनिहितभारः कुन्तलानामधीशः ।।
यत्र पाठक्रमेण संबन्धानुपपत्तावर्थक्रमेण विपर्यस्य पदानि योज्यन्ते सा विपर्ययनैयायिकी । यथा---
	स्वयंविशीर्षद्रुमपर्णवृत्तिता परा कहि काष्ठा तपसस्तया पुनः ।
	तदप्यवाकीर्णमतः प्रियंवदां वदन्त्यपर्णामिति तां पुराविदः ।।
अत्रातस्तां प्रयिंवदामपर्णां वदन्ति पुराविद इति पर्यायेण पदानि योज्यन्ते, यत्र तुल्यार्थपदप्रयोगे विभक्तिविपारिणामेन विशेषणविशेष्ययोर्योजयन्ते सा विपरिणामनैयायिकी । यथा---
	दन्तोज्जवलासु विमलोपलमेखलान्तास्सद्रत्नचित्रकटकासु बृहन्नितम्बाः ।
	अस्मिन् भजन्ति घनकोमलगण्डशैला नार्योऽनुरूपमधिवासमधित्यकासु ।।
अत्र सप्तमयन्तीनि प्रथमान्ततानि च विशेषणानि नारीरधित्यकाश्च विभक्तिविपरिणामतो विशेषयन्ति । एतेन वचनविभक्तिपरिणामो लिङ्गविपरिणामश्च व्याख्यातः । तयोराद्यो यथा---
	हस्तस्थिताखण्डितक्रशालिनं द्विजेन्द्रकान्तं श्रितवक्षसं श्रिया ।
	सत्यानुरक्तं नरकस्य जिष्णवो गुणैर्नृपाः शार्ङ्गिणमन्वयासिषुः ।।
द्वितीया यथा---
	रोचिष्णुकाञ्चनचयांशुपिशङ्गिताशा वंशध्वजैर्जलदसंहतिमुल्लिखन्त्यः ।
	भूभर्तुरातनिरन्तरसन्निविष्टाः पादा इवाभिबभुरावलयो रथानाम् ।।
यत्राकाङ्क्षानिवृत्तयेऽर्थान्तरमध्याह्रियते, साध्याहारनैयायिकी । यथा---
	न दानेन न मानेन न शाठ्येन न सेवया ।
	न शस्त्रेण न शास्त्रेण सर्वथा किमपि स्त्रियः।।
अत्र लशीभन्तीत्यादिरध्याहारः । यत्र लिङादेसश्रुतौ विधिर्निषेधो वा सर्ववाक्यानां विधीनिषेधपरत्वे न प्रकल्प्यते  सा वाक्यशेषनैयायिकी । यथा---
तदेतत्काकतालीयं तदेदत्वा घुणाक्षरम् । यदनात्मवतामायुर्यञ्चानीतिमतां श्रियः ।।
तस्मादात्मवता राज्ये तं निशम्य प्रतिष्ठितम् । पूर्वं प्रधूपितो साज्ञां दृदये। हृदयेग्निरिवोत्थितः ।।
अत्राग्नेर्निशमानाक्रियासम्भवात् पूर्वकालत्वायेगे तं निशम्यपि राज्ञां रजतामिति वयुत्पत्तिकालार्थो व्यवहितो व्यवपेश्र्यते। तेनायमर्थः सम्पद्यते । तं राज्ये प्रतिष्ठितं निशम्य राजाभिमान मुद्वहतां हृदयेऽग्निरिनोत्थित इति । एतेन गुणकल्पना नैयायिक्यपि व्याख्याता । यथा---
	चेदणिहिएक्कचलणाणहभभिरमरालणि हिणुअवरवआ ।
	कमलवणदिण्णहत्था अणुसिरीभुवणमोअरइ ।।
आदिग्रहणादपोद्धारवाक्यभेदादयो गृह्यन्ते । तेषु यत्र वृत्तिच्छन्नस्य सर्ववामादिभिरपोद्धृत्यानुसन्धामं क्रियते सा अपोद्धारनैयायिकी । यथा---
	विपत्फ्रतीकारपरेण मङ्गलं निषेव्यते भूतिसमुत्सुकेन वा ।
	जगच्छरण्यस्य निराशिषः सतः किमाभिराशोपहात्मवृत्तिभिः ।।
अत्र वृत्तिच्छन्नयोर्विपद्विभूतिपदयोराभिरिति सर्वनाम्नानुसन्धाने जगच्छरण्यस् किं विपदिभिः, निराशिषः किं विभूतिभिरित्यर्थः सङ्गच्छते, एवाक्यात्वेऽप्यपेक्षितानवाप्तौ यत्र वाक्यान्तरमुपकल्प्यते सा वाक्यभेदनैयायिकी । यथा--
	तुहअसमं सोहग्गं अमहिलसरिसं च साहसं मज्" ।
	जाणइ गोला(c)रो तासारत्तद्धत्तरत्तोअ ।।
अत्र तवासमं सौभाग्यमस्त्रीजनोचितं च मे साहसं गोदवरीपूरो जानातीत्येतावदेकं वाक्यं नैकः साक्षी प्रमाणनितय्पेक्षायां वर्षारात्रार्धरात्रश्चेति द्वितीयम् । अन्यथा ह्येकवाक्यातायां यथासङ्ख्यमनुदेशस्समानामितिगोदावरूपूरस्त्वत्सौभाग्यं वर्षारात्रर्धरात्रस्तु मत्साहसं जानातीत्ययमर्थः सम्पद्यते । यदि चायमपि न यथासङ्ख्यस्य विषयः कोऽन्यो भविष्यति ? तत्र को दोष इति चेद्विवक्षितार्था सिद्धिः । यथासङ्ख्यापक्षे हि येषु तेवं पल्लवितलताप्रतानापवारीतेषु गोदावरीतट गुहागृहेषु कामपरवशाभिर्वराङ्गनाबिरभिसार्यमाणो विहरसि पूर एव, तेषु यदि प्रवेष्टुमीष्टे याति चैहं प्रसुप्ताशेषजनपदे प्रवर्षदम्भोधरान्धकारनिस्सञ्चारे प्रावृण्णिशीथे परिभ्रमन्ती महासाहसानि वर्षारात्रार्दरात्र एव यदि द्रष्टुं शक्नोति, न पुनरन्यस्यैतत्समामर्थ्यमित्ययमर्थः, सङ्गच्छते । न चायमस्या विवक्षितः अपि त्वेवं नाम त्वं सुभगे सएवं नाम चाहं साहसिनी यार्धरात्रे वर्षासुपूरर्णां गोदावरीमुल्लङ्घ्यागणितप्राणसंशया त्वामभिसारितवत्यस्मि, तस्मात्कृतज्ञतामनुरुध्यमानेन सौभाग्यातिशययोगाद्बगुवल्लभेनापि त्वयानुरक्तायां मय्यनुक्रोशो न मोक्तव्य इति ।।
8.3
	अथ यत्र साधर्म्यादिभिरर्थान्तरेऽनुवृत्तः पदार्थधर्मो वचनेन सा वचननैशेधिकी, सा तु प्रतीयमाननिवृत्तिमित्ताच । तयोराद्या यथा--
	मूले कण्टकसन्ततिरुपरि च विकाचीनि सक्तकुसुमानि । 
	एतावतैव शाल्मलिरनुहरति न पङ्कजवनस्य ।।
अत्र शल्मलिसादृश्यं कण्टककुसुमसाधर्म्यात्पङ्कजवनेऽनुवृत्तं प्रतीयमानसौगन्ध्यादि गुणभावसूचकेन वचनेन निवर्त्यते । द्वितीया यथा--
	कार्यज्ञः प्रष्टव्यो न पुनर्मान्यो मम प्रियो वेति । 
	गुरुरस्त्रासनसेव्यः प्रियानितम्बः कदा मन्त्री ।।
अत्र यो यस्य मान्यः प्रियो वा स तस्य मन्त्री सामान्येन मान्यत्वप्रियत्वाभ्यां मान्यप्रियाप्रिया नुवृत्ता प्रष्टव्यता प्रियानितम्बदृष्ठान्तावष्टम्भशोभिनाभिधीयमानकार्यज्ञत्वाभावसूचकेन वचनेन निवृर्त्यते । यत्रासम्भवेन विधेयं निषिध्यते सा असम्भवनैषेधिकी । सा द्विधा, अप्रस्तार्वनिमित्ता, अनुत्पादिनिमित्ता च । तयोसाद्या यथा--
	वेविरसिण्णकरंगुलि परिग्गहकखलिअले हणीमग्गे ।
	सोत्थिञ्चि अणसमप्पइ पिअसहिलेहम्मि किंलिहिमो ।।
अत्र स्वस्तीति पदस्यासमाप्तौ सन्देशदानादेस्तदुत्तरकालभानविनोऽप्रस्ताव इति तन्निमित्तत्वेनासम्भवेन लेख्यास्य विधेयत्वं निषिध्यते । द्वितीया यथा--
	लइवप्पडवि उदुदुत्थडाकउ अह्माणइएसि पुत्तमह ।
	च्छ ...... जलदहि उजंमे विजिम आआसि ।।
अत्र बध्नोऽप्यनुत्पात्तौ तदुत्तरकालभाविननस्ताक्रोत्पादस्यासम्भवेन तक्रपानस्याविधेयत्वं निषिध्यते । यत्र विरोधिना शब्देधिना शब्देनार्थेन वा कार्यें निवार्यते  सा विरोधनैषेधिकी । तयोराद्या यथा---
तेषुच्छिज्जहिपत्तडि जेतहि दिसिहि न एंति । जेहीसदिठ्ठिगोरधीतेदुकरुजीअंन्ति ।।
अत्र ते वार्तो प्रष्टव्याः । ये तस्या दिशो नायान्तीति पार्वापरविरोधिना वाक्येन केनचित्प्रथमा न प्राप्नोति यथा नीलशब्दस्तावदयं स्वार्थसामान्यवचनो व्यतिरेकात्प्रातिपदिकार्थस्य प्रथमयैव सम्बध्यते, तथैवोत्पलशब्दोऽपि । यदेव केवलमव्ययतिरेकार्थाभिधीयि पदं पदान्तरसन्निधानेऽपि तत्तदेव ततो यमर्थमभिधातुं योग्यमवधृतमस्य रूपं तमेव पदान्तरसन्निधावपि प्रत्याययति । रुपमेदान्नहि रसनमसन्निधो दर्शनस्य मधुरादिव्यञ्जकदर्शनसन्निधौ नीलादिव्यक्तिसामर्थ्यै लभते । किन्तु पदयोः परिच्छिन्नार्थः पुमांस्तयो सन्निधौ प्रयोगसामर्थ्यादर्थयोः परस्परोपश्लोषयोग्यत्वादेकवाक्यरूपावुग्रहाञ्चान्योन्यं प्रधानेपसर्जनभावेन विशेषणविशेष्य एवमपैति । तथा हि । यत्र विशेंषणं विशेष्यं चैकस्मिन्नर्थे संभेदं प्रतिलभते तत्र यश्शब्दः स पूर्वोत्तरपदाधिष्ठानमेनं प्रत्याययति । उत्पलशब्दोऽभिप्रवर्तमानः सर्वोत्पलावग्रहरुपेण प्रवर्तते । तत्रैव नीलशब्दः प्रवर्तमानो विशिष्टावग्रहरुपेणावच्छिनत्ति । यदि वा नीलमित्येतत्प्रवर्तमानन्यूनाधिकभावमपेक्षमाणमनेनैव धर्मेण सर्वयोग्यं सदुत्पलमिति शब्दान्तरेण विशिष्टायां योग्यतायां नियम्यते । अथवा यथा कृष्णः शुक्लश्चायं मृगः सारङ्गः शाबल इति वा, तथा नीलोत्पल इत्युभयरीप एवार्थात्मा ह्युभयं सन्निवेश्यते । नीलं चोत्पलं चैकं नीलोत्पलमिति तौ यस्मिन्निभयगुणमनुविभागमाप्यमानौ संमीर्च्छिताविवार्थौ भवतः तत्तयारेकेमधिकरणं । यदिवा नीलशब्दः प्रवर्तमानो नीलगुणमात्रमुपादाय प्रवर्तते नत्वेनेनोत्पलादय उपात्ता अपि परित्यक्ताः । एवमुत्पलशब्दो विजातियोगमात्रमुपादाय प्रवर्तते । न नीलादींस्त्यजति । नोपादते । तत्र यदैव भिन्नेऽर्थरूप इदमिति सर्वनाम्ना प्रत्यवमृश्यमाने उपश्लिष्येते  नीलमुत्पलं चेदं द्रव्यमिति, तदा शब्दभेदाद्भिन्नमेव द्रव्यं विशेषणं विशेष्यमधिक.... क्तः पदद्वयसन्निधानायत्तत्वाद्विशेषणविशेष्यभावस्य वाक्यार्थत्वं, न पदार्थता । तदिदमुक्तंयदत्राधिक्यं वाक्यार्थः स इति ... नीलमुत्पलमिति । विशेषणविशेष्ययोरुभयस्य च विशेष्यत्वादुपसर्जनत्वाप्रसिद्धिः यथा ह्युत्पलशब्दो नीलशब्देनाभिसमबन्ध्यमानो विशेषनचनस्तथा नीलशब्दोऽप्युत्पलशब्देनाभिसम्बध्यमानो विशेषवचनः सम्बध्यते, नैवम्, । एकस्यात्र प्राधान्यं विवक्षितं अपरस्य उत्पलस्यचात्राप्राधान्यं विवक्षितं नीलशब्दस्योपसर्जनत्वमिति । यदा तर्हि नीलस्य प्राधान्येन विवक्षा उत्पलस्य चोपसर्जनत्वेन तदा कर्तव्यं सामानाधिकरण्यं, न ह्यसौ द्वन्द्व उत्पलं च नीलं चेति । नापि षष्ठीसमास उत्पलस्य नीलमिति, अपि तु द्वाविमौ प्रधानशब्दवेकस्मिन्नर्थे युगपदुरुध्येते । न च द्वयोः प्रधानयोरेकस्मिन्नर्थे युगपदुपरोधे प्रयोजनमस्तीति प्रयोगसामार्थ्याद्गम्यते । नीनमेकमिहप्रधानं तद्विशेषकं चापरम् ।।
8.4
	एतावांस्तु सन्देहः किं विशेष्यं ? किं विशेषणमिति । तत्र द्रव्यं  विशेष्यं गुणो विशेषणं द्रव्यस्यानायनपेक्षिणः साक्षात्क्रियासूपयोगेन प्राधान्यात् ।।
8.5
	ननु गुणस्यापि साक्षात्क्रियासूपयोगो दृश्यते यथा 'श्वेतं छागमालभेते'ति, नावम्, । इह श्वेताभावे कृष्णमपि छागमालभते न तु श्वेतां पुष्टपिण्डीमालभ्य कृती भवति । एवमुपचारप्रवृत्तावपि पुरुषव्याघ्र इत्यादौ यद्यन्तर्भूतोपमानसम्बन्धप्रतीतभेदो व्याघ्रदुशब्दैरुपमेयः पुरुषादिरभिधीयते तदा सामानाधिकरण्योपपत्तौ उपमितं व्याघ्रदुभिः सामान्याप्रयोग इति समासो भवति । एवं प्रपचति साधु पचतीत्यादयो द्रष्टव्याः । कथं पुनः सामानाधिकरण्येन क्रियाविशेषणत्वे साध्वादयोऽसत्त्ववचना भवन्ति । उच्यते, उपसर्गाणामिव क्रियाविशेषणानामप्यत्त्वभूतानामेव क्रियां प्रति गुणभावो भवति, यथा पच्यादिकं विशेषे स्थापयन् असत्त्वार्थः प्रशब्दो  विशेषणत्वं लभते, एवं साधुशब्दोऽपि क्रियात्मकभूतं धर्ममुक्तर्षादिकं क्रियास्थमसत्त्वभूतं क्रियानुप्रविष्टमभिदधानः क्रियानुरोधादेवासत्त्वभावमापन्नः क्रियाविशेषणत्वं लभते, कथं पुनः प्रपचतीत्यादौ प्रादेरुभय विशेषणत्वे, क्रियाभागेनैव सम्बन्धो भवति ? सति वा कथमुभयविशेषणत्वम् ।।
8.6
	उच्यते । यथा मासोजातस्येति मासाख्यः क्रियाकलापः कथं प्रथमकुक्षिवियोगाख्यस्य जन्मनोऽवधिभावेन परिच्छेदको भवति जन्मप्रतिलब्धां वा सत्तां समावृत्त्या परिमिमीते, यथा च कष्टश्रित 
इत्यत्रोपात्तक्रियाविशेषपरिच्छिन्नः कर्ताऽभ्यन्तरीकृतसाधनसम्बन्धः क्रियायोगे श्रयतिक्रियासंबन्धात्कष्टे कर्मत्वमिति श्रयणक्रियापूर्वं कष्टेन सम्बन्धमनुभवति, यथा च वृकाद्भीत इत्युपात्तक्रियावच्छिन्नः कर्ता भयक्रियासंबन्धाद्वृकस्यापादानत्वमिति भयक्रियापूर्वकं वृकेन संबध्यते, तथेहाप्युपात्तपच्यादिक्रियाविशेषपरिच्छिन्नः कर्ताऽभ्यन्तरीकृतसाध्यसाधनसम्बन्धः क्रियायोगे प्रादीवामुपसर्गत्वमिति क्रियापूर्वकं प्रादीनां सम्बध्यत इति । सर्वेऽपि च समुदायम्बन्धिनोऽवयवस्पर्शेनैव तद्वता समुदायेन सम्बध्यन्ते । तदुक्तम् ---
समुदायेन सम्बन्धो येषां गरुकुलादिना । संस्पृश्यावयवांस्ते तु यज्यन्तेतद्वता सह ।। इति ।।
व्यपेक्षादिभिरेकार्थपरतयोपात्तानां पदार्थानां मिथोऽभिग्रथनमन्वयः । स त्रिधा--शाक्तो वैभक्तः शक्तिविभक्तिमयश्च । तेषु कर्मादिशक्तिभिर्निर्वृत्तः शाक्तः, सम्बन्धादिविभक्तिभिर्वैभक्तः, उभाभ्यां पुनः शक्तिविभक्तिमयः । तत्राख्यातसुब्विभक्तिभ्यां कर्तृकर्मणोरभिधाने शाक्तो यथा---
अध्यासामासुरुत्तुङ्ग हेमपीछानि यान्यमी । तैरूहे केसरिक्रान्तत्रिकूटशिखरोपमा ।।
कृदाख्याताभ्यां भिन्नकालस्थकर्तृशक्तिद्वयाभिधाने सुब्विभक्तिभिः कर्मकरणसम्प्रदानाभिधाने च शाक्तो यथा---
अजित्वा सार्णवामुवींमनिष्ट्वा विविधैर्मखैः । अदत्वा चार्थमर्थिभ्यो भवेयं पार्थिवः कथम् ।।
आख्यातविभक्त्या हेतुशक्त्यभिधाने सुब्विभक्त्याव कर्मकर्त्रपादानाधिकरणशक्त्यभिधाने यथा--
स सेतुं बन्धयामास प्लवगैर्लवणाम्बुधौ । रसातलादिवोकत्तीर्णं शेषं स्वप्नाय शार्ङिगणः ।।
स्वप्नायेति कर्तरि षष्ठी न सम्बन्धे, भावएव चतुर्थी न तादर्थ्ये । आख्यातेन कर्त्रभिधाने तद्धितेन कृते च कर्माभिधाने सुपा कथिताकथितकर्माभिधाने च शाक्तो यथा---
विपक्षमखिलीकृत्य प्रतिष्ठा खलु दुर्लभा । अनीत्वा पङ्कतां धूलिमुदकं नावतिष्ठते ।।
,म्बन्धविभक्त्या वैभक्तो यथा---
	यस्यार्थास्तस्य मित्राणि यस्यार्थास्तस्य बान्धवाः ।
	यस्यार्थाः स पुमान् लोके यस्यार्था स च पण्डितः ।।
शेषविभक्त्या वैभक्तो यथा--
भूतानां प्राणिनः श्रष्ठाः प्राणिनां बुद्धिजीविनः । बुद्धिमत्सु नराःश्र्ष्ठा नरेषु ब्रह्मवादनः ।।
उपपदविभक्त्या वैभक्तो यथा---
नमस्तुङ्गशिरश्चुम्बिचन्द्रचामरचारवे । त्रैलोक्यनगरारम्भमूलस्तम्भाय शम्भवे ।।
सम्बोधनविभक्त्या च वैभक्तो यथा---
अवनिपनवह्निव्योमतोयान्तरात्मन्नहिमकर हिमांशो विश्व विश्वैकयोने । 
हर भव शिव शर्व त्र्यम्बकेशान रुद्र त्रिनयन वृषकेतोऽनन्तमीर्ते नमस्ते ।।
कारकविभक्तिः सम्बन्धोपपदशेषसम्बोधनविभक्तिभिश्च शाक्तिविभक्तिमयो यथा---
तीर्थेषु सत्सु द्विजसत्तमेभ्यः श्रियं द्विषाविष्टजनानुपात्ताम् । 
समाधिनामानमजस्त्रमेव कस्य प्रदातुं त्वदृतेऽस्ति शक्तिः ।।
यत्र लुप्तास्वपि विभक्तिषु शक्तयोऽवभासन्ते विभक्तयश्च साक्षादुपलभ्यन्ते सोऽपि शक्तिविभक्तिमयः । यथा--
वित्रस्तशत्रुः स्पृहयालुलोकः प्रपन्नसामन्त उदूढसत्वः ।
प्रतिष्ठितः कार्यसमाधिसत्रे जितावनिः कोऽत्र भवानिवान्यः ।।
यत्रैकतः शक्तिरन्यतो विभक्तिस्सोऽपि शक्तिविभक्तिमयो यथा---
निरीक्ष्य संरम्भनिरस्तधैर्यं राधेमाराधितजामदग्न्यम् ।
असंस्तुतेषु प्रसभं भयेषु जायेत मृत्योरपि पक्षपातः ।।
अत्र यदि जनिक्रियातो निरीक्षणक्रियायाः पूर्वत्वं तदा कर्तृभेदान्नास्ति क्त्वाप्रत्ययः । अभिधाव्यापारस्तु विघयते षष्ठ्यभितस्य कर्तुः पक्षपातक्रिययैव सम्बन्धः, न निरीक्षणाक्रियया । कर्तृकर्मणोः कृतीति षष्ठ्या न लोकाव्ययनिष्ठाखलर्थतृनामिति प्रतिषेधात् । स च विभक्तिपरिणामाध्याहारविपर्ययवाक्यभेदव्यवबितकल्पनादगुणकल्पनाभिरुपपद्यते । तत्र राधेयं निरीक्ष्य मृत्यरपि 
भयेषु पक्षपाती भवतीति विभक्तिविपरिणामः राधेयं निरीक्ष्य स्वसामर्थ्यं विमृशतो मृत्योरपि भयेषु पक्षपाती भवतीति विभक्तिविपरिणामः राधेयं निरीक्ष्य सावसामर्थ्यं विमृशतो मृत्योरपि भयेषु पक्षापातो जायेतेति वाक्यभेदः । राधेयं नीरीक्ष्य मारयतीति मृत्योरपि भयेषु पक्षापातो जायेतेति व्युतरत्तिकालाक्षिताया वावहितायाः क्रियायाः व्यवहारकालेऽप्याश्रयणात् व्यवहितकल्पना । निरीक्ष्येव निरीक्ष्येति पक्षपातनस्याचेतनस्यापि चेतनगुणाध्यारोपेण गुणकल्पाना । यदाहमुख्याभावे सति प्रयोजने निमित्ते च सत्युपतारः प्रवर्तते, दृष्टश्चाचेतनेऽपि प्रेमादौ चेतनादिक्रियोपचारो यथा----
प्रेम पश्यति भयान्यपदेऽपि ।
अवस्था वस्तूनि प्रथयति सङ्कोचयति  च ।।
अथ किमाभिहितानां पदार्थानामन्वय उतान्वितानामभिधानम् । उच्यते अस्त्यत्र मतभेदः, तत्रैके वर्णयन्ति, अन्वितानामभिधामभिहितानां चान्वयः । केचिद्ब्रुवते, नान्वितानामभिधानं, न चाभिहितानामन्वय इति ।।
8.7
	तत्राभिधानवादिन एवमाहुः । व्युत्पत्तिबलेन हि शब्दोऽर्थमवबोधयति वृद्धव्यहारात् व्युत्पत्तिश्च वृद्धाश्च वाक्येनैव व्यवहरन्ति न पदेन, यञ्चार्थप्रकरणादिगम्यपदार्थान्तरसहकृतं पदं प्रयुञ्जते तदपि वाक्यमेव ---
यजप्येकं पदं दृष्टं टरितार्थक्रियं क्कचित् । वाक्यं तदपि मन्यन्ते सम्बोधनपदादिवत् । 
यञ्च कोऽयमिति प्रश्ने गौरश्व इति वोच्यते । तत्र लभ्यत इत्यादिः प्रश्नोक्तैव क्रियेष्यते ।।
वाक्यं चैकार्थपरं पद समूहसंहत्यार्थमभिदधाति स तानि पदान्युच्यन्ते समूहश्चैवमेकार्थः स्यात्, एवं च संहत्यार्थमभिदध्युः पदानि । यद्येकैकं पदमभिन्न एवार्थे व्याप्रियते तत्र यथा त्रयोऽपि ग्रावाण उखां धारयन्ति, चत्वारोऽप्युद्यन्तारः शिबिकामुद्यच्छन्ति, सर्वाण्यपि कारकाणि पाकं साधयन्ति, तथा पदान्यपि सर्वाणि वाक्यार्थमन्ववगमयन्ति, वाक्यार्थषश्च क्रियाकारकसंसर्गरूपः । तत्र कारकाणां क्रियासम्बन्धोन्मुखतया क्रियाणां च कारकविरहासहुष्णुत्वेनान्वितानामेव स्वशब्दैरभिधानं भवति । एवं च सति वाक्यार्थस्य साक्षादेव शाब्दत्वमुपपद्यते नत्वभिहितान्वयपक्षवत्पारम्पर्येणेति । तदभिहितान्वयवादिनो न मृष्यन्ते, तेह्येवमाहुः, अनवगतपदार्थकस्य वाक्यार्थसम्प्रत्ययदर्शनात्पदार्थप्रतिपत्तिपूर्विकैव वाक्यार्थप्रतिपात्तिः, तां प्रतिपत्तिं पदार्थप्रतिपत्तिश्चैवमवकल्पते । यदि तावानेव सोऽर्थः पदेनाभीधीयते  पदार्थान्तरान्विते तु तस्मिन्नभिधीयमाने कदम्बकरूपार्थप्रतिपत्तेः पदार्थप्रविभागो न प्रकल्पेत । अस्य पदस्य जातिरर्थोऽस्य द्रव्यस्य गुणोऽस्य क्रियेति आवापोद्वापाभ्यां तदवधारणमिति चेत् नैवम्, तत्रापि कदम्बकरूपार्थप्रतीतेरनपायात् ।।
8.8
	किञ्च प्रतियोगिनामनन्ततयान्वयस्यानन्त्यात्तदन्वयानन्त्येनान्विताभिधायिन्याः सम्बन्धग्रहणमशक्यमिति दुरवगमः पदार्थयोः सम्बन्धग्रहः, तदनपेक्षत्वे प्रथमश्रुतादपि तदर्थप्रतिपत्तिः प्राप्नोति । गामानयेति वाक्यादश्वबन्धननियोगः प्रतीयेत, वृद्धव्यवहारेपु च वाक्यादपि भवन्ती व्युत्पत्तिः पदपर्यन्तैव भवति । इतरथाहि प्रतिवाक्यं व्यत्पत्तिरपेक्ष्येत सा चानन्त्याद्दुरुपपादेति शाब्दव्यवहारोच्छेदः स्यात् । दृश्यते चाभिनवकविश्लोकात् वाक्यार्थप्रतीतिः ; सा च पदपदार्थयोरेव व्युत्पत्तावुपपद्यते , न वाक्यार्थयोरिति नास्त्यन्विताभिधानाम् ।।
8.9
	अपिचान्वयस्यान्वितविशेषणत्वात्तदभिधानमन्तरेणान्वितोऽभिधातुं न शक्यत इत्यन्वयाभिधानमङ्गीकरणीयम् । न च तदेकया शक्त्या शक्यतेऽभिधातुमिति शक्त्यन्तरकल्पनाप्रसङ्गः ।।
8.10
अपिच गामानयेत्यत्र यदा गोशब्देनानयत्वर्थविशिष्टः स्वार्थोऽभिधीयते तदा गवार्थस्याप्राधान्यम्, यदाच आनयतिना गवार्थविशिष्टः स्वार्थः तदा तदर्थस्येत्येतस्मिन्वाक्ये प्रधानद्वयोपनिपाताद्वाक्यभेदापत्तिः ।।
8.11
	अपि च प्रकृतिप्रत्यययोरन्योन्यान्वितस्वार्थाभिधानलब्धपदभावयोः पदार्थान्तरान्वितार्थवाचकत्वमिति द्विरभिधानं स्यात् ।।
8.12
	किञ्च पदेनान्वितः स्वार्थोऽभिधीयमानः किमभिहितेन पदार्थान्तरणान्वितोऽभिधीयते उतानभिहितेन । अभिहितेन चेदेकस्मादेन पदात्तदर्थोपरञ्जकद्वितीयपदार्थावगतेः पदान्तरोञ्चारणवैयर्थ्यम् । एवंचैकमेव पदमखिलपदाभिधेयार्थवादि सम्पन्नमिति तेनैव व्यवहारः स्यात् । न चासौ सम्पद्यते । गौरिति ह्युक्ते सर्वगुणक्रियावगमान्निज्ञायते किमुपादीयतामिति, नियतगुणाक्र्यानुरक्तस्वार्थप्रतिपादेन तु न हेतुरस्ति । पदान्तरसन्निधानं नियमहेतरिति चेत् तदपि जपमन्त्रादिपदवत्स्वरूपमात्रेण सन्निधानान्न विशिष्यते । अथाभिहितेन 
तदपि तर्हि पदमन्विताभिधायितया पदान्तरोत्थमर्थाभिधानमपेक्षते ततश्चेतरेतराश्चयमनवस्थाचक्रकं वा प्राप्नोति ।।
8.13
	अथ द्वितीयमनन्विकमेव स्वार्थमभिधत्ते प्रथमेन किमपराद्धम् । एवं च सर्वपदे स्वार्थमात्राभिधानादभिहितान्वय एव भवति ।।
8.14
	किञ्चाङ्गुल्यग्रे हस्तियूथशतमिति नास्त्यन्वयो योग्यत्वाभावात्, अन्विताभिदानवादिनां त्वन्वितस्याभिधानात्तत्राप्यन्वयः प्राप्नोति ।।
8.15
	अपि चान्विताभिधानवादिनां पुरुषक्यदेवमयं पुरुषो वेदेति भवति प्रत्ययो नैवमर्थे प्रति सिद्धान्तः । तेह्येवमाहुः । वाक्यात्कार्यभूतात्प्रत्ययितस्य वक्तुस्तदर्थविषयं पूर्वविज्ञानं कारणभूतमनुमीयते तस्य च ज्ञानस्य ज्ञेयाव्यभिचारित्वात् ज्ञेयभूतार्थनिश्चय इति न वाचकशक्त्यार्थावगमः । एवं च वाचकशक्तिरेव नावधार्यते कुतोऽन्विताभिधानमिति तस्मादभिहितानां पदार्थनामन्वय इति युक्तम् । पदानि हि स्वमर्थमभिधाय निवृत्तव्यापाराणि ।।
8.16
	अथेदानीं पदार्था अवगता वाक्यार्थे गमयन्तीति । अत्रान्विताभिधानपक्षे कदम्बकरूपार्थप्रतिपत्तेः प्रतियोगिनां चानन्ततया सम्बन्धग्रहणस्याशक्या दुरवगमः पदार्थप्रतिभाग इति, तदिदं व्युत्पत्त्यनभिज्ञस्य चोद्यम् । नह्येवं व्युत्पत्तिः । गोशब्दस्य शुक्लान्वितोऽर्थ इति, स हि व्यभिचरति कृष्णान्वितस्यापि तदर्थस्योपलम्भात्, नापि सर्वान्वितः, आनन्त्येन दुरवगमत्वात्, किन्वाकांक्षितन्निहितयोगार्थान्तरानुक्तोऽस्यार्थ इति, एतां व्युत्पत्तिं वाक्यान्येव पदावापोद्वापविरचनावैचित्र्यभाञ्जि सञ्जनयन्ति । यतः ---
ओप्यन्ते चोद्ध्रियन्ते च स्वार्थाः स्वान्वयशालिनः ।
अन्विते स्वे च सामर्थ्यं पदानां तेन गम्यते ।।
तत्र च ----
यद्यदाकांक्षितं योग्यं सन्निधानं प्रपद्यते । तदन्वितः पदेनार्थः स्वकीयः प्रतिपाद्यते ।।
पदार्थपर्यन्तापि च भवन्ती व्युत्पत्तिरीदृशी दृश्यते न शुद्धपदार्थविषया । तथाहि----
नियतं साधनं साध्ये क्रियानियसाधना । ससन्निधानमात्रेण नियमः सम्प्रकाशते ।।
गुणभावेन साखाङ्क्षां तत्र नाम प्रवर्तते । साध्यत्वेन निमित्तानि क्रियापदमपेक्षते ।।
एवं च सन्निहितयोग्याकांक्षितोपरक्ते स्वार्थे क्कचिद्गृहीतसम्बन्धः सर्वत्र गृहीतो भवतीति नानन्त्यव्यभिचाराभ्यां सम्बन्धाग्रहणम् । न च कदम्बकार्थप्रतीतेः पदार्थताप्रविभागः । तदुक्तम्---
आकाङ्क्षासन्निधिप्राप्तयोग्यार्थान्तरसङ्गतान् । स्वार्थवाहुः पदानीति व्युत्पत्तिः संश्रिता यदा ।।
आनन्त्यव्यभिचाराभ्यां तदा दोषो न कश्चन । कदम्बकार्थरूपायाः प्रतीतेश्च न सम्भवः ।।
इति । ततश्च पदपदार्थयोस्सम्बन्धग्रहणोपपत्तौ न प्रथमश्रुतापि पदार्थप्रतीतिर्न गामानयेति वाक्यादेश्च बन्धननियोगः, न प्रतिवाक्यं व्युत्पत्त्यपेक्षा, न चाभिनवकविश्लोकवाक्यार्थप्रतीतिर्भवतीति । यदपि चान्विताभिधाने शक्तिद्वयकल्पनागौरवमाशाङ्कितं तदपि नास्ति । अन्वयवत्ता ह्यन्वितता । तदभिधानेनान्वितो़ऽभिहितः स्यात् । न हि दण्डीत्यत्र दण्डो नाभिधीयत इति सम्भवति परं विशेषः तत्र प्रकृत्या विशेषणाभिधानं इह तेनैवान्यतस्तदलाभाते । अतोऽन्विताभिधानाशक्त्यौवान्वयोऽप्यभिधीयत इति नास्ति शक्तिद्वयकल्पनागौरवम् । तदुक्तम् ----
व्यतिषक्तार्थबुद्ध्या हि व्यतिषङ्गे [ङ्गो] निशम्यते । अपरं तु न संसर्गप्रतीतेरस्ति  कारणम्।।
प्रतिपत्त्यान्वयं यस्मात्प्रतीयादन्वितः पुमान् । व्यक्तिं जातिमिवार्थोऽसाविति संपरिकीर्त्यते ।।
योऽपि प्रधानद्वयशङ्कया वाक्यभेदलक्षणो दोषः सोऽपि नोपपद्यते । यतोऽन्वितः सम्बन्ध उच्यते तत्र कश्चित्प्रधानतया सम्बन्धः कश्चिद्गुणतया, यश्च यथा सम्बन्धः स तथैवोच्यत इति नैकस्मिन्वाक्ये प्रधानद्वयप्रसङ्गद्वाक्यभेदलक्षणदूषणोत्पत्तिः । तदुक्तम् ---
प्रधानगुणभावेन लब्धान्योन्यसमन्वयात् । पदार्थावेव वाक्यार्थं सङ्गिरन्ते विपश्चितः ।।
प्रतिपत्तर्गुणानां तु प्रधानैकप्रयोजना । तत्प्रतीत्येक्रकार्यत्वाद्वाक्य ..... कर्ममुच्यते ।।
यञ्ज प्रकृतिप्रत्ययोः पदस्य चाभिधाने द्विरभिधानमुक्तं तदपि नव सम्यक् प्रकृत्यान्वितस्यार्थो विधीयते, प्रत्ययश्च प्रकृत्यर्थान्वितं पदार्थान्वितं च स्वार्थं ब्रवीति, प्रत्ययार्थस्य प्रकृत्यर्थान्वितस्य पदापेक्षित्वादिति कुतो द्विरभिधानम् । नत्वेवं पदस्यान्विताभिधीयित्वं न स्यात् , प्रत्ययस्यैव प्रकृतिसहितस्य पदत्वात् ।।
किञ्चायमभिहितान्वयवादिनोऽपि तुल्यो दोषः । ततश्च---
यश्चोभयोः समो दोषः परिहारोऽपि वा समः । नैकः पर्यनुयोक्तव्यस्तादृश्यर्थविचारणे ।।
प्रकृकतिप्रत्ययौ ब्रूतः प्रत्ययार्थं सहेति च । यदाहुः सूरयस्तेन प्रत्ययं [तदन्तं] पदमिष्यते ।।
यञ्चानभिहितपदार्थान्तरान्विस्वार्थाभिधानपक्षे पदान्तरोञ्चारणैवयर्थ्यमित्यादि, अभिधानपक्षे पुनरितरेतराश्रयादिदूषणमुक्तं तदुभयपक्षानभ्युपगमेनैव निरस्तम् । यतो नास्माकमयं पक्षः, प्रथमश्रुतान्येव पदानि स्वार्थानन्योन्यमन्वितानभिदधति । अपि तु यस्य यावन्तोऽर्थाः सम्भवन्ति तच्छ्रवणे तावन्तः स्मृतावुपस्थाप्यन्ते, ततश्चाकाङ््क्षासन्निधियोग्यतादिसम्पादितनियतमिथस्समन्वयाः पदैरेव स्मृत्युपारुढैरभिधीयन्ते । तथाहि---यस्तावद्गुहिचसम्बन्धो यस्य च सम्बन्धदग्रहणसंकारो नोतेपन्नः प्रध्वस्तो वा स वाक्यार्थप्रतिपत्तौ नाधिक्रियते, यस्त्वनवभ्रष्टसम्बन्ध ग्रहणसंस्कारः सपदं पदं श्रुत्वा नूनं तावदिदं स्मरति इदमिदमस्यार्थस्याकाङ्क्षितसन्निहितपरिजनविधित्सितः प्रियाप्रवृत्तिप्रश्नो निषिध्यते । द्वितीया यथा---़
पिअसंगम किं वहि द्दडिपि अहोपरोक्खहोक्केव । मइवेन्निविन्नासि आणिद्दणएव न तेव ।।
अत्र समस्तप्राणहृद्भेदसाधारण्येन प्रवृत्तो निद्रार्थस्तद्विरोधिभ्यां प्रियसङ्गमवियोगाभ्यां निषिध्यते, यत्रार्थित्वाप्रवृत्तमन्येनैव तत्कार्यसिद्धौ निषिध्यते साकृतार्थत्वनैषेधिकी । यथा---
	किं तस्स पारएणं किमग्गिणा र्कि वगब्भप्परएण ।
	जस्सउरम्मि णिसम्मइ उह्माअं तत्थणी जाआ ।।
अत्र प्रावारविलासाग्निगर्भगृहकाणि हैमनशीतार्तिनिवृत्तये प्रवृत्तिानि तदर्थकारिणोपारुढ्यौवनोपगूढप्रियाकुचोष्ममणा निवर्त्यन्ते । यत्र परिसङ्ख्यातेनार्थेन शेषं निषिध्यते सा परिसङ्ख्यानैषेधिकी । यथा---
वेवावल्लचि उदेद्धमुहे सज्जिअतिइतकंड । कअकण्णाप्पलिंपचसरतहकामहो कोअंड ।।
अत्र जगाज्जिगीषया चक्रीकृतकामकोदण्डानुकारिणि मुखे विबुद्धेऽपि लोचनोत्पलद्वयस्यैव प्रकाशमानत्वात्कुसुमसायकस्य द्वावेव बाणौ न त्रयो न पञ्चेति सज्जिततिलके त्रय एव न द्वौ न पञ्चेति कृतकर्णोत्पले पञ्चैव न द्वौ न त्रय इति परिसङ्ख्यातेनार्थेन शेषं निषिध्यते । यत्रैकावधारणेनान्यत्पराक्रियते सा नियमनैषेधिकी । यथा--
	तेञ्चिअजीआतेञ्चे अमग्गणासा अजस्सधनुइठ्ठी ।
	दिट्टिअकुवलअविलोअणा णसो जअइ कंदप्पो ।।
अत्र ज्यामार्गणधनुर्यष्टीनामन्यत्र भेदेनोपलम्भात्कन्दर्पविषयेपि तद्भेदोऽनुवृत्तः कुवलयविलोचनादृष्टेस्तेनतेन संस्थानेन तत्तत्कार्यकरणात्सैव सर्वात्मिकेत्यवधारणं निवर्त्यते, एतेन नियमसदृशफलो विनिग्रहोऽपि व्याख्यातः । यथा---
	भवतु समदना रतये तिलकवती चारुचम्पक च्छाया । 
	घनचन्दनधवलकुचा कान्ता तव विद्विषा मटवी ।।
आदिग्रहणादसम्भवनियमो विशेषे प्रत्यक्षश्रुतिरित्यादयो गृह्यन्ते, तयोरसम्भवनियमो यथा----
	हारो थणाणसवणा ण कुण्डलामेहला णिअंबस्स ।
	अच्छोणअणो विभवे विमण्डणं कज्जलसलाआ ।।
विशेषप्रत्यक्षश्रुतिर्यथा----
इयं गेहे लक्ष्मीरिय ममृतवर्तिर्नयनयो रसावस्याः स्पर्शो वपुषि बहुलश्चन्दनरसः ।
अयं बाहुः कण्ठे शिशिरमसृणो मौक्तिकरसः किमस्या न प्रेयो यदि परमसह्यस्तु विरहः ।।
8.17
	येयमुद्भतसम्बन्धव्यतिरेकेण पतपदार्थानामितरेतरं प्रत्याकांक्षासन्निधियोग्यतापेक्षिणी व्यपेक्षेत्यपुच्यते ।  
का पुनरियमाकांक्षा नाम ? प्रतिपत्तुर्जिज्ञासा । सा कथं पदार्थानामुपपद्यते ? कारणे कार्योपचारात् । 
तथाहि--अभिधानपर्यवसानमभिधेयपर्यवसानं च जिज्ञासोत्पत्तिकारणं, तञ्चोपचारेणाकाङ्क्षेति व्यपदिशान्ति । तत्राभिधानपक्षे द्वारमित्येकपदप्रयोगेऽभिधानमेव न पर्यवस्याति । नह्यनुञ्चरिते योग्यप्रतियोगिनि सन्निधायिनि पदे संव्रियतामपाव्रियतामित्यादावन्विताभिधानं भवति । वृद्धव्यवहारे चान्वितार्थान्येव पदानि प्रतीयन्ते, बालो हि व्यत्पद्यमानः प्रयोज्यवृद्धस्य शब्दश्रवणसमन्तरभाविनीं विशिष्टचेष्टानुमितां शब्दकारणिकां प्रतीतिमन्वितार्थविषयामवगच्छन्निन्वित एवार्थे पदानामभिधानसामर्थ्यमवधारयति । विश्वजिता यजेतेत्यादौ पुनरेकपदप्रयोगाल्लब्धेऽन्विताभिधानेऽभिधेयमेव न पर्यवस्यति अत्रानुष्ठेयतयावगतस्य वाक्याभिधेयस्यार्थस्यानुष्ठातारमन्तरेणानुपपत्तेस्तदुपपत्तये युक्तौवानुष्ठातृजिज्ञासा तस्यां च सत्यामपरिपूर्णत्वावगमाल्लोकवदध्या हारे कर्तव्ये योग्यत्वास्वर्गकाम एवानुष्ठाताध्याह्रियते । अभिहितान्वयवादिपक्षेऽपि पदार्थन्तरमन्तरेणान्वयासामर्थ्यात्तदुपपत्तये युक्तैव प्रतियोगिजिज्ञासा, तस्यां च सत्यामपरिपूर्णवाक्यपरिपूरवकयान्विताभिधानवदेव प्रकरणादिवशेन योग्याध्याहारः क्रियते ।।
8.18
	नन्वेवं सति यत्र पदत्रयं प्रयुज्यते गामान्य शुक्लामिति लोके तत्राभिधानाभिधेयापर्यवसानयोरमम्भवान्नाकाङ्क्षास्तीति कथमन्विताभिधानम् ? वाक्यस्य गामानयेत्यैतावतैव परिपूर्णत्वात् । सत्यम्, पदानुञ्चारणमेवमेतत् । उञ्चरिते सत्येतस्मिन्नस्याप्यानयतिसन्निधानात्तदेकवक्यायत्वावगमादानयत्यन्वितस्यार्थाभिधायित्वावधारणादाकाङ्क्षां च विना तदसम्भवादानयतेराकाङ्क्षा परिकल्प्यते । उक्तं च भाष्यकृता--भवति च सा रक्तं प्रत्याकाङ्क्षेति । तेन तत्रान्विताभिधानसिद्ध्यर्थमेवाकाङ्क्षा, यदि परमयं विशेषः, द्वारमित्यादौ तस्यैव पदस्यान्विताभिधानाकाङ्क्षा, गामानय शुक्लामिति तु पदान्तरस्येति । उक्तं च (श्लो) 'अन्वितस्याभिधानार्थमुक्तार्थघटनाय वा । प्रतियोगिषु जिज्ञासा या साऽऽकाङ्क्षेति गीयते ।' इति । सा चेयमाकाङ्क्षा विभागे  सति भवन्ती व्युत्पत्तावुप लक्षणमाश्रीयते । किमिति पुनः सन्निधियोग्यतैव नाश्रीयते ? निराकाङ्क्षेणान्विताभिधानादर्शनात् अयमेति पुत्रोराज्ञः पुरुषोऽयमपसार्यतामिति पुत्रसम्बन्धनिराकङ्क्षो राजा न पुरुषेणान्वीयते । कस्मात्पुनरुभयोः पुत्रपुरुषयोः सन्निधियोग्यत्वाविशेषेऽपि पुत्रेणैव राज्ञः सम्बन्धो न पुरुषेण ? उच्यते, न्यायसापेक्षत्वाद्वाक्यार्थप्रतिपत्तेः, नित्यसापेक्षेणैव राजा संबध्यते तेन सम्बन्धनिराकाङ्क्षा न पुरुषेण सम्बन्धमनुभवतीति आकाङ्क्षाऽपि व्युत्पत्तावुपलक्षणमाश्रीयते । परिपूर्णेन योग्यस्य समीपस्याप्यनन्वयः व्युत्पतौ तेन शब्दनामाकाङ्क्षाऽप्युपलक्षणं, सा चेयमाकाङ्क्षा प्रतियोगिषु न सर्वेषु सहसैव युगपदुपजायते, अपि तु कारणोपनिपातात्क्रमेण । तथाहि--क्रियया कर्तारमन्तरेणा सम्भवात्तदवगतौ कर्ता प्रथममपेक्ष्यते, स च निष्फले व्यापारे न प्रवर्तत इति कर्मापेक्षते । व्यापारश्च करणमन्तरेणाशक्यः साधयितुमिति करणापेक्षा । एवमधिकरणादयः क्रियाकारकविशेषणादय श्चापेक्षणीया इति कारणोपनिपातः स्यात् । क्रियादिषु यथा---
	जिज्ञासा जायते बोद्धुः सम्बन्धिषु तथा तथा ।
यद्यदाकाङ्क्षितं योग्यं सन्निधिं प्रतिपद्यते । तदन्वितः पदेन्विर्थः स्वकीयः प्रतिपाद्यते ।।
	।।  अथ सन्निधिः  ।।
योग्यस्याकाङ्क्षितस्य यदानन्तर्ये, स सन्निधिः । स द्विधा--अभिधानविषयः अभिधेयविषयश्च । तत्रोञ्चारणनिमित्तोऽभिधानविषयः. अविनाभावनिमित्तोऽभिधेयविषयः । तयोराद्यो यथा--
लीलास्मितेन शुचिना मृदुनोदितेन व्यालोकितेन लुघुना गुरुणा गतेन । 
व्याजृम्भितेन जघनेन च दर्शितेन सा हन्ति तेन गलितं मम जीवितेन ।।
अत्र लीलास्मितादिभिः शुच्यदीनि विशेषणानि यथासान्निध्यमपि सम्बध्यते । द्वितीयो यथा--
मा भवन्तमनलः पवनो वा वारणो मदकलः परशुर्वा ।
वाहिनीजलभरः कुलिशं वा स्वस्ति तेऽस्तु लतया सह वृक्ष ।।
अत्र दहत्वित्यादिका क्रिया तदविनाभावनिमित्तकात्सान्निध्यादध्याहृतानलादिभिः सम्बध्यते ।।
8.19
	ननु च सन्निधिवदाकाङ्क्षाप्यविनाभावनिमित्ता किमिति नेष्यते, यद्धि येन विना न भवति नियोगतस्तेन 
तदाकाङ्क्ष्यते । क्रिया हि कारकाविनाभाविनी तं प्रतीत्य कारकं जिज्ञासते । एवं कारकमपि बुध्वा क्रियामिति, 
तदयुक्तम् । जिज्ञासाविरामानुपपत्तेः, यथा ह्यविनाभावेन कारकजिज्ञासाप्युपपद्यते अतः प्रयोजनाभावात् कारकातिरिक्तमन्यन्न जिज्ञास्यते, तर्हि क्रियामात्रावगमेऽपि यत्र कारकज्ञानेन प्रयोजनं नास्ति तत्र जिज्ञासा न स्यात् । अनुष्ठेयतया हि क्रियायामवगतायां कारकेपादानमन्तरेण तदनुष्ठानानुपपत्तेः । कारकज्ञानात् प्रयोजनवद्वर्तमानापदेशादौ त्वननुष्ठेयतया नास्ति कारकज्ञानेन प्रयोजनम् ।।
8.20
	अथ च तत्रापि वाक्यमपरिपूर्णे मन्यन्ते साकाङ्क्षार्थाभिधायितया चापरिपूर्णता । अत एव च तत्राध्याहारमपि कुर्वन्ति, तत्रापि चानुष्ठेयावगतिस्तत्रापि निश्शेषकारकजिज्ञासा स्यात् । तथा च देवदत्त गामानयेति करणानुपादानादपरिपूर्णता स्यात् ।।
8.21
	अथैककारकज्ञानेनापि तावदनुष्ठानोपपत्तेर्न कारकान्तरजिज्ञासा देवदत्त गामभ्यज दण्डेनेति प्रयुक्तेऽपि दण्डशब्दे तदाकाङ्क्षा न स्यात् । ततश्चानाकाङ्क्षितत्वात्तस्य तदन्वयो वाक्यार्थो न स्यात् ।।
8.22
	अथ दण्डपदोञ्चारणात्तत्राकाङ्क्षा परिकल्प्यते ; अन्यथा दण्डपदस्यानन्वये तत्पदोञ्चारणमनर्थकं स्यादिति । एवमरुणयैकहायन्या पिङ्गाक्ष्या सोमं क्रीणातीत्यन्वयप्रसङ्गः । न हि वेदपदोञ्चारमेनानर्थकेन भवितव्यमिति किञ्चन प्रमाणमस्ति । न च तत्राकाङ्क्षोदये किञ्चित्कारणान्तरमस्तीति सोमं क्रीणातीत्यतोऽधिकस्यानन्वयिता स्यात् । अतो नाकाङ्क्षायामविनाभावो निमित्तत्वेनाश्रीयत इति । आकाङ्क्षावञ्च सन्निधावपि सन्निधापकक्रमेणैव क्रमो वेदितव्यः । तदनुसारेण चान्विताभिधानमपि तथैवेति ।।
सन्निधिश्शब्दजन्मैव व्युत्पत्तौ नोपलक्षणम् । अध्याहृतेनाप्यर्थेन लोके सम्बन्धदर्शनात् ।।
सहसैव न सर्वेषां सन्निधिः प्रतियोगिनाम् । सन्निधापकसामग्रीक्रमेण क्रमवानसौ ।।
यथायथा सन्निधानं जायते प्रतियोगिनाम् । तथातथा क्रमेणैव शब्दैरन्वितबोधनम् ।।
	     ।।  यो ग्य ता ।।
8.23
	अथ का योग्यता ? यदेतत्सम्बन्धार्हत्वं नाम । तद्धिधा---मुख्यार्थद्वारकं जघन्यार्थद्वारकं च । कः पुमर्मुख्यार्थः जघन्यार्थ इति ? श्रवमसमनन्तरं साक्षादेव शब्दाद्यत्रार्थः प्रतीयते स मुखमिव प्रथमं भवतीति मुख्यः । यस्तु गुणसम्बन्धादिव्यवधानेन शब्दादवगम्यते स जघनमिव पश्चाज्जायत इति जघन्यः । तयोर्मुख्यास्त्रिधा -- जात्यादिमुख्यः, आकृत्यादिमुख्यः, भ्रान्त्यादिमुख्याश्च । तेषु जातिगुणक्रियाभिधायिभिः शब्दैर्योऽभिधीयते स जात्यादिमुख्यः । गौः पदा न पदा न स्प्रष्टव्या, शुक्लां गामभयाज, पाचकमानय यज्ञदत्तं भोजयेति । सएवाऽऽलेख्यप्रतिमाप्रतिमाप्रतिबिम्बादिविषयः आकृत्यादुमुख्याः । यथा--भवनभित्तौ कामं चित्रिताः गावः क्रियन्तां, विष्णुं प़्चामृतेन स्नपय, अप्सु चन्द्रमसं पश्येति । विपर्ययाध्यासविवर्तविपरिणामादिविषयो भ्रान्त्यादिमुख्यः । कोयंकोयमनाकाशे शशी, स एष बालाबाहुमूले बालचन्द्रमाः, तदेतदलातचक्रं विस्फुरति, तदिदमिन्द्रायुधं विलोक्यत इति । जघन्योऽपि त्रिधा--गौण उपचरितो लाक्षणिकश्च । ययोर्द्रव्यवाचिभिस्सामानाधिकरण्यप्रयोगे विशेषणविशेष्यभावः प्रतीयते स गौणः । यथा--- गौर्बाहीकः, सिंहो माणवकः, तृणं लक्ष्मीः, गोष्पदं समुद्र इति । समानाधिकरणशब्दप्रयोगे योऽन्यविशेषणत्वेन प्रसिद्धः कुतश्चिन्निमित्तादन्यविशेषणत्वं लभते स उपचरितः । यथा---शुक्लं यशः, मधुरं वाक्यम्, सुरभि शीलं सुभगः स्वभाव इति । यस्तु शब्दौपात्तेनार्थेन क्रिया... समर्थेनाविनाभावात् सहचरणादि ... लाक्षणिको यथा यष्टीः प्रवेशय, छत्रिणो गच्छन्ति, मञ्चाः क्रोशन्ति, गङ्गायां घोषः प्रतिवसतीति ।।
8.24
	नन्वेवं सति जात्यादिशब्दार्थाः सर्वे लाक्षणिका भवेयुः, तेऽपि कहि स्वरूपेण क्रियां साधयितुमपर्याप्तौर्जात्यादिभिरविनाभृतव्यक्तिरुपतयोपलक्ष्यन्ते । नैवम्, जात्यादिप्रवृत्तिनिमित्तानां क्रियासिद्धिषु गङ्गातीरद्यर्थानामपि समन्वयो दृश्यते । नैवम् ; गौरालभ्यतां प्रोक्ष्यतां विशस्यतामुत्यादौ अनपेक्षितव्यक्तीनां गोत्वादिजातीनामपि । एतनारुणया क्रीणाति, अभिक्रामं जुहोतीत्यादौ गुणक्रिययोर्द्रन्यव्यधानेनापि क्रियासमन्वये द्रव्याणामलाक्षणिकत्वमेवेत्यभिहितं भवति ।।
8.25
	ननु च जातिगुणक्रियापाकेन जीवतीति नैवम् । अत्र जात्यादिनां विशेष्यते न द्रव्यरूपत्वात् । तदुक्तम् ---
वस्तूपलक्षणं यत्र सर्वनाम प्रयुज्यते । द्रव्यमित्युच्यते सोऽर्थो भेद्यत्वेन विवक्षितः ।।
8.26
	कृतभिहितश्च भावो द्रव्यवत्प्रकाशत इति । एवं च मुख्यवृत्तीनां जघन्यवृत्तीनां च शब्दानां प्रयोगे योऽर्थो 
यत्र सम्बन्धित्वेन उपलम्भात् । यद्येवं यजेत स्वर्गकाम इत्यादौ स्वर्गयागयोः सम्बन्धित्वेनानुपलम्भात्कथं योग्यत्वेनावधारणम्, अनवधारितयोग्यतयोश्च कथमन्विताभिधानम् ? उच्यते ---
सामान्येनैव योग्यत्वं लोके यदवधारितम् । यदन्विताभिधानस्य व्युत्पत्तावुपलक्षणम् ।।
	साध्यासाधनयोर्लो ................... ।।
8.27
	सामान्यत्मकसामर्थ्याख्यासम्बन्धो  मुख्यता व्यपेक्षेत्युच्यते । व्यपेक्षावतां पदार्थानां मिथः सम्बन्धिरूपता सामर्थ्यम् । तत्र्त्रिधा---भेदः, संसर्गः, उभयं च । तत्र राज्ञो भृत्य इत्यादौ यदा तावदेतदवधृतं परायत्तार्थवृत्तिरयं भृत्यशब्दो न ,स्वतन्त्रार्थवृत्तिरिति, तदा सामान्येन स्वमिसंसर्गस्यावधृतत्वात् स्वामि... यति स्वयं स्वाम्यन्तरव्यवच्छेदो भेद इत्युच्यते । यदातु राजपुरुष इत्यादावनवगतपरायत्तभावस्य पुरुषस्य स्वामिसम्बन्धद्योतनाय राजशब्दः प्रयुज्यते तदा विशेषसंसर्गस्य शब्दोपादानत्वादनवकाशो विशेषान्तरसम्पातः तदा ह्यशब्दा स्वाम्यन्तरनिवृत्तिरर्थादवसीयते । यदात्वर्थावगतसामर्थ्ययोः प्रतिपत्तिनिबन्धयोरभेदापेक्षायां समाप्तावेव भेदसंसर्गेण सामर्थ्यं भवति । यदा नीलं च दतुत्पलं च नीलोत्पलमिति । यत्र तु न समबन्धयोग्यता न तत्र सामर्थ्यं यथा--क्लिद्यते वस्त्रं नीलमुत्पलमालिकर्णे, नेह कश्चित्परुषः, व्यघ्रः सरति, पल्लीं पश्य, सखे कष्टं दूरं गच्छ त्वं, यूपाय दारू शोभनं शैलान्निवर्तस्व, व्याघ्राद्भयं देवदत्तस्य, यज्ञदत्तस्य भार्या, राज्ञः पुरुषः, ब्राह्मणस्य सक्तत्वं, अक्षेषु शौण्डः, पिबति पानागारे, अयं दण्डः हराऽनेन फलानि, अनतरा त्वां च मां च कमण्डलुः, अन्तरेण तक्षशिलां पाटलिपुत्रं च स्त्रिध्नस्य प्राकार, ओदनं पच तव भविष्वतीति । अत्र प्रथमेष्वञ्चिभिन्नवाक्यत्वात् तिङ्ङतिङ इति निघातो न भवति । कः पुवरयं सम्बन्धो नाम ? अहानिर्व्यपेक्षा व्यतिषङ्ग इति । तथा हि --- सम्पूर्वो बध्वनातिरह ...... गर्गैः सम्बन्धोऽस्ति नोवत्सैः सम्बन्धः इति । तथा व्यतिषङ्गे वर्तते, योऽयसा रज्ज्वा वा कीलादौ व्यतिशतौ व्यतिषक्तो भवति स सम्बन्ध इत्युच्यते, तत्र यदा सम्बन्धस्याहानिरर्थः तदा (c)रीकरोति कारिकाकरोति शुक्लीकरोति पटपटाकरोति चकसाञ्चकार, विदाङ्कुर्वन्तु लुनीहिलुनीहीत्येवायं लुनाति भ्राष्ट्रमट मठमट खमादयः प्रयोगाः भवन्ति । न ह्येते कदाचिदप्यन्योन्यं जहतीति । यदा सम्बन्धशब्दस्य व्यपेक्षा अर्थः तदा गुरुकुलं देवदत्तस्य, सूर्यमपि न पश्यन्ति असूर्यमपश्या राजदाराः, किञ्चिदपि न कुर्वाणः, अकिञ्चित्कुर्वाणः, शङ्कुलया कृतः खण्डः शङ्कुलाखण्डः, दध्नोपसिक्तओदनो दध्नोदनः, अश्रेणयः श्रेणयः कृताः श्रेणीकृताः, कण्ठे कालोऽस्य कण्ठेकालः, केशेषु च गृहीत्वा प्रवृत्तं युद्धं कोशाकेशीत्यादयः प्रयोगा भवन्ति । एतैः समासावस्थायामपि देवदत्तादीनपेक्षन्ते । यदा तु सम्बन्धशब्दस्य व्यतिषङ््गोऽर्थस्तदोपकुम्भं, नीलोत्पलं, गौगर्भिणी, पूर्वकायः, सप्तर्षयः, प्लक्षन्यग्रोधौ, कष्टश्रितः, काकः कृष्णः, इति च मिथो विशेषणविशेष्यभावेन व्यतिषज्यन्ते । यत्र हि पूर्वोत्तरपदयोः सङ्गतार्थता तत्सामर्थ्ये सम्बन्धः । स विशेषणविशेष्यभाव इत्याख्यायते, तत्र चैकस्य प्राधान्यमन्यस्योपसर्जनत्वं । न हि प्रधानयोरुपसर्जनयोरेव वा सम्बन्धः कल्पते प्रधानस्यापर्थत्वादुपसर्जनस्य परार्थत्वात् सम्बन्धोपलक्षितपदद्वयं परस्परं प्रधानोपसर्जनभावेन विशेषणविशेष्यभावामासादयति । स च प्रधानोपसर्जनभावः कदाचिच्छब्दनिबन्धनः कदाचिदशब्दोपादानः सामर्थ्यनावसीयते । शब्दनिबन्धनो यदा वैयधिकरण्यं उपसर्जनशब्दा हि प्रधानोपकाराय परिणतं स्वार्थमाचक्षाणाः सम्बन्धिनमभिदधानाः प्रथमयैव संस्क्रीयन्ते अशब्दोपादानो यदा सामानाधिकरण्यं अपरार्थतया हि प्रातिपदकस्याव्यतिरेके वृथाविर्भवति शब्दैस्तदुभयोर्द्रव्यशब्दतायामुपपद्यते, सा च गुणदीनां मतुब्लोपादिना भवति । सोऽयं विभक्तिबेदतः सामर्थ्यतश्च प्रधानोपसर्जनभावो द्विप्रकारः कल्प्यमानो मुख्यवृत्त्या उपचारवृत्त्या च । सम्बन्धविभक्त्या यथा--राज्ञः पुरुषः यूपाय दारु, कारकविभक्त्या तु श्रियमाणक्रियोऽश्रूयमाणक्रियश्च । श्रूयमाणक्रियो यथा---कष्टश्रितः, व्याघ्रद्भयम् । अश्रुयमाणक्रियो यथा--शुङ्कुलयाखण्डः, अक्षेषुशौण्डः । मुख्यावृत्त्या यथा--नूलमुत्पलं, वीरपुरुषः । उपचारवृत्त्या यथा--पुरुषो व्याघ्रः, सिंहो माणवकः । विशेषणविशेष्ययोरुपसर्जनप्रधानभावः सामानाधिकरण्ये विभक्त्यभेदादशक्यः शब्दतोऽवधारयितुं, सम्बन्धसामर्थ्यात्तु प्रतीयते । न हि सम्बन्धः प्रधानयोरेव वा सम्भवति ।।
8.28
	ननु च नीलमुत्पलमित्येकैकपदप्रयोगादनवच्छिन्नानुपहिताश्रयमाधाराधेयसामान्यं पदद्वयात्तु परस्परोपहितव्यवच्छेदं प्रतीयते, तत एव योग्यतादि सम्प्रति योग्यान्वितस्य वाचकमिति ।एवं च स्मरता स्मृतमेव 
अन्वितमपि स्वरीपमन्वयवादिनोऽपि नायं नियमः श्रूयमाण एव पूर्ववर्णजनितसंस्कारसहितोऽन्त्यो वर्णः प्रत्यायक इति । बालिशाधीतात् प्रागनवधृतार्थादपरिज्ञाने संस्कृतस्य पश्चात्सृतादपि भेदार्थावगमदर्शनात्, तेन स्मृत्यारूढस्यागमकत्वमदोषः, श्रूयमाणेन हि पदेन प्रतियोगिसापेक्षत्वादन्विताभिधानस्य प्राक्सहकारि विरहादर्थोऽभिहितः पश्चादभिधीयत इति किमनुपपन्नम् । तथा चाह----
पदजातं श्रुतं सर्वं स्मारितानन्वितार्थकम् । न्यायसम्पादितव्यक्ति पश्चादन्वितबोधकम् ।।
स्मृतिसन्निहितैरेवमर्थैरन्वितमात्मनः । अर्थमाह पदं सर्वमिति नान्योन्यसंक्षयम् ।।
8.29
	कथं पुनरन्विताभिधायिना पदेन स्वरूपमात्रं स्मारयितुं शक्यते ? उच्यते--अन्वितस्याप्यभिधानस्वरूपमात्रस्य विद्यमानत्वान्नायं नियमः, यावद्गृहीतं तावत्स्नाकर्तव्यं, अपित्वगृहीतं तु न स्मर्यत इति ।।
8.30
ननु च शब्दस्य स्वरूपाभिधानशक्त्यबावादप्रामाण्ये कथं शब्दश्रवणात्वस्वरूपस्मरणं भवति ? उच्यते, न हि यत्प्रमाणं तत्समृतिकरणं, किन्तु प्रमाणमेव तत् । यस्य तु येन सह काचित्प्रत्यासत्तिः प्रतीतपूर्वा स तत्र संस्कारोद्वोधद्वारेण शक्नोत्येव स्मृतिमाधातुम् । अस्ति च स्वरूपस्यापि तदभिधेयान्तर्गात्या शब्देन सह प्रत्यासत्तिरिति शक्नोति तत्रापि स्वरूपप्रतीतिं जनयितुं । यथा निर्विकल्पकदशाप्रतीतमर्थस्वरूपमात्रमभिधेयमपि शब्दं स्मारयति तथा शब्दोऽप्यर्थमिति न किञ्चिदनुपपन्नम् । तथा चाहुः ---
अन्वितस्याभिदानेऽपि स्वरूपं विद्यते सदा । तेन स्वरूपमा6ेऽपि शब्दो जनयति स्मृतिम् ।।
यथार्थेंन प्रमाणेन स्वपदं स्मार्यते क्कचिति । पदेनाप्यप्रमाणेन तथार्थः स्मारयिष्यते ।।
8.31
	नन्वेवं यथा स्मृतिवन्निहितत्वामाश्रित्यान्विताभिधानं पदैः क्रियते तथा स्मरमस्य प्रत्यासात्तिनिबन्धन्तवादनेकेषां च स्मरणिनां प्रत्यासत्तिसम्भवात्तेषु स्मृतिसन्निहितेष्वगृह्यमाणविशेषत्वादुखायां पचतीति नोखापचत्यर्थान्वितैव केवलाभिधीयेत, सा हि कलायनिर्वापादन्वितापि प्रतिपन्नेति स्मरणात्तदन्वित्युखाभिधीयेत । तथा पचत्यर्थोऽपीष्टकादिकर्मकोऽवगत इति तत्स्मरणान्नोदनान्वितोऽभिधीयेतेति । तन्न शब्दैः स्मरितानामन्वयबोधकत्वाद्वृद्धव्यवहारेऽपि तथा दर्शनाद्य एव हि शब्देन स्मारितोऽर्थस्तेनैवान्विताभिधानमिति कलायनिर्वापाद्यन्विताप्यभिधीयत इति ।।
8.32
	कुञ्चान्वितार्थाभिधान एवेदं प्रतिनियतार्थान्वयित्वमुपपद्यते । यत्पदान्तराभिधेयतया स्मार्यते तदन्वितस्यैव वृद्धव्यवहारे वाच्यत्वदर्शनात्, यत्रापि चाध्याहारस्तत्रापि सन्निधापितांशेन विशेषान्विताभिधानलाभ इति लोक एव ज्ञानमिति न कश्चिद्दोषः । अपि च ज्ञानं तावदनेनायमर्थोऽन्वितो वाच्य इति यत्र यद्यनेनाप्यन्विताभिधानं स्यात् वाक्यभेदो भवेत्, न चासावेकवाक्यत्वसम्भवे न्याय्यः । तदुक्तम्---
	सम्भवत्येकवाक्यत्वे वाक्यभेदश्च नेष्यते ।। इति ।
8.33
	य़्चोक्तमन्विताभिधानपक्षेऽन्वितस्यैव पदार्थस्याभिधानादङ्गुल्यग्रादिवाक्येष्वष्यन्वयः प्राप्नोति । तत्र स्मृतानामर्यर्थानामयोग्यत्वेनान्वयाभावादनभिधानमेव, पदार्थप्रतिपत्तिस्तु स्मृत्यैवोपपद्यत इति । यत्पुनः पुंवचसामर्थे प्रामाण्याभ्युपगमात्पदानां वाचकत्वशक्तिरेव नावधार्यते।  कुतोऽन्विताभिधानमित्येतदेव ताद्वक्तव्यं ; न वयं पुरुषवाक्यानामर्थे प्रामाण्यमभ्युपगच्छामः । येषामपि चाभ्युपगमस्तेषामपि न दोषः, यतः पदमन्विताभिधायकत्वेन व्यित्पन्नं व्यभिचाराशङ्क्या लोके न तन्निश्चायकं पश्चादाप्तत्वालोचनयानुमितेऽर्थेऽनुवादकं तदिति प्रामाण्यमेव नासादयति ।।
8.34
	ननु च वाचकत्वमपि जहाति ; पश्य बालो हि व्युत्पद्यमानः प्रयोज्यवृद्धव्यवहारस्य शब्दश्रवणानन्तरभाविनीं विशिष्टचेष्टानुमितां क्रियामन्वितशब्दकरणिकां तावदवगच्छति स तथाव्युत्पन्नः कदाचिदनन्वितार्थपदरचनामुपलभते । तत्रोपलभमानस्य तस्यैष विमर्शै जायते, सम्भाव्यमानानन्वितार्थपदवचनमिदं वाक्यं कथं वृद्धस्यार्थनिश्चयः प्राकृतवद्धृद्धस्यापि हि पुरुषायत्तवाक्येनान्वितार्थपदरचनाशङ्कायामयमेव सम्भवन्निति तस्यैवं विचिकित्सायां पुनरेष निश्चयो जायते 
।कृतमनेनायं वक्ता इत्थमवधारितोऽन्वितार्थान्येव पदानि प्रयुङ्क्ते । तथाविधपदप्रयोगश्च नास्यानुपलब्धेऽन्वय उपपद्यत इत्येवमन्वयोपलम्भमनुमायानेनान्वयो निश्चितः, निश्चितेवान्वये वाक्यमेतदनुवादभूतमध्येति । एवं 
चेदनुवादकतया तस्यार्थस्य तद्वाक्यं वाचकमेवेति वाचकशक्तिज्ञानपूर्वकं नानर्थमिति मन्यते । यदि परं मया प्रागनुमापुरस्सरोऽर्थनिश्चियोऽस्येति नावगतं, यापि चेयमस्यानिश्चितेऽन्वये विशिष्टवक्तुर्ज्ञानानुमा, साऽपि पदानां स्वरसतः सामान्यावगमादेव नोपपद्यते, किन्तु विशेषावगमात् । न च शक्तेरन्यः पदानां विशेषोऽवकल्पते । अतो मयेवानेनाप्यमीषां पदानां वाचकशक्तिरवधारिता । तेन विशिष्टान्वयवाचकपदप्रयोगात्तद्विषयं वक्तुः पूर्वं विज्ञानमनुमितवानिति ।।
8.35
	नन्वनन्तप्रतियोग्यन्वितस्वाबोधनविषया अनन्ता एव शब्दस्य शक्तयः परिकल्पयितव्याः स्युः । अभिहिततान्वयवादेत्वेकस्मिन्नर्थे शब्दस्यैकैकैव शक्तिरिति तन्न । एकयानाकाङ्क्षितसन्निहिततत्तत्पदगतस्वार्थाभिधानशक्त्या प्रतियोगिभेदेन चक्षुरादीनामिव कार्यभेदोपपत्तेः । यथैकयैव दर्शनशक्त्या चक्षुः घटादिप्रतियोगिसहायभेदान्नानाज्ञानानि जनयति, तथा शब्दोऽपि प्रतियोगिभेदादिति मन्तव्यम् ।
पदै रेवान्वितस्वार्थमात्रोपक्षीणशक्तिभिः । पदार्था बोधिता बुद्धौ वाक्यार्थेऽपि तथासति ।।
इति । एवं चैतदप्युपपद्यते संहत्यार्थमभिधति पदानि एकार्थपरः पदसमूहो वाक्यमिति सङ्घातार्थपारतन्त्र्यात्पदानां स्वार्थाभिधानं न सम्भवति । न च सङ्घातकार्यमकुर्वन्ति क्कचिदपि पदानि दृश्यन्ते, न ह्येषां सङ्घातकार्ये स्वाकार्ये च पृथक्प्रयोगो विद्यते, सर्वथा सङ्घातकार्य एव प्रयोगान्नैवं संहतानां सङ्घातकार्यवत्स्वाकार्यस्याप्युपलम्भात्, यथा शकटाङ््गानामयमं शोऽनेन कुतोऽयमनेनेति । न च शकटाङ्गान्यपि पृथक्प्रयुज्यमानानि स्वकार्यं कुर्वन्ति दृश्यन्ते । किं पुनः पदानां स्वाकर्यं स्वार्थप्रतिपत्तिः ? किं वा सङ्घातकार्यं यासौ वाक्यार्थप्रतिपत्तिः ? तञ्च पदनामेकैकस्य कृत्स्नफलपर्यन्तवायपारकारित्वात् । तथा ह्येकैकस्मिन् सति कृत्स्नफलपर्यन्तो व्यापारो निवर्तते एकैकेन विना निवर्तत इति एवं कृत्स्नकारिभवित किमत्र पदान्तरेणक्रियत इति चेत् सर्वकारकेष्वपि तुल्योऽयमनुयोगः । तत्र यथा संहत्य कुर्वन्ति कारणादीनि कार्याण्युच्यन्ते तथा संहत्याप्यभिदधति पदान्यधभिधायकान्युच्यन्ते ।।
8.36
	नन्वाकाङ्क्षासन्निधियोग्यताभिश्चेदन्वयोपपत्तिरभिहितान्वय एवास्तु किमन्विताभिधानेन ? पदेषु ह्यनन्वितमपि स्वमर्थमभिधायोपरतव्यापाकेष्वाकाङ्क्षादिभिः पदार्थानामन्वयप्रतीतिर्भविष्यतीति । उच्यते, कस्येयमाकाङ्क्षा शब्दस्यार्थप्रमातुर्वा ? शब्दार्थयोस्तावदचेतनत्वान्नाकांक्षा, प्रमातुस्त्वयं तत्र वाचो युक्तिः, शब्दः, शब्दान्तरमाकाङ्क्षात्यर्थोऽर्थोन्तरं स्वतन्त्रस्याऽऽकांक्षा न प्रमाणं, पुरुषेच्छाया वस्तुस्थितेरयुज्यमान्तवाच्छब्दप्रमाणपृष्ठभावित्वं, नत्वर्थेषु पुरुषस्याकाङ्क्षा भवन्ती, भवत्यर्थानां संसर्गहेतुरित्येवं शब्दस्यैवायमिषोरिव दीर्घदीर्घो व्यापाराः उपरतव्यापारे तु शब्दे पुरुषस्याकाङ्क्षामात्रं व सम्बन्धाकारणं अशाब्दत्वप्रसङ््गात्साक्षाञ्च शाब्दत्वसम्भवे व्यधानाश्रयणस्यायुक्तत्वात्, अतो नान्यदन्विताभिधानात् संसर्गप्रतीतेस्साधनमस्ति । न खल्वानयगांशुक्लामित्यादि वाक्येषु संसर्गपदं प्रयुज्यते यतः संसर्गप्रत्ययः स्यात् । प्रयुज्यमानमपि दशदाडिमादिवाक्यवदनन्वितार्थमेव स्यात् । तस्मात्पदानामन्विताभिधानमेव न्याय्यमिति ।।
8.37
	अभिहितान्वयवादिनः पुनरित्थमाचक्षते । स्वंस्वमर्थमभिधाय निवृत्तव्यापाराणि पदानि भवन्ति । अथेदानीं पदार्था अवगताः आकाङ्क्षासन्निधियोग्यताभिरन्वयमुपयन्तो वाक्यार्थमवगमयन्ति ।।
8.38
	नन्वेवमशाब्दः स्यात्, पारम्पर्येणापि प्रतिपादयतां पदानां वाक्यार्थे सामर्थ्यस्याविघातात् । तदुद्देशेन प्रयुक्तानां पदार्थप्रतिपादनमवान्तरव्यापारो भविष्यति । न चावान्तरव्यापरस्य कारकन्तरेष्वपि व्यवधायकत्वमिष्यते । तदाह ।।
न विमुञ्चन्ति सामर्थ्यं वाक्यार्थेऽपि पदानि नः । तन्मात्रावसितेष्वेषु पदार्थेंभ्यः स गम्यते ।।
वाक्यार्थमात्र एतेषां प्रयुक्ते नान्तरीकम् । पाके ज्वालेव काष्ठानां पदार्थप्रतिपादनम् ।।
इति । तत्र च क्रियापदानि क्रियामात्रमभिदधति, कारकपदानि तु कारकमात्रम्, न वा मिथस्संसर्गं न ह्येकपदोञ्चारणकाले पदान्तरार्थप्रतीतिरस्ति । नचाप्रतीयमानेनापि संसर्गप्रतीतिरस्ति । ननु च 
वृद्धव्यवहारात्पदानां अर्थावधारणम् । वृद्धाश्च वाक्येनैव व्यवहरन्ति । न पदेन, वाकयेवान्वितानामेव पदार्तनामुपलम्भात्, कथमुच्यते क्रियामात्रं पदेभ्योऽवगम्यत इति ? उच्यते, सत्यं वाक्येभ्य एव पदानां व्युत्पत्तिः, 
सा तु किमेकघटनाकारकसंहतवाक्यार्थनिष्ठा, किं वा पदार्थपर्यन्तेति चन्तनीयम् ? पूर्वस्मिन् पक्षे प्रतिवाक्यं व्युत्पात्तिरपेक्षणीया । सा चानन्त्यव्यभिचापादिभिर्बहुमप्रमादा । पदार्थपर्यन्तायां च व्युत्पत्तौ नूनं निर्धारणीयमियानस्य पदास्यार्थ इति ।अन्वितार्थाभिधानवादिनोऽपि नियतः ..... विकरणीयः पदार्थनियमानपेक्षणे हि गामानयेति विवक्षुरश्वपदमपि निमित्ततयोपाददीत । न हि तस्यानपेक्षितपदपदार्थप्रविभागो वैयाकरणवद्वाक्यार्थप्रत्यय उदेति । तस्माद्यानानावापोद्वापपर्यालोचनया पदस्यार्थो निर्धार्यते तावानेव तस्यार्थ इति । 
8.39
	नन्वासाङ्क्षितयोग्यसन्निहितार्थोपरक्तस्तस्यार्थो भवतु सर्वदा संहत्य व्याप्रियमाणत्वात् । नैवम् ; सर्वदा संहत्य व्याप्रियामाणस्यास्तु तावान्, यावत्यभिधीत्री तस्य शक्तिः । कीयती च तस्याभिधीत्री शक्तिः यावन्तमर्थमाकाङ्क्षितैर्योग्यौः सन्निहितैश्च संयुज्यमानं वियुज्यमानं च न मुञ्चति क्रियामात्रं कारकमात्रं च । अतस्तावत्येवाभिधात्री शक्तिरन्वव्यतिरेकाभ्यां तस्य निर्धार्यते । तदुक्तं, 'अव्यभिचाराद्धि तन्मात्रमेव तदर्थो नाधिकं व्यभिचारात्' इति । नन्वत्र शक्तित्रयकल्पनागौरवलक्षणो दोषः प्राप्नोति । पदार्थानां हि शब्दन्यता प्रमाणजृष्टेति शब्दाभिधेयानां तेषां तदवबोधकत्वशक्तिः कल्पनीया । तस्याश्चोत्पत्तौ शब्दसंस्पर्श एव हेतुरित्याश्रयणीयम् । शब्दो हि विशिष्टार्थप्रतिपरतया लोके प्रयुज्यमानो दृष्टः, न चासौ साक्षाद्वाक्यार्थप्रतिपादने समर्थ इति पदार्थनवान्तरव्यापारीकरोति । ते च यद्यन्यान्वयबोधनसमर्थास्तदा तेषामवान्तरव्यापारता स्यान्नान्यथा । पदार्थानामपि विशिष्टार्थावबोधपरशब्दसंस्पर्शास्तदा शक्तिराविर्भनतीति शब्दस्यापि पदार्थगतशक्त्याधानशक्तिरनुमन्तव्येति । त्यादेतदेवं, यदि मानान्तरावसेयानां पदार्थनामन्योन्यान्वयावगमसामर्थ्ये नावधार्यते । अवधार्यते च श्वैत्यस्यानवधारिताश्रयविशेषस्याप्रत्यक्षोपलब्धस्याश्वस्य चाप्रतिपन्नगुणविशेषस्य हेषाशब्दानुमितस्य श्वेतोऽश्वो धावतीत्यन्वयः । तदाह---
पश्यतः श्वैतिमं रूपं हेषाशब्दं च शृण्वतः । पदनिक्षेपशब्दं च श्वोतोश्वो धावतीति धीः ।।
8.40
	दृष्टावाक्यविनिर्मुक्तेति । अरुपमित्यव्यक्तरूपम् । तेन गुणविशेषो न प्रत्यक्षेणावसीयत इति उक्तं भवति । अत्रेदं पर्यनुयुज्यते किं येन पुरुषेण श्वैत्यसमानाश्रयौ हेषाध्वनिपदनिक्षेपशब्दाववगतौ तदपादनध्यवसायस्तस्यापीति । किमतः ? यदि तावदप्रत्याकलितहेषाध्वनिपादविहारनिर्घोषापादानस्येत्युच्यते तदा प्रतीतिविरोधः स ह्येवं प्रतिपद्यते भवितव्यमस्मिन् देशे नूनमश्वेन भाव्यं केनचिद्धावतेति । 
8.41
	अथाश्वसम्बान्धिनमेव खुरपुटटङ्काररवमभ्यासपाटववशादिवैति तदासावश्ववर्तिनीं वेगवतीं गतिमनुमिनोति न पुनः केवलामेवावगम्य तस्मिन् प्रतिबुद्यते, योऽप्यस्मिन् देशे नास्त्यन्योऽश्व इति निश्चित्य पारिशेष्यादपादानानध्यवसायेऽपि हेषाध्वनेः श्वैत्यसमानाधिकरणमश्वत्वं अन्तर्गृहदर्शनमिव बहिर्भावावगतावर्थापत्तिः । योऽश्वेतः स एवाश्व इति प्रमाणम् । यस्तु श्वेततेवसमानाधिकरमहेषाध्वनिखुरपुटटङ्काररवावध्यस्यति तस्याश्वत्वे वेगवति च गमने श्वेतद्रव्यवर्तिन्येकानुमानं तत्सम्बन्धावगतार्थानां न क्कचिदनुमानार्थापत्तिव्यतिरेकेणान्वयबोधकत्वं प्रतीतम् ।
8.42
अपि च यदि पदार्थावगतिमात्रादेवान्वयावगमस्तदा कस्मिन् प्रमाणोऽस्यान्तर्भाव इति वाच्यम् ? न तावच्छब्दे शब्दाभावात् पदार्थाभिधानावान्तरव्यापारेण हि यच्छब्दादन्वयज्ञानं न तच्छाब्दमित्यभिहितान्वयवादिनां सिद्धान्त इति कथं शब्दे अन्तर्भवः ? प्रमाणान्तराभ्युपगमे तु शब्दस्योच्छेदः शाब्दस्य पदार्थाविषयतया प्रमापितस्यैव प्रामाण्यप्रसङ्गात् । तस्माच्छब्दानभिहितानां पदार्थवामन्यत्रादृष्टं वाक्यार्थावबोधनसामर्थ्यमपि परिकल्पयितव्यम् । तदाधानशक्तिश्च शब्दानामपीते कल्पनालाघवाच्छब्दानामेवान्वितस्वार्थबोधनशक्तिमात्रं कल्पयितुं न्याय्यम् ।
8.43
	अथोच्यते, आकाङ्क्षासन्निधियोग्यतावन्तः पदार्था एव वाक्यार्थीभवन्ति, न पुनर्वाक्यार्थमवबोधयन्तीति । तदतिमन्दम् ; वाक्यार्थवगतेः कारणाभावप्रसङ्गात् । अनपायत्वे हि पदानामन्वयप्रतीतौ पदार्था अपि चेन्न कारणं अकारणीवान्वयप्रतीतिरापद्येत ।
8.44
	स्यान्मतं ; क्रियापदेन कारकपदेन वा साकाङ्क्षेऽर्थो पूर्वाभिहिते यदेव पदान्तरेण योग्यं प्रतियोगिपदार्थान्तरं सन्निधाप्यते, तदेव तत्र सम्बन्धित्वेनावतिष्ठत इति। सत्यमेवम् ; अवगतिस्तु तत्सम्बन्धास्य 
किं निबन्धनेति वाच्यम् । अथ पूर्वपदार्थे साकाङ्क्षे यत्पदार्थन्तरमु़्चरति तत्सम्बन्धितयैव स्वार्थमुपनयति प्रत्याययत् । यथा प्रकृत्यर्थे पूर्वप्रतीते प्रत्यय उञ्चार्यमाणः स्वार्थे तद्विशिष्टमेवाभिधत्ते तथा पदार्थन्तरमपीति । तदुक्तं --- प्रकृतिप्रत्ययौ प्रत्ययार्थे सहब्रूत इति । प्रकृतिः स्वार्थे प्रत्ययार्थे विशेषणत्वेनोपनयन्ती प्रत्ययेन सह तदर्थमाहेत्यर्थः । तथाचोक्तम् ---
नित्यं विशेष्ट एवार्थो प्रत्ययो यत्प्रयुज्यते । तत्पूर्वतरविज्ञातुः प्रकृत्यर्थविशेषणात् ।। इति ।
अङ्गीकृतं तर्हि द्वितीयस्यान्विताभिधानं प्रथमस्य तथापि नास्तीति चेन्न, वाक्ये पदानां प्रयोगक्रमनियमाभावात् । यदेव कदाचित्प्रथमं तदेव कदाचिद्द्वितीयमिति सर्वपदानामन्विताभिधानमापतितम् । किञ्च प्रत्ययश्चेदन्विताभिधीयी तदा तदविशेषात् पदानामन्विताभिधायिता किमिति नाभ्युपेयते, किमर्धवैशसेन ? 
8.45
	अत्राभिधीयते ; लाक्षणिका एव सर्वे वाक्यार्थाः, ततश्च न पदार्थानामन्वयबोधने शक्तिगौरवम् । अनन्वितावस्थो हि पदेनार्थोऽभिहितोऽन्वितावस्थां स्वसम्बन्धिनीं लक्षयति । अवस्थावस्थावतोर्हि संबन्धादस्थावत्यवगते भवत्यवस्था बुद्धिस्था सर्वत्र संबन्धिनि दृष्टे सम्बन्धान्तरे बुद्धिर्भवतीति सिद्धमव । तेन नास्तिपदार्थानामन्वितबोधने शक्तिकल्पनेति । 
तदाह---	वाक्यर्थो लक्ष्यमाणो हि सर्वत्रैवेति लक्ष्यते । इति ।
कथं पुनरियं लक्षणा ? 
वाच्यस्यार्थस्य वाक्यर्तो सम्बन्धानुपपत्तितः । तत्सम्बन्धवशाप्राप्तस्यान्वयो लक्षणोच्यते ।।
तद्यथा--- गङागायां घोषः प्रतिवसतीत्यादिश्रौतस्य गङ्गार्थस्य वाक्यान्वयासम्भवात्तत्परित्यज्य त्तसम्बन्धवतः सन्निधेः कूलस्य  वाक्यन्वितताध्यसीयते । अत एव चाहुः -- अनुपपत्त्या सम्बन्धेन च लक्षणा भवति । इह च गामानयेत्यादौ श्रोतस्यान्वयायोग्यत्वं, नाप्यन्वितास्थास्यान्यनसम्बन्धार्हता । अन्वितस्यान्वयान्तराभावात् । 
8.46
	आपे च सर्ववाक्यार्थानां लाक्षणिकत्वे मिख्यस्यैव पित्यागापत्तिः । अथ माभूदेषा लक्षणा । किन्तु क्रियावगतकारकान्वयिनीचाऽऽत्मनो दशामवगमयत्यविनाभावित्वादित्युच्यते । शाब्दत्वं तावदित्थमपहस्तितं भवत्यनयाऽवगम्यस्य । किन्तु सामान्यतोदृष्टानुमानगोचरताऽभ्युपगता भवति । तथा च विशेषावगतिरनुपपन्नमूलाऽऽपद्येत ।
8.47
अथ विशेषान्वयं विना व्यवहारानवकल्पनादनर्थकं शब्दो़ञ्चारममिति तदाश्रयणम् । एवमपि प्रेक्षापूर्वकारिणां सार्थकमात्र ... गुणां वचना ..... देत्वानर्थक्येन भवितव्यमिति प्रमाणभावान्न शक्यते विशेषान्वयो वक्तुम् । न च लोकेप्यनार्थक्यमापद्यत इत्येवता कारणेनोपायान्विनापि विशेषाध्यवसानं युक्तम् ।  न हि दग्धुकामस्यैदनोपादानमनर्थकमिति जलस्य दाहकशाक्तिराविर्भवतीति काममानर्थक्यम् । न पुनः सामान्यतो दृष्टस्य विशेषान्वयिता । 
8.48
	अथाकाङ्क्षितसन्निहितयोग्यान्वयपरता वृद्धव्यहारेण पदानामवगतेति । तदन्वयावगमः । तन्न, वृद्धाव्यवहार एव कथं तत्परता पदानामुपायाभावे विर्वहत्विति चिन्ता ; सा हि पदानां पदार्थानां वा शक्तिकल्पनां विनानुपपन्नेति मन्यामहे । सा च पदानामेवोचिता । यदाह ---
प्राथम्यादिभिधातृत्वात्तात्पर्यावगमादपि । पदानामेव सा शक्तिः कपरमित्यगम्यताम् ।।
प्रथमभावीनि हि पदान्यतिलङ्घिषु पदार्थेषु वाक्यार्थावबोधनशक्तिरहितानि, तेन तेषामभिधानशक्तिस्संम्प्रतिपन्नैवेति तस्या एवान्वयपर्यन्तता कल्पयितुं सुकरा । पदार्थानां तु बोधनशक्तिरेव,. तेन धर्मिकल्पनातो धर्मकल्पना लघीयसीति अन्विकाभिधानशक्तिः पदानामेव कल्पयितुमुचिता ।
8.49
	किञ्च पदान्यभिधायकानीष्यन्ते । तत्र यदि स्वरूपमात्रविषयामेव बुद्धिमादध्युरभिधायकता हीयते, तस्या बुद्धैः सम्बन्धग्रहणसमुपजातसंस्कारोऽवश्यं हि सम्बन्धस्मरमसिद्ध्यर्थं सम्बन्धिभूतार्थसाधारणसंस्कारोऽङ्गीकरणीयः । तस्मात्सम्बन्धग्रहणसमयानधिगतानन्वितार्थप्रतिपादनाभ्युपगम एव शब्दानामभिधायकतेति तामङ्गीकुर्वता पदानामन्विताभिधायिताऽऽश्रयणीया । यस्तु,
पदमभ्यधिकाभावात्स्माकरान्न विशिष्यते । भावनावचनस्तावत्तां स्मारयति लोकवत् ।।
इत्यार्थवचने दर्शनात् । अभिधानशक्तिवत्स्मारकतामेव पदानामभिधायकतां मन्यते । नापि तावत्पदानां 
वाक्यार्थपरताभ्युपगन्तव्या, अन्यथा वाक्यर्थास्याशाब्दत्वप्रसङ्गाते । एवं चेत्पदानामेव साक्षाद्वाक्यार्थबोधने शक्तिरस्तु । किं परम्पाराश्रयणेन ? एवं च पदपदार्थोषु पदानां स्मारकत्वातिरिक्तं येऽभिधाकत्वामाहुस्तेषां शक्तित्रयकल्पना । एका तावत्पदानामभिधानशक्तिः बोधशक्त्यादाशक्तिः पदार्तनामन्वयज्ञापनशक्तिरिति स्मारकत्ववादिनां हित्वा शक्तिद्वयकल्पाना । अन्विताभिधाने पुरनेकैव शक्तिरिति शक्तिकल्पनालाघवादन्विताभिधायीन्येव पदानीति न्याय्यं, न पुरभिहितानामन्वय इति । 
8.50
	अत्रोच्यते ; यत्तावत्पदार्थानामन्वयबोधकत्वे शक्तित्रयकल्पनागौरवमित्युक्तं तत् न सम्यक् प्रमाणान्तरावगतानां पदार्थनामन्वयबोधकत्वदर्शनात् दृशयते ।
पश्यतः श्वैतिमं रूपं हेषाशब्दं च शृण्वतः । खुरनिक्षेपशब्दं च श्वेतोऽश्वो धावतीति धीः ।।
न चैतद्वाच्यं ; अर्थापत्त्यनुमानयोरयं व्यापारः, तद्विषयायाः प्रतीतेरिह विवक्षितत्वात् । यत्र ह्याकाङ्क्षादित्रयोपेताः
 पदार्था एवान्योन्यमन्वयं गमयन्ति, न तत्रार्थापत्त्याद्यनुमानयोर्व्यापारः । यथा-- सुरभि चन्दनं, स्वादु सहकारमिति । न चात्र विशिष्टप्रतिपत्तौ प्रत्यक्षमेव व्याप्रियते ; चक्षिरादीनां रूपादिनैयत्येन परस्परविषयेणाज्ञातत्वात् । तथा हि-- न गन्धाद्युपलब्धौ चक्षुः व्याप्रियते । नापि रूपाद्युपलब्धौ ध्राणमिति । अस्ति च सुरभिचन्दनमित्यादौ विशिष्टार्थप्रतिपत्तिः । एवं श्वेतोऽश्वो धावतीत्यत्रापि द्रष्टव्यम् ।
8.51
	यञ्चात्रोक्तं -- कस्मिन् प्रमाणोऽस्यान्तर्भाव इति तेन न कस्मिंश्चित्प्रमाणेऽन्तर्भावः । किन्तु प्रमाणफलमेतत् । यदि वा पदार्थएवात्र प्रमाणम्, तेषां च शब्द एवान्तर्भावान्न सप्तमप्रमाणात्तिः । पदार्था हि शब्दात्प्रमाणान्तरतो वा प्रतिपन्ना आकाङ्क्षासन्निधियोग्यताभिः क्रियाकारकादिरूपेण चेत्प्रतीयमानाः संसर्गबुद्धिं जनयन्ति । शाब्दमेवैतद्भवति । 
8.52
	यत्पुनराकङ्क्षासन्निधियोग्यतावन्तः पदार्था एव वाक्यार्थीभवन्तीत्युपन्यस्य दूषितं, तत्र न वयमेवं ब्रूमः पदार्था एव वाक्यार्थीभवन्तीति । किन्तर्हि गमयन्ति । य़्च प्रत्ययदृष्टान्तेन द्वितीयपदस्यान्विताभिधायित्वेऽर्धवैशसमुक्तं तदपि नास्ति प्रकृतिप्रत्ययोरपि पदनदेवान्वयव्यतिरेकावधारितव्यतिरिक्तशक्तिकयोरभिहितान्वयस्यैवोपपत्तेः ।
पाकं हि पचिरेवाह कर्तारं प्रत्ययोऽप्यकः । पाकयुक्तः पुनः कर्ता वाच्यो नैकस्य कस्यचित् ।।
प्रकृतिप्रत्ययौ बूतः प्रत्ययार्थं सहेति च । भेदेनैवाभिधानेऽपि प्राधान्यादेवमुच्यते ।।
लाक्षणिकावाक्यार्थविषये तु मृषैवोपलब्धाः स्मः । नहि गामानयेत्यादौ लक्षणास्माभिरिष्यते । गङ्गायं घोष इत्यादौ न चैषा प्रतिषिध्यते, तेन न मुख्यलाक्षणिकावाक्यार्थप्रविभागानुपपत्तिः । 
8.53
	यदपि क्रियाऽवगता कारकान्वयिनीमात्मनो दशामवगमयत्यविनाभावित्वादित्यस्मिन् पक्षे विशेषानवधारणमशाब्दत्वं च दोष इत्युक्तं तदप्यनुमतमेव । न ह्यविनाभावतो विशिष्टा वाक्यार्थप्रतीतिरिति मन्यामहे, अपित्वाकाङ्क्षासन्निधियोग्यताबलेन । आकाङ्क्षादिसद्भावे च शाब्दात्वं भवत्येवेत्याभिहितं पुरस्तात् । 
8.54
	यञ्च प्राथम्यादिभिः पदानामेवान्वयबोधनशक्तिरस्त्विति वादितन्नत्रभिधानशक्तिः पदानामिष्यत एव । अन्ययपर्यन्तता तु तस्या नेष्यते, वाक्यार्थप्रतीतेरन्यथाप्युपपद्यमानत्वात् । वाक्यार्थे हि तात्पर्यशक्तिः पदानां व्यप्रियते, नाभिधीत्री । तञ्च प्रथमदशां विवञ्चता भवतान्विताभिधानमभ्युपगतम् । त़्च न युक्तम् । सर्वत्राभिधात्र्याः शक्तेरविशेषेण प्रवृत्तौ पदार्थनैयत्यानवधारणे पदान्तरोञ्चारवैयर्थ्यादिदोषप्रसङ्गाते । पदान्तरानुञ्चारणे त्रयेणान्वितमर्थमभिदधाति गोशब्दः । स नाभिधीयते तत्संसर्गश्चाभिधीयत इति प्रतिषिद्धम् । तदभिधाने तु तद्वित्संबन्धाभिधानमित्येकमेव गोपदं सर्वार्थं स्यात् । तस्मन्न सर्वत्राभिधात्री शक्तिः शब्दस्योपपद्यत इति नान्वितभिधानम् ।
8.55
	एतेन यदुक्तं पदार्थानां बोधनशक्तिरेव कल्प्या, पदानां तु क्लृप्तानामेवान्वयपर्यन्ततेति धर्मिकल्पनातो धर्मकल्पना लबीयसीति अन्विताभिधानमेव युक्तमिति, तदपि निरस्तं भवति । यञ्चोकं सम्बन्धस्मरणावगतसम्बन्धिप्रतिपत्तिसिद्धान्वितार्थगोचरैवाभिधानशाक्तिरस्त्विति ; तदप्यनुपपन्नम् । 
सम्बन्धस्मपरणसव्यपेक्षस्य पदस्याभिधायकत्वात् । न चान्विते सम्बन्धस्मरणं भवति । प्रतियोगिनामानन्त्येन सम्बन्धस्य ग्रहीतुमशक्यत्वात् । तस्मान्निष्कृष्टपदार्थमात्रविशयत्वमेवाभ्युपगमनीयम् ।
8.56
	यत्त्वधिगतविषयत्वं दूषणमुक्तं तदष्यत एव  । अत एव न पदं पदार्थे प्रमाणं ; अधिगतविषयत्वात् । अनधिगतार्थगन्तृ हि प्रमाणं भवति । न च पदस्य स्वर्थे  स्मारकत्वमेव । यदाह---
	पदमभ्यधिकाभावात्स्मरकं न विशिष्यते । 
नतु स्मारकमेव भवति । तस्मात्पदानामभिहितान्वय एव न्याय्य इति । 
8.57
	उभयवादिनस्त्वेवमामवन्ति, सामान्यतोऽन्वितभिधानं विशेषतोऽभिहितान्वय इति । गोशब्दो हि स्वार्थमनवगतविशेषगुणक्रियासामान्यान्वितमभिधत्ते । तदेतत्सामान्येनान्विताभिधानम् । शुक्लादिगुणविशेषस्तु पदान्तरादवगम्यते । सोऽयं विशेषंणाभिहितान्वय इति । 
8.58
	अपि च क्रियाकारकसंसर्गरूपो वाक्यार्थः क्रियासम्बन्धमन्तरेण कारकत्वानुकपपत्तेः । विशेषेषु चानन्तयव्यभिचारादिदोषात्क्रियासामान्यान्वित एव । कारके कारकपदानां सम्बन्धाग्रहणं, संबन्धानुसारेण   चाभिधानात् । सामान्येऽन्विताबिधानमेव घटते । व्यवहारकाले च क्रियाविशेषान्वितानामेव कारकाणामुपसम्भात् । क्रियाणामपि च कारकविशेषान्वितानां प्रतीतेः शब्दव्यापारस्य सामान्यान्वयाभिधानेनैव परिसमाप्तेर्विशेषेष्वबिहितान्वय एव युज्यते । एवं च पदान्तरोञ्चारणमपि न व्यर्थ भवति, अपेक्षितक्रियाकारकविशेषसमर्पकत्वेनार्थवत्त्वात् । 
8.59
	यद्यपि चात्र क्रियाकारकमात्रान्वयाभिधाने क्रियाकारकमात्रसम्बन्धित्वं क्रियाकारकसामान्याभिप्रायम् । तथाहि ; स्वार्थमात्रोपादायिनः सर्वभेदान्प्रति योग्यता ;  तदेवानुगुण्यमात्रं सामान्यं,  न हि तथान्यथा सर्वथा वेति सामान्यमवस्थितरूपं कॢञ्चिदस्ति, सर्व एव ते विशेष एव । तस्यास्तु सामान्यावस्थायां भेदस्य कस्यचिदनिरूपणादत्यागाञ्च या सर्वभेदोपग्रहयोग्यतया परिप्लवमानार्थकल्पना तां सम्बन्धो विषयान्तरादवाच्छद्य विशिष्टे विशिष्टे विषये नियमयति । तदुक्तम्----
सर्वभेदानुगुण्यं तु सामान्यमपरे विदुः । तदर्थान्तरसंसर्गाद्भजते बेदरूपताम् ।।
भेदानाकाङ्क्षातस्तस्य सा पारिप्लवमानता । अवच्छिनत्ति सम्बन्धं तां विशेषे निवेशयन् ।।
अत एव च नानेकवाक्यार्थप्रतीतिः । सर्वेषां कारकाणां कर्मादिभावेन व्यवस्थितानामेव क्रियासम्बन्धात् । न च प्रथमाश्रितादप्ययर्थप्रतीतिः, विद्यमानस्याप्यन्वयस्य सम्बन्धग्रहणमन्तरेणानुपलब्धेः । न चैकपदोञ्चारमकाले सकलवाक्यार्थप्रतीतिः, तदानीं विशेषसमर्पकपदप्रयोगायोगात् । 
8.60
	यद्येवं सामान्येनान्विताभिधानमेवास्तु, किं विशेषेणाभिहितान्वयेन । वृद्धव्यवहारप्रसिद्धसम्बन्धो हि शब्दोऽर्थस्य वाचकः । अन्वयव्यतिरेकाभ्यां च सम्बनधावधारणम् । न च विशेषान्वयविषयौ तौ सम्भवतः । क्रियापदं हि कारकतामामान्यव्यभिचारिण्या क्रियया सहान्वयव्यतिरेकौ भजते, विशेषान्वये विशेषान्तरव्यभिचारात् । एवं कारकपदमपि । तन्न ; विशेषान्वयेऽपि आकाङ्क्षासन्निधियोग्यत्वोपाधिवशेन सम्बनअधग्रहणं सुकरमिति तदभिधायितैव युक्ता पदानाम् । यदि चासौ नेष्यते तदा वाक्यार्थप्रतीतिरेव नोपपद्यते, वाक्यार्थस्य विशेषान्वयरूपत्वात् । 
8.61
	ननु च सामान्यान्वयोऽभिहितो विशेषस्य सामान्यस्यैव प्रत्येतुमशक्तत्वात् । नैवम् । यथा जातिर्व्यक्तिमाक्षिपन्त्यपि न प्रतिनियतं विशेषमाक्षिपति, तथात्रापि नियतविशेषाभावान्नियतविशेषात्मकवाक्यार्थप्रतीतिरूपपन्ना ।
8.62
	ननु विशेषणामात्राक्षेऽपि य आकाङ्क्षितः सन्निहितो योग्यश्च विसेषः पदान्तरेण समर्प्यते स एव गृह्यत इति । तदतिक्रमे प्रमाणाभावात् । एतदपि न सम्यक् । सामान्यान्विताभिधानवादीनो हि मते पदानि तावत्तन्मात्रपर्यवसितशक्तीनि ; पदार्थानामपिचान्वयबोधनशक्तिर्नाङ्गीक्रियते । न च सामान्याक्षेपोऽपि नियतविशेषमास्कन्दति । तेनाकाङ्क्षिते योग्ये च विशेषपदान्तरेण सन्निधापिते तदन्वयबोधकर्रमाणाभावादवन्वयो न प्रतीयते । अत आकाङ्क्षासन्निधियोग्यत्वान्नयनुपयोगीन्येव । 
8.63
	विशेषान्विताभिधानवादिनस्तु मते सम्बन्धग्रहणं प्रत्युपाधित्वेनानुप्रविष्टानि वाक्यार्थप्रतिपत्तावुपयुज्यन्ते । 
पदात्पदार्थः पदार्थान्तरसम्बन्धो बोद्धव्य इत्यस्यां व्युत्पत्तावुपाधित्वेन योग्यतवादिकर्मानुप्रविशद्विशेषान्विताभिधानवादिनः पक्षमपाकरोति, न सामान्याभिधानवादिन इति । किञ्च 
क्रियाकारकस्वभावालोचनयापि कारकमात्रेणान्वयसिद्धेर्वृथा सामान्यमात्रान्वयाभिधायकता शब्दस्याङ्गीक्रियते । तस्मात्तदुक्त एव न्यायः श्रेयान्, सामान्योनान्विताभिधानं, विशेषेणाभिहितान्वय इति । युक्तं चैतत्पदस्य प्रकृतिप्रत्ययात्मकत्वात् । पदे हि पचतीत्यादौ प्रकृत्यर्थः प्रत्यार्थश्च सामान्यविशेषावगमरूपमन्योन्यान्वितं प्रतीयते । तत्र पचीत्येषा प्रकृतिः सिद्धसाध्यत्वादिधर्मविनिर्मुक्तं प्रत्ययार्थमात्रान्वययोग्यं पाकसामान्यमात्रमभिधदधाति । अतिप्रत्ययस्तु पौर्वापर्यनियमान्न प्रकृतिवत्स्वान्त्रः सामान्यमात्रे धियमादधाति । अपि तु प्रकृतार्थापेक्षायाचक्षाणः स्वार्थं विशेषमेव समर्पयतीति । अनुभववादिनः पुनरित्थं समर्थयन्ते नान्विताभिधानं किन्तर्हि समुदितैः पदैरेको वाक्यार्थः प्रत्याय्यते । स च गुणभूतेतरपदार्थसंसृष्टः कश्चित्पदार्थ एवेति । 
8.64
	ननु किमयमन्विताभिधानपक्षः पुनरुत्थापयितुमिष्टः । मैवम् ; नेदमन्विताभिधानम् । किं तर्हि संहत्यकारता पदानाम् ? उच्यते, संहत्यकारताप्यस्ति । न चान्विताभिधानम् । अन्वितमर्थे पदानि संहत्य संपादयन्ति । न त्वन्वितमभिदधति । किमिदानीं कुर्वन्ति वाक्यार्थं पदानि, घटमिव मृदादीनि ? एतदीपे नास्ति, ज्ञापकत्वात्तेषाम् । का तर्हीयं वाचो युक्तिः ? संहत्यकारीणी पदानि, न चान्वितमभिदधतीति इमानि पदान्यन्वितं प्रत्याययन्ति,नाभिदधतीति नाभिधात्री शक्तिरन्वितविषया, किन्त्वन्वयव्यतिरेकावगतनिष्कृष्टस्वार्थविशयैव । तात्पर्यशक्तिस्तु तेषामन्वितावगमपर्यन्ता सह व्यापारात् व्यापारस्य तदीयनिराकांक्षप्रत्ययोत्पादनपर्यन्तत्वात् । तथाहि---
अन्यथैव प्रनर्तन्ते प्रत्यक्षान्युद्भवाद्धियः । अर्थं पूर्वमपूर्वं वा दर्शयन्त्यः पुरः स्थितम् ।।
अन्यथैव मितश्शब्दी विषयेषु विजृम्भते । प्रतिपत्तुरनाकाङ्क्षप्रत्ययोत्पादनावधिः ।।
अत एव पदं लोके केवलं न प्रयुच्यते । न हि तेन निराकाङ्क्षा श्रोतुरीधीयेत मतिः ।।
8.65
	नन्विभिधानव्यतिरिक्तः कोऽन्यः शब्दस्य कृत्स्नफलपर्यन्तप्रत्यायनात्मा व्यापारः । अस्ति कश्चिद्यः सर्वैरेव संसर्गवादिभिरप्रत्याख्येयः । न हि संसर्गोऽभिधीयते । प्रतयते च वाक्यत् । ननु संसृष्टाभिधाने सति संसर्गः प्रतीयते, नान्यथा । नैतदेवम्, संहत्याकारित्वादेव संसर्गावगमसिद्धेः । न हि संसर्गकारणं न स्स्पृष्टं च कार्यं क्कचितद्दृश्यते । 
8.66
	अपि च प्रकृतिप्रत्ययौ हि परस्परसापेक्षमर्थाभिधायिनौ । न च प्रकृत्या प्रत्यायार्थोऽभिधीयते, नियोग्य धातुवाच्यत्वात् । न च प्रत्ययेन प्रकृत्यर्थोऽभिधीयते, यज्यादेर्लिङाद्यर्थानुपपत्तेः । न च तौ पृथक्स्वकार्यं रुरुतः । एवं पदान्यपि परस्परापेक्षीणि संहत्य कार्यं करिष्यन्ति । न च परस्परस्यार्थमभिधास्यन्ति वाक्यान्यपि प्रकरमपतितान्येनमेव । तदुक्तम्---
प्रकृतिप्रत्ययौ यद्धदपेक्षेते परस्परम् । पदं पदान्तरं तद्वद्वाक्यं वाक्यान्तरं तथा ।।
इति । अयमेव च पक्षः श्रेयान् । संहत्यकारित्वं पदार्थानां सङ्कीर्णानाञ्च ।
निरपेक्षप्रयोगे या सकला कल्पना भवेत् । तदन्वितभिधाने तु पदान्तमनर्थकम् ।।
संहत्यकारिपक्षे तु दोषो नैकोपि  युज्यते । तेनायमुपगन्तव्यो मार्गो विगतकण्टकः ।।
अभिधीत्री मता शक्तिः पदानां स्वार्थानिष्ठता । तेषां तात्पर्यशक्तिस्तु संसर्गावगमावधिः ।।
तेनान्विताभिधानं हि नास्माभिरिह मृष्यते । अन्वितप्रतिपत्तिस्तु बाढमभ्युपगम्यते ।।
संहत्यकारित्वाञ्चा पदानां न स्वार्थ एव तात्पर्यार्थमुञ्चारणं, अपितु प्रधानकार्यमेव कर्तुम् । तदुक्तम् ---
वाक्यार्थमितये तेषां प्रवृत्तौ नान्तरीयकम् । पाके ज्वालेन काष्ठानां पदार्थप्रतिपादनम् ।।
तस्मान्नान्विताभिधानं नाप्यभिहितानामन्वयः । किन्ति यथोपन्यास्तपक्ष एव श्रेयानिति ।
8.67
तदेवमाकाङ्क्षासन्निधियोग्यतावन्तः पदार्थश्चतुष्प्रकारमन्वयमनुभवन्तो वाक्यार्थीभवन्ति । ननु चायोग्यतायामप्यन्वयो दृश्यते, भवति पश्य मृगो धावतीति । नहि साध्यैकस्वभावायाः  साध्यत्वं साधनन्वं च युज्यत इति । नैवम् ; साध्यत्वेनैव साधनत्वात् । क्रियाभ्युपपत्तिरूपेण भवनस्वभावा साध्यस्वभावेनैव क्रमरूपा । यदेव चास्या अनिदन्तानिर्देश्यमपरिनिष्ठितं भवनं साध्यैकरूपं तेनैवैषात्र साध्यबावं च प्रतिपद्यत इति 
सिद्धातावभासः कुत इति चेत् ? कर्तर्युत्पन्नो लकारस्तां सिद्धत्वेनावभासयति । यथा चोरस्य रुजतीति । धात्वर्थ एव रोगलक्षणः, कर्त्रन्तराश्रवणात् साध्यरूपेणैव कर्तृभावमनुभवत्सिद्धतयावभासते । 
8.68
	यदि वा पदस्य न पदरपमेवाधिकार्थता किन्तर्हि वाक्यरूपात् ? तद्यथा---पुरुष िति पदकाले पुरुषो व्यतिरिक्ता उच्यते । यदा तु राज्ञः पुरुष इति विशेषणसन्निधियोग्यस्तदाष़स्य व्यतिरेको भवति, पुरुषविशेषोऽयं राजपुरुष इति। एवं पचतीति नैतस्मात्पदरूपादेवाधिकार्थत्वम् । यदा तु भवतीति पदान्तरसन्निधिः तदा वाक्यकाले पुरुषस्येव व्यतिरेक उपजायत इति । यदि वा न कदाचिदपरा तदतिरेकिणी भवनक्रिया, कश्चिदपरो वा कर्ता विरोधहेतुरस्ति । अपितु सैव व्यपदेशिवद्भावन्यायेन क्रियारूपतां भवितृत्वं च दर्शयन्ती चकास्ति ।
8.69
	अपि चैकस्याप्यर्थस्य विषयभेदेन द्विधर्मत्वं दृश्यते. यथा---राज्ञः पुरुषस्य पुत्र इति पुरुषः, शेषी च भवति शेषश्चेति राजानं प्रतिशेषी । अविचलितस्वार्थपुत्रार्थान्तरं विचलितस्वार्थः शेषत्वमापद्यते । एवं भवति पचतीत्यत्र भवतोऽकर्तृत्वं साध्यत्वं च भविष्यति । पश्य मृगो धावतीत्यत्र च मृगो कर्तरि साध्यभावं प्राधान्यं चाजहत्सरणं दृशावङ्गत्वं साधनत्वं च गमिष्यतीति ।
8.70
	अतवायमर्थः साधनमयं साध्यमिति पुसिद्धमात्रमेतत् । यथा पदे अयं प्रकृत्यर्थोऽयं प्रत्ययार्थ इति एक एवासावर्थो विशेष्टो वा खण्ड एव प्रतीयते । यथा मुण्डयति चर्चयतीति । अत्र मुण्डयति माणवकमिति मिण्डिः केशच्छेदनवचनः । अस्य तु व्युत्पत्तिः मुण्डं करोतीति । करोतिं सामान्यप्रवृत्तं विशेषे मुण्डशब्दोऽवस्थापयति । करोतिविशेषोऽयं यस्मिण्णिजित्पद्यते न करोतिमात्रम् । एवं चर्चां करोति चर्चयतीति । अतः केचिन्मुण्डिचर्चादींश्चिरादिषु पठन्ति मिण्डकेशखण्डनेषु मुण्डयति चर्चयतीति । एवं पश्य मृगो धावतीति । इदमत्र साधनपदमिदं साध्यमित्युत्प्रेक्षैषा । इदं त्वर्थसतत्वम्। नात्र सरणं, न दर्शनं, न मृगः । किन्तर्हि मृगकर्तृको दृशिकर्मा सरणविशेषोऽयं खण्डो वाक्यार्थं इति ।
8.71
	एतेन पुत्रमिच्छति पुत्रीयतीत्यीदयोऽपि व्याख्याताः । व्यपेक्षावतां समर्थानामन्वितार्थानां च पदार्थानां तिलतण्डुलवत् क्षीरनीरवत् पांससूकव़ञ्च यदविभागरूपेण भवनं स एकार्थीभावः । लक्षणं चैतत्समस्तं व्यस्तं च । तेन सापेक्षासमर्थसमासदीनामुपसङ्ग्रहः । कः पुरनस्य व्यपेक्षातो भेदः ? उच्यते, व्यपेक्षायां सङ्ख्याविशेषे व्यक्ताभिधानमुपसर्जनविशेषणं चयोगः क्रमानियमो व्यवधानं यथेष्टमन्यमेकवद्भावः एकशेषः । अनेकविधानामैक्यमेकविधानं चानैक्यमिति । तद्याथा व्यपेक्षायां सङ्ख्यविशेषः राज्ञः पुरुषः, राज्ञो पुरुषः, राज्ञां वा पुरुषः । एकार्थीभावे तु तदभावो राजपुरुषः । व्यपेक्षायां व्यक्तिभिधानं राज्ञः पुरुषः ; एकार्थीभावे तु राजपुरुष इत्यत्र लोण्मध्यमपुरुषैकवचनं विभक्तिलोपोवेति नाभिधानव्यक्तिः व्यपेक्षायामुपसर्जनस्य विशेषणं, ऋद्धस्य राज्ञः पुरुषः । एकार्थीभावे तदभावः, राजपुरुषः । व्यपेक्षायां च योगः, राज्ञः पुरुषो ब्राह्मणस्य च । एकार्थीभावे तु राजपुरुषः, व्यपेक्षायां क्रमानियमो राज्ञः पुरुषः पुरुषः राज्ञः । एकार्थीभावे तु राजपुरुषोयमित्येव । व्यपेक्षायां यथेष्टमन्यरेणाभिसम्बन्धः, राज्ञः पुरुषो भार्या वेति । एकार्थीभावे तु नियमतः पुरुषेणैव सम्बन्धो न भार्यया । व्यपेक्षायां शब्दान्तरप्रयोगो दध्नोपसिक्तं परिग्लानोऽध्ययनाय । एकार्थीभावे तु नैवम्, दध्योदनं पर्यध्ययन इति । एकार्थीभाने ऐकपद्यं यथा---आत्माना तृतीयः कण्ठे काल इति । ऐकशब्धं यथा---पितरौ भ्रातराविति । ऐकस्वर्यं यथा--चित्रगुः, ब्राह्मणकम्बल इति । एकविभक्तित्वं यथा---नीलोत्पलं, राजपुरिष इति । एकवद्भावो यथा--गवाश्वं, प्लक्षन्यग्रोध इति । एकशेषो यथा---अक्षा वृक्षा इति ।अनेकविधानामैक्यं यथा-- पुत्रमिच्छत्यात्मनः पुत्रीयति, मुण्डं करोति मुण्डयतीति । एकविधानामनैक्यं यथा---कंसवधमाचष्टे कंसं घातयति, पुष्यचन्द्रयोगं जानाति पुष्येण चन्द्रं योजयतीति । व्यपेक्षायां तु नैवमिति ।
8.72
	सोऽयमेकार्थीभावो व्यपेक्षावैलक्षण्येन विप्रथमानस्समानस्समासतद्धिताख्यादिषु त्रिषु त्रिधा विख्यायते, वाक्यतुल्यार्थः वाक्याधिकार्थः वाक्यान्यार्थ इति । वाक्यतुल्यार्थो यथा---वीरः पुरुषो वीरपुरुषः, कष्टं श्रितः कष्टश्रित इति । वाक्याधिकार्थो यथा---गुडेन मिश्रा धानाः गुडधानाः, शङ्कुलयाकृतः खण्डः शङ्कुलखण्ड इति । वाक्यान्यार्थो यथा--- कुशं लातीति कुशलः, प्रकृष्टो प्रवीणः ।
8.73
	अथायं त्रिप्रकारोऽप्यनेकधा भिद्यते । तद्यथा--नित्यसमासः, नित्यासमासः, असमर्थसमासः, 
अलुक्समासः, सापेक्षसमासः, निरपेक्षसमासः, पूर्वपदप्रधानः, उत्तरपदप्रधानः, उभयपदप्रधानः, अनयपदप्रधानः, अन्यथोपसर्जनः, तिङ्समासः, प्रातिपदिकसमासः, उपपदसमासः, प्रादिसमासः, नञ्समासः, एकदेशिसमासः, सामानयसमासः, विशेषसमासः, समानाधिकरणः, भिन्नधिकरणः, उपमानसमासः, उपमेयसमास इति । तेषु नित्यसमासो 
यथा----लोबितशालिः, गौरखरः, उद्दालपुष्पभञ्जिका, दन्तलेखक इति ।
नित्यसमासो यथा----अकिञ्चित्कुर्वाणः, अमाषं हरमाणः, अगाधमुत्सृप्ताः, छात्राणां पञ्चम इति । 
असमर्थसमासो यथा----असूर्यंपश्या राजदाराः, अपुनर्गेयाः श्लोकाः, अश्राद्धभोजी ब्राह्मणः, अलवणभोजी भिक्षुरिति । 
अलुक्समासो यथा----स्तोकान्मुक्तः, आत्मना तृतीयः, पश्यतो हरः, कण्ठे काल इति । 
सापेक्षसमासो यथा---- यज्ञदत्तस्य भ्रातृभार्या, विष्णुमित्रस्य गुरुकुलम्, चूतस्य फलरसः, प्रियायाः स्तस्पर्श इति । 
निरपेक्षसमासो यथा---- वर्षशतमायुरस्य शतायुः, शाकप्रधानः पार्थिवः शाकपार्थिवः, अश्वयुक्तो रथोऽश्वरथः, अश्रेणयः श्रेणयः कृताः श्रेणीकृता इति ।
पूर्वपदप्रधानो यथा---- उपकुम्भम्, निर्मक्षिकम्, बहिर्ग्रामम्, पारोगङ्गमिति ।
उत्तरपदप्रधानो यथा---- आरूढवानरो वृक्षः, (c)ढरथोऽनङ्वान्, तित्रगुर्देवदत्तः, मत्तमातङ्गं वनमिति । 
अन्यथाप्रधानो यथा---- उन्मत्तगङ्गं प़्चकपालः, द्वित्राः, कृष्णशार इति । 
अन्यथोपसर्जनो यथा---- शाकप्रति, प्राप्तजीविकः, गोगर्भिणी, अग्निस्तोक इति ।
तिङ्समासो यथा---- अस्तिक्षीरा, एहिवाणिजा, अश्नीतपिबता, सवादतमोदतेति । 
प्रातिपदिकसमासो यथा---- दधसेक्, चर्मक्रीति । 

उपपदसमासो यथा---- कुम्भकारः, पङ्कजम्, उष्ट्रक्रोशी, सहयुद्ध्वेति ।
प्रादिसमासो यथा---- निष्कौशाम्बिः, उत्पश्यः, दुरासदः, सुप्रबोध इति । 
नञ्समासो यथा---- अब्राह्मणः, अनेकः, अभार्यः, अपचसीति ।
एकदेशिसमासो यथा---- चन्द्र इव मुखमस्याश्चन्द्रमुखी, मृगीव चपला मृगचपला, शस्त्रीव श्यामा शस्त्रश्यामा, अनन्येन सदृशी अनन्यसदृशी ।
उपमेयसमासो यथा---- व्यघ्र इव पुरुषः पुरुषव्यघ्रः, करीव कलभः करिकलभः, शार्दूल इव राजा राजशार्दूलः, चन्द्र इव मुखं मुखचन्द्र इति । 
8.74
	किं पुनरुपमानं किंवोपमेयं किं यदेवोपमानं तदेवापमेयं, आहोस्विदन्यदुपमानमन्यदुपमेयम् ? कॢञ्चातः यदि यदेवोपमानं, तदेवोपमेयम्, उपमार्थो न घटते । न हि भवति गौरिव गौः, अन्यदुपमानमन्यदुपमेयं तथाप्युपमार्थो न धटते । नहि भवति गौरिवाश्वा इति, एवं तर्हि यत्र किञ्चित्सामान्यं कश्चिञ्च विशेषः तत्रोपमानोपमेये भवतः । किं वक्तव्यमेतत् । नहि कथमप्यनुक्तं गम्यते ? मानं हि नामानिर्ज्ञातज्ञानार्थमुपादीयते । यथा प्रस्थादिमानमनिर्ज्ञातस्य धान्यादेर्मेयस्यात्यन्तावच्छेदायोपादीयते तत्समीपेऽयं नात्यन्ताय मिमीते तदुपमानं ; यथा गौरिव गवयः । गौरस्य निर्ज्ञातः तर्हि यस्य गवयो निर्ज्ञातः स्यात् गौरनिर्ज्ञातः कर्तव्यः, तेन गवय इव गौरिति । बाढं कर्तव्यं, यथा भेदसादृस्याध्यासितमूर्तयः पदार्थाः परस्परमनिमेनोपमानोपमेयभावमधिगच्छन्ति । यथा चन्द्र इव मुखं कामिन्यां. मुखमिव चन्द्रो यामिन्यां, यत्र पुनर्भेदसादृश्याध्यासितमूर्तित्वं न, तत्रोपमानोपमेयभावोऽपि न । यथा गौरिव गौः, गौरिवाश्व इति । 
8.75
	ननु य एते भेदसादृश्याध्यासिताः पदार्थस्ते नान्तरेण देशकालक्रियादिसम्पादितं विरोधं भवितुमर्हन्तीति सामानाधिकरण्यानुपपत्तिः । नैवम् ; यद्यप्युपमानमुपमेयं च परमार्थतो भिन्नं तथाप्युपमानशब्दा गौणीं वृत्तिमाश्रित्योपमेये वर्तमानास्तयोर्भेदं तिरोदधति ।
8.76
	तथा हि ; यदा व्याघ्रादयः शौर्याद्यतिशयनिबन्धनमुपमानोपमेयसम्बन्धमनुभूय ततः उपमानोपमेयसम्बन्धाद्यारोपिता भेदा उपमेये वर्तन्ते व्याघ्रसदृशोऽयं व्याघ्र इति, तदा 
पुरुषादिश्रितिभिरभिन्नाधिकरणाः समस्यन्त इति किं पुनरुपमानोपमेयप्रतिपत्तिनिबन्धनेभ्य एव शब्देभ्यः सादृश्यप्रतिपत्तिः ? उत तेभ्यश्चान्येब्यश्चेति । 
8.77
	किञ्चातो यदि तेभ्य एव पुरुषं व्याघ्रं च वीक्षस्वेत्यत्रापि स्यात् । इव प्रयोगवैयर्थ्यं च । अथ द्वितीयः पक्षः पुरुषो व्याघ्र इवेत्येव स्यात्, न पुरुषव्यघ्र इति । यथेच्छसि तथास्तु ।
8.78
	अस्तु तावत्प्रथमः पक्षः । ननु चोक्तं पुरुषं व्याघ्रं च वीक्षस्वेत्यत्रापि सादृश्यप्रतिपत्तिः स्यात् । इह हि 
पुरुषव्याघ्रयोर्वीक्षमक्रियासमवेशमात्रं विवक्षितम् । न सादृशम् । ननु विवक्षातोऽपि सादृश्यप्रतिपत्ताविवादशब्दोपादानमनर्थकम् । यत्र मुख्यवृत्तिव्यतिक्रमेण गौणीं वृत्तिमाश्रित्योपमानशब्दा उपमेयविशेषेषु प्रयुज्यन्ते तत्रैव इवादिशब्दविकलाः सादृश्यं गमयन्ति । यथा कश्चदव्याघ्रं पुरुषं व्याघ्र इत्याह, तेन मन्यामहे व्याघ्रसदृशोऽयं पुरुष इति । ततश्च व्याघ्रधर्माणां शौर्यबलवत्वादीनां वायघ्रशब्दात्पुरुषे प्रतिपत्तिर्भविष्यति । यदा पुनरुपमानोपमेयशब्दामुख्यार्थप्रतिपत्तये विवक्षितोपमानोपमेयभावेषु वाक्येषु स्वरूपाभेदादशक्ताः सादृश्यमवगमयुतुं, तदाऽपेक्षन्ते द्वितीयमिवादिशब्दप्रयोगमिति किं पुनरिहोदाहरणं शस्त्रीव श्यामा शस्त्रीश्यामेति । 
8.79
	ननु च चात्र श्यामाशब्दोपात्तस्य धर्मस्योपमानोपमेयोस्तुल्यतावद्योतनायेवशब्दः प्रयुज्यते । व्याघ्र इव पुरुष इत्यत्र तु सामान्यप्रयोगाभावात् कस्य पुरुषव्याघ्रयोस्साधारण्यमिवशब्देनावद्योत्यत इति ? उच्यते, शब्दः क्क्चिदभिधावृत्तया अर्थं बोधयति । यथा गुण्डाशब्दो गुडद्रव्यं, क्कचिद्गमकवृत्त्या, यथा गुडद्रव्याविनाबाविमाधुर्यं । एवमिह व्याघ्रशब्देन व्याघ्राविनाभाविशैर्यदिकं गमितं तस्य व्याघ्रपुरुषयोस्सादृश्यसिद्ध्यर्थमुभयाधिकरणतावद्योतनमिवेन क्रियत इति । एतेन शस्त्रीश्यमामेत्यपि व्याख्यातम् । अत्राप्यनुपात्तमपि देवदत्तेति गम्यते । क्क पुनरयं श्यामाशब्दो  वर्तते शस्त्र्यामित्याह । केन तर्हीदानीं देवत्ततो गम्यते ? समासेन । यदाह--- उपमानानि सामान्यवचनैः समस्यन्ते सामानत्वं च साधारण्ये सति स्यात् । तत्तु देवदत्तमन्तरेण नोपपद्यत इति । यद्येवं शस्त्रीश्यामो देवदत्त इति न सिद्धाति । उपसर्जनस्येति  हस्वत्वं भविष्यति यदि तर्हि उपसर्जनान्येवेजातीयकान्यपि भवन्ति। तत्तिरिकल्माषीकुम्भकपाललोहिनीत्यनुपसर्जनलक्षमईकारो न प्राप्नोति । एवं तर्हि शस्त्र्यामेव शस्त्रीशब्दो वर्तते । श्यामाशब्दस्तु देवदत्तायाम् । एवमपि गुणो निर्दिष्टो भवति । बहवश्च शस्त्र्यां गुणाः सूक्ष्मा श्लाक्ष्णा तीक्ष्णा पृथुः श्यामेति । अनिर्दिश्यमानस्यापि गुणस्य भवति लोके सम्प्रत्ययः । तद्यथा---चन्द्रमुखी देवदत्तेति । बहवश्चन्द्रे गुणाः, या चासौ प्रियदर्शनता सा गम्यते । यथा च व्याघ्रोऽयं पुरुष इति बहुष्वपि व्याघ्रगुणेषु शौर्यं बलवत्ता वा प्रतीयत इति । एवमपि समानाधिकरणेनेति वर्तते । व्यधिकरणत्वात्समासो न प्राप्नोति । किं हि वचनान्न भवति । यद्यपि तावद्वचनात्समासः स्यात् । मृगीव चपला मृगचपलेति समानाधिकरणलक्षणः पुंवद्भावो न प्राप्नोति । एवं तर्हि तस्यामेवोभयं वर्तते । एतञ्चात्र युक्तं यत्तस्यामेवोभयं वर्तते, इतरथा हि बह्वपेक्ष्यं स्यात् । यदा तावदेवं विग्रहः क्रियते तदा शस्त्रीश्यामा, एवं देवदत्तेति तदा श्यामेति शस्त्रापेक्ष्यं स्यात् । यदा शस्त्रीश्यमा चासौ श्यामा च शस्त्रीश्यामेति तदा न किञ्चिदपेक्ष्यते, सामानाधिकरण्यं च भवति । 
8.80
	नन्वेवं सति शस्त्रीशब्दस्य देवदत्तायां प्रवृत्तिनिमित्तमनिर्दिहं भवति प्रतीयमानं भविष्यतीति चेत् किं तदिति पृच्छामि । यदि श्यामत्वमेव ? श्यामेति शब्दस्योक्तार्थत्वादप्रयोगः प्राप्नोति । नहि गुणवृत्त्या प्रतिपादितेषु गुणेषु तदभिधानाय गुणवचनः प्रयुज्यते, न हि भवति पुरुषोऽयं व्याध्रशूर इति ।
8.81
	अथानभिहितं तैक्ष्ण्यादिकमुपादाय शस्त्रीशब्दो देवदत्तायां वर्तते तर्हि तीक्ष्णश्यमगुणवचनयोः खञ्जकूणवत्समासे उपमानानि सामान्यवचनैरिति विरुध्यते, श्यामशस्त्रीति प्रयोगः प्राप्नोति । 
8.82
	ननु पक्षत्रयेऽपि देषदर्शानात् पक्षान्तराभावाञ्च किन्नु भवितव्यमेवोपमानसमासेन भवितव्यम् । किन्तु पूर्वोतत्रपक्षौ व्युदस्य मध्यमे पक्षे शस्त्रीव श्यामा देवदत्तेत्यवैयधिकरण्येऽपि वचनसामर्थ्यात् । 
8.83
	ननूक्तं तत्र मृगचपलेति समानाधिकरणलक्षणः पुंवद्भोवो न प्राप्नोति । नैवम् । नेह पूर्वपदं शस्त्रीत्वेन विवक्षितमपि तु मृगत्वजातिमात्रेण यथा मृगक्षीरं कुक्कुटाण्डमिति । उपमानसमासे गुणवचनस्य विशेषभावत्वात् सामान्यवचनत्वाप्रसिद्धिः । यतः श्यामाशब्दोऽयं सादृश्यसिद्धये शस्त्रीशब्देनाभिसम्बध्यमानो विशेषवचनः 
सम्बध्यते । तेनैवं श्यामत्वस्य उभयत्र भावात्तद्वाचकत्वाञ्च शब्दसामान्यवचनत्वप्रसिद्धेः । न चावश्यं स एव सामान्यवचनः । यो बहूनां सामान्यमाह, दव्योरपि यः सामान्यमाह, सोऽपि सामान्यवचनः ।
8.84
	अथवा सामान्यवतनैरित्येतेन  स्रवश्च शब्दोऽन्येनाभिसम्बध्यमानो विशेषवचनः सम्पद्यते । तत एवं विज्ञास्यामः प्रागभिसम्बन्धाद्यः सामान्यवचन इति । 
8.85
	नन्वेवं सत्युपमितं व्याघ्रादिभिरित्यत्र सामान्याप्रयोगग्रहणमतिरिच्यते । व्याघ्रादयोऽपि 
भेदोपनिबन्धनस्येवादेः प्रयोगे यदोपमान एव वर्तन्ते तदा सामान्यप्रयोगमपेक्षन्ते पुरुषोऽयं व्याघ्र इव शूरः सिंह इव बलिवानिति । अभेदोपक्रमे चाभिधाने सम्बन्धनिमित्तस्योपमानशब्दैरेव अनतर्भावितत्वादप्रयोगः सामान्यशब्दस्येति । अप्रयोगेऽपि च सामान्यधर्मावसायश्चन्द्रमुखवद्भविष्यति । तदुक्तं, सिंहो व्याघ्र इति पूजायां, स्वा काका इति कुत्सायामिति ; नैवम्, यद्यन्तर्भीतोपमानकुत्सार्थे सम्बन्धप्रतिपदो व्याघ्रदिशब्दैरूपमेयं पुरुषादिपूजार्थं वाबिधीयते । तथापि तन्निमित्तस्यानेकत्वानियमाय निमित्ततृतीयान्तशौर्यादिपदप्रयोगे न विरिध्यते । पुरुषोऽयं व्याघ्रः शौर्येणेति भिन्ने हि वस्तुन्यभेदोपचारः सारूप्यमात्रं गमयेन्न तस्यात्मातिशयं ; यथा हि सुमनायते दुर्मनायते अभिमनायत इति सुदुरभीनां भवत्यर्थविशेषणपक्षे प्रत्ययेनोपात्तार्थानामपि प्रत्ययस्य रूपाभेदादनवसीयमानविभागमुपसर्गारिथमवच्छेत्तुं  प्रयोगः । कथं पुरुषव्याघ्रादौ तस्याः पूजाया निमित्तभेदसम्भवे नियमाय सदृशभागोपनिपाती शब्दः प्रयुज्यत इति । एवमयमेकार्थीभावस्तद्धिताख्यातयोरपि अनन्तप्रकारएव एव द्रष्टव्यः । तत्र तद्धिते सामान्येन त्रिधा, सम्बन्धविषयः, कारकविषयः, स्वार्थविषयश्च । तेषु सम्बन्धो द्विधा, प्रधानमप्रधानं च । प्रधानं यथा--- गावोऽस्य सन्ति, सलातुरोऽस्याभिजनः सालातुरीय इति । अप्रधानं यथा--विषेण वध्यो विषयः शत्रुः, पदमस्मिन् दृश्यं पद्यः कर्दम इति । अप्रधानं यथा--व्याकरणं वेत्ति अधीते वा वैयकरणः, अक्षैर्दीव्यत्याक्षिक इति । स्वार्थो द्विधा--मुख्य उपचरितश्च । मुख्यो यथा--यव एव यावकः, मणिरेव माणिक इति । उपचरितो यथा--- रुशाग्रीया बुद्धिः, काकातालीयमिव काकतालीयो न्याय इति । आख्यातेऽपि त्रिधा, कारकेण, सम्बन्धिना, प्रादिभिश्च । कारकेण यथा ---अभृशो भृशो भवति भृशायते., शब्दं करोति शब्दायते, हस्तिना अतिक्रामति अतिहस्तयति, कष्टय कर्मणे क्रामति कष्टायते, पाशान्विमोचयति विपाशयति, प्रासाद इवाचरति प्रासादीयतीति । सम्बन्धिना यथा----व्याकरणस्य सूत्रं करोति व्याकरणं सूत्रयति, कंसस्य वधमाचष्टे कंसं धातयति, आरात्रेर्विवासमास्ते रात्रिं विवासयति, पुष्येण चन्द्रस्य योगं जानाति पुष्येण चन्द्रं योजयति, माहष्मत्यां सूर्योद्गमं प्राप्नोति माहष्मत्यां सूर्यमुद्गमयति, कालस्य गमनमुपविष्टः प्रतिपालयति कालं गमयतीति । 
8.86
	प्रादयः पुनः षोढा ---- वाचकाः, द्योतकाः, सहाभिधायकाः, विशेषकाः, निर्थकाश्चेति । ते च क्रियायैन सम्बध्यमानाः क्रियाप्रधानत्वादाख्यातस्य तद्व्यपदेशभाजो भवन्ति । तत्रोपसर्गाणां वाचकत्वं यथा--- प्रादयोः गताद्यर्थे प्रथमया, प्राचार्यः, प्रान्तेवासीति । अत्यदयः क्रान्ताद्यर्थे  द्वितीयाया, अतिखट्वः, अतमाल इति । अवादयः क्रुष्टाद्यर्थे तृतीयया, अवकोकिलम्, अवमयूरमिति । पर्यादयो ग्लानाद्यर्थे चतुर्थ्या, पर्यध्ययनवः, परिप्रवचन इति  । निरादयः क्रान्ताद्यर्थे पञ्चम्या, निर्वाराणसी, निष्कौशाम्बिरिति । एवं प्रपतितः पर्णः प्रपर्णः, प्राचीनपलाशः, सङ्गता आपोऽस्मिन्निति समापम्, सङ्गतमक्षेण समक्षमिति । 
8.87
	धातुलीस्यैवार्थविशेषस्य प्रकाशक्तत्वं द्योकत्वम् । द्योत्यश्च तदन्यः । तत्सदृशस्तद्विरुद्धस्तभावस्तदुत्कर्षस्तदपतकर्ष इति षडर्था भवन्तीति । तेषु तदन्यो यथा---पतीक्षते, उपक्रमत इति । तत्सदृशो यथा ---संवदति, अनुकरोति । तद्विरूद्धो यथा -- प्रतिष्ठते, उन्मज्जतीति । तदभावो यथा ----वियुज्यन्ते, प्रस्मपतीति । तदुत्कर्षो यथा  ---प्रगल्भते, अतिक्रामतीति । तदपकर्षो यथा --- विहसति, प्राश्नातीति । अत्र च योऽसौ क्रियात्मभूतो धर्मः कालहरणादिसस्तद्धात्वभिहितमेवासत्त्वभूतमनभिदधत् प्रादिरवद्योतयति । यथाऽक्षिनिकोचादयोऽनाभिदधत एवार्थान् प्रदर्शन्ति, एवं क्रियास्थान् प्रारम्भादीनब्रुवन्त एव प्रादयोऽवद्योतयन्ति । धोतोरेकाकिनः क्रियाविशेषाभिधानासामर्थ्ये सहकारिभावः सहाभिधायकत्वं तत्रान्तरङ्गो  बाह्यःअव्यभिचारी व्यभिचारी व्यवहितः सविशेषश्च सहाभिधायको भवति । तेष्वन्तरङ्गो यथा--- सङ्ग्रामयते, असङ्ग्रमयत । बाह्यो यता---अनुरुध्यते, अन्वरुध्यत । अव्यबिचारी यथा--- अधीते, अध्येति । व्यभिचारी 
यथा-- आचामति, संधुक्षयति । व्यवहितो  यथा--- पुच्छमुदस्यत्युत्पुच्छयते । सविशेषो यथा---  सेनाया अभियाति अभिषेणयति, वीणयोपगायति उपवीणयति । सहार्थाभिधाने तूपसर्गयोर्भेदप्रतिपत्तिः कथम् ? यद्यपि धातुरुपसर्गं न व्यभिचरति व्यभिचरत्येवोपसर्गो धातुम् । अतः सक्यतेऽन्वयव्यतिरेकाभ्यां भेदः कल्पयुतुम् ष। यावावनयं समादिरुपसर्गोऽन्यत्र दृष्टः इहापि तावानेव भवितुर्भवतीति । सजातीयेभ्यश्चावच्छेदको विशेषकः । स षोढा, प्रकृत्यर्थविशेषकः, प्रत्ययार्थविशेषकः, उबयविशेषकः, उभयार्थविशेषकश्च । तेषु प्रकृतिविशेषको यथा-- विजयते, पराजयते । प्रकृत्यर्थविशेषको यथा-- सङ्क्रीडति, सङ्क्रीडते । प्रत्ययविशेषको यथा--- विशालं विशङ्कटम् । 
प्रत्ययार्थविशेषको यथा-- अभिमनायते, दुर्मनायते । उभयविशेषको यथा--- उपतुष्ठति, उपतुष्ठते । अत्र च प्रादिः प्रकर्षादिकर्थं ब्रवाणः क्रियां सामान्येनोपगृह्णाति । न क्रियासामान्यविशेषयोरात्मानं नियमयति । परस्परोपश्लेषे तु तयोर्विशेषणविशेष्यभावो नीलोत्पलादिवद्भवति । कार्यार्थत्वं यथा --- प्रयुङ्क्ते, पराकरोति, अभिषुणोति, प्रणमति, वित्तं, समीपमिति । आत्मनेपदं, परस्मैपदं, षत्वं, णत्वं, तत्वं, ईत्वं, च कार्याण्युपसर्गे भवन्ति  । निरर्थकत्वं यथा-- निह्नुते, निरव़्जन्ति, प्रलम्बते, संश्रयतीति । अत्र पदोपचयमात्रे प्रादिः प्रयुक्तः इति निरर्थकत्वम् । आहुश्च ---
	स वाचतको विशेषाणां स भवेद्द्योतकोऽपि ना ।
	शक्त्याधानाय धातोर्वा सहकारी प्रयुज्यते ।। 
क्रियाविशेषको वा स्यात्काव्यार्थं वोपदिश्यते । पदोपचयमात्रेवाऽनर्थकः प्रादीरिष्यते ।।
इति। एवमयमनेकरूपः पदैकार्थीभावः । एवं वाक्यर्थीभावोऽपि तत्राख्यातं साव्यायकारकविशेषणं वाक्यं एकतिङ््वाक्यमित्यादयो विकल्पाः । तत्र चैकवाक्यस्थात् पदादुत्तरयोस्तिङ्ामन्त्रितपदयोर्निघातः । युष्मस्मदोर्वान्नवादय आदेशाः । वाक्यास्य टेः प्लुत उदात्त इति तु वाक्याचामान्त्यस्य प्लुत इत्यादीनि प्रयोजनान्यभिधीयन्ते । क्रियाकारकान्ययविशेषणपदार्थानां च परस्पकमुपकार्योपकारकभानेनावस्थितानां भावना विधिः प्रतिभा वेति वाक्यार्थाः प्रथते । एवं वाक्यानामपि परस्परमुपमानोपमेयभावादिभिरिवादिशब्दप्रयोगे मुक्तकादिष्वेकार्थीभावो भवति । एतेनैकक्रियाकारकाभिनिवेशिनोर्युगगलसन्दानितककालापककुलकादयो वाक्यविशेषा व्याख्याताः । तत्र द्वाभ्यां चतुश्पदीभ्यां युगलकम्, तिसृभिः सन्दानितकम्, चतुर्भिः, कीलापकं, प़ञ्चादिभिः कुलकमिति संज्ञा विधीयते । 
8.88
	एतेनैकप्रगॉघट्टकोपनिबन्धानां सुभाषितानां समूहः सङ्घातः । अनेकप्रधट्टकोपनिबद्धानां तु कोश इत्यपि व्याक्यातम् । नागरर्तीद्यानचन्द्रार्कोदयार्णववर्णनादयस्तु सङ्घातरूपा एव प्रबन्धान्तः पातिनो वाक्यसमूहाः प्रकरणव्यपदेशभाजौऽवान्तरवाक्यातां लभन्ते । तदर्थाश्चैकार्थीभावमनुभवन्ति । 
8.89
	यस्तु तैरूपक्रियामाणो महावाक्यार्थः सर्गबन्धादावख्यायिकादौ मुखप्रतिमुखगर्भविमर्शनिर्वहणाख्यैः पञ्चसन्धिभिरुपक्षेपपरिकरादिभिश्चतुष्षष्ठिसन्ध्यङ्गैरङ्गषोडशकरूपभारत्यादिरूपवृत्तिचतुष्टयेन च यतोयोगमुपकृतः कृतान्योन्यविशेषणविशेष्यभावः सुभद्राहरमं जानकीरहममित्यादिना महावाक्यार्थरूपेण प्रथते स प्रबन्धैकार्थीभावोऽपरि इत्याख्यायते । 
8.90
	यस्तु तद्रूपरामायणादिप्रबन्धार्थानामवधारणेनोपहितसंस्कारस्य रामवद्वर्तितव्यं न रावणादिवदित्यादिविधिनिषेधप्रतिभाविशेष उपजायते, स समस्तविश्वव्यापी चतुर्वर्गैकहेतुः परो महावाक्यैकार्थोऽर्थमूर्त्य विपरिणतमनादिनिधनमखण्डं शब्दब्रह्मेत्युच्यते ।
	अखण्डः सैष वाक्यार्थः शब्दब्राह्मेति गीयते । 
	शब्दब्रह्मणि निष्णातः परं ब्रह्माधिगच्छति ।।
	इदमाद्यं पदस्थाने सिद्धिसोपानपर्वणाम् ।
	इयं सा मोक्ष्यमाणानामजिह्मा राजपद्धतिः ।।

	    उक्ताश्चतस्त्रो पुनश्चतस्त्रः 
	        शब्दार्थसम्बन्धभिदाः क्रमेण ।
           यतस्त्र एवाथ वचोविशेषे
               निषेदुषीस्ताः परिकीर्तयामः ।।
	
	इति महाराजधिराः श्री भोजदेवविरचिते शृङ्गारप्रकाशे 
	सोपेक्षशब्दशक्तिप्रकाशो नाम अष्टमप्रकाशः 
                        समाप्तः ।।
