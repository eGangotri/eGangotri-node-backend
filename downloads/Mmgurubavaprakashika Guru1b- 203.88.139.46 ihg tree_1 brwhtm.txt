	ननु कण्ठोक्तस्य वृत्यनुसारप्रतिज्ञानस्य अनभिमतशङ्कानोत्तिष्ठतीत्याशङ्कय सर्वत्र प्रसिद्धो पदेशादित्यत्र सर्वत्रवेदान्तेषु प्रसिद्धस्य मनोमयत्वेदेरूपदेशादिति वृत्तिकारानभिमतार्थ वर्णनात्, सकृत्प्रवृत्ताया इति न्यायेनान्यत्रापि वृत्तिकारानभिमतार्थस्य स्वानभिमतत्वे तदुक्तिवैयर्थ्य प्रसङ्गात् । वृत्यनुसारप्रतिज्ञानस्यानभिमतार्थविषयस्यापिस्वग्रन्तोपादेयतारव्यापनार्थतया विप्रलम्भनरूपत्वेनान्यथासिद्धिसंभवाच्च । स्वव्याख्येयभाष्यस्य सर्वत्रव्याख्यानातिलङ्घनं निश्चेतुमशक्यमित्यभिप्रायेण न चेत्यादि शङ्कोत्थितिरित्यभिसन्धायावतारितं तूलिकायाम् ।
	ननु सर्वत्र प्रसिद्धोपदेशादित्यादिषु अनेनापिभाष्यकृतावृत्तिकारानभिमतार्थ वर्णनात् इदं वृत्यनुसारप्रतिज्ञानमहृदयमित्याशङ्कयाह न चेनीति ।
	ननु श्रुतिसूत्रवृत्तिविरुद्धाया योजनाया अनभिमतत्वे तदुक्तिवैयव्यर्था इति पाठः सा अस्मद््भाष्यकारस्याभिमतैव तथा च सकृत्प्रवृत्ताया इति न्यायात्सर्वर्त्रार्षव्याख्यानातिमस्मद््भाष्यकारस्य निश्चेतुमशक्यम् । वृत्यनुसारप्रतिज्ञानं तु स्वग्रन्थोपादेयतारव्यापनार्थतयान्यधासिद्धत्वेनानभिमतार्थविषयमेवातो दुष्परिहारभाधकानुपलम्भादिति हेतुरसिद्धित्याशङ्कय अनुगृहितं तूलिकायां, सर्वत्रप्रसिद्धोपदेशादित्यत्र व्याख्यानान्तरवर्णनं परमतानुसारेणकृतं अनन्तरमेववृत्तिकारोक्त वर्णनादितिनतस्य भाधकत्वमिति न तस्य भाधकत्वमित्यर्थ इति पूर्वोक्तरीत्यापरेषां बहुषुस्थलेषु आर्षव्याख्यानातिलङ्घनरूपबाधकवत्प्रकृते भाधकस्यानुपलम्भात् तैर्वृत्तिकारानभिमतयोजनायास्सिद्धान्ततयैव तत्र तत्र वर्णनात् भाष्यकारेण क्वचिद्वृत्तिकारानभिमतार्थयोजना पूर्वंकृता । तदभिमतयोजनात्वनन्तरमेवकृता । अतः पूर्वयोजनाया अनभिमतत्वं अनन्तरयोजनया अभिमतत्वं च गम्यते । अनभिमतयोजनाप्रदर्शनं तु उभयोस्सम्यक्प्रदर्शने रत्नकरीषप्रदर्शन एव स्वरूपव्याक्रियैव निराक्रियेति न्यायेन श्रुतिसूत्रवृत्ति विरोधं स्पष्टयितुमतस्तत्रानभिमतयोजनाप्रदर्शनस्यन्ययासिद्धत्वात् उपक्रमस्थं वृत्यनुसार प्रतिज्ञानमेवाभिमतमित्यवगम्यते । तथा च दुष्परिहारबाधकानुपलम्भादिति । सूक्तेः परेषामिवबहुषुस्थलेषु बाधकंनोपलभ्यते एव क्वचिदिपलष्धमपि उपलब्धमपि बाधकं न परिहतुं अशक्यं इति पाठं न बाधकं, परिहर्तुमशक्यं, नापि दुःखेन परिहर्तव्यं, अपि तु सुखेन परिहर्तुं, शक्यमित्यर्थ इति भावः, ननुयद्यपि इत्यादि वाक्यं दुष्परिहारबाधकानुपलम्भादिति । पूर्ववाक्योक्तबाधकशङ्कापरिहार परत्वाभावादसङ्गतमित्याश
ङ्कयनेदवाक्यं अव्यवहितपूर्ववाक्येन सङ्गतमपितु पूर्वभागस्यार्वाचीनफलतत्साधनपरतयावगतत्वात् नतद्वयाचिरव्यासितम् । उत्तरभागस्यपरमपुरुषार्थतत्साधनावबोधकत्वात् कुदृष्टिजनदुर्वचनशतोपप्लुतत्वात् जगतोमोमुहयमानत्वाच्च शारीरकं शास्त्रं व्याचिरव्यासितमिति परमप्रकृतवाक्येनसङ्गतमित्यभिसन्धायार्वाचीनव्याख्यात्रृभिदाकुलत्वापादनत्वोक्तेः प्रयोजनत्रयोक्तिमुखेन यद्यपीत्यादि वाक्यमवतारितं तूलिकायाम् ।
	ननु कर्ममीमांसायामपि क्वचित् क्वचिदर्वाचीन व्याख्यात्रृभिराकुलीकृतत्वात् पूर्वमीमांसार्थानां च तत्तदर्थौपयिकतया उत्तरभागो प्रस्तोष्यमाणत्वाच्च । सापि न सम्यग्व्यारव्येया तद््व्याख्याने अर्वाचीन पुरुषार्थाभ्यर्थिजनानुग्रहाश्चानुषङ्गात् सिद््ध्यतीत्याशङ्कय परिहरति यद्यपीतीति क्वचित्ववचिदिति वाच्यापूर्वकल्प्यापूर्वकार्यवाक्यार्थभावनावाक्यार्थवादमुखेन गवादिशब्दैर्व्यक्तिलाभस्यजातिशक्त्या लक्षणया आक्षेपद्वासिद्युक्ति मुखेन गुणवाचिपदानां गुणिलाक्षणिकत्वोक्तिमुखेन समानाधिकरणवाक्यानां हिक्षिकाभेदान्वयावबोधनोक्ति मुखेन नचेत्यर्थः । अर्वाचीनव्याख्यात्रृभिरिति, भट्टैः प्राभाकरैश्चेत्यर्थः । आकुलीकृतत्वादिति । तथा च यावत्परमतं न नीराक्रियत इति न्यायेन विरोधि निवृत्यर्थं पूर्वमीमांसाव्याख्येयेति भावः । पूर्वमीमांसार्थानांचेति । पूर्वमीमांसाव्याख्यानि च शब्देन समुच्चीयन्ते । बोदनाद्यविशेषात् श्रुत्यादिबलीयस्त्वात् शब्दादिभेदादित्यादौ पूर्वमीमांसार्थानामुपजीव्यतया प्रस्तोष्यमाणत्वं प्रदानवदेव तदुक्तं, औपसदवत्तदुक्तं, तद्धि बलीयस्तदपीत्यार्षशब्दोपजीवनं चानुसन्धेयं, प्रस्तोष्यमाणत्वाच्चेति, तथाचन केवलं परमतनिराकरणार्थं पूर्वमीमांसाव्याख्येय ।
	आपि तु स्वमतवैशद्यार्थं च साव्याख्येयेति भावः । त्रिवर्गाथ्यनुगृहार्थं वेदतदुपब्रह्मण प्रवृत्तिदर्शनात्, तदर्थमपि पूर्वमीमांसाव्याख्येयेत्याह । तद्वयाख्यानेत्यनुषङ्गादिति, परमतनिराकरणार्थं स्वमतवैशद्यार्थं च पूर्वमीमांसा व्याख्याने त्रिवर्गार्थ्यनुगृहोपि त्रिवर्गतत्साधनादिज्ञापनेन त्रिवर्गलम्भकतया अविनाभावप्रयोजनमित्यर्थः  चम्पकेशाचार्यैस्तु गुरुतत्वप्रकाशिकायां परमपुरुषार्थाभ्यर्थिजनसार्धं कृतार्थयितुमिति वाक्येनैव पूर्वमीमांसाव्याख्येयत्वशङ्कानिराकरणाद्यद्यपीत्यादि ग्रन्थानुत्थितिरित्याशङ्कय यद्यपीत्यादि वाक्यमवतारिम् ।
	नन्वनाभिसंहितफलानां कर्मणां विद्याङ्गतयापरमपुरुषार्थ साधनतया तद्विषयकपूर्वमीमांसापि सम्यग्व्याख्येया । तत्रापि देवताद्यंशेपरैराकुलीकरणादित्यत आह । यद्यपी
तीति । परमपुरुषार्थाभ्यच्यनुग्रहार्थं पूर्वमीमांसाव्याख्येयेतिशङ्का तात्पर्याभ्युपगमेस्वर्गादिसिद्धेर्देवताज्ञान नैरपेक्ष्योक्त्या परिहाराव्याख्याया इत्याशङ्कय तैरेवस्वर्गादिसिद्धेरिति व्याख्यातम् । स्वर्गादीत्यादिशब्देन विद्योपकारो विवक्षितः । स्वर्गग्रहणं दृष्ठान्ततयेति । अनन्तरं च चम्पकेशाचार्यैर्विस्तरेणाक्षेप समाधाने प्रदर्शिते, तत्राक्षेपस्तावत्प्रदर्श्यते । ननु कथं अर्थज्ञानं विना कृतामनुष्टानं फलं जनयति । मन्त्राणां मन्त्राधिकरणव्युत्पादितदृष्टार्थज्ञानस्यावश्यकत्वात् । किञ्च यागादेर्मानसज्ञानविशेषतया चिदचिद्विलक्षणत्वेन जगन्निमित्तोपादानत्वेन च ब्रह्मज्ञानस्यैवाग्न्यादिदेवता स्वरूप चैतन्यतत्परसादतद्विग्रह तल्लोक विशेष तत्फलप्रदत्वादिरूपविषयविवेचनमवर्जनीयम् । तत्र च देवतायास्संप्रदानत्वेन विषयतया तद्याधात्म्यमपि निर्धरणीयम् । सर्वदेवतान्तर्यामीनारायण एक एव तत्तदारार्थ न प्रीतः फलप्रद इति । अन्यथा अग्नीन्द्रादि देवताविग्रहस्थानादेरनित्यतयादेवताधिकरणपूर्वपक्षन्ययेन वेदस्यानित्यत्वाप्रमाण्ययोरन्यतरापत्तेस्सामान्यरूपेण देवताज्ञानमादाय यागादिस्थलेफलजनने ब्रह्मविद्यायामपि विशिष्य देवतानिर्धरणमनपेक्षितुं स्यात् । अपि तु गुणीनिष्ठ गुणाभिधानस्तुरित्यत्र स्वातन्त्र्येण गुणाभिधानंस्तुतिरितिवत्, ज्ञानपूर्वकत्वमपिगुणाभिदानविशेषणमावश्यकम् । ज्ञानं विना बालादिभिरुच्चारिते लोके स्तुतिबुद्धेरनुदयात् ।  एवं च स्तुतशस्त्रानुरोधात् अपि देवतानि निर्धारणमावश्यकम् । अन्यथा स्तुतशस्त्राधिकरणविरोधप्रसङ्गः । अत एव तदधीतमविज्ञातं निगदेनैवशब्दते । अनग्नाविव शुष्केन्दोनतज्ज्वलति कर्हिचिदित्यादिकमुपपद्यत इति । अथ चम्पकेशाचार्यैरनुगृहीतं समाधानं प्रदर्श्यते । अत्रैवमभिसन्धिराचार्याणाम् । सन्द्योपासनादिनित्यादि विधिरेव अकरणेप्रत्यवायमापादयति । अर्थज्ञानसंपादनस्य सर्वेषामशक्यतया माभूदशक्यार्थविधित्व मकरणेप्रत्यवायश्चेतिज्ञानं विनाकृतमनुष्ठानमनुमन्यते । न च तथा च सन्द्यावन्दनादौ ज्ञानरहितानुष्ठानस्यकार्यकरत्वेपि ज्योतिष्टोमादौज्ञानरहिता ननुष्टाने प्रत्यवायाभावेन ज्ञानरहितानुष्टानस्य कार्यकारत्वं सन्द्याहीनोशुचिर्नित्यमनर्हस्सर्वकर्मस्वित्यादि वचनेन सर्वकर्मानुष्टान योग्यतापादकतया ज्ञानं विनासन्द्यावन्दनाद्यकरणे प्रत्यवायप्रतिपादनानुरोधेन पूर्वोक्तरीत्या अकरणे दोषाभावग्राहकप्रमाणविरहेण च न्द्यावन्दनादौज्ञानंविनानुष्ठानस्याकार्यत्वाभावात्, नाभिव्याहरयेद्ब्रह्मस्वधानिनयनंविनेत्यादिभिरनुपनीतस्यवेदोच्चारणस्यनिषिद्धतया उपनयनात्पूर्वमर्थज्ञानस्याशक्यत्वेपि, उपनयन दशायामनेकमन्त्रोच्चारण विधानात् । स्वधानिनयदौ च सर्वधा
ज्ञानशून्यस्य बलास्य मन्त्रोच्चारण विधानात्, स्त्रीणामप्यर्थधीरहितानां तत्र तत्र मन्त्रोच्चारणविधानात् रथकाराधानादि विद्यनुरोधात् ततः पूर्वकालेप्युच्चारणादिकल्पनायां गौरवाच्च नित्यादिषु ज्ञानं विनाप्यनुष्ठान सिद्धावदृष्टार्थक जपादि मन्त्रावैरूप्याय च मन्त्रणामदृष्टार्थत्वं दृष्टलाभस्थले च तदपि प्रयोजनमित्येव तेषां दृष्टार्थता । तथा हि क्रम प्रकरणाभ्यां मन्त्राणां क्रत्वं गत्वं तावत्सिद्धम् । अध्ययनविध्यध्यापितानां तेषां विध्यन्तरोप योग्यपेक्षितं यद्यद्बावयितुं शक्यम् । तत्सर्वं भाव्यत्वेनैवाध्ययन विध्यनुमतमित्यभ्युपगन्तव्यम् । तथा च प्रवर्तकानां विदिवाक्यानामनुष्ठा सकालीनानुष्ठेयार्थस्मृति सापेक्षतयैव प्रवर्तकत्वात् मन्त्राणामनुष्ठेयार्थस्मृतिजनकत्वाच्चाद्दष्टार्थानामपि तेषामपश्यं भाव्यनुष्ठेयार्थ स्मृतिरपिनियमादृष्ठानुविद्धं प्रयोजनमित्यध्ययन विधिबलादेवागम्यते । अन्यथाध्ययनविधिनानुष्ठेयार्थं स्मृतिजनकताविशिष्टानां मन्त्राणामध्यापनवैयर्थ्यजपाविध्यपेक्षिताक्षरग्रहणवत् मन्त्राचरितार्थ स्मृतेरप्यध्ययनविध्यपेक्षया विध्यन्तरभूतप्रवर्तक विध्यपेक्षितत्वेन विध्यन्तरोपयोग्यपेक्षितत्व लक्षणाध्ययनभाव्यतावच्छिन्नत्वादतस्संभवस्थलेमन्त्राणामनुष्ठेयार्थस्मृतिद्वारापि क्रत्वं गत्यमावश्यकम् ।
	अत एवहयर्थवादाधिकरण सिद्धमर्थवादानां दृष्टार्थत्वमुपपद्यते । अन्यथा जपादिविध्युपयोग्यक्षरग्रहणद्वारार्थवादांशेऽध्ययनस्यदृष्टार्थत्व सम्भवादध्ययनविधिबलेन अर्थवादानां विधिवाक्यस्याप्यध्ययन विधिबलादप्यर्थज्ञानार्थत्वं न स्यात् । आवश्यक जपविद्यापेक्षिताक्षरग्रहणमादाय बोदनांशे स्वाध्यायस्याध्यययनसंस्कार्यत्व संभवादतो विधिवाक्यानामंशत्रय विशिष्टभावना प्रतिपादनमुखेन अर्थवादानां द्रव्यदेवतादिगुणरूपभूतार्थप्रतिपादनमुखेन मन्त्राणामनुष्ठेयार्थ प्रतिपादनमुखेनचाध्ययन विध्यन्तरोपयोग्यपेक्षितमध्ययनेन भावयितुं शक्यम् । तत्सर्वमध्ययनगृहीतस्वाध्यायेनैव भावयेदिति वचनव्यक्तेरभ्युपगन्तव्यतया विधिवाक्यजनितांशत्रयविशिष्टभावनाबोधस्याध्याध्ययनरूपसाधननियम साध्यत्वमादायैव विधिवाक्यानां तादृशभावनाभोधकत्व विशिष्टवेषेणाध्ययनविद्यध्यापन सार्थक्यं वक्तव्यम् । एवमर्थवादानामपि भूतार्थप्रतिपादनमात्रेण विध्यन्तरोपयोग्यपेक्षिता लाभात् । भूतार्थ प्रतिपादनं द्वारीकृत्यलक्षणाविध्यपेक्षित प्राशस्त्यागति सम्पादनेन भूतार्थप्रतिपादकता विशिष्ठवेषेणाध्ययन विद्यध्यापन सार्थक्यं वक्तव्यमतो न प्राथमिक जिज्ञासादिकरण विरोधः । अर्थवादाधिकरण विरोधश्चात एव समिधोयजतीत्यादि विधिवाक्यानां क्रमवि
सेषविशिष्टपाठ विशिष्टवेषेणाध्ययन विध्यध्यापनावैयर्थ्या परिहारायक्रमस्य विधेयानुष्ठानक्रमफलकत्वमङ्गीकृतम् । अत एव नास्त्येतम् । रात्रिं कुमारा अपि वयोलबेरन्नित्यर्थवादस्थापि शब्दबलाहवाइत्यर्थबलात् प्रतिष्ठायाः फलत्व तात्पर्यमङ्गीकृतम् । एवं मन्त्राणाममप्यनुष्ठेयार्थकत्वं स्मारकत्व नियतानामध्ययन विध्यध्यापनसाफल्यमनुष्ठेयार्थस्मृतेरपि नियमादृष्टानुविद्धफलत्वतात्पर्य एव घटत इति न मन्त्राधिकरण विरोधः । इत्थं सन्ध्यावन्दनादिषु मन्त्राणामदृष्टर्थत्वेन तुल्यन्यायतयाकाम्येष्वपि तेषां तथात्वमेव युक्तम् । किञ्च योग्निं नाचिकेतं तिनुते य उच्चैनमेवं वेदेति वक्तृविलक्षणतयाज्ञातृव्यपदेशभेदात्काम्येष्वपि ज्ञानरहितानुष्ठानमभ्युपगम्यते । ततश्चयागादेर्मानसज्ञानत्वेप्युपनयनादिकालीनहोमादिविध्यनुरोधेन तादृशज्ञानजननयोग्यशब्दविशेषोच्चारणमेव यजिधातुना विधेयत्वेन विवक्षितमिति निश्चीयते । अत एव चतुर्थ्यन्त शब्द एव देवता । तदुच्चारणमेवोद्देश इति तन्त्रिकैरुक्तम् । यद्वा तादृशशब्दोच्चारणमेव देवताप्रीतिजनकतया यज्यर्थ इति कल्प्यते । यजिदेवपूजायामिति देवताप्रीतिहेतुव्यापारस्यैव यज्यर्थत्वानुशासनात् स्तुतशस्त्रस्थलेऽपि प्रगीतमन्त्रसार्थकत्वादि विसेषणस्या लौकिकतया लोके ज्ञानपूर्वकत्वं वेदे तु तद्विशेषणं प्रयोगोपाधिः । गुणिविशिष्ट गुणाभिधानमात्रमनुगततया लाघवाच्चशक्यमिति निर्धार्यते । स्तुवते शंसतीति वैदिक व्यवहारभेदानुसारेण गुणाभिदानसामान्य वाचिनोरपिधात्वोः प्रगीतमन्त्रसाध्यत्वं च प्रयोगोपाधिः । बालाद्युच्चारिते स्तुतिशब्दाप्रयोगात् । स्तुतशस्त्रादिस्थले अर्थज्ञानाभावेपि गुणाभिधानमन्त्रं स्तुतशस्त्ररूपमिति न स्तुतशस्त्राधिकरण विरोधः । एवं च सति यागादिस्थलावैरूप्यं च भवति । यजतीत्यत्र तु देवता वाचि चतुर्थ्यन्तशब्दोच्चारणवत् । स्तौति शंसतीत्यत्र देवतागुणवाचि शब्दोच्चारणस्यैव विवक्षितत्वादतो न पूर्वपक्षदूषणत्रयावकाशः । तथाचोपनयनसन्द्यावन्दनस्वधानिनयनादिषु अत्यन्त बालानामव्याधिकारितया ज्ञानरहितानुष्ठानस्य विध्यर्थत्वेपि ज्ञात्रधिकारिकेषु सन्ध्यावन्दनादिषु ज्ञानपूर्वकानुष्टानस्यापि संप्रतिपन्नत्वेन ज्योतिष्टोमादिषु सम्भवस्थले नियमादृष्ट्वानुविद्धज्ञानपूर्वकानुष्ठानस्य संप्रतिपन्नत्वेन च द्वयोः कार्यकरत्वेपी यानेवविशेषोऽनुसन्धेयः । यो हि वा ्विदितार्षेयच्छन्दोदैवतेन मन्त्रेणयजतीत्यारभ्यमितफलकत्वा नात् । ज्ञानेन ही नः पशुभिस्समानः नतज्ज्वलति कर्हिचिदित्याद्यनुरोधाच्चज्ञानमूलकेफलभूमाकल्प्यते । इदं च सर्वं ग्रहणाग्रहणादिविधिनिषेधस्थले सिद्धमितिन्यायमभ्युपगन्तुं शिष्टाश्चाविगानेनार्थज्ञानरहितांश्चके
वलवृत्ताध्ययन संपन्नान्याजयन्तीति व्यक्तमेतत् । एवं च शारीरकापशूद्राधिकरणे अधीतस्वाध्यायजन्यार्थज्ञानहेतुता नियमप्रतिपादनं भाष्यकृतां फलभूमाभिप्रायेण पररीत्या वा । अत एवाध्ययनाभावादित्येव प्रथममसामर्थेहेतुरूपन्यस्तः । अन्यथा अध्ययनविधेरर्थज्ञानपर्यन्तत्वं निराकृतवतां कथमेवं प्रतिपादनम् । अत एव हि हितैषिवचनादनुष्ठानमिति सिद्धान्त उपपद्यते । पुरुषार्थो तश्शब्दादित्यधिकरणसिद्धान्तहेतुश्चेतिदिक्् । न चैवमपि विचारितवेदान्तानां विद्याङ्गतया अनुष्ठाने देवतायाध्यात्म्य सिद्धेस्तदनपेक्षत्व प्रतिपादनं व्यर्थमिति वाच्यम् । तथा सति कर्ममीमांसायां तदर्थं शोधनीयाभावेन आक्षेपविहरात् । वेदान्तेष्विन्द्रादि स्वरूपयथात्म्यावधारणं सनियतमित्येवकर्ममीमांसापिशोधनीया इत्याक्षेपावतारादिति द्रष्टव्यम् । इत्थं विद्योपकारक कर्मानुष्ठानार्थं कर्ममीमांसाशाधनीयेति शङ्कायां ज्ञानरहितानुष्ठानस्य कार्यकरतया देवतास्वरूपयाधात्म्यज्ञानादिनैरपेक्षान्नकर्ममीमांसाशोधनीया इति समाधानाभिप्रायश्चम्पकेशाचार्यैर्वर्णितः । एवं तर्हि उत्तरभागेचेत्याद्याचार्यसूक्तौ तत्तदर्थ शिक्षणोक्तिः किमर्थेत्याशङ्कयतैरेवोत्तरभागेचेत्यादि वाक्यमवतारितम् । समीचीनज्ञानमूलकमेवानुष्ठानं फलजनकमिति पक्षेपि न दोष इत्याहेति । इत्थं परमपुरुषार्थाभ्यर्थनुग्रहार्थं पूर्वमीमांसाव्याख्येयेति शङ्का परिहारपरतया यद्यपीत्यादि शङ्कासमाधानग्रन्थं व्याख्याय तूलिकासूक्त्यनुगृहीतरीत्या यद्यपीत्यादि शङ्कासमाधानग्रन्थस्यतैरेव विस्तरेण प्रदर्शितं योजनान्तरं प्रदर्श्यते । यद्वा कर्ममीमांसामपि क्वचित् क्वचित् अवीचीनैराकुलीकरणात्तदर्थानां च उत्तरभागोपयिकत्वात्सापि स्मयग्व्याख्येया । स्वर्गाद्यधिकार्यनुगृहश्चार्थि को भविष्यतीत्याशङ्कय परिहरति यद्यपीत्यादिना । आर्तिकानुग्रहां प्रथमं प्रत्याख्याति तत्रेत्यादि । तत्र कर्ममीमांसायाम् ।
	नत्वेवं शास्त्रफलं प्रयोक्तरीतिन्यायादुत्तर भोगेप्यनुष्ठानमावश्यकमित्याशङ्कय तत्र ज्ञानरूपमनुष्टानमित्याशङ्कयाह पुरुषार्थस्येति । उत्तरभागप्रतिपाद्यस्येतिशेषः । ज्ञानैकसाध्यतयेति ।  कर्मणामप्रधान्यादिति भावः । आत्महानीति । आत्मसंबन्धिपुरुषार्थहानि करत्वेनेत्यर्थः । अथवा सन्नेवेति श्रुत्यनुसारेणेदमुक्तम् । तद्विपरीत ज्ञानानां पुरुषार्थ साधन ज्ञानविपरीतज्ञानानां च उत्तरभागे च तत्तदौपयिकशिक्षणा न तदपि प्रयोजनमित्याहा । उत्तरभागेचेति । शिक्षणीयत्व चेति परिहर्तव्यत्व समुच्चयपरश्चकारः । मध्वाध्यधिकरणेषु देवतास्वरूपशिक्षणादिकं  विवक्षितम् । देवताविग्रहादिष्टिवश्रुतिबलादेव सृष्ट
यादिकं निर्वाहयमित्यभिप्रेत्याहा । प्रदर्शितयैवेति । देवता प्रीतिभङ्गुरत्व अग्नपादि शब्द नियमादि परिहार मूलकादेवताप्रीतिद्वारकत्वादि स्थापरवत् सृष्ट्वदौ क्लेशाभावमभिप्रेत्याह सुकरेति । यद्वा न्याय प्रदर्शनादेवसौकर्यमभिप्रेतम् । ब्रह्मसूत्राण्येवेति न तु कर्म सूत्राण्यपि इत्यर्थः । यद्यपि सुकरनिर्वाहत्वं चाभिप्रेतमित्येवपर्याप्तं इतरांशस्य शरीरकशास्त्रं व्यचिरव्यासितमित्यनेनपौनरूक्त्यात् तथापि वेदान्तानां कुदृष्टि दुर्वचनोपप्लुतत्वे तद्वचननिराकरण पूर्वकं वेदान्तवाक्यार्थ निर्धारणं स्वातन्त्र्येणैवक्रियतां किमिति सूत्र विचारणद्वारा तथासति सूत्र योजनाक्लेशः परमशिष्यत इत्याशङ्कय यतो वेदाः पुराणानि विद्योपनिषदस्तथा । श्लोकसूत्राणि भाष्याणि यच्चकिञ्चन वाङ्मयमित्यारभ्य सर्वाश्रमैर्विजिज्ञास्य समस्तैरेवमेवतु इति सूत्रभाष्यमुखेनैव वेदाद्यनुगृहीतोपनिषदर्थावधारणस्य विहितत्वात् यतयोनियताभूत्वा यद््ब्रह्मनिषेणाः । ब्रह्मसूत्रपदेसक्तास्तदर्थालोकतत्पराः । ब्रह्मसूत्रपरांवाणिदापयन्तं मुनीश्वराः । ब्रह्मसूत्रपदैश्चैवहेतुमद्भिर्विनिश्चितम् । एवं विधानि सूत्र्णि कृत्वा व्यासेमहोयशाः । ब्रह्मरुद्रादिदेवेषु मनुष्यपित्रृपक्षिषु । ज्ञानं संस्थाप्यभगवान् क्रीडते परमेश्वरः ।
	इत्यादिषु ब्रह्मज्ञानस्यसूत्रमुखादेव व्यवस्थापनप्रतिपादनाच्च तद्विवरणमेव रमणीयमित्याशयेन ब्रह्मसूत्राणीत्यादिकमुच्यते । अत एव शारीरकमीमांसा शास्त्रमिति पूर्वमुक्त्वा ब्रह्मसूत्राणीति इहाभिधीयते तत्र मोहनिवृत्तये जगत्च्छरीरक परमात्मपतिपादनस्य विवक्षितत्वात् अत्र सूत्रव्याख्यानस्याभिसंहितत्वादिति ।
श्रीमते रामानुजायनमः
	श्रीभाष्यारम्भसाफल्यसूक्ति व्याख्याविझृम्भताम् । सतां चित्तेषु सततं परारम्भविभञ्जिनि ।
	ब्रह्मसूत्रव्याख्यानान्मुरव्यमाश्रितस्य भगवतो भाष्यकारस्य अखिलेत्यादिश्लोकग्रथेन निबन्धनमाह । एवं प्रारिप्सितस्येति । एवं प्रारिप्सितस्य । तथा च परिमितप्रयोजनोद्देशेन प्रवृत्तौ हि मङ्गलाकरणेपि नातीवहानिः । प्रकृतेत्वनुगृहीतिरेकेण प्रयासाधिक्यमुचितमिति भावः । स्मृत्याचारसिद्धमिति तद्वेतुत्वेनेति शेषः । यद्वा अविध्नपरिसमाप्ति प्रचयगमनार्थमिति तन्त्रेण भयान्वितं अविध्नपरिसमाप्ति प्रचयगमनार्थं स्मृत्याचारसिद्धम् । तदर्थत्वेन स्मृत्याचारसिद्धमित्यर्थः । तदर्थमाचरतीति चान्वयः । यद्वा पूर्वत्रेवान्वयः । अवि
ग्नपरिसमाप्ति प्रचयगमनार्थत्वेन स्मृत्याचारसिद्धमित्युक्त्वातादृशंमङ्गलमाचरतीत्युक्तेकिमर्थमाचरतीत्याकाङ्गनुदयेन उक्तान्वयस्यानपेक्षणात् । इष्टदेवतोपासनरूपमिति इदं च मङ्गल प्रसिद्धत्रिविधमङ्गल बहिर्भूतम् । वस्तुनिर्देशः भवत्वित्याशीर्वादश्चकृता भवतः । प्रणतिरपिफलितेति प्रसिद्धमङ्गलत्रिकस्य पृथक्् पक्ष्यमाणत्वात् । उपासनं प्रीणनव्यापारः इति पूर्वमेवोक्तम् । श्लोकेन मङ्गलमाचरतीति इत्थं भूतलक्षणे तृतीया । अखिलेत्यादि श्लोकज्ञाप्यमङ्गलाचरणवान् श्लोकात्मकमङ्गलाचरणवान् इति फलितोर्थः । वक्तृनिष्टमङ्गलाचरणे वक्तृवाक्यस्यकरणत्वासंभवात् । श्लोको मङ्गलं निबध्नातीत्युक्ते आचरतीत्यस्य लक्षणाप्रसङ्गात् । ब्रह्मणि ममभक्तिर्भवत्वित्येतावतैव इष्टप्रार्थनरूप मङ्गलप्रतिपादनसिद्धेः । कात्स्नेन श्लोकस्य मङ्गलप्रतिपादनरूपत्वाभावाच्च मङ्गलनिबन्धनस्य शिष्यशिक्षामात्रफलकतया आवश्यकस्मृत्याचाराभ्यामेव तात्सिध्या अनति प्रयोजनत्वाच्च । एतत्सर्वमनुसन्धायश्रौतमित्यनुगृहीतम् । त्रिविधं हयुपासनं कायिकवाचिकमानसिक भेदेन । सततं कीर्तयन्तो मां यतन्तश्च दृढव्रताः । नमस्यं तश्च मां भक्त्यानित्य युक्ताउपासत इत्यादि प्रमाणस्वारस्यात् । तत्र वाचिकोपासनरूपं मङ्गलं श्रोतमित्युच्यते । श्रवणं श्रुतिः तद्विषयं श्रौतं शब्दरूपं श्रूयत इति श्रुतिःशब्दः । तत् घटितं शब्दात्मकमिति वा अर्थलाभात्तदुत्कर्ष भोधकशब्दोच्चारणं च वाचिकं तदुपासनमुच्यते । अत एव तदितरोपासनस्य प्रणतिरपि फलितेति फलितत्वं वक्ष्यति । वाचिकरचनं च शिष्याद्यनुग्रहद्वारकस्थायि कैंकर्याभिप्रायेण । श्लोकस्यानुपूर्वोविशेषणचिरकालावस्थान संभवादिति । एवं चारवलेत्यादि सप्तम्यन्तपदषट्कस्य गुणकीर्तनरूपतया शिष्टपजचतुष्टयस्य वक्तुनिष्टभक्ति प्रार्थनप्रतिपादकतया च देवताप्रीतिहेतुव्यापारत्वाद्देवतोपासनात्मकमङ्गलरूपत्वं श्लोकस्यानुगतमितीदमेव मङ्गलं प्राधान्येन वक्तृ विवक्षितम् । आशीर्वादत्वस्य चतुर्थपादमात्रनिष्ठत्वाद्वस्तुनिर्देषकस्य ममभवत्विति पदद्वये विरहाच्चाशीर्वादवस्तुनिर्देशयोरप्रधानमङ्गलत्वमत्र विवक्षितम् । गुणिनिष्ठगुणानुसन्धानरूपप्रणतिरप्यर्थं बुध्वा वाक्यरचनेति न्यायेन एतत्प्रयोगमूलभूत वक्तृवाक्यार्थ ज्ञानरूपत्वेनाप्रधानमङ्गलत्वेन वक्तृविवक्षितेत्यवगम्यते । एवं चैकपदसामर्थ्यं श्रुतिरिति तान्त्रिकव्यवहारानुसारेणरूढपदं श्रुतिः तत्सम्भन्धि श्रौतम् । तत्सामर्थ्यसिद्धमितियावत् । अखिलेत्यादिपदानां पूर्वोक्तरीत्या कात्स्नैन देवता प्रीतिहेतुव्यापारन्वात्मकशब्दसामर्थ्य सिद्धत्वं श्रौतपदेन विवक्षितमित्यपि युज्यते । अत एव शास्त्रार्थ संक्षेपश्चार्थतः 
क्रियत इति वस्तुनिर्देशस्य वस्तुस्वभावलक्षणार्थसिद्धत्वं वक्ष्यति । अत एव चोदनासूत्रेलक्षण प्रमाणयोश्शब्दस्वभावार्थ स्वभावसिद्धत्वं दृष्टन्ततया वक्ष्यमाण उपपद्यते ।
	केचित्तु उपासनशब्दस्यासकृदावृत्ति स्मृतिरूपदेवतोपासने प्रसिध्या तस्यश्लोककरणत्वासंभवेन श्लोके नोपासनमाचरतीत्यनन्वयात् । भक्तिर्भववित्ति भक्तिशब्दप्रसिद्धोपासन प्राप्थनाप्रतीतेश्च उपासनरूपमित्यस्य उपासनप्राप्थनारूपं इत्यर्थ इत्याहुः । तन्मन्दम् । एवमपिदेवतोपासनप्रार्थनां श्लोकेनाचन्रतीत्यनन्वयतादवस्थ्यादिच्छायाः कृतिविषयत्वाभावेन प्रार्थनामाचरतीत्यधिकानन्वय प्रसङ्गाच्च । स्तुत्यात्मक गुरुपासनरूपमङ्गलाचारश्चार्थतः क्रियत इति वक्ष्यमाणश्लोकस्वपाराशर्य शब्दव्याख्यान सूक्त्यनुसाररूपेष्टदेवतोपासनरूपंसङ्गलमाचरतीवरदमितीति । तूलिकासूक्त्यनुसारेण श्रौदतेवतोपासनोपयोगिगुणजातं दर्शयति । लीलाशब्देनेति । तूलिकासूक्त्यनुसारेण चोपासनशब्दस्य प्रीणनव्यापारत्वोपपत्तेश्च । उपासनं श्लोकेनाचरतीत्यस्य उपासन प्रार्थनाश्लोकेन प्रतिपादयतीत्यर्थवर्णने लक्षणादि प्रसङ्गस्य पूर्वमेवोक्तत्वाच्च अन्ये तु पाकोपक्रमेप्युपासनव्यवहार संभवादुपासनहेतु भूतभक्तिप्रार्थनाया उपासन शब्देन व्यवहार उपपद्यत इत्याहुः । तदपि मन्दम् । तद्वयापारहेतु व्यापारे तद्वयापारप्वाचि शब्द प्रयोगस्य लक्षणयैववक्तव्यत्वात्पूर्वोक्तदूषणचतुष्टय प्रसङ्गत् चोपासन प्रार्थनावच्छास्त्र संक्षेपस्यापि शब्दसामर्थ्य मूलकत्वेन उपासनप्रार्थनारूपमङ्गलं श्रौते वस्तुनिर्देश आर्थिक इति वैषम्योक्त्यनुपपतत्तेः पक्ष द्वयेपि प्रसङ्गाच्च । अपरेतूपासनस्य स्वतोनुकूलत्वममगम्यतत्प्रार्थयमानेन तस्याप्यनुष्टितत्वसंभवात्परंपरया शाब्दतयाश्रौतमित्युक्तमित्यप्याहुः । तदायतेवापास्तम् । भक्तिरूपमङ्गलं श्लोकेनाचरतीत्यनन्वयात् । श्लोकेन भक्तिप्रार्थनाप्रतीतौ प्रार्थनया भक्त्यनुमितौ च श्लोकज्ञाप्यभक्तिरूपमङ्गलाचरणवानितीत्थं भूतलक्षणे तृतीयामाश्रित्य कथं चिदन्वयोपपादनेपि शास्त्रार्थं संक्षेपस्यापि परंपरया श्रुतिप्रयोज्यत्वेन वैषम्योक्त्यनुपपत्तेश्च । प्रत्युतजगत्कारणत्वादिगुणानामेव शास्त्रार्थतया तत्संक्षेपस्यैव श्रुतिप्रतिपन्नप्राप्थनानुमित भक्त्यपेक्षया श्रौतत्वस्यस्वरसतो वक्तुं शक्यत्वाच्च । स्मृत्याचारसिद्धत्वं क्रमेणोपपादयति । मङ्गलाचारयुक्तानामित्यादिना . अत्र च वेदाभ्यासेन सततं शौचेन तपसैव चेत्यारभ्य अनन्तं सुखमश्नुत इति प्रतिपादनात् पुनरप्याचारोहन्त्य कल्याणमित्यनिष्ट निवृत्ति हेतुत्व प्रतिपादनादनन्तरं चाचारहीनः पुरुषो लोके भवति निन्दितः । दुःख सततमित्यादिना तद्वयतिरेकव्याप्य व्यतिरेकशालितया च मङ्गलाचारस्य 
प्रकृतस्य दुःखाभावसाधनतावगमात् । मङ्गलस्य प्रारीप्सितविच्छेदादिमूलकदुःखाभावसहित प्रारिप्सितसमाप्त्यादिमूलकसुखहेतुत्वेसिद्धे विनिपातशब्देसाधः पतनवाचिना तज्जन्यदुःखजातीयतया दुःखान्तरं लक्ष्यते । तन्नभवतीति वाक्यार्थ इति भावः । मङ्गलाचारश्चा मैत्रं प्रसाधनंस्थानं अन्जनंदन्तधावनम् । पूर्वाह्ण एवकुर्वित देवतानांच पूजनम् । इत्यादिषु देवतापूजनमपीत्यवगम्यते । इत्यपि द्रष्टव्यम् । नचैवमपि नित्यस्यैव देवतापूजनादेरभिलषित साधनत्वमुक्तवचननिकरादवगम्यते । न तु चिकीर्षितारम्भादौ मङ्गलविधानमिति कथमेतदिति वाच्यम् । तथापि पूर्वाह्ण एव प्रकृत मङ्गलं विधाय ग्रन्थारम्भसंभवादाचारानुरोधेन नित्यात्पृथगनुष्ठितस्यापि तस्यतथात्वं उक्तवचनादवगम्यत इति वा संभवादिति न कोपि दोषः । केचित्तु जपादि तुल्यतया आदर्शदर्शनादेर्विनिपातनिवृत्ति हेतुत्वमेव अत्रावगम्यते । नत्वारंभेतत्कर्मव्यतेत्याशङ्कय समाप्ति प्रतिबन्धकस्यापि विनिपातशब्दार्थतया न दोषः इत्याहुः । तन्मन्दम् । मङ्गलाचारयुक्तामामिति सामान्यशब्दस्यादर्श दर्शनादिपरतया संकोचस्यामूलकत्वेन मैत्रं प्रसाधनमित्यादि पूर्वोक्तवचने देवतापूजनस्यापि मङ्गलाचारत्वालवगमने प्रकृतमङ्गलाचारस्य पूर्वोत्तरवचनैस्सुखसाधनत्व दुःखाभावसाधनत्व प्रतिपादनेन च प्रकृतमङ्गलस्य निर्विध्न समाप्ति हेतुत्व सिध्याशङ्कानुत्थितेर्विनिपातशब्दस्याधः पतनवाचितया परिहारा संभवाच्च । कर्मादौ कर्ममध्ये च कर्मान्ते च हरिं स्मरन् । इत्यादि लिखितादि वचनजातमप्यत्र प्रमाणत्वे नानुसन्धेयम् । आचार्यतेचेति । ग्रन्थादौ मङ्गलमिति शेषः । तथाचान्यस्माकं सुचरितनि । तानित्वयोपास्यानीत्यादिभिस्सदाचार सिद्धस्यानुष्ठेयत्वागमात् स्मृतिशीतेचद्विदाम् । आचारस्चैव साधूनामित्यादिभिश्चततास्मर्यमाणत्वन्मङ्गलं विशिष्यसमाप्त्यादिफलकम् । तदुद्देश्यकविशिष्टचारविषयत्वात् । यद्यदुद्देश्यक  विशिष्टशिष्टाचारविषयस्तत्फलकमिति व्याप्तेः । ज्योतिष्टोमादौदर्शनात् । विपक्षेतथाविधानुष्ठात्रानानांभ्रमत्वं तदुपपादक दोषादि कल्पनागौरवादित्यादेश्चानुमानस्या शब्द सहकारिकारिणस्वतन्त्रस्य वा विद्यमानत्वात् । आचारेण मङ्गलकर्तव्यतावधारणमवधेयम् ।
	ननु वाचिकोपासनं नारायणकृष्णवासुदेवदिव्यनामोच्चारणरूपमेव रचयितुं न्याय्यम् । नारायणेति शब्दोस्ति । हरेर्नामैव नामैवेत्यादौ दिव्यनामोच्चारणस्य बहुलम् । भववत्प्रीतिजनकत्वावगमात् । तद्विहाय जगत्कारणत्वादि मुखेन तदुपासनं किं फलक
मित्याशङ्कयाहा । श्रोत्रृबुद्धीति । न च वाच्यमत्रेदं निरूप्यत इति प्रतिज्ञायामेवेदंसमीहितमस्माभिववहितैः श्रोतव्यमितिबुध्या तद्बुद्धि समाधानं भवेत् । न तु केवलं तदर्थप्रतिपादनमात्रात् । अन्यथा तत् ग्रन्थारम्भे प्रमाणतत्वं विचार्यत इत्यादेर्वैफल्यंस्यादिति । न खलु पुरतश्रोतारश्लोकनिबन्धनकालेस्थिताः । येनतान् प्रतीदं निरूप्यत इति वक्तव्यम् । परन्तु ग्रन्थनिबन्धनानन्तरं पाठ काले प्रवृत्तानां श्रोत्रृणां पूर्वोक्तरीत्याकारणत्वादि प्रतिपादनफलं बुद्धिसमाधानमित्युपदेष्ट्रृमूलकं स्वयमेव वाबुध्युत्पादात् बुद्धि समाधान संभवात् आचार्यकतृकग्रन्थकरणं तन्मुखेनान्यथावावगम्यपुरतोवस्थितानामन्तेवासिनामेव बुद्धिसमाधानसंभवाच्च । प्रमाणतत्वं विचार्यत इत्यादौ तु मङ्गलकरणशास्त्रार्थसंक्षेपयोरेकप्रयत्न सन्धानानभिसन्धानात् । भङ्गयन्तराङ्गीकार इति द्रष्टव्यम् । अत्र च संकोचवाचिनासंक्षेपशब्देनाधिक्याभाव बोधनलक्षणतया प्रधानप्रतिपाद्यबोधनमुपपादकरूपाधिकांशविनाकृतमर्थतः वाक्यार्थ बोधद्वारा मानसमानुमानिकंवावलम्ब्य क्रियते बोधनं क्रियतइत्यभेदान्वयः । यद्वा बोधनानुकूलव्यापारः कण्ठताल्वादि स्पन्दविशेषः क्रियत इति भेदेनान्वयः । पूर्वयोजनायामर्थशब्दः फलवरः । एतत्श्लोकजन्यशाब्दज्ञानफलीभूतमानसानुमानिकान्यतरज्ञानरूपसंक्षेपः क्रियत इत्यर्थः । द्वितीययोजनायां अर्थं बुध्वाशब्दरचनेति न्यायेन तादृशफलीभूतज्ञानरूपहेतुना एतत्श्लोकसन्दर्भरूपरचनाक्रियत इत्यर्थः । अथवा अर्थो वस्तुस्वभावः इष्टदेवतोपासनात्मकंरूपमङ्गलं कार्त्स्नेनदेवता प्रीतिहेतुव्यापारत्वात्मक शब्दस्वभावसिद्धम् । तस्मै वा विध्नपरिसमाप्त्यर्थमवश्यकर्थव्यत्वाज्जगन्निमित्तोपादनत्वादि शास्त्रार्थानां श्रोत्रृबुद्धौ समूहालम्बनरूपा एकीकृत्यविषयस्मरणात्मक समाधानार्थं तेषां सङ्ग्रहेण कथनं कारणत्वदीनां वस्तुतशास्त्राद्यात्मक वस्तुस्वभावज्ञाप्यमानुषङ्गिकं क्रियत इत्यर्थः । सकृत्प्रयुक्तस्यैवं भूततात्पर्यद्वय विषयत्वे दृष्टान्तमाहा । यथेति यश्चोदनालक्षणश्चोदना प्रमाणकस्सधर्म इति धर्मस्वरूपे कथिते धर्म प्रमाणं बोधनेति मनसा अन्यथा वा यथाबोधस्तथेत्यर्थः धर्मचोदनाप्रमाणशब्दार्थानां शाब्दबोधविषयीकृतानामागृहीतचोदनानुनियोगिकधर्मप्रमाणप्रतियोगिकभेदलक्षणविवक्षित संसर्गविशेषाणां मनसासंसर्गबोधोमानसचोदनाविशिष्ठप्रमाणविशेषण को धर्म विशेष्यकश्शाब्दबोधः । धर्म विशिष्टप्रमाणविशेषको धर्म बोधो मानस इति विवेकः । चोदनाविधिवाक्यं धर्मे प्रमाणम् । स्वप्रमेयधर्मकत्वात् यद्यदर्थप्रमेयकं तत्तत्र प्रमाणमिति सामान्यव्याप्तेरित्यादिरानुमासिकबोधः । प्रकृतेपि तद्वत् द्रष्टव्यम् 
। ननूपनयघटितमानससामभ्यपेक्षया दुर्बलत्वस्यैकवाक्यार्थ बोधानन्तरमितरवाक्यार्थबोधानुरोधेन स्वीकार्यतयेतर सामग्रि विलम्भ एव भावात् । व्याप्तिस्मृतेश्चानियतत्वादनयोर्ननियम इति कथं विवक्षित प्रयोजनलाभचेदुच्यते इत्थं भूतबोधानुरोधेन, वक्त्रा, एतत्च्छब्दोच्चारणमिति तात्पर्यज्ञानस्यैव इतर सामग्रि प्रतिबन्धकत्वस्य व्याप्तिस्मृतिहेतुसंस्कारोद्भोधकत्वस्य च तत्र तत्रानुभव बलेन कल्पनान्नियतमानसादिबोधसंभवादिति । यद्वा एक वाक्यतात्पर्यविषयीभूतार्थद्वये एकस्य प्राधान्यमन्यस्याप्राधान्यमित्यत्र दृष्टान्तमाह । यथेति । उद्देश्यशास्त्राननन्तरं लक्षणशास्त्रस्यैव सङ्गततया अथातो धर्म जिज्ञासेति धर्मोद्देशानन्तरं चोदना लक्षणोर्थो धर्म इति  धर्म लक्षणस्यैव वक्तव्यत्वात् । तथाहि । तत्रार्थ शब्दोबलवदनिष्टाननुबन्धीष्टसाधनपरः। तथा च चोदना प्रमाणकत्वे सति बलवदनिष्टाबन्धीष्टसाधनत्वं धर्मशब्दवाच्यस्वलक्षणम् । अत्र सत्यंतंश्येन यागादावतिव्याप्तिवारणाय । भोजनादावतिव्याप्ति वारणाय विशेष्यदलम् । अर्थ शब्दविवक्षित बलवदनिष्टाननुबन्दीष्टसाधनतावच्चेदकविशिष्टरूपेण चोदनाप्रमाणकत्वं विवक्षितम् । तेनस्नात्वा भुञ्जतीत्यादि रीत्या स्वरूपेण  चोदनाप्रमाणके भोजनादौ नातिव्याप्तिरित्यन्यदे तत् । इत्थं च सूत्रस्य प्राधान्येन प्रमाणपरत्वे अर्थशब्गवैयर्थप्रसङ्गादपि लक्षणमेव प्राधान्येन सूत्रतात्पर्य विषयः । प्रमाणं तु तस्य निमित्तपरीष्टिरिति तृतीयसूत्रे तस्य धर्मस्य निमित्तपरीष्टिः क्रियते । निमित्तं प्रमाणं तत्परीक्षाक्रियत इत्यर्थके प्रमाणसिद्धवत्कारेण तत्परीक्षाकर्तव्यत्व प्रतिपादनस्य पूर्वसूत्रे प्रमाणप्रतिपादनं विना अनुपपत्यालक्षणप्रतिपादनानुषङ्गेण तात्पर्य विषयः । एवं प्रकृतेपि देवतोपासनं मङ्गलं चिकीर्षिताविध्न परिसमाप्त्यर्थ तया प्राधान्येन तात्पर्यविषयः । शास्त्रार्थ संक्षेपस्तु श्रोत्रृबुद्धि समाधानार्थतया ग्रन्थादौ कर्तव्य इति नियमाभावात् । मङ्गलाचरणानुषङ्गेण तातपर्यविषय इति भावः । न केवलं स्वयुक्तिमात्र सिद्धप्रयोजनं संक्षेपकरणम् । परन्तु सर्वविद्वत्प्रसिद्धत्वेन महाभारत सिद्धमित्याह प्रसिद्धं इति । इष्टं हीतिश्लोकात्पूर्वं विस्तीर्येतन्महाज्ञानं ऋषिसंक्षिप्यचाब्रवीदित्युक्त्वा संग्रहानन्तरं, च आख्यानं तदितमुदीरितं महार्थं विन्यस्तं महादिदृपर्व संग्रहेणा श्रुत्वादौ भवति नॄणां सुखावगाहो विस्तीर्मओलवणजलेयथाप्लवनेति प्रतिपादनाच्च विवक्षितलाभ इति द्रष्टव्यम् । अन्यथा धारणपदमात्रेण श्रोत्रृप्रतिपत्ति सौकर्यार्थ संक्षेपकरणपूर्वकत्वस्यानवगमादिति । संक्षेपस्य प्रयोजनान्तरमाहा । शास्त्रेति, आशीर्नमस्क्रियावस्तु निर्देशरूपाणां मङ्गलानां सदाचारसि
द्धतयानुवृत्ति सिध्यर्थं आशीर्वादोपिकृत इत्याह भवत्वितीति । यद्वा महाग्रन्थस्यारीप्सितत्वात्रिविधमङ्गलमप्यनुष्ठितमित्याह । भवत्वितीति अथवा वाचिकभगवदुपासनं कर्तव्यंचेदेवंभूतं नमामीत्यादिकमेव युक्तं किमिति तद्विष्यभक्त्याशासनरूप भङ्गिपरिग्रहेणेत्यत आह । भवत्वितीति ।
	ननु कथमत्र वस्तु निर्देशः । अस्त्युत्तर स्यामित्यादाविवकिंचिदस्तीत्यप्रतिपादनात् । अन्यथा वस्तु प्रतिपादनमात्रेण वस्तुनिर्देशत्वेनमस्कारविशिष्टाशीरनतिरेकापत्तेः । भवत्वित्यत्राशीर्वाद एवेति कथमवगम्यते । प्रार्थनायामपि लोडनुशासनादित्यांशङ्कय अखिलभुवनजन्मस्थेमभङ्गादित्यंशस्यावान्तरवाक्यतयाकर्मप्रधानकप्रथमान्तपदार्थ प्रधानक निष्क्रियानुवादकवाक्येषु अस्ति भवत्वित्यध्याहारस्य सर्वसिद्धतया, अखिलभुवनजन्मस्थेमङ्गाः यस्य सोस्तित्यादि प्रकारेण पर्यवसानादुपधेयसंकरेप्युपाधेरसान्कर्याद्वा वस्तुनिर्देशसिद्धिः । प्राप्थना च संभोधनावच्छिन्नेत्याशीस्तिद्धिरपीत्याशयेनहाभवत इति ।
	ननु मानसिक नमस्कारस्यात्यन्त भगवत्प्रीणनतया तं परित्यज्यमङ्गलान्तरकरणममञ्जुलमित्याशङ्कय तत् प्रतिपादकशब्दोच्चारणादेव विशिष्टवक्तृकात्तदपि सिद्धमित्याह । विनतेत्यादि । विनतत्वप्रकारेण स्वस्यापि प्रतीतौ भगवन्निष्टशेषित्वनिरूपितशेषताज्ञानशालित्वेन स्वस्यापि प्रतीतेर्ज्ञानज्ञानस्यतद्विषय विषयकत्वात् । विनतेत्यनेन भक्तिशब्दस्य उत्कृष्टकविषयकनिकृष्टाश्रयप्रीतिवाचितया ब्रह्माणिस्वस्यशेषभूतस्य प्रीतिरिति प्रतीतेः । भक्तिरूपेत्यनेन च मानस नमस्कारः फलितः  अप्रधान्येन शब्दात्प्रतीत इति भावः । कतुस्तु तादृशशब्दोच्चारणात् पूरेवं प्राधान्येनैव नमस्कार इति हृदयम् ।
	केचित्तु अतिसुकरस्य प्रणामस्य इष्टसाधनत्वत्वमवगम्यपरेषां तदुपदिशाता । साप्यनुष्टितेत्युक्तिसंभवतीति विनतादिपदलभ्यतां स्वनमस्कारस्यदविष्टामन्यमाना आहुः । तन्मन्दम् । विनतशब्दासंकोचेन स्वनिष्ठविनतेरपिसिद्धयातदसिद्धौ विनतानामिष्ट प्रदत्वमनुसन्धाय अविनतस्यस्वस्यभक्तिरूपेष्ट प्रार्थनानुपपत्याध्यवश्यं भावेन च पूर्वोक्तरीत्या विनतशब्देन तत्सिद्धेममभक्तिरित्यनेन पूर्वोक्तरीत्या तत्सिद्धेश्च स्फुटतया नमस्कारस्यविनतादि पदलभ्यतायादविष्ठत्वोक्त्यसंभवात् । विनत शब्दस्यन्यासोपासनात्मक विद्या विशेषनिष्ठपरत्वस्य आचार्यैरेव वक्ष्यमाणतयामोक्षसाधनत्वेन उपासनरूपविद्याविशेषोक्तावपि प्रवृत्तिनिष्ठैर्भाष्यकारै स्तस्याननुष्ठितत्वेन विनतेरिष्ठसाधनत्वोक्तिमात्रेण भाष्यकारे तदनुष्ठा
नेक्त्य संभवाच्च विनतशब्दस्य विद्याविशेष वाचितया श्लोकस्य ममभक्तिर्भवत्वितिस्वस्मिन् भवत्याशासनरूपतया चातिसुकरप्रणामस्य पूरेष्टसाधनत्वोक्त्यसंभवात् च (परान् प्रति इष्टसाधनोक्त्यसंभवाच्च ।
	एवं सत्युपासकानां भगवन्मोक्षप्रद इति शब्दोच्चारणमात्रेण व्क्तुरपिकृतोपासनत्व प्रसङ्गाच्च । उपासनस्य ज्ञानविशेषतया तत्र तदलाभेपि प्रकृते निर्बाधत्वात्तल्लाभ इत्युक्तौ निर्बाधत्वस्य प्रमाणान्तरेण वक्तरिविनतिसिद्ध्यधीनतयाविनतेत्यनेन प्रणतिरपि फलितेत्युक्त संभवस्य दुरुगिद्धरूत्वाच्च ब्रह्मणी भक्तिप्रार्थनोपपादकतया अखिलेत्यादिना ब्रह्मणिकल्याणगुणानुसन्धानस्य क्रियमाणत्वेन विनतेत्यादि पदेनापि राज्यविकुञ्जन्यायेन रत्नवराटिका न्यायेन चात्यल्पन्यासोपासनात्मक विद्याविशेषव्याजेन भगवान् निरवधिकमहानन्द ब्रह्मानुभूतिलक्षणमोक्षपद इत्येवं गुणानुसन्धानस्य कृतत्वेन विनतेर्मोक्षसाधनत्वमवगम्यपरेषां तदुपदिशतासाप्यनुष्ठितेत्युक्तेरत्यन्तासंभवपराहतत्वाच्च । अयमेतत्वाक्य फलितोर्थ इत्यादौ वाक्यजन्यशाब्द5ानफलीभूत मानसानुमासिकान्यतरज्ञानविषयत्व परतया फलितशब्दस्य तन्त्रिकाणां निरूढव्यवहारस्य दर्शनेन पुष्ठीतोवृक्षइत्यादाविव विनतिः फलितेत्यस्य संजातफलाविनतिः इत्यर्थस्यवक्तव्यतया फलितेत्यस्य फलनिष्पत्ताविति धातोः कर्तरिक्त प्रत्ययां तत्वमाश्रित्य अनुष्टिताभवतीत्यर्थकथनस्य परीक्षकपरिसनीयत्वाच्च । प्रह्वीभाववगमादिति । न च प्रह्वीभावप्रणत्योरैक्यात् कथं साध्यसाधनभाव इति वाच्यम् । उत्कृष्टापेक्षया निकर्षानुसन्धानसामान्यस्य प्रह्वीभावशब्दार्थत्वात् । सर्वोत्कृष्टापेक्षया निकर्षानुसन्धानस्य प्रणतिशब्दार्थत्वात्प्रकृष्टानतिः प्रणतिरितिव्युत्पत्या तथैव लाभात् । प्रणतिरपि फलितेत्यनन्तरं णमुप्रह्वत्त इति हि धातुरित्याचार्यसूक्तेस्तूलिकायामित्थमनुगृहीता । प्रह्वीभावावगमात् प्रणतिः कथं फलितेत्यत्राहेति । तस्यायमभिप्रायः । विनतशब्दस्य वाशरीराद्यशङ्गत संस्थानविशेषवाचितया कथं मानसविशेष वाचितेति शङ्कायां णमुप्रह्वत्व इत्यनुशासनप्रकार पर्यालोचनयांमनसावाचा नमतीति प्रयोगबलान्मानसिकवाचिककायिकरूपेण नमस्कारस्त्रैविध्योक्ति बलाच्च उत्कृष्ट विषयक निकर्षानुसन्धानमेव प्रह्वीभावः । चौपादिगत संस्थानविशेषापत्तौ यद्धि मनसाध्यायतीत्याद्युक्तरीत्या उत्कर्षज्ञानपूर्वकत्व लक्षणशक्यसम्बन्धेन लक्षणानिरूढप्रयोगबलेन शक्यन्तरं वा कल्प्यते । अत एव निभृतः प्रणतः प्रह्वा इत्यादौ संस्थानविशेषापत्तिः प्रह्वशब्दार्थः । मानसज्ञानविशेषः प्रणतिशब्दार्थः । गोबलीव
र््दन्यायादिति परिहाराभिप्रायेणानुशासनप्रदर्शकं कृतमिति तात्पर्यम् । यद्वा विनतशब्दस्य न्यासोपासनात्मकविद्यानिष्ठपरत्वेन व्याख्यास्यमानतया विनतशब्देन निकर्षानुसन्धानरूप प्रह्वीभावावगमः । तद्विशेषस्यफलितत्वं च अयुक्तमित्याशङ्कयमनसानमतीत्यादि प्रयोगबलेन निकर्षानुसन्धानस्यापि नमिधात्वर्थत्वात् न्यासोपासनरूपविद्याद्वयेपि उक्त निकर्षानुसन्धानत्वानपायात् । विनतशब्देन सामान्यविशेषरूपनिकर्षानुसन्धानस्य लाभस्संभवति प्रपत्तावात्मनिक्षेपादेस्वनिकर्षज्ञानरूपत्वात् । भक्तौ च आत्मेति तूपगच्छन्तीति न्यायेन शेषत घटितस्वनिष्ठ शरीरत्वप्रतीतेश्च परिहारमभिप्रेत्य विनतोपपादनमात्रंकृतमिति तात्पर्यम् ।
	केचित्तु भक्ति विनतशब्दयोरन्यतरमात्रोपपादनमयुक्तम् । न च भक्ति शब्दे प्रह्वीभावार्थकत्वं नोपपादनसापेक्ष्यं इति वाच्यम् । तस्मै वा सिद्धेः । प्रत्युत णमुप्रह्व इति धातुपाठप्रसिध्याविनतशब्देन प्रह्वीभावावगमस्य उपसर्गेण तद्विशेषरूपप्रणतेः फलितत्वस्यच संभवेपि महनीयविषयप्रीति वाचिनाभक्ति शब्देन निकर्षानुसन्धानरूपप्रह्वीभावस्य तद्विशेषरूपप्रणतेश्च लाभो न सम्भवतीति वैपरीत्यस्यैव सुवचत्वादित्याशङ्कय विनतेरक्षाहेतुत्वमुपन्यस्य तदतिरिक्त प्रार्थना सङ्गन्यावत्याविनत भक्ति शब्दयोरैकार्थे सिद्धे विनतशब्दे तदुपपादने भक्ति शब्देपि तत्सिद्धिस्संभवतीति परिहारमाहुः । तन्मन्दम् । ब्रह्म विषयेमहनीयविषयक प्रीतिरूपभक्तिः ममभवत्वित्युक्ते ब्रह्मणिमहनीयत्वोपपादककारणत्वादिके उक्ते परस्मिन्निति कारणत्वादिके कण्ठोक्ते च भाष्यकारस्य ब्रह्मणिमहनीयत्वानुशन्धानमस्तित्यस्माकमवगन्तुं शक्यत्वेन पूर्वोक्तरीत्या चापादि साधारणसंस्थान विशेषापत्तिवाचित्वेन न्यासोपासनात्मकविद्याविशेषवाचितया व्याख्यास्यमानत्वेन च विनतशब्देन च सामान्यविशेषज्ञानलाभो न संभवतीति विशिष्य शङ्कोदयाच्च । विनतशब्दोपपादनमात्रस्ययुक्तत्वाद्बक्ति शब्दे प्रह्वीभावार्थकत्वंनोपपादनसापेक्षामितिवक्तुं शक्यत्वाच्च । न च तस्यैवासिद्धिः । ब्रह्मणि ममभक्तिर्भवत्विति वाक्येन भाष्यकारीयब्रह्मविषयकोत्कर्षज्ञानस्यसिद्धे सार्वजनीनत्वात् ब्रह्मणि महनीयत्व संशयव्यतिरेक निश्चयतः ब्रह्मणि महनीयविषयकप्रीतिर्भूयादितिच्छायानुदयात् । णमुप्रह्व इति धातुपाठ प्रसिद्धावपि चापशारवादि धारणमधोदेशसंयोगविशेषरूपं नमनन्धात्व इति शङ्कासम्भवेन न्यासोपासनात्मकविद्याविशेष परत्वोक्तिशङ्कासंभवेन च तदुपपादनस्यैव कार्यत्वाच्च । अल्पकालीनभक्तिप्रवृत्ति
निष्ठानामनन्तका मोक्षप्रदो भगवानिति गुणानुसन्धानपूर्वकं एतादृशगुणविशिश्ट तत्रोत्कृष्टविषयकप्रीतिरूप भक्तिर्मोभूयादिति प्रार्थनसम्भवेन विनतेरक्षाहेतुत्वमुपन्यस्य तदतिरिक्तप्रार्थनस्य सङ्गतत्वेन विनतभक्तिशब्दयोरैकार्थ्या सिद्धया विनतशब्दे तदुपपादने भक्ति शब्देपि तत्सिद्धयसम्भवाच्च नमिधातोरथोदेशसंयोगविशेष वाचित्वशङ्कायां विनतशब्दे विद्या विशेषपरत्वोक्ति विरोधशङ्कायाश्च पूर्वमेव परिहृतत्वाच्च । यत्तुकैश्चिदुक्तं उपसर्गवशेन ज्ञानविशेष विशिष्ट प्रह्वीभाववाचकत्वसम्भवेन विनत शब्दस्य विद्याविशेषवाचित्व संभव इति । तन्मन्दम् । उपसर्गाणां धात्वर्थगतविशेषबोधकत्वेपि धात्वर्थान्तर वैशिष्यभोधकत्वस्य व्युत्पत्ति विरुद्धत्वात् । नहि विजानातीत्युक्ते यावदारेणज्ञानवानित्यर्थं विना इच्छापूर्वक ज्ञानवानित्यर्थः । प्रमाणपदवीमारोहति अतो विनतेत्यत्राप्युपसर्गेण निकर्षानुसन्धानात्मक प्रहवीभाव रूप धात्वर्थ एवात्यन्त निकर्षानुसन्धानत्वात्मक विशेषलाभेपि न्यासोपासनात्मकज्ञानविशेषविशिष्टत्वालाभात्, न्यासोपासनयोर्निकर्षानुसन्धानात्मक प्रह्वीभावरूपत्वोपपादन मुखेन धात्वर्थत्वं संपाद्याप्युपसर्गेण भगवद्विशेष्यक निरपेक्षोपायत्व प्रार्थनात्मकत्वावाच्छिन्नस्मृतिसंतानत्वरूप विशेष लाभ इत्येवोपपादनीयं इति । यदपि तैरेवोक्तं, यथा विदितस्सहिधर्मज्ञश्शरणागतवत्सलः । तेन मैत्री भवतु ते इत्यत्रमैत्र्याश्शरणागतिरूपत्वसिद्धिः ।
	तथा प्रकृते विनते र्भक्तिरूप सिद्धिरिति तदपिमन्दम् । ननमेयं कथं च नेति वदन्तं प्रतिशरणं गच्छेत्युक्तिर्व्यर्थेतिमत्वा समविषयप्रीतिरूपा मैत्र्यैव भवज्जीवनायालमित्यभिप्रायेण मैत्री भवत्वित्युक्ते र्भगवद्गुणाधिक्यसूचकतयामित्रभावेन संप्राप्तंमित्रमौपयिकं कर्तुमितिदिव्यदम्पति सूक्त्यन्तरानुरोधितायाश्च मैत्रीशब्दस्यलक्षणयाशरणागति परत्वेनापव्याख्यानस्य संप्रदायाश्रवण विजृम्भितत्वादिदिक् । ब्रह्मणि प्रह्वीभावावगमादित्याचार्य सूक्तेरयं भावः । विनतेत्यत्र न तशब्दस्य निकर्षानुसन्धानवत्परतया निकर्षप्रतियोग्याकाङ्क्षायां ब्रह्मगुणानुसन्धानशालिनामित्यर्थं महनीयविषयप्रीतिरूपभक्तिब्रह्मणि भवत्विति समभिव्याहारोदेव ब्रह्मणिमहत्वानुसन्धानसिद्धौ समानसंवित्संवेद्यतया ब्रह्मापेक्षया निकर्षानुसन्धानरूप प्रह्वीभवोपगम्यते । एवं सामान्यतो ब्रह्मविषयक भाष्यकारीयनिकर्षानुसन्धानरूप प्रह्वीभावावगमात् । विशेषतस्सर्वोत्कृष्टापेक्षयानिकर्षानुसन्धानरूप प्रकृष्ट प्रह्वूभावरूपप्रणतिः फलिता । एतद्वयाख्याजन्यमनसानुमानिकान्यतर ज्ञानरूप फलविशिष्टेत्यर्थः । 
निकर्षानुसन्धानरूप प्रह्वीभावात्मकनतेः प्रकर्षोनाम । निकर्षे सर्वोत्कृष्टावधिताविषयकत्वमिति । नन्वाशीर्वादवस्तुनिर्देशवाचिकमानसिक नमस्काररूपमङ्गला निकृतवता किमितिकायिकनमस्कार उपेक्षित इत्याशङ्कय यद्धि मनसाध्यायतीत्यादिरूत्या कायिकमपि सिद्धम् । श्लोकेत्वनिबन्धनमशक्यत्वादित्यभिप्रायेणाहा ।
	एवं त्रिविधमिति मङ्गलं नमस्काररूपम् । यद्वा वस्तु निर्देशादिकं त्रिविधमपि मङ्गलमप्राधान्येन सिद्धमित्याह एवमिति । अयं भावः ।  यत्परश्शब्दस्स एव शब्दार्थः । इत्यनेकमङ्गलानां तातपर्यविषयत्वे गोरवमिति न शङ्कनीयम् । संभावितबहुतरविध्ननिवर्तनादि प्रयोजनादिक्येनानेक मङ्गल तात्पर्यकल्पनागौरवस्य श्लोषादाविव सहृदयचमत्कार कारित्वात् । विशिष्टविधिषुचानेक विशेषण संसर्गेषु पृथक्तात्पर्य कल्पनादिति मङ्गलनिरूपण प्रसक्ततया पूर्वमनुपपादितं शास्त्रार्थ संक्षेप प्रकारं तन्निरूपणानन्तर प्राप्तावसरतया निरूपयति श्लोकस्येति । अखिलेत्यादि श्लोकस्येत्यर्थः । कारणत्वादि कल्याणगुणविशिष्टं ब्रह्मवेदान्तवाक्यनिरूपणद्वारा प्रथमाध्यायार्थः तस्य परमतप्रतिक्षेपादिपूर्वकं प्रतिष्ठापनं द्वितीयाध्यायार्थ इत्याद्यद्विकंनिर्बाधकारणत्वादि संक्षिप्तम् । ब्रह्मविद्यानिरूपणं तृतीयाध्यायार्थः तत्फलनिरूपणं चतुर्थाध्यायार्थः । ससाधनफलं द्वितीयद्विकार्तः । स एव विनते इत्यादि पदेन संक्षिप्त इत्यर्थः । अध्याय चतुष्टयार्थानां चतुर्णां कारणत्वनिर्बाधत्व उपास्यत्वमोक्ष प्रदत्वानां विशेषण चतुष्टयेन निर्देशं विना प्रथमद्वितीयाध्यायावेकंवाक्यं तृतीय चतुर्थाध्यायावपरं वाक्यमित्यभिप्रायेण कृत इत्यभिसन्धाय पूर्वस्वाध्यायाद्विकस्य अर्थ स्संक्षिप्तः । द्वितीयेनतोत्तर द्विकस्येत्यनुगृहीतम् । द्वयोस्समाहारो द्विकमितिव्युत्पत्याद्विकशब्दद्वयेनाध्यायद्वययोर्वायद्वयत्वलाभात् तयोर्वाक्यद्वयत्व प्रयोजकं प्रतिपाद्यतावच्छेदकं षट्कभेदवदध्यायभेदवच्चेति श्रीभाष्यसूक्ति सूचित तान्त्रिक व्यवहार सिद्धषट्कभेदप्रयोजनद्वय दृष्टान्तीकरणेन दृढयति । कर्ममीमांसायामिति । प्रकृति विकृति रूपेति । प्रकर्षेण क्रियते विधीयत इति प्रकृतिः प्रकर्षापेक्षित यावदङ्गविशिष्टत्वं वियुज्य अपेक्षित यावदङ्गवैशिष्टयेन विना किञ्चिदङ्गवैशिष्टये न क्रियते विधीयत इति विकृतिः । तत्रोपदेशातिदेशार्थरूपप्रतिपाद्यभेदेन षट्कभेदः अत्र विषयः । आद्यद्विकारोर्थो ब्रह्मविषयी ------ ? ससाधनं ब्रह्मानुभवरूपं फलं तथा च पूर्वमीमांसायां प्रकृतित्व विकृतित्वरूप प्रतिपाद्योपाधिभेदेन षट्कभेदवदत्रापि विषयत्वविषयित्वरूप प्रतिपाद्योपाधिभेधेन द्विकभेद इत्यर्थः । 
एवं द्विकद्वय प्रतिपाद्यार्थद्वयं सूचयितुं पादद्वयनिर्दिष्ट विशेषणद्वयमुखेन अध्यायचतुष्टयार्थ संक्षिप्त इति भावः । शास्त्रप्रतिपाद्यमित्याद्याचार्यसूक्तौ उपायोपेयात्मक प्रतिपाद्य भेदोक्ते पूर्ववाक्येक्त विषयविषयिरूपपतिपाद्यभेदोपपादकत्वाभावादसङ्गतिरित्यावतारितं तूलिकायाम् ।
	ननु आध्यात्मशास्त्रस्य प्राधान्येनोपायोपेयप्रतिपादकत्वात् उपायोपेयात्मकस्य वस्तुनः संक्षेपेणावश्यवक्त व्यत्वात्संक्षेपतदुपेक्षणमनुचितमित्याशङ्कय उपायोपेय संक्षेपोप्यत्रकृत इति दर्शयति शास्त्रप्रतिपाद्यमित्यादिनेति । त्रयाणामेव चैवमुपन्यासः प्रश्नान्छेति सूत्रोक्तन्यायेन तत्र प्राप्तुः प्राप्त्यन्तर्भावेन च अध्यात्मशास्त्रं प्राधान्येनोपायोपेय प्रतिपादकत्वमित्यभिप्रायेण प्रतिपादकत्वादित्यन्तमुक्तम् । अनुचितमिति यद्यपि भागवतादौ वक्ष्यमाणार्थासंक्षेपो न कृतस्थापि श्रीरामायमभारत श्रीविष्णुपुराणादौ वक्ष्यमाणार्थसंक्षेपदर्शनात् तत्र श्रोतृप्रतिपत्तिसौकर्यार्थलक्षणन्यायानुगुणत्वाच्च औत्तर्गिकस्य तस्य त्यागोनुचित इति भावः । किञ्चास्य संक्षेपस्य कृतत्वा तत्र तदुपेक्षणमनुचितमित्यभिप्रायेण संक्षेपे तदुपेक्षणमनुचितमित्यर्थः । उक्तस्यैव विषयविषयिरूपशास्त्रार्थस्य प्रेक्षावत्प्रवृत्यौपयिकमुपायत्वोपेयत्वात्मकरूपद्वयमप्यत्र संक्षिप्तमतो न पूर्वोक्तदोष इत्यभिप्रायेणोपायोपेय संक्षेपोप्यत्र कृत इति । दर्शयतीत्युक्तम् । अध्यात्मशास्त्रस्योपायोपेय प्रदर्शयतीत्युक्तयाविषयविषयिभावरूपद्विकभेद प्रयोजकपर्तिपाद्योपाधिद्वयवत् उपायोपेयभावरूपप्रतिपाद्योपादिद्वयस्यद्विकभेदप्रयोजकत्वं शास्त्रप्रतिपाद्यमित्यादि ग्रन्थेन विवक्षितमित्यपि सङ्गतिस्सूचिता । न यात्रेष्टत्वेष्टसाधनत्वाभ्यां ब्रह्मभक्त्योरनवगमात्, कथं प्रपत्यौपायिकरूपमिहाभिधीयतेनापि तदाक्षेपकत्वमुपायत्व चोक्तमिति वाच्यम् । कल्याणगुणाकरत्वेनानिष्टनिवारणत्वेनेष्टप्रापकत्वेन प्रीतिरूपज्ञान विषयत्वेन च प्रतिपादनत्वादिष्टत्वेसिद्धे तदनुभवप्रदानतद्विरोधिनिवर्तनयोरेवरक्षणत्वेचसिद्धे तदुभयसाधनत्वेन विनतेसिद्धसाध्यसमभिव्याहाररीत्या अवधारणात्तद्रूपाभिधानपर्यवसानादिष्टत्वोपायत्वं सिद्धम् । उपायत्वस्यापीष्टत्वात्, सिद्धोपायत्वं च रक्षककत्व प्रतिपादनात्सिध्यति, जगत्कारणभूतेहि  रक्षकत्वं न साध्यतासामानाधिकरण्यं लभते । अतस्सिद्धोपाय उपेयञ्च ब्रह्मेति सुष्ठूक्तम् । साध्योपायोभक्तिरिति । इष्टसाधनस्यैव प्रार्थनीयत्वादिति भावः । न च फलत्वेनैवात्र प्रार्थना एतदर्थं ममभक्तिर्भवत्वित्यनुक्त्या स्वतइष्टत्वसिद्धेः ।
	प्रवृत्तिनिष्टस्य श्रीबाष्यकारस्य सादनभक्तिर्ममभवत्विति प्रार्थनान्वययोग्यत्वाच्च स्वयं प्रयोजन भक्ति प्रार्थनापरतया आचार्यैरेवोपपादयिष्यमाणत्वाच्चेतिवाच्यम् । विनतरक्षकत्व प्रतिपादनानुसारेण स्वरसतोविनत्यात्मकभक्तेः प्रार्थ्यतयास्साधनत्वेपर्यवसानात् मम भवत्वितीत्यपरपदार्थान्वया योग्यत्वेविभक्तेः विनतिशब्दविवक्षित उपासनरूपत्वस्य भाष्यकारैरेवसमर्थयिष्यमाणतया तस्यास्सामान्यत इष्टसाधनत्वेन प्रार्थनान्वययोग्यतया साधन साधनभक्तेरपि भक्ति शब्देन पदार्थोपस्थिति दशायास्सङ्गृहीततया च चिकीर्षापूर्वककृति साध्यमोक्षोपायभक्ते र्भक्तिशब्देन पदार्थविधयालाभस्य दुर्वारत्वात् । एवं चेष्टत्व ज्ञानस्यप्रवर्थकतया पूर्वोक्तकल्याणगुणाकरत्वादि हेतुचतुष्टयनिबन्धनब्रह्मनिष्टस्वरूप सदिष्टत्वोपयोगिधीविषयोपेयत्व परताशास्त्रस्योक्तेतिनमन्तव्यम् । ब्रह्मणोनिरपेक्षमो7ोपायत्व प्रतिपादक श्रुतिस्मृत्यादि बहुतरप्रमाणानुसारणैव उपेयस्यैव तस्यादृष्टद्वारक फलकरणत्वरूप साधरणोपायत्व सद्भावेन तस्यकृतिं विना सिद्धत्वेन च सिद्धोपायः उपेयञ्च ब्रह्मेति सूक्तौ न काचिदनुपपत्तिः एवं भवत्विति प्रार्थनाबलेन चिकीर्षापूर्वक कृतिसाध्यत्वसिद्धया अत्यन्तविषयवैलक्ष्यव्य ज्ञानमूलकनिरतिशयानन्दरूपभक्तेःस्वतः प्राप्तायाः अत्यन्तस्वविषयकोत्कण्ठेच्चाररूपपरमभक्ति मूलभूतायाः भोजनार्थक्षुधान्यायेन सदापश्यन्तीत्युक्तसदादर्शने अदृष्टाद्वारकफलकरणत्वरूप व्याजत्वसद्भावेनच साध्योपायोभक्तिरिति सूक्तावपि न काचिदनुपपत्तिः । अत्र सिद्धसाध्यभेदेनापिद्विकभेद इति सूचयितुं सिद्धसाध्यपदप्रयोग इत्यनुसन्धेयम् ।
	ब्रह्मण एवोपायोपेयत्वे ब्रह्मपदमेवपर्याप्तम् । साध्योपायश्च भक्तिशब्देनैव प्रतिपन्नं इति । सप्तम्यन्तराणामानार्थ्यक्यमाशङ्कय उपायत्वोपेयत्व प्रतीत्यर्थतया न वैयर्थ्यमित्याशयेनाह । तत्रेति । रक्षकत्वेनोपायत्वं कल्याणगुणयोगितया उपेयत्वं च सिद्धमिति विवेकः । ननु सिद्धोपायः उपेयञ्च ब्रह्मेत्यत्र ब्रह्मण उपायत्वोक्तिर्व्यर्था । प्रत्युत ब्रह्मणोप्युपायत्वे उपायोपेयभेदेनद्विकभेदो न स्यात् । द्वितीयद्विकप्रतिपाद्योपाधिभूतस्योपायत्वस्य प्रथमद्विकप्रतिपाद्योपेयेति प्रसङ्गादितिचेदुच्यते । उपायत्वं तावद्द्विविधं  प्रकृते विवक्षितं, अदृष्टद्वारकमोक्षकाक्षकारणत्वं तदद्वारकतत्कारणत्वं चेति । तत्रादृष्टद्वारकमोक्षकारणत्वरूपोपायत्वं द्वितीयद्विकोपाधिः । तादृशोपायो नानुभाव्यत्वरूप प्राप्यत्वलक्षणमुपेयत्वं प्रथमद्विकोपाधिः । अत उपायोपेयभेदेन द्विकभेद उपपद्यते । अदृष्टद्वारक तदद्वारक साधार
ण्येन मोक्षोपायत्वस्य तत्कारणत्वरूपस्य मोक्षंप्रतिकिञ्चिद्वयापारोपरागेणस्वरूपेण वा तच्चरमकारणत्वात्मकस्य उपायपदेन विवक्षायां तस्य ब्रह्म तद्भक्ति साधारणतया सिद्धोपायसाध्योपायभेदेनद्विकभेद इति तुरीयं द्विकभेद प्रयोजकं सूचयितुं ब्रह्म्युपायित्वमुक्तम् । अत्र चोपायसिद्धत्वं न चेतन यत्नं । विनास्वरूपसत्तामात्रं । अपि तु सिद्धस्सन्नुपाय इत्येवं चेतन प्रवृत्तिसामान्यमनपेक्ष्य फलसामान्यं प्रति चरमकारणत्वस्य ब्रह्माणि प्रति तन्त्रं सिद्धान्तसिद्धतया तादृशोपायतयाचेतनप्रवृत्तिसामान्यनिरपेक्षत्वम् । इदमेव निर्हेतुकोपायत्वम् । कृष्णं धर्मं सनातन इत्यादौ धर्मत्वविशिष्टे सनातनत्वविवक्षयालब्धमिति सिद्धान्तः उपायेसाध्यत्वं च चरमकारणतायां चेतनप्रवृत्यन्तरसापेक्षत्वं आस्मिन्वाक्ये तत्रेत्यस्य श्लोक इत्यर्थः ।
	यद्या उपायोपेययोर्मध्य इत्यर्थः । सप्तम्यन्तपदषट्कव्याख्यानानन्तरं अथोपायं पदतीति वक्ष्यमाणत्वात् । तस्माच्चतुर्धाद्विकभेदप्रयोजकमाचार्याभिमतमितिस्थितम् । अत्राध्वैतसिद्धाञ्जने उपायोपेयभेदेनद्विकभेद इत्थंशेदूषणमाहा । नवीनः । प्रथमाध्यायस्य प्रमाणपरतया द्वितीयस्य च तत्प्रतिष्ठापनार्थाविरोधपरतया प्रमाणपरत्वेप्याद्यद्विकस्य प्रमेयप्रधान्यात् ब्रह्मपरत्वेप्युपायस्याप्युपेयार्थत्वाद्विवक्षितभेदो नस्यादिति, तस्यायमभिप्रायः । उपायोपेयभेदेनद्विकभेदो न युक्तः । प्रथमाध्यायस्य प्रमाणपरतया द्वितीयस्याविरोधपरतया च पूर्वद्विकन्योपायब्रह्मपरत्वासंभवात् । अथोच्येत । द्वितीयस्य प्रतिष्ठापनार्थाविरोधपरतया प्रमाणप्राधान्यात्प्रथमाध्यायस्यप्रमाणपरत्वेपि प्रमाणस्य प्रमेयर्थतया आद्यद्विकस्य प्रमेयप्राधान्यात् प्रमेयभूतोपेय ब्रह्मपरत्वं संभवतीति । एवं तर्हि विरोधापेक्षया प्रमाणप्रधान्यात्प्रमाणात्प्रमेयप्राधान्यवच्चोपायस्योपेयार्थत्वादुपायापेक्षया उपेयस्य अप्राधान्यं स्यादित्युत्तरद्विकस्याप्युपेयपरत्वापत्तेः । तस्मात्प्रमाणस्य प्रमेयार्थत्वात् सप्रमाणकं ब्रह्मप्रथमद्विकार्थः । साधकस्य फलार्थत्वात् ससाधकंफलमुत्तरद्विकार्थ इति कल्पयितुं युक्तमिति अत्र चम्पकेशाचारैर्वेदान्तकण्टकोद्धारेनुगृहीतम् । अत्रेयं कण्टकोद्धाररीतिः । एवं हि परमतेपि प्रथमद्वितीयाध्याययोर्भेदानापत्तिः । अविरोध समर्थनस्य प्रमाणसमन्वयार्थतयार्थ भेदाभावात् । एवं साधनस्य फलार्थतया तृतीय चतुर्थयोरपि भेदो न स्यात् ।
	किञ्चैवं द्विकभेदोपिनस्यादविद्यानिवृत्तिरूपफलस्य ब्रह्मरूपत्वात् । प्रत्युतपरमत एव द्विकभेदानुपपत्तिः फलस्य ब्रह्मातिरेके अद्वैतभङ्गप्रसङ्गात् । अविरोधस्यप्रमाणप्रतिष्ठा
र्थतया प्रमाणस्य च प्रमेय ब्रह्मशेषतया सलक्षण ब्रह्मपरं प्रथमद्विकं द्वितीयं तु साधनस्यफलशेषतया फलपरमितिहितन्मतम् । एवं चोपायस्योपेयार्थतया तवार्थभेदो नस्यादिति यत्परेणापादितं तदिष्टापत्ति संगृहीतम् । अत एवखल्वेक ग्रन्थत्वम् । परमतेचैकग्रन्थत्वानुपपत्तिः ब्रह्मफलयोर्भेदस्य विवक्षितत्वादिति । भवतु वा विषयविषयिरूपप्रतिपाद्यभेदेनद्विकभेदः । न चतुरीयाध्याय प्रतिपद्यफलभेदासंग्रहः । मुक्तिरूपफलस्यापि ब्रह्मानुभवात्मकतया विषयित्वानतिरेकात् । न च प्रमाणस्यापि तर्हि समन्वयादि प्रतिपादकस्याविषयत्वेन क्रोडीकारेद्विकद्वयायोगः । प्रमाणस्य साक्षादविषयित्वाद्विवक्षित धर्मभेदेन चावान्तरभेदव्यवस्थापनेत्वदुक्तशङ्कापिशाचिकाया असत्कल्पत्वात् अन्यथासलक्षणब्रह्मानतिरेकात्फलस्यापित्वन्नयेपिद्विकभेदानुपपत्तेरिति । अत्रायभिप्राय आचार्याणामनुसन्धेयः । यद्युपायस्योपेयार्थत्वादुत्तर द्विकमप्युक्ति ------ ? पायपरंस्यात् उपायोपेयभेदेनद्विकभेदोनस्यादित्युच्येत । एवं  तहर्यविरोध समर्थनस्य प्रमाणसमन्वयार्थत्वात् द्वितीयाध्यायस्यापि प्रमाणपरत्वापत्त्या प्रमाणतदविरोधरूप अर्थभेदेन प्रथमद्वितीया अध्याययोर्भेदो नस्यादिति द्वितीयपर्यनुयोगस्तवाप्यापततीत्यत्यन्ता कौशलकृतमेतद्दूषणोद्बावनम् । वेदान्ताः प्रधानजीव विलक्षणेवस्तुनि प्रमाणमित्येवंरूपेण प्रमाणस्य प्रथमाध्याय एव प्रतिपाद्यत्वाद्वे चिजचिद्विलक्षणवस्तुनि प्रामाण्येस्मृतिन्यायविरोधोनास्तीत्येवंरूपेणाविरोधस्य द्वितीयाध्याय एव प्रतिपाद्यत्वाच्चिदचिद्विलक्षणं ब्रह्मवेदान्तप्रमाणकं वेदान्तप्रमाणकत्वेन रूपेणस्मृतिन्यायाविरुद्धंचेत्येवं ब्रह्मणो यदितर्हिचिदाचिद्वैलक्षण्य विशिष्टब्रह्मणः चिदचिदात्मकजगन्निमित्तो- पादानत्वरूपेण वेदान्तप्रमाणकतया तेन रूपेणस्मृतिन्यायाविरुद्धतया च पूर्वद्विक एव प्रतिपाद्यत्वात् ब्रह्म विद्यारूपोपायस्य भेदाभेदगुणोपसंहारानुपसंहार यज्ञादिशमाद्यङ्गत्वादिविशिष्टवेषेण उत्तरपूर्वाश्लोविनाशोत्कान्त्यचिरादिगति स्वरूपाविर्भावादिलक्षणफलविशिष्टवेषेणचोत्तर द्विक एव प्रतिपाद्यत्वात् पूर्वोक्तरूपेणाद्यत्वात् पूर्वोक्तरूपेणाद्यद्विक प्रतिपाद्यं ब्रह्मैव उक्तरूपावच्छिन्नविद्यायाप्राप्यमित्येव रूपेण ब्रह्मणश्शास्त्रमात्रप्रतिपाद्यत्वस्यद्विकद्वय स्योक्तरूपेणार्थभेदसत्वेपि विरोधाभावाच्चोपायस्योपेयार्थत्वेप्युपायोपेयभेदेनद्विक- भेदस्संभवतीति समस्समाधिः ।





























        
