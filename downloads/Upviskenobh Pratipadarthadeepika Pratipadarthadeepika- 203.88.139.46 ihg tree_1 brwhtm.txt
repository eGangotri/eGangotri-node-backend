1.1
केनेषितं पतति प्रेषितं मनः केन प्राणः प्रथमः प्रैति युक्तः ।
केनेषितां वाचमिमां वदन्ति चक्षुः श्रोत्रं क उ देवो युनक्ति । 1 ।
B.1.1
प्रतिपदार्थदीपिका
(श्रीभारद्वाजरामानुजाचार्यविरचिता)
भूमिका
[मङ्गलाचरणम्]
"		क्षीरोदधेर्मन्थनाय मन्दरं धृतवांश्च यः ।"
"		कूर्ममूर्तिं1 हरिं वन्दे क्रूरराक्षससूदनम् ।"
"		श्रीशं श्रियं शठारातिं भाष्यकारादिदेशिकान्1 ।"
"		पूर्वानस्मद्गुरून् सर्वान् प्रणमामि च वत्सजान्2	।"
"		श्रीनिवासन्तु संप्रार्थ्य स्तुत्वा व्याख्यां करोम्यहम् । 	"
"		केनोपनिषदो व्याख्यां1 द्वितीयामवतारिकाम्2 ।"
एतस्याः उपनिषदः तलवकार3 इति नाम ।
[केनोपनिषत्प्रतिपाद्यांशाः]
"	पूर्वोक्तेशोपनिषदि इव अस्यामपि उपनिषदि उपक्रमे केनेषितं4 पतति"
प्रेषितंमनः इत्यादिना सर्वं जगत् केन देवेन प्रेरितं सत् सञ्चरति इति प्रश्नस्यानुगुणतया यद्वाचाऽनभ्युदितं
येन वागभ्युद्यते; तदेव ब्रह्म त्वं विद्धि (के.उ. 1.5) इत्यादिभिः सर्वं जगत् परब्रह्मणा प्रकाशितमिति,
तत् परं ब्रह्म न केनापि वस्तुना प्रकाश्यमिति, स्वयंप्रकाशमिति;  मध्ये इहचेदवेदीन्महती विनष्टिः (के.उ. 2.5)
इत्यादिभिः ब्रह्मवेत्तॄणां अमृतत्वप्राप्तिरिति, तदज्ञातृणां संसारबन्ध इति; तस्मै तृणं निदधौ एतद्दहेति
(के.उ. 3.6, 3.10) इत्यादिभिः अग्निवाय्विन्द्राणाम् अशक्तित्वादिकं, यक्षरूपपरब्रह्मणः सर्वशक्तिसर्वस्वतंत्रत्वादिकं
च अभिधाय, उपसंहारे यो वा एतामेवं वेद अपहत्य पाप्मानमनन्ते स्वर्गे लोके ज्येये प्रतितिष्ठति (के.उ. 4.9)
इत्यादिना एतद्ब्रह्मविद्यावेत्तृणाम् अपरिच्छिन्नामृतपरब्रह्मलोक निवासो भवति इत्येत एवार्थाः प्रतिपादिताः;
न त्वादौ, निर्विशेषचिन्मात्रं5 परब्रह्मास्तीति, तन्मायाविद्यावृतिभ्यां6 भ्रान्तम् इति, तदेवाप्तोपदेशज्ञानेन
पुनर्ब्रह्म भवति; इत्याद्यर्थानाम् उपदेशः कृतः ।
[परमात्मस्वरूपप्रकाशकप्रश्नः]
"	परमात्मस्वरूपं प्रश्नप्रतिवचनरूपप्रकारेण प्रकाशयितुं प्रस्तौति - केनेषितं पतति इति । मनः केन वा प्रेषितम्"
- प्रेरितं सत्, स्वविषये प्रवर्तते? प्रथमः प्राणः - मुख्यप्राणः केन युक्तः - केन प्रेरितस्सन्, प्रैति
- सर्वत्र सञ्चरति? केन प्रेषिताम् इमां वाचम् - वागिन्द्रियम् अवलंब्य, वदन्ति? लोकाः इति अध्याहारः । चक्षुः
श्रोत्रादिकं च को वा देवः ? युनक्ति - प्रेरयति इत्यर्थः । चेतनाप्रेरितानाम्1 अचेतनानां
कथं कार्यकरत्वम्? इति गुरुमुपेत्य शिष्यः पप्रच्छ इत्यर्थः ।
1.2
श्रोत्रस्य श्रोत्रं मनसो मनो यत् वाचो ह वाचं स उ प्राणस्य प्राणः ।
चक्षुषश्चक्षुरतिमुच्य धीराः प्रेत्यास्माल्लोकादमृता भवन्ति । 2 ।
B.1.2
[परमात्मन इन्द्रियप्रेरकत्वोपदेशः, तत्फलञ्च]
"	प्र.दी. - मन आदिकरणजातस्य को देवः, प्रेरकः? इत्यत्राह - श्रोत्रस्य श्रोत्रम् इति । श्रोत्रस्य श्रोत्रम्"
- श्रुणोत्यनेनेति श्रोत्रम् - श्रोत्रेन्द्रियम्, तस्य श्रोत्रम् - अभिव्यञ्जकम्,  स उ - सः परमात्मैवेत्यर्थः
। तथा च यत् चक्षुरादीनां प्रकाशकम्, यत् चक्षुराद्यनधीनप्रकाशकं स परमात्मैवेत्यर्थः । तथा मनसः - अन्तःकरणस्य
मनः2 - मन अवबोधने (धा.पा. 1472)
"	इति धातोः ; अवबोधकः - प्रकाशकः । स उ - परमात्मैवेत्यर्थः । वाचो ह वाचम् । वाचः वागिन्द्रियस्य वाचम्"
- वाग्व्यापारसमर्थकः, स उ - परमात्मैवेत्यर्थः । चक्षुषश्चक्षुः - चक्षुरिन्द्रियस्य चक्षुः - दर्शनसामर्थ्यकर्ता
स उ - परमात्मैवेत्यर्थः । धीराः - चिदचिदीश्वरतत्त्वज्ञाः अतिमुच्य - एवं ज्ञात्वा प्रेत्य - शरीरत्यागानन्तरम्
अस्माल्लोकात्1- एतादृशलीलाविभूतेः लोकान्तरं गत्वा अमृताः - मृति जन्मादिरहिताः भवन्ति - बहुवचनेन परब्रह्मसारूप्यमापन्नाः
बहवो भवन्ति इत्यर्थः; नत्त्वैक्यम्1 ।
1.3
न तत्र चक्षुर्गच्छति न वाग्गच्छति नो मनः । न विद्मो न विजानीमो यथैतदनुशिष्यात् । 3 ।
B.1.3
[ब्रह्मणः स्वरूपोपदेशविधा]
"	प्र. दी. - श्रोत्राद्यात्मभूतं ब्रह्म प्रपञ्चयति - न तत्र चक्षुः इति2 । तत्र श्रोत्राद्यात्मभूतपरब्रह्मविषये"
चक्षुः न गच्छति, तदन्तरात्मभूतं परमात्मानं न पश्यति इत्यर्थः । वाङ्न गच्छति - वागिन्द्रियमपि तत्र ब्रह्मणि विषये न गच्छति; तत्
प्रभावं वक्तुम् असमर्थम् । मनः - अन्तरिन्द्रियमपि ध्यातुमसमर्थम् ।
"	तर्हि कथम् उपदेष्टव्यम्? इत्यत्राह - न विद्मः इत्याहुः आचार्याः । यथा - यथावस्थितिकं ज्ञेयं वस्तु न"
विद्मः अन्तरिन्द्रियेण, न विजानीमः बाह्येन्द्रियैश्च द्रष्टुं न शक्नुमः । किन्तु एतत्  इति अनुशिष्यात्
- एतत् परब्रह्म प्राकृतचक्षुरादिगोचरं न भवतीति शिष्येभ्यः उपदिशेदित्यर्थः ।
1.4
अन्यदेव तद्विदितादथो अविदितादधि । इति शुश्रुम पुर्वेषां ये न नस्तद्व्यायचक्षिरे ।। 4 ।।
B.1.4
[ ब्रह्मस्वरूपप्रतिपादनविशेषः ]
"	प्र.दी.- उपदेष्टव्यं ब्रह्म पुनरपि विशिनष्टि - अन्यदेव इति । ये - पूर्वाचार्याः नः- अस्माकं यत् परं"
ब्रह्म व्याचचक्षिरे - उक्तवन्तः तत् पुर्वेषां - पूर्वाचार्याणां2 विदितात् - सर्वात्मना विदितात् - ज्ञातात्
अन्यत् - तद्ब्रह्म विलक्षणम् इत्यर्थः । अथ - अनन्तरं अविदितात् - पूर्वाचार्याणाम् अविदितात् सर्वप्रकारेण
अविज्ञातादपि अधि2  - विलक्षणम् इत्यर्थः । इति शुश्रुम एवे प्रकारेण वाचं श्रुतवन्तः वयम् ।
1.5
यद्वाचानभ्युदितं येन वागभ्युद्यते । तदेव ब्रह्म त्वं विद्धि नेदं यदिदमुपासते ।। 5 ।।
B.1.5
"	[वाक्प्रकाशकब्रझस्वरुपोपदेशः]"
"	प्र.दी. - यत् परं बह्म वाचा - वागिन्द्रियेण अनभ्युदितम् - अप्रकाशितम् येन - परब्रह्मणा वाक् - वागिन्द्रियम्"
अभ्युद्यते - प्रकाशते तदेव ब्रह्मेति  विद्धि - विजानीहि त्वम् । जनाः यत् - वस्तु इदम् इति इदंत्वाकारेण
उपासते - पश्यन्ति इत्यर्थः । तदिदम् - प्रप़ञ्चरूपम् - ब्रह्म न - पुर्वेक्तम् उपदेष्टव्यं ब्रह्म न भवति इत्यर्थः ।
1.6
यन्मनसा न मनुते येनाहुर्मनो मतम् । देव ब्रह्म त्वं विद्धि नेदं यदिदमुपासते ।। 6 ।।
B.1.6
"	[मनसो ग्राहकत्वं ब्रह्मस्वरूपायत्तम्]"
"	प्र.दी. - यत् - यद्ब्रह्म, मनसा - अन्तःकरणेन, न मनुते - ज्ञातुम् अशक्यं येन - ब्रह्ममणा, मनः मतम् -"
ज्ञातम् इत्याहुः । तदेव ब्रह्म इति परं  ब्रह्म इति, त्वं विद्धि - विजानीहि यत् - यज्जगत् इदमुपासते -
इत्थम् ईदृशम्  इति  उपासते - पश्यन्ति इत्यर्थः ।इदं परिदृश्यमानं1   जगत्  न -परब्रह्म न भवति इत्यर्थः ।
1.7
यच्चक्षुषा न पश्यति येन चक्षूषि पश्यति । तदेव ब्रह्म त्वं विद्धि नेदं यदिदमपासते ।। 7 ।।
B.1.7
[चक्षुरिन्द्रियप्रकाशकं ब्रह्म]
"	प्र.दी. - यत् - परं ब्रह्म चक्षुषा न पश्यति - चक्षुरिन्द्रियं न पश्यति, येन- परब्रह्मणा चक्षूंषि - चक्षुरिन्द्रियाणि"
पश्यति3 -  प्रकाश्यन्त इत्यर्थः । शिष्टं पूर्ववत्।
1.8
यत् श्रोत्रेण न शृणोति येन श्रोत्रमिदं श्रुतम् ।
तदेव ब्रह्म त्वं  विद्धि नेदं यदिदमुपासते ।। 8 ।।
B.1.8
[श्रोत्रेन्द्रियप्रकाशाकं]
"	प्र.दी. - यत् - परं ब्रह्म  श्रोत्रेन्द्रियेण न शृणोति -  न श्रुतं भवति । येन -  परब्रह्मणा श्रोत्रमिदं"
श्रुतं  भवति विषयीकृतं भवति । तदेव ब्रह्म इति विद्ध -  इदं जगत् ब्रह्मेति न विजानीहि इति भावः ।
1.9
यत्प्राणेन न प्राणिति येन प्राणः प्रणीयते ।
तदेव ब्रह्म त्वं विद्धि नेदं यदिदमुपासते ।। 9 ।।
B.1.9
[प्रणप्रकाशकं ब्रह्म]
"	प्र.दी. - यत् -बह्म, प्राणेन - प्राणवायुना, नासिकापुटन्तरवर्तिना1     ध्रामेन्द्रियेण,2  न प्राणिति"
- गन्धवत् न विषयो भवति, येन -  परब्रह्मणा, प्रणाःप्रणीयते -  प्रकाश्यत इत्यर्थः । तदेव ब्रह्म त्वं विद्धि,
इदम् -  प्रप़ञ्चं ब्रह्म इति न  विजानीहि इत्यर्थः ।
2.1
"यदि मन्यसे सुवेदेति दभ्रमेवापि नूनं त्वं वेत्थ ब्रह्मणो रूपम् ।।	"
यदस्य त्वं यदस्य देवेषु अथ नुमीमांस्यमेव ते  मन्ये विदितम् ।। 1 ।।
B.2.1
"		    [ब्रह्म साकल्येन ज्ञातं न भवति]	"
"	प्र.दी. - शिष्यं प्रत्याचार्य आह - यदि मन्यस इति - अहं ब्रह्मस्वरूपं सुवेद -सुष्ठु वेद इति त्वं मन्यसे"
यदि , तत्, दभ्रनेव -अल्पमेव, नूनम् - निश्चितम् । अस्य ब्रह्मणः,  यत् -  इूह लोके विद्यमानम्  अस्य ब्रह्मणो
रूपम् -रामकृष्णादिविभवरूपं, वेत्यथेति यदि मन्यसे, तदपि दभ्रम् - अल्पनमेव, नूनम् - देवेषु ब्रह्मरुद्रादिमध्यस्थं,
यदस्य ब्रह्ममो रूपम् -  व्यूहरूपं  वेत्थ इति यदि त्वं मन्यसे तदपि दभ्नम् अल्पम्;अनेन एतत्सर्वं ब्रह्मस्वरूपं
त्वया अज्ञातमेव    इत्यर्थः । अथ नु - अनन्तरम्, अतःपरं विभवव्यूहादिभ्यां परं परब्रह्मस्वरूपं ते - त्वया,
मीमींस्पम्1  -  अर्थतो विचार्यम् । एतदाचार्यवाक्यं श्रुत्वा, पुनः शिष्य आह - इतःपूर्वं मया सन्यक् न विदितमेव,
अद्य विचारणानन्तरम् अहं ब्रह्मस्वरूपं विदितम् इति मन्ये ।
2.2
नाहं मन्ये सुवेदेति नो न वेदे1  ति वेद च ।।
यो नस्तद्वेद तद्वेद नो न वेदेति वेद च ।। 2 ।।
B.2.2
"			[ शिष्यस्य ब्रह्मस्वरूपज्ञानम् ]"
"	प्र.दी. - त्वया कथं विदितम् इत्यत्राह शिष्यः  नाहं मन्य इति अहं ब्रह्म सुवेद इति - सम्यग्वेद इत्यपि"
न मन्ये , नो न वेद इति न वेद इत्यपि मन्य, वेद च -  चकारः, त्वर्थकः । अपितु वेदैव मन्ये । अनेन सर्वाज्ञातृत्वं
नास्ति, किञ्चित्तृत्वमस्ति इत्यर्थः ।  नः - अस्माकं ब्रह्मचारिणां मध्ये मदुक्तं, नो न वेद - वेद च इति
। तत् -  अर्थतत्त्वं यो वेद सः तत् -ब्रह्म वेद इत्यर्थः ।
2.3
यस्यामतं तस्य मतं मतं यस्य न वेद सः ।।
अविज्ञातं विजानतां विज्ञातमविजानताम् ।। 3 ।।
B.2.3
[ आचार्यशिष्यसंवादनिष्पन्नार्थः ]
"	 प्र.दी. - एवं शिष्याचार्यसंवादात् परिनिष्पन्नम् अर्थमाह श्रुतिः । यस्य- ब्रह्मविदः, परं ब्रह्म अमतम्"
- अपरिच्छिन्नत्वेन दुर्ज्ञेयम् इति सम्मतम्, तस्य - ज्ञानिनः  मतम् - सम्यग्ज्ञातम् इत्यभिप्रायः  । यस्य
- अविदुषः ब्रह्म परिच्छिन्नत्वेन मतम् - ज्ञातम् इति सम्मतम् सः - अविद्वान् न वेद - ब्रह्म न विजानाति
। विजानताम् - ब्रह्म एतावत् इति परिच्छेदज्ञानवताम् अविज्ञातम् - ब्रह्म अविज्ञातं भवति । विज्ञातमविजानताम्
- ब्रह्म अपरिच्छिन्नम् इति ज्ञातवतां विज्ञातम् - विशेषतः ज्ञातं भवति । इत्यर्थः ।
2.4
प्रतिबोधविदितममृतममृतत्वं हि विन्दते ।
आत्मना विन्दते वीर्यं विद्यया विन्दतेऽमृतम् ।। 4 ।।
B.2.4
[ अमृतत्वप्राप्तिप्रकारः ]
"	प्र.दी. - पुनश्च विशिनष्टि श्रुतिः - प्रतिबोधविदितम् इति । प्रतिनियतो बोधः- प्रतिबोधः, सत्यं ज्ञानमनन्तम्"
(तै.उ.आ.1.1) इति प्रतिपदोक्तासाधारणधर्मविशिष्टत्वेन विदितम् - ज्ञातम् अमृतम् अमृतस्वरूपं ब्रह्म, कर्तृ;
स्वोपासकस्य इति अध्याहार्यम्: अमृतत्वम् - अमृतस्वरूपत्वं , हि इति प्रसिद्धौ विन्दते - लम्भयति प्रापयति;
अन्तर्भावितणिजन्तः1  अयं धातुः; लम्भनप्रकारमाह आत्मना - परमात्मना, वीर्यं विन्दते - ब्रह्मविद्योत्पत्त्यनुकूलं
सामर्थ्यं लभते, विद्यया - ब्रह्मविद्यया, अमृतम् - मोक्षं, विन्दते - लभत इत्यर्थः ।
2.5
इह चेदवेदीदथ सत्यमस्ति न चेदिहावेदीन्महती विनष़्टिः ।
भूतेषु भूतेषु विचित्य धीराः प्रेत्यास्माल्लोकादमृता भवन्ति ।। 5 ।।
B.2.5
[ ब्रह्मविज्ञानं मोक्षसाधनम् ]
"	प्र.दी.- एतादृशब्रह्मविज्ञाने त्वरा कर्तव्या इत्याह - इह चेदवेदीत् इति । इह - अस्मिन्जन्मनि; ब्रह्म,"
अवेदीच्चेत् - ज्ञातवाँश्चेत् अथ एतज्जन्मानन्तरमेव अस्ति - सम्भवति; ब्रह्मलोकस्थितिः सम्भवति, सत्यम् ।
इह -अस्मिन्जन्मनि नावेदीच्चेत् - ब्रह्म न ज्ञातवाँश्चेत् महती विनष्टिः - महान् आत्मविनाशो1 भवति । अथ,
धीराः - विद्वांसः भूतेषु भूतेषु - सर्वभूतेषु विद्यमानं परमात्मानं विचिन्त्य2 - स्वेतरसमस्तवस्तुविलक्षणम्
इति विचिन्त्य -  ध्यात्वा, अस्माल्लोकात् - एतल्लोकात् प्रेत्य अर्चिरादिमार्गेण परमात्मानं प्रेत्य - प्राप्य
इत्यर्थः । अमृताः भवन्ति - मुक्ता भवन्ति इत्यर्थः ।
3.1
ब्रह्म ह देवेभ्यो विजिग्ये । तस्य ह ब्रह्मणोविजयोदेवा अमहीयन्त  ।
"त एक्षन्त, अस्माकमेवायं विजयोऽस्माकमेवायं महिमेति ।। 1 ।।	"
B.3.1
[ देवानाम् अहङ्कारप्रदर्शनम् ]
"	प्र.दि. - आत्मना विन्दते वीर्यम् इत्युक्तार्थबोधकाख्यायिकामाह - ब्रह्म ह इति  ।  ह प्रसिद्धौ । ब्रह्म"
- परं ब्रह्म, कर्तृपदम् । देवेभ्यः1  इन्द्रादिदेवेभ्यः , चतुर्थी; देवानामनुग्रहार्थम् इत्यर्थः । प्रसिद्धदेवासुरयुद्धसमये
मर्यादासेतुविदारका-
सुरान्, विजिग्ये - जितवाम् । तस्य - अपरिमितशक्तिविशिष्टस्य, ब्रह्मणः - परब्रह्मणः , विजये सति देवाः -
अग्नीन्द्रादिदेवाः , अमहीयन्त - पूजिता अभवन् । ते - लब्धजयत्वात् स्वशक्त्यनभिज्ञाः , देवाः - अग्नीन्द्रादिदेवाः,
अयं विजयः  - परब्रह्मकर्तृकविजयः2  अस्माकमेव - अस्मदीय एव3 , इति ऐक्षन्त - पश्यन्ति4 अमन्यन्त इत्यर्थः
। अयम् - सर्वजेतृत्वरूपः , महिमा च - सामर्थ्यं च अस्माकमेव -  अस्मदीय एव, इत्यमन्यन्त इत्यर्थः ।
3.2
तद्धैषां विजज्ञौ । तेभ्यो ह प्रादुर्बभूव ।
तत्र व्यजानत (न्त) किमिदं यक्षमिति ।। 2 ।।
B.3.2
"				 [ देवानाम् अनुग्रहः ]"
"	प्र.दी.- तद्धैषाम् इति । तत् ह एषाम् इति पदच्छेदः । तत् - परं"
ब्रह्म, कर्तृ; एषाम् - देहाभिमानिदेवानाम्, तत् - पूर्वोक्ताज्ञानं विजज्ञौ ह - ज्ञातवत् किल, तेभ्यः -
देवेभ्यः , भगवन्महिमानभिज्ञदेवानुग्रहार्थम् इत्यर्थः ; प्रादुर्बभूव ह - परमात्मा यक्षरूपेण प्रादुर्बभूव
किल! ह इति किलार्थकः । तत् - यक्षरूपम् न व्यजानन्त - परं ब्रह्म इति न व्यजानन्त - देवा न ज्ञातवन्त इत्यर्थः
। यक्षम् - पूज्यम्, इदम् - ईदृशं वस्तु किम् - किमिति अमन्यन्त1  इत्यर्थः ।
3.3
तेऽग्निमब्रुवन् , जातवेदः ! एतद्विजानीहि
किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्य-
ब्रवीत्, जातवेदा वा अहमस्मीति ।। 3,4 ।।
B.3.3
"			[ अग्नेः यक्षसमीपमनम् ]"
"	प्र.दी. - तेऽग्निम् इति । ते - भगवन्महिमानभिज्ञाः देवाः, अग्निम् अखिलवस्तुदहनसमर्थं जातवेदसम् अब्रुवन्"
- उक्तवन्तः । हे जातवेदः एतत् - अस्मच्चक्षुर्गोचरम्, यक्षं विजानीहि - विशेषतो बुध्यस्व । किमेतद्यक्षमिति
उक्तवन्तः । तथेति । तत् - यक्षम् अभ्यद्रवत् तत्प्रतिगतवान् अग्निः । तम् - अग्निं, यक्षम्1 अभ्यवदत् कोऽसीति
- कस्त्वमिति अब्रवीत् । अग्निर्वा अहमस्मि - सर्ववस्तुदहनसमर्थोऽहम् अस्मि इति जातवेदा अहमस्मि इति - जातम्
उत्पन्नं वेत्ति इति व्युत्पत्त्या, सर्वज्ञोऽहमिति; विद-ज्ञाने (धा.पा.1064) अग्निः अवदत् स्वसामर्थ्यमुक्तवान् इत्यर्थः ।
3.4
तेऽग्निमब्रुवन् , जातवेदः ! एतद्विजानीहि किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्य-
ब्रवीत्, जातवेदा वा अहमस्मीति ।। 3,4 ।।
B.3.4
"			[ अग्नेः यक्षसमीपमनम् ]"
"	प्र.दी. - तेऽग्निम् इति । ते - भगवन्महिमानभिज्ञाः देवाः, अग्निम् अखिलवस्तुदहनसमर्थं जातवेदसम् अब्रुवन्"
- उक्तवन्तः । हे जातवेदः एतत् - अस्मच्चक्षुर्गोचरम्, यक्षं विजानीहि - विशेषतो बुध्यस्व । किमेतद्यक्षमिति
उक्तवन्तः । तथेति । तत् - यक्षम् अभ्यद्रवत् तत्प्रतिगतवान् अग्निः । तम् - अग्निं, यक्षम्1 अभ्यवदत् कोऽसीति
- कस्त्वमिति अब्रवीत् । अग्निर्वा अहमस्मि - सर्ववस्तुदहनसमर्थोऽहम् अस्मि इति जातवेदा अहमस्मि इति - जातम्
उत्पन्नं वेत्ति इति व्युत्पत्त्या, सर्वज्ञोऽहमिति; विद-ज्ञाने (धा.पा.1064) अग्निः अवदत् स्वसामर्थ्यमुक्तवान् इत्यर्थः ।
3.5
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ,
एतद्दहेति । तदुपप्रेयाय सर्वजवेन । तत्र शशाक
दग्धुम् । स तत एव निववृते, नैत (नैन) दशकं
विज्ञातुम्, यदेतद्यक्षमिति  ।। 5.6 ।।
B.3.5
[ यक्षाग्निसंवादः अग्नेः पराजयः ]
"	प्र.दी. पूर्वोक्तं शब्दगर्भितमर्थं वाचापि वदत्यग्निः तस्मिन् इत्यादिना । तस्मिन् - पूर्वोक्ते त्वयि,"
किं वीर्यमिति - किं सामर्थ्यम्?  इति पृष्टः, सोऽब्रवीत् । पृथिव्याम्1 भूम्यन्तरिक्षादिषु, यत् - पदार्थजातं
वर्तते, तत्सर्वं दहेयमिति - भस्मीकुर्याम् इत्यवदत्, तर्हि एतत्तृणं भस्मीकुरु इत्यवदत् तस्मै इति । तस्मै
- अग्नये तृणं निदधौ - तृणमग्रे निक्षिप्तं ब्रह्मणा, एतद्दहेति च उक्तम् - एतद्भस्मीकुर्विति च उक्तम् ।
सोऽग्निः  सर्वजवेन तदुपप्रेयाय - गतवान्, तत् - तृणं दग्धुं न शशाक - न समर्थः (अभवत्) इत्यर्थः । स तत
एव इत्यादि । सः अग्निः, तत एव - तृणमात्रदहनासामर्थ्यादेव निववृते - व्रडितो निवृत्तः, यत् - पुरोवर्ति
यक्षमेतत् एतादृशम् इति सामान्यतो वा विज्ञातुम्, एतत् - एतादृशमिति विशेषेण ज्ञातुं वा अहं नाशकम् - असमर्थ
इत्यग्निः अवदत् देवान् प्रति ।
3.6
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ,
एतद्दहेति । तदुपप्रेयाय सर्वजवेन । तत्र शशाक
दग्धुम् । स तत एव निववृते, नैत (नैन) दशकं
विज्ञातुम्, यदेतद्यक्षमिति  ।। 5.6 ।।
B.3.6
[ यक्षाग्निसंवादः अग्नेः पराजयः ]
"	प्र.दी. पूर्वोक्तं शब्दगर्भितमर्थं वाचापि वदत्यग्निः तस्मिन् इत्यादिना ।"
तस्मिन् - पूर्वोक्ते त्वयि, किं वीर्यमिति - किं सामर्थ्यम्?  इति पृष्टः, सोऽब्रवीत् । पृथिव्याम्1 भूम्यन्तरिक्षादिषु,
यत् - पदार्थजातं वर्तते, तत्सर्वं दहेयमिति - भस्मीकुर्याम् इत्यवदत्, तर्हि एतत्तृणं भस्मीकुरु इत्यवदत्
तस्मै इति । तस्मै - अग्नये तृणं निदधौ - तृणमग्रे निक्षिप्तं ब्रह्मणा, एतद्दहेति च उक्तम् - एतद्भस्मीकुर्विति
च उक्तम् । सोऽग्निः  सर्वजवेन तदुपप्रेयाय - गतवान्, तत् - तृणं दग्धुं न शशाक - न समर्थः (अभवत्) इत्यर्थः
। स तत एव इत्यादि । सः अग्निः, तत एव - तृणमात्रदहनासामर्थ्यादेव निववृते - व्रडितो निवृत्तः, यत् - पुरोवर्ति
यक्षमेतत् एतादृशम् इति सामान्यतो वा विज्ञातुम्, एतत् - एतादृशमिति विशेषेण ज्ञातुं वा अहं नाशकम् - असमर्थ
इत्यग्निः अवदत् देवान् प्रति ।
3.7
अथ वायुमब्रुवन्, वायवेतद्विजानीहि किमेतद्यक्षमिति!  तथेति ।। 7  । ।
B.3.7
"	[ वायोः यक्षसमीपगमनम्; संवादः, वायोः पराजयश्च ]	"
"	प्र.दी. वायुमब्रुवन् - सर्वमादाय वाति गच्छति इति वायुः इति व्युत्पत्त्या, सर्वपदार्थानादातुं समर्थ इति"
। शेषं पूर्ववत् ज्ञेयम् ।
3.8
तदभ्यद्रवत् । तमभ्यवदत्, कोऽसीति? वायुर्वा अहमस्मीत्यब्रवीत्, मातरिश्वा वा अहमस्मीति ।। 8 ।।
B.3.8
"	[ वायोः यक्षसमीपगमनम्; संवादः, वायोः पराजयश्च ]	"
"	प्र.दी. वायुमब्रुवन् - सर्वमादाय वाति गच्छति इति वायुः इति व्युत्पत्त्या, सर्वपदार्थानादातुं समर्थ इति"
। शेषं पूर्ववत् ज्ञेयम् ।
3.9
तस्मिंस्त्वयि किं वीर्यमिति । अपीदं सर्वमाददीयं, यदिदं पृथिव्यामिति ।। 9 ।।
B.3.9
"	[ वायोः यक्षसमीपगमनम्; संवादः, वायोः पराजयश्च ]	"
"	प्र.दी. वायुमब्रुवन् - सर्वमादाय वाति गच्छति इति वायुः इति व्युत्पत्त्या, सर्वपदार्थानादातुं समर्थ इति"
। शेषं पूर्ववत् ज्ञेयम् ।
3.10
तस्मै तृणं निदधौ एतदादत्स्वेति । तदुपप्रेयाय सर्वजवेन । तन्न शशाकाऽऽदातुम् । स तत एव
निववृते, नैत (नैन) दशकं विज्ञातुं, यदेतद्यक्षमिति ।। 10 ।।
B.3.10
"	[ वायोः यक्षसमीपगमनम्; संवादः, वायोः पराजयश्च ]		प्र.दी. वायुमब्रुवन् - सर्वमादाय वाति गच्छति इति वायुः"
इति व्युत्पत्त्या, सर्वपदार्थानादातुं समर्थ इति । शेषं पूर्ववत् ज्ञेयम् ।
B.3.10
"	[ वायोः यक्षसमीपगमनम्; संवादः, वायोः पराजयश्च ]	"
"	प्र.दी. वायुमब्रुवन् - सर्वमादाय वाति गच्छति इति वायुः इति व्युत्पत्त्या, सर्वपदार्थानादातुं समर्थ इति"
। शेषं पूर्ववत् ज्ञेयम् ।
3.11
अथेन्द्रमब्रुवन्, मघवन्नेतद्विजानीहि किमेतद्यक्षमिति ।
तथेति तदभ्यद्रवत् । तस्मात् तिरोदधे ।। 11 । ।
B.3.11
[ इन्द्रस्य यक्षसमीपगमनम्, यक्षतिरोधानम् लक्ष्म्या सह संवादः ]
"	प्र.दी. - अथेन्द्रमब्रुवन्, मघवन् इत्यारभ्य तथेत्यभ्यद्रवत् इत्यन्तं पूर्ववदर्थः । इदि परमैश्वर्ये (धा.पा.63)"
इति धातोः परमैश्वर्यविशिष्टः इन्द्रः इति;
तम् अब्रुवन् । मह्यते पूज्यत इति मघवा; सर्वलोकपूज्य इति । मघवन्! इति संबोधनम् । मह-पूजायाम् इति (धा.पा.730)
धातुः । तस्मात् - एतादृशगर्वविशिष्टेन्द्रसकाशात्, यद्वा, इन्द्रः एतादृशगर्वविशिष्टः इति हेतोर्वा । तद्ब्रह्म
तिरोदधे - अन्तर्धानं गतम् । अग्निवाय्वोरिव इन्द्रस्यापि गर्वभङ्गो माभूत् इति   कृपया अन्तर्धानं गतमिति
भावः । सः - इन्द्रः, तस्मिन्नेवाकाशे स्थितः, यस्मिन्  यक्षरूपं ब्रह्म अस्ति, तस्मिन्नाकाश इत्यर्थः ।
यद्वा - तस्मिन्नेवाकाशे यक्षस्थिताकाशे; प्रादुर्भूताम् इति शेषः । हैमवतीम्1 हिरण्यविकारभूषणवतीम्; अत
एव बहुशोभमानां माम् - लक्ष्मीरूपां पुरुषकारभूतां स्त्रियम् उ - तदु चन्द्रमा (तै.ना.7 ) इतिवत् स्थानप्रमाणात्2
उकार एवकारार्थकः । लक्ष्मीं पुरुषकारत्वे धृतवन्तो वरानन (?) इति । मम संशयनिवर्तकी इयमेवेति आजगाम - आगतवान्
इत्यर्थः । जिज्ञास्यं पृच्छति ताम् - इत्यादिना । ताम् - पुरुषकारत्वे प्रसिद्धां लक्ष्मीं नित्यानपायिनीम्
उवाच, ह इति प्रसिद्धौ । किमेतद्यक्षमिति - एतद्यक्षस्वरूपं किम् - कीदृशम्? इत्युवाच इति पुर्वेणान्वयः ।
3.12
स तस्मिन्नेवाकाशे स्त्रियमाजगाम बहुशोभमानामुमां हैमवतीम् ।
तां होवाच किमेतद्यक्षमिति ।। 12 ।।
B.3.12
"	[ इन्द्रस्य यक्षसमीपगमनम्, यक्षतिरोधानम् लक्ष्म्या सह संवादः ]"
"	प्र.दी. - अथेन्द्रमब्रुवन्, मघवन् इत्यारभ्य तथेत्यभ्यद्रवत् इत्यन्तं पूर्ववदर्थः । इदि परमैश्वर्ये (धा.पा.63)"
इति धातोः परमैश्वर्यविशिष्टः इन्द्रः इति;  तम् अब्रुवन् । मह्यते पूज्यत इति मघवा; सर्वलोकपूज्य इति ।
मघवन्! इति संबोधनम् । मह-पूजायाम् इति (धा.पा.730) धातुः । तस्मात् - एतादृशगर्वविशिष्टेन्द्रसकाशात्, यद्वा,
इन्द्रः एतादृशगर्वविशिष्टः इति हेतोर्वा । तद्ब्रह्म तिरोदधे - अन्तर्धानं गतम् । अग्निवाय्वोरिव इन्द्रस्यापि
गर्वभङ्गो माभूत् इति   कृपया अन्तर्धानं गतमिति भावः । सः - इन्द्रः, तस्मिन्नेवाकाशे स्थितः, यस्मिन्
यक्षरूपं ब्रह्म अस्ति, तस्मिन्नाकाश इत्यर्थः ।  यद्वा - तस्मिन्नेवाकाशे यक्षस्थिताकाशे; प्रादुर्भूताम्
इति शेषः । हैमवतीम्1 हिरण्यविकारभूषणवतीम्; अत एव बहुशोभमानां माम् - लक्ष्मीरूपां पुरुषकारभूतां स्त्रियम्
उ - तदु चन्द्रमा (तै.ना.7 ) इतिवत् स्थानप्रमाणात्2 उकार एवकारार्थकः । लक्ष्मीं पुरुषकारत्वे धृतवन्तो
वरानन (?) इति । मम संशयनिवर्तकी इयमेवेति आजगाम - आगतवान् इत्यर्थः । जिज्ञास्यं पृच्छति ताम् - इत्यादिना
। ताम् - पुरुषकारत्वे प्रसिद्धां लक्ष्मीं नित्यानपायिनीम् उवाच, ह इति प्रसिद्धौ । किमेतद्यक्षमिति - एतद्यक्षस्वरूपं
किम् - कीदृशम्? इत्युवाच इति पुर्वेणान्वयः ।
4.1
सा ब्रह्मेति होवाच, ब्रह्मणो वा एतद्विजये महीयध्वम् इति । ततो हैव विदाञ्चकार ब्रह्मेति ।। 1 ।।
B.4.1
"		 [ लक्ष्म्या श्रियःपतेः यक्षरूपत्वकथनम् ]"
"	प्र.दी. - किमेतत् इति प्रश्नार्थँ वदति - सा ब्रह्मेति । सा - लक्ष्मीः यक्षं परं ब्रह्मेति होवाच । ह"
इति किलार्थकः । ब्रह्मणः - परब्रह्मभूतभगवतः एताद्विजये - पूर्वोक्तासुरविजये महीयध्वम् - महिमानमेव प्राप्नुत;
किन्तु  विजयः अस्मदीयः इति दुरभिमानो न कर्तव्यः इत्यर्थः । ततो हैवेति । पुरुषका भूतलक्ष्म्युपदेशादेव
किलेत्यर्थः । ब्रह्मेति - परं ब्रह्म श्रियः पतिः इति विदा़ञ्चकार - ज्ञातवान् इन्द्रः ।
4.2
तस्माद्वा एते देवा अतितरामिवान्यान् देवान्; यदग्निर्वायुरिन्द्रः । ते ह्येनन्नेदिष्ठं पस्पृशुः ।
ते (स) ह्येनत् प्रथमो विदाञ्चकार ब्रह्मेति ।। 2 ।।
B.4.2
[ देवतासु अग्निवाय्विन्द्रणाम् उत्कृष्टत्वप्रतिपादनम् ]
"	प्र.दी.- तस्माद्वा इति । वा शब्दः एवकारार्थकः । तस्मादेव हेतोः, परब्रह्मसमीपगमनतत्संवादादिसम्बन्धहेतोः"
। एते देवाः- अग्निवाय्विन्द्रादेवाः अन्यान् देवान् अतितरामिव - योग्यताभिः अतिक्रान्ता एव । यत् - यस्माद्धेतोः
ते - पूर्वोक्ताः अग्निर्वायुरिन्द्रः । एनन्नेदिष्ठम् । एनत् - एतत्परंब्रह्मणो नेदिष्ठम् - समीपं पस्पृशुः-
स्पृष्टवन्तः । ते हि - इन्द्रादयो हि एतत् - यक्षरूपम्, प्रथमः - आदौ ब्रह्मेति विदाञ्चकार - परं ब्रह्मेति विदुः ।
4.3
तस्माद्वा इन्द्रऽतितरामिवान्यान् देवान् । स ह्येनन्नेदिष्ठं
पस्पर्श । स ह्येनत् प्रथमो विदाञ्चकार ब्रह्मेति ।। 3 ।।
B.4.3
"		      [ इन्द्रस्य योग्यताधिक्यप्रदर्शनम् ]"
"	प्र.दी.- तस्माद्वेति । तस्मादेव हेतोः, अग्न्यादिभ्यः प्रथमम् इन्द्रस्य परब्रह्मज्ञानसद्भावाद्धेतोः,"
इन्द्रः अन्यान् सर्वान्  देवान् अतितरामिव परं ब्रह्म पस्पर्श - ददर्श इत्यर्थः । स हि - इन्द्रो हि एनत्
- यक्षस्वरूपं प्रथमः1 आदौ इत्यर्थः । ब्रह्मेति विदाञ्चकार - ज्ञातवान् । यद्वा स हि इन्द्रो हि प्रथमः
- अग्र्यः अतः सर्वदेवातिशायीति भावः ।
4.4
तस्यैष आदेशो यदेतद्विद्युतो व्यद्युतदा इति, इन्न्यमिष (मीमिष) दा इत्यधिदैवतम् ।। 4 ।।
B.4.4
[ ब्रह्मणः आविर्भावतिरोभावस्य उपमानम् ]
"	प्र.दी.- तस्यैष आदेश इति । तस्य - तिरोहितपरब्रह्मणः य एष आदेशः - य एषः वक्ष्यमाणः आदेशः - उपमानरूप उपदेशः"
यदेतद्विद्युतो व्यद्युतदा इति  । यत् - लोकप्रसिद्धम् एतत्- लोकप्रकाशकरं विद्युतो व्यद्युतत् आ - आ - इति
उपमानार्थकः । विद्युतो विद्योतनमिव, ब्रह्मणो विद्योतनमपि क्षणिकम् इत्यर्थः । उपमानान्तरमाह - इन्न्यमीमिषदा
इति - इत् शब्वः उपमानान्तरसमुच्चयार्थकः । आ इति प्रसिद्धार्थकः । यथा चक्षुः न्यमीमिषत्- मीलितमभूत्, तद्वत्
ब्रह्मणोऽपि अन्तर्धानम् । यद्वा यथा विद्युतः व्यद्युतत् -  विद्योतनं कुर्वन्ति । न्यमीमिषत् - तिरोहिताः
भवन्ति । वचनव्यत्ययश्छान्दसः । तद्वत् ब्रह्मणस्तिरोभावप्रकाशौ इति मन्तव्यम् । इत्यधिदैवतम् - अनात्मभूताकाशगतविद्युद्विषयं
"ब्रह्मणः उपमानदर्शनम् उक्तम् ।   	"
4.5
अथाध्यात्मम्, यदेत (न) द्गच्छतीव च मनो न मनोऽनेन) चैन (त) दुपस्मरत्यभीक्ष्णं सङ्कल्पः ।। 5 ।।
B.4.5
[ब्रह्मणः आविर्भावतिरोभावौ मनोवत् चञ्चलौ]
"	प्र.दी.- अथ अध्यात्मम् इति । अथ - अनन्तरम्, अध्यात्मम् - आत्मनि, देहे, अध्यात्मम् इति देहस्थदृष्टान्तः"
उच्यते । यदेतत् इति यत् - प्रसिद्धम् एतत् - परब्रह्म प्रति मनो गच्छतीव - मनोगमनमिव इत्यर्थः । यथा मनसः
ब्रह्मविषयीकरणे चिरस्थायित्वं नास्ति, तद्वत् यक्षरूपब्रह्मणः आविर्भावोऽपि क्षणिक एव । अचिरस्थायित्वं
दर्शयति - न चैनत् इति । सङ्कल्पः - सम्यक् कल्प्यन्ते
कामा अनेनेति सङ्कल्पः - मनः; ध्यानविशेष इत्यर्थः । अभीक्ष्णम् - सार्वकालिकम् । एतत् - परं ब्रह्म नोपस्मरति
- अचरिकालमेव विषयीकरोति इत्यर्थः ।
4.6
तद्ध तद्वनं नाम तद्वनमित्युपासितव्यम् । स य एतदेवं
वेद, अभि हैनं सर्वाणि भूतानि संवाञ्छन्ति ।। 6 ।।
B.4.6
[ वनं ब्रह्म इति उपासनप्रकारः ]
"	प्र.दी. - पुनः ब्रह्म विशिनष्टि । तद्धेति । तद्ध तद्वनम् , तत् - एतादृशमहिमविशिष्टं ब्रह्म वनम् नाम"
- वन षण-सम्भक्तौ (धा.पा.463-464) इति धातोः, वन्यते सेव्यते सर्वैः इति, वननामकं भवति ; ह इति किलार्थकः
। तत् -  तस्मात् सेव्यत्वात् वनमिति सेव्यम् इत्युपासितव्यम् । अथ उपासनफलमाह - स इति । स यः -  सः प्रसिद्धः
यः -  अधिकारी एवम् - अनेन प्रकारेण एतत् - ब्रह्म अभिवेद ह - अभितो जानाति एनम् -  उपासकं सर्वाणि भूतानि
संवाञ्छन्ति । अयम् अस्मदुत्तारकः1 इति प्रार्थयन्ति ।।
4.7
उपनिषदं भो ब्रूहीति । उक्ता त उपनिषत् ।  ब्राह्मीं वाव त उपनिषदमब्रूमेति ।। 7 ।।
B.4.7
[भगवदनुग्रहसाधकोपनिषत् ]
"	प्र.दी. - भो आचार्य ! उपनिषदम् - भगवदनुग्रहसाधन- प्रतिपादकोपनिषदम् ब्रूहीति -  शिष्येणोक्ते सति आह -"
आचार्यः । ते - तव उपनिषत् - ब्रह्मप्रतिपादिका उपनिषत् उक्ता, वाव अवधारणार्थकः ; उक्तैवेत्यर्थः । तथा
च वयं ब्रह्मप्रतिपादिकां प्रधानोपनिषदम् अवोचामैव इति भावः । ब्राह्मीम् -  ब्रह्मानुग्रहसाधनप्रतिपादिकाम्
, उपनिषदं ते अब्रूमेति । वक्ष्यामः ; शुश्रूषवे तुभ्यं वक्ष्यामि इति भावः ।।
4.8
तस्यै तपो दमः कर्मेति प्रतिष्ठ;वेदाः सर्वाङ्गानि सत्यमायतनम् ।। 8 ।।
B.4.8
[ ब्रह्मविद्योत्पत्तिस्थितिकारणानि ]
"	प्र.दी. - ब्रह्मविद्याप्रतिष्ठाहेतुमाह - तस्यै - ब्रह्मविद्यायै तपो दमः कर्मेति"
प्रतिष्ठेति । कायशोषणलक्षणं तपः । इन्द्रियनिग्रहरूपः दमः । अग्निहोत्रादिलक्षणं कर्म । प्रतिष्ठा - उपनिषच्छब्दितायाः
ब्रह्मविद्यायाः दार्ढ्यहेतुः वेदाः सर्वाङ्गानि - चतुरो वेदाः षडङ्गानि सत्यम् -  सत्यवचनं च आयतनम् -
ब्रह्मविद्योत्पत्तिकारणम् इत्यर्थः ।।
4.9
यो वा एतामेवं वेद, अपहत्य पाप्मानमनन्ते
स्वर्गे लोके ज्येये प्रतितिष्ठति प्रतितिष्ठति ।। 9 ।।
B.4.9
[ ब्रह्मविद्याफलम् ]
"	प्र.दी. - अथ ब्रह्मविद्याफलमाह - यो वा इति । यो वा अधिकारी एताम् - अङ्गसहितां ब्रह्मविद्यां वेद, सः"
पाप्मानम् - मोक्षप्रतिबन्धकम् पुण्यपापम् अपहत्य - त्यक्त्वा अनन्ते - अपरिच्छिन्ने ज्येये - ज्यायसि स्वर्गे
- निरतिशयसुखप्रदे लोके -  श्रीवैकुण्ठलोके प्रतितिष्ठति - स्थारवत् प्रतितिष्ठति इत्यर्थः । द्विरुक्तिः
परिसमाप्तिद्योतनार्थम् । अनन्तज्येयपदसमभिव्याहरणात् 3स्वर्गशब्दः3 न पुरन्दरस्थानपरः ; किन्तु भगवल्लोकपरः ।
।। इति श्रीभाष्यंरामानुजाचार्यकृतिषु दशविधोपनिषदन्तर्गतकेनोपनिषत्
प्रतिपदार्थदीपिकाख्यव्याख्यायां द्वितीयावतारिका समाप्ता ।।