 (नवमं खण्डम्‌)

१.वंशमाधीयमानम्‌।।

अनुमन्त्रयेतेति वर्तते।।२.९.१।।

२. ऋतेन स्थूणामधिरोह वंश द्राधीय आयु प्रतरं दधाना इति।।

अनेन मध्यमस्थूणाय उपर्याधीयमानं वंशमनुमन्त्रयेत। अन्ये तु प्रतिवंशमावृत्तिमिच्छन्ति।।२.९.२।।

३.सदूर्वासु चतसृषु शिलासु मणिकं प्रतिष्ठापयेत्पृथिव्या अधिसम्भव इति।।

चतस्र शिला स्थापयित्वा तासु दूर्वा निधाय ततो मणिकं प्रतिष्ठापयेन्मन्त्रेण। मणिको नाम जलधारणार्थो भाण्डविशेष।।२.९.३।।

४.अरङ्‌गरो वावदीति त्रेधा बद्धो वरत्रया। इरामुह प्रशंसत्यनिरामपबाधतामिति वा।।

अनया वा प्रतिष्ठापयेत्‌।।२.९.४।।

५. अथास्मिन्नप आसेचयेत्‌। ऐतु राजा वरुणो रेवतीभिरस्मिन्स्थाने तिष्ठतु मोदमान। इरां वहन्तो

घृतमुक्षमाणा मित्रेण साकं सह संविशन्तु इति।।

अथ मणिकेऽपो निषिञ्चति पूरणार्थं मन्त्रेण ।।२.९.५।।

६.अथैनच्छमयति।।

एतद्वास्तुशान्तिं करोति।।२.९.६।।

कथम्‌? इत्थमित्याह-

७.्व्राीहियवमतीभिरद्भिर्हिरण्यमवधाय शन्तातीयेन त्रि प्रदक्षिणं पर्व्रािजन्प्रोक्षति।।

अप्सु हिरण्यमवधाय ताभि प्रोक्षति।।२.९.७।।

८. अविच्छिन्नया चोदकधारया-आपो हि ष्ठा मयोभुव इति तृचेन।।

उक्तार्थे द्वे सूत्रे।।२.९.८।।

९. मध्येऽगारस्य स्थालीपाकं श्रपयित्वा वास्तोष्पते प्रतिजानीह्यस्मानिति चतसृभि प्रत्यृचं

हुत्वाऽन्नं संस्कृत्य ब्राह्मणान्भोजयित्वा शिवं वास्तु शिवं वास्त्विति वाचयीत।।

श्रपयित्वेति वचनमस्मात्स्थालीपाकात्प्रागस्मिन्गृहे पाकान्तरं न श्रपयितव्यमित्येवमर्थम्‌। भुक्तवतो ब्राह्मणान्‌ शिवं वास्तु शिवं वास्त्विति भवन्तो ब्रुवन्तु इति वाचयीत। ते च तं ’शिवं वास्तु शिवं वास्तु’इति प्रत्यूचु। उक्तार्थमन्यत्‌।।२.९.९।।

