अथ कर्माण्याचाराद्यानि गृह्यन्ते।।1।।
उदगयनपूर्वपक्षाहःपुण्याहेषु कार्याणि।।2।।
यज्ञोपवीतिना।।3।।
प्रदक्षिणम्।।4।
पुरस्तादुदग्वोपक्रमः।।5।
तथाऽपवर्गः।।6।।
अपरपक्षे पित्र्याणि।।7।।
प्राचीनावीतिना।।8।।
प्रसव्यम्।।9।।
निमित्तावेक्षाणि नैमित्तिकानि।।11।।
अग्निमिध्वा प्रागग्रैर्दर्भैरग्निं परिस्तृणाति।।12।।
प्रागुदगग्रैर्वा।।13।।
दक्षिणाग्रैः पित्र्येषु।।14।।
दक्षिणाप्रागग्रैर्वा।।15।।
उत्तरेणाग्निं दर्भान्त्संस्तीर्य द्वन्द्वं न्यञ्चि पात्राणि प्रयुनक्ति देवसंयुक्तानि।।16।
सकृदेव मनुष्यसंयुक्तानि।।17।।
एकैकशः पितृसंयुक्तानि।।18।।
पवित्रयोस्संकार आयामतः परीमाणं प्रोक्षणीसँस्कारः पात्रप्रोक्ष इति दर्शपूर्णमासवत्तूष्णीम्।।19।।
ब्राह्मणं दक्षिणतो दर्भेषु निषाद्य।।21।।
पर्यग्नि कृत्वोदगुद्वास्याङ्गारान् प्रत्यूह्योदगग्राभ्यां पवित्राभ्यां पुनराहारं त्रिरुत्पूय परित्रे अनुप्रहृत्य।।22।
येन जुहोति तदग्नौ प्रतितप्य दर्भैः संमृज्य पुनः प्रतितप्य प्रोक्ष्य निधाय दर्भानद्भिस्संस्पृश्याग्नौ प्रहरति।।1।।
शम्याः परिध्यर्थे विवाहोपनयसमावर्तनसीमन्तचौलगोदानप्रायश्चित्तेषु।।2।।
प्रसुवे ति समन्तम्।।3।।
पैतृकेषु समन्तमेव तूष्णीम्।।4।।
इध्ममाधायाघारावाघारयति दर्शपूर्णमासवत्तूष्णीम्।।5।।
अथाज्यभागौ जुहोत्यग्नये स्वाहेत्युत्तरार्धपूर्वार्धे सोमाय स्वाहेति दक्षिणार्धपूर्वार्धे समं पूर्वेण।।6।।
न्यूनमिहाकरम्। अग्निष्टत्स्विष्टकृद्विद्वान्त्सर्वंस्विष्टं सुहुतं करोतु स्वाहेति।।7।।
पूर्ववत्परिषेचनमन्वमँस्थाः प्रासावीरिति मन्त्रसन्नामः।।8।।
लौकिकानां पाकयज्ञशब्दः।।9।।
द्विर्जुहोति द्विर्निमार्ष्टि द्विः प्राश्नात्युत्सृप्याचामति निर्लेढीति।।11।।
सर्व ऋतवो विवाहस्य शैशिरौ मासौ परिहाप्योत्तमं च नैदाघम्।।12।।
सर्वाणि पुण्योक्तानि नक्षत्राणि।।13।।
तथा मङ्गलानि।।14।।
आवृतश्चास्त्रीभ्यः प्रतीयेरन्।।15।।
इन्वकाभिः प्रसृज्यन्ते ते वराः प्रतिनन्दिताः।।16।।
मधाभिर्गावो गृह्यन्ते।।1।।
फल्गुनीभ्यां व्यूह्यते।।2।।
यां कामयेत दुहितरं प्रिया स्यादिति तां निष्ट्यायां दद्यात् प्रियैव भवति नेव तु पुनरागच्छती ति ब्राह्मणावेक्षो विधिः।।3।।
इन्वकाशब्दो मृगशिरसि।।4।।
निष्ठ्याशब्दस्स्वातौ।।5।।
विवाहे गौः।।6।।
गृहेषु गौः।।7।।
तया वरमतिथिवदर्हयेत्।।8।।
योऽस्यापचितस्तमितरया।।9।।
सुप्तां रुदन्तीं (तीं) निष्क्रान्तां वरणे परिवर्जंयेत्।।11।।
दत्तां गुप्तां द्योतामृषभाँ शरभां विनतां विकटां मुण्डां मण्डूषिकां साङ्कारिकां रातां पालीं मित्राँ स्वनुजां वर्षकारीं च वर्जयेत्।।12।।
नक्षत्रनामा नदीनामा वृक्षनामाश्च गर्हिताः।।13।।
सर्वाश्च रेफलकारोपान्ता वरणे परिवर्जयेत्।।14।।
शक्तिविषये द्रव्याणि प्रतिच्छन्नान्युपनिधाय ब्रूयादुपस्पृशेति।।15।।
नाना बीजानि संसृष्टानि वेद्याः पांसून् क्षेत्राल्लोष्टं शकृच्छ्मशानलोष्टमिति।।16।।
सस्यसम्पन्नादाहृतें लोष्टम् । अविशिष्टे प्रसिद्धे ।।16।।
पूर्वेषामुपस्पर्शने यथालिङ्गमृद्धिः।।17।।
उत्तमं परिचक्षते।।18।।
बन्धुशीललक्षणसम्पन्नामरोगामुपयच्छेत।।19।।
यस्यां मनश्चक्षुषोर्निबन्धस्तस्यामृद्विर्नेतरदाद्रियेतेत्येके।।21।।
सुहृदस्समवेतान् मन्त्रवतो वरान् प्रहिणुयात्।।1।।
तानादितो  द्वाभ्यामभिमन्त्रयेत।।2।।
स्वयं दृष्ट्वा तृतीयां जपेत्।।3।।
चतुर्थ्या समीक्षेत।।4।।
अङ्गुष्ठेनोपमध्यमया चाङ्गुल्या दर्भँ संगृह्योत्तरेण यजुषा तस्या भ्रुवोरन्तरँ संमृज्य प्रतीचीनं निरस्येत्।।5।।
प्राप्ते निमित्त उत्तरां जपेत्।।6।।
युग्मान्समवेतान् मन्त्रवत उत्तरयाऽद्भ्यः प्रहिणुयात्।।7।।
पञ्चभिस्स्नापयित्वोत्तरयाऽहतेन वाससाऽऽच्छाद्योत्तरया योक्त्रेण सन्नह्यति।।8।।
अथैनामुत्तरया दक्षिणे हस्ते गृहीत्वाऽग्निमभ्यानीयापरेणाग्निमुदगग्रं कटमास्तीर्य तस्मिन्नुपविशत उत्तरो वरः।।9।।
अथास्यै दक्षिणेन नीचा हस्तेन दक्षिणमुत्तानँ हस्तं गृह्णीयात्।।11।।
यदि कामयेत स्त्रीरेव जनयेयमित्यङ्गुलीरेव गृह्णीयात्।।12।।
यदि कामयेत पुंस एव जनयेयमित्यङ्गुष्ठमेव सोऽभीवाङ्गुष्ठमभीव लोमानि गृह्णाति।।13।।
गृभ्णामि त इत्येताभिश्चतसृभिः।।14।।
अथैनामुत्तेरणाग्निं दक्षिणेन पदा प्राचीमुदीचीं वा दिशमभि प्रक्रमय त्येकमिष इति।।15।।
सखेति सप्तमे पदे जपति।।16।।
प्राग्घोमात् प्रदक्षिणमग्निं कृत्वा यथास्थानमुपविश्यान्वारब्धायामुत्तरा आहुतीर्जुहोति सोमाय जनिविदे स्वाहे त्येतैः प्रतिमन्त्रम्।।1।।
अथैनामुत्तरेणाग्निं दक्षिणेन पदाऽश्मानमास्थापयत्यातिष्ठेति।।2।।
अथास्या अञ्जलावुपस्तीर्य द्विर्लाजानोप्याभिघारयति।।3।।
तस्यास्सोदर्यो लाजानावपतीत्येके।।4।।
जुहोती यं नारी ति।।5।।
उत्तराभिस्तसृभिः प्रदक्षिणमग्निं कृत्वाऽश्मानमास्थापयति यथा पुरस्तात्।।6।।
होमश्चोत्तरया।।7।।
पुनः परिक्रमणम्।।8।।
आस्थापनम्।।9।।
पुनः परिक्रमणम्।।11।।
जयादि प्रतिपद्यते।।12।।
परिषेचनान्तं कृत्वोत्तराभ्यां योक्त्रं विमुच्य तां ततः प्र वा वाहयेत् प्र वा हारयेत्।।13।।
समोप्यैतमग्निमनुहरन्ति।।14।।
नित्यः।।15।।
धार्यः।।16।।
(अना) एष वैवाहिकोऽग्निर्नित्यः शाश्वतिको धार्यः पत्नीसम्बन्धानां कर्मणामर्थाय ।।15।।
(तात्) पाणिग्रहणादारभ्य सर्वाचारलक्षणकर्मार्थमयमग्निर्नित्यः, यावज्जीवं नोत्सृज्यते; 'पाणिग्रहणादिरग्निस्तमौपासनमित्याचक्षते, तस्मिन्
गार्ह्याणि कर्माणि' (हि.गृ.26.1,2) इति हिरण्यकेशिवचनात् । अतः साङ्गे विवाहे समाप्तेऽपि ' अपवृत्ते कर्मणि लौकिकस्सम्पद्यते'
(आप.प.4-22) इति न भवति ।।15।। नित्य इति सिद्धे धार्य इत्यारम्भात् प्रयाणेऽप्यस्य समिध्यात्मन्यरप्योर्वा समारोपणं गृह्यान्तरविहितं
विकल्पेनापि न स्यात् । यथा 'जुह्वा स्रुवेण वा सर्वप्रायश्चित्तानि जुहोति'(श्रौ.2-11-1) इत्यत्र 'अध्वर्युं कर्तारम् (आप.प.1-26) इति
वचनात् अध्वर्युरेव कर्ता, नतु 'जुहोतिजुतीति प्रायश्चित्ते ब्रह्माणम्' (आश्व.श्रौ.1-1-16) इत्याश्वलायनसृत्रविहितो ब्रह्मा विकल्पेनापि । एवं
च 'समोप्यैतमग्निमनुहरन्ति' (आप.गृ.5-14) इति सर्वस्य धर्मोऽयं , न वैवाहिकप्रयाणस्यैव । यथा समोप्यैतावग्नी अन्वारोप्य'
इत्याग्निकप्रयाणेऽस्य विहितो धर्मस्सर्वार्थः ।
एवं विधेषु यद्यपि याज्ञिका विकल्पं नेच्चन्ति, तथापि विकल्पोऽस्तीत्यत्र ज्ञापकं भवति । 'सवर्णापूर्वशास्त्रविहितायां यतर्तु गच्छतः
पुत्रास्तेषां कर्मभिस्सम्बन्धः' 'दायेनाव्यतिक्रमश्चोभयोः' 'पूर्ववत्यामसँस्कृतायां वर्णान्तरे च मैथुने दोषः' (आप.घ.2-13-1,2,3)
इत्यसवर्णदारसङ्ग्रहणं प्रतिषिध्य स्वयमेवाह सूत्रकारः- स त्रयाणां वर्णानाम्' (आप.प.1-2) इति । त्रयाणामित्येतस्य पदस्यार्थो
भाष्यकारेण व्याख्यातः-'तिस्रो हि तस्य भार्यास्स्मृत्यन्तरवचनादप्रतिषिद्धाः, तस्य कथं सह ताभिरधिकारस्स्यादित्येवमर्था त्रिसङ्ख्या' इति ।
एतत्सूत्रभाष्याभ्यामसवर्णदारसङ्ग्रहस्स्मृत्यन्तरविहितो न सर्वथैव निषिद्ध इति गम्यते । तच्चान्येष्वप्येवांविधेषु विकल्पस्य ज्ञापकमेव
।।13।।
अस्यौपासनस्यो द्वातस्योत्पत्तिमाह-
अनुगतो मन्थ्यः।।17।।
श्रोत्रियागाराद्वाऽऽहार्यः।।18।।
उपवासश्चान्यतरस्य भार्यायाः पत्युर्वा।।19।।
उत्तरा रथस्योत्तम्भनी।।21।।
वाहावुत्तराभ्यां युनक्ति दक्षिणमग्रे।।22।।
आरोहतीमुत्तराभिरभिमन्त्रयते।।23।।
सूत्रे वर्त्मनोर्व्यवस्तृणात्त्युत्तरया नीलं दक्षिणस्यां लोहितमुत्तरस्याम्।।24।।
ते उत्तराभिरभियाति।।25।।
तीर्थस्थाणुचतुष्पथव्यतिक्रमे चोत्तरां जपेत्।।26।।
नावमुत्तरयाऽनुमन्त्रयते।।1।।
न च नाव्याँ स्तरती वधूः पश्येत्।।2।।
तीर्त्वोत्तरां जपेत्।।3।।
परिषेचनान्तं करोति।।4।।
क्षीरिणामन्येषां वा लक्ष्मण्यानां वृक्षाणां नदीनां धन्वनां च व्यतिक्रम उत्तरे यथालिङ्गं जपेत्।।5।।
गृहानुत्तरया सङ्काशयति।।6।।
वाहावुत्तराभ्यां विमुञ्चति दक्षिणमग्रे।।7।।
लोहितं चर्माऽऽनडुहं प्राचीनग्रीवमुत्तरलोम मध्येऽगारस्योत्तरयाऽऽस्तीर्य गृहान् प्रपादयन्नुत्तरां वाचयति दक्षिणेन पदा।।8।।
न च देहलीमभि (धि) तिष्ठति ।।9।।
अथास्याः पुंस्वोर्जीवपुत्रायाः पुत्रमङ्क उत्तरयोपवेश्य तस्मै फलान्युत्तरेण यजुषा प्रदायोत्तरे जपित्वा वाचं यच्छत (ति) आ नक्षत्रेभ्यः।।11।।
उदितेषु नक्षत्रेषु प्राचीमुदीचीं वा दिशमुपनिष्क्रम्योत्तराभ्यां यथालिङ्गं ध्रुवमरुन्धतीं च दर्शयति।।12।।
अथैनामाग्नेयेन स्थालीपाकेन याजयति।।1।।
पत्न्यवहन्ति।।2।।
स्थालीपाकाज्जहोति।।3।।
सकृदुपस्तरणाभिघारणे द्विरवदानम्।।4।।
अग्निर्देवता स्वाहाकारप्रदानः।।5।।
अपि वा सकृदुपहत्य जुहुयात्।।6।।
अग्निस्स्विष्टकृत् द्वितीयः।।7।
सकृदुपस्तरणावदाने द्विरभिघारणम्।।8।।
मध्यात् पूर्वस्यावदानम्।।9।।
उत्तरार्धादुत्तरस्य।।11।।
उत्तरार्धपूर्वार्धे होमः।।12।।
लेपयोः प्रस्तरवत् तूष्णीं बर्हि रङ््त्वा (क्त्वा) ग्नौ प्रहरति।।13।।
सिद्धमुत्तरं परिषेचनम्।।14।।
तेन सर्पिष्मता ब्राह्मणं भोजयेत्।।15।।
योऽस्यापचितस्तस्मा ऋषभं ददाति।।16।।
एवमत ऊर्ध्वं दक्षिणावर्जमुपोषिताभ्यां पर्वसु कार्यः।।17।।
पूर्णपात्रस्तु दक्षिणेत्येके।।18।।
सायं प्रातरत ऊर्ध्वं हस्तेनैते आहुती तण्डुलैर्यवैर्वा जुहुयात्।।19।।
सौरी पूर्वाहुतिः प्रातरित्येके।।21।।
उभयतः परिषेचनं यथा पुरस्तात्।।22।।
पार्वणेनातोऽन्यानि कर्माणि व्याख्यातान्याचाराद्यानि गृह्यन्ते।।23।।
अग्निं स्विष्टकृतं चान्तरेण।।25।।
अविकृतमातिथ्यम्।।26।।
पौर्णमास्यां पौर्णमासी यस्यां क्रियते।।28।।
उपाकरणे समापने च ऋषिर्यः प्रज्ञायते।।1।।
सदसस्पतिर्द्वितीयः ।।2।।
स्त्रियाऽनुपेतेन क्षारलवणावरान्नसंसृष्टस्य च होमं परिचक्षते।।3।।
यथोपदेशं काम्यानि बलयश्च।।4।।
सर्वत्र स्वयं प्रज्वलितेऽग्नावुत्तराभ्यां समिधावादध्यात्।।5।।
आपन्माश्रीः श्रीर्मागादिति वा।।6।।
एतदहर्विजानीयाद्यदहर्भार्यामावहते।।7।।
त्रिरात्रमुभयोरधश्शय्या ब्रह्मचर्यं क्षारलवणवर्जनं च।।8।।
अन्यो वैनामभिमन्त्रयेत।।11।।
यदा मलवद्वासाः स्यादथैनां ब्राह्मणप्रतिषिद्धानि कर्मांणि सँशास्ति 'यां मलवद्वासस' (तै.सं. 2.5.1) मित्येतानि।।12।।
-5 ऋतुसमावेशनम्।
चतुर्थिप्रभृत्याषोडशीमुत्तरामुत्तरां युग्मां प्रजानिःश्रेयसमृतुगमन इत्युपदिशन्ति।।1।।
अर्थप्राध्वस्य परिक्षवे परिकासने चाप उपस्पृश्योत्तरे यथालिङ्गं जपेत्।।2।।
एवमुत्तरैर्यथालिङ्गं चित्रियं वनस्पतिं शकृद्रीति सिग्वातं शकुनिमिति।।3।।
उभयोर्हृदयसंसर्गेऽप्सुस्त्रिरात्रावरं ब्रह्मचर्यं चरित्वा स्थालीपाकं श्रपयित्वाऽग्नेरुपसमाधानाद्याज्यभागान्तेऽन्वारब्धायाँ
स्थालीपाकादुत्तरा आहुतीर्हुत्वा जयादि प्रतिपद्यते परिषेचनान्तं कृत्वा तेन सर्पिष्मता युग्मान् द्व्यवरान् ब्राह्मणान्
भोजयित्वा सिद्विं वाचयीत।।4।।
"श्वस्तिष्येणेति त्रिस्सप्तैर्यवैः पाठां परिकिरति ""यदि वारुण्यसि वरुणात्त्वा निष्क्रीणामि यदि सौम्यसि सोमात्त्वा निष्क्रीणामि"" इति।।5।।"
श्वोभूते उत्तरयोत्थाप्योत्तराभिस्तिसृभिरभिमन्त्र्योत्तरया प्रतिच्छन्नां हस्तयोराबध्य शय्याकाले बाहुभ्यां भर्तारं परिगृह्णीयादुपधानलिङ्गया।।6।।
वश्यो भवति।।7।।
(अना) यदि भार्या भर्तरि न रमते तदा नैवैतत्कर्म भवतीति प्रदर्शनार्थमिदं वश्यः पतिर्भवति भार्यायाः न भार्या भर्तुरिति ।।9।।
सपत्नीबाधनं च ।।8।।
एतेनैव कामेनोत्तरेणानुवाकेन सदाऽऽदित्यमुपतिष्ठते।।9।।
वधूवास उत्तराभिरेतद्विदे दद्यात्।।11।।
उपनयनं व्याख्यास्यामः।।1।।
गर्भाष्टमेषु ब्राह्मणमुपनयीत।।2।।
गर्भैकादशेषु राजन्यं गर्भद्वादशेषु वैश्यम्।।3।।
वसन्तो ग्रीष्मश्शरदित्यृतवो वर्णानुपूर्व्येण।।4।।
ब्राह्मणान्भोजयित्वाऽऽशिषो वाचयित्वा कुमारं भोजयित्वाऽनुवाकस्य प्रथमेन यजुषाऽपः संसृज्योष्णाश्शीतास्वानीयोत्तरया शिर उनत्ति।।5।।
त्रींस्त्रीन् दर्भानन्तर्धायोत्तराभिश्चतसृभिः प्रतिमन्त्रं प्रतिदिशं प्रवपति।।6।।
वपन्तमुत्तरयानुमन्त्रयते दक्षिणतो माता ब्रह्मचारी वा।।7।
आनडुहे शकृत्पिण्डे यवान्निधाय तस्मिन् केशानुपयम्योत्तरयोदुम्बरमूले दर्भस्तम्बे वा निदधाति।।8।।
स्नातमग्नेरुपसमाधानाद्याज्यभागान्ते पालाशीं समिधमुत्तरयाऽऽधाप्योत्तरेणाग्निं दक्षिणेन पदाऽश्मनमास्थापयत्यातिष्ठेति।।9।।
उत्तरेणाग्निं दर्भान् संस्तीर्य तेष्वेनमुत्तरयाऽवस्थाप्योदकाञ्जलिमस्मा अञ्जलावानीयोत्तरया त्रिः प्रोक्ष्योत्तरैर्दक्षिणे हस्ते
गृहीत्वोत्तरैर्देवताभ्यः
परीदायोत्तरेण यजुषोपनीय 'सुप्रजा' इति दक्षिणे कर्णे जपति।।12।।
'ब्रह्मचर्यमागा' मिति कुमार आह।।1।।
प्रष्टं परस्य प्रतिवचनं कुमारस्य।।2।।
शेषं परो जपति।।3।।
प्रत्यगाशिषं चैनं वाचयति।।4।।
उक्तमाज्यभागान्तम्।।5।।
अत्रैनमुत्तरा आहुतीर्हावयित्वा जयादि प्रतिपद्यते।।6।।
(तात्)  अत्र अस्मिन् क्रमे, न तु 'यथोपदेशं प्रधानाहुतीः' इति सामान्यवचनादाज्यभागानन्तरमेव । एनं कुमारम् । उत्तराः 'योगे योगे' इत्येकादर्शचः प्रत्यगाशिषो वाचयन् हस्ते गृहीत्वा प्रतिमन्त्रं हावयति । तत्र द्वितीयचतुर्थौ 'इममग्न आयुषे' 'अग्निष्ट आयुः प्रतराम्' इति लिङ्गविरोधात् 'आयुर्दा देव जरसम्' इतिवत् स्वयमेव ब्रूयात्, नैनं वाचयति ।
केचित्---एतयोरपि द्वताभिधानार्थत्वात् कुमारस्यैवोच्चारणमिति । ततो 'जयाभ्यातानान् राष्ट्रभृत' इति सामान्यविधिप्रसिद्धमेवाचार्यो जयदि प्रतिपद्यते । ततश्च अग्निर्भूतानामधिपरिस्समावतु' इत्यादीनां प्रत्यगाशिषामपि वाचनं न भवति । नैव च हावनम् ।।6।।
परिषेचनान्तं कृत्वाऽपरेणाग्निमुदगग्रं कूर्चं निधाय तस्मिन्नुत्तरेण यजुषोपनेतोपविशति।।7।।
पुरस्तात् प्रत्यङ्ङासीनः कुमारो दक्षिणेन पाणिना दक्षिणं पादमन्वारभ्याह 'सावित्रीं भो अनुब्रूहि' इति।।8।।
तस्मा अन्वाह 'तत्सवितु' रिति।।9।।
अथ तस्मिन्नेवानुवचने विशेषमाह-व्याहृतीर्विहृताः पादादिष्वन्तेषु वा तथार्धर्चयोरुत्तमां कृत्स्नायाम्।।11।।
कुमार उत्तरेण मन्त्रेणोत्तरमोष्ठमुपस्पृशते।।12।।
कर्णावुत्तरेण।।13।।
दण्डमुत्तरेणाऽऽदत्ते।।14।।
पालाशो दण्डो ब्राह्मणस्य नैय्यग्रोधस्स्कन्धजोऽवाङ्ग्रो राजन्यस्य बादर औदुम्बरो वा वैश्यस्य।।15।।
वार्क्षो दण्ड इत्यवर्णसंयोगेनैक उपदिशन्ति।।16।।
-16 स्मृतवाचनादि, आदित्योपस्थानं च।
स्मृतं च म इत्येतद्वाचयित्वा गुरवे वरं दत्वोदायुषेत्युत्थाप्योत्तरैरादित्यमुपतिष्ठते।।17।।
अथ काम्यमाह--
-17 उपनयने काम्यविधिः।
यं कामयेत नायम (यं म) च्छिद्येतेति तमुत्तरया दक्षिणे हस्ते गृह्णीयात्।।18।।
त्र्यहमेतमग्निं धारयन्ति।।19।।
परि त्वे ति परिमृज्य तस्मिन्नुत्तरैर्मन्त्रैस्समिध आदध्यात् ।।21।।
एवमन्यस्मिन्नपि सदाऽऽरण्यादेधानाहृत्य।।22।।
उत्तरया सँशास्ति ।।23।।
वासश्चतुर्थीमुत्तरयाऽऽदत्तेऽन्यत् परिधाप्य।।24।।
वेदमधीत्य स्नास्यन् प्रगुदयाद्व्रजं प्रविश्यान्तर्लोम्ना चर्मणा द्वारमपरिधायाऽऽस्ते।।1।।
नैनमेतदहरादित्योऽभितपेत्।।2।।
मध्यन्दिनेऽग्नेरुपसमाधानाद्याज्यभागान्ते पालाशीं समिधमुत्तरयाऽऽधायापरेणाग्निं क़ट एरकायां वोपविश्योत्तरया क्षुरमभिमन्त्र्योत्तरेण यजुषा वप्त्रे प्रदायापां संसर्जनाद्याकेशनिधानात् समानम्।।3।।
-3 मेखलाया ब्रह्मचारिणे दानम्।
तां स उत्तरेण यजुषोदुम्बरमूले दर्भस्तम्बे वोपगूहति।।5।।
एवं विहिताभिरेवाद्भिरुत्तराभिष्षङ्भिस्स्नात्वोत्तरयोदुम्बरेण दतो धावते।।6।।
स्नानीयोच्छादितस्स्नातः।।7।।
उत्तरेण यजुषाऽहतमन्तरं वासः परिधाय सार्वसुरभिणा चन्दनेनोत्तरैर्देवताभ्यः प्रदायोत्तरयानुलिप्य मणिँ सौवर्णँ सोपधानँ सूत्रोतमुत्तरयोदपात्रे त्रिः प्रदक्षिणं परिप्लाव्योत्तरया ग्रीवस्वाबध्यैवमेव बादरं मणिं मन्त्रवर्जं सव्ये पाणावाबध्याहतमुत्तरं वासो 'रेवतीस्त्वेति' समानम्।।8।।
तस्य दशायां प्रवृर्तौ प्रबध्य दर्व्यामाधायाज्येनाभ्यानायन्नुत्तरा आहुतीर्हुत्वा जयादि प्रतिपद्यते।।9।।
एवमुत्तरैर्यथालिङ्गं स्रजश्शिरस्याञ्जनमादर्शवेक्षणमुपानहौ छत्रं दण्डमिति।।11।।
वाचं यच्छत्यानक्षत्रेभ्यः।।12।।
श्रुतिबलाच्च 'मा हास्महि' इत्यत्र नक्षत्राणीत्यध्याहृत्य तानि प्रकाश्यान्येव ।।13।।
रातिना सम्भाष्य यथार्थं गच्छति।।14।।
अथैतदपरं तूष्णीमेव तीर्थे स्नात्वा तूष्णी समिधमादधाति।।1।।
यत्रास्मा अपचितिं कुर्वन्ति तत्कूर्च उपविशति यथापुरस्तात्।।2।।
एवमुत्तराभ्यां यथालिङ्गँ राजा स्थपतिश्च।।3।।
'आपः पाद्या ' इति प्राह।।4।।
उत्तरयाऽभिमन्त्र्य दक्षिणं पादं ब्राह्मणाय प्रयच्छेत्सव्यँ शूद्राय।।5।।
प्रक्षालयितारमुपस्पृश्योत्तरेण यजुषाऽऽत्मानं प्रत्यभिमृशेत्।।6।।
कूर्चाभ्यां परिगृह्य मृन्मयेना 'र्हणीया आप ' इति प्राह।।7।।
उत्तरयाऽभिमन्त्र्याञ्जलावेकदेश आनीयमान उत्तरं यजुर्जपेत्।।8।।
शेषं पुरस्तान्निनीयमानमुत्तरयाऽनुमन्त्रयते।।9।।
त्रिवृतमेके घृतं च।।11।।
पाङ्क्तमेके धानास्सक्तूंश्च।।12।।
उत्तराभ्यामभिन्त्र्य यजुर्भ्यामप आचामति पुरस्तादुपरिष्टाच्चोत्तरया त्रिः प्राश्यानुकम्प्याय प्रयच्छेत्।।13।।
प्रतिगृह्यैव राजा स्थपतिर्वा पुरोहिताय।।14।।
गौरिति गां प्राह।।15।।
उत्तरयाऽभिमन्त्र्य तस्यै वपाँ श्रपयित्वोपस्तीर्णाभिघारितां मध्यमेनान्तमेन वा पलाशपर्णेनोत्तरया जुहोति।।16।।
यद्युत्सृजेदुपांशूत्तरां जपित्वोमुत्सृजते त्युच्चैः।।17।।
अन्नं प्रोक्तमुपांशूत्तरैरभिमन्त्र्य ॐ कल्पयते त्युच्चैः।।18।।
आचार्यायर्त्विजे श्वशुराय राज्ञ इति परिसंवत्सरादुपतिष्ठद्भ्य एतत्कार्यम्।।19।।
सीमन्तोन्नयनं प्रथमे गर्भे चतुर्थे मासि।।1।।
ब्राह्मणान्भोजयित्वाऽऽशिषो वाचयित्वाग्नेरुपसमाधानाद्याज्यभागान्तेऽन्वारब्धायामुत्तरा आहुतीर्हुत्वा जयादि प्रतिपद्यते।।2।।
परिषेचनान्तं कृत्वाऽपरेणाग्निं प्राचीमुपवेश्य त्रेण्या शलल्या त्रिभिर्दर्भपुञ्जीलैश्शलालुग्लप्सेनेत्यूर्ध्वं सीमन्तमुन्नयति व्याहृतीभिरुत्तराभ्यां च।।3।।
'गायत ' मिति वीणागाथिनौ संशास्ति।।4।।
उत्तरयोः पूर्वा साल्वानां ब्राह्मणानामितरा।।5।।
नदीनिर्देशश्च यस्यां वसन्ति।।6।।
वान् विरूढानाबध्य वाचं यच्छत्यानक्षत्रेभ्यः।।7।।
उदुतेषु नक्षत्रेषु प्राचीमुदीचीं वा दिशमुपनिष्क्रम्य वत्समन्वारभ्य व्याहृतीश्च जपित्वा वाचं विसृजेत्।।8।।
पुँसुवनं व्यक्ते गर्भे तिष्येण।।9।।
अनवस्नातया कुमार्या दृषत्पुत्रे दृषत्पुत्रेण पेषयित्वा परिप्लाव्यापेरणाग्निं प्राचीमुत्तानां निपात्योत्तरेण यजुषाऽङ्गुष्ठेन दक्षिणे
नासिकाच्छिद्रेऽपिनयति।।11।।
पुमाँसं  जनयति।।12।।
क्षिप्रं सुवनम्।।13।।
अनाप्रीतेन शरावेणानुस्रोतसमुदकमाहृत्य पत्तस्तूर्यन्तीं निधाय मूर्धञ्छोष्यन्तीमुत्तरेण  यजुषाऽभिमृश्यैताभिरद्भिरुत्तराभिरवोक्षेत्।।14।।
यदि जरायु न पतेदेवंविहिताभिरेवाद्भिरुत्तराभ्यामवोक्षेत्।।15।।
जातं वात्सप्रेणाभिमृश्योत्तरेण यजुषोपस्थ आधायोत्तराभ्यमाभिमन्त्रणं मूर्धन्यवघ्राणं दक्षिणे कर्णे जापः।।1।।
नक्षत्रनाम च निर्दिशति।।2।।
मधु, घृतमिति संसृज्य तस्मिन् दर्भेण हिरण्यं निष्टर्क्यं बध्वाऽवदायोत्तरैर्मन्त्रैः कुमारं प्राशयित्वोत्तराभिः पञ्चभिस्स्नापयित्वा
दधि घृतमिति संसृज्य कांस्येन पृषदाज्यं व्याहृतीभिरोङ्गारचतुर्थाभिः कुमारं प्राशयित्वाऽद्भिश्शेषं संसृज्य गोष्ठे निनयेत्।।4।।
उत्तरया मातुरुपस्थ आधायोत्तरया दक्षिणं स्तनं प्रतिधाप्योत्तराभ्यां पृथिवीमभिमृश्योत्तरेण यजुषा संविष्टम्।।5।।
उत्तरेण यजुषा शिरस्त उद्कुम्भं निधाय सर्षपान् फलीकरणमिश्रानञ्जलिनोत्तरैस्त्रिस्त्रिः प्रतिस्वाहाकारं हुत्वा संशास्ति -प्रविष्टे प्रविष्ट एव तूष्णीमग्नावावपतेति।।6।।
एवमहरहरानिर्दशतायाः।।7।।
दशम्यामुत्थितायां (प.6.,खं.15-8) स्नातायां पुत्रस्य नाम दधाति पिता मातेति।।8।।
द्व्यक्षरं (प.6.,खं.15-9) चतुरक्षरं वा नामपूर्वमाख्यातोत्तरं दीर्घाभिनिष्ठानान्तं घोषवदाद्यन्तरन्तस्थम्।।9।।
अयुजाक्षरं कुमार्याः।।11।।
प्रवासादेत्य पुत्रस्योत्तराभ्यामभिमन्त्रणं मूर्धंन्यवघ्राणं दक्षिणे कर्ण उत्तरान् मन्त्रान् जपेत्।।12।।
कुमारीमुत्तरेण यजुषाऽभिमन्त्रयते।।13।।
जन्मनोऽधि षष्ठे मासि ब्राह्मणान् भोजयित्वाऽऽशिषो वाचयित्वा दधि मधु घृतमोदनमिति संसृज्योत्तरैर्मन्त्रैः कुमारं प्राशयेत्।।1।।
तैत्तिरेण (रीयेण) माँसेनेत्येके।।2।।
जन्मनोऽधि तृतीये वर्षे चौलं पुनर्वस्वोः।।3।।
ब्राह्मणानां भोजनमुपायनवत्।।4।।
सीमन्तवदग्नेरुपसमाधानादि।।5।।
केशान् विनीय यथर्षि शिखा निदधाति।।6।।
अपाँ संसर्जनाद्याकेशनिधानात्समानम्।।8।।
क्षुरँ प्रक्षाल्य निदधाति।।9।।
एवं गोदानमन्यस्मिन्नपि नक्षत्रे षोडशे वर्षे।।12।।
अग्निगोदानो वा स्यात्।।13।।
संवत्सरं गोदानव्रतमे (मित्ये) क उपदिशन्ति।।14।।
एतावन्नाना सर्वान् केशान् वापयते।।15।।
दक्षिणाप्रत्यक्प्रवणमगरावकाशमुद्धत्य पालाशेन शमीमयेन वोदूहेनैतामेव दिशमुत्तरयोदूहति।।1।।
एवं त्रिः।।2।।
कॢप्तमुत्तरयाऽभिमृश्य प्रदक्षिणं स्थूणागर्तान् खानयित्वाऽभ्यन्तरं पाँसूनुदुप्योत्तराभ्यां दक्षिणां द्वारस्थूणामवदधाति।।3।।
एवमितराम्।।4।।
यथाखातमितरा अन्ववधाय वँशमाधीयमानमुत्तेरण यजुषाऽभिमन्त्रयते।।5।।
सम्मितमुत्तरैर्यथालिङ्गम्।।6।।
पालाशं शमीमयं वेध्ममादीप्योत्तरयाऽग्निमुद्धृत्योत्तरेण यजुषाऽगारं प्रपाद्योत्तरपूर्वदेशेऽगारस्योत्तरयाऽग्निंप्रतिष्ठापयति।।7।।
तस्माद्दक्षिणमुदधानायतनं भवति।।8।।
तस्मिन्विषूचीनाग्रान्दर्भान्संस्तीर्य तेषूत्तरया व्रीहियवान् न्युप्य तत्रोदधानं प्रतिष्ठापयति।।9।।
दीर्णमुत्तरयाऽनुमन्त्रयते।।11।।
अग्नेरुपसमाधानाद्याज्यभागान्ते उत्तरा आहुतीर्हुत्वा जयादि प्रतिपद्यते।।12।।
परिषेचनान्तं कृत्वोत्तरेण यजुषोदकुम्भेन त्रिः प्रदक्षिणमन्तरतोऽगारं निवेशनं वा परिषिच्य ब्राह्मणान् भोजयेदपूपैस्सक्तुभिरोदनेनेति।।13।।
श्वग्रहहीतं कुमारं तपोयुक्तो जालेन प्रच्छाद्य कंसं किङ्किणिं वा ह्रादयन्नद्वारेण सभां प्रपाद्य सभाया
मध्येऽधिदेवनमुद्धत्यावोक्ष्याक्षान्न्युप्याक्षेषूत्तानं निपात्य दध्ना लवणमिश्रेणाञ्जलिनोत्तरैरवोक्षेत्प्रातर्मध्यन्दिने सायम्।।1।।
अगदो भवति।।2।।
शङ्खिनं कुमारं तपोयुक्त उत्तराभ्यामभिमन्त्र्योत्तरयोदकुम्भेन शिरस्तोऽवनयेत्प्रातर्मध्यन्दिने सायम्।।3।।
अगदो भवति।।4।।
श्रावण्यां पौर्णमास्यामस्तमिते स्थालीपाकः।।5।।
पार्वणवदाज्यभागान्ते स्थालीपाकाद्धुत्वाञ्जलिनोत्तरैः प्रतिमन्त्रं किंशुकानि जुहोति।।6।।
उत्तराभिस्तिसृभिरारग्वधमय्यस्समिधः।।7।।
आज्याहुतीरुत्तराः।।8।।
जयादि प्रतिपद्यते।।9।।
तूष्णी सम्पुष्का धाना लाजानाञ़्जनाभ्यञ्जने स्थगरोशीरमिति।।11।।
उत्तरैरुपस्थायापः परिषिच्याप्रतीक्षस्तूष्णीमेत्या पश्वेत पदेत्येताभ्यामुदकुम्भेन त्रिः प्रदक्षिणमन्तरतोऽगारं निवेशनं वा परिषिच्य ब्राह्मणान् भोजयेत्।।12।।
धानाः कुमारान् प्राशयन्ति।।1।।
एवमत ऊर्ध्वं यदशनीयस्य सक्तूनां वैतं बलिं हरेदामार्गशीर्ष्याः।।2।।
मार्गशीर्ष्यां पौर्णमास्यामस्तमिते स्थालीपाकः।।3।।
अहार्षमिति बलिमन्त्रस्य सन्नामः।।4।।
अत्रैनमुत्सृजति।।5।।
नवानां स्थालीपाकं श्रपयित्वाऽऽग्रयणदेवताभ्यः स्विष्टकृच्चतुर्थाभ्यो हुत्वा तण्डुलानां मुखँ पूरयित्वागीर्त्वाऽऽचम्यौदनपिण्डं संवृत्त्योत्तरेण यजुषाऽगारस्तूप उद्विद्धेत्।।7।।
हेमन्तप्रत्यवरोहणम्।।8।।
उत्तरेण यजुषा प्रत्यवरुह्योत्तरैर्दक्षिणैः पार्श्वैः नवस्वस्तरे संविशन्ति।।9।।
संहायोत्तराभ्यां पृथिवीमभिमृशन्ति ।।11।।
ईशानाय स्थालीपाकं श्रपयित्वा क्षैत्रपत्यं च प्राचीमुदीचीं वा दिशमुपनिष्क्रम्य स्थण्डिलं  कल्पयित्वाऽग्नेरुपसमाधानादि।।13।।
अपरेणाग्निं द्वे कुटी कृत्वा।।14।।
उत्तरया दक्षिणस्यामीशानमावाहयति।।1।।
लौकिक्या वाचोत्तरस्यां मीढुषीम्।।2।।
मध्ये जयन्तम्।।3।।
यथोढमुदकानि प्रदाय त्रीनोदनान् कल्पयित्वाऽग्निमभ्यानीयोत्तरैकुपस्पर्शयित्वा उत्तरैर्यथास्वमोदनेभ्यो हुत्वा
सर्वतस्समवदायोत्तरेण यजुषाग्निं स्विष्टकृतम्।।4।।
उत्तरेण यजुषोपस्थायोत्तरैस्सहौदनानि पर्णान्येकैकेन द्वे द्वे दत्वा दश देवसेनाभ्यो दशोत्तराभ्यः।।5।।
पूर्ववदुत्तरैः।।6।।
ओदनपिण्डं संवृत्य पर्णपुटेऽवधायोत्तरेण यजुषा वृक्ष आसजति।।7।।
अत्र रुद्रान् जपेत्।।8।।
ता गन्धैर्दर्भग्रुमुष्टिनाऽवोक्षति वृषाणमेवाग्ने।।11।।
गवां मर्गेऽनग्नौ क्षेत्रस्य पतिं यजते।।12।।
ईशानवदावाहनम्।।13।।
चतुर्षु सप्तसु वा पर्णेषु नामादेशं दधाति।।14।।
क्षिप्रं यजेत पाको देवः।।15।।
उत्तराभ्यामुपतिष्ठते।।16।।
स्थालीपाकं ब्राह्मणान् भोजयेत्।।17।।
क्षैत्रपत्यं प्राश्नन्ति ये सनाभयो भवन्ति।।18।।
यथा वैषां कुलधर्मस्स्यात्।।19।।
मासि श्राद्धस्यापरपक्षे यथोपदेशं कालाः।।1।।
शुचीन् मन्त्रवतो योनिगोत्रमन्त्रासम्बन्धानयुग्माँस्त्र्यवराननर्थावेक्षो भोजयेत्।।2।।
अन्नस्योत्तराभिर्जुहोति।।3।।
आज्याहुतीरुत्तराः।।4।।
एतद्वा विपरीतम्।।5।।
सर्वमुत्तरैरभिमृशेत्।।6।।
कॢप्तान्वा प्रतिपूरुषम्।।7।।
उत्तरेण यजुषोपस्पर्शयित्वा।।8।।
भुक्तवतोऽनुव्रज्य प्रदक्षिणीकृत्य द्वैधं दक्षिणाग्रान् दर्भान् संस्तीर्य तेषूत्तरैरपो दत्वोत्तरैर्दक्षिणापवर्गान् पिण्डान्दत्वा पूर्ववदुत्तरैरपो दत्वोत्तरैरुपस्थायोत्तरयोदपात्रेण त्रिःप्रसव्यं परिषिच्य न्युब्ज्य पात्रआण्युत्तरं यजुरनवानं त्र्यवरार्घ्यमावर्तयित्वा प्रोक्ष्यपात्राणि द्वन्द्वमभ्युदाहृत्य सर्वतस्समवदायोत्तरेण यजुषा शेषस्य ग्रासवरार्घ्यं प्राश्नीयात्।।9।।
तस्यास्सायमौपकार्यम्।।11।।
अपूपं चतुश्शरावँ श्रपयति।।12।।
अष्टाकपाल इत्येके।।13।।
पार्वणवदाज्यभागान्तेऽञ्जलिनोत्तरयाऽपूपाज्जुहोति।।1।।
सिद्धश्शेषस्तमष्टधा कृत्वा आब्रह्मणेभ्य उपहरति।।2।।
श्वोभूते दर्भेण गामुपाकरोति पितृभ्यस्त्वा जुष्टामुपाकरोमीति।।3।।
तूष्णीं पञ्चाज्याहुतीर्हुत्वा तस्यै वपां श्रपयित्वोपस्तीर्णाभिघारितां मध्यमेनान्तमेन वा पलाशपर्णेनोत्तरया जुहोति।।4।।
माँसौदमुत्तराभिः।।5।।
पिष्टान्नमुत्तरया।।6।।
आज्याहुतीरुत्तराः।।7।।
स्विष्टकृत्प्रभृति समानमापिण़्डनिधानात्।।8।।
अन्वष्टकायामेवैके पिण्डनिधानमुपदिशन्ति।।9।।
अत एव यथार्थं माँसं शिष्ट्वा श्वोभूतेऽन्वष्टकाम्।।11।।
तस्या मासिश्राद्धेन कल्पो व्याख्यातः।।12।।
सनिमित्वोत्तरान् जपित्वाऽर्थं ब्रूयात्।।13।।
रथँ लब्ध्वा योजयित्वा प्राञ्चमवस्थाप्योत्तरया रथचक्रे अभिमृशति पक्षसी वा।।14।।
उत्तरेण यजुषाऽधीरुह्योत्तरया प्राचीमुदीचीं वा दिशमभिप्रयाय यथार्थं यायात्।।15।।
अश्वमुत्तरैरारोहेत्।।16।।
हस्तिनमुत्तरया।।17।।
संवादमेष्यन् सव्येन पाणिना छत्रं दण्डञ्चाऽऽदत्ते।।19।।
दक्षिणेन फलीकरणमुष्टिमुत्तरया हुत्वा गत्वोत्तरां जपेत्।।1।।
क्रुद्धमुत्तराभ्यामभिमन्त्रयेत विक्रोधो भवति।।2।।
असंभवेप्सुः परेषाँ स्थूलाढारिकाजीवचूर्णानि कारयित्वोत्तरया सुप्तायास्सम्बाध उपवपेत्।।3।।
सिद्ध्यर्थे बभ्रुमूत्रेण प्रक्षालयीत।।4।।
सिद्ध्यर्थे यदस्य गृहे पण्यं स्यात्तत उत्तरया जुहुयात्।।5।।
यं कामयेत नायं मच्छिद्येतेति जीवविषाणे स्वं मूत्रमानीय सुप्तमुत्तराभ्यां त्रिः प्रसव्यं परिषिञ्चेत्।।6।।
येन पथा दासकर्मकराः पलायेरन् तस्मिन्निण्वान्युपसमाधायोत्तरा आहुतीजुहुयात्।।7।।
यद्येनं वृक्षात् फलमभिनिपतेद्वयो वाऽभिविक्षिपेदवर्षतर्क्ये वा बिन्दुरभिनिपतेत्तदुत्तरैर्यथालिङ्गं प्रक्षालयीत।।8।।
आगारस्थूणाविरोहणे मधुन उपवेशने कुप्त्वां कपोतपददर्शनेऽमात्यानां शरीररेषणेऽन्येषु चाद्भुतोत्पातेष्वमावास्यायां निशायां यत्रापां न शृणुयात्तदग्नेरुपसमाधानाद्याज्यभागान्त उत्तरा आहुतीर्हुत्वा जयादि प्रतिपद्यते।।9।।
परिषेचनान्तं कृत्वा़ऽभिमृतेभ्य उत्तरया दक्षिणतोऽश्मानं परिधिं दधाति दधाति।।10।।