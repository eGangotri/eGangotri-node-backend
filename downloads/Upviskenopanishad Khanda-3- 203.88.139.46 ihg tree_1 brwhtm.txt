3.1
ब्रह्म ह देवेभ्यो विजिग्ये । तस्य ह ब्रह्मणोविजयोदेवा अमहीयन्त  ।
त एक्षन्त, अस्माकमेवायं विजयोऽस्माकमेवायं महिमेति ।। 1 ।।
3.2
तद्धैषां विजज्ञौ । तेभ्यो ह प्रादुर्बभूव ।
तत्र व्यजानत (न्त) किमिदं यक्षमिति ।। 2 ।।
3.3
तेऽग्निमब्रुवन् , जातवेदः ! एतद्विजानीहि किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्यब्रवीत्, जातवेदा वा अहमस्मीति ।। 3,4 ।।
3.4
तेऽग्निमब्रुवन् , जातवेदः ! एतद्विजानीहि किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्यब्रवीत्, जातवेदा वा अहमस्मीति ।। 3,4 ।।
3.5
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ,
एतद्दहेति । तदुपप्रेयाय सर्वजवेन । तत्र शशाक दग्धुम् ।
स तत एव निववृते, नैत (नैन) दशकं विज्ञातुम्, यदेतद्यक्षमिति  ।। 5.6 ।।
3.6
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ, एतद्दहेति ।
तदुपप्रेयाय सर्वजवेन । तत्र शशाक दग्धुम् । स तत एव निववृते, नैत (नैन) दशकं
विज्ञातुम्, यदेतद्यक्षमिति  ।। 5.6 ।।
3.7
अथ वायुमब्रुवन्, वायवेतद्विजानीहि किमेतद्यक्षमिति!  तथेति ।। 7  । ।
3.8
तदभ्यद्रवत् । तमभ्यवदत्, कोऽसीति? वायुर्वा अहमस्मीत्यब्रवीत्, मातरिश्वा वा अहमस्मीति ।। 8 ।।
3.9
तस्मिंस्त्वयि किं वीर्यमिति । अपीदं सर्वमाददीयं, यदिदं पृथिव्यामिति ।। 9 ।।
3.10
तस्मै तृणं निदधौ एतदादत्स्वेति । तदुपप्रेयाय सर्वजवेन । तन्न शशाकाऽऽदातुम् ।
स तत एव निववृते, नैत (नैन) दशकं विज्ञातुं, यदेतद्यक्षमिति ।। 10 ।।
3.11
अथेन्द्रमब्रुवन्, मघवन्नेतद्विजानीहि किमेतद्यक्षमिति ।
तथेति तदभ्यद्रवत् । तस्मात् तिरोदधे ।। 11 । ।
3.12
स तस्मिन्नेवाकाशे स्त्रियमाजगाम बहुशोभमानामुमां हैमवतीम् ।
तां होवाच किमेतद्यक्षमिति ।। 12 ।।