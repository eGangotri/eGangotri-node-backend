2.24.1	सेमां। इ॒माम॑विड्ढि। अ॒वि॒ड्ढि॒प्रभृ॑तिं। प्रभृ॑तिं॒यः। प्रभृ॑ति॒मिति॒प्रऽभृ॑तिं। यईशि॑षे। ईशि॑षे॒या। अ॒यावि॑धेम। वि॒धे॒म॒नव॑या। नव॑याम॒हा। म॒हागि॒रा। गि॒रेति॑गि॒रा।। यथा॑नः। नो॒मी॒ढ्वान्। मी॒ढ्वान्त्सव॑ते। स्तव॑ते॒सखा॑। सखा॒तव॑। तव॒बृह॑स्पते। बृह॑स्पते॒सीष॑धः। सीष॑ध॒स्सः। सीस॑ध॒इति॒सीस॑धः। सोत। उ॒तनः॑। नो॒म॒तिं। म॒तिमिति॑म॒तिं।।
2.24.2	योनन्त्वा॑नि। ऩन्त्वा॒न्यन॑मत्। अन॑म॒न्नि। न्योज॑सा। ओज॑सो॒त। उ॒ताद॑र्दः। अद॑र्दर्म॒न्युना॑। म॒न्युना॒शंब॑राणि। शंब॑राणि॒वि। वीति॒वि।। प्राच्या॑वयत्। अ॒च्या॒व॒य॒दच्यु॑ता। अ॒च्य॒व॒य॒दित्य॑च्यवयत्। अच्यु॑ता॒ब्रह्म॑णः। ब्रह्म॑ण॒स्पतिः॑। पति॒राच॑। आच॑। चावि॑शत्। अवि॑शद्वसु॑मन्तं। वसु॑मन्तं॒वि। वसु॑मन्त॒मिति॒वसु॑ऽमन्तं। विप॑र्वतं। पर्व॑त॒मिति॒पर्व॑तं।।
2.24.3	तद्दे॒वानां॑। दे॒वानां॑दे॒वत॑माय। दे॒वत॑माय॒कर्त्वं॑। दे॒वत॑मा॒येति॑दे॒वऽत॑माय। कर्त्व॒मश्र॑थ्नन्। अश्र॑थ्नन्दृ॒ह्ळा। दृ॒ह्ळाव्र॑दन्त। अव्र॑दन्तवीळि॒ता। वी॒ळि॒तेति॑वी॒ळि॒ता। उद्गाः। गाआ॑जत्। आ॒ज॒दभि॑नत्। अभि॑न॒द्ब्रह्म॑णा। ब्रह्म॑णाव॒लं। व॒लमगू॑हत्। अगू॑ह॒त्तमः॑। तमो॒वि। व्य॑चक्षयत्। अ॒च॒क्ष॒य॒त्स्वः॑। स्व॑रिति॑स्वः॑।।
2.24.4	अश्मा॑स्यमवतं। अश्मा॑स्य॒मित्यश्म॑ऽआस्यं। अ॒व॒तं॒ब्रह्म॑णः। ब्रह्म॑ण॒स्पतिः॑। पति॒र्मधु॑धारं। मधु॑धारम॒भि। मधु॑धार॒मिति॒मधु॑ऽधारं। अ॒भियं। यमोज॑सा। ओज॒सातृ॑णत्। अतृ॑ण॒दित्यतृ॑णत्।। तमे॒व। ए॒वविश्वे॑। विश्वे॑पपिरे। प॒पि॒रे॒स्व॒र्दृशः॑। स्व॒र्दृशो॑ब॒हु। स्व॒र्दृश॒इति॑स्वः॒ऽदृशः॑। ब॒हुसा॒कं। सा॒कंसि॑सिचुः। सि॒सि॒चुरुत्सं॑। उत्स॑मु॒द्रिणं॑। उ॒द्रिण॒मित्यु॒द्रिणं॑।।
2.24.5	सना॒ता। ताका। काचि॑त्। चिद्भु॑वना। भुव॑ना॒भवी॑त्वा। भवी॑त्वामा॒द्भिः। मा॒द्भिश्श॒रद्भिः॑। मा॒द्भिरिति॑मा॒त्ऽभिः। श॒रद्भि॒र्दुरः॑। श॒रद्भि॒रिति॑श॒रत्ऽभिः॑। दुरो॑वरन्त। व॒र॒न्त॒वः॒। व॒इति॑वः।। अय॑तन्ता। त॒न्ता॒च॒र॒तः॒। च॒र॒तो॒अ॒न्यद॑न्यत्। अ॒न्यद॑न्य॒दित्। अ॒न्यद॑न्य॒दित्य॒न्यत्ऽअ॑न्यत्। इद्या। याच॒कार॑। च॒कार॑व॒युना॑। व॒युना॒ब्रह्म॑णः। ब्रह्म॑ण॒स्पतिः॑। पति॒रिति॒पतिः॑।। 1।।
2.24.6	अ॒भि॒नक्ष॑न्तोअ॒भि। अ॒भि॒नक्ष॑न्त॒इत्य॑भि॒ऽनक्ष॑न्तः। अ॒भिये। येतं। तमा॑न॒शुः। आ॒न॒शुर्नि॒धिं। नि॒धिंप॑णी॒नां। नि॒धिमिति॑नि॒ऽधिं। प॒णी॒नांप॑र॒मं। प॒र॒मंगुहा॑। गुहा॑हि॒तं। हि॒तमिति॑हि॒तं।। तेवि॒द्वांसः॑। वि॒द्वांसः॑प्रति॒चक्ष्य॑। प्र॒ति॒चक्ष्यानृ॑ता। प्र॒ति॒चक्ष्येति॑प्र॒ति॒ऽचक्ष्य॑। अनृ॑ता॒पुनः॑। पुन॒र्यतः॑। यत॑उ॒आय॑न्। ऊँ॒इत्यूँ॑। आय॒न्तत्। तदुत्। उदी॑युः। ई॒यु॒रा॒विशं॑। आ॒विश॒मित्या॒ऽविशं॑।।
2.24.7	ऋ॒ता॒वा॑नप्रति॒चक्ष्य॑। ऋ॒तवा॑न॒इत्यृ॒तऽवा॑नः। प्र॒ति॒चक्ष्यानृ॑ता। प्र॒ति॒चक्ष्येति॑प्र॒ति॒ऽचक्ष्य॑। अनृ॑ता॒पुनः॑। पुन॒रातः॑। आतः॑। अत॒आत॑स्थुः। आत॑स्थुः। त॒स्थुः॒क॒वयः॑। क॒वयो॑म॒हः। म॒हस्प॒थः। प॒थइति॑प॒थः।। तेबा॒हुभ्यां॑। बा॒हुभ्यां॑धमि॒तं। बा॒हुभ्या॒मिति॑बा॒हुऽभ्यां॑। ध॒मि॒तम॒ग्निं। अ॒ग्निमश्म॑नि। अश्म॑नि॒नकिः॑। नकि॒ष्षः। सोअ॒स्ति। अ॒स्त्यर॑णः। अर॑णोज॒हुः। ज॒हुर्हि। हितं। तमिति॒तं।।
2.24.8	ऋ॒तज्ये॑नक्षि॒प्रेण॑। ऋ॒तज्ये॒नेति॑त्यृ॒तऽज्ये॑न। क्षि॒प्रेण॒ब्रह्म॑णः। ब्रह्म॑ण॒स्पतिः॑। पति॒र्यत्र॑। यत्र॒वष्टि॑। वष्टि॒प्र। प्रतत्। तद॑श्नोति। अ॒श्नो॒ति॒धन्व॑ना। धन्व॒नेति॒धन्व॑ना।। तस्य॑सा॒ध्वीः। सा॒ध्वीरिष॑वः। इष॑वो॒याभिः॑। याभि॒रस्य॑ति। अस्य॑तिनृ॒चक्ष॑सः। नृ॒चक्ष॑सोदृ॒शये॑। नृ॒चक्ष॑स॒इति॑नृऽचक्ष॑सः। दृ॒शये॒कर्ण॑योनयः। कर्ण॑योनय॒इति॒कर्ण॑ऽयोनयः।।
2.24.9	सस॑न्न॒यः। स॒न्न॒यस्सः। स्॒नय॒इति॑सं॒ऽन॒यः। सवि॑न॒यः। वि॒न॒यःपु॒रोहि॑तः। वि॒न॒यइति॑वि॒ऽन॒यः। पु॒रोहि॑त॒स्सः। पु॒रो॒हि॑त॒इति॑पु॒रःऽहि॑तः। ससुष्टु॑तः। सुष्टु॑त॒स्सः। सुस्तु॑त॒इति॒सुऽस्तु॑तः। सयु॒धि। यु॒धिब्रह्म॑णः। ब्रह्म॑ण॒स्पतिः॑। पति॒रिति॒पतिः॑।। चा॒क्ष्मोयत्। यद्वाजं॑। वाजं॒भर॑ते। भर॑तेम॒ती। म॒तीधना॑। धनात्। आदित्। इत्सूर्यः॑। सूर्य॑स्तपति। त॒प॒ति॒त॒प्य॒तुः। त॒प्य॒तुर्वृथा॑। वृथेति॒वृथा॑।।
2.24.10	वि॒भुप्र॒भु। वि॒भ्विति॑वि॒ऽभु। प्र॒भुप्र॑थ॒मं। प्र॒भ्विति॑प्र॒ऽभु। प्र॒थ॒मंमे॒हना॑वतः। मे॒हना॑वतो॒बृह॒स्पतेः॑। मे॒हना॑वत॒इति॑मे॒हना॑ऽवतः। बृ॒ह॒स्पते॑स्सुवि॒दत्रा॑णि। सु॒वि॒दत्रा॑णि॒राध्या॑। सु॒वि॒दत्रा॒णीति॑सु॒ऽवि॒दत्रा॑णि। राध्येति॒राध्या॑।। इ॒मासा॒तानि॑। सा॒तानि॑वे॒न्यस्य॑। वे॒न्यस्य॑वा॒जिनः॑। वा॒जिनो॒येन॑। येन॒जनाः॑। जना॑उ॒भये॑। उ॒भये॑भुञ्ज॒ते। भु॒ञ्ज॒तेविशः॑। विश॒इति॒विशः॑।। 2।।
2.24.11	योव॑रे। अव॑रेवृ॒जने॑। वृ॒जने॑वि॒श्वथा॑। वि॒श्वथा॑वि॒भुः। वि॒श्वथेति॑वि॒श्वऽथा॑। वि॒भुर्म॒हां। वि॒भुरिति॑वि॒ऽभुः। म॒हांमु॑र॒ण्वः। ऊँ॒इत्यूँ॑। र॒ण्वश्शव॑सा। शव॑साव॒वक्षि॑थ। व॒वक्षि॒थेति॑व॒वक्षि॑थ।। सदे॒वः। दे॒वोदे॒वान्। दे॒वान्प्रति॑। प्रति॑पप्रथे। प॒प्र॒थे॒पृ॒थु। पृ॒थुविश्वा॑। विश्वेत्। इदु॒ता। ऊँ॒इत्यूँ॑। ताप॑रि॒भूः। प॒रि॒भूर्ब्रह्म॑णः। प॒रि॒भूरिति॑प॒रि॒ऽभूः। ब्रह्म॑ण॒स्पतिः॑। पति॒रिति॒पतिः॑।।
2.24.12	विश्वं॑स॒त्यं। स॒त्यंम॑घवाना। म॒घ॒वा॒ना॒यु॒वोः। म॒घ॒वा॒नेति॑मघऽवाना। यु॒वोरित्। इदापः॑। आप॑श्च॒न। च॒नप्र। प्रमि॑नन्ति। मि॒न॒न्ति॒व्र॒तं। व्र॒तंवां॑। वा॒मिति॑वां।। अच्छे॑न्द्राब्रह्मणस्पती। इ॒न्द्रा॒ब्र॒ह्म॒ण॒स्प॒ती॒ह॒विः। इ॒न्द्रा॒ब्र॒ह्म॒ण॒स्प॒ती॒इती॑न्द्राब्रह्मणस्पती। ह॒विर्नः॑। नोन्नं॑। अन्नं॒युजे॑व। युजे॑ववा॒जिना॑। युजे॒वेति॒युजा॑ऽइव। वा॒जिना॑जिगातं। जि॒गा॒त॒मिति॑जिगातं।।
2.24.13	उ॒ताशि॑ष्ठाः। आशि॑ष्ठाअनु॑। अनु॑शृण्वन्ति। शृ॒ण्व॒न्ति॒वह्न॑यः। वह्न॑यस्स॒भेयः॑। स॒भेयो॒विप्रः॑। विप्रो॑भरते। भ॒र॒ते॒म॒ती। म॒तीधना॑। घनेति॒धना॑।। वी॒ळु॒द्वेषा॒अनु॑। वी॒ळु॒द्वेषा॒इति॑वी॒ळु॒ऽद्वेषाः॑। अनु॒वशा॑। वश॑ऋ॒णं। ऋ॒णमा॑द॒दिः। आ॒द॒दिस्सः। आ॒द॒दिरित्या॑ऽद॒दिः। सह॑। ह॒वा॒जी। वा॒जीस॑मि॒थे। स॒मि॒थेब्रह्म॑णः। स॒मि॒थइति॑सं॒ऽइ॒थे। ब्रह्म॑ण॒स्पतिः॑। पति॒रिति॒पतिः॑।।
2.24.14	ब्रह्म॑ण॒स्पतेः॑। पते॑रभवत्। अ॒भ॒व॒द्य॒था॒व॒शं। य॒था॒व॒शंस॒त्यः। य॒था॒व॒शमिति॑य॒था॒ऽव॒शं। स॒त्योम॒न्युः। म॒न्युर्महि॑। महि॒कर्म॑। कर्मा॑करि॒ष्यतः। क॒रि॒ष्य॒तइति॑क॒रि॒ष्य॒तः।। योगाः। गाउ॒दाज॑त्। उ॒दाज॒त्सः। उ॒दाज॒दित्यु॒त्ऽआज॑त्। सदि॒वे। दि॒वेवि। विच॑। चाभ॑जत्। अ॒भ॒ज॒न्म॒हीव॑। म॒हीव॑री॒तिः। म॒हीवेति॑म॒हीऽइ॑व। री॒तिश्शव॑सा। शव॑सासरत्। अ॒स॒र॒त्पृथ॑क्। पृथ॒गिति॒पृथ॑क्।।
2.24.15	ब्रह्म॑णस्पते। प॒ते॒सु॒यम॑स्य। सु॒यम॑स्यवि॒श्वहा॑। सु॒य॒म॒स्येति॑सु॒ऽयम॑स्य। वि॒श्वहा॑रा॒यः। वि॒श्वहेति॑वि॒श्वऽहा॑। रा॒यस्या॑म। स्या॒म॒र॒थ्यः॑। र॒थ्यो॒वय॑स्वतः। वय॑स्वत॒इति॒वय॑स्वतः।। वी॒रेषु॑वी॒रान्। वी॒राँउप॑। उप॑पृङ्धि। पृ॒ङ्धि॒नः॒। न॒स्त्वं। त्वंयत्। यदी॑शानः। ईशा॑नो॒ब्रह्म॑णः। ब्रह्म॑णा॒वेषि॑। वेषि॑मे। मे॒हवं॑। हव॒मिति॒हवं॑।।
2.24.16	ब्रह्म॑णस्पते॒त्वम॒स्यय॒न्तासू॒क्तस्य॑बोधि॒तन॑यंजिन्व।। विश्वं॒तद्भ॒द्रंयदव॑न्तिदे॒वाबृ॒हद्व॑देमवि॒दथे॑सु॒वीराः॑।। 3 ।।
2.25.1	इन्धा॑नोअ॒ग्निं। अ॒ग्निंव॑नवत्। व॒न॒व॒द्व॒नु॒ष्य॒तः। व॒नु॒ष्य॒तःकृ॒तब्र॑ह्मा। कृ॒तब्र॑ह्माशूशुवत्। कृ॒तब्र॒ह्मेति॑कृ॒तऽब्र॑ह्मा। शू॒शु॒व॒द्रा॒तह॑व्यः। रा॒तह॑व्य॒इत्। रा॒तह॑व्य॒इति॑रा॒तऽह॑व्यः। इदितीत्।। जा॒तेन॑जा॒तं। जा॒तमति॑। अति॒प्र। प्रस॑र्सृते। स॒र्सृ॒ते॒ययं॑। ययं॒युजं॑। यंय॒मिति॒यंऽयं॑। युजं॑कृणुते। कृ॒णु॒ते॒ब्रह्म॑णः। ब्रह्म॑ण॒स्पतिः॑। पति॒रिति॒पतिः॑।।
2.25.2	वी॒रेभि॑र्वी॒रान्। वी॒रान्व॑नवत्। व॒न॒व॒द्व॒नु॒ष्य॒तः। व॒नु॒ष्य॒तोगोभिः॑। गोभी॑र॒यिं। र॒यिंप॑प्रथत्। प॒प्र॒थ॒द्बोध॑ति। बोध॑ति॒त्मना॑। त्मनेति॒त्मना॑।। तो॒कंच॑। च॒तस्य॑। तस्य॒तन॑यं। तन॑यंच। च॒व॒र्ध॒ते॒। व॒र्ध॒ते॒यंयं॑। यंयं॒युजं॑कृणुते॒ब्रह्म॑ण॒स्पतिः॑।।
2.25.3	सिन्धु॒र्न। नक्षोदः॑। क्षोद॒श्शिमी॑वान्। शिमी॑वाँऋघाय॒तः। शिमी॑वा॒निति॒शिमी॑ऽवान्। ऋ॒घा॒य॒तोवृषे॑व। वृषे॑व॒वध्री॑न्। वृषे॒वेति॒वृषा॑ऽइव। वध्रीँ॑र॒भि। अ॒भिव॒ष्टि। व॒ष्ट्योज॑सा। ओज॒सेत्योज॑सा। अ॒ग्नेरि॑व॒प्रसि॑तिः। अ॒ग्नेरि॒वेत्य॒ग्नीःऽइ॑व। प्रसि॑ति॒र्न। प्रसि॑ति॒रिति॒प्रऽसि॑तिः। नाह॑। अह॒वर्त॑वे। वर्त॑वे॒यंयं॑। यंयं॒युजं॑कृणुते॒ब्रह्म॑ण॒स्पतिः॑।।
2.25.4	तस्मा॑अर्षन्ति। अ॒र्ष॒न्ति॒दि॒व्याः। दि॒व्याअ॑स॒श्चतः॑। अ॒स॒श्चत॒स्सः। सस॑त्वभिः। सत्व॑भिःप्रथ॒मः। सत्व॑भि॒रिति॒सत्व॑ऽभिः। प्र॒थ॒मोगोषु॑। गोषु॑गच्छति। ग॒च्छ॒तीति॑गच्छति।। अनि॑भृष्टतविषिर्हन्ति। अनि॑भृष्टतविषि॒रित्यनि॑भृष्टऽतविषिः। ह॒न्त्योज॑सा। ओज॑सा॒यंयं॑। यंयं॒युजं॑कृणुते॒ब्रह्म॑ण॒स्पतिः॑।।
2.25.5	तस्मा॒इत्। इद्विश्वे॑। विश्वे॑धुनयन्त। धु॒न॒य॒न्त॒सिन्ध॑वः। सिन्ध॒वोच्छि॑द्रा। अच्छि॑द्रा॒शर्म॑। शर्म॑दधिरे। द॒धि॒रे॒पु॒ूणि॑। पु॒ूणी॑तिपु॒ूणि॑।। दे॒वानां॑सु॒म्ने। सु॒म्नेसु॒भगः॑। सु॒भग॒स्सः। सु॒भग॒इति॑सु॒ऽभगः॑। सए॑धते। ए॒ध॒ते॒यंयं॑। यंयं॒युजं॑कृणुते॒ब्रह्म॑ण॒स्पतिः॑।। 4 ।।
2.26.1	ऋ॒जुरित्। इच्छंशः॑। शंसो॑वनवत्। व॒न॒व॒द्व॒नु॒ष्यतः। व॒नु॒ष्य॒तोदे॑व॒यन्। दे॒व॒य्नित्। दे॒व॒य्निति॑दे॒व॒ऽयन्। इददे॑वयन्तं। अदे॑वयन्तम॒भि। अदे॑वयन्त॒मित्यदे॑वऽयन्तं। अ॒भ्य॑सत्। अ॒स॒दित्य॑सत्।। सु॒प्रा॒वीरित्। सु॒प्रा॒वीरिति॑सु॒प्र॒ऽअ॒वीः। इद्व॑नवत्। व॒न॒व॒त्पृ॒त्सु। पृ॒त्सुदु॒ष्टरं॑। पृ॒त्स्विति॑पृ॒त्ऽसु। दु॒ष्टरं॒यज्वा॑। दु॒स्तर॒मिति॑दु॒स्तरं॑। यज्वेत्। इदय॑ज्योः। अय॑ज्यो॒र्वि। विभ॑जाति। भ॒जा॒ति॒भोज॑नं। भोज॑न॒मिति॒भोज॑नं।।
2.26.2	यज॑स्ववीर। वी॒र॒प्र। प्रवि॑हि। वि॒हि॒म॒ना॒य॒तः। म॒ना॒य॒तोभ॒द्रं। भ॒द्रंमनः॑। मनः॑कृणुष्व। कृ॒णु॒ष्व॒वृ॒त्र॒तूर्ये॑। वृ॒त्र॒तूर्य॒इति॑वृ॒त्र॒ऽतूर्ये॑।। ह॒विष्कृ॑णुष्व। कृ॒णु॒ष्वसु॒भगः॑। सु॒भगो॒यथा॑। सु॒भग॒इति॑सु॒ऽभगः॑। यथास॑सि। अस॑सि॒ब्रह्म॑णः। ब्रह्म॑ण॒स्पतेः॑। पते॒रवः॑। अव॒आवृ॑णीमहे। आवृ॑णीमहे। वृ॒णी॒म॒ह॒इति॑वृणीमहे।।
2.26.3	सइत्। इज्जने॑न। जने॑न॒सः। सवि॒शा। वि॒शासः। सजन्म॑ना। जन्म॑ना॒सः। सपु॒त्रैः। पु॒त्रैर्वाजं॑। वाजं॑भरते। भ॒र॒ते॒धना॑। धना॒नृभिः॑। नृभि॒रिति॒नृऽभिः॑।। दे॒वानां॒यः। यःपि॒तरं॑। पि॒तर॑मा॒विवा॑सति। आ॒विवा॑सतिश्र्॒धाम॑नाः। आ॒विवा॑स॒तीत्या॒ऽविवा॑सति। श्र्॒धाम॑नाह॒विषा॑। श्र॒द्धाम॑ना॒इति॑श्र॒द्धाऽम॑नाः। ह॒विषा॒ब्रह्म॑णः। ब्रह्म॑ण॒स्पतिं॑। पति॒मिति॒पतिं॑।।
2.26.4	योअ॑स्मै। अ॒स्मै॒ह॒व्यैः। ह॒व्यैर्घृ॒तव॑द्भिः। घृ॒तव॑द्भि॒रवि॑धत्। घृ॒तव॑द्भि॒रिति॑घृ॒तव॑त्ऽभिः। अवि॑ध॒त्प्र। प्रतं। तंप्रा॒चा। प्रा॒चान॑यति। न॒य॒ति॒ब्रह्म॑णः। ब्रह्म॑ण॒स्पतिः॑। पति॒रिति॒पतिः॑।। उ॒रु॒ष्यतीं॑। ई॒मंह॑सः। अंह॑सो॒रक्ष॑ति। रक्ष॑तीरि॒षः। इषों॒होः। अं॒होश्चि॑त्। चि॒द॒स्मै॒। अ॒स्मा॒उ॒रु॒चक्रिः॑। उ॒रु॒चक्रि॒रद्भु॑तः। उ॒रु॒चक्रि॒त्यु॑रु॒ऽचक्रिः॑। अद्भु॑त॒इत्यद्भु॑तः।। 5 ।।
2.27.1	इ॒मागिरः॑। गिर॑आदि॒त्येभ्यः॑। आ॒दि॒त्येभ्यो॑घृ॒तस्नूः॑। घृ॒तस्नू॑स्स॒नात्। घृ॒तस्नू॒रिति॑घृ॒तऽस्नूः॑। स॒नाद्राज॑भ्यः। राज॑भ्योजु॒ह्वा॑। राज॑भ्य॒इति॒राज॑ऽभ्यः। जु॒ह्वा॑जुहोमि। जु॒हो॒मीति॑जुहोमि।। शृ॒णॊतु॑मि॒त्रः। मि॒त्रोअ॑र्य॒मा। अ॒र्य॒माभगः॑। भगो॑नः। न॒स्तु॒वि॒जा॒तः। तु॒वि॒जा॒तोवरु॑णः। तु॒वि॒जा॒तइति॑तु॒वि॒ऽजा॒तः। वरु॑णो॒दक्षः॑। दक्षो॒अंशः॑। अंश॒इत्यंशः॑।।
2.27.2	इ॒मंस्तोमं॑। स्तोमं॒सक्र॑तवः। सक्र॑तवोमे। सक्र॑तव॒इतिसऽक्र॑तवः। मे॒अ॒द्य। अ॒द्यमि॒त्रः। मि॒त्रोअ॑र्य॒मा। अ॒र्य॒मावरु॑णः। वरु॑णॊजुषन्त। जु॒ष॒न्तेति॑जुषन्त।। आ॒दि॒त्यास॒श्शुच॑यः। शुच॑यो॒धार॑पूताः। धार॑पूता॒अवृ॑जिनाः। धार॑पूता॒इति॒धार॑ऽपूताः। अवृ॑जिनाअ॒न॒व॒द्याः। अ॒न॒व॒द्याअरि॑ष्टाः। अरि॑ष्टा॒इत्यरि॑ष्टाः।।
2.27.3	तआ॑दि॒त्यासः॑। आ॒दि॒त्यास॑उ॒रवः॑। उ॒रवो॑ग॒भी॒राः। ग॒भी॒राअद॑ब्धासः। अद॑ब्धासो॒दिप्स॑न्तः। दिप्स॑न्तोभूर्य॒क्षाः। भू॒र्य॒क्षाइति॑भू॒रि॒ऽअ॒क्षाः।। अ॒न्तःप॑श्यन्ति। अ॒न्तरित्य॒न्तः। प॒श्य॒न्ति॒वृ॒जि॒ना। वृ॒जि॒नोत। उ॒तसा॒धु। सा॒धुसर्वं॑। सर्वं॒राज॑भ्यः। राज॑भ्यःपर॒मा। राज॑भ्य॒इति॒राज॑ऽभ्यः। प॒र॒माचि॑त्। चि॒दन्ति॑। अन्तीत्यन्ति॑।।
2.27.4	धा॒रय॑न्तआ॒दि॒त्यासः॑। आ॒दि॒त्यासो॒जग॑त्। जग॒त्स्थाः। स्थादे॒वाः। दे॒वाविश्व॑स्य। विश्व॑स्य॒भुव॑नस्य। भुव॑नस्यगो॒पाः। गो॒पाइति॑गो॒पाः।। दी॒र्घाधि॑यो॒रक्ष॑माणाः। दी॒र्घधि॑य॒इति॑दी॒र्घऽधि॑यः। रक्ष॑माणाअसु॒र्यं। अ॒सुर्य॑मृ॒तावा॑नः। ऋ॒तावा॑न॒श्चय॑मानाः। ऋ॒तवा॑न॒इत्यृ॒तऽवा॑नः। चय॑मानाऋ॒णानि॑। ऋ॒णानीत्यृ॒णानि॑।।
2.27.5	वि॒द्यामा॑दित्याः। आ॒दि॒त्या॒अव॑सः। अव॑सोवः। वो॒अ॒स्य। अ॒स्ययत्। यद॑र्यमन्। अ॒र्य॒म॒न्भये॑। भ॒य॒आचि॑त्। आचि॑त्। चि॒न्म॒यो॒भु। म॒यो॒भ्विति॑म॒यः॒ऽभु।। यु॒ष्माकं॑मित्रावरुणा। मि॒त्रा॒व॒रु॒णा॒प्रणी॑तौ। प्रणी॑तौ॒परि॑। प्रनी॑ता॒विति॒प्रऽनी॑तौ। परि॒श्वभ्रे॑व। श्वभ्रे॑वदुरि॒तानि॑। श्वभ्रे॒वेति॒श्वभ्रा॑ऽइव। दु॒रि॒तानि॑वृज्यां। दु॒रि॒तानीति॑दुः॒ऽइ॒तानि॑। वृ॒ज्या॒मिति॑वृज्यां।। 6 ।।
2.27.6	सु॒गोहि। सु॒गइति॑सु॒ऽगः। हिवः॑। वो॒अ॒र्य॒म॒न्। अ॒र्य॒म॒न्मि॒त्र॒। मि॒त्र॒पन्थाः॑। पन्था॑अनृक्ष॒रः। अ॒नृ॒क्ष॒रोव॑रुण। व॒रु॒ण॒सा॒धुः। सा॒धुरस्ति॑। अस्तीत्यस्ति॑।। तेना॑दित्याः। आ॒दि॒त्या॒अधि॑। अधि॑वोचत। वो॒च॒ता॒नः॒। नो॒यच्छ॑त। यच्छ॑तानः। नो॒दु॒ष्प॒रि॒हन्तु॑। दु॒ष्प॒रिहन्तु॒शर्म॑। दुः॒प॒रि॒हन्त्विति॑दुः॒ऽप॒रि॒हन्तु॑। शर्मेति॒शर्म॑।।
2.27.7	पिप॑र्तुनः। नो॒अदि॑तिः। अदि॑ती॒राज॑पुत्रा। राज॑पु॒त्राति॑। राज॑पु॒त्रेति॒राज॑ऽपुत्रा। अति॒द्वेषां॑सि। द्वेषां॑स्यर्य॒मा। अ॒र्य॒मासु॒गेभिः॑। सु॒गेभि॒रिति॑सु॒ऽगेभिः॑।। बृ॒हन्मि॒त्रस्य॑। मि॒त्रस्य॒वरु॑णस्य। वरु॑णस्य॒शर्म॑। शर्मोप॑। उप॑स्याम। स्या॒म॒पु॒रु॒वीराः॑। पु॒रु॒वीरा॒अरि॑ष्टाः। पु॒रु॒वीरा॒इति॑पु॒रु॒ऽवीराः॑। अरि॑ष्टा॒इत्यरि॑ष्टाः।।
2.27.8	ति॒स्रोभूमीः॑। भूमी॑र्धारयन्। धा॒र॒य॒न्त्रीन्। त्रीँरु॒त। उ॒तद्यून्। द्यून्त्रीणि॑। त्रीणि॑व्र॒ता। व्र॒तावि॒दथे॑। वि॒दथे॑अ॒न्तः। अ॒न्तरे॑षां। ए॒षा॒मित्ये॑षां।। ऋ॒तेना॑दित्याः। आ॒दि॒त्या॒महि॑। महि॑वः। वो॒म॒हि॒त्त्वं। म॒हि॒त्वंतत्। म॒हि॒त्वमिति॑म॒हि॒ऽत्वं। तद॑र्यमन्। अ॒र्य॒म॒न्व॒रु॒ण॒। व॒रु॒णा॒मि॒त्र॒। मि॒त्र॒चारु॑। चार्विति॒चारु॑।।
2.27.9	त्रीरो॑च॒ना। रो॒च॒नादि॒व्या। दि॒व्याधा॑रयन्त। धा॒र॒य॒न्त॒हि॒र॒ण्ययाः॑। हि॒र॒ण्यया॒श्शुच॑यः। शुच॑यो॒धार॑पूताः। धार॑पूता॒इति॒धार॑ऽपूताः।। अस्व॑प्नजोअनिमि॒षाः। अस्व॑प्नज॒इत्यस्व॑प्नऽजः। अ॒नि॒मि॒षाअद॑ब्धाः। अ॒नि॒मि॒षाइत्य॑नि॒ऽमि॒षाः। अद॑ब्धाउरु॒शंसाः॑। उ॒रु॒शंसा॑ऋ॒जवे॑। उ॒रु॒शंसा॒इत्यु॑रु॒ऽशंसाः॑। ऋ॒जवे॒मर्त्या॑य। मर्त्या॒येति॒मर्त्या॑य।।
2.27.10	त्वंविश्वे॑षां। विश्वे॑षांवरुण। व॒रु॒णा॒सि॒। अ॒सि॒राजा॑। राजा॒ये। येच॑। च॒दे॒वाः। दे॒वाअ॑सुर। अ॒सु॒रये। येच॑। च॒मर्ताः॑। मर्ता॒इति॒मर्ताः॑।। श॒तन्नः॑। नो॒रा॒स्व॒। रा॒स्व॒श॒रदः॑। श॒रदो॑वि॒चक्षे॑। वि॒चक्षे॒श्याम॑। वि॒चक्ष॒इति॑वि॒ऽचक्षे॑। अ॒श्यामायूं॑षि। आयूं॑षि॒सुधि॑तानि। सुधि॑तानि॒पूर्वा॑। सुधि॑ता॒नीति॒सुऽधि॑तानि। पूर्वेति॒पूर्वा॑।। 7 ।।
2.27.11	नद॑क्षि॒णा। द॒क्षि॒णावि। विचि॑किते। चि॒कि॒तेन। नस॒व्या। स॒व्यान। नप्रा॒चीनं॑। प्रा॒चिन॑मादित्याः। आ॒दि॒त्या॒न। नोत। उ॒तप॒श्चा। प॒श्चेति॑प॒श्चा।। पा॒क्या॑चित्। चि॒द्व॒स॒वः॒। व॒स॒वो॒धी॒र्या॑। धी॒र्या॑चित्। चि॒द्यु॒ष्मानी॑तः। यु॒ष्मानी॑तो॒अभ॑यं। यु॒ष्मानी॑त॒इति॑यु॒ष्माऽनी॑तः। अभ॑यं॒ज्योतिः॑। ज्योति॑रश्यां। अ॒श्या॒मित्य॑श्यां।।
2.27.12	योराज॑भ्यः। राज॑भ्यऋत॒निभ्यः॑। राज॑भ्य॒इति॒राज॑ऽभ्यः। ऋ॒त॒निभ्यो॑द॒दाश॑। ऋ॒त॒निभ्य॒इत्यृ॑त॒निऽभ्यः॑। द॒दाश॒यं। यंव॒र्धय॑न्ति। व॒र्धय॑न्तिपु॒ष्टयः॑। पु॒ष्टय॑श्च। च॒नित्याः॑। नित्या॒इति॒नित्याः॑।। सरे॒वान्। रे॒वान्या॑ति। या॒ति॒प्र॒थ॒मः। प्र॒थ॒मोरथे॑न। रथे॑नवसु॒दावा॑। व॒सु॒दावा॑वि॒दथे॑षु। व॒सु॒दावेति॑व॒सु॒ऽदावा॑। वि॒दथे॑षुप्रश॒स्तः। प्र॒श॒स्तइति॑प्र॒ऽश॒स्तः।।
2.27.13	शुचि॑र॒पः। अ॒पस्सू॒यव॑साः। सू॒यव॑सा॒अद॑ब्धः। सु॒यव॑सा॒इति॑सु॒ऽयव॑साः। अद॑ब्ध॒उप॑। उप॑क्षेति। क्षे॒ति॒वृ्॒धव॑याः। वृ॒द्धव॑यास्सु॒वीरः॑। वृ॒द्धव॑या॒इति॑वृ्॒धऽव॑याः। सु॒वीर॒इतिसु॒ऽवीरः॑।। नकि॒ष्टं। तंघ्न॑न्ति। घ्न॒न्त्यन्ति॑तः। अन्ति॑तो॒न। नदू॒रात्। दू॒राद्यः। यआ॑दि॒त्यानां॑। आ॒दि॒त्यानां॒भव॑ति। भव॑ति॒प्रणी॑तौ। प्रणी॑ता॒विति॒प्रऽनी॑तौ।।
2.27.14	अदि॑ते॒मित्र॑। मित्र॒वरु॑ण। वरु॑णॊ॒त। उ॒तमृ॑ळ। मृ॒ळ॒यत्। यद्वः॑। वो॒व॒यं। व॒यंच॑कृम। च॒कृ॒माकत्। कच्चि॑त्। चि॒दागः॑। आग॒इत्यागः॑।। उ॒र्व॑श्यामभ॑यं। अ॒श्या॒मभ॑यं। अभ॑यं॒ज्योतिः॑। ज्योति॑रिन्द्र। इ॒न्द्र॒मा। मानः॑। नो॒दी॒र्घाः। दी॒र्घाअ॒भि। अ॒भिन॑शन्। न॒श॒न्तमि॑स्राः। तमि॑स्रा॒इति॒तमि॑स्राः।।
2.27.15	उ॒भेअ॑स्मै। उ॒भेइत्यु॒भे। अ॒स्मै॒पी॒प॒य॒तः॒। पी॒प॒य॒त॒स्स॒मी॒ची॒। स॒मी॒ची॒दि॒वः। स॒मी॒ची॒इति॑सं॒ऽई॒ची। दि॒वोवृ॒ष्टिं। वृ॒ष्टिंसु॒भगः॑। सु॒भगो॒नाम॑। सु॒भग॒इति॑सु॒ऽभगः॑। नाम॒पुष्य॑न्। पुष्य॒न्निति॒पुष्य॑न्।। उ॒भाक्षयौ॑। क्षया॑वा॒जय॑न्। आ॒जय॑न्याति। आ॒जय॒न्नित्या॒ऽजय॑न्। या॒ति॒पृ॒त्सु। पृ॒त्सूभौ॑। पृ॒त्स्विति॑पृ॒त्ऽसु। उ॒भावर्धौ॑। अर्धौ॑भवतः। भ॒व॒त॒स्सा॒धू। सा॒धूअ॑स्मै। सा॒धू॒इति॑साधू। अ॒स्मा॒इत्य॑स्मै।।
2.27.16	यावः॑। वो॒मा॒याः। मा॒याअ॑भि॒द्रुहे॑। अ॒भि॒द्रुहे॑यजत्राः। अ॒भि॒द्रुह॒इत्य॑भि॒ऽदुहे॑। य॒ज॒त्राः॒पाशाः॑। पाशा॑आदित्याः। आ॒दि॒त्या॒रि॒पवे॑। रि॒पवे॒विचृ॑त्ताः। विचृ॑त्ता॒इति॒विऽचृ॑त्ताः।। अ॒श्वीव॒तान्। अ॒श्वीवेत्य॒श्वीऽइ॑व। ताँअति॑। अति॑येषं। ये॒षं॒रथे॑न। रथे॒नारि॑ष्टाः। अरि॑ष्टाउ॒रौ। उ॒रावाशर्म॑न्। आशर्म॑न्। शर्म॑न्त्स्याम। स्या॒मेति॑स्याम।।
2.27.17	माहं। अ॒हंम॒घोनः॑। म॒घोनो॑वरुण। व॒रु॒ण॒प्रि॒यस्य॑। प्रि॒यस्य॑भूरि॒दाव्नः॑। भू॒रि॒दाव्नः॒आवि॑दं। भू॒रि॒दाव्न॒इति॑भू॒रि॒ऽदाव्नः॑। आवि॑दं॒शूनं॑। शून॑मा॒पेः। आ॒पेरित्या॒पेः।। मारा॒यः। रा॒योरा॑जन्। रा॒ज॒न्त्सु॒यमा॑त्। सु॒यमा॒दव॑। सु॒यमा॒दिति॑सु॒ऽयमा॑त्। अव॑स्थां। स्थां॒बृ॒हत्। बृ॒हद्व॑देमवि॒दथे॑सु॒वीराः॑।। 8 ।।
2.28.1	इ॒दंक॒वेः। क॒वेरा॑दि॒त्यस्य॑। आ॒दि॒त्यस्य॑स्व॒राजः॑। स्व॒राजो॒विश्वा॑नि। स्व॒राज॒इति॑स्व॒ऽराजः॑। विश्वा॑नि॒सान्ति॑। सान्त्य॒भि। सन्तीति॒सन्ति॑। अ॒भ्य॑स्तु। अ॒स्तु॒म॒ह्ना। म॒ह्नेति॑म॒ह्ना।। अति॒यः। योम॒न्द्रः। म॒न्द्रोय॒जथा॑य। य॒जथा॑यदे॒वः। दे॒वस्सु॑की॒र्तिं। सु॒की॒र्तिंभि॑क्षे। सु॒की॒र्तिमिति॑सु॒ऽकी॒र्तिं। भि॒क्षे॒वरु॑णस्य। वरु॑णस्य॒भूरेः॑। भूरे॒रिति॒भूरेः॑।।
2.28.2	तव॑व्र॒ते। व्र॒तेसु॒भगा॑सः। सु॒भगा॑सस्स्याम। सु॒भगा॑स॒इति॑सु॒ऽभगा॑सः। स्या॒म॒स्वा॒ध्यः॑। स्वा॒ध्यो॑वरुण। स्वा॒ध्यइति॑सु॒ऽआ॒ध्यः॑। व॒रु॒ण॒तु॒ष्टु॒वांसः॑। तु॒स्तु॒वांस॒इति॑तु॒स्तु॒ऽवांसः॑।। उ॒पाय॑नउ॒षसां॑। उ॒पाय॑न॒मित्यु॑प॒ऽअय॑ने। उ॒षसां॒गोम॑तीनां। गोम॑तीनाम॒ग्नयः॑। गोम॑तीना॒मिति॒गोऽम॑तीनां। अ॒ग्नयो॒न। नजर॑माणाः। जर॑माणा॒अनु॑। अनु॒द्यून्। द्यूनिति॒द्यून्।।
2.28.3	तव॑स्याम। स्या॒म॒पु॒रु॒वीर॑स्य। पु॒रु॒वीर॑स्य॒श॑र्मन्। पु॒रु॒वीर॒स्येति॑पु॒रु॒ऽवीर॑स्य। शर्म॑न्नुरु॒शंस॑स्य। उ॒रु॒शंस॑स्यवरुण। उ॒रु॒शंस॒स्येत्यु॑रु॒ऽशंस॑स्य। व॒रु॒ण॒प्र॒णे॒तः। प्र॒ने॒त॒रिति॑प्रऽनेतः।। यू॒यन्नः॑। नः॒पु॒त्राः। पु॒त्राअ॒दि॒ते॒। अ॒दि॒ते॒अ॒द॒ब्धाः॒। अ॒द॒ब्धा॒अ॒भि। अ॒भिक्ष॑मध्वं। क्ष॒म॒ध्वं॒युज्या॑य। युज्या॑यदेवाः। दे॒वा॒इति॑देवाः।।
2.28.4	प्रसीं॑। सी॒मा॒दि॒त्यः। आ॒दि॒त्योअ॑सृजत्। अ॒सृ॒ज॒द्वि॒ध॒र्तां। वि॒ध॒र्ताँऋ॒तं। वि॒ध॒र्तेति॑वि॒ऽध॒र्ता। ऋ॒तंसिन्ध॑वः। सिन्ध॑वो॒वरु॑णस्य। वरु॑णस्ययन्ति। य॒न्तीति॑यन्ति।। नश्रा॑म्यन्ति। श्रा॒म्य॒न्ति॒न। नवि। विमु॑चन्ति। मु॒च॒न्त्ये॒ते। ए॒तेवयः॑। वयो॒न। नप॑प्तुः। प॒प्तू॒रघु॒या। र॒घु॒यापरि॑ज्मन्। र॒घु॒येति॑र॒घु॒ऽया। परि॑ज्म॒न्निति॒परि॑ऽज्मन्।।
2.28.5	विमत्। मच्छ्र॑थाय। श्र॒था॒य॒र॒श॒नामि॑व। श्र॒थ॒येति॑श्रथय। र॒श॒नामि॒वागः॑। र॒श॒नामि॒वेति॑र॒श॒नांऽइ॑व। आग॑ऋ॒ध्याम॑। ऋ॒ध्याम॑ते। ते॒व॒रु॒ण॒। व॒रु॒ण॒खां। खामृ॒तस्य॑। ऋ॒तस्येत्यृ॒तस्य॑।। मातन्तुः॑। तन्तु॑श्च्छेदि। छे॒दि॒वय॑तः। वय॑तो॒धियं॑। धियं॑मे। मे॒मा। मामात्रा॑। मात्रा॑शारि। शा॒र्य॒पसः॑। अ॒पसः॑पु॒रा। पु॒रऋ॒तोः। ऋ॒तोरित्यृ॒तोः।। 9 ।।
2.28.6	अपो॒सु। अपो॒इत्यपो॑। सुम्य॑क्ष। म्य॒क्ष॒व॒रु॒ण॒। व॒रु॒ण॒भि॒यसं॑। भि॒यसं॒मत्। मत्सम्रा॑ट्। स॒म्राळृ॒ता॑वः। सम्रा॒ळिति॑संऽरा॑ट्। ऋता॒वोनु॑। ऋत॑व॒इत्यृत॑ऽवः। अनु॑मा। मा॒गृ॒भा॒य॒। गृ॒भा॒ये॒ति॑गृभाय।। दामे॑वव॒त्सात्। दामे॒वेति॒दाम॑ऽइव। व॒त्साद्वि। विमु॑मुग्धि। मु॒मु॒ग्ध्यंहः॑। अंहो॑न॒हि। न॒हित्वत्। त्वदा॒रे। आ॒रेनि॒मिषः॑। नि॒मिष॑श्च॒न। नि॒मिष॒इति॑नि॒ऽमिषः॑। च॒नेशे॑। ईश॒इतीशे॑।।
2.28.7	मानः॑। नो॒व॒धैः। व॒धैर्व॑रुण। व॒रु॒णये। येते॑। त॒इ॒ष्टौ। इ॒ष्टावेनः॑। एन॑ःकृ॒ण्वन्तं॑। कृ॒ण्वन्त॑मसुर। अ॒सु॒र॒भ्री॒णन्ति॑। भ्री॒णन्तीति॑भ्री॒णन्ति॑।। माज्योति॑षः। ज्योति॑षप्रवस॒थानि॑। प्र॒व॒स॒थानि॑गन्म। प्र॒व॒स॒थानीति॑प्र॒ऽव॒स॒थानि॑। ग॒न्म॒वि। विषु। सूमृ॑धः। मृ॒ध॒श्शि॒श्र॒थः॒। शि॒श्र॒थो॒जी॒वसे॑। जी॒वसे॑नः। न॒इति॑नः।।
2.28.8	नमः॑पु॒रा। पु॒राते॑। ते॒व॒रु॒ण॒। व॒रु॒णॊ॒त। उ॒तनू॒नं। नू॒नमु॒त। उ॒ताप॒रं। अ॒प॒रंतु॑विजात। तु॒वि॒जा॒त॒ब्र॒वा॒म॒। तु॒वि॒जा॒तेति॑तुविऽजात। ब्र॒वा॒मेति॑ब्रवाम।। त्वेहि। त्वेइति॒त्वे। हिकं॑। कं॒पर्व॑ते। पर्व॑तेन। न॒श्रि॒तानि॑। श्रि॒तान्यप्र॑च्युतानि। अप्र॑च्युतानिदूळभ। अप्र॑च्युता॒नीत्यप्र॑ऽच्युतानि। दू॒ळ॒भ॒व्र॒तानि॑। दु॒र्द॒भेति॑दुःऽदभ। व्र॒तानीति॑व्र॒तानि॑।।
2.28.9	पर॑ऋ॒णा। ऋ॒णासा॑वीः। सा॒वी॒रध॑। अध॒मत्कृ॑तानि। मत्कृ॑तानि॒मा। मत्कृ॑ता॒नीति॒मत्ऽकृ॑तानि। माहं। अ॒हंरा॑जन्। रा॒ज्॒न॒न्यकृ॑तेन। अ॒न्यकृ॑तेनभोजं। अ॒न्यकृ॑ते॒नेत्य॒न्यऽकृ॑तेन। भो॒ज॒मिति॑भोजं।। अव्यु॑ष्टा॒इत्। अव्यु॑ष्ट॒इत्त्यवि॑ऽउष्टाः। इन्नु। नुभूय॑सीः। भूय॑सीरु॒षसः॑। उ॒षास॒आनः॑। उ॒षस॒इत्यु॒षसः॑। आनः॑। नो॒जी॒वान्। जी॒वान्व॑रुण। व॒रु॒णतासु॑। तासु॑शाधि। शा॒धीति॑शाधि।।
2.28.10	योमे॑। मे॒रा॒ज॒न्। रा॒ज॒न्युज्यः॑। युज्यो॑वा। वा॒सखा॑। सखा॑वा। वा॒स्वप्ने॑। स्वप्ने॑भ॒यं। भ॒यंभी॒रवे॑। भी॒रवे॒मह्यं॑। मह्य॒माह॑। आहेत्याह॑।। स्ते॒नोवा॑। वा॒यः। योदिप्स॑ति। दिप्स॑तिनः। नोवृकः॑। वृको॑वा। वा॒त्वं। त्वंतस्मा॑त्। तस्मा॑द्वरुण। व॒रु॒ण॒पा॒हि॒। पा॒ह्य॒स्मान्। अ॒स्मानित्य॒स्मान्।।
2.28.11	माहंम॒घोनो॑वरुणप्रि॒यस्य॑भूरि॒दाव्न॒आवि॑दं॒शून॑मा॒पेः।। मारा॒योरा॑जन्त्सु॒यमा॒दव॑स्थां बृ॒हद्व॑देमवि॒दथे॑सु॒वीराः॑।। 10 ।।
2.29.1	धृत॑व्रता॒आदि॑त्याः। ध्रुत॑व्रता॒इति॒धृत॑ऽव्रताः। आदि॑त्या॒इषि॑राः। इषि॑राआ॒रे। आ॒रेमत्। मत्क॑र्त। क॒र्त॒रह॒सूरि॑व। र॒ह॒सूरि॒वागः॑। र॒ह॒सूरि॒वेति॑र॒ह॒सूःऽइ॑व। अग॒इत्यगः॑।। शृ॒ण्व॒तोवः॑। वो॒व॒रु॒ण॒। व॒रु॒ण॒मि॒त्र॒। मि॒त्र॒देवाः॑। देवा॑भ॒द्रस्य॑। भ॒द्रस्य॑वि॒द्वान्। वि॒द्वाँअव॑से। अव॑सेहुवे। हु॒वे॒वः॒। व॒इति॑वः।।
2.29.2	यू॒यंदे॑वाः। दे॒वाः॒प्रम॑तिः। प्रम॑तिर्यू॒यं। प्रम॑ति॒रित॒प्रऽम॑तिः। यू॒यंमोजः॑। ओजो॑यू॒यं। यू॒यंद्वेषां॑सि। द्वेषां॑सिसनु॒तः। स॒नु॒तर्यु॑योत। यु॒यो॒तेति॑युयोत।। अ॒भि॒क्ष॒त्तारो॑अ॒भि। अ॒भि॒क्ष॒त्तार॒इत्य॑भि॒ऽक्ष॒त्तारः॑। अ॒भिच॑। च॒क्षम॑ध्वं। क्षम॑ध्वम॒द्य। अ॒द्याच॑। च॒नः॒। नो॒मृ॒ळय॑त। मृ॒ळय॑ताप॒रं। अ॒प॒रंच॑। चेति॑च।।
2.29.3	किमू॒नु। ऊँ॒इत्यूँ॑। नुवः॑। वः॒कृ॒ण॒वा॒म॒। कृ॒ण॒वा॒मा॒प॑रेण। अप॑रेण॒किं। किंसने॑न। सने॑नवसवः। व॒स॒व॒आप्ये॑न। आप्ये॒नेत्याप्ये॑न।। यू॒यंनः॑। नो॒मि॒त्रा॒व॒रु॒णा॒। मि॒त्रा॒व॒रु॒णा॒दि॒ते॒। अ॒दि॒ते॒च॒। च॒स्व॒स्तिं। स्व॒स्तिमि॑न्द्रामरुतः। इ॒न्द्रा॒म॒रु॒तो॒द॒धा॒त॒। द॒धा॒तेति॑दधात।।
2.29.4	ह॒येदे॑वाः। दे॒वा॒यू॒यं। यू॒यंमित्। इदा॒पयः॑। आ॒पय॑स्थ। स्थ॒ते। तेमृ॑ळत। मृ॒ळ॒तनाध॑मानाय। नाध॑मानाय॒मह्यं॑। मह्य॒मिति॒मह्यं॑।। मावः॑। वो॒रथः॑। रथो॑मध्यम॒वाट्। म॒ध्य॒म॒वा॒ळृ॒ते। म॒ध्य॒म॒वाळिति॑म॒ध्य॒म॒ऽवाट्। ऋ॒तेभू॑त्। भू॒न्मा। मायु॒ष्माव॑त्सु। यु॒ष्माव॑स्त्वा॒पिषु॑। यु॒ष्माव॒स्त्विति॑यु॒ष्माव॑त्ऽसु। आ॒पिषु॑श्रमिष्म। श्र॒मि॒ष्मेति॑श्रमिष्म।।
2.29.5	प्रवः॑। व॒एकः॑। एको॑मिमय। मि॒म॒य॒भूरि॑। भूर्यागः॑। आगो॒यत्। यन्मा॑। मा॒पि॒तेव॑। पि॒तेव॑कित॒वं। पि॒तेवेति॑पि॒ताऽइ॑व। कि॒त॒वंश॑शास। श॒शा॒सेति॑शशास।। आ॒रेपाशाः॑। पाशा॑आ॒रे। आ॒रेअ॒घानि॑। अ॒घानि॑देवाः। दे॒वा॒मा। मामा॑। माधि॑। अधि॑पुत्रे। पु॒त्रे॒विमि॑व। विमि॑वग्रभीष्ट। विमि॒वेति॒विंऽइ॑व। ग्र॒भी॒ष्टेति॑ग्रभीष्ट।।
2.29.6	अ॒र्वाञ्चो॑अ॒द्य। अ॒द्याभ॑वत। भ॒व॒ता॒य॒ज॒त्राः॒। य॒ज॒त्रा॒आवः॑। आवः॑। वो॒हार्दि॑। हार्दि॒भय॑मानः। भय॑मानोव्ययेयं। व्य॒ये॒य॒मिति॑व्ययेयं।। त्राध्वं॑नः। नो॒दे॒वाः॒। दे॒वा॒नि॒जुरः॑। नि॒जुरो॒वृक॑स्य। नि॒जुर॒इति॑नि॒ऽजुरः॑। वृक॑स्य॒त्राध्वं॑। त्राध्वं॑क॒र्तात्। क॒र्ताद॑व॒पदः॑। अ॒व॒पदो॑यजत्राः। अ॒व॒पद॒इत्य॑व॒ऽपदः॑। य॒ज॒त्रा॒इति॑यजत्राः।।
2.29.7	माहंम॒घोनो॑वरुणप्रि॒यस्य॒भूरि॒दाव्न॒आवि॑दं॒शून॑मा॒पेः। मारा॒योरा॑जन्त्सु॒यमा॒दव॑स्थांबृ॒हद्व॑देमवि॒दथे॑सु॒वीराः॑।। 11।।
2.30.1	ऋ॒तंदे॒वाय॑। दे॒वाय॑कृण्व॒ते। कृ॒ण्व॒तेस॑वि॒त्रे। स॒वि॒त्रइन्द्रा॑य। इन्द्रा॑याहि॒घ्ने। अ॒हि॒घ्नेन। अ॒हि॒घ्नइत्य॑हि॒ऽघ्ने। नर॑मन्ते। र॒म॒न्त॒आपः॑। आप॒इत्यापः॑।। अह॑रहर्याति। अह॑रह॒इइत्यहः॑ऽअहः। या॒त्य॒क्तुः। अ॒क्तुर॒पां। अ॒पांकिय॑ति। किया॒त्याप्र॑थ॒मः। किय॒तीति॒किय॑ति। आप्र॑थ॒मः। प्र॒थ॒मस्सर्गः॑। सर्ग॑आसां। आ॒सा॒मित्या॑सां।।
2.30.2	योवृ॒त्राय॑। वृ॒त्राय॒सिनं॑। सिन॒मत्र॑। अत्राभ॑रिष्यत्। अभ॑रिष्य॒त्प्र। प्रतं। तंजनि॑त्री। जनि॑त्रीवि॒दुषे॑। वि॒दुष॑उवाच। उ॒वा॒चेत्यु॑वाच।। प॒थोरद॑न्तीः। रद॑न्ती॒रनु॑। अनु॒जोषं॑। जोष॑मस्मै। अ॒स्मै॒दि॒वेदि॑वे। दि॒वेदि॑वे॒धुन॑यः। दि॒वेदि॑व॒इति॑दि॒वेऽदि॑वे। धुन॑योयन्ति। य॒न्त्यर्थं॑। अर्थ॒मित्यर्थं॑।।
2.30.3	ऊ॒र्ध्वोहि। ह्यस्था॑त्। अस्था॒दधि॑। अध्य॒न्तरि॑क्षे। अ॒न्तरि॒क्षेध॑। अधा॑वृ॒त्राय॑। वृ॒त्राय॒प्र। प्रव॒धं। व॒धंज॑भार। ज॒भा॒रेति॑जभार।। मिहं॒वसा॑नः। वसा॑न॒उप॑। उप॒हि। हीं। ई॒मदु॑द्रोत्। अदु॑द्रोत्ति॒ग्मायु॑धः। ति॒ग्मायु॑धोअजयत्। ति॒ग्मायु॑ध॒इति॑ति॒ग्मऽआ॑युधः। अ॒ज॒य॒च्छत्रुं॑। शत्रु॒मिन्द्रः॑। इन्द्र॒इतीन्द्रः॑।।
2.30.4	बृह॑स्पते॒तपु॑षा। तपु॒षाश्ने॑व। अश्ने॑वविध्य। अश्ने॒वेत्यश्ना॑ऽइव। वि॒ध्य॒वृक॑द्वरसः। वृक॑द्वरसो॒असु॑रस्य। वृक॑द्वरस॒इति॒वृक॑ऽद्वरसः। असु॑रस्यवी॒रान्। वी॒रानिति॑वी॒रान्।। यथा॑ज॒घन्थ॑। ज॒घन्थ॑धृ॒ष॒ता। धृ॒ष॒तापु॒रा। पु॒राचि॑त्। चि॒दे॒व। ए॒वाज॑हि। ज॒हि॒शत्रुं॑। शत्रु॑म॒स्माकं॑। अ॒स्माक॑मिन्द्र। इ॒न्द्रेती॑न्द्र।।
2.30.5	अव॑क्षिप। क्षि॒प॒दि॒वः। दि॒वोअश्मा॑नं। अश्मा॑नमु॒च्चा। उ॒च्चायेन॑। येन॒शत्रुं॑। शत्रु॑मन्दसा॒नः। म॒न्द॒सा॒नोनि॒जूर्वाः॑। नि॒जूर्वा॒इति॑नि॒ऽजूर्वाः॑।। तो॒कस्य॑सा॒तौ। सा॒तौतन॑यस्य। तन॑यस्य॒भूरेः॑। भूरे॑र॒स्मान्। अ॒स्माँअ॒र्धं। अ॒र्धंकृ॑णुतात्। कृ॒णु॒तादि॒न्द्र॒। इ॒न्द्र॒गोनां॑। गोना॒मिति॒गोनां॑।। 12 ।।
2.30.6	प्रहि। हिक्रतुं॑। क्रतुं॑वृ॒हथः॑। वृ॒हथो॒यं। यंव॑नु॒थः। व॒नु॒थोर॒ध्रस्य॑। र॒ध्रस्य॑स्थः। स्थो॒यज॑मानस्य। यज॑नामस्यचो॒दौ। चो॒दाविति॑चो॒दौ।। इन्द्रा॑सोमायु॒वं। यु॒वम॒स्मान्। अ॒स्माँअ॑विष्टं। अ॒वि॒ष्टम॒स्मिन्। अ॒स्मिन्भ॒यस्थे॑। भ॒यस्थे॑कृणुतं। भ॒यस्थ॒इति॑भ॒यऽस्थे॑। कृ॒णु॒त॒मु॒लो॒कं। ऊँ॒इत्यूँ॑ । लो॒कमिति॑लो॒कं।।
2.30.7	नमा॑। मा॒त॒म॒त्। त॒म॒न्न। नश्र॑मत्। श्र॒म्॒न। नोत। उ॒तत॑न्द्रत्। त॒न्द्र॒न्न। नवो॑चाम। वो॒चा॒म॒मा। मासु॑नोत। सु॒नो॒तेति॑। इति॒सोमं॑। सोम॒मिति॒सोमं॑।। योमे॑। मे॒पृ॒णात्। पृ॒णाद्यः। योदद॑त्। दद॒द्यः। योनि॒बोधा॑त्। नि॒बोधा॒द्यः। नि॒बोधा॒दिति॑नि॒ऽबोधा॑त्। योमा॑ । मा॒सु॒न्वन्तं॑। सु॒न्वन्त॒मुप॑। उप॒गोभिः॑। गोभि॒राय॑त्। आय॑त्। अय॒दित्य॑यत्।।
2.30.8	सर॑स्वति॒त्वं। त्वम॒स्मान्। अ॒स्माँअ॑विढ़्ढि। अ॒वि॒ढ्ढि॒म॒रुत्व॑ती। म॒रुत्व॑तीधृष॒ती। धृ॒ष॒तीजे॑षि। जे॒षि॒शत्रू॑न्। शत्रू॒निति॒शत्रू॑न्।। त्यचि॑त्। चि॒च्छर्ध॑न्तं। शर्ध॑न्तंतविषी॒यमा॑णं। त॒वि॒षीयमा॑ण॒मिन्द्रः॑। त॒वि॒षी॒यमा॑ण॒मिति॑त॒वि॒षी॒ऽयमा॑णं। इन्द्रो॑हन्ति। ह॒न्ति॒वृ॒ष॒भं। वृ॒ष॒भंशण्डि॑कानां। शण्डि॑काना॒मिति॒शण्डि॑कानां।।
2.30.9	योनः॑। न॒स्सनुत्यः॑। सनु॑त्यउ॒त। उ॒तवा॑। वा॒जि॒घ॒त्नुः। जि॒घ॒त्नुर॑भि॒ख्याय॑। अ॒भि॒ख्याय॒तं। अ॒भि॒ख्यायेत्य॑भि॒ऽख्याय॑। तंति॑गि॒तेन॑। ति॒गि॒तेन॑विध्य। वि॒ध्येति॑विध्य।। बृह॑स्पत॒आयु॑धैः। आयु॑धैर्जेषि। जे॒षि॒शत्रू॑न्। शत्रू॑न्द्रु॒हे। द्रु॒हेरीष॑न्तं। रीष॑न्तं॒परि॑। रिष॑न्त॒मिति॒रिष॑न्तं। परि॑धेहि। धे॒हि॒रा॒ज॒न्। रा॒ज्॒निति॑राजन्।।
2.30.10	अ॒स्माके॑भि॒स्सत्व॑भिः। सत्व॑भिश्शूर। सत्व॑भि॒रिति॒सत्व॑ऽभिः। शू॒र॒शूरैः॑। शूरै॑र्वी॒र्या॑। वी॒र्या॑कृधि। कृ॒धि॒यानि॑। यानि॑ते। ते॒कर्त्वा॑नि। कर्त्वा॒नीति॒कर्त्वा॑नि।। ज्योग॑भूवन्। अ॒भू॒व॒न्ननु॑धूपि॒तासः॑। अनु॑धूपितासोह॒त्वी। अनु॑धूपितास॒इत्य॑नुऽधूपितासः। ह॒त्वीतेषां॑। तेषा॒माभ॑र। आभ॑र। भ॒रा॒नः॒। नो॒वसू॑नि। वसू॒नीति॒वसू॑नि।।
2.30.11	तंवः॑। व॒श्शर्धं॑। शर्धं॒मारु॑तं। मारु॑तंसुम्न॒युः। सु॒म्न॒युर्गि॒रा। सु॒म्न॒युरिति॑सु॒म्न॒ऽयुः। गि॒रोप॑। उप॑ब्रुवे। ब्रु॒वे॒नम॑सा। नम॑सा॒दैव्यं॑। दैव्यं॒जनं॑। जन॒मिति॒जनं॑।। यथा॑र॒यिं। र॒यिंसर्व॑वीरं। सर्व॑वीरं॒नशा॑महै। सर्व॑वीर॒मिति॒सर्व॑ऽवीरं। नशा॑महाअपत्य॒साचं॑। अ॒प॒त्यसाचं॒श्रुत्यं॑। अ॒प॒त्य॒साच॒मित्य॑प॒त्य॒ऽसाचं॑। श्रुत्यं॑दि॒वेदि॑वे। दि॒वेदि॑व॒इति॑दि॒वेऽदि॑वे।। 13 ।।
2.31.1	अ॒स्माकं॑मित्रावरुणा। मि॒त्रा॒व॒रु॒णा॒व॒तं॒। अ॒व॒तं॒रथं॑। रथ॑मादि॒त्यैः। आ॒दि॒त्यैरु॒द्रैः। रु॒द्रैर्वसु॑भिः। वसु॑भिस्सचा॒भुवा॑। वसु॑भि॒रिति॒वसु॑ऽभिः। स॒चा॒भुवेति॑स॒चा॒ऽभुवा॑।। प्रयत्। यद्वयः॑। वयो॒न। नपप्त॑न्। पप्त॒न्वस्म॑नः। वस्म॑नः॒परि॑। परि॑श्रव॒स्यवः॑। श्र॒व॒स्य॒वो॒हृषी॑वन्तः। हृषी॑वन्तोवन॒र्षदः॑। हृषी॑वन्त॒इति॒हृषी॑ऽवन्तः। व॒न॒सद॒इति॑व॒न॒ऽसदः॑।।
2.31.2	अध॑स्म। स्मा॒नः॒। न॒उत्। उद॑वत। अ॒व॒ता॒स॒जो॒ष॒सः॒। स॒जो॒ष॒सो॒रथं॑। स॒जो॒ष॒स॒इति॑सऽजोषसः। रथं॑देवासः। दे॒वा॒सो॒अ॒भि। अ॒भिवि॒क्षु। वि॒क्षुवा॑ज॒युं। वा॒ज॒युमिति॑वा॒ज॒ऽयुं।। यदा॒शवः॑। आ॒शवः॒पद्या॑भिः। पद्या॑भि॒स्तित्र॑तः। तित्र॑तो॒रजः॑। रजः॑पृथि॒व्याः। पृ॒थि॒व्यास्सानौ॑। सानौ॒जङ्घ॑नन्त। जङ्घ॑नन्तपा॒णिभिः॑। पा॒णिभि॒रिति॑पा॒णिऽभिः॑।।
2.31.3	उ॒तस्यः। स्यनः॑। न॒इन्द्रः॑। इन्द्रो॑वि॒श्वच॑र्षणिः। वि॒श्वच॑र्षणिर्दि॒वः। वि॒श्वच॑र्षणि॒रिति॑वि॒श्वऽच॑र्षणिः। दि॒वश्शर्धे॑न। शर्धे॑न॒मारु॑तेन। मारु॑तेनसु॒क्रतुः॑। सु॒क्रतु॒रिति॑सु॒ऽक्रतुः॑।। अनु॒नु। नुस्था॑ति। स्था॒त्य॒वृ॒काभिः॑ । अ॒वृ॒का॒भि॑रू॒तिभिः॑। ऊ॒तिभी॒रथं॑। रथं॑म॒हे। म॒हेस॒नये॑। स॒नये॒वाज॑सातये। वाज॑सातय॒इति॒वाज॑ऽसातये।।
2.31.4	उ॒तस्यः। स्यदे॒वः। दे॒वोभुव॑नस्य। भुव॑नस्यस॒क्षणिः॑। स॒क्षणि॒स्त्वष्टा॑। त्वष्टा॒ग्नाभिः॑। ग्नाभि॑स्स॒जोषाः॑। स॒जोषा॑जूजुवुत्। स॒जोषा॒इति॑स॒ऽजोषाः॑। जू॒जु॒वु॒द्रथं॑। रथ॒मिति॒रथं॑।। इळा॒भगः॑। भगो॑बृहद्दि॒वा। बृ॒ह॒द्दि॒वोत। बृ॒ह॒द्दि॒वेति॑बृ॒ह॒त्ऽदि॒वा। उ॒तरोद॑सी। रोद॑सीपू॒षा। रोद॑सी॒इति॒रोद॑सी। पू॒षापुर॑न्धिः। पुर॑न्धिर॒श्विना॑। पुर॑न्धि॒रिति॒पुरं॑ऽधिः। अ॒श्विना॒वध॑। अधा॒पती॑। पती॒इति॒पती॑।।
2.31.5	उ॒तत्ये। त्येदे॒वी। त्येइति॒त्ये। दे॒वीसु॒भगे॑। दे॒वीइति॑दे॒वी। सु॒भगे॑मिथू॒दृशा॑। सु॒भग॒इति॑सु॒ऽभगे॑। मि॒थू॒दृशॊ॒षासा॒नक्ता॑। मि॒थु॒दृशेति॑मि॒थु॒ऽदृशा॑। उ॒षसा॒नक्ता॒जग॑तां। उ॒षसा॒नक्तेत्यु॒षसा॒नक्ता॑। जग॑तामपी॒जुवा॑। अ॒पि॒जुवेत्य॑पि॒ऽजुवा॑।। स्तु॒षेयत्। यद्वां॑। वां॒पृ॒थि॒वि॒। पृ॒थि॒वि॒नव्य॑सा। नव्य॑सा॒वचः॑। वच॑स्था॒तुः। स्था॒तुश्च॑। च॒वयः॑। वय॒स्त्रिव॑याः। त्रिव॑याउप॒स्तिरे॑। त्रिव॑या॒इति॒त्रिऽव॑याः। उ॒प॒स्तुर॒इत्यु॑प॒ऽस्तिरे॑।।
2.31.6	उ॒तवः॑। व॒श्शंसं॑। शंस॑मु॒शिजा॑मिव। उ॒शिजा॑मिव॒श्मसि॑। उ॒शिजा॑मि॒वेत्यु॒शिजां॑ऽइव। श्म॒स्यहिः॑। अहि॑र्बु॒ध्न्यः॑। बु॒ध्न्यो॒जः। अ॒जएक॑पात्। एक॑पादु॒त। एक॑पा॒दित्येक॑ऽपात्। उ॒तेत्यु॒त।। त्रि॒तऋ॑भु॒क्षाः। ऋ॒भु॒क्षास्स॑वि॒ता। स॒वि॒ताचनः॑। चनो॑दधे। द॒धे॒पां। अ॒पांनपा॑त्। नपा॑दाशु॒हेमा॑। आ॒शु॒हेमा॑धि॒या। आ॒शु॒हेमेत्या॑शु॒ऽहेमा॑। धि॒याशमि॑। शमीति॒शमि॑।।
2.31.7	ए॒तावः॑। वो॒व॒श्मि॒। व॒श्म्युद्य॑ता। उद्य॑तायजत्राः। उद्य॒तेत्युत्ऽय॑ताः। य॒ज॒त्रा॒अत॑क्षन्। अ॒त॒क्ष॒न्ना॒यवः॑। आ॒यवो॒नव्य॑से। नव्य॑से॒सं। समि॒सं।। श्र॒व॒स्यवो॒वाजं॑। वाजं॑चका॒नाः। च॒का॒नास्स॒प्तिः॑। सप्ति॒र्न। नरथ्यः॑। रथ्यो॒अह॑। अह॑धी॒तिं। धी॒तिम॑श्याः। अ॒श्या॒इत्य॑श्याः।। 14 ।।
2.32.1	अ॒स्यमे॑। मे॒द्या॒वा॒पृ॒थि॒वी॒। द्या॒वा॒पृ॒थि॒वी॒ऋ॒ता॒य॒तः। द्या॒वा॒पृ॒थि॒वी॒इति॑द्यावापृथिवी। ऋ॒ता॒य॒तोभू॒तं। ऋ॒त॒य॒तइत्यृ॑त॒ऽय॒तः। भू॒तम॑वि॒त्री। अ॒वि॒त्रीवच॑सः। अ॒वि॒त्रीइत्य॑वि॒त्री। वच॑स॒स्सिषा॑सतः। सिसा॑सत॒इति॒सिसा॑सतः।। ययो॒रायुः॑। आयुः॑प्रत॒रं। प्र॒त॒रंते। प्र॒त॒रमिति॑प्र॒ऽत॒रं। तेइ॒दं। तेइति॒ते। इ॒दंपु॒रः। पु॒रउप॑स्तुते। उप॑स्तुतेवसू॒युः। उप॑स्तुत॒इत्युप॑ऽस्तुते। वसू॒र्युवां॑। व॒सु॒यु॒रिति॑व॒सु॒ऽयुः। वां॒म॒हः। म॒होद॑धे। द॒ध॒इति॑दधे।।
2.32.2	मानः॑। नो॒गुह्याः॑। गुह्या॒रिपः॑। रिप॑आ॒योः। आ॒योरह॑न्। अह॑न्दभन्। द॒भ॒न्मा। मानः॑। न॒आ॒भ्यः। आ॒भ्योरी॑रधः। री॒र॒धोदु॒च्छुना॑भ्यः। दु॒च्छुना॑भ्य॒इति॑दु॒च्छुना॑भ्यः।। मानः॑। नो॒वि। वियौः॑। यौ॒स्स॒ख्या। स॒ख्यावि॒द्धि। वि॒द्धितस्य॑। तस्य॑नः। न॒स्सु॒म्ना॒य॒ता। सु॒म्ना॒य॒ता॒मन॑सा। सु॒म्न॒य॒तेति॑सु॒म्न॒ऽय॒ता। मन॑सा॒तत्। तत्वा॑। त्वेम॑हे। ई॒म॒ह॒इती॑महे।।
2.32.3	अहे॑ळता॒मन॑सा। मन॑साश्रु॒ष्टिं। श्रु॒ष्टिमाव॑ह। आव॑ह। व॒ह॒दुहा॑नां। दुहा॑नांधे॒नुं। धे॒नुंपि॒प्युषीं॑। पि॒प्युषी॑मस॒श्चतं॑। अ॒स॒श्चत॒मित्य॑स॒श्चतं॑।। पद्या॑भिरा॒शुं। आ॒शुंवच॑सा। वच॑साच। च॒वा॒जिनं॑। वा॒जिनं॒त्वां। त्वांहि॑नोमि। हि॒नो॒मि॒पु॒रु॒हू॒त॒। पु॒रु॒हू॒त॒वि॒श्वहा॑। पु॒रु॒हू॒तेति॑पुरुऽहूत। वि॒श्वहेति॑वि॒श्वहा॑।।
2.32.4	रा॒काम॒हं। अ॒हंसु॒हवां॑। सु॒हवां॑सु॒ष्टु॒तीं। सु॒हवा॒मिति॑सु॒ऽहवां॑। सु॒ष्टु॒तीहु॑वे। सु॒स्तु॒तीति॑सु॒ऽस्तु॒ती। हु॒वे॒शृ॒णोतु॑। शृ॒णॊतु॑नः। न॒स्सु॒भगा॑। सु॒भगा॒बोध॑तु। सु॒भगेति॑सु॒ऽभगा॑। बोध॑तु॒त्मना॑। त्मनेति॒त्मना॑।। सीव्य॒त्वपः॑। अप॑स्सू॒च्या। सू॒च्याच्छि॑द्यमानया। अच्छि॑द्यमानया॒ददा॑तु। ददा॑तुवी॒रं। वी॒रंश॒तदा॑यं। श॒तदाय॑मु॒क्थ्यं॑। श॒तदा॑य॒मिति॑श॒तऽदा॑यं। उ॒क्थ्यमित्यु॒क्थ्यं॑।।
2.32.5	यास्ते॑। ते॒रा॒के॒। रा॒के॒सु॒म॒तयः॑। सु॒म॒तय॑स्सु॒पेश॑सः। सु॒म॒तय॒इति॑सु॒ऽम॒तयः॑। सु॒पेश॑सो॒याभिः॑। सु॒पे॒श॑स॒इति॑सु॒ऽपेश॑सः। याभि॒र्ददा॑सि। ददा॑सिदा॒शुषे॑। दा॒शुषे॒वसू॑नि। वसू॒नीति॒वसू॑नि।। ताभि॑र्नः। नो॒अ॒द्य। अ॒द्यसु॒मनाः॑। सु॒मना॑उ॒पाग॑हि। सु॒मना॒इति॑सु॒ऽमनाः॑। उ॒पाग॑हिसहस्रपो॒षं। उ॒पाग॒हीत्यु॑प॒ऽआग॑हि। स॒ह॒स्र॒पो॒षंसु॑भगे। स॒ह॒स्र॒पो॒षमिति॑स॒ह॒स्र॒ऽपो॒षं। सु॒भ॒गे॒ररा॑णा। सु॒भ॒ग॒इति॑सुऽभगे। ररा॒णॆति॒ररा॑णा।।
2.32.6	सिनी॑वालि॒पृथु॑ष्टुके। पृथु॑ष्टुके॒या। पृथु॑स्तुक॒इति॒पृथु॑ऽस्तुके। यादे॒वानां॑। दे॒वाना॒मसि॑। असि॒स्वसा॑। स्वसेति॒स्वसा॑।। जु॒षस्व॑ह॒व्यं। ह॒व्यमाहु॑तं। अहु॑तंप्र॒जां। आहु॑त॒मित्याऽहु॑तं। प्र॒जांदे॑वि। प्र॒जामिति॑प्र॒ऽजां। दे॒वि॒दि॒दि॒ढ़्ढि॒। दि॒दि॒ढ़्ढ़ि॒नः॒। न॒इति॑नः।।
2.32.7	यासु॑बा॒हुः। सु॒बा॒हुस्स्व॑ङ्गु॒॒रिः। सु॒बा॒हुरिति॑सु॒ऽबा॒हुः। स्व॑ङ्गु॒॒रिस्सु॒षूमा॑। स्व॒ङ्गु॒॒रिति॑सु॒ऽअ॒ङ्गु॒॒रिः। सु॒षूमा॑बहु॒सूव॑री। सु॒सूमेति॑सु॒ऽसूमा॑। ब॒हु॒सूव॒रीति॑ब॒हु॒ऽसूव॑री।। तस्यै॑वि॒श्पन्त्यै॑। वि॒श्पन्त्यै॑ह॒विः। ह॒विस्सि॑नीवा॒ल्यै। सि॒नी॒वा॒ल्यैजु॑होतन। जु॒हो॒त॒नेति॑जुहोतन।।
2.32.8	यागु॒ङ्गूः। गु॒ङ्गूर्या। यासि॑नीवा॒ली। सि॒नी॒वा॒लीया। यारा॒का। रा॒काया। यासर॑स्वती। सर॑स्व॒तीति॒सर॑स्वती।। इ॒न्द्रा॒णीम॑ह्वे। अ॒ह्व॒ऊ॒तये॑। ऊ॒तये॑वरुणा॒नीं। व॒रु॒णा॒नींस्व॒स्तये॑। स्व॒स्तय॒इति॑स्व॒स्तये॑।। 15 ।।
2.33.1	आते॑। ते॒पि॒तः॒। पि॒त॒र्म॒रु॒तां॒। म॒रु॒तां॒सु॒म्नं। सु॒म्नमे॑तु। ए॒तु॒मा। मानः॑। न॒स्सूर्य॑स्य। सूर्य॑स्यस॒म्दृशः॑। सं॒दृशो॑युयोथाः। स॒म्दृश॒इति॑सं॒ऽदृशः॑। यु॒यो॒था॒इति॑युयोथाः।। अ॒भिनः॑। नो॒वी॒रः॒। वी॒रोअर्व॑ति। अर्व॑तिक्षमेत। क्ष॒मे॒त॒प्र। प्रजा॑येमहि। जा॒ये॒म॒हि॒रु॒द्र॒। रु॒द्र॒प्र॒जाभिः॑। प्र॒जाभि॒रिति॑प्र॒ऽजाभिः॑।।
2.33.2	त्वाद॑त्तेभीरुद्र। त्वाद॑त्तेभि॒रिति॒त्वाऽद॑त्तेभिः। रु॒द्र॒शंत॑मेभिः। शंत॑मेभिश्श॒तं। शन्त॑मेभि॒रिति॒शंऽत॑मेभिः। श॒तंहिमाः॑। हिमा॑अशीय। अ॒शी॒य॒भे॒ष॒जेभिः॑। भे॒ष॒जेभि॒रिति॑भे॒ष॒जेभिः॑।। व्यअ॒स्मत्। अ॒स्मद्वेषः॑। द्वेषो॑वित॒रं। वि॒त॒रंवि। वि॒त॒रमिति॑वि॒ऽत॒रं। व्यंहः॑। अंहो॒वि। व्यमी॑वाः। अमी॑वाश्चातयस्व। चा॒त॒य॒स्वा॒विषू॑चीः। विषू॑ची॒रिति॒विषू॑चीः।।
2.33.3	श्रेष्ठो॑जा॒तस्य॑। जा॒तस्य॑रुद्र। रु॒द्र॒श्रि॒या। श्रि॒यासि॑। अ॒सि॒त॒वस्त॑मः। त॒वस्त॑मस्त॒वसां॑। त॒वस्त॑म॒इति॑त॒वःऽत॑मः। त॒वसां॑वज्रबाहो। व॒ज्र॒बा॒हो॒इति॑वज्रऽबाहो।। पर्षि॑णः। नः॒पा॒रं। पा॒रमंह॑सः। अंह॑सस्स्व॒स्ति। स्व॒स्तिविश्वाः॑। विश्वा॑अ॒भी॑तीः। अभी॑ती॒रप॑सः। अभी॑ती॒रित्य॒भिऽइ॑तीः। अप॑सोयुयोधि। यु॒यो॒धीति॑युयोधि।।
2.33.4	मात्वा॑। त्वा॒रु॒द्र॒। रु॒द्र॒चु॒क्रु॒धा॒म॒। चु॒क्रु॒धा॒मा॒नमो॑भिः। नमो॑भि॒र्मा। नमो॑भि॒रिति॒नमः॑ऽभिः। मादुष्टु॑ती। दुष्टु॑तीवृषभ। दुस्तु॒तीति॒दुःऽस्तु॑ती। वृ॒ष॒भ॒मा। मासहू॑ती। सहू॒तीति॒सऽहू॑ती।। उ्नः॑। नो॒वी॒रान्। वी॒राँअ॑र्पय। अ॒र्प॒य॒भे॒ष॒जेभिः॑। भे॒ष॒जेभि॑र्भि॒षक्त॑मं। भि॒षक्त॑मंत्वा। भि॒षक्त॑म॒मिति॑भि॒षक्ऽत॑मं। त्वा॒भि॒षजां॑। भि॒षजां॑शृणॊमि। शृ॒णॊ॒मीति॑शृणॊमि।।
2.33.5	हवी॑मभि॒र्हव॑ते। हव॑ते॒यः। योह॒विर्भिः॑। ह॒विर्भि॒रव॑। ह॒विर्भि॒रिति॑ह॒विःऽभिः॑। अव॒स्तोमे॑भिः। स्तोमे॑भीरु॒द्रं। रु॒द्रंदि॑षीय। दि॒षी॒येति॑दिषीय।। ऋ॒दू॒दर॑स्सु॒हवः॑। सु॒हवो॒मा। सु॒हव॒इति॑सु॒ऽहवः॑। मानः॑। नो॒अ॒स्यै। अ॒स्यैब॒भ्रुः। ब॒भ्रुस्सु॒शिप्रः॑। सु॒शिप्रो॑रीरधत्। सु॒शिप्र॒इति॑शु॒ऽशिप्रः॑। री॒र॒ध॒न्म॒नायै॑। म॒नाया॒इति॑म॒नायै॑।। 16 ।।
2.33.6	उन्मा॑। मा॒म॒म॒न्द॒। म॒म॒न्द॒वृ॒ष॒भः। वृ॒ष॒भोम॒रुत्वा॑न्। म॒रुत्वा॒न्त्वक्षी॑यसा। त्वक्षी॑यसा॒वय॑सा। वय॑सा॒नाध॑मानं। नाध॑माना॒मिति॒नाध॑मानं।। घृणी॑वच्छा॒यां। घृणी॒वेति॒घृणि॑ऽइव। छा॒याम॑र॒पाः। अ॒र॒पाअ॑शीय। अ॒शी॒यावि॑वाशेयं। आवि॑वाशेयं। वि॒वा॒शे॒यं॒रु॒द्रस्य॑। रु॒द्रस्य॑सु॒म्नं। सु॒म्नमिति॑सु॒म्नं।।
2.33.7	क्व अ॒स्य। अ॒स्यते॑। ते॒रु॒द्र॒। रु॒द्र॒मृ॒ळयाकुः॑। मृ॒ळ॒याकु॒र्हस्तः॑। हस्तो॒यः। योअस्ति॑। अस्ति॑भेष॒जः। भे॒ष॒जोजला॑षः। जला॑ष॒इति॒जला॑षः।। अ॒प॒भ॒र्तारप॑सः। अ॒प॒भ॒र्तेत्य॑प॒ऽभ॒र्ता। रप॑सो॒दैव्य॑स्य। दैव्य॑स्या॒भि। अ॒भीनु। नुमा॑। मा॒वृ॒ष॒भ॒। वृ॒ष॒भ॒च॒क्ष॒मी॒थाः॒। च॒क्ष॒मी॒था॒इति॑चक्षमीथाः।।
2.33.8	प्रब॒भ्रवे॑। ब॒भ्रवे॑वृष॒भाय॑। वृ॒ष॒भाय॑श्विती॒चे। श्वि॒ती॒चेम॒हः। म॒होम॒हीं। म॒हींसु॑ष्टु॒तिं। सु॒ष्टु॒तिमी॑रयामि। सु॒स्तु॒तिमिति॑सु॒ऽस्तु॒तिं। ई॒र॒या॒मीती॑रयामि।। न॒म॒स्याक॑ल्मली॒किनं॑। क॒ल्म॒लीकिनं॒नमो॑भिः। नमो॑भिर्गृणी॒मसि। नमो॑भि॒रिति॒नमः॑ऽभिः। गृ॒णी॒मसि॑त्वे॒षं। त्वे॒षंरु॒द्रस्य॑। रु॒द्रस्य॒नाम॑। नामेति॒नाम॑।।
2.33.9	स्थि॒रेभि॒रङ्गैः॑। अङ्गै॑ःपुरु॒रूपः॑। पु॒रु॒रूप॑उ॒ग्रः। पु॒रु॒ूप॒इति॑पु॒रु॒ऽूपः॑। उ॒ग्रोब॒भ्रुः। ब॒भ्रुश्शु॒क्रेभिः॑। शु॒क्रेभि॑ःपिपिशे। पि॒पि॒शे॒हिर॑ण्यैः। हिर॑ण्यै॒रिति॒हिर॑ण्यैः।। ईशा॑नाद॒स्य। अ॒स्य॒भुव॑नस्य। भुव॑नस्य॒भूरेः॑। भूरे॒र्न। नवै। वाउ॑योषत्। ऊँ॒इत्यूँ॑। यो॒ष॒द्रु॒द्रात्। रु॒द्राद॑सु॒र्यं। अ॒सु॒र्यमित्य॑सु॒र्यं॑।।
2.33.10	अर्ह॑न्बिभर्षि। बि॒भ॒र्षि॒साय॑कानि। साय॑कानि॒धन्वा॑। धन्वार्ह॑न्। अर्ह॑न्नि॒ष्कं। नि॒ष्कंय॑ज॒तं। य॒ज॒तंवि॒श्वू॑पं। वि॒श्वू॑प॒मिति॑वि॒श्वऽू॑पं।। अर्ह्॑नि॒दं। इ॒दंद॑यसे। द॒य॒से॒विश्वं॑। विश्व॒मभ्वं॑। अभ्वं॒न। नवै। वाओजी॑यः। ओजी॑योरुद्र। रु॒द्र॒त्वत्। त्वद॑स्ति। अ॒स्तीत्य॑स्ति।। 17 ।।
2.33.11	स्तु॒हिश्रु॒तं। श्रु॒तंग॑र्त॒सदं॑। ग॒र्त॒सदं॒युवा॑नं। ग॒र्त॒सद॒मिति॑ग॒र्त॒ऽसदं॑। युवा॑नंमृ॒गं। मृ॒गन्न। नभी॒मं। भी॒ममु॑पह॒त्नुं। उ॒प॒ह॒त्नु॒मु॒ग्रं। उ॒प॒ह॒त्नुमित्यु॑प॒ऽह॒त्नुं। उ॒ग्रमित्यु॒ग्रं।। मृ॒ळाज॑रि॒त्रे। ज॒रि॒त्रेरु॑द्र। रु॒द्र॒स्तवा॑नः। स्तवा॑नो॒न्यं। अ॒न्यंते॑। ते॒अ॒स्मत्। अ॒स्म्नि। निव॑पन्तु। व॒प॒न्तुसेनाः॑। सेना॒इति॒सेनाः॑।।
2.33.12	कु॒मा॒रश्चि॑त्। चि॒त्पि॒तरं॑। पि॒तरं॒वन्द॑मानं। वन्द॑मानं॒प्रति॑। प्रति॑नानाम। ना॒ना॒म॒रु॒द्र॒। न॒ना॒मेति॑ननाम। रु॒द्रो॒प॒यन्तं॑। उ॒प॒यन्त॒मित्यु॑प॒ऽयन्तं॑।। भूरे॑र्दा॒तारं॑। दा॒तारं॒सत्प॑तिं। सत्प॑तिंगृणीषे। सत्प॑ति॒मिति॒सत्ऽप॑तिं। गृ॒णी॒षे॒स्तु॒तः। स्तु॒तस्त्वं। त्त्वंभे॑ष॒जा। भे॒ष॒जारा॑सि। रा॒स्य॒स्मे। अ॒स्मेइत्य॒स्मे।।
2.33.13	यावः॑। वो॒भे॒ष॒जा। भे॒ष॒जाम॑रुतः। म॒रु॒त॒श्शुची॑नि। शुची॑नि॒या। याशन्त॑मा। शन्त॑मावृषणः। शन्त॒मेति॒शंऽत॑मा। वृ॒ष॒णोया। याम॑यो॒भु। म॒यो॒भ्विति॑म॒यः॒ऽभु।। यानि॒मनुः॑। मनु॒रवृ॑णीत। अवृ॑णीतापि॒ता। पि॒तानः॑। न॒स्ता। ताशं। शंच॑। च॒योः। योश्च॑। च॒रु॒द्रस्य॑। रु॒द्रस्य॑वश्मि। व॒श्मीति॑वश्मि।।
2.33.14	परि॑णः। नो॒हे॒तिः। हे॒तीरु॒द्रस्य॑। रु॒द्रस्य॑वृज्याः। वृ॒ज्याः॒परि॑। परि॑त्वे॒षस्य॑। त्वे॒षस्य॑दुर्म॒तिः। दु॒र्म॒तिर्म॒ही। दु॒र्म॒तिरिति॑दुः॒ऽम॒तिः। म॒हीगा॑त्। गा॒दिति॑गात्।। अव॑स्थि॒रा। स्थि॒राम॒घव॑द्भ्यः। म॒घव॑द्भ्यस्तनुष्व। म॒घव॑द्भ्य॒इति॑म॒घव॑त्ऽभ्यः। त॒नु॒ष्व॒मीढ्वः॑। मीढ्व॑स्तो॒काय॑। तो॒काय॒तन॑याय। तन॑यायमृळ। मृ॒ळॆति॑मृळ।।
2.33.15	ए॒वाब॑भ्रो। ब॒भ्रो॒वृ॒ष॒भ॒। ब॒भ्रो॒इति॑बभ्रो। वृ॒ष॒भ॒चे॒कि॒ता॒न॒।चे॒कि॒ता॒न॒यथा॑। यथा॑देव। दे॒व॒न। नहृ॑णी॒षे। हृ॒णी॒षेन। नहंसि॑। हंसीति॒हंसि॑।। ह॒व॒नश्रुन्नः॑। ह॒व॒नश्रुदिति॑ह॒व॒न॒ऽश्रुत्। नो॒रु॒द्र॒। रु॒द्रे॒ह। इ॒हबो॑धि। बो॒धि॒बृ॒हत्। बृ॒हद्व॑देमवि॒दथे॑सु॒वीराः॑।। 18।।
2.34.1	धा॒रा॒व॒राम॒रुतः॑। म॒रुतो॑धृ॒ष्ण्वो॑जसः। धृ॒ष्ण्वो॑जसोमृ॒गाः। धृ॒ष्ण्वो॑जस॒इति॑धृ॒ष्णुऽओ॑जसः। मृ॒गान। नभी॒माः।भी॒मास्तवि॑षीभिः। तवि॑षीभिर॒र्चिनः॑। अ॒र्चिन॒इत्य॒र्चिनः॑।। अ॒ग्नयो॒न। नशू॑शुचा॒नाः। शू॒शु॒चा॒नाऋ॑जी॒षिणः॑। ऋ॒जी॒षिणो॒भृमिं॑। भृमिं॒धम॑न्तः। धम॑न्तो॒अप॑। अप॒गाः। गाअवृ॑ण्वत। अवृ॑ण्व॒तेत्यवृ॑ण्वत।।
2.34.2	द्यावो॒न। नस्तृभिः॑। स्तृभि॑श्चितयन्त। स्तृभि॒रिति॒स्तृऽभिः॑। चि॒त॒य॒न्त॒खा॒दिनः॑। खा॒दिनो॒वि। व्यभ्रियाः॑। अ॒भ्रिया॒न। नद्यु॑तयन्त। द्यु॒त॒य॒न्त॒वृ॒ष्टयः॑। वृ॒ष्टय॒इति॑वृ॒ष्टयः॑।। रु॒द्रोयत्। यद्वः॑। वो॒म॒रु॒तः॒। म॒रु॒तो॒रु॒क्म॒व॒क्ष॒सः॒। रु॒क्म॒व॒क्ष॒सो॒वृषा॑। रु॒क्म॒व॒क्ष॒स॒इति॑रुक्मऽवक्षसः। वृषाज॑नि। अज॑नि॒पृश्न्याः॑। पृश्न्या॑श्शु॒क्रे। शु॒क्रऊध॑नि। ऊध॒नीत्यूध॑नि।।
2.34.3	उ॒क्षन्ते॒अश्वा॑न्। अश्वाँ॒अत्याँ॑इव। अत्याँ॑इवा॒जिषु॑। अत्या॑नि॒वेत्यत्या॑न्ऽइव। आ॒जिषु॑न॒दस्य॑। न॒दस्य॒कर्णैः॑। कर्णै॑स्तुरयन्ते। तु॒र॒य॒न्त॒आ॒शुभिः॑। आ॒शुभि॒रित्या॒शुऽभिः॑।। हिर॑ण्यशिप्रामरुतः। हिर॑ण्यशिप्रा॒इति॒हिर॑ण्यऽशिप्राः। म॒रु॒तो॒दवि॑ध्वतः। दवि॑ध्वतःपृ॒क्षं। पृ॒क्षंया॑थ। या॒थ॒पृष॑तीभिः। पृष॑तीभिस्समन्यवः। स॒म॒न्य॒व॒इति॑सऽमन्यवः।।
2.34.4	पृ॒क्षेता। ताविश्वा॑। विश्वा॒भुव॑ना। भुव॑नाववक्षिरे । व॒व॒क्षि॒रे॒मि॒त्राय॑। मि॒त्राय॑वा। वा॒सदं॑ । सद॒माजी॒रदा॑नवः। आजी॒रदा॑नवः। जी॒रदा॑नव॒इति॑जी॒रऽदा॑नवः।। पृष॑दश्वासोअनव॒भ्ररा॑धसः। पृष॑दश्वास॒इति॒पृष॑त्ऽअश्वासः। अ॒न॒व॒भ्ररा॑धसऋजि॒प्यासः॑। अ॒न॒व॒भ्ररा॑धस॒इत्य॑नव॒भ्रऽरा॑धसः। ऋ॒जि॒प्यासो॒न। नव॒युने॑षु। व॒युने॑षुधू॒र्षदः॑। धू॒स्सद॒इति॑धूः॒ऽसदः॑।।
2.34.5	इन्ध॑न्वभिर्धे॒नुभिः॑। इन्ध॑न्वभि॒रितीन्ध॑न्वऽभिः। धे॒नुभी॑र॒प्शदू॑धभिः। धे॒नुभि॒रिति॑धे॒नुऽभिः॑। र॒प्शदू॑धभिरध्व॒स्मभिः॑। र॒प्शदू॑धभि॒रिति॑र॒प्शदू॑धऽभिः। अ॒ध्व॒स्मभिः॑प॒थिभिः॑। अ॒ध्व॒स्मभि॒रित्य॑ध्व॒स्म॒ऽभिः॑। प॒थिभि॑र्भ्राजदृष्टयः। प॒थिभि॒रिति॑प॒थिऽभिः॑। भ्रा॒ज॒दृ॒ष्टय॒इति॑भ्राजत्ऽऋष्टयः।। आहं॒सासः॑। हं॒सासो॒न। नस्व॑साराणि। स्वस॑राणिगन्तन। ग॒न्त॒न॒मधोः॑। मधो॒र्मदा॑य। मदा॑यमरुतः। म॒रु॒त॒स्स॒म॒न्य॒वः॒। स॒म॒न्य॒व॒इ॒तिस॑ऽमन्यवः।। 19 ।।
2.34.6	आनः॑। नो॒ब्रह्मा॑णि। ब्रह्मा॑णिमरुतः। म॒रु॒त॒स्स॒म॒न्य॒वः॒। स॒म॒न्य॒वो॒न॒रां। न॒रान्न। नशंसः॑। शंस॒स्सव॑नानि। सव॑नानिगन्तन। ग॒न्त॒नेति॑गन्तन।। अश्वा॑मिवपिप्यत। अश्व॑मि॒वेत्यश्वां॑ऽइव। पि॒प्य॒त॒धे॒नुं। धे॒नुमूध॑नि। ऊध॑नि॒कर्त॑। कर्ता॒धियं॑। धियं॑जरि॒त्रे। ज॒रि॒त्रेवाज॑पेशसं। वाज॑पेशस॒मिति॒वाज॑ऽपेशसं।।
2.34.7	त्नः॑। नो॒दा॒त॒। दा॒तम॒रु॒तः॒। म॒रु॒तो॒वा॒जिनं॑। वा॒जिनं॒रथे॑। रथ॑आपा॒नं। आ॒पा॒नंब्रह्म॑। ब्रह्म॑चि॒तय॑त्। चि॒तय॑द्दि॒वेदि॑वे। दि॒वेदि॑व॒इति॑दि॒वेऽदि॑वे।। इषं॑स्तो॒तृभ्यः॑। स्तो॒तृभ्यो॑वृ॒जने॑षु। स्तो॒तृभ्य॒इति॑स्तो॒तृऽभ्यः॑। वृ॒जने॑षुका॒रवे॑। का॒रवे॑स॒निं। स॒निमे॒धां। मे॒धामरि॑ष्टं। अरि॑ष्टंदु॒ष्टरं॑। दु॒ष्टरं॒सहः॑। सह॒इति॒सहः॑।।
2.34.8	यद्यु॒ञ्जते॑। यु॒ञ्जते॑म॒रुतः॑। म॒रुतो॑रु॒क्मव॑क्षसः। रु॒क्मव॑क्ष॒सोश्वा॑न्। रु॒क्मव॑क्षस॒इति॑रु॒क्मऽव॑क्षसः। अश्वा॒न्रथे॑षु। रथे॑षु॒भगे॑। भग॒आसु॒दान॑वः। आसु॒दान॑वः। सु॒दान॑व॒इति॑सु॒ऽदान॑वः।। धे॒नुर्न। नशिश्वे॑। शिश्वे॒स्वस॑रेषु। स्वस॑रेषुपिन्वते। पि॒न्व॒ते॒जना॑य। जना॑यरा॒तह॑विषे। रा॒तह॑विषेम॒हीं। रा॒तह॑विष॒इति॑रा॒तऽह॑विषे। म॒हीमिषं॑। इष॒मितीषं॑।।
2.34.9	योनः॑। नो॒म॒रु॒तः॒। म॒रु॒तो॒वृ॒कता॑ति। वृ॒कता॑ति॒मर्त्यः॑। मर्त्यो॑रि॒पुः। रि॒पुर्द॒धे। द॒धेव॑सवः। व॒स॒वो॒रक्ष॑त। रक्ष॑तारि॒षः। रि॒षइति॑रि॒षः।। व॒र्तय॑त॒तपु॑षा। तपु॑षाच॒क्रिया॑। च॒क्रिया॒भि। अ॒भितं। तमव॑। अव॑रुद्राः। रु॒द्रा॒अ॒शसः॑। अ॒शसो॑हन्तन। ह॒न्त॒ना॒वधः॑। वध॒रिति॒वधः॑।।
2.34.10	चि॒त्रंतत्। तद्वः॑। वो॒म॒रु॒तः॒। म॒रु॒तो॒याम॑। याम॑चेकिते। चे॒कि॒ते॒पृश्न्या॑। पृश्न्या॒यत्। यदूधः॑। ऊध॒रपि॑। अप्या॒पयः॑। आपयो॑दु॒हुः। दु॒हुरिति॑दु॒हुः।। यद्वा॑। वा॒नि॒दे। नि॒देनव॑मानस्य। नव॑मानस्यरुद्रियाः। रु॒द्रि॒या॒स्त्रि॒तं। त्रि॒तंजरा॑य। जरा॑यजुर॒तां। जु॒र॒ताम॑दाभ्याः। अ॒दा॒भ्या॒इत्य॑दाभ्याः।। 20 ।।
2.34.11	तान्वः॑। वो॒म॒हः। म॒होम॑रुतः। म॒रु॒त॒ए॒व॒याव्नः॑। ए॒वा॒याव्नो॒विष्णोः॑। ए॒व॒याव्न॒इत्ये॑व॒ऽयाव्नः॑। विष्णो॑रे॒षस्य॑। ए॒षस्य॑प्रभृ॒थे। प्र॒भृ॒थेह॑वामहे। प्र॒भृ॒थइति॑प्र॒ऽभृ॒थे। ह॒वा॒म॒ह॒इति॑हवामहे।। हिर॑ण्यवर्णान्ककु॒हान्। हिर॑ण्यवर्णा॒निति॒हिर॑ण्यऽवर्णान्। क॒कु॒हान्य॒तस्रु॑चः। य॒तस्रु॑चोब्रह्म॒ण्यन्तः॑। य॒तस्रु॑च॒इति॑य॒तऽस्रु॑चः। ब्र॒ह्म॒ण्यन्त॒शंस्यं॑। शंस्यं॒राधः॑। राध॑ईमहे। ई॒म॒ह॒इती॑महे।।
2.34.12	तेदश॑ग्वाः। दश॑ग्वाःप्रथ॒माः। दश॑ग्वा॒इति॒दश॑ऽग्वाः। प्र॒थ॒माय॒ज्ञं। य॒ज्ञमू॑हिरे। ऊ॒हि॒रे॒ते। तेनः॑। नो॒हि॒न्व॒न्तु॒। हि॒न्व॒न्तू॒षसः॑। उ॒षसो॒व्यु॑ष्टिषु। व्यु॑ष्टि॒ष्विति॒विऽउ॑ष्टिषु।। उ॒षान। नरा॒मीः। रा॒मीर॑रु॒णैः। अ॒रु॒णैरप॑। अपो॑र्णुते। ऊ॒र्णू॒ते॒म॒हः। म॒होज्योति॑षा। ज्योति॑षाशुच॒ता। शु॒च॒तागोअ॑र्णसा। गोअ॑र्ण॒सेति॒गोऽअ॑र्णसा।।
2.34.13	तेक्षे॒णॊभिः॑। क्षो॒णीभि॑ररु॒णॆभिः॑। अ॒रु॒णेभि॒र्न। नाञ्जिभिः॑। अ॒ञ्जिभी॑रु॒द्राः। अ॒ञ्जिभि॒रित्य॒ञ्जिऽभिः॑। रु॒द्राऋ॒तस्य॑। ऋ॒तस्य॒सद॑नेषु। सद॑नेषुवावृधुः। व॒वृ॒धु॒रिति॑ववृधुः।। नि॒मेघ॑मानो॒अत्ये॑न। नि॒मेघ॑माना॒इति॑नि॒ऽमेघ॑मानाः। अत्ये॑न॒पाज॑सा। पाज॑सासुश्च॒न्द्रं। सु॒श्च॒न्द्रंवर्णं॑। सु॒च॒न्द्रमिति॑सु॒ऽच॒न्द्रं। वर्णं॑दधिरे। द॒धि॒रेसु॒पेश॑सं। सु॒पेश॑स॒मिति॑सु॒ऽपेश॑सं।।
2.34.14	ताँइ॑या॒नः। इ॒या॒नोमहि॑। महि॒वू॑थं। वरू॑थमू॒तये॑। ऊ॒तय॒उप॑। उप॑घ। घेत्। इदे॒ना। ए॒नानम॑सा। नम॑सागृणीमसि। गृ॒णी॒म॒सीति॑गृणीमसि।। त्रि॒तोन। नयान्। यान्पञ्च॑। पञ्च॒होत्रू॑न्। होत्रू॑न॒भिष्ट॑ये। अ॒भिष्ट॑यआव॒वर्त॑त्। आ॒व॒वर्त॒दव॑रान्। आ॒व॒वर्त॒दित्या॒ऽव॒वर्त॑त्। अव॑राञ्च॒क्रिया॑। च॒क्रियाव॑से। अव॑स॒इत्यव॑से।।
2.34.15	यया॑र॒ध्रं। र॒ध्रपा॒रय॑थ। पा॒रय॒थाति॑। अत्यंहः॑। अंहो॒यया॑। यया॑नि॒दः। नि॒दोमु॒ञ्चथ॑। मु॒ञ्चथ॑वन्दि॒तारं॑। व॒न्दि॒तार॒मिति॑व॒न्दि॒तारं॑।। अ॒र्वाची॒सा। साम॑रुतः। म॒रु॒तो॒या। यावः॑। व॒ऊ॒तिः। ऊ॒तिरो। ओषु। ओइत्यो। सुवा॒श्रेव॑। वा॒श्रेव॑सु॒म॒तिः। वा॒श्रेवेति॑वा॒श्राऽइ॑व। सु॒म॒तिर्जि॑गातु। सु॒म॒तिरिति॑सु॒ऽम॒तिः। जि॒गा॒त्विति॑जिगातु।। 21 ।।
2.35.1	उपें॑। ई॒म॒सृ॒क्षि॒। अ॒सृ॒क्षि॒वा॒ज॒युः। वा॒ज॒युर्व॑च॒स्यां। वा॒ज॒युरिति॑वा॒ज॒ऽयुः। व॒च॒स्यांचनः॑। चनो॑दधीत। द॒धी॒त॒ना॒द्यः। ना॒द्योगिरः॑। गिरो॑मे। म॒इति॑मे।। अ॒पान्नपा॑त्। नपा॑दाशु॒हेमा॑। आ॒शु॒हेमा॑कु॒वित्। आ॒शु॒हेमेत्या॑शु॒ऽहेमा॑। कु॒वित्सः। ससु॒पेश॑सः। सु॒पेश॑सस्करति। सु॒पेश॑स॒इति॑सु॒ऽपेश॑सः। क॒र॒ति॒जोषि॑षत्। जोषि॑ष॒द्धि। हीति॒हि।।
2.35.2	इ॒मंसु। स्व॑स्मै। अ॒स्मै॒हृ॒दः। हृ॒दआसुत॑ष्टं। आसुत॑ष्टं। सुत॑ष्टं॒मन्त्रं॑। सुत॑ष्ट॒मिति॒सुऽत॑ष्टं। मन्त्रं॑वोचेम। वो॒चे॒म॒कु॒वित्। कु॒विद॑स्य। अ॒स्य॒वेद॑त्। वेद॒दिति॒वेद॑त्।। अ॒पान्नपा॑त्। नपा॑दसु॒र्य॑स्य। अ॒सु॒र्य॑स्यम॒ह्ना। म॒ह्नाविश्वा॑नि। विश्वा॑न्य॒र्यः। अ॒र्योभुव॑ना। भुव॑नाजजान। ज॒जा॒नेति॑जजान।।
2.35.3	स॒म॒न्याः। अ॒न्याय॑न्ति। यन्त्युप॑। उप॑यन्ति। य॒न्त्य॒न्याः। अ॒न्यास्स॑मा॒नं। स॒मा॒नमू॒र्वं। ऊ॒र्वंन॒द्यः॑। न॒द्यः॑पृणन्ति। पृ॒ण॒न्तीति॑पृणन्ति।। तमू॒शुचिं॑। ऊँ॒इत्यूँ॑। शुचिं॒शुच॑यः। शुच॑योदीदि॒वांसं॑। दी॒दि॒वांस॑म॒पां। दी॒दि॒वांस॒मिति॑दी॒दि॒ऽवांसं॑। अ॒पांनपा॑तं। नपा॑तं॒परि॑। परि॑तस्थुः। त॒स्थु॒रापः॑। आप॒इत्यापः॑।।
2.35.4	तमस्मे॑राः। अस्मे॑रायुव॒तयः॑। यु॒व॒तयो॒युवा॑नं। युवा॑नमर्मृ॒ज्यमा॑नाः। म॒र्मृ॒ज्यमा॑नाः॒परि॑। परि॑यन्ति। य॒न्त्यापः॑। आप॒इत्यापः॑।। सशु॒क्रेभिः॑। शु॒क्रेभि॒श्शिक्व॑भिः। शिक्व॑भीरे॒वत्। शिक्व॑भि॒रिति॒शिक्व॑ऽभिः। रे॒वद॒स्मे। अ॒स्मेदी॒दाय॑। अ॒स्मेइत्य॒स्मे। दी॒दाय॑नि॒ध्मः। नि॒ध्मोघृ॒तनि॑र्णिग॒प्सु। घृ॒तनि॑र्णि॒गिति॑घृ॒तऽनि॑र्णिक्। अ॒प्स्वित्य॒प्ऽसु।।
2.35.5	अ॒स्मैति॒स्रः। ति॒स्रोअ॑व्य॒थ्याय॑। अ॒व्य॒थ्याय॒नारीः॑। नारी॑र्दे॒वाय॑। दे॒वाय॑दे॒वीः। दे॒वीर्दि॑धिषन्ति। दी॒धि॒ष॒न्त्यन्नं॑। अन्न॒मित्यन्नं॑।। कृता॑इ॒वोप॑। कृता॑इ॒वेति॒कृताः॑ऽइव। उप॒हि। हिप्र॑स॒र्स्रे। प्र॒स॒र्स्रेअ॒प्सु। प्र॒स॒र्स्रइति॑प्र॒ऽस॒र्स्रे। अ॒प्सुसः। अ॒प्स्वित्य॒प्ऽसु। सपी॒यूषं॑। पी॒यूषं॑धयति। ध॒य॒तिपू॒र्व॒सूनां॑। पू॒र्व॒सूना॒मिति॑पू॒र्व॒ऽसूनां॑।। 22 ।।
2.35.6	अश्व॒स्यात्र॑। अत्र॒जनि॑म। जनि॑मा॒स्य। अ॒स्यच॑। च॒स्वः॑। स्व॑र्द्रु॒हः। द्रु॒होरि॒षः। रि॒षःस्सं॒पृचः॑। सं॒पृचः॑पाहि। सं॒पृच॒इति॑सं॒ऽपृचः॑। पा॒हि॒सू॒रीन्। सू॒रीनिति॑सू॒रीन्।। आ॒मासु॑पू॒र्षु। पू॒र्षुप॒रः। प॒रोअ॑प्र॒मृ॒ष्यं। अ॒प्र॒मृ॒ष्यंन। अ॒प्र॒मृ॒ष्यमित्य॑प्र॒ऽमृ॒ष्यं। नारा॑तयः। अरा॑तयो॒वि। विन॑शन्। न॒श॒न्न। नानृ॑तानि। अनृ॑ता॒नीत्यनृ॑तानि।।
2.35.7	स्वआदमे॑। आदमे॑। दमे॑सु॒दुघा॑। सु॒दुघा॒यस्य॑। सु॒दुघेति॑सु॒ऽदुघा॑। यस्य॑धे॒नुः। धे॒नुस्स्व॒धां। स्व॒धांपी॑पाय। पी॒पा॒य॒सु॒भु। सु॒भ्वन्नं॑। सु॒भ्विति॑सु॒ऽभु। अ्न॑मत्ति। अ॒त्तीत्य॑त्ति।। सोअ॒पां। अ॒पांनपा॑त्। नपा॑दू॒र्जय॑न्। ऊ॒र्जय॑न्न॒प्सु। अ॒प्स्वअ॒न्तः। अ॒प्स्वित्य॒प्ऽसु। अ॒न्तर्व॑सु॒देया॑य। व॒सु॒देया॑यविध॒ते। व॒सु॒देया॒येति॑व॒सु॒ऽदेया॑य। वि॒ध॒तेवि। विभा॑ति। भा॒तीति॑भाति।।
2.35.8	योअ॒प्सु। अ॒प्स्वाशुचि॑ना। अ॒प्स्वित्य॒प्ऽसु। आशुचि॑ना। शुचि॑ना॒दैव्ये॑न। दैव्ये॑नऋ॒तावा॑। ऋ॒तावाज॑स्रः। ऋ॒तवेत्यृ॒तऽवा॑। अज॑स्रउर्वि॒या। उ॒र्वि॒यावि॒भाति॑। वि॒भातीति॑वि॒ऽभाति॑।। व॒याइत्। इद॒न्याः। अ॒न्याभुव॑नानि। भुव॑नान्यस्य। अ॒स्य॒प्र। प्रजा॑यन्ते। जा॒य॒न्तेवी॒रुधः॑। वी॒रुध॑श्च। च॒प्र॒जाभिः॑। प्र॒जाभि॒रिति॑प्र॒ऽजाभिः॑।।
2.35.9	अ॒पांनपा॑त्। नपा॒दाहि। आहि। ह्यस्था॑त्। अस्था॑दु॒पस्थं॑। उ॒पस्थं॑जि॒ह्मानां॑। जि॒ह्माना॑मू॒र्ध्वः। ऊ॒र्ध्वोवि॒द्युतं॑। वि॒द्युतं॒वसा॑नः। वि॒द्युत॒मिति॑वि॒ऽद्युतं॑। वसा॑न॒इति॒वसा॑नः।। तस्य॒ज्येष्ठं॑। ज्येष्ठं॑महि॒मानं॑। महि॒मानं॒वह॑न्तीः। वह॑न्ती॒र्हिर॑ण्यवर्णाः। हिर॑ण्यवर्णा॒परि॑। हिर॑ण्यवर्णा॒इति॒हिर॑ण्यऽवर्णाः। परि॑यन्ति। य॒न्ति॒य॒ह्वीः। य॒ह्वीरिति॑य॒ह्वीः।।
2.35.10	हिर॑ण्यूप॒स्सः। हिर॑ण्यरूप॒इति॒हिर॑ण्यऽरूपः। सहिर॑ण्यसंदृक्। हिर॑ण्यसंदृग॒पां। हिर॑ण्यसदृ॒गिति॒हिर॑ण्यऽसंदृक्। अ॒पांनपा॑त्। नपा॒त्सः। सेत्। इदु॒हिर॑ण्यवर्णः। ऊँ॒इत्यूँ॑। हिर॑ण्यवर्ण॒इति॒हिर॑ण्यऽवर्णः।। हि॒र॒ण्य॒यात्परि॑। परि॒योनेः॑। योने॑र्नि॒षद्य॑। नि॒षद्या॑हिर॒ण्यदाः। नि॒सद्येति॑नि॒ऽसद्य॑। हि॒र॒ण्य॒दाद॑दति। हि॒र॒ण्य॒दाइति॑हि॒र॒ण्य॒ऽदाः। द॒द॒त्यन्नं॑। अन्न॑मस्मै। अ॒स्मा॒इत्य॑स्मै।। 23।
2.35.11	तद॑स्य। अ॒स्यानी॑कं। अनी॑कमु॒त। उ॒तचारु॑। चारु॒नाम॑। नामा॑पी॒च्यं॑। अ॒पी॒च्यं॑वर्धते। व॒र्ध॒ते॒नप्तुः॑। नप्तु॑र॒पां। अ॒पामित्य॒पां।। यमि॒न्धते॑। इ॒न्धते॑युव॒तयः॑। यु॒व॒तय॒स्सं। समि॒त्था। इ॒त्थाहिर॑ण्यवर्णं। हिर॑ण्यवर्णंघृ॒तं। हिर॑ण्यवर्ण॒मिति॒हिर॑ण्यऽवर्णं। घृ॒तम्नं॑। अ्न॑मस्य। अ॒स्येत्य॑स्य।।
2.35.12	अ॒स्मैब॑हू॒नां। ब॒हू॒नाम॑व॒माय॑। अ॒व॒माय॒सख्ये॑। सख्ये॑य॒ज्ञैः। य॒ज्ञैर्वि॑धेम। वि॒धे॒मनम॑सा। नम॑साह॒विर्भिः॑। ह॒विर्भि॒रिति॑ह॒विःऽभिः॑।। संसानु॑। सानु॒मार्ज्मि॑। मार्ज्मि॒दिधि॑षामि। दिधि॑षामि॒बिल्मैः॑। बिल्मै॒र्दधा॑मि। दधा॒म्य्नैः॑। अ्नैः॒परि॑। परि॑वन्दे। व॒न्द॒ऋ॒ग्भिः। ऋ॒ग्भिरित्यृ॒क्ऽभिः।।
2.35.13	सईं॑। ईं॒वृषा॑। वृषा॑जनय। अ॒ज॒न॒यत्तासु॑। तासु॒गर्भं॑। गर्भं॒सः। सईं॑। ईं॒शिशुः॑। शिशु॑र्धयति। ध॒य॒ति॒तं। तंरि॑हन्ति। रि॒ह॒न्तीति॑रिहन्ति।। सोअ॒पान्नपा॒दनभि॑म्लातवर्णो॒न्यस्ये॑व। अन॑भिल्मातवर्ण॒इत्यन॑भिल्मातऽवर्णः। अ॒न्यस्ये॑वे॒ह। अ॒न्यस्ये॒वेत्त्य॒न्यस्य॑ऽइव। इ॒हत॒न्वा॑। त॒न्वा॑विवेष। वि॒वे॒षेति॑विवेष।।
2.35.14	अ॒स्मिन्प॒दे। प॒देप॑र॒मे। प॒र॒मेत॑स्थि॒वांसं॑। त॒स्थि॒वांस॑मध्व॒स्मभिः॑। त॒स्थि॒वांस॒मिति॑त॒स्थि॒ऽवांसं॑। अ॒ध्व॒स्मभि॑र्वि॒श्वहा॑। अ॒ध्व॒स्मभि॒रित्य॑ध्व॒स्मऽभिः॑। वि॒श्वहा॑दीदि॒वांसं॑। दी॒दि॒वांस॒मिति॑दी॒दि॒ऽवांसं॑।। आपो॒नप्त्रे॑। नप्त्रे॑घृ॒तं। घृ॒तम्नं॑। अ्नं॒वह॑न्तीः। वह॑न्तीस्स्व॒यं। स्व॒यमत्कैः॑। अत्कैः॒परि॑। परि॑दीयन्ति। दी॒य॒न्ति॒य॒ह्वीः। य॒ह्वीरिति॑य॒ह्वीः।।
2.35.15	अयां॑समग्ने। अ॒ग्ने॒सु॒क्षि॒तिं। सु॒क्षि॒तिंजना॑य। सु॒क्षि॒तिमिति॑सु॒ऽक्षि॒तिं। जना॒यायां॑सं। अयां॑समुम॒घव॑द्भ्यः। ऊँ॒इत्यूँ॑। म॒घव॑द्भ्यस्सु॒वृ॒क्तिं। म॒घव॑द्भ्य॒इति॑म॒घव॑त्ऽभ्यः। सु॒वृ॒क्तिमिति॑सु॒ऽवृ॒क्तिं।। विश्वं॒तद्भ॒द्रंयदव॑न्तिदे॒वाबृ॒हद्व॑देम वि॒दथे॑सु॒विराः॑।। 24 ।।
2.36.1	तुभ्यं॑हिन्वा॒नः। हि॒न्वा॒नोव॑सिष्ठ। व॒सि॒ष्टगाः। गाअ॒पः। अ॒पोधु॑क्षन्। अधु॑क्षन्त्सीं। सी॒मवि॑भिः। अवि॑भि॒रद्रि॑भिः। अवि॑भि॒रित्यवि॑ऽभिः। अद्रि॑भि॒र्नरः॑। अद्रि॑भि॒रित्यद्रि॑ऽभिः। नर॒इति॒नरः॑।। पिबे॑न्द्र। इ॒न्द्र॒स्वाहा॑। स्वाहा॒प्रहु॑तं। प्रहु॑तं॒वष॑ट्कृतिं। प्रहु॑त॒मिति॒प्रऽहु॑तं। वष॑ट्कृतंहो॒त्रात्। वष॑ट्कृत॒मिति॒वष॑ट्ऽकृतं। हो॒त्रादासोमं॑। आसोमं॑। सोमं॑प्रथ॒मः। प्र॒थ॒मोयः। यईशि॑षे। ईशि॑ष॒इतीशि॑षे।।
2.36.2	य॒ज्ञैस्समि॑श्लाः। समि॑श्लाः॒पृष॑तीभिः। संमि॑श्ला॒इति॒संऽमि॑श्लाः। पृष॑तीभिरृ॒ष्टिभिः॑। ऋ॒ष्टिभि॒र्याम॑न्। ऋ॒ष्टिभि॒रित्यृ॒ष्टिऽभिः॑। याम॑न्च्छु॒भ्रासः॑। शु॒भ्रासो॑अ॒ञ्जिषु॑। अ॒ञ्जिषु॑प्रि॒या। प्रि॒याउ॒त। उ॒तेत्यु॒त।। आ॒सद्या॑ब॒र्हिः। आ॒सद्येत्या॒ऽसद्य॑। ब॒र्हिभ॑रतस्य। भ॒र॒त॒स्य॒सू॒न॒वः॒। सू॒न॒वः॒पो॒त्रात्। पो॒त्रादासोमं॑। आसोमं॑। सोमं॑पिबत। पि॒ब॒ता॒दि॒वः॒। दि॒वो॒न॒रः॒। न॒र॒इति॑नरः।।
2.36.3	अ॒मेव॑नः। अ॒मेवेत्य॒माऽइ॑व। न॒स्सु॒हवा॑। सु॒हवा॒आहि। आहि। हिगन्त॑न। गन्त॑न॒नि। निब॒र्हिषि॑। ब॒र्हिषि॑सदतन। स॒द॒तना॒रणि॑ष्टन। रणि॑ष्ट॒नेति॒रणि॑ष्टन।। अथा॑मन्दस्व। म॒न्द॒स्व॒जु॒जु॒षा॒णः। जु॒जु॒षा॒णोअन्ध॑सः। अन्ध॑स॒स्त्वष्टा॑। त्वष्ट॑र्दे॒वेभिः॑। दे॒वेभि॒र्जनि॑भिः। जनि॑भिस्सु॒मद्ग॑णः। जनि॑भि॒रिति॒जनि॑ऽभिः। सु॒मद्ग॑ण॒इति॑सु॒मत्ऽग॑णः।।
2.36.4	आव॑क्षि। व॒क्षि॒दे॒वान्। दे॒वाँइ॒ह। इ॒हवि॑प्र। वि॒प्र॒यक्षि॑। यक्षि॑च। चो॒शन्। उ॒शन्हो॑तः। हो॒त॒र्नि। निष॑द। स॒दा॒योनि॑षु। योनि॑षुत्रि॒षु। त्रि॒ष्विति॑त्रि॒षु।। प्रति॑वीहि। वी॒हि॒प्रस्थि॑तं। प्रस्थि॑तंसो॒म्यं। प्रस्थि॑त॒मिति॒प्रऽस्थि॑तं। सो॒म्यंमधु॑। मधु॒पिब॑। पिबाग्नी॑ध्रात्। अग्नी॑ध्रा॒त्तव॑। तव॑भा॒गस्य॑। भा॒गस्य॑तृप्णुहि। तृ॒प्णु॒हीति॑तृप्णुहि।।
2.36.5	ए॒षस्यः। स्यते॑। ते॒त॒न्वः॑। त॒न्वो॑नृ॒म्ण॒वर्ध॑नः। नृ॒म्ण॒वर्ध॑न॒स्सहः॑। नृ॒म्ण॒वर्ध॑न॒इति॑नृ॒म्ण॒ऽवर्ध॑नः। सह॒ओजः॑। ओजः॑प्र॒दिवि॑। प्र॒दिवि॑बा॒ह्वोः। प्र॒दिवीति॑प्र॒ऽदिवि॑। बा॒ह्वोहि॒तः। हि॒तइति॑हि॒तः।। तुभ्यं॑सु॒तः। सु॒तोम॑घवन्। म॒घ॒व॒न्तुभ्यं॑। म॒घ॒व॒न्निति॑मघऽवन्। तुभ्य॒माभृ॑तः। आभृ॑त॒स्त्वं। आभृ॑त॒इत्याऽभृ॑तः। त्वम॑स्य। अ॒स्य॒ब्राह्म॑णात्। ब्राह्म॑णा॒दातृ॒पत्। आतृ॒पत्। तृ॒पत्पि॑ब। पि॒बेति॑पिब।।
2.36.6	जु॒षेथां॑य॒ज्ञं। य॒ज्ञंबोध॑तं। बोध॑तं॒हव॑स्य। हव॑स्यमे। मे॒स॒त्तः। स॒त्तोहोता॑। होता॑नि॒विदः॑। नि॒विदः॑पू॒र्व्याः। नि॒विद॒इति॑नि॒ऽविदः॑। पू॒र्व्याअनु॑। अन्वित्यनु॑।। अच्छा॒राजा॑ना। राजा॑ना॒नमः॑। नम॑एति। ए॒त्या॒वृतं॑। आ॒वृतं॑प्रशा॒स्त्रात्। आ॒वृत॒मित्या॒ऽवृतं॑। प्रशा॒स्त्रादापि॑बतं। प्र॒शा॒स्त्रादिति॑प्र॒ऽशा॒स्त्रात्। आपि॑बतं। पि॒ब॒तंसो॒म्यं। सो॒म्यंमधु॑। मध्विति॒मधु॑।। 25 ।।
