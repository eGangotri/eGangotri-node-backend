353 अथवेति। अथवा बहुनैतेनैवमादिना किं ज्ञातेन तवार्जुन स्यात्सावशेषेण। अशेषतस्त्वमिममुच्यमानमर्थं श्रृणु। विष्टभ्य विशेषतः स्तम्भनं दृढं कृत्वेदं कृत्स्नं्जगदेकांशेनैकावयवेनैकपादेन सर्वभूतस्वरूपेणेत्येतत्। तथाच मन्त्रवर्णः 'पादोऽस्य सर्वा भूतानि' इति स्थितोऽहमिति।।42।।इति श्रीमत्परमहंसपरिव्राजकाचार्यपूज्यपाजश्रीमदाचार्यश्रीशंकरभगवतः कृतौ श्रीभगवद्गीताभाष्ये विभूतियोगो नाम दशमोऽध्यायः।।10।।  
354 भगवतो विभूतय उक्तास्तत्र च 'विष्टभ्याहभिदं कृत्स्नमेकांशेन स्थितो जगत्' इति भगवताभिहितं श्रुत्वा यज्जगदात्मरूपमाधमैश्र्वरं तत्साक्षात्कर्तुमिच्छन्नर्जुनउवाच-मदनुग्रहाय मदनुग्रहाय ममानुग्रहार्थं परमं निरतिशयं गह्यं गोप्यमध्यात्मसंज्ञितमात्मानात्मविवेकविषयं यत्वयोत्कं वचो वाक्यं तेन ते वचसा मोहो़ऽयं विगतोममाविवेकबुध्दिरपगतेत्सर्थः ।। 1 ।।  
355 किंच-भवेति। भव उत्पत्तिरण्यय: प्रलयो भूतानां तौ भवाण्ययौ श्रुतौ विस्तरशो मया न संक्षेपतस्त्वात्तस्त्वत्सकाशात्कमलपत्राक्ष कमलस्य पत्रं कमलपत्रं तद्वदक्षिणीयस्य तव स त्वं कमलपत्राक्षः हे कमलपत्रक्ष, माहात्म्यमपि चाध्ययमक्षयं श्रुतमित्यनुवर्तते ।। 2 ।।  
356 एवमिति। एवमेतन्नान्यथा सथा येन प्रकारेणात्थ कथयसि स्वमात्मानं परमेश्वर तथापि द्रष्टुमिच्छामि ते तव ज्ञानैश्वर्यशक्तिबलवीर्यतेजोभिः संपन्नमैश्वरं वैष्णवंिरूपं पुरुषोत्तम ।। 3 ।।  
357 मन्यस इति। मन्यसे चिन्तयसि यदि मयार्जुनेन तच्छक्यं द्रष्टुमिति प्रभो स्वामिन्योगेश्वर योगिनो योगास्तेषामीश्वरो योगेश्वरः हे योगेश्वर, यस्मादहमतीवार्थीद्रष्टुं ततस्तस्मान्मे मदर्थं दर्शय त्वमात्मानमव्ययम् ।। 4 ।।  
358 एवं चोदिनोऽर्जुनेन भगवानुवाच-पश्य म इति। पश्य मे मम पार्थ, रूपाणि शतशोऽथ सैहस्त्रशोऽनेकश इत्यर्थः। तानि च नानाविधान्यनेकप्रकाराणि दिवि भवानि दिव्यान्यप्राकृतानिनानावर्णाकृतीनि च नाना विलक्षणा नीलपीतादिप्रकारा वर्णास्त. थाकृतयोऽवयवसंस्थानविशेषा येषां रूपाणां तानि नानावर्णाकृतीनि च ।। 5 ।।  
359 पश्यादित्यानिति। पश्यादित्यान्द्वादश वसूनष्टौ रुद्रानेकादशाश्र्विनौ द्वौ मरुतः सप्तसप्तगणा ये तांस्तथा च बहून्यन्यान्यप्यधष्टपूर्वाणि मनुष्यलोके त्वयात्वत्तोऽन्येन वा केनचित्पश्याश्र्वर्याण्यद्धुतानि भारत ।। 6 ।।  
360 न केवलमेतावदेव-इहैकस्थमिति। इहैकस्थमेकस्मिन्स्थितं जगत्कृत्स्नं समस्तं पश्याधेदानीं सचराचरं सह चरेणाचरेण च वर्तते मम देहे गुडाकेश, यच्चान्यज्जयपराजयादियच्छङ्कसे 'यद्वा जयेम यदि वा नो जयेयुः' इति यदवोचस्तदपि द्रष्टुं यदीच्छसि ।। 7 ।।  
361 किंतु-नतु मामिति। नतु मां विश्र्वरूपधरं शक्यसे द्रष्टुमनेन प्राकृतेन स्वचक्षुषा स्वकीयेन चक्षुषा। येन तु शक्यसे द्रष्टं दिव्येन तहिव्यं ददामि ते तुभ्यं चक्षुस्तेन पश्य मे योगमैश्र्वरमीश्र्वरस्य ममैश्र्वरं योगम्। योगशत्क्यतिशयमित्यर्थः ।। 8 ।।  
362 एवं यथोक्तप्रकारेणोक्त्वा ततोऽनन्तरं राजन्धृतराष्ट्र, महायोगेश्र्वरो महांश्र्वासौ योगेश्र्वरश्र्व हरिर्नारायणो दर्शयामास दर्शितवान्पार्थाय पृथासुताय परमंीरूपं विश्वरूपमैश्वरम् ।। 9 ।।  
363 अनेकेति। अनेकवक्रनयनमनेकानि वक्राणि नयनानि च यस्मिन रूपे तदनेकवक्रनयनम्। अनेकाद्भुतदर्शनमनेकान्यद्भुतानि विस्मापकानि दर्शनानि यस्मिन् रूपे तदनेकाद्भुतदर्शनं।तथानेकदिव्याभर्णमनेकानि दिव्यान्याभरणानि यस्मिंस्तदनेकदिव्याभरणं। तथा दिव्यानेकोधतायुधं दिव्यान्यनेकान्युधतान्यायुधानि यस्मिंस्तहिव्यानेकोधतायुधं दर्शयामासेतिपूर्वेण संबन्धः ।। 10 ।।  
364 किंचदिव्येति। दिव्यमाल्याम्बरधरं दिव्यानि माल्यानि पुष्पाण्यम्बराणि वस्त्राणि च ध्रियन्ते येनेश्वरेण तं दिव्यमाल्याम्बरधरं। दिव्यगन्धानुलेपनं दिव्यं गन्धानुलेपनं  
365 या पुनर्भगवतो विश्वरूपस्य भास्तस्या उपमोच्यते -- दिवीति। दिव्यन्तरिक्षे तृतीयस्यां वा दिवि सूर्याणां सहस्त्रं सूर्यसहस्त्रं तस्य युगपदुत्थितस्य या युगपदुत्थिताभाः सा यदि सहशी स्यात्तस्य महात्मनो विश्वरूपस्यैव भासो यदि वा न स्यात्ततोऽपि विश्वरूपस्यैव भा अतिरिच्यत इत्यभिप्रायः ।। 12।।  
366 किंच -- तत्रैकस्थमिति। तत्र तस्मिन्विश्वरूप एकस्मिन्स्थितमेकस्थं जगत्कृस्त्रं प्रविभक्तमनेकधा देवपितृमनुष्यादिभेदैरपश्यहृष्टवांन्देवदेवस्य हरेः शरीरे पण्डवोऽर्जुनस्तदा।। 13 ।।  
367 तत इति। ततस्तं हष्ट्वा स विस्मयेनाविष्टो विस्मयाविष्टो हृष्टानि रोमाणि यस्य सोऽयं हृष्टरोमा चाभवद्दनंजयः प्रणम्य प्रकर्षेण नमनं कृत्वा प्रह्वीभूतः सन्शिरसा देवं विश्वरूपधरं कृताञ्जलिर्नमस्कारार्थे संपुटीकृतहस्तः सन्नभाषतोक्तवान् ।। 14 ।।  
368 कथं यत्त्वया दर्शितं विश्वरूपं तदहं पश्यामीति स्वानुभवमाविष्कुर्वन् अर्जुन उवाच--पश्यामीति। पश्याम्युपलभे हे देव, तव देहे देवान्सर्वोस्तथा भूतविशेषसङ्धन्भूतविशेषाणां श्थावरजङ्गमानां नानासंस्थानविशेषाणां सङ्धा भूतविशेषसङ्धास्तान्। किंच ब्रह्मणं चतुर्मुखमीशमीशितारं प्रजानां कमलासनस्थं पृथिवीपद्ममध्ये मेरुकर्णिकासमस्थमित्यर्थःिऋषींश्व वसिष्ठादीन्, सर्वानुरगांश्व वासुकिप्रभृतीन्दिव्यान्दिवि भवान् ।। 15 ।।  
369 किंच--अनेकेति। अनेकबाहूदरवक्रनेत्रमनेके बाहव उदराणि वक्राणि नेत्राणि च यस्य तव स त्वमनेकबाहूदरवक्रनेत्रस्तमनेकबाहूदरवक्रनेत्रं पश्यामि त्वा त्वां सर्वतः्सर्वत्रानन्तरूपमनन्तानिरूपाण्यस्येत्यनन्तरूपस्तमनन्तरूपं नान्तमन्तोऽवसानं न मध्यं सध्यं नाम द्वयोः कोश्योरन्तरं न पुनस्तवादिं तव देवस्य नान्तं पश्यामि न मध्यं पश्यामि न पुनरादिंथपश्यामि हे विश्वेश्वर हे विश्वरूप ।। 16 ।।  
370 किरीटिनं इति।। किरीटिनं किरीटं नाम शिरोभूषणविशेषः तत् यस्य अस्ति सः किरीटि तं किरीटिनम्, तथा गदिनं गदा अस्य अस्तीति चक्री तं चक्रिणं च, ते़जोराशिं तेजःा- पुञ्जं, सर्वतोदीप्तिमन्तं सर्वतो दीप्तिः अस्य अस्तीति सर्वतोदीप्तिमान्, तं सर्वतोदीप्तिमन्तं पश्यामि त्वां दुर्निरीक्ष्यं दुःखेन निरीक्ष्यः दुर्निरीक्ष्यंिसमन्तात् समन्ततः, दीप्तानलार्कद्युतिं अनलश्च अर्कश्च अनलार्कौ दीप्तौ अनलार्कौ दीप्तानलार्कौ तयोः दीप्तानलार्कयोः द्युतिरिव द्युतिः तेजः यस्य तव स त्वंकदीप्तानलार्कद्युतिं, अप्रमेयं अशक्यपरिच्छेदं इत्येतत् ।। 17 ।।इत एव ते योगशक्तिदर्शनात् अनुमिनोमि -  
371 त्वं इति ।। त्वं अक्षरं न क्षरतीति अक्षरं परमं ब्रह्म वेदितव्यं ज्ञातव्यं मुमुक्षुभिः। त्वं अस्य विश्वस्य समस्तस्य जगतः परं प्रकृष्टं निघानं निधीयते अस्मिन्नितिनिधानं, परः आश्रयः इत्यर्थः। किञ्च - त्वं अव्ययः न तव व्ययोः विद्यते इति अव्ययः, शाश्वतधर्मगोप्ता शश्वद्भवः शाश्वतः नित्यः घर्मः तस्य गोप्ता शाश्वतधर्मगोप्ता।सनातनः चिरन्तनः त्वं पुरुषः परमः मतः अभिप्रेतः मे मम ।। 18 ।।किञ्च -  
372 अनादि इति।। अनादिमध्यान्तं आदिश्च मध्यं च अन्तश्च न विद्यते यस्य सः अयं अनादिमध्यान्तः तं त्वां अनादिमध्यान्तं, अनन्तवीर्यं न तव वीर्यस्य अन्तः अस्ति इतिअनन्तवीर्यः तं अनन्तवीर्यं, तथा अनन्तबाहुं अनन्ताः बहवः यस्य तव सः त्वं अनन्तबाहुः तं त्वां अनन्तबाहुं शशिसूर्यनेत्रं शशिसूर्यौ नेत्रे यस्य तव सः त्वंइशशिसूर्यनेत्रः तं त्वां शशिसूर्यनेत्रं तं चन्द्रादित्यनयनं पश्यामि त्वां दीप्तहुताशवक्त्र दीप्तश्च असौ हुताशश्च सः वक्त्रं यस्य तव सः त्वं दीप्तहुताशवक्त्रःातं त्वां दीप्तहुताशवक्त्रं, स्वतेजसा विश्वं इदं समस्तं तपन्तं सन्तापयन्तम् ।। 19 ।।  
373 द्यावा इति ।। द्यावापृथिव्योः इदं अनन्तरं हि अन्तरिक्षं व्याप्तं त्वया विश्वरूपधरेण, एकेन, दिशश्च सर्वाः व्याप्ता। दृष्ट्वा उपलभ्य अद्भुतं विस्मापकं रूपं्इदं तव उग्रं क्रूरं लोकत्रयं लोकानां त्रयं प्रव्यथितं  
374 अथ अधुना पुरा 'यद्वा जयेम यदि वा नो जयेयुः' (2.6) इति अर्जुनस्य यः संशयः आसीत्, तन्निर्णयाय पाण्डवविजयं ऐकान्तिकं दर्शयामि इति प्रवृत्तः भगवान्, तं पश्यन् आह -किञ्च -अमी हि त्वां सुरसंघा विशन्ति केचिद्भीता प्राञ्जलयो गृणन्ति।स्वस्तीत्युक्त्वा महर्षिसिद्धसंघाः वीक्षन्ते त्वां स्तुतिभिः पुषकलाभिः।। 21 ।।अमी इति।। अमी हि युद्ध्यमानाः ये योद्धारः त्वा त्वां सुरसंघाः ये अत्र भूभरावताराय अवतीर्णाः वस्त्वादिदेवसङ्घाः मनुष्यसंस्थानाः ते त्वां विशन्ति प्रविशन्तःरदऋश्यन्ते। तत्र केचित् भीताः प्राञ्जलयः सन्तो गृणन्ति स्तुवन्ति त्वाम् अन्ये पलायनेऽपि अशक्त्ताः सन्तः। युद्धे प्रत्युपस्थिते उत्पातादिनिमित्तानि उपलक्ष्यस्वस्ति अस्तु जगतः इति उक्त्वा महर्षिसिद्धसङ्घाः महर्षीणां सिद्धानां च सङ्घाः स्तुवन्ति त्वां स्तुतिभिः पुष्कलाभिः संपुर्णाभिः।। 21 ।।  
375 किञ्चान्यत्-रुद्रादित्या वसवो ये च साद्ध्या विश्वेऽश्विनौ मरुतश्चोष्मपाश्च।गन्धर्वयक्षासुरसिद्धसंघाः वीक्षन्ते त्वां निस्मिताश्चैव सर्वे।। 22 ।।रुद्रादित्या इति ।। रुद्रादित्या वसवो ये च साद्ध्याः रुद्रादयः गणाः विश्वे देवाः, अश्विनौ च देवौ, मरुतश्च, ऊष्मपाश्च पितरः, गन्धर्वयक्षासुरसिद्धसङ्घाः  
376 यस्मात् -रूपं महत् ते बहुवक्त्रनेत्रं महाबाहो बहुबाहूरुपादम्।बहूदरं बहुदंष्ट्राकरालं दृष्ट्वा लोकाः प्रव्यथितास्तथाहम्।। 23 ।।रूपम् इति ।। रूपं महत् अतिप्रमाणं ते तव बहुवक्त्रनेत्रं बहूनि वक्त्राणि मुखालि लेत्राणि चक्षूंषि च यस्मिन् रूपे तत् रूपं बहुवक्त्रनेत्रं, हे महाबाहो! बहुबाहूरुपादं बहवो बाहवः ऊरवः पादाश्च यस्मिन् रूपे तत् बहुबाहूरुपादं, किञ्च- बहूदरं बहूनि उदराणि यस्मिन्निति तत् बहूदरं, बहुदंष्ट्राकरालं बह्वीभिः दंष्ट्राभिः करालं  
377 तत्रेदं कारणम्-नभःसपृशं दीप्तमनेकवर्णं व्याप्ताननं दीप्तविशालनेत्रम्।दृष्ट्वा हि त्वां प्रव्यथितान्तरात्मा धृतिं न विन्दामि शमं च विष्णो।। 24 ।।नभःसपृशम् इति ।। नभ-स्पृशं द्युस्पृशं इत्यर्थः, दीप्तं प्रज्वलितं, अनेकवर्णं अनेके वर्णाः भयङ्कराः नानासंस्थानाः यस्मिन् त्वयि तं त्वाम् अनेकवर्णं, व्यात्ताननं व्यात्तानि विवृतानि आननानि मुखानि यस्मिन् त्वयि तं त्वा व्यात्ताननं, दीप्तविशालनेत्रं दीप्तानि प्रज्वलितानि विशालानि विस्तीर्णानि नेत्राणि यस्मिन् त्वयितं त्वां दीप्तविशालनेत्रं दृष्ट्वा हि त्वां प्रव्यथितान्तरात्मा प्रव्यथितः अन्तरान्मा मनः यस्य मम सः अहं प्रव्यथितान्तरात्मा सन् धृतिं धैर्यं न लभे शमंिच उपशमं मनःस्तुष्टिं, हे विष्णो! ।। 24 ।।  
378 कस्मात्?-दंष्ट्राकरालानि च ते मुखानि दृष्ट्वैव कालानलसन्निभानि।दिशो न जाने न लभे च शर्म प्रसीद देवेश जगन्निवास।। 25 ।।दष्ट्राकरालानि इति ।। दंष्ट्राकरालानि दंष्ट्राभिः करालानि विकृतानि ते तव मुखानि दृष्ट्वैव उपलभ्यकालानलसन्निभानि प्रलयकाले लोकानां दाहकः अग्निः कालानलः तत्सदृशानि कालानलसन्निभानि मुखानि दृष्ट्वा इति एतत्, दिशः पूर्वापरविवेकेन न जाने दिङ्मूढो जातः अस्मि।अतः न लेभे न उपलभे च शर्म सुखम्। अतः प्रसीद प्रसन्नो भव हे देवेश! जगन्निवास।। 25 ।।अमी च त्वां धृतराष्ट्रस्य पुत्राः सर्वे सहेवावनिपालसंघैः ।भीष्मो द्रोणः सूतपुत्रस्तथाऽसौ सहास्मदीयैरपि योधमुख्यैः ।। 26 ।।  
379 अमी इति ।। अमी च त्वां धृतराष्ट्रस्य पुत्राः दुर्योधनप्रभृतयः - 'त्वरमाणाः त्वां विशन्ति' (27) इति व्यवहितेन सम्बन्धः - सर्वे सहैव सहिताः अवनिपालसङ्घैःसअवनिं पृथ्वीं पालयन्तीति अवनिपालाः तेषां सङ्घैः, कॢञ्च - भीष्मः, द्रोणः, सूतपुत्रः कर्णः तथा असौ, सह अस्मदीयरैपि धृष्टद्युभ्रप्रभृतिभिः योधमुख्यैः योधानां।प्रधानैः सह ।। 26 ।।वक्त्राणि ते त्वरमाणा विशन्ति दंष्ट्राकरालानि भयानकानि।केचिद्विलग्ना दशनान्तरेषु संदृश्यन्ते चूर्णितैरुत्तमाङ्गैः ।। 27 ।।  
380 वक्त्राणि इति।। वक्त्राणि मुखानि ते एव त्वरमाणाः त्वरायुक्ताः सन्तः विशन्ति - किंविशिष्टानि मुखानि? - दंष्ट्राकरालानि भयानकानि भयङ्कराणि। किंञ्च - केचित्मुखानि प्रविष्टानां मध्ये विलग्नाः दशनान्तरेषु मांसम् इव भक्षितं संदृश्यन्ते उपलभ्यन्ते चूर्णितैः चूर्णीकृतैः उत्तमाङ्गैः शिरोभिः ।। 27 ।।  
381 यथा इति।। यथा नदीनां स्रवन्तीनां बहवः अनेके अम्बूनां वेगाः अम्बूवेगाः त्वराविशेषाः समुद्रमेव अभिमुखाः प्रतिमुखाः द्रवन्ति प्रविशन्ति, तथा तद्वत् तव अमीभीष्मादयः नरलोकवीराः मनुष्यलोके शूराः विशन्ति वक््त्राणि अभिविज्वलन्ति प्रकाशमानानि।।28।।  
382 तं किमर्थं प्रविशन्ति कथं च इति? आह -यथा इति।। यथा प्रदीप्तं ज्वलनं अग्निं पतङ्गाः पक्षिणः विशन्ति नाशाय विनाशाय, समृद्धवेगाः समृद्धः उद्भूतः वेगः गतिः येषां ते समृद्धवेगाः।।29।।  
383 लेलिह्यसे इति।। लेलिह्यसे आस्वादयसि ग्रसमानः अन्तः प्रवेशयन् समन्तात् समन्ततः लोकान् समग्रान् समस्तान् वदनैः वक्त्रैः ज्वलद्भिः दीप्यमानैः तेजोभिः आपूर्यसंव्याप्य जगत् समग्रं सह अग्रेण समस्तं इत्येतत्। कॢञ्च - भासः दीप्यतः तव उग्राः क्रूराः प्रतपन्ति संतापं कुर्वन्ति, हे विष्णो व्यापनशीलः।।30।।  
384 यत एवं उग्रस्वभावः, अतः -आख्याहि इति। आख्याहि कथय - मे मह्यं कः भवान् एवं उग्ररूपः क्रूराकारः। नमः अस्तु ते तुभ्यं, हे देववर देवानां प्रधान, प्रसीद प्रसादं कुरु। विज्ञातुं विशेषेणज्ञातुं इच्छामि भवन्तं आद्यं आदौ भवं आद्यं; न हि यस्मात् प्रजानामि तव त्वदीयां प्रवृत्तिं चेष्टाम्।। 31।।  
385 कालः इति।। कालः अस्मि लोकक्षयकृत् लोकानां क्षयं करोतीति लोकक्षयकृत् प्रवृद्धः (प्र)वृद्धिः गतः। यदर्थं प्रवृद्धः तत् शृणु - लोकान् समाहर्तुं संहर्तुं इहअस्मिन् काले प्रवृत्तः। ऋतेऽपि विनापि त्वा त्वां न भविष्यन्ति भीष्मद्रोणप्रभृतयः सर्वे, येभ्यः तव आशङ्का, ये अवस्थिता प्रत्यनीकेषु अनीकमनीकं प्रति प्रत्यनीकेषुप्रतिपक्षभूतेषु अनीकेषु योधाः योद्धारः।। 32 ।।  
386 यस्मात् एवम् -तस्मात् इति। तस्मात् त्वं उत्तिष़्ठ "भीष्मद्रोणप्रभृतयः अतिरथाः (अवस्थिताः), अजेयाः देवैरपि, अर्जुनेन जिताः" इति यशः लभस्व; केवलं पुण्यैः हि तत् प्राप्यते।जित्वा शत्रून् दुर्योधनप्रभृतीन् भुङ्क्ष्व राज्यं समृद्धं असपत्नं अकण्टकम्। मया एव एते निहताः निश्चयेन हताः प्राणैः वियोजिताः पूर्वमेव। निमित्तमात्रं भवत्वं हे सव्यसाची इति उच्यते अर्जुनः।।33।।  
387 द्रोँणं इति। द्रोणं च - येषु येषु योधेषु अर्जुनस्य आशङ्का तांस्तान् व्यपदिशति भगवान्, मया हतानिति। तत्र भीष्मद्रोणयोः तावत् प्रसिद्धं आशङ्काकारणम्। द्रोणः।धनुर्वेदाचार्यः दिव्यास्त्रसंपन्नः, आत्मनश्च विशेषतः गुरुः गरिष्टः। भीष्मश्च स्वच्छन्दमृत्युः दिव्यास्त्रसम्पन्नश्च परशुरामेण द्वन्दयुद्धं अगमत्, न च पराजितः।तथा जयद्रथः, यस्य पिता तपः चरति "मम पुत्रस्य शिरः भूमौ निपातयिष्यति यः, तस्यापि शिरः पतिष्यति" इति। कर्णोऽपि वासवदत्तया शक्त्या त्वमोघयासम्पन्नः सूर्यपुत्रः कानीनः यतः, अतः तं नाम्नैव निर्दिशति। मया हतान् त्वं जहि निमित्तमात्रेण। मा व्यथिष्ठाः, तेभ्यः भयं मा कार्षीः। युध्यस्व जेतासि दुर्योधनप्रभृतीन्रणे युद्धे सपत्नान् शत्रून्।।34।।  
388 एतच्छ्रुत्वा इति।। एतत् श्रुत्वा वचनं केशवस्य पूर्वोक्तं, कृताञ़्जलिः सन् वेपमानः कम्पमानः किरीटी नमस्कृत्वा, भूयः पुनः एव आह उक्तवान् कृष्णं सगद्गदं भयाविष्टस्यदुःखाभिघातात्, स्नेहाविष्टस्य च हर्षोद्भवात्, अश्रुपूर्णनेत्रत्वे सति श्लेष्मणा कण्ठावरोधः; तेन वाचः अपाटवं मन्दशब्दत्वं यत् स गद्गदः तेन सह वर्तत इति।"सगद्गदं वचनं आह" इति वचनक्रियाविशेषणं एतत्। भीतभीतः पुनः पुनः भयाविष्टचेताः सन् प्रणम्य प्रह्वः भूत्वा, 'आह' इति व्यवहितेन सम्बन्धः।।35।।  
389 अत्र अवसरे सञ्जयवचनं साभिप्रायम्। कथं? द्रोणादिषु अर्जुनेन निहितेषु अजेयेषु चतुर्षु, निराश्रयः दुर्योधनः निहितः एव इति मत्वा धृतराष्ट्रः जयं प्रति निराशः सन् सन्धि करिष्यति, ततः शान्तिः उभयेषां भविष्यति इति। तदपि न अश्रौषीत् धृतराष्ट्रः, भवितव्यवशात् ।। 36।।स्थाने इति।। स्थाने युक्तम्। किं तत? तव प्रकीर्त्या त्वन्माहात्म्यकीर्तनेन श्रुतेन, हे हृषीकेश !यत् जगत् प्रहृष्यति प्रहर्षं उपैति, तत् स्थाने युक्तं इत्यर्थः।अथवा - विषयविशेषणं स्थाने इति। युक्तः हर्षादिविषयः भगवान्, यतः ईश्वरः सर्वात्मा सर्वभूतसुहृच्च इति। तथा अनुरज्यते अनुरागं च उपैति; तच्च विषये इति व्याख्येयम्।कॢञ्च - रक्षांसि भीतानि भयाविष्टानि दिशः द्रवन्ति गच्छति ; तच्च स्थाने विषये। सर्वे नमस्यन्ति नमस्कारं कुर्वन्ति च सिद्धसङ्घाः सिद्धान्तानां समुदायाःखकपिलादीनां; तच्च स्थाने।।36।।  
390 भगवतः हर्षादिविषयत्वे हेतुं दर्शयति।कस्मात् इति।। कस्मात् च हेतोः ते तुभ्यं न नमेरन् न नमस्कुर्युः हे महात्मन् ! गरीयसे गुरुतराय - यतः ब्रह्मणः हिरण्यगर्भस्य अपि आदिकर्ता कारणं अतः तस्मात्- आदिकर्त्रे कथं एते न नमस््कुर्युः? अतः हर्षादीनां नमस्कारस्य च स्थानं त्वं अर्हः विषयः इत्यर्थः। हे अनन्त ! देवेश ! हे जगन्निवास ! त्वं अक्षरं तत् परं,यत् वेदान्तेषु श्रूयते। किं तत् ? सदसत् इति। सत् विद्यमानं, असत् च यत्र नास्ति इति बुद्धिः। ते उपाधि - (उपधान) भूते सदसती यस्य अक्षरस्य, यद् द्वारेण सदसतीइति उपचर्यते। परमार्थतस्तु सदसतोः परमम तत् अक्षरं यत् अक्षरं वेदविदः वदन्ति। तत् त्वमेव, न अन्यत् इति अभिप्रायः।।37।।  
391 पुनरपि स्तौति -त्वं इति।। त्वं आदिदेवः, जगतः स्रष्टत्वात्। पुरुषः पुरि शयानात् पुराणः चिरन्तनः त्वं एव अस्य विश्वस्य परं प्रकृष्टं निधानं निधीयते अस्मिन् जगत् सर्वं महाप्रलयादौइति। कॢञ्च - वेत्ता असि, वेदिता असि, सर्वस्य एव वेद्यजातस्य। यत् च वेद्यं वेदनार्हं तच्चासि, परं च धाम परमं पदं वैष्णवम्। त्वया ततं व्याप्तं विश्वं समस्तं,हे अनन्तरूप ! अन्तः न विद्यते तव रूपाणाम्।।38।।  
392 किञ्चवायुः इति।। वायुः त्वं, यमः च, अग्निः, वरुणः अपांपतिः, शशाङ्कः चन्द्रमाः प्रजापतिः त्वं कश्यपादिः, प्रपितामहश्च पितामहस्यापि पिता प्रपितामहः, ब्रह्मणोऽपिपिता इत्यर्थः। नमो नमः ते तुभ्यं अस्तु सहस्रकृत्वः। पुनश्च भूयः अपि नमो नमः ते। बहुशो नमस्कारक्रियाभ्यासावृत्तिगणनं कृत्वसुचा उच्यते। 'पुनश्च' 'भूयोऽपि'इति श्रद्धाभक्त्यतिशयात् अपरितोषं आत्मनः दर्शयति।।39।।  
393 तथा - नमः इति। नमः पुरस्तात् पूर्वस्यां दिशि तुभ्यं, अथ पृष्ठतः ते पृष्ठतः अपि च ते नमः अस्तु, ते सर्वतः एव सर्वासु दिक्षु सर्वत्र स्थिताय हे सर्व। अनन्तवीर्यामितविक्रमः  
394 यतः अहं त्वन्माहात्म्यापरिज्ञानात् अपराद्धः, अतः -सखा इति।। सखा समानवयाः इति मत्वा ज्ञात्वा विपरीतबुद्ध्या प्रसभं अभिभूय प्रसह्य यत् उक्तं हे कृष्ण ! हे सखेति च अ़जानता अज्ञानिना मूढेन - किं अजानता इति? आह - महिमानं माहात्म्यं तव इदं ईश्वरस्य विश्वरूपम्। "तव इदं महिमानं अजानता" इति वैयधिकरण्येन सम्बन्धः। 'तवेमं' इति पाठो यदि अस्ति, तदा सामानधिकरण्यमेव।मया प्रमादात् विक्षिप्तचित्ततया, प्रणयेन वाऽपि, प्रणयो नाम स्नेहनिमित्तः विस्रम्भः, तेनापि कारणेन यत् उक्तवान् अस्मि।।41।।  
395 यच्च इति।। यच्च अवहासार्थं परिहासप्रयोजनाय असत्कृतः परिभूतः असि भवसि त्वं - क्वं ? - विहारशय्यासनभोजनेषु विहरणं विहारः पादव्यायामः शयनं शय्या, आसनं आस्थायिका,भोजनं अदनं, इति एतेषु विहारशय्यासनभोजनेषु एकः परेक्षः सन् असत्कृतः असि परिभूतः असि ; अथवाऽपि हे अच्युत ! तत् समक्षं - तच्छब्दः क्रियाविशेषणार्थः - प्रत्यक्षं वा असकृतः असि तत् सर्वं अपराधजातं क्षामये क्षमां कारये त्वां अहं अप्रमेयं प्रमाणातीतम्।।42।।  
396 पिता इति।। पिता असि जनयिता असि लोकस्य प्राणिजातस्य चराचरस्य स्थावरजङ्गमस्य। न केवलं त्वं अस्य जगतः पिता, पूज्यश्च पूजार्हः, यतः गुरुः गरीयान् गुरुतरः।कस्मात् गुरुतरः त्वं इति? आह - न त्वत्समः त्वत्तुल्यः अन्यः अस्ति। न हि ईश्वरद्वयं संभवति अनेकेश्वरत्वे व्यवहारानुपपत्तेः। त्वत्सम एव तावत् अन्यः न संभवति;कुतः एव अन्यः अभ्यधिकः स्यात् लोकत्रयेऽपि सर्वस्मिन्? अप्रतिमप्रभाव ! प्रतिमीयते यया सा प्रतिमा, न विद्यते प्रतिमा यस्य तव प्रभावस्य सः त्वं अप्रतिमप्रभावःाहे अप्रतिमप्रभावः! निरतिशयप्रभाव! इत्यर्थः।।43।।  
397 तस्मात् इति।। तस्मात् प्रणम्य नमस्कृत्य, प्रणिधाय प्रकर्षेण नीचैः धृत्वा कायं शरीरं, प्रसादये प्रसादं कारये त्वां अहं ईशं ईशितारं ईड्यं स्तुत्यम्। त्वंरपुनः पुत्रस्य अपराधं पिता यथा क्षमते सर्वं, सखा इव च सख्युः, अपराधं, यथा वा प्रियः प्रियायाः अपराधं क्षमते, एवं अर्हसि हे देव सोढुं प्रसहितुं, क्षन्तुंरइत्यर्थः।।44।।  
398 अदृष्टपूर्वं इति।। अदृष्टपूर्वं न कदाचिदपि दृष्टपूर्वं इदं विश्वरूपं तव मया अन्यैर्वा, तत् अहं दृष्ट्वा हृषितः अस्मि। भयेन च प्रव्यथितं मनः मे। अतः तदेवमे मम दर्शय हे देव रूपं यत् मत्सखम्। प्रसीद देवेश! जगन्निवासः, जगतो निवासो जगन्निवासः, हे जगन्निवास।।45।।  
399 किरीटिनं इति।। किरीटिनं किरीटवन्तं, तथा गदिनं गदावन्तं, चक्रहस्तं इच्छामि त्वां प्रार्थये त्वां द्रष्टुं।अहं तथैव, पूर्ववत् इत्यर्थः। यतः एवं, तस्मात् तेनैव रूपेण वसुदेवपुत्ररूपेण चतुर्भुजेन, सहस्रबाहो - वार्तमानिकेन विश्वरूपेण, भव विश्वमूर्ते; उपसंहृत्य विश्वरूपं,तेनैव रूपेण भव इत्यर्थः।।46।।  
400 अर्जुनं भीतं उपलभ्य, उपसंहृत्य विश्वरूपं, प्रियवचनेन आश्वासयन् श्रीभगवान् उवाच -मया इति।। मया प्रसन्नेन, प्रसादः नाम त्वयि अनुग्रहबुद्धिः, तद्वता प्रसन्नेन मया तव हे अर्जुन ! इदं परं रूपं विश्वरूपं दर्शितं आत्मयोगात् आत्मनः ऐश्वर्यस्यसामर्थ्यात्। तेजोमयं तेजः प्रायं विश्वं समस्तं अनन्तं अन्तरहितं आदौ भवं आद्यं यत् रूपं मे मम त्वदन्येन त्वत्तः अन्येन केनचित् न दृष्टपूर्वम्।।47।।  
401 आत्मनः मम रूपदर्शनेन कृतार्थः एव त्वं संवृत्तः इति तत् स्तौति -न वेद इति।। न वेदयज्ञाध्ययनैः चतुर्णामपि वेदानां अध्ययनैः यथावत् यज्ञाध्ययनैश्च - वेदाध्ययनैरेव यज्ञाध्ययनस्य सिद्धत्वात् पृथक् यज्ञाध्ययनग्रहणं यज्ञविज्ञानोपलक्षणार्थं  
402 मा ते व्यथा इति।। मा ते व्यथा, मा भूत् ते भयम्, मा च विमूढभावः विमूढचित्तता, दृष्ट्वा उपलभ्य रूपं घोरं ईदृक् यथादर्शितं मम इदम्। व्यपेतभीः विगतभीः विगतभयः.प्रीतमनाः च सन् पुनः भूयः त्वं तदेव चतुर्भुजं रूपं  
403 सञ़्जय उवाच -इत्यर्जुनं इति।। इति एवं अर्जुनं वासुदेवः तथाभूतं वचनं उक्त्वा, स्वकं वसुदेवस्य गृहे जातं रूपं दर्शयामास दर्शितवान् भूयः पुनः। आश्वासयामास च आश्वासितवान्भीतं एनं, भूत्वा पुनः सौम्यवपुः प्रसन्नदेहः महात्मा।।50।।  
404 दृष्ट्वेदं इति।। दृष्ट्वा इदं मानुषं रूपं मत्सखं प्रसन्नं तव सौम्यं जनार्दन ! इदानीं अधुना अस्मि संवृत्तः सञ्जातः - किं? - सचेताः प्रसन्नचित्तः प्रकृतिस्वभावंंगतः च अस्मि।।51।।  
405 सुदुर्दर्शं इति।। सुदुर्दर्शं सुष्ठु दुःखेन दर्शनं अस्य इति सुदुर्दर्शं इदं रूपं दृष्टवान् असि यत् मम, देवाः अपि अस्य मम रूपस्य नित्यं सर्वदा दर्शनकाङ्क्षिणः,दर्शनेप्सवोऽपि न त्वमिव दृष्टवन्तः, न द्रक्ष्यन्ति च इति अभिप्रायः।।52।।  
406 कस्मात् ? -नाहं इति।। न अहं वेदैः ऋग्यजुःसामाथर्ववेदैः चतुर्भिः अपि न तपसा उग्रेण चांद्रायणादिना, न दानेन गोभूहिरण्यादिना, न च इज्यया यज्ञेन पूजया वा शक्यः एवंविधः्यथादर्शितप्रकारः द्रष्टुं, दृष्टवान् असि मां यथा त्वम्।।53।।  
407 कथं पुनः शक्यः इति ? उच्यते -भक्त्या इति।। भक्त्या तु - किंविशिष्टया इति? आह - जनन्यया अपृथग्भूतया - भगवतः अन्यत्र पृथक् न कदाचिदपि (या) भवति (सा तु अनन्या भक्तिः)। सर्वैः अपि करणैः्वासुदेवादन्यत् न उपलभ्यते यया, सा अनन्या भक्तिः, तया अनन्यया भक्त्या शक्यः अहं एवंविधः विश्वरूपप्रकारः हे अर्जुन ! ज्ञातुं शास्त्रतः - न केवलं ज्ञातुंैशास्त्रतः - द्रष्टुं च साक्षात्कर्तुं तत्त्वेन तत्त्वतः, प्रवेष्टुं च मोक्षुं च गन्तुं, परन्तप।।54।।  
408 अधुना सर्वस्य गीताशास्त्रस्य सारभूतः अर्थः निश्रेयसार्थः अनुष्ठेयत्वेन समुच्चित्य उच्यते -मत्कर्म इति।। मत्कर्मकृत् मदर्थं कर्म मत्कर्म, तत् करोतीति मत्कर्मकृत्। मत्परमः - करोति भृत्यः स्वामिकर्म, न तु आत्मनः परमा प्रेत्य गन्तव्या गतिरिति स्वामिनं,प्रतिपद्यते; अयं तु मत्कर्मकृत् मामेव परमां गतिं प्रतिपद्यते इति मत्परमः अहं परमः परा गतिः यस्य सः अयं मत्परमः। तथा मद्भक्तः। सङ्गवर्जितः 
