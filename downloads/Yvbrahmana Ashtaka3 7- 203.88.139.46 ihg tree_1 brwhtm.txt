3.7.0.0
तैत्तिरीयब्राह्मणे तृतीयाष्टके सप्तम प्रपाठक प्रारम्भः । हरिःओम् ।
3.7.1.1
सर्वान् वा एषोऽग्नौ कामान्प्रवेशयति । योऽग्नीनन्वाधाय व्रतमुपैति । सयदनिष्ट्वा प्रयायात् ।अकामप्रीता एनङ्कामा नानुप्रयायुः । अतेजा अवीर्यस्स्यात् । स जुहुयात् । तुभ्यन्ता अङ्गिरस्तम ।विश्वास्सुख्षितय पृथक् । अग्ने कामाय येमिर इति । कामानेवास्मिन्दधाति ।। 1 ।।
3.7.1.2
कामप्रीता एनङ्कामा अनु प्रयान्ति । तेजस्वी वीर्यावान्भवति । सन्ततिर्वा एषा यज्ञस्य ।योऽग्नीनन्वाधाय व्रतमुपैति । स यदुद्वायति । विच्छित्तिरेवास्य सा । तं प्राञ्चमुद्धृत्य ।मनसोपतिष्ठेत । मनो वै प्रजापतिः । प्राजापत्यो यज्ञः ।। 2 ।।
3.7.1.3
मनसैव यज्ञ सन्तनोति । भूरित्याह । भूतो वै प्रजापतिः । भूतिमेवोपैति । वि वा एष इन्द्रियेण वीर्येणर्ध्यते । यस्याहिताग्नेरग्निरपख्षायति । यावच्छम्यया प्रविध्येत् । यदि तावदपख्षायेत् । त संभरेत् । इदन्त एकं पर उत एकम् ।। 3 ।।
3.7.1.4
तृतीयेन ज्योतिषा सव्विँशस्व । सव्वेँशनस्तनुवै चारुरेधि । प्रिये देवानां परमे जनित्र इति । ब्रह्मणैवैन संभरति । सैव तत प्रायश्चित्तिः । यदि परस्तरामपख्षायेत् । अनुप्रयायावस्येत् । सो एव तत प्रायश्चित्तिः । ओषधीर्वा एतस्य पशून्पय प्रविशति । यस्य हविषे वथ्सा अपाकृता धयन्ति ।। 4 ।।
3.7.1.5
तान् यद्दुह्यात् । यातयाम्ना हविषा यजेत । यन्न दुह्यात् । यज्ञपरुरन्तरियात् । वायव्याय्यँवागून्निर्वपेत् । वायुर्वै पयस प्रदापयिता । स एवास्मै पय प्रदापयति । पयो वा ओषधयः । पय पयः । पयसैवास्मै पयोऽवरुन्धे ।। 5 ।।
3.7.1.6
अथोत्तरस्मै हविषे वथ्सानपाकुर्यात् । सैव तत प्रायश्चित्तिः । अन्यतरान् वा एष देवान्भागधेयेन व्यर्धयति । ये यजमानस्य सायङ्गृहमा गच्छन्ति । यस्य सायन्दुग्ध हविरार्तिमार्च्छति । इन्द्राय व्रीहीन्निरुप्योप वसेत् । पयो वा ओषधयः । पय एवारभ्य गृहीत्वोप वसति । यत्प्रातस्स्यात् । तच्छृतङ्कुर्यात् ।। 6 ।।
3.7.1.7
अथेतर ऐन्द्र पुरोडाशस्स्यात् । इन्द्रिये एवास्मै समीची दधाति । पयो वा ओषधयः । पय पयः । पयसैवास्मै पयोऽवरुन्धे । अथोत्तरस्मै हविषे वथ्सानपाकुर्यात् । सैव तत प्रायश्चित्तिः । उभयान् वा एष देवान्भागधेयेन व्यर्धयति । ये यजमानस्य सायञ्च प्रातश्च गृहमा गच्छन्ति । यस्योभय हविरार्तिमार्च्छति ।। 7 ।।
3.7.1.8
ऐन्द्रं पञ्चशरावमोदनन्निर्वपेत् । अग्निं देवतानां प्रथमय्यँजेत् । अग्निमुखा एव देवता प्रीणाति ।अग्निव्वाँ अन्वन्या देवताः । इन्द्रमन्वन्याः । ता एवोभयी प्रीणाति । पयो वा ओषधयः ।पय पयः । पयसैवास्मै पयोऽवरुन्धे । अथोत्तरस्मै हविषे वथ्सानपाकुर्यात् ।। 8 ।।
3.7.1.9
सैव तत प्रायश्चित्तिः । अर्धो वा एतस्य यज्ञस्य मीयते । यस्य व्रत्येऽहन्पत्न्यनालम्भुका भवति । तामपरुध्य यजेत । सर्वेणैव यज्ञेन यजते । तामिष्ट्वोप ह्वयेत । अमूहमस्मि । सा त्वम् । द्यौरहम् । पृथिवी त्वम् । सामाहम् । ऋक्त्वम् । तावेहि संभवाव । सह रेतो दधावहै । पुसे पुत्राय वेत्तवै । रायस्पोषाय सुप्रजास्त्वाय सुवीर्यायेति । अर्ध एवैनामुप ह्वयते । सैव तत प्रायश्चित्तिः ।। 9 ।।
3.7.1.0
दधाति यज्ञ उत एकन्धयन्ति रुन्धे कुर्यादार्च्छत्यपाकुर्यात्पृथिवी त्वमष्टौ च ।। 1 ।। (सर्वान् वि वै यदि परस्तरामोषधीरन्यतरानुभयानर्धो वै ।। )
3.7.2.1
यद्विष्षण्णेन जुहुयात् । अप्रजा अपशुर्यजमानस्स्यात् । यदनायतने निनयेत् । अनायतनस्स्यात् ।प्राजापत्ययर्चा वल्मीकवपायामव नयेत् । प्राजापत्यो वै वल्मीकः । यज्ञ प्रजापतिः ।प्रजापतावेव यज्ञं प्रतिष्ठापयति । भूरित्याह । भूतो वै प्रजापतिः ।। 10 ।।
3.7.2.2
भूतिमेवोपैति । तत्कृत्वा । अन्यां दुग्ध्वा पुनर्‌होतव्यम् । सैव तत प्रायश्चित्तिः । यत्कीटावपन्नेन जुहुयात् । अप्रजा अपशुर्यजमानस्स्यात् । यदनायतने निनयेत् । अनायतनस्स्यात् । मध्यमेन पर्णेन द्यावापृथिव्ययर्चाऽन्त परिधि निनयेत् । द्यावापृथिव्योरेवैनत्प्रतिष्ठापयति ।। 11 ।।
3.7.2.3
तत्कृत्वा । अन्यां दुग्ध्वा पुनऱ्होतव्यम् । सैव तत प्रायश्चित्तिः । यदववृष्टेन जुहुयात् ।अपरूपमस्यात्मञ्जायेत । किलासो वास्यादऱ्शसो वा । यत्प्रत्येयात् । यज्ञव्विँच्छिन्द्यात् ।स जुहुयात् । मित्रो जनान्कल्पयति प्रजानन्न् ।। 12 ।।
3.7.2.4
मित्रो दाधार पृथिवीमुत द्याम् । मित्र कृष्टीरनिमिषाऽभि चष्टे । सत्याय हव्यङ्घृतवज्जुहोतेति ।मित्रेणैवैनत्कल्पयति । तत्कृत्वा । अन्यां दुग्ध्वा पुनऱ्होतव्यम् । सैव तत प्रायश्चित्तिः ।यत्पूर्वस्यामाहुत्या हुतायामुत्तराऽऽहुतिः स्कन्देत् । द्विपाद्भि पशुभिर्यजमानो व्यृध्येत ।यदुत्तरयाऽभि जुहुयात् ।। 13 ।।
3.7.2.5
चतुष्पाद्भि पशुभिर्यजमानो व्यृध़्येत । यत्र वेत्थ वनस्पते देवानाङ्गुह्या नामानि । तत्र हव्यानि गामयेति वानस्पत्ययर्चा समिधमाधाय । तूष्णीमेव पुनर्जुहुयात् । वनस्पतिनैव यज्ञस्यार्ताञ्चानार्ताञ्चाहुती वि दाधार । तत्कृत्वा । अन्यां दुग्ध्वा पुनऱ्होतव्यम् । सैव तत प्रायश्चित्तिः । यत्पुरा प्रयाजेभ्य प्राङङ्गारस्स्कन्देत् । अध्वर्यवे च यजमानाय चाक स्यात् ।। 14 ।।
3.7.2.6
यद्दख्षिणा । ब्रह्मणे च यजमानाय चाक स्यात् । यत्प्रत्यक् । होत्रे च पत्नियै च यजमानाय चाक स्यात् । यदुदङ्ङ् । अग्नीधे च पशुभ्यश्च यजमानाय चाक स्यात् । यदभिजुहुयात् । रुद्रोस्य पशून्घातुकस्स्यात् ।यन्नाभिजुहुयात् । अशान्त प्रह्रियेत ।। 15 ।।
3.7.2.7
स्रुवस्य बुध्नेनाभिनिदध्यात् । मा तमो मा यज्ञस्तमन्मा यजमानस्तमत् । नमस्ते अस्त्वायते । नमो रुद्र परायते । नमो यत्र निषीदसि । अमुं मा हिसीरमुं मा हिसीरिति येन स्कन्देत् । तं प्रहरेत् । सहस्रशृङ्गो वृषभो जातवेदाः । स्तोमपृष्ठो घृतवान्थ्सुप्रतीकः । मा नो हासीन्मेत्थितो नेत्त्वा जहाम । गोपोषन्नो वीरपोषञ्च यच्छेति । ब्रह्मणैवैनं प्र हरति । सैव तत प्रायश्चित्तिः ।। 16 ।।
3.7.2.0
वै प्रजापतिस्स्थापयति प्रजानन्नभि जुहुयाथ्स्याद्ध्रियेत जहाम त्रीणि च ।। 2 ।। (यद्विष्षण्णेन प्राजापत्यया यत्कीटा मध्यमेन यदववृष्टेन यत्पूर्वस्याय्यँत्पुरा प्रयाजेभ्य प्राङङ्गारो यद्दख्षिणा यत्प्रत्यग्यदुदङ्ङ् ।। )
3.7.3.1
वि वा एष इन्द्रियेण वीर्येणर्ध्यते । यस्याहिताग्नेरग्निर्मथ्यमानो न जायते । यत्रान्यं पश्येत् ।तत आहृत्य होतव्यम् । अग्नावेवास्याग्निहोत्र हुतं भवति । यद्यन्यन्न विन्देत् । अजाया होतव्यम् । आग्नेयी वा एषा । यदजा । अग्नावेवास्याग्निहोत्र हुतं भवति ।। 17 ।।
3.7.3.2
अजस्य तु नाश्ञीयात् । यदजस्याश्ञीयात् । यामेवाग्नावाहुतिञ्जुहुयात् । तामद्यात् । तस्मादजस्य नाश्यम् । यद्यजान्न विन्देत् । ब्राह्मणस्य दख्षिणे हस्ते होतव्यम् । एष वा अग्निर्वैश्वानरः । यद्ब्राह्मणः । अग्नावेवास्याग्निहोत्र हुतं भवति ।। 18 ।।
3.7.3.3
ब्राह्मणन्तु वसत्यै नाप रुन्ध्यात् । यद्ब्राह्मणव्वँसत्या अपरुन्ध्यात् । यस्मिन्नेवाग्नावाहुतिञ्जुहुयात् ।तम्भागधेयेन व्यर्धयेत् । तस्माद्ब्राह्मणो वसत्यै नापरुध्यः । यदि ब्राह्मणन्न विन्देत् । दर्भस्तम्बे होतव्यम् । अग्निवाऩ््वै दर्भस्तम्बः । अग्नावेवास्याग्निहोत्र हुतं भवति । दर्भास्तु नाध्यासीत ।। 19 ।।
3.7.3.4
यद्दर्भानध्यासीत । यामेवाग्नावाहुतिञ्जुहुयात् । तामध्यासीत । तस्माद्दर्भा नाध्यासितव्याः । यदि दर्भान्न विन्देत् । अप्सु होतव्यम् । आपो वै सर्वा देवताः । देवतास्वेवास्याग्निहोत्र हुतं भवति । आपस्तु न परिचख्षीत । यदाप परिचख्षीत ।। 20 ।।
3.7.3.5
यामेवाफ्स्वाहुतिञ्जुहुयात् । तां परिचख्षीत । तस्मादापो न परिचख्ष्याः । मेध्या च वा एतस्यामेध्या च तनुवौ स सृज्येते । यस्याहिताग्नेरन्यैरग्निभिरग्नयस्ससृज्यन्ते । अग्नये विविचये पुरोडाशमष्टाकपालन्निर्वपेत् । मेध्याञ्चैवास्यामेध्याञ्च तनुवौ व्यावर्तयति । अग्नये व्रतपतये पुरोडाशमष्टाकपालन्निर्वपेत् । अग्निमेव व्रतपति स्वेन भागधेयेनोप धावति । स एवैनव्व्रँतमा लम्भयति ।। 21 ।।
3.7.3.6
गर्भ स्रवन्तमगदमकः । अग्निरिन्द्रस्त्वष्टा बृहस्पतिः । पृथिव्यामव चुश्चोतैतत् ।नाभिप्राप्नोति निर्‌ऋतिं पराचैः । रेतो वा एतद्वाजिनमाहिताग्नेः । यदग्निहोत्रम् । तद्यथ्स्रवेत् ।रेतोऽस्य वाजिन स्रवेत् । गर्भ स्रवन्तमगदमकरित्याह । रेत एवास्मिन्वाजिनन्दधाति ।। 22 ।।
3.7.3.7
अग्निरित्याह । अग्निर्वै रेतोधाः । रेत एव तद्दधाति । इन्द्र इत्याह । इन्द्रियमेवास्मिन्दधाति ।त्वष्टेत्याह । त्वष्टा वै पशूनां मिथुनाना रूपकृत् । रूपमेव पशुषु दधाति । बृहस्पतिरित्याह ।ब्रह्म वै देवानां बृहस्पतिः । ब्रह्मणैवास्मै प्रजा प्र जनयति । पृथिव्यामव चुश्चोतैतदित्याह ।अस्यामेवैनत्प्रतिष्ठापयति । नाभिप्राप्नोति निर्‌ऋतिं पराचैरित्याह । रख्षसामपहत्यै ।। 23 ।।
3.7.3.0
अजाऽग्नावेवास्याग्निहोत्र हुतं भवति भवत्यासीत परिचख्षीत लम्भयति दधाति देवानां बृहस्पति पञ्च च ।।3।। (वि वै यद्यन्यमजायां ब्राह्मणस्य दर्भस्तम्बेऽप्सु होतव्यम् ।। )
3.7.4.1
या पुरस्तात्प्रस्रवन्ति । उपरिष्टाथ्सर्वतश्च याः । ताभी रश्मिपवित्राभिः । श्रद्धाय्यँज्ञमा रभे । देवा गातुविदः । गातुय्यँज्ञाय विन्दत । मनसस्पतिना देवेन । वाताद्यज्ञ प्र युज्यताम् । तृतीयस्यै दिवः । गायत्रिया सोम आभृतः ।। 24 ।।
3.7.4.2
सोमपीथाय सन्नयितुम् । वकलमन्तरमा ददे । आपो देवीश्शुद्धास्स्थ । इमा पात्राणि शुन्धत ।उपातङ्क्याय देवानाम् । पर्णवल्कमुत शुन्धत । पयो गृहेषु पयो अघ्नियासु । पयो वथ्सेषु पय इन्द्राय हविषे ध्रियस्व । गायत्री पर्णवल्केन । पयस्सोमङ्करोत्विमम् ।। 25 ।।
3.7.4.3
अग्निङ्गृह्णामि सुरथय्योँ मयोभूः । य उद्यन्तमारोहति सूर्यमह्ने । आदित्यञ्ज्योतिषाञ्ज्योतिरुत्तमम् ।श्वो यज्ञाय रमतान्देवताभ्यः । वसून्रुद्रानादित्यान् । इन्द्रेण सह देवताः । ता पूर्व परि गृह्णामि ।स्व आयतने मनीषया । इमामूर्जं पञ्चदशींय्येँ प्रविष्टाः । तान्देवान्परि गृह्णामि पूर्वः ।। 26 ।।
3.7.4.4
अग्निर्‌हव्यवाडिह ताना वहतु । पौर्णमास हविरिदमेषां मयि । आमावास्य हविरिदमेषां मयि ।अन्तराऽग्नी पशवः । देवससदमा गमन्न् । तान्पूर्व परि गृह्णामि । स्व आयतने मनीषया ।इह प्रजा विश्वरूपा रमन्ताम् । अग्निङ्गृहपतिमभि सव्वँसानाः । ता पूर्व परि गृह्णामि ।। 27 ।।
3.7.4.5
स्व आयतने मनीषया । इह पशवो विश्वरूपा रमन्ताम् । अग्निङ्गृहपतिमभि सव्वँसानाः ।तान्पूर्व परि गृह्णामि । स्व आयतने मनीषया । अयं पितृणामग्निः । अवाड्ढव्या पितृभ्य आ ।तं पूर्व परि गृह्णामि । अविषन्न पितुङ्करत् । अजस्रन्त्वा सभापालाः ।। 28 ।।
3.7.4.6
विजयभाग समिन्धताम् । अग्ने दीदाय मे सभ्य । विजित्यै शरदश्शतम् । अन्नमावसथीयम् ।अभि हराणि शरदश्शतम् । आवसथे श्रियं मन्त्रम् । अहिर्बुध्नियो नि यच्छतु । इदमहमग्निज्येष्ठेभ्यः । वसुभ्यो यज्ञं प्रब्रवीमि । इदमहमिन्द्रज्येष्ठेभ्यः ।। 29 ।।
3.7.4.7
रुद्रेभ्यो यज्ञं प्र ब्रवीमि । इदमहं वरुणज्येष्ठेभ्यः । आदित्येभ्यो यज्ञं प्र ब्रवीमि ।पयस्वतीरोषधयः । पयस्वद्वीरुधां पयः । अपां पयसो यत्पयः । तेन मामिन्द्र स सृज ।अग्ने व्रतपते व्रतञ्चरिष्यामि । तच्छकेयन्तन्मे राध्यताम् । वायो व्रतपत आदित्य व्रतपते ।। 30 ।।
3.7.4.8
व्रतानाव्व्रँतपते व्रतञ्चरिष्यामि । तच्छकेयन्तन्मे राध्यताम् । इमां प्राचीमुदीचीम् ।इषमूर्जमभि सस्कृताम् । बहुपर्णामशुष्काग्राम् । हरामि पशुपामहम् । यत्कृष्णो रूपङ्कृत्वा ।प्राविशस्त्वव्वँनस्पतीन् । ततस्त्वामेकविशतिधा । संभरामि सुसंभृता ।। 31 ।।
3.7.4.9
त्रीन्परिधी स्तिस्रस्समिधः । यज्ञायुरनुसञ्चरान् । उपवेषं मेख्षणन्धृष्टिम् । सं भरामि सुसंभृता । या जाता ओषधयः । देवेभ्यस्त्रियुगं पुरा । तासां पर्व राध्यासम् । परिस्तरमाहरन्न् । अपां मेध्यय्यँज्ञियम् । सदेव शिवमस्तु मे ।। 32 ।।
3.7.4.10
आच्छेत्ता वो मा रिषम् । जीवानि शरदश्शतम् । अपरिमितानां परिमिताः । सन्नह्ये सुकृताय कम् । एनो मा निगाङ्कतमच्चनाहम् । पुनरुत्थाय बहुला भवन्तु । सकृदाच्छिन्नं बर्हिरूर्णामृदु । स्योनं पितृभ्यस्त्वा भराम्यहम् । अस्मिन्थ्सीदन्तु मे पितरस्सोम्याः । पितामहा प्रपितामहाश्चानुगैस्सह ।। 33 ।।
3.7.4.11
त्रिवृत्पलाशे दर्भः । इयान्प्रादेशसम्मितः । यज्ञे पवित्रं पोतृतमम् । पयो हव्यङ्करोतु मे ।इमौ प्राणापानौ । यज्ञस्याङ्गानि सर्वशः । आप्याययन्तौ सञ्चरताम् । पवित्रे हव्यशोधने ।पवित्रे स्थो वैष्णवी । वायुर्वां मनसा पुनातु ।। 34 ।।
3.7.4.12
अयं प्राणश्चापानश्च । यजमानमपि गच्छताम् । यज्ञे ह्यभूतां पोतारौ । पवित्रे हव्यशोधने ।त्वया वेदिव्विँविदु पृथिवीम् । त्वया यज्ञो जायते विश्वदानिः । अच्छिद्रय्यँज्ञमन्वेषि विद्वान् ।त्वया होता सन्तनोत्यर्धमासान् । त्रयस्त्रिशोऽसि तन्तूनाम् । पवित्रेण सहागहि ।। 35 ।।
3.7.4.13
शिवेय रज्जुरभिधानी । अघ्नियामुप सेवताम् । अप्रस्रसाय यज्ञस्य । उखे उपदधाम्यहम् ।पशुभिस्सन्नीतं बिभृताम् । इन्द्राय शृतन्दधि । उपवेषोऽसि यज्ञाय । त्वां परिवेषमधारयन्न् ।इन्द्राय हवि कृण्वन्तः । शिवश्शग्मो भवासि नः ।। 36 ।।
3.7.4.14
अमृन्मयन्देवपात्रम् । यज्ञस्यायुषि प्र युज्यताम् । तिरपवित्रमतिनीताः । आपो धारय मातिगुः ।देवेन सवित्रोत्पूताः । वसोस्सूर्यस्य रश्मिभिः । गान्दोहपवित्रे रज्जुम् । सर्वा पात्राणि शुन्धत ।एता आ चरन्ति मधुमद्दुहानाः । प्रजावतीर्यशसो विश्वरूपाः ।। 37 ।।
3.7.4.15
बह्वीर्भवन्तीरुपजायमानाः । इह व इन्द्रो रमयतु गावः । पूषा स्थ । अयख्ष्मा व प्रजया स सृजामि । रायस्पोषेण बहुलाभवन्तीः । ऊर्जं पय पिन्वमाना घृतञ्च । जीवो जीवन्तीरुपवस्सदेयम् । द्यौश्चेमय्यँज्ञं पृथिवी च सन्दुहाताम् । धाता सोमेन सह वातेन वायुः । यजमानाय द्रविणन्दधातु ।। 38 ।।
3.7.4.16
उथ्सन्दुहन्ति कलशञ्चतुर्बिलम् । इडान्देवीम्मधुमती सुवर्विदम् । तदिन्द्राग्नी जिन्वत सूनृतावत् ।तद्यजमानममृतत्वे दधातु । कामधुख्ष प्र णो ब्रूहि । इन्द्राय हविरिन्द्रियम् । अमूय्यँस्यान्देवानाम् । मनुष्याणां पयो हितम् । बहु दुग्धीन्द्राय देवेभ्यः । हव्यमा प्यायतां पुनः ।। 39 ।।
3.7.4.17
वथ्सेभ्यो मनुष्येभ्यः । पुनर्दोहाय कल्पताम् । यज्ञस्य सन्ततिरसि । यज्ञस्य त्वा सन्ततिमनु सन्तनोमि । अदस्तमसि विष्णवे त्वा । यज्ञायापि दधाम्यहम् । अद्भिररिक्तेन पात्रेण । या पूता परिशेरते । अयं पयस्सोमङ्कृत्वा । स्वाय्योँनिमपि गच्छतु ।। 40 ।।
3.7.4.18
पर्णवल्क पवित्रम् । सौम्यस्सोमाद्धि निर्मितः । इमौ पर्णञ्च दर्भञ्च । देवाना हव्यशोधनौ ।प्रातर्वेषाय गोपाय । विष्णो हव्य हि रख्षसि । उभावग्नी उपस्तृणते । देवता उपवसन्तु मे ।अहङ्ग्राम्यानुप वसामि । मह्यङ्गोपतये पशून् ।। 41 ।।
3.7.4.0
आभृत इमङ्गृह्णामि पूर्वस्ता पूर्व परिगृह्णामि सभापाला इन्द्रज्येष्ठेभ्य आदित्य व्रतपते सुसंभृतामे सह पुनातु गहि नो विश्वरूपा दधातु पुनर्गच्छतु पशून् ।। 4 ।। (यापुरस्तादिमामूर्जमिह प्रजा इह पशवोऽयं पितृणामग्निः । )
3.7.5.1
देवा देवेषु पराक्रमध्वम् । प्रथमा द्वितीयेषु । द्वितीयास्तृतीयेषु । त्रिरेकादशा इह माऽवत ।इद शकेयय्यँदिदङ्करोमि । आत्मा करोत्वात्मने । इदङ्करिष्ये भेषजम् । इदम्मे विश्वभेषजा ।अश्विना प्रावतय्युँवम् । इदमह सेनाया अभीत्वर्यै ।। 42 ।।
3.7.5.2
मुखमपोहामि । सूर्य ज्योतिर्वि भाहि । महत इन्द्रियाय । आ प्यायताङ्घृतयोनिः । अग्निर्‌हव्याऽनु मन्यताम् । खमङ्ख्ष्व त्वचमङ्ख्ष्व । सुरूपन्त्वा वसुविदम् । पशूनान्तेजसा । अग्नये जुष्टमभि घारयामि । स्योनन्ते सदनङ्करोमि ।। 43 ।।
3.7.5.3
घृतस्य धारया सुशेवङ्कल्पयामि । तस्मिन्थ्सीदामृते प्रतितिष्ठ । व्रीहीणाम्मेध सुमनस्यमानः ।आर्द्र प्रथस्नुर्भुवनस्य गोपाः । शृत उथ्स्नाति जनिता मतीनाम् । यस्त आत्मा पशुषु प्रविष्टः ।देवानाव्विँष्ठामनु यो वितस्थे । आत्मन्वान्थ्सोम घृतवान् हि भूत्वा । देवान्गच्छ सुवर्विन्द यजमानाय मह्यम् । इरा भूति पृथिव्यै रसो मोत्क्रमीत् ।। 44 ।।
3.7.5.4
देवा पितर पितरो देवाः । योऽहमस्मि स सन् यजे । यस्यास्मि न तमन्तरेमि । स्वं म इष्ट स्वन्दत्तम् । स्वं पूर्त स्व श्रान्तम् । स्व हुतम् । तस्य मेऽग्निरुपद्रष्टा । वायुरुपश्रोता । आदित्योऽनुख्याता । द्यौ पिता ।। 45 ।।
3.7.5.5
पृथिवी माता । प्रजापतिर्बन्धुः । य एवास्मि स सन् यजे । मा भेर्मा सव्विँक्था मा त्वा हिसिषम् । मा ते तेजोऽप क्रमीत् । भरतमुद्धरेमनु षिञ़्च । अवदानानि ते प्रत्यवदास्यामि । नमस्ते अस्तु मा मा हिसीः । यदवदानानि तेऽवद्यन्न् । विलोमाकार्‌षमात्मनः ।। 46 ।।
3.7.5.6
आज्येन प्रत्यनज्म्येनत् । तत्त आ प्यायतां पुनः । अज्यायो यवमात्रात् । आव्याधात्कृत्यतामिदम् । मा रूरुपाम यज्ञस्य । शुद्ध स्विष्टमिद हविः । मनुना दृष्टाङ्घृतपदीम् । मित्रावरुणसमीरिताम् । दख्षिणार्धादसंभिन्दन्न् । अवद्याम्येकतोमुखाम् ।। 47 ।।
3.7.5.7
इडे भागं जुषस्व नः । जिन्व गा जिन्वार्वतः । तस्यास्ते भख्षिवाणस्स्याम । सर्वात्मानस्सर्वगणाः । ब्रध्न पिन्वस्व । ददतो मे मा ख्षायि । कुर्वतो मे मोपदसत् । दिशाङ्कॢप्तिरसि । दिशो मे कल्पन्ताम् । कल्पन्ताम्मे दिशः ।। 48 ।।
3.7.5.8
दैवीश्च मानुषीश्च । अहोरात्रे मे कल्पेताम् । अर्धमासा मे कल्पन्ताम् । मासा मे कल्पन्ताम् । ऋतवो मे कल्पन्ताम् । सव्वँथ्सरो मे कल्पताम् । कॢप्तिरसि कल्पतां मे । आशानां त्वाऽऽशापालेभ्यः । चतुर्भ्यो अमृतेभ्यः । इदं भूतस्याध्यख्षेभ्यः ।। 49 ।।
3.7.5.9
विधेम हविषा वयम् । भजतां भागी भागम् । मा भागोऽभक्त । निरभागं भजामः । अपस्पिन्व । ओषधीर्जिन्व । द्विपात्पाहि । चतुष्पादव । दिवो वृष्टिमेरय । ब्राह्मणानामिद हविः ।। 50 ।।
3.7.5.10
सोम्याना सोमपीथिनाम् । निर्भक्तो ब्राह्मणः । नेहा ब्राह्मणस्यास्ति । समङ्क्तां बर्हिर्‌हविषा घृतेन । समादित्यैर्वसुभिस्सम्मरुद्भिः । समिन्द्रेण विश्वेभिर्देवेभिरङ्क्ताम् । दिव्यं नभो गच्छतु यथ्स्वाहा । इन्द्राणीवाऽविधवा भूयासम् । अदितिरिव सुपुत्रा । अस्थूरि त्वा गार्‌हपत्य ।। 51 ।।
3.7.5.11
उपनिषदे सुप्रजास्त्वाय । सं पत्नी पत्या सुकृतेन गच्छताम् । यज्ञस्य युक्तौ धुर्यावभूताम् । संजानानौ विजहतामरातीः । दिवि ज्योतिरजरमा रभेताम् । दशते तनुवो यज्ञ यज्ञियाः । ता प्रीणातु यजमानो घृतेन । नारिष्ठयो प्रशिषमीडमानः । देवानां दैव्येऽपि यजमानोऽमृतोऽभूत् । यव्वाँन्देवा अकल्पयन्न् ।। 52 ।।
3.7.5.12
ऊर्जो भाग शतक्रतू । एतद्वां तेन प्रीणानि । तेन तृप्यतमहहौ । अहन्देवाना सुकृतामस्मि लोके । ममेदमिष्टन्न मिथुर्भवाति । अहन्नारिष्ठावनु यजामि विद्वान् । यदाभ्यामिन्द्रो अदधाद्भागधेयम् । अदारसृद्भवत देवसोम । अस्मिन् यज्ञे मरुतो मृडता नः । मा नो विददभिभामो अशस्तिः ।। 53 ।।
3.7.5.13
मा नो विदद्वृजना द्वेष्या या । ऋषभव्वाँजिनव्वँयम् । पूर्णमासय्यँजामहे । स नो दोहता सुवीर्यम् । रायस्पोष सहस्रिणम् । प्राणाय सुराधसे । पूर्णमासाय स्वाहा । अमावास्या सुभगा सुशेवा । धेनुरिव भूय आप्यायमाना । सा नो दोहता सुवीर्यम् । रायस्पोष सहस्रिणम् । अपानाय सुराधसे । अमावास्यायै स्वाहा । अभि स्तृणीहि परि धेहि वेदिम् । जामिम्मा हिसीरमुया शयाना । होतृषदना हरितास्सुवर्णाः । निष्का इमे यजमानस्य ब्रध्ने ।। 54 ।।
3.7.5.0
अभीत्वर्यै करोमि क्रमीत्पिताऽऽत्मन एकतो मुखां मे दिशोऽध्यख्षेभ्यो हविर्गार्‌हपत्या कल्पयन्नशस्तिस्सा नो दोहता सुवीर्य सप्त च ।। 5 ।।
3.7.6.1
परिस्तृणीत परिधत्ताग्निम् । परिहितोऽग्निर्यजमानं भुनक्तु । अपा रस ओषधीना सुवर्णः । निष्का इमे यजमानस्य सन्तु कामदुघाः । अमुत्रामुष्मिल्लोँके । भूपते भुवनपते । महतो भूतस्य पते । ब्रह्माणन्त्वा वृणीमहे । अहं भूपतिरहं भुवनपतिः । अहं महतो भूतस्य पतिः ।। 55 ।।
3.7.6.2
देवेन सवित्रा प्रसूत आर्त्विज्यङ्करिष्यामि । देव सवितरेतन्त्वा वृणते । बृहस्पतिं दैव्यं ब्रह्माणम् । तदहं मनसे प्र ब्रवीमि । मनो गायत्रियै । गायत्री त्रिष्टुभे । त्रिष्टुब्जगत्यै । जगत्यनुष्टुभे । अनुष्टुक्पङ्क्त्यै । पङ्क्ति प्रजापतये ।। 56 ।।
3.7.6.3
प्रजापतिर्विश्वेभ्यो देवेभ्यः । विश्वे देवा बृहस्पतये । बृहस्पतिर्ब्रह्मणे । ब्रह्म भूर्भुवस्सुवः । बृहस्पतिर्देवानां ब्रह्मा । अहं मनुष्याणाम् । बृहस्पते यज्ञङ्गोपाय । इदं तस्मै हर्म्यङ्करोमि । यो वो देवाश्चरति ब्रह्मचर्यम् । मेधावी दिख्षु मनसा तपस्वी ।। 57 ।।
3.7.6.4
अन्तर्दूतश्चरति मानुषीषु । चतुश्शिखण्डा युवतिस्सुपेशाः । घृतप्रतीका भुवनस्य मध्ये । मर्मृज्यमाना महते सौभगाय । मह्यन्धुख्ष्व यजमानाय कामान् । भूमिर्भूत्वा महिमानं पुपोष । ततो देवी वर्धयते पयासि । यज्ञिया यज्ञव्विँ च यन्ति शञ्च । ओषधीराप इह शक्वरीश्च । यो मा हृदा मनसा यश्च वाचा ।। 58 ।।
3.7.6.5
यो ब्रह्मणा कर्मणा द्वेष्टि देवाः । यश्श्रुतेन हृदयेनेष्णता च । तस्येन्द्र वज्रेण शिरश्छिनद्मि । ऊर्णामृदु प्रथमान स्योनम् । देवेभ्यो जुष्ट सदनाय बर्हिः । सुवर्गे लोके यजमान हि धेहि । मां नाकस्य पृष्ठे परमे व्योमन् । चतुश्शिखण्डा युवतिस्सुपेशाः । घृतप्रतीका वयुनानि वस्ते । साऽऽस्तीर्यमाणा महते सौभगाय ।।59 ।।
3.7.6.6
सा मे धुख्ष्व यजमानाय कामान् । शिवा च मे शग्मा चैधि । स्योना च मे सुषदा चैधि । ऊर्जस्वती च मे पयस्वती चैधि । इषमूर्जं मे पिन्वस्व । ब्रह्म तेजो मे पिन्वस्व । ख्षत्रमोजो मे पिन्वस्व । विशं पुष्टिं मे पिन्वस्व । आयुरन्नाद्यम्मे पिन्वस्व । प्रजां पशून्मे पिन्वस्व ।। 60 ।।
3.7.6.7
अस्मिन् यज्ञ उप भूय इन्नु मे । अविख्षोभाय परिधीन्दधामि । धर्ता धरुणो धरीयान् । अग्निर्द्वेषासि निरितो नुदातै । विच्छिनद्मि विधृतीभ्या सपत्नान् । जातान्भ्रातृव्यान् ये च जनिष्यमाणाः । विशो यन्त्राभ्याव्विँधमाम्येनान् । अह स्वानामुत्तमोऽसानि देवाः । विशो यन्त्रे नुदमाने अरातिम् । विश्वं पाप्मानममतिन्दुर्मरायुम् ।। 61 ।।
3.7.6.8
सीदन्ती देवी सुकृतस्य लोके । धृती स्थो विधृती स्वधृती । प्राणान्मयि धारयतम् । प्रजाम्मयि धारयतम् । पशून्मयि धारयतम् । अयं प्रस्तर उभयस्य धर्ता । धर्ता प्रयाजानामुतानूयाजानाम् । स दाधार समिधो विश्वरूपाः । तस्मिन्थ्स्रुचो अध्या सादयामि । आ रोह पथो जुहु देवयानान् ।। 62 ।।
3.7.6.9
यत्रर्‌षय प्रथमजा ये पुराणाः । हिरण्यपख्षाऽजिरा सम्भृताङ्गा । वहासि मा सुकृताय्यँत्र लोकाः । अवाहं बाध उपभृता सपत्नान् । जातान्भ्रातृव्यान् ये च जनिष्यमाणाः । दोहै यज्ञ सुदुघामिव धेनुम् । अहमुत्तरो भूयासम् । अधरे मथ्सपत्नाः । यो मा वाचा मनसा दुर्मरायुः । हृदाऽरातीयादभिदासदग्ने ।। 63 ।।
3.7.6.10
इदमस्य चित्तमधरन्ध्रुवायाः । अहमुत्तरो भूयासम् । अधरे मथ्सपत्नाः । ऋषभोऽसि शाक्वरः ।घृताचीना सूनुः । प्रियेण नाम्ना प्रिये सदसि सीद । स्योनो मे सीद सुषद पृथिव्याम् ।प्रथयि प्रजया पशुभिस्सुवर्गे लोके । दिवि सीद पृथिव्यामन्तरिख्षे । अहमुत्तरो भूयासम् ।। 64 ।।
3.7.6.11
अधरे मथ्सपत्नाः । इय स्थाली घृतस्य पूर्णा । अच्छिन्नपयाश्शतधार उत्सः । मारुतेन शर्मणा दैव्येन । यज्ञोऽसि सर्वतश्श्रितः । सर्वतो मां भूतं भविष्यच्छ्रयताम् । शतम्मे सन्त्वाशिषः । सहस्रम्मे सन्तु सूनृताः । इरावती पशुमतीः । प्रजापतिरसि सर्वतश्श्रितः ।। 65 ।।
3.7.6.12
सर्वतो मां भूतं भविष्यच्छ्रयताम् । शतं मे सन्त्वाशिषः । सहस्रं मे सन्तु सूनृताः । इरावती पशुमतीः । इदमिन्द्रियममृतव्वीँर्यम् । अनेनेन्द्राय पशवोऽचिकिथ्सन्न् । तेन देवा अवतोप माम् । इहेषमूर्जय्यँशस्सह ओजस्सनेयम् । शृतं मयि श्रयताम् । यत्पृथिवीमचरत्तत्प्रविष्टम् ।। 66 ।।
3.7.6.13
येनासिञ्चद्बलमिन्द्रे प्रजापतिः । इदन्तच्छुक्रं मधु वाजिनीवत् । येनोपरिष्टादधिनोन्महेन्द्रम् । दधि मान्धिनोतु । अयव्वेँद पृथिवीमन्वविन्दत् । गुहा सतीङ्गहने गह्वरेषु । स विन्दतु यजमानाय लोकम् । अच्छिद्रय्यँज्ञं भूरिकर्मा करोतु । अयय्यँज्ञस्समसदद्धविष्मान् । ऋचा साम्ना यजुषा देवताभिः ।। 67 ।।
3.7.6.14
तेन लोकान्थ्सूर्यवतो जयेम । इन्द्रस्य सख्यममृतत्वमश्याम् । यो न कनीय इह कामयातै ।अस्मिन् यज्ञे यजमानाय मह्यम् । अप तमिन्द्राग्नी भुवनान्नुदेताम् । अहं प्रजाव्वीँरवतीव्विँदेय ।अग्ने वाजजित् । वाजन्त्वा सरिष्यन्तम् । वाजञ्जेष्यन्तम् । वाजिनव्वाँजजितम् ।। 68 ।।
3.7.6.15
वाजजित्यायै सं मार्ज्मि । अग्निमन्नादमन्नाद्याय । उपहूतो द्यौ पिता । उप मान्द्यौ पिता ह्वयताम् । अग्निराग्नीध्रात् । आयुषे वर्चसे । जीवात्वै पुण्याय । उपहूता पृथिवी माता । उप मां माता पृथिवी ह्वयताम् । अग्निराग्नीध्रात् ।। 69 ।।
3.7.6.16
आयुषे वर्चसे । जीवात्वै पुण्याय । मनो ज्योतिर्जुषतामाज्यम् । विच्छिन्नय्यँज्ञ समिमन्दधातु ।बृहस्पतिस्तनुतामिमन्नः । विश्वे देवा इह मादयन्ताम् । यन्ते अग्न आवृश्चामि । अहव्वाँ ख्षिपितश्चरन्न् । प्रजाञ्च तस्य मूलञ्च । नीचैर्देवा नि वृश्चत ।। 70 ।।
3.7.6.17
अग्ने यो नोऽभिदासति । समानो यश्च निष्ट्यः । इध्मस्येव प्रख्षायतः । मा तस्योच्छेषि किञ्चन ।यो मान्द्वेष्टि जातवेदः । यञ्चाहन्द्वेष्मि यश्च माम् । सर्वा स्तानग्ने सन्दह । या श्चाहन्द्वेष्मि ये च माम् । अग्ने वाजजित् । वाजन्त्वा ससृवासम् ।। 71 ।।
3.7.6.18
वाजञ्जिगिवासम् । वाजिनव्वाँजजितम् । वाजजित्यायै सम्मार्ज्मि । अग्निमन्नादमन्नाद्याय ।वेदिर्बर्हिश्शृत हविः । इध्म परिधयस्स्रुचः । आज्यय्यँज्ञ ऋचो यजुः । याज्याश्च वषट्काराः ।सम्मे सन्नतयो नमन्ताम् । इध्मसन्नहने हुते ।। 72 ।।
3.7.6.19
दिव खीलोऽवततः । पृथिव्या अध्युत्थितः । तेना सहस्रकाण्डेन । द्विषन्त शोचयामसि । द्विषन्मे बहु शोचतु । ओषधे मो अह शुचम् । यज्ञ नमस्ते यज्ञ । नमो नमश्च ते यज्ञ । शिवेन मे सन्तिष्ठस्व । स्योनेन मे सन्तिष्ठस्व ।। 73 ।।
3.7.6.20
सुभूतेन मे सन्तिष्ठस्व । ब्रह्मवर्चसेन मे सन्तिष्ठस्व । यज्ञस्यर्द्धिमनु सन्तिष्ठस्व । उप ते यज्ञ नमः । उप ते नमः । उप ते नमः । त्रिष्फलीक्रियमाणानाम् । यो न्यङ्गो अवशिष्यते । रख्षसां भागधेयम् । आपस्तत्प्र वहतादितः ।। 74 ।।
3.7.6.21
उलूखले मुसले यच्च शूर्पे । आशिश्लेष दृषदि यत्कपाले । अवप्रुषो विप्रुषस्सय्यँजामि । विश्वे देवा हविरिदञ्जुषन्ताम् । यज्ञे या विप्रुषस्सन्ति बह्वीः । अग्नौ तास्सर्वास्स्विष्टास्सुहुता जुहोमि । उद्यन्नद्यमित्र महः । सपत्नान्मे अनीनशः । दिवैनान् विद्युता जहि । निम्रोचन्नधरान्कृधि ।। 75 ।।
3.7.6.22
उद्यन्नद्य वि नो भज । पिता पुत्रेभ्यो यथा । दीर्घायुत्वस्य हेशिषे । तस्य नो देहि सूर्य । उद्यन्नद्य मित्रमहः । आरोहन्नुत्तरान्दिवम् । हृद्रोगम्मम सूर्य । हरिमाणञ्च नाशय । शुकेषु मे हरिमाणम् । रोपणाकासु दध्मसि ।।76 ।।
3.7.6.23
अथो हारिद्रवेषु मे । हरिमाणन्नि दध्मसि । उदगादयमादित्यः । विश्वेन सहसा सह । द्विषन्तं मम रन्धयन्न् । मो अहन्द्विषतो रधम् । यो नश्शपादशपतः । यश्च नश्शपतश्शपात् । उषाश्च तस्मै निम्रुक्च । सर्वं पाप समूहताम् ।। 77 ।।
3.7.6.24
यो नस्सपत्नो यो रणः । मर्तोऽभिदासति देवाः । इध्मस्येव प्रख्षायतः । मा तस्योच्छेषि किञ्चन । अवसृष्ट परापत । शरो ब्रह्मसशितः । गच्छाऽमित्रान्प्र विश । मैषाङ्कञ्चनोच्छिषः ।। 78 ।।
3.7.6.0
पति प्रजापतये तपस्वी वाचा सौभगाय पशून्मे पिन्वस्व दुर्मरायुन्देवयानानग्नेऽन्तरिख्षेऽहमुत्तरो भूयासं प्रजापतिरसि सर्वतश्श्रित प्रविष्टन्देवताभिर्वाजजितं पृथिवी ह्वयतामग्निराग्नीध्राद्वृश्चत ससृवास हुते स्योनेन मे सन्तिष्ठस्वेत कृधि दध्मस्यूहतामष्टौ च ।। 6 ।।
3.7.7.1
सख्षेदं पश्य । विधर्तरिदं पश्य । नाकेदं पश्य । रमति पनिष्ठा । ऋतव्वँर्‌षिष्ठम् । अमृतायान्याहुः । सूर्यो वरिष्ठो अख्षभिर्विभाति । अनु द्यावापृथिवी देवपुत्रे । दीख्षाऽसि तपसो योनिः । तपोऽसि ब्रह्मणो योनिः ।।79 ।।
3.7.7.2
ब्रह्मासि ख्षत्रस्य योनिः । ख्षत्रमस्यृतस्य योनिः । ऋतमसि भूरा रभे । श्रद्धां मनसा । दीख्षान्तपसा । विश्वस्य भुवनस्याधिपत्नीम् । सर्वे कामा यजमानस्य सन्तु । वातं प्राणं मनसाऽन्वा रभामहे । प्रजापतिय्योँ भुवनस्य गोपाः । स नो मृत्योस्त्रायतां पात्वहसः ।। 80 ।।
3.7.7.3
ज्योग्जीवा जरामशीमहि । इन्द्र शाक्वर गायत्रीं प्र पद्ये । तान्ते युनज्मि । इन्द्र शाक्वर त्रिष्टुभं प्र पद्ये । तान्ते युनज्मि । इन्द्र शाक्वर जगतीं प्र पद्ये । तान्ते युनज्मि । इन्द्र शाक्वरानुष्टुभं प्र पद्ये । तान्ते युनज्मि । इन्द्र शाक्वर पङ्क्तिं प्रपद्ये ।। 81 ।।
3.7.7.4
तान्ते युनज्मि । आऽहन्दीख्षामरुहमृतस्य पत्नीम् । गायत्रेण छन्दसा ब्रह्मणा च । ऋत सत्येऽधायि । सत्यमृतेऽधायि । ऋतञ्च मे सत्यञ्चाभूताम् । ज्योतिरभूव सुवरगमम् । सुवर्गल्लोँकन्नाकस्य पृष्ठम् । ब्रध्नस्य विष्टपमगमम् । पृथिवी दीख्षा ।। 82 ।।
3.7.7.5
तयाऽग्निर्दीख्षया दीख्षितः । ययाऽग्निर्दीख्षया दीख्षितः । तया त्वा दीख्षया दीख्षयामि । अन्तरिख्षन्दीख्षा । तया वायुर्दीख्षया दीख्षितः । यया वायुर्दीख्षया दीख्षितः । तया त्वा दीख्षया दीख्षयामि । द्यौर्दीख्षा । तयाऽऽदित्यो दीख्षया दीख्षितः । ययाऽऽदित्यो दीख्षया दीख्षितः ।। 83 ।।
3.7.7.6
तया त्वा दीख्षया दीख्षयामि । दिशो दीख्षा । तया चन्द्रमा दीख्षया दीख्षितः । यया चन्द्रमा दीख्षया दीख्षितः । तया त्वा दीख्षया दीख्षयामि । आपो दीख्षा । तया वरुणो राजा दीख्षया दीख्षितः । यया वरुणो राजा दीख्षया दीख्षितः । तया त्वा दीख्षया दीख्षयामि । ओषधयो दीख्षा ।। 84 ।।
3.7.7.7
तया सोमो राजा दीख्षया दीख्षितः । यया सोमो राजा दीख्षया दीख्षितः । तया त्वा दीख्षया दीख्षयामि । वाग्दीख्षा । तया प्राणो दीख्षया दीख्षितः । यया प्राणो दीख्षया दीख्षितः । तया त्वा दीख्षया दीख्षयामि । पृथिवी त्वा दीख्षमाणमनु दीख्षताम् । अन्तरिख्षन्त्वा दीख्षमाणमनु दीख्षताम् । द्यौस्त्वा दीख्षमाणमनु दीख्षताम् ।। 85 ।।
3.7.7.8
दिशस्त्वा दीख्षमाणमनु दीख्षन्ताम् । आपस्त्वा दीख्षमाणमनु दीख्षन्ताम् । ओषधयस्त्वा दीख्षमाणमनु दीख्षन्ताम् । वाक्त्वा दीख्षमाणमनु दीख्षताम् । ऋचस्त्वा दीख्षमाणमनु दीख्षन्ताम् । सामानि त्वा दीख्षमाणमनु दीख्षन्ताम् ।यजूषि त्वा दीख्षमाणमनु दीख्षन्ताम् । अहश्च रात्रिश्च । कृषिश्च वृष्टिश्च । त्विषिश्चापचितिश्च ।। 86 ।।
3.7.7.9
अपश्चौषधयश्च । ऊर्क्च सूनृता च । तास्त्वा दीख्षमाणमनु दीख्षन्ताम् । स्वे दख्षे दख्षपितेह सीद । देवाना सुम्नो महते रणाय । स्वासस्थस्तनुवा सव्विँशस्व । पितेवैधि सूनव आ सुशेवः । शिवो मा शिवमा विश । सत्यम्म आत्मा । श्रद्धा मेऽख्षितिः ।। 87 ।।
3.7.7.10
तपो मे प्रतिष्ठा । सवितृप्रसूता मा दिशो दीख्षयन्तु । सत्यमस्मि । अहन्त्वदस्मि मदसि त्वमेतत् । ममासि योनिस्तव योनिरस्मि । ममैव सन्वह हव्यान्यग्ने । पुत्र पित्रे लोककृज्जातवेदः । आजुह्वानस्सुप्रतीक पुरस्तात् । अग्ने स्वाय्योँनिमा सीद साध्या । अस्मिन्थ्सधस्थे अध्युत्तरस्मिन्न् ।। 88 ।।
3.7.7.11
विश्वे देवा यजमानश्च सीदत । एकमिषे विष्णुस्त्वाऽन्वेतु । द्वे ऊर्जे विष्णुस्त्वाऽन्वेतु । त्रीणि व्रताय विष्णुस्त्वाऽन्वेतु । चत्वारि मायोभवाय विष्णुस्त्वाऽन्वेतु । पञ्च पशुभ्यो विष्णुस्त्वाऽन्वेतु । षड्रायस्पोषाय विष्णुस्त्वाऽन्वेतु । सप्त सप्तभ्यो होत्राभ्यो विष्णुस्त्वाऽन्वेतु । सखायस्सप्तपदा अभूम । सख्यन्ते गमेयम् ।।89 ।।
3.7.7.12
सख्यात्ते मा योषम् । सख्यान्मे मा योष्ठाः । साऽसि सुब्रह्मण्ये । तस्यास्ते पृथिवी पादः । साऽसि सुब्रह्मण्ये । तस्यास्तेऽन्तरिख्षं पादः । साऽसि सुब्रह्मण्ये । तस्यास्ते द्यौ पादः । साऽसि सुब्रह्मण्ये । तस्यास्ते दिश पादः ।। 90 ।।
3.7.7.13
परोरजास्ते पञ्चम पादः । सा न इषमूर्जन्धुख्ष्व । तेज इन्द्रियम् । ब्रह्मवर्चसमन्नाद्यम् ।वि मिमे त्वा पयस्वतीम् । देवानान्धेनु सुदुघामनपस्फुरन्तीम् । इन्द्रस्सोमं पिबतु ।ख्षेमो अस्तु नः । इमान्नरा कृणुत वेदिमेत्य । वसुमती रुद्रवतीमादित्यवतीम् ।। 91 ।।
3.7.7.14
वर्ष्मन्दिवः । नाभा पृथिव्याः । यथाऽयय्यँजमानो न रिष्येत् । देवस्य सवितुस्सवे । चतुश्शिखण्डा युवतिस्सुपेशाः । घृतप्रतीका भुवनस्य मध्ये । तस्या सुपर्णावधि यौ निविष्टौ । तयोर्देवानामधि भागधेयम् । अप जन्यम्भयन्नुद । अप चक्राणि वर्तय । गृह सोमस्य गच्छतम् । न वा उ वेतन्म्रियसे न रिष्यसि । देवा इदेषि पथिभिस्सुगेभिः । यत्र यन्ति सुकृतो नापि दुष्कृतः । तत्र त्वा देवस्सविता दधातु ।। 92 ।।
3.7.7.0
ब्रह्मणो योनिरहस पङ्क्तिं प्रपद्ये दीख्षा ययाऽऽदित्यो दीख्षया दीख्षितस्तया त्वा दीख्षया दीख्षयाम्योषधयो दीख्षा द्यौस्त्वा दीख्षमाणमनु दीख्षतामपचितिश्चाख्षितिरुत्तरस्मिन्गमेयन्दिश पाद आदित्यवतीव्वँर्तय पञ्च च ।। 7 ।।
3.7.8.1
यदस्य पारे रजसः । शुक्रञ्ज्योतिरजायत । तन्न पर्‌षदति द्विषः । अग्ने वैश्वानर स्वाहा ।यस्माद्भीषाऽवाशिष्ठाः । ततो नो अभयङ्कृधि । प्रजाभ्यस्सर्वाभ्यो मृड । नमो रुद्राय मीढुषे ।यस्माद्भीषा न्यषदः । ततो नो अभयङ्कृधि ।। 93 ।।
3.7.8.2
प्रजाभ्यस्सर्वाभ्यो मृड । नमो रुद्राय मीढुषे । उदुस्र तिष्ठ प्रतितिष्ठ मारिषः । मेमय्यँज्ञय्यँजमानञ्च रीरिषः । सुवर्गे लोके यजमान हि धेहि । शन्न एधि द्विपदे शञ्चतुष्पदे । यस्माद्भीषाऽवेपिष्ठा पलायिष्ठास्समज्ञास्थाः । ततो नो अभयङ्कृधि । प्रजाभ्यस्सर्वाभ्यो मृड । नमो रुद्राय मीढुषे ।। 94 ।।
3.7.8.3
य इदमकः । तस्मै नमः । तस्मै स्वाहा । न वा उवेतन्म्रियसे । आशानान्त्वा विश्वा आशाः ।यज्ञस्य हि स्थ ऋत्वियौ । इन्द्राग्नी चेतनस्य च । हुताहुतस्य तृप्यतम् । अहुतस्य हुतस्य च ।हुतस्य चाहुतस्य च । अहुतस्य हुतस्य च । इन्द्राग्नी अस्य सोमस्य । वीतं पिबतञ्जुषेथाम् ।मा यजमानन्तमो विदत् । मर्त्विजो मो इमा प्रजाः । मा यस्सोममिमं पिबात् । ससृष्टमुभयङ्कृतम् ।। 95 ।।
3.7.8.0
कृधि मीढुषेऽहुतस्य च सप्त च ।। 8 ।।
3.7.9.1
अनागसस्त्वा वयम् । इन्द्रेण प्रेषिता उप । वायुष्टे अस्त्वशभूः । मित्रस्ते अस्त्वशभूः ।वरुणस्ते अस्त्वशभूः । अपांख्षया ऋतस्य गर्भाः । भुवनस्य गोपाश्श्येना अतिथयः । पर्वतानाङ्ककुभ प्रयुतो नपातारः । वग्नुनेन्द्र ह्वयत । घोषेणामीवा श्चातयत ।। 96 ।।
3.7.9.2
युक्तास्स्थ वहत । देवा ग्रावाण इन्दुरिन्द्र इत्यवादिषुः । एन्द्रमचुच्यवु परमस्या परावतः ।आऽस्माथ्सधस्थात् । ओरोरन्तरिख्षात् । आ सुभूतमसुषवुः । ब्रह्मवर्चसम्म आसुषवुः ।समरे रख्षास्यवधिषुः । अपहतं ब्रह्मज्यस्य । वाक्च त्वा मनश्च श्रीणीताम् ।। 97 ।।
3.7.9.3
प्राणश्च त्वाऽपानश्च श्रीणीताम् । चख्षुश्च त्वा श्रोत्रञ्च श्रीणीताम् । दख्षश्चत्वा बलञ्च श्रीणीताम् ।ओजश्च त्वा सहश्च श्रीणीताम् । आयुश्च त्वाऽजरा च श्रीणीताम् । आत्मा च त्वा तनूश्च श्रीणीताम् । शृतोऽसि शृतङ्कृतः । शृताय त्वा शृतेभ्यस्त्वा । यमिन्द्रमाहुर्वरुणय्यँमाहुः । यम्मित्रमाहुर्यमु सत्यमाहुः ।। 98 ।।
3.7.9.4
यो देवानान्देवतमस्तपोजाः । तस्मै त्वा तेभ्यस्त्वा । मयि त्यदिन्द्रियम्महत् । मयि दख्षो मयि क्रतुः । मयि धायि सुवीर्यम् । त्रिशुग्घर्मो वि भातु मे । आकूत्या मनसा सह । विराजा ज्योतिषा सह । यज्ञेन पयसा सह । तस्य दोहमशीमहि ।। 99 ।।
3.7.9.5
तस्य सुम्नमशीमहि । तस्य भख्षमशीमहि । वाग्जुषाणा सोमस्य तृप्यतु । मित्रो जनान्प्र स मित्र । यस्मान्न जात परो अन्यो अस्ति । य आविवेश भुवनानि विश्वा । प्रजापति प्रजया सव्विँदानः । त्रीणि ज्योतीषि सचते स षोडशी । एष ब्रह्मा य ऋत्वियः । इन्द्रो नाम श्रुतो गणे ।। 100 ।।
3.7.9.6
प्र ते महे विदथे शसिष हरी । य ऋत्विय प्र ते वन्वे । वनुषो हर्यतम्मदम् । इन्द्रो नाम घृतन्नयः । हरिभिश्चारु सेचते । श्रुतो गण आ त्वा विशन्तु । हरिवर्पसङ्गिरः । इन्द्राधिपतेऽधिपतिस्त्वन्देवानामसि । अधिपतिम्माम् । आयुष्मन्तव्वँर्चस्वन्तम्मनुष्येषु कुरु ।। 101 ।।
3.7.9.7
इन्द्रश्च सम्राड्वरुणश्च राजा । तौ ते भख्षञ्चक्रतुरग्र एतम् । तयोरनु भख्षं भख्षयामि । वाग्जुषाणा सोमस्य तृप्यतु । प्रजापतिर्विश्वकर्मा । तस्य मनो देवय्यँज्ञेन राध्यासम् । अर्थेगा अस्य जहितः । अवसानपतेऽवसानम्मे विन्द । नमो रुद्राय वास्तोष्पतये । आयने विद्रवणे ।। 102 ।।
3.7.9.8
उद्याने यत्परायणे । आवर्तने विवर्तने । यो गोपायति त हुवे । यान्यपामित्यान्यप्रतीत्तान्यस्मि ।यमस्य बलिना चरामि । इहैव सन्त प्रति तद्यातयामः । जीवा जीवेभ्यो नि हराम एनत् । अनृणा अस्मिन्ननृणा परस्मिन्न् । तृतीये लोके अनृणास्स्याम । ये देवयाना उत पितृयाणाः ।। 103 ।।
3.7.9.9
सर्वान्पथो अनृणा आख्षीयेम । इदमूनु श्रेयोऽवसानमा गन्म । शिवे नो द्यावापृथिवी उभे इमे ।गोमद्धनवदश्ववदूर्जस्वत् । सुवीरा वीरैरनु सञ्चरेम । अर्क पवित्र रजसो विमानः । पुनाति देवानाम्भुवनानि विश्वा । द्यावापृथिवी पयसा सव्विँदाने । घृतन्दुहाते अमृतं प्रपीने । पवित्रमर्को रजसो विमानः । पुनाति देवानाम्भुवनानि विश्वा । सुवर्ज्योतिर्यशो महत् । अशीमहि गाधमुत प्रतिष्ठाम् ।। 104 ।।
3.7.9.0
चातयत श्रीणीता सत्यमाहुरशीमहि गणे कुरु विद्रवणे पितृयाणा अर्को रजसो विमानस्त्रीणि च ।। 9 ।।
3.7.10.1
उदस्तांफ्सीथ्सविता मित्रो अर्यमा । सर्वानमित्रानवधीद्युगेन । बृहन्तम्मामकरद्वीरवन्तम् । रथन्तरे श्रयस्व स्वाहा पृथिव्याम् । वामदेव्ये श्रयस्व स्वाहाऽन्तरिख्षे । बृहति श्रयस्व स्वाहा दिवि । बृहता त्वोपस्तभ्नोमि । आ त्वा ददे यशसे वीर्याय च । अस्मास्वघ्निया यूयन्दधाथेन्द्रियं पयः । यस्ते द्रफ्सो यस्त उदर्षः ।।105।।
3.7.10.2
दैव्य केतुर्विश्वम्भुवनमाविवेश । स न पाह्यरिष्ट्यै स्वाहा । अनु मा सर्वो यज्ञोऽयमेतु । विश्वे देवा मरुतस्सामार्कः । आप्रियश्छन्दासि निविदो यजूषि । अस्यै पृथिव्यै यद्यज्ञियम् । प्रजापतेर्वर्तनिमनु वर्तस्व । अनुवीरैरनु राध्याम गोभिः । अन्वश्वैरनु सर्वैरु पुष्टैः । अनु प्रजयाऽन्विन्द्रियेण ।। 106 ।।
3.7.10.3
देवा नो यज्ञमृजुधा नयन्तु । प्रतिख्षत्रे प्रतितिष्ठामि राष्ट्रे । प्रत्यश्वेषु प्रतितिष्ठामि गोषु ।प्रति प्रजायां प्रतितिष्ठामि भव्ये । विश्वमन्याऽभि वावृधे । तदन्यस्यामधिश्रितम् ।दिवे च विश्वकर्मणे । पृथिव्यै चाकरन्नमः । अस्कान्द्यौ पृथिवीम् । अस्कानृषभो युवागाः ।। 107 ।।
3.7.10.4
स्कन्नेमा विश्वा भुवना । स्कन्नो यज्ञ प्र जनयतु । अस्कानजनि प्राजनि । आ स्कन्नाज्जायते वृषा । स्कन्नात्प्र जनिषीमहि । ये देवा येषामिदम्भागधेयम्बभूव । येषां प्रयाजा उतानूयाजाः । इन्द्रज्येष्ठेभ्यो वरुणराजभ्यः । अग्निहोतृभ्यो देवेभ्यस्स्वाहा । उत त्या नो दिवा मतिः ।। 108 ।।
3.7.10.5
अदितिरूत्या गमत् । सा शन्ताची मयस्करत् । अप स्रिधः । उत त्या दैव्या भिषजा । शन्नस्करतो अश्विना । यूयातामस्मद्रपः । अप स्रिधः । शमग्निरग्निभिस्करत् । शन्नस्तपतु सूर्यः । शव्वाँतो वात्वरपाः ।। 109 ।।
3.7.10.6
अप स्रिधः । तदित्पदन्न विचिकेत विद्वान् । यन्मृत पुनरप्येति जीवान् । त्रिवृद्यद्भुवनस्य रथवृत् । जीवो गर्भो न मृतस्स जीवात् । प्रत्यस्मै पिपीषते । विश्वानि विदुषे भर । अरङ्गमाय जग्मवे । अपश्चाद्दघ्वने नरे । इन्दुरिन्दुमवागात् । इन्दोरिन्द्रोऽपात् । तस्य त इन्दविन्द्रपीतस्य मधुमतः । उपहूतस्योपहूतो भख्षयामि ।।110 ।।
3.7.10.0
उदर्ष इन्द्रियेण गा मतिररपा अगात्त्रीणि च ।। 10 ।।
3.7.11.1
ब्रह्म प्रतिष्ठा मनसो ब्रह्म वाचः । ब्रह्म यज्ञाना हविषामाज्यस्य । अतिरिक्तङ्कर्मणो यच्च हीनम् ।यज्ञ पर्वाणि प्रतिरन्नेति कल्पयन्न् । स्वाहाकृताऽऽहुतिरेतु देवान् । आश्रावितमत्याश्रावितम् ।वषट्कृतमत्यनूक्तञ्च यज्ञे । अतिरिक्तङ्कर्मणो यच्च हीनम् । यज्ञ पर्वाणि प्रतिरन्नेति कल्पयन्न् ।स्वाहाकृताऽऽहुतिरेतु देवान् ।। 111 ।।
3.7.11.2
यद्वो देवा अतिपादयानि । वाचा चित्प्रयतन्देवहेडनम् । अरायो अस्मा अभिदुच्छुनायते ।अन्यत्रास्मन्मरुतस्तन्निधेतन । ततम्म आपस्तदु तायते पुनः । स्वादिष्ठा धीतिरुचथाय शस्यते ।अय समुद्र उत विश्वभेषजः । स्वाहाकृतस्य समुतृप्णुतर्भुवः । उद्वयन्तमसस्परि । उदुत्यञ्चित्रम् ।। 112 ।।
3.7.11.3
इमम्मे वरुण तत्त्वा यामि । त्वन्नो अग्ने स त्वन्नो अग्ने । त्वमग्ने अयासि प्रजापते । इमञ्जीवेभ्य परिधिन्दधामि । मैषान्नुगादपरो अर्धमेतम् । शतञ्जीवन्तु शरद पुरूचीः । तिरो मृत्युन्दधतां पर्वतेन । इष्टेभ्यस्स्वाहा वषडनिष्टेभ्यस्स्वाहा । भेषजन्दुरिष्ट्यै स्वाहा निष्कृत्यै स्वाहा । दौरार्ध्यै स्वाहा दैवीभ्यस्तनूभ्यस्स्वाहा ।। 113 ।।
3.7.11.4
ऋद्ध्यै स्वाहा समृद्ध्यै स्वाहा । यत इन्द्र भयामहे । ततो नो अभयङ्कृधि । मघवञ्छग्धि तव तन्न ऊतये । वि द्विषो वि मृधो जहि । स्वस्तिदा विशस्पतिः । वृत्रहा वि मृधो वशी । वृषेन्द्र पुर एतु नः । स्वस्तिदा अभयङ्करः । आभिर्गीर्भिर्यदतो न ऊनम् ।। 114 ।।
3.7.11.5
आप्यायय हरिवो वर्धमानः । यदा स्तोतृभ्यो महि गोत्रा रुजासि । भूयिष्ठभाजो अध ते स्याम ।अनाज्ञातय्यँदाज्ञातम् । यज्ञस्य क्रियते मिथु । अग्ने तदस्य कल्पय । त्व हि वेत्थ यथातथम् ।पुरुषसम्मितो यज्ञः । यज्ञ पुरुषसम्मितः । अग्ने तदस्य कल्पय । त्व हि वेत्थ यथातथम् । यत्पाकत्रा मनसा दीनदख्षा न । यज्ञस्य मन्वते मर्तासः । अग्निष्टद्धोता क्रतुविद्विजानन्न् । यजिष्ठो देवा ऋतुशो यजाति ।। 115 ।।
3.7.11.0
देवा श्चित्रं तनूभ्यस्स्वाहोनं पुरुषसम्मितोऽग्ने तदस्य कल्पय पञ्च च ।। 11 ।।
3.7.12.1
यद्देवा देवहेडनम् । देवासश्चकृमा वयम् । आदित्यास्तस्मान्मा मुञ्चत । ऋतस्यर्तेन मामुत ।देवा जीवनकाम्या यत् । वाचाऽनृतमूदिम । अग्निर्मा तस्मादेनसः । गार्‌हपत्य प्रमुञ्चतु ।दुरिता यानि चकृम । करोतु मामनेनसम् ।। 116 ।।
3.7.12.2
ऋतेन द्यावापृथिवी । ऋतेन त्व सरस्वति । ऋतान्मा मुञ्चताहसः । यदन्यकृतमारिम । सजातशसादुत वा जामिशसात् । ज्यायसश्शसादुत वा कनीयसः । अनाज्ञातन्देवकृतय्यँदेनः । तस्मात्त्वमस्माञ्जातवेदो मुमुग्धि । यद्वाचा यन्मनसा । बाहुभ्यामूरुभ्यामष्ठीवद्भ्याम् ।। 117 ।।
3.7.12.3
शिश्ञैर्यदनृतञ्चकृमा वयम् । अग्निर्मा तस्मादेनसः । यद्धस्ताभ्याञ्चकर किल्बिषाणि ।अख्षाणाव्वँग्नुमुपजिघ्नमानः । दूरेपश्या च राष्ट्रभृच्च । तान्यफ्सरसावनुदत्तामृणानि । अदीव्यन्नृणय्यँदहञ्चकार । यद्वादास्यन्थ्सञ्जगारा जनेभ्यः । अग्निर्मा तस्मादेनसः । यन्मयि माता गर्भे सति ।। 118 ।।
3.7.12.4
एनश्चकार यत्पिता । अग्निर्मा तस्मादेनसः । यदा पिपेष मातरं पितरम् । पुत्र प्रमुदितो धयन्न् ।अहिसितौ पितरौ मया तत् । तदग्ने अनृणो भवामि । यदन्तरिख्षं पृथिवीमुत द्याम् । यन्मातरं पितरव्वाँ जिहिसिम । अग्निर्मा तस्मादेनसः । यदाशसा निशसा यत्पराशसा ।। 119 ।।
3.7.12.5
यदेनश्चकृमा नूतनय्यँत्पुराणम् । अग्निर्मा तस्मादेनसः । अति क्रामामि दुरितय्यँदेनः । जहामि रिप्रं परमे सधस्थे । यत्र यन्ति सुकृतो नापि दुष्कृतः । तमा रोहामि सुकृतान्नु लोकम् । त्रिते देवा अमृजतैतदेनः । त्रित एतन्मनुष्येषु मामृजे । ततो मा यदि किञ्चिदानशे । अग्निर्मा तस्मादेनसः ।। 120 ।।
3.7.12.6
गार्‌हपत्य प्र मुञ्चतु । दुरिता यानि चकृम । करोतु मामनेनसम् । दिवि जाता अप्सु जाताः । या जाता ओषधीभ्यः । अथो या अग्निजा आपः । ता नश्शुन्धन्तु शुन्धनीः । यदापो नक्तन्दुरितञ्चराम । यद्वा दिवा नूतनय्यँत्पुराणम् । हिरण्यवर्णास्तत उत्पुनीत नः । इमम्मे वरुण तत्त्वा यामि । त्वन्नो अग्ने स त्वन्नो अग्ने । त्वमग्ने अयासि ।। 121 ।।
3.7.12.0
अनेनसमष्ठीवद्भ्या सति पराशसाऽऽनशेऽग्निर्मा तस्मादेनस पुनीत नस्त्रीणि च ।। 12 ।। (यद्देवा देवा ऋतेन सजातशसाद्यद्वाचा यद्धस्ताभ्यामदीव्यय्यँन्मयि माता यदा पिपेष यदन्तरिख्षय्यँदाशसाऽति क्रामामि त्रिते देवा दिवि जाता अप्सु जाता यदाप इमम्मे वरुण तत्त्वा यामि त्वन्नो अग्ने स त्वन्नो अग्ने त्वमग्ने अयासि । )
3.7.13.1
यत्ते ग्राव्ण्णा चिच्छिदुस्सोम राजन्न् । प्रियाण्यङ्गानि स्वधिता परूषि । तथ्सन्धथ्स्वाज्येनोत वर्धयस्व । अनागसो अधमिथ्सङ्ख्षयेम । यत्ते ग्रावा बाहुच्युतो अचुच्यवुः । नरो यत्ते दुदुहुर्दख्षिणेन । तत्त आप्यायतान्तत्ते । निष्ट्यायतान्देव सोम । यत्ते त्वचम्बिभिदुर्यच्च योनिम् । यदास्थानात्प्रच्युतो वेनसि त्मना ।।122 ।।
3.7.13.2
त्वया तथ्सोम गुप्तमस्तु नः । सा नस्सन्धासत्परमे व्योमन्न् । अहाच्छरीरं पयसा समेत्य । अन्योन्यो भवति वर्णो अस्य । तस्मिन्वयमुपहूतास्तव स्मः । आ नो भज सदसि विश्वरूपे । नृचख्षास्सोम उत शुश्रुगस्तु । मा नो वि हासीद्गिर आवृणानः । अनागास्तनुवो वावृधानः । आ नो रूपव्वँहतु जायमानः ।। 123 ।।
3.7.13.3
उप ख्षरन्ति जुह्वो घृतेन । प्रियाण्यङ्गानि तव वर्धयन्तीः । तस्मै ते सोम नम इद्वषट्च । उप मा राजन्थ्सुकृते ह्वयस्व । सं प्राणापानाभ्या समु चख्षुषा त्वम् । स श्रोत्रेण गच्छस्व सोम राजन्न् । यत्त आस्थित शमु तत्ते अस्तु । जानीतान्नस्सङ्गमने पथीनाम् । एतञ्जानीतात्परमे व्योमन्न् । वृकास्सधस्था विद रूपमस्य ।।124 ।।
3.7.13.4
यदागच्छात्पथिभिर्देवयानैः । इष्टापूर्ते कृणुतादाविरस्मै । अरिष्टो राजन्नगद परेहि । नमस्ते अस्तु चख्षसे रघूयते । नाकमारोह सह यजमानेन । सूर्यङ्गच्छतात्परमे व्योमन्न् । अभूद्देवस्सविता वन्द्योनु नः । इदानीमह्न उपवाच्यो नृभिः । वि यो रत्ना भजति मानवेभ्यः । श्रेष्ठन्नो अत्र द्रविणय्यँथा दधत् । उप नो मित्रावरुणाविहावतम् । अन्वादीध्याथामिह नस्सखाया । आदित्यानां प्रसितिर् हेतिः । उग्रा शतापाष्ठा घविषा परि णो वृणक्तु । आप्यायस्व सन्ते ।। 125 ।।
3.7.13.0
त्मना जायमानोऽस्य दधत्पञ्च च ।। 13 ।।
3.7.14.1
यद्दिदीख्षे मनसा यच्च वाचा । यद्वा प्राणैश्चख्षुषा यच्च श्रोत्रेण । यद्रेतसा मिथुनेनाप्यात्मना । अद्भ्यो लोका दधिरे तेज इन्द्रियम् । शुक्रा दीख्षायै तपसो विमोचनीः । आपो विमोक्त्रीर्मयि तेज इन्द्रियम् । यदृचा साम्ना यजुषा । पशूनाञ्चर्मन् हविषा दिदीख्षे । यच्छन्दोभिरोषधीभिर्वनस्पतौ । अद्भ्यो लोका दधिरे तेज इन्द्रियम् ।।126 ।।
3.7.14.2
शुक्रा दीख्षायै तपसो विमोचनीः । आपो विमोक्त्रीर्मयि तेज इन्द्रियम् । येन ब्रह्म येन ख्षत्रम् । येनेन्द्राग्नी प्रजापतिस्सोमो वरुणो येन राजा । विश्वे देवा ऋषयो येन प्राणाः । अद्भ्यो लोका दधिरे तेज इन्द्रियम् । शुक्रा दीख्षायै तपसो विमोचनीः । आपो विमोक्त्रीर्मयि तेज इन्द्रियम् । अपां पुष्पमस्योषधीना रसः । सोमस्य प्रियन्धाम ।। 127 ।।
3.7.14.3
अग्ने प्रियतम हविस्स्वाहा । अपां पुष्पमस्योषधीना रसः । सोमस्य प्रियन्धाम । इन्द्रस्य प्रियतम हविस्स्वाहा । अपां पुष्पमस्योषधीना रसः । सोमस्य प्रियन्धाम । विश्वेषान्देवानां प्रियतम हविस्स्वाहा । वय सोम व्रते तव । मनस्तनूषु पिप्रतः । प्रजावन्तो अशीमहि ।। 128 ।।
3.7.14.4
देवेभ्य पितृभ्यस्स्वाहा । सोम्येभ्य पितृभ्यस्स्वाहा । कव्येभ्य पितृभ्यस्स्वाहा । देवास इह मादयध्वम् । सोम्यास इह मादयध्वम् । कव्यास इह मादयध्वम् । अनन्तरिता पितरस्सोम्यास्सोमपीथात् । अपैतु मृत्युरमृतन्न आगन्न् । वैवस्वतो नो अभयङ्कृणोतु । पर्णव्वँनस्पतेरिव ।। 129 ।।
3.7.14.5
अभि नश्शीयता रयिः । सचतान्नश्शचीपतिः । परम्मृत्यो अनु परेहि पन्थाम् । यस्ते स्व इतरो देवयानात् । चख्षुष्मते शृण्वते ते ब्रवीमि । मा न प्रजा रीरिषो मोत वीरान् । इदमूनु श्रेयोवसानमागन्म । यद्गोजिद्धनजिदश्वजिद्यत् । पर्णव्वँनस्पतेरिव । अभि नश्शीयता रयिः । सचतान्नश्शचीपतिः ।। 130 ।।
3.7.14.0
वनस्पतावद्भ्यो लोका दधिरे तेज इन्द्रियन्धामाशीमहीवाभिनश्शीयता रयिरेकञ्च ।। 14 ।।
3.7.0.0
सर्वान् यद्विष्षण्णेन वि वै या पुरस्ताद्देवा देवेषु परिस्तृणीत सख्षेदय्यँदस्य पारेऽनागस उदस्तांफ्सीद्ब्रह्म प्रतिष्ठा यद्देवा यत्ते ग्राव्ण्णा यद्दिदीख्षे चतुर्दश ।। 14 ।। सर्वान्भूतिमेव यामेवाफ्स्वाहुतिव्व्रँतानां पर्णवल्कस्सोम्यानामस्मिन्‌यज्ञेऽग्ने यो नो ज्योग्जीवा परोरजा प्रतेमहे ब्रह्म प्रतिष्ठा गार्‌हपत्यस्त्रिशदुत्तरशतम् ।। 130 ।। सर्वाञ्छचीपतिः ।। ।। हरिःओम् ।। श्रीकृष्णार्पणमस्तु । सप्तम प्रपाठकस्समाप्तः ।।