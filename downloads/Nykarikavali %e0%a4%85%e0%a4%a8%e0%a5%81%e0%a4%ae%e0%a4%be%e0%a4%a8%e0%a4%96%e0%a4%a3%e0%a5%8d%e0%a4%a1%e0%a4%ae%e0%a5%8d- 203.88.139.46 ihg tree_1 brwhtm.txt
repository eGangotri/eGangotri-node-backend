नित्यतादि प्रथमवत्किंतु देहमयोनिजम््। 
इन्द्रियं रसनं सिन्धुहिमादिर्विषयो मतः।। 40।।
तदेवेति भावः। तैलादवपि जलस्यैव द्रवतवं स्नेहप्रकर्षेण च दहनानुकूल्यमिति वक्ष्यति।। 39।। प्रथमवदिति। पृथिव्या इवेत्यर्थः। तथाहि जलं द्विविधं नित्यमनित्यं च। परमाणुरूपं नित्यं द्व्यणुकादिसर्वमनित्यमवयवसमवेतं च। अनित्यमपि त्रिविधं शरीरेन्द्रियविषयभेदात्। पृथिवीतो यो विशेषस्तमाह---किंत्विति। देहमयोनिजं अयोनिजमेवेत्यर्थः। जलीयं शरीरमयोनिजं वरुणलोके प्रसिद्धम्। इन्द्रियमिति। जलीयमित्यर्थः। तथाहि रसनं जलीयं गन्धाद्यव्यञ्जकत्वे सति रसव्यञ्जकत्वात्् सक्तुरसाभिव्यञ्जकोदकवत््। 

<B1>
उष्णः स्पर्शस्तेजसस्तु स्याद्रूपं शुक्लभास्वरम््। 
रसनेन्द्रियसंनिकर्षे व्यभिचारवारणाय द्रव्यत्वं देयम््। विषयं दर्शयति---सिन्धुरिति। सिन्धुः समुद्रः। हिमं तुषारः। आदिपदात्सरित्कासारकरकादिः सर्वोऽपि ग्राह्यः। नच हिमकरकयोः कठिनत्वात्पार्थिवत्वमिति वाच्यं। ऊष्मणा विलीनस्य तस्य जलत्वस्य प्रत्यक्षसिद्धत्वात््। यद्द्रव्यं यद्द्रव्यध्वंसजन्यमिति व्याप्तेर्जलोपादानोपादेयत्वसिद्धेः। अदृष्टविशेषेण द्रवत्वप्रतिरोधात्् करकायाः काठिन्यप्रत्ययस्य भ्रान्तित्वात््।।40।। तेजो निरूपयति---उष्ण इति। उष्णत्वं स्पर्शनिष्ठो जातिविशेषः प्रत्यक्षसिद्धः। इत्थं च जन्योष्णस्पर्शसमवायिकारणतावच्छेदकं तेजस्त्वं जातिविशेषः।

<B1>
तस्य परमाणुवृत्तित्वं तु जलत्वस्योवानुसन्धेयम््। नचोष्णस्पर्शवत्त्वं चन्द्रकिरणादावव्याप्तमिति वाच्यं। तत्राप्युष्णस्य सत्त्वात्् किंतु तदन्तःपातिजलस्पर्शेनाभिभवादग्रहः। एवं रत्नकिरणादौ च पार्थिवस्पर्शेनाभिभवात्् चक्षुरादौ चानुद्भूतत्वादग्रहः। रूपमित्यादि। वैश्वानरे मरकतकिरणादौ च पार्थिवरूपेणाभिभवात्् शुक्लरूपाग्रहः। अथ तद्रूपाग्रहे


नैमित्तिकं द्रवत्वं तु नित्यतादि च पूर्ववत््।। 41।।
धर्मिणोऽपि चाक्षुषत्वं न स्यादिति चेन्न। अन्यदीयरूपेणैव धर्मिणो ग्रहसंभवात्् शङ्खस्येव पित्तपीतिम्ना। वह्नेस्तु शुक्लं रूपं नाभिभूतं किंतु तदीयं शुक्लत्वमभिभूतमित्यन्ये। नैमत्तिकमिति। सुवर्णादिरूपे तेजसि तत्सत्त्वात््। नच नैमित्तिकद्रवत्वं दहनादावव्याप्तं घृतादावतिव्याप्तं चेति वाच्यं। पृथिव्यवृत्तिनैमित्तिकद्रवत्ववद्वृत्तिद्रव्यत्वसाक्षाद्व्याप्यजातिमत्त्वस्य विवक्षितत्वात््। पूर्ववदिति। जलस्येवेत्यर्थः। तथाहि तत््

<B1>
इन्द्रियं नयनं वह्नि स्वर्णादिर्विषयो मतः। 
द्विविधं नित्यमनित्यं च। नित्यं परमाणुरूपं तदन्यदनित्यमवयवि च। तच्च त्रिधा शरीरेन्द्रियविषयभेदात्् शरीरमयोनिजमेव तच्च सूर्यलोकादौ प्रसिद्धम््।। 41।। अत्र यो विशेषस्तमाह---इन्द्रियमिति। ननु चक्षुषस्तैजसत्वे किं मानमिति चेत्् चक्षुस्तैजसं परकीयस्पर्शाद्यव्यञ्जकत्वे सति परकीयरूपव्यञ्जकत्वात्् प्रदीपवत््। प्रदीपस्य स्वीयस्पर्शव्यञ्जकत्वादत्र दृष्टान्तेऽव्याप्तिवारणाय प्रथमं परकीयेति। घटादेः स्वीयरूपव्यञ्जकत्वाद्व्यभिचारवारणाय द्वितीयं परकीयेति। अथवा

<B1>
प्रभाया दृष्टान्तत्वसंभवादाद्यं परकीयेति न देयम््। चक्षुः---संनिकर्षे व्यभिचारवारणाय द्रव्यत्वं देयम््। विषयं दर्शयति-----

<B1>
वह्नीति। ननु सुवर्णसय तैजसत्वे किं मानमिति चेत््। न। 

<B1>
सुवर्णं तैजसं असति प्रतिबन्धकेऽत्यन्तानलसंयोगेसत्यप्यनुच्छिद्यमानद्रवत्वात्् यन्नैवं तन्नैवं यथा पृथीवीति। नचाप्रयोजकं पृथिवीद्रवत्वस्य जन्यजलद्रवत्वस्यात्यन्ताग्निसंयोगनाश्यत्वात््। 

<B1>
ननु पीतिमगुरुत्वाश्रयस्यापि तदानीं द्रुतत्वात्तेन व्यभिचार इति चेन्न। जलमध्यस्थमषीक्षोदवत्तस्याद्रुतत्वात््। अपरे तु

<B1>
पीतिमाश्रयस्यात्यन्ताग्निसंयोगेपि पूर्वरूपापरावृत्तिदर्शनात्तत्प्रतिबन्धकं विजातीयद्रवद्रव्यं कल्प्यते। तथाहि अत्यन्ताग्निसंयोगी पीतिमगुरुत्वाश्रयः विजा1तीयरूपप्रतिबन्धकद्रवद्रव्यसंयुक्तः अत्यन्ताग्निसंयोगे सत्यपि पूर्वरूपविजातीयरूपाअपाकजोऽनुष्णाशीतस्पर्शस्तु

<B1>
अपाकजोऽनुष्णाशीतस्पर्शस्तु पवने मतः।। 42।।
नधिकरणत्वात्् जलमध्यस्थपीतपटवत््। तस्य च पृथिवीजलभिन्नस्य

<B1>
तेजस्त्वनियमात््। वायुं निरूपयति----अपाकज इति। अनुष्णाशीतस्पर्शस्य पृथिव्यामपि सत्वादुक्तमपाकज इति। 

<B1>
तिर्यग्गमनवानेष ज्ञेयः स्पर्शादिलिङ्गकः। 
पाकजस्पर्शस्य जलादावपि सत्वादुक्तमनुष्णाशीतेति। एतेन वायवीयो विजातीयस्पर्शो दर्शितः। तज्जनकतावच्छेदकं वायुत्वमिति भावः। 42।। एष वायुः। स्पर्शादिलिङ्गकः। वायुर्हि स्पर्शशब्दघृतिकम्पैरनुमीयते विजातीयस्पर्शेन विलक्षणशब्देन तृणादीनां घृत्या शाखादीनां कम्पनेन च वायोरनुमानात््। 

<B1>
पूर्ववन्नित्यताद्युक्तं देहव्याप त्वगिन्दियम््।। 43।।

<B1>
यथाच वायुर्न प्रत्यक्षस्तथाग्रे वक्ष्यते। पूर्ववदिति। वायुर्द्विविधो नित्योऽनित्यश्च परमाणुरूपो नित्यस्तदन्योऽनित्योऽवयवसमवेतश्च। सोपि त्रिविधः शरीरेन्द्रियविषयभेदत््। तत्र शरीरमयोनिजं पिशाचादीनाम्् पर्तु जलीयतैजसवायवीयशरीराणां पार्थिवभागोपष्टम्भादुपबोगक्षमत्वं जलादीनां

<B1>
प्राधान्याञ्जलीयत्वादिकमिति। अत्र यो विशेषस्तमाह---देहव्यापीति। शरीरव्यापकं स्पर्शग्राहकमिन्द्रियं त्वक्् तच्च

<B1>
वायवीयं रूपादिषु मध्ये स्पर्शस्यैवाभिव्यञ्जकत्वात्् अङ्गसङ्गिसलिलशैत्याभिव्यञ्जकव्यजनपवनवत््।।43।। विषयं दर्शयति---प्राणादिरिति। यद्यप्यनित्यो वायुश्चतुर्विघस्तस्य चतुर्थी विधा प्राणादिरित्युक्तमाकरे तथापि संक्षेपादेव त्रैविध्यमुक्तम््। प्राणस्त्वेक एव हृदादिनानास्थानवशान्मुखनिर्गमनादिनानाक्रियाभेदाच्च

<B1>
प्राणादिस्तु महावायुपर्यन्तो विषयो मतः।
				  आकाशस्य तु विज्ञेयः शब्दो वैशेषिको गुणः।। 44।।
दिनानाक्रियाभेदाच्च नानासंज्ञां लभते। आकाशं निरूपयति---आकाशस्येति। आकाशकालदिशामेकैकव्यक्तिकत्वादाकाशत्वादिकं न जातिः किंतु आकाशत्वं शब्दाश्रयत्वम््। 

<B1>
वैशेषिक इति कथनं तु विशेषगुणान्तरव्यवच्छेदाय। एतेन प्रमाणमपि दर्शितं। तथा हि शब्दो गुणश्चक्षुर्ग्रहणायोग्यवहिरिन्द्रियग्राह्यजातिमत्त्वात्् स्पर्शवत्् शब्दो द्रव्यसमवेतः

<B1>
गुणत्वात्् संयोगवदित्यनुमानेन शब्दस्य द्रव्यसमवेतत्वे सिद्धेशब्दो न स्पर्शवद्विशेषगुणः अग्निसंयोगासमवायिकारणकत्वाभावे सति अकारणगुणपूर्वकप्रत्यक्षत्वात्् सुखवत््। पकजरूपादौ व्यभिचारवारणाय सत्यन्तम्। पदरूपादौ व्यभिचारवारणायाकारणगुणपूर्वकेति। 

<B1>
जलपरमाणुरूपादौ व्यभिचारवारणाय प्रत्यक्षेति। शब्दो न दिक्कालमनसां गुणः विशेषगुणत्वात्् रूपवत््। नात्मविशेषगुणः बहिरिन्द्रिययोग्यत्वात्् रूपवत््। इत्थं च शब्दाधिकरणं नवमं द्रव्यं गगनात्मकं सिद्ध्यति। नच वाय्ववयवेषु सूक्ष्मशब्दक्रमेण वायौ कारणगुणपूर्वकः

<B1>
शब्दः उत्पद्यतामिति वाच्यम््। अयावद्द्रव्यभावित्वेन वायोर्विशेषगुणत्वाभावात््।। 44।। तत्रच शरीरस्य 

<B1>
इन्द्रियं तु भवेच्छ्रोत्रमेकः सन्नप्युपाधितः। 
विषयस्य चाभावादिन्द्रियं दर्शयति---इन्द्रियमिति। नन्वाकाशं लाघवादेकं सिद्धं श्रोत्रं पुरुषभेदाद्भिन्नं 
कथमाकाशं स्यादिति चेत्तत्राह---एकेति। आकाश एकः सन्नपि उपाधेः कर्णशष्कुलीभेदाद्भिन्नं श्रोत्रात्मकं भवतीत्यर्थः। कालं निरूयति----जन्यानामिति।

<B1>
जन्यानां जनकः कालो जगतामाश्रयो मतः।। 45।।
			    तत्र प्रमाणं दर्शयितुमाह---जगतामाश्रय इति। 

<B1>
इदानीं घट इत्यादिप्रतीतिः सूर्यपरिस्पन्दादिकं

<B1>
परापरत्वधीहेतुः क्षणादिः स्यादुपाधितः। 
यदा विषयीकरोति तदा सूर्यपरिस्पन्दादिना घटादेः संबन्धो वाच्यः, स च संबन्धः, संयोगादिर्न संभवतीति काल एव संबन्धघटकः कल्प्यते। इत्थं च तस्याश्रयत्वमेव सम्यक््।।45।। प्रमाणान्तरं दर्शयति---परापरत्वेति। परत्वापरत्वादिबुद्धेरसाधारणं निमित्तं काल एव। परत्वापरत्वयोरसमवायिकारणसंयोगाश्रयो

<B1>
लाघवादतिरिक्तः काल एव कल्प्यत इति भावः। नन्वेकस्य कालस्य सिद्धौ क्षणदिनमासवर्षादिसमयभेदो न स्यादित्यत आह----क्षणादिः स्यादुपाधित इति। कालस्त्वेकोऽप्युपाधिभेदात्् क्षणादिव्यवहारविषयः। 

<B1>
उपाधिस्तु स्वजन्यविभागप्रागभावावच्छिन्नं कर्म

<B1>
पूर्वसंयोगावच्छिन्नविभागो वा पूर्वसंयोगनाशावच्छिन्नोत्तरसंयोगप्रागभावो वा उत्तरसंयोगावच्छिन्नं कर्म वा। नचोत्तरसंयोगानन्तरं

<B1>
क्षणव्यवहारो न स्यादिति वाच्यम््। कर्मान्तरस्यापि सत्त्वादिति। महाप्रलये क्षणादिव्यवहारो यद्यस्ति तदा ध्वंसेनैवोपपादनीय इति। दिनादिव्यवहारस्तु तत्तत्क्षणकूटैरिति।। दिशं निरूपयति---दूरान्तिकेति। दुरत्वमन्तिकत्वं च दैशिकं परत्वमपरत्वं बोध्यम्। तद्बुद्धेरसाधारणं बीजं

<B1>
दूरान्तिकादिधीहेतुरेका नित्या दिगुच्यते ।। 46।।
			     उपाधिभेदादेकापि प्राच्यादिव्यपदेशभाक््।
दिगेव। दैशिकपरत्वापरत्वयोरसमवायिकारणसंयोगाश्रयतया लाघवादेका दिक्् सिद्ध्यतीति भावः।। 46।। ननु यद्येकैव दिक्् तदा प्राचीप्रतीच्यादिव्यवहारः कथमुपपद्यत इत्यत आह----उपाधिभेदादिति। यत्पुरुषस्योदयगिरिसन्निहिता या दिक्् सा तत्पुरुषस्य प्राची। एवमुदयगिरिव्यवहिता या

<B1>
दिक्् सा प्रतीची। एवं यत्पुरुषस्य सुमेरुसन्निहिता या दिक्् सोदीची। तद्व्यवहिता त्ववाची। सर्वेषामेव वर्षाणां मेरुरुत्तरतः स्थित इति नियमात््।। आत्मानं निरूपयति----

<B1>
आत्मेन्द्रियाद्यधिष्ठाता करणं हि सकर्तृकम््।। 47।। 
आत्मेन्द्रियाद्यधिष्ठातेति। आत्मत्वजातिस्तु सुखदुःखादिसमवायिकारणतावच्छेदकतया सिध्यति।

<B1>
ईश्वरेऽपि सा जातिरस्त्येव अदृष्टादिरूपकारणाभावान्न सुखदुःखाद्युत्पत्तिः नित्यस्य

<B1>
स्वरूपयोग्यस्य फलावश्यम्भावनियम इत्यस्याप्रयोजकत्वात्। परेतु ईश्वरे सा जातिर्नास्त्येव प्रमाणाभावात््। नच दशमद्रव्यत्वापत्तिः ज्ञानवत्त्वेन विभजनादित्याहुः। इन्द्रियाद्यधिष्ठाता

<B1>
शरीरस्य न चैतन्यं मृतेषु व्यभिचारतः। 
धिष्ठाता इन्द्रियाणां शरीरस्य च परम्परया चैतन्यसंपादकः। यद्यप्यात्मनि अहं सुखी दुःखीत्यादिप्रत्यक्षविषयत्वमस्त्येव 

<B1>
तथापि विप्रतिपन्नं प्रति प्रथमत एव शरीरादिभिन्नस्तत्प्रतीतिगोचर इति प्रतिपादयितुं न शक्यते इत्यतः प्रमाणान्तरं दर्शयति---करणमिति। वास्यादीनां छिदादिकरणानां कर्तारमन्तरेण फलानुपधानं दृष्टम््, एवं चक्षुरादीनां ज्ञानकरणानामपि फलोपधानं कर्तारमन्तरेण नोपद्यत इत्यतिरिक्तः कर्ता कल्प्यते।। 47।। ननु शरीरस्यैव कर्तृत्वमस्त्वत आह---शरीरस्येति। ननु चैतन्यं ज्ञानादिकमेव मुक्तात्मनां त्वन्मत इव मृतशरीराणामपि तदभावे का क्षतिः प्राणाभावेन

<B1>
ज्ञानाभावस्य सिद्धेरिति चेन्न। शरीरस्य चैतन्ये बाल्ये विलोकितस्य स्थाविरे स्मरणानुपपत्तेः। शरीराणामवयवोपचयापचयैरुत्पादविनाशशालित्वात््। नच पूर्वशरीरोत्पन्नसंस्कारेण द्वितीयशरीरे संस्कार 
उत्पाद्यत इति वाच्यम््। अनन्तसंस्कारकल्पने गौरवात््। एवं शरीरस्य चैतन्ये बालकस्य स्तन्यपाने प्रवृत्तिर्न स्यात्् इष्टसाधनताज्ञानस्य तद्धेतुत्वात्् तदानीमिष्टसाधनत्वानुभावकाभावात्् मन्मते तु जन्मान्तरानुभूतेष्टसाधनत्वस्य

<B1>
तदानीं स्मरणादेव प्रवृत्तिः। नच जन्मान्तरानुभूतमन्यदपि स्मर्यतामिति वाच्यं। उद्बोधकाभावात्् अत्र त्वनायत्या जीवनादृष्टमेवोद्बोधकं कल्प्यते इत्थं च संसारस्यानादितया आत्मनोऽनादित्वसिद्धावनादिभावस्य नाशासम्भवान्नित्यत्वं संभवतीति बोध्यम््।। ननु चक्षुरादीनामेव ज्ञानादिकं प्रति करणत्वं कर्तृत्वं चास्तु विरोधे साधकाभावादत

<B1>
तथात्वं चेदिन्द्रियाणामुपघाते कथं स्मृतिः।। 48।। 
आह---तथात्वमिति। तथात्वं चैतन्यं। उपघाते नाशे सति। अर्थाच्चक्षुरादीनामेव। कथं स्मृतिः पूर्वं चक्षुषा साक्षात्कृतानां चक्षुरभावे स्मरणं न स्यात्् अनुभवितुरभावात्् अन्येनानुभूतस्यान्येन स्मरणासंभवात्् अनुभवस्मरणयोः

<B1>
मनोऽपि न तथा ज्ञानाद्यनध्यक्षं तदा भवेत््।
सामानाधिकरण्येन कार्यकारणभावादिति भावः।। 48।। ननु चक्षुरादीनां चैतन्यं मास्तु मनसस्तु

<B1>
नित्यस्य चैतन्यं स्यादत आह---मनोऽपीति। न तथा न चेतनं। ज्ञानादीति। मनसोऽणुत्वात्प्रत्यक्षे महत्त्वस्य हेतुत्वात््। मनसि ज्ञानसुखादिसत्त्वे तत्प्रत्यक्षानुपपत्तिरित्यर्थः। यथा च मनसोऽणुत्वं तथाग्रे वक्ष्यते।। नन्वस्तु विज्ञानमेवात्मा तस्य स्वतः प्रकाशरूपत्वाच्चेतनत्वम््। ज्ञानसुखादिकं तु तस्यैवाकारविशेषः। तस्यापि भावत्वादेव क्षणिकत्वं। पूर्वपूर्वविज्ञानस्योत्तरोत्तरविज्ञानहेतुत्वात््

<B1>
सुष्टप्त्यवस्थायामप्यालयविज्ञानधारा निराबाधैव मृगमदवासनावासितवसन इव पूर्वपूर्वविज्ञानजनितसंस्काराणामुत्तरोत्तरविज्ञाने संक्रान्तत्वान्नानुपपत्तिः स्मरणादेरिति चेन्न। तस्य जगद्विषययकत्वे सर्वज्ञत्वापत्तः। यत्किंचिद्विषयकत्वे विनिगमनाविरहः। सुषुप्तावपि विषयावभासप्रसङ्गाच्च। ज्ञानस्य सविषयत्वात््। तदानीं निराकारा चित्सन्ततिरनुवर्तत इति चेन्न। तस्याः प्रकाशत्वे प्रमाणाभावात्। अन्यथा घटादीनामपि ज्ञानत्वापत्तिः। नचेष्टापत्तिः विज्ञानव्यतिरिक्तवस्तुनोऽभावादिति वाच्यम््। घटादेरनुभूयमानस्यापलपितुमशक्यत्वात््। आकारविशेष एवायं

<B1>
विज्ञानस्येति चेन्न। किमयमाकरोऽतिरिच्यते विज्ञानात्तर्हि समायातं विज्ञानव्यतिरिक्तेन। नातिरिच्यते चेत्तर्हि समूहा लम्बने नीलाकारोऽपि पीताकारः स्यात््। स्वरूपतो विज्ञानस्याविशेषात्। अपोहरूपो नीलत्वादिर्विज्ञानधर्म इति चेन्न। नीलत्वादीनां विरुद्धानामेकस्मिन्नसमावेशात््। इतरथा विरोधावधारणस्यैव 
दुरुपपादत्वात््। नवा वासनासंक्रमः संभवति। मातृपुत्रयोरपि वासनासंक्रमप्रसङ्गात््। न चोपादानोपादेयभावो नियामक इति वाच्यं। वासनायाः संक्रमासंभवात््। उत्तरस्मिन्नुत्पत्तिरेव संक्रम इति चेन्न। तदुत्पादकाभावात््। 

<B1>
चितामेवोत्पादकत्वे संस्कारानन्त्यप्रसङ्गः। क्षणिकविज्ञानेष्वतिशयविशेषः कल्प्यत इति चेन्न। मानाभावात् कल्पनागौरवात््। एतेन क्षणिकशरीरेष्वेव चैतन्यं प्रत्युक्तं गौरवादतिशये

<B1>
मानाभावाच्च। बीजादावपि सहकारिसमवधानासमवधानाभ्यामेवोपपत्तेः। कुर्वद्रूपत्वाकल्पनात््।। अस्तु तर्हि क्षणिकविज्ञाने

<B1>
गौरवात्् नित्यविज्ञानमेवात्मा "अविनाशी वारेऽयमात्मा"

<B1>
"सत्यं ज्ञानमनन्तं ब्रह्मे"त्यादिश्रुतेश्चेति चेन्न। तस्य सविषयत्वासंभवस्य दर्शितत्वान्निर्विषयस्य ज्ञानत्वे मानाभावात््

<B1>
सविषयकत्वस्याप्यननुभवादतो विज्ञानादिभिन्नो नित्य आत्मे ति सिद्धम््। सत्यं ज्ञानमिति ब्रह्मपरं जीवे तु नोपयुज्यते ज्ञानाज्ञानसुखित्वादिभिर्जीवानां भेदसिद्धौ सुतरामीश्वरभेदः अन्यथा बन्धमोक्षव्यवस्थानुपपत्तेः। योऽपीश्वराभेदबोधको 

<B1>
वेदः सोऽपि तदभेदेन तदीयत्वं प्रतिपादयंस्तौत अभेदभावनयैव यतितव्यमिति वदति। अत एव "सर्वे आत्मानः समर्पिता" इति श्रूयते। मोक्षदशायामज्ञाननिवृत्तावभेदो जायते इत्यपि न। भेदस्य नित्यत्वेन नाशासंभवात््। भेदनाशेऽपि। व्यक्तिद्वयं स्थास्यत्येव। नच द्वित्वमपि नश्यतीति वाच्यं। तव निर्धर्मके ब्रह्मणि सत्यत्वाभावेऽप सत्यस्वरूपं तदितिवद् द्वित्वाभावेऽपि व्यक्तिद्वयात्मकौ ताविति सुवचत्वात््। 
मिथ्यात्वाभावोऽधिकरणात्मकस्तत्र सत्यत्वमिति चेत््। एकत्वाभावो व्यक्तद्वयात्मको द्वित्वमित्यप्युच्यताम््। प्रत्येकमेकत्वेपि पृथिवीजलयोर्न गन्ध इतिवदुभयं नैकमित्यस्य सर्वजनसिद्धत्वात््। 

<B1>
योऽपि तदानीमभेदप्रतिपादको वेदः सोऽपि निर्दुःखत्वादिना साम्यं प्रतिपादयति संपदाधिक्ये पुरोहितोऽयं रजा संवृत्त इतिवत्। अतएव 'निरञ्जनः परमं साम्यमुपैती'ति श्रूयते। ईश्वरोऽपि न ज्ञानसुखात्मा किंतु ज्ञानाद्याश्रयः 'नित्यं विज्ञानमानन्दं ब्रह्मे'त्यादौ विज्ञानपदेन ज्ञानाश्रय एवोक्तः 'यः सर्वज्ञः स सर्ववि'दित्याद्यनुरोधात््। आनन्दमित्यस्याप्यानन्दवदित्यर्थः। अर्शआदित्वान्मत्वर्थीयोऽचूप्रत्ययः। अन्यथा पूंलिङ्गत्वापत्तेः। आनन्दोऽपि दुःखाभावे उपचर्यते भाराद्यपगमे सुखी संवृत्तोहमितिवत््। अस्तुवा तस्मिन्नानन्दो न त्वसावानन्दः 'असुख'मिति श्रुतेः। न विद्यते सुखं यस्येति कुतो नार्थ इति चेन्न। क्लिष्टकल्पनापत्तेः

<B1>
प्रकरणविरोधादानन्दमित्यत्र मत्वर्थीयाच््प्रत्ययविरोधाच्चेति संक्षेपः।। एतन प्रकृतिः कर्त्री पुरुषस्तु पुष्करपलाशबन्निर्लेपः

<B1>
किंतु चेतनः कार्यकारणयोरभेदात्् कार्यनाशे सति कार्यरूपतय तन्नाशोऽपि न स्यादित्यकारणत्वं तस्य बुद्धिगतचैतन्याभिमानान्यथानुपपत्त्या तत्कल्पनम््। बुद्धिश्च प्रकृतेः परिणामः सैव महत्तत्वमन्तःकरणमित्युच्यंते तत्सत्वासत्वाभ्यां पुरुषस्य संसारापवर्गौ तसया एवेन्द्रियप्रणालिकया

<B1>
परिणतिर्ज्ञानरूपा घटादिना संबन्धः। पुरुषे कर्तृत्वाभिमानो बुद्धौ चैतन्याभिमानश्च भेदाग्रहात। ममेदं कर्तव्यमिति मदंशः पुरुषोपरागो बुद्धेः स्वच्छतया तत्प्रतिबिम्बादतात्त्विको दर्पणस्येव मुखोपरागः। इदमिति विषयोपरागः इन्द्रियप्रणालिकया

<B1>
परिणतिभेदस्तात्त्विको निःश्वासाभिहतदर्पणस्येव मलिनिमा। कर्तव्यमिति व्यापारांशः। तेनांशत्रयवती बुद्धिः। तत्परिणामेन ज्ञानेन पुरुषस्यातात्त्विकः संबन्धः दर्पणस्य मलिनिम्नेव मुखस्योपलब्धिरुच्यते। ज्ञानवत्सुखदुःस्वेच्छाद्वेषधर्माधर्मा अपि बुद्धेरेव। कृतिसामानाधिकरण्येन प्रतीतेः। नच बुद्धिश्चेतना परिणामित्वात्् इति मतमपास्तम््। कृत्यदृष्टभोगानामिव 

<B1>
चैतन्यस्यापि सामानाधिकरण्यप्रतीतेः तद्भिन्नेमानाभावाच्च। चेतनोऽहं करोमीति चैतन्यांशे भ्रम इति चेत््, कृत्यंशेपि किं नेष्यते। अन्यथा बुद्धेर्नित्यत्वे मोक्षाभावोऽनित्यत्वे 

<B1>
तत्पूर्वमसंसारापत्ति-। नन्वचेतनायाः प्रकृतेः कार्यत्वात्् बुद्धेरचेतनत्वम्। कार्यकारणयोस्तादात्म्यादिति चेन्न। असिद्धेः, कर्तुर्जन्यत्वे मानाभावात््। वीतरागजन्मादर्शनादनादित्वम््। अनार्दर्नाशासंभवान्नित्यत्वम्् तत्किं प्रकृत्यादिकल्पनेन। 

<B1>
धर्माधर्माश्रयोऽध्यक्षो विशेषगुणयोगतः।। 49।।
				प्रवृत्त्याद्यनुमेयोऽयं रथगत्येव सारथिः। 
	नच 'प्रकृतेः क्रियमाणानि गुणैःकर्माणि सर्वशः। अहंकारविमूढात्मा कर्ताहमिति मन्यत' इत्यनेन विरोध इति वाच्यम््। प्रकृतेरदृष्टस्य गुणैरदृष्टडजन्यैरिच्छादिभिः कर्ताहमेवेत्यस्य तदर्थत्वात््। 'तत्रैवं सति कर्तारमात्मानं केवलं तु य' इत्यादिवदता भगवता प्रकटीकृतोयमुपरिष्टादाशय इति संक्षेपः। धर्माधर्मेति। आत्मेत्यनुषज्यते। शरीरस्य तदाश्रयत्वे देहान्तरकृतकर्मणां देहान्तरे भोगानुपपत्तेः। विशेषेति। 

<B1>
अहङ्कारस्याश्रयोऽयं मनोमात्रस्य गोचरः।। 50।। 
योग्यविशेषगुणस्य ज्ञानसुखादेः संबन्धेनात्मनः प्रत्यक्षत्वं संभवति न त्वन्यता। अहं जानेऽहं करोमीत्यादिप्रतीतेः।। 49।। प्रवृत्त्येति। अयं आत्मा परदेहादौ प्रवृकत्त्यादिनाऽनुमीयते। प्रवृत्तिरत्र चेष्टा। ज्ञानेच्छाप्रयत्नादीनां देहेऽभावस्योक्तप्रायत्वात्् चेष्टायाश्च प्रयत्नसाध्यत्वाच्चेष्टया प्रयत्नवानात्मानुमीयत इति भावः। अत्र दृष्टान्तमाह---रथेति। यद्यपि रथकर्म चेष्टा न भवति तथापि तेन कर्मणा सारथिर्यथानुमीयते तथा चेष्टात्मकेन कर्मणा परात्मानुमीयत इति भावः। अहङ्कारस्येति। अहङ्कारोऽहमिति प्रत्ययः तस्याश्रयो विषय

<B1>
विभुर्बुद्ध्यादिगुणवान्् बुद्धिस्तु द्विवीधा मता।
				अनुभूतिः स्मृतिश्च स्यादनुभूतिश्चतुर्विधा।। 51।।
आत्मा न शरीरादिरिति। मन इति। मनोभिन्नेन्द्रियजन्यप्रत्यक्षाविषयः मानसप्रत्यक्षविषयश्चेत्यर्थः। रूपाद्यभावेनेन्द्रियान्तरायोग्यत्वात््।। 50।। विभुरिति। विभुत्वं परममहत्परिमाणवत्त्वम््। तच्च पूर्वमुक्तमपि स्पष्टार्थमुक्तम््। बुद्ध्यादिगुणवानिति। बुद्धिसुखदुःखेच्छादयश्चतुर्दशगुणाःपूर्वमुक्तावेदितव्याः। अत्रैव प्रसङ्गात्कतिपयं बुद्धेः प्रपञ्चं दर्शयति---बुद्धिस्त्विति। 

<B1>
प्रत्यक्षमप्यनुमितिस्तथोपमितिशब्दजे। 
बुद्धिस्त्विति। द्वैविध्यं व्युत्पादयति---अनुभूतिरिति। एतासां चतसृणां करणानि चत्वारि प्रत्यक्षानुमानोपमानशबदाः प्रमाणानीति सूत्रोक्तानि वेदितव्यानि। इन्द्रियजन्यं ज्ञानं प्रत्यक्षम््। यद्यपि मनोरूपेन्दियजन्यं सर्वमेव ज्ञानं

<B1>
तथापीन्द्रियत्वेन रूपेणेन्द्रियाणां यत्र ज्ञाने करणत्वं तत्प्रत्यक्षमिति विवक्षितम््। ईश्वरप्रत्यक्षं तु न लक्ष्यम््। "इन्द्रियार्थसन्निकर्षोत्पन्नं ज्ञानमव्यपदेश्यमव्यभिचारि व्यवसायात्मकं 

<B1>
प्रत्यक्ष" मितिसूत्रे तथैवोक्तत्वात््। अथवा ज्ञानाकरणकं ज्ञानं 

<B1>
प्रत्यक्षम््। अनुमितौ व्याप्तिज्ञानस्य उपमितौ सादृश्यज्ञानस्य शाब्दबोधे पदज्ञानस्य स्मृतावनुभवस्य करणत्वात्तत्र नातिव्याप्तिः। इदं लक्षणमीश्वरप्रत्यक्षसाधारणम््। परामर्शजन्यं
<B1>
ज्ञानमनुमितिः। यद्यपि परामर्शप्रत्यक्षादिकं परामर्शजन्यं तथापि परामर्शजन्यं हेत्वविषयकं ज्ञानमनुमितिः। नच कादाचित्कहेतुविषयकानुमितावव्याप्तिरिति वाच्यम््। तादृशज्ञानवृत्त्यनुभवत्वव्याप्यजातिमत्त्वस्य विवक्षितत्वात््। अथवा व्याप्तिज्ञानकरणकं ज्ञानमनुमितिः। एवं सादृश्यज्ञानकरणकं

<B1>
घ्राणजादिप्रभेदेन प्रत्यक्षं षड््विधं मतम््।। 52।। 
ज्ञानमुपमितिः। पदज्ञानकरणकं  ज्ञानं शाबदबोधः। वस्तुतो यं काचिदनुमितिव्यक्तिमादाय तद्व्यक्तिवृत्तिप्रत्यावृत्तिजातमत्त्वमनुमितित्वम््। एवं यत्किंचित्प्रत्यक्षादिकमादाय तद्व्यक्तिवृत्त्यनुमित्यवृत्तिजातिमत्त्वं प्रत्यक्षत्वादिकं वाच्यमिति। जन्यप्रत्यक्षं विभजते---घ्राणजादीति। घ्राणजं रासनं चाक्षुषं स्पार्शनं श्रौत्रं मानसमिति ष़ड््विधं प्रत्यक्षम््। नचेश्वरप्रत्यक्षस्याविभजनान्न्यूनत्वं,

<B1>
घ्राणस्य गोचरो गन्धो गन्धत्वादिरप स्मृतः। 
				तथा रसो रसज्ञायास्तथा शब्दोऽपि च श्रुतेः।। 53।।
जन्यप्रत्यक्षस्यैव निरूपणीयत्वादुक्तसूत्रानुसारात््।। 51।। 52।। गोचर इति। ग्राह्य इत्यर्थः। गन्धत्वादिरित्यादिपदात्सुरमित्वादिपरिग्रहः। गन्धस्य प्रत्यक्षत्वात्तद्वृत्तिजातिरपि प्रत्यक्षा गन्धाश्रयग्रहणे तु घ्राणस्यासामर्थ्यमिति बोध्यम्। तथा रस इति। रसत्वादिसहित इत्यर्थः। तथा शब्दोऽपि शब्दत्वादिसहितः। गन्धो रसश्चोद्भूतो बोध्यः।। 53।। उद्भूतरूपमिति। ग्रीष्मोष्मादावनुद्भूतरूपमिति न तत्प्रत्यक्षम््।

<B1>

उद्भूतरूपं नयनस्य गोचरो
					द्रव्याणि तद्वन्ति पृथकत्वसंख्ये। 
					विभागसंयोगपरापरत्व-
					स्नेहद्रवत्वं परिमाणयुक्तम््।। 54।।
					क्रियां जातिं योग्यवृत्तिं समवायं च तादृशम््। 
					गृह्णाति चक्षुःसंबन्धादालोकोद्भूतरूपयोः।।55।। 
					उद्भूतस्परशवद्द्रव्यं गोचरः सोऽपि च त्वचः। 
					रूपान्यच्चक्षुषो योग्यं रूपमत्रापि कारणम््।। 56।। 
तद्वन्ति उद्भूतरूपवन्ति। योग्येति। पृथक्त्वादिकमपि योग्यवृत्तितया बोध्यम््। तादृशं योग्यव्यक्तिवृत्तिम््। चक्षुर्योग्यत्वमेव कथं तदाह---गृह्णातीति। आलोकसंयोग उद्भतरूपं च चाक्षुषप्रत्यक्षे कारणम््। तत्र द्रव्यचाक्षुषं प्रति तयोः समवायसंबन्धेन कारणत्वं द्रव्यसमवेतरूपादिप्रत्यक्षे स्वाश्रयसमवायसंबन्धेन द्रव्यसमवेतसमवेतस्य रूपत्वादेः प्रत्यक्षे स्वाश्रय समवेतसमवायसंबन्धेनेति।। 54।। 55।। उद्भूतेति। उद्भूतस्पर्शवद्द्रव्यं त्वचो गोचरः। सोपि उद्भूतस्पर्शोऽपि स्पर्शत्वादिसहितः। रूपान्यदिति। रूपभिन्नं रूपत्वादिभिन्नं

<B1>
द्रव्याध्यक्षे त्वचो योगो मनसा ज्ञानकारणम््। 
यच्चक्षुषो योग्यं तत्् त्वगन्द्रियस्यापि ग्राह्यम््। तथाच पृथक्त्वसंख्यादयो ये चक्षुर्ग्राह्या उक्ता एवं क्रियाजातयो योग्यवृत्तयः त्वचो ग्राह्या इत्यर्थः। अत्रापि त्वगिन्द्रियजन्यद्रव्यप्रत्यक्षेऽपि रूपं कारणम््। तथाच बहिरिन्द्रियजन्यद्रव्यप्रत्यक्षे रूपं कारणम््। नवीनास्तु बहिरिन्द्रियजन्यद्रव्यप्रत्यक्षमात्रे न रूपं कारणं, प्रमाणाभावात््, किंतु चाक्षुषप्रत्यक्षे रूपं, स्पार्शनप्रत्यक्षे स्पर्शः, कारणम््, अन्वयव्यतिरेकात््। बहिरिन्द्रियजन्यद्रव्यप्रत्यक्षमात्रे किं कारणमिति चेत््, न किञ्चित््, आत्मावृत्तिशब्दभिन्नविशेषगुणवत्त्वं वा प्रयोजकमस्तु। रूपस्य कारणत्वे लाघवमिति चेन्न। वायोस्त्वागिन्द्रियेणाग्रहणप्रसङ्गात््। इष्टापत्तिरिति चेत््।

<B1>
उद्भूतस्पर्श एव लाघवात्कारणमस्तु। प्रभाया अप्रत्यक्षेत्विष्टापत्तिरित्येव किन्न्सायत््? तस्मात्प्रमां पश्यामीतिवत्् वायुं स्पृशामीति प्रत्ययसम्भवात्् वायोरपि प्रत्यक्षत्वं सम्भवत्येव, बहिरिन्द्रियजन्यद्रव्यप्रत्यक्षमात्रे न रूपस्य नवा स्पर्शस्य हेतुत्वम््। वायुप्रभयोरेकत्वं गृह्यत एव, क्वचिद्द्वत्वादिकमपि,

<B1>
क्वचित्् संख्यापरिमाणाद्यग्रहो दोषादित्याहुः।। 56।। 

<B1>
त्वचोयोग इति। त्वङ्भनःसंयोगो ज्ञानसामान्येकारणमित्यर्थः। किं तत्र प्रमाणं? सुषुप्तिकाले त्वचं तयक्त्वा पुरीततिवर्तमानेन मनसा ज्ञानाजननमिति। ननु सुषुप्तिकाले किं ज्ञानं भविष्यति, अनुभवरूपं समरणरूपं वा? नाद्यः, अनुभवसामग्र्यभावात््। तथाहि प्रत्यक्षे चक्षुरादिना। मनःसंयोगस्य हेतुत्वात्तदभावादेव न चाक्षुषादिप्रत्यक्षम््। ज्ञानादेरभावादेव न मानसं प्रत्यक्षं, ज्ञानाद्यभ्वे च आत्मनोपि न प्रत्यक्षमिति। 

<B1>
व्याप्तिज्ञानाभावादेव नानुमितिः, सादृश्यज्ञानाभावान्नोपमितिः, पदज्ञानाभावान्न शाब्दबोधः, इत्यनुभवसामग्र्यभावान्नानुभवः। उद्बोधकाभावाच्च न स्मरणम््। मैवम््। सुषुप्तिप्राककालोत्पन्नेच्छदिव्यक्तेस्तत्संबन्धेनात्मनश्च प्रत्यक्षत्वप्रसङ्गात््, तदतीन्द्रियत्वे मानाभावात्् सुषुप्तिप्राक्काले निर्विकल्पकमेव नियमेव

<B1>
जायते इत्यत्रापि प्रमाणाभावात््। अथ ज्ञानमात्रे त्वङ्भनः---संयोगस्य यदि कारणत्वं तदा रासनचाक्षुषादिप्रत्यक्षकाले त्वाचप्रत्यक्षं स्यात्् विषयत्वक्संयोगस्य त्वङ्भनःसंयोगस्य च सत्त्वात्् परस्परप्रतिबन्धादेकमपि वा न स्यादिति। अत्र केचित्् पूर्वोक्तयुक्त्या त्वङ्भनःसंयोगस्य ज्ञानहेतुत्वे सिद्धेचाक्षुषादिसामग्र्याः स्पार्शनादिप्रतिबन्धकत्वमनुभवानुरोधात्कल्प्यते इति। अन्येतु सुषुप्त्यनुरोधेन चर्ममनःसंयोगस्य ज्ञानहेतुत्वं कल्प्यते चाक्षुषादिप्रत्यक्षकाले त्वङ्भनःसंयोगाभामनोग्राह्यं 

<B1> 
मनोग्राह्यं सुखं दुःखमिच्छा द्वेषो मतिः कृतिः।। 57।।
त्वान्न त्वाचप्रत्यक्षमिति।। मनोग्राह्यमिति। मनोजन्यप्रत्यक्षविषय इत्यर्थः। मतिर्ज्ञानम््। कृतिर्यत्नः। एवं सुखत्वदुः---खत्वादिकमपि मनोग्राह्यम््। एवमात्मापि मनोग्राह्यः किंतु मनोमात्रस्य गोचर इत्यनेन पूर्वमुक्तत्वादत्र नोक्तः।। 57।। चक्षुःसंयोगाद्यनन्तरं घट इत्याकारकं घटत्वादिविशिष्टं ज्ञानं न संभवति पूर्वं विशेषणस्य घटत्वादेर्ज्ञानाभावात्् विशष्टबुद्धौ विशेषणज्ञानस्य कारणत्वात््। तथाच प्रथमतः घटघटत्वयोर्वैशिष्ट्यानवगाह्येव ज्ञानं जायते तदेव निर्विकल्पकं तच्च

<B1>
न प्रत्यक्षम््। तथाहि----वैशिष्ट्यानवगाहिज्ञानस्य प्रत्यक्षं न भवति। घटमहं जानामीति प्रत्ययात््। तत्रात्मनि  ज्ञानं प्रकारीभूय भासते, ज्ञाने घटः, तत्र घटत्वं, यः प्रकारः स एव विशेषणमित्युच्यते विशेषणे यद्विशेषणं यद्विशेषणं तद्विशेषणतावच्छेदकमित्युच्यते विशेषणतावच्छेदकप्रकारकं ज्ञानं विशिष्टवैशिष्ट्यज्ञाने कारणं निर्विकल्पके च घटत्वादिकं न प्रकारस्तेन घटत्वादिविशिष्टघटादिवैशिष्ट्यभानं

<B1>
ज्ञाने न संभवति घटत्वाद्यप्रकारकं च घटादिविशिष्टज्ञानं न संभवति जात्यखण्डोपाध्यतिरिक्तपदार्थज्ञानस्य किंचिद्धर्मप्रकारकत्वनियमात््। महत्त्वमिति। 

<B1>
ज्ञानं यन्निर्विकल्पाख्यं तदतीन्द्रियमिष्यते। 
				 महत्तवं षड््विधे हेतुरिन्द्रियं करणं मतम््।। 58।। 
द्रव्यप्रत्यक्षे महत्त्वं समवायसंबन्धेन कारणम््। द्रव्यसमवेतानां गुणकर्मसामान्यानां प्रत्यक्षे स्वाश्रयसमवायसंबन्धेन, द्रव्यसमवेतसमवेतानां गुणत्वकर्मत्वादीनां प्रत्यक्षे स्वाश्रयसमवेतसमवायसंबन्धेन कारणमिति। इन्द्रियमिति। अत्रापि षड््विध इत्यनुषज्यते। इन्द्रियत्वं न जातिः, पृथिवीत्वादिना सांकर्यात््। किंतु शब्देतरोद्भूतविशेषगुणानाश्रयत्वे सति ज्ञानकारणमनःसंयोगाश्रयत्वमिन्द्रियत्वम््। आत्मादिवारणाय सत्यन्तम््। उद्भूतविशेषगुणस्य श्रोत्रे सत्वाच्छब्देतरेति। 

<B1>
विशेषगुणस्य रूपादेश्चक्षुरादावपि सत्वादुद्भूतेति। उद्भूतत्वं न जातिः, शुक्लत्वादिना साङ्कर्यात््। न च शुक्लत्वादिव्याप्यं नानैवोद्भूतत्वमिति वाच्यम््। उद्भूतरूपत्वादिना चाक्षुषादौ जनकत्वानुपपत्तेः। किंतु शुक्लत्वादिव्याप्यं नानैवानुद्भूतत्वं तदभावकूटश्चोद्भूतत्वं तच्च संयोगादावप्यस्ति तथाच शब्देतरोद्भूतगुणः संयोगादिश्चक्षुरादावप्यस्त्यतो विशेषेति। कालादिवारणाय विशेष्यदलम््। इन्द्रियावयवविषयसंयोगस्यापि प्राचां मते प्रत्यक्षजनकत्वादिन्द्रियावयववारणाय, नवीनमते कालादौ रूपाभावप्रत्यक्षे सन्निकर्षघटकतया कारणीभूतचक्षुःसंयोगाश्रयस्य कालादेर्वारणाय मनःपदम््। 

<B1>
विषयेन्द्रियसंबन्धो व्यापारः सोऽपि षड््विधः। 
				द्रव्यग्रहस्तु संयोगात्संयुक्तसमवायतः।। 59।। 
ज्ञानकारणमित्यपि तद्वारणायैव। करणमिति। असाधारणं कारणं करणम््। असाधारणत्वं व्यापारवत्त्वम्।।58।। विषयेन्द्रियसंबन्ध इति। व्यापारः संनिकर्षः। षड्विधं संनिकर्षमुदाहरणद्वारा प्रदर्शयति---द्रव्यग्रह इति। द्रव्यप्रत्यक्षमिन्द्रियसंयोगजन्यम््। द्रव्यसमवेतप्रत्यक्षमिन्द्रियसंयुक्तसमवायजन्यम््।

<B1>
द्रव्येषु समवेतानां तथा ततसमवायतः। 
				  तत्रापि समवेतानां शब्दस्य समवायतः।। 60।। 
मिन्द्रियसंयुक्तसमवायजन्यम््। एवमग्रेऽपि। वस्तुतस्यु द्रव्यचाक्षुषं प्रति चक्षुःसंयोगः कारणं, द्रव्यसमवेतचाक्षुषं प्रति चक्षुःसंयुक्तसमवायः कारणं, द्रव्यसमवेतसमवेतचाक्षुषं प्रति चक्षुःसंयोकुतसमवेतसमवायः, एवमन्यत्रापि विशिष्यैव कार्यकारणभावः। परंतु पृथिवीपरमाणुनीले नीलत्वं, पृथिवीपरमाणौ पृथिवीत्वं च चक्षुषा कथं न गृह्यते? तत्र परम्परयोद्भूतरूपसंबन्धस्य 

<B1>
महत्त्वसंबन्धस्य च सत्वात््। तथाहि नीले नीलत्वजातिरेकैव घटनीले परमाणुनीले च वर्तते तथाच महत्त्वसंबन्धो घटनीलमादाय वर्तते उद्भूतरूपसंबन्धस्तूभयमादायैव वर्तते। एवं पृथिवीत्वेपि घटादिकमादाय महत्त्वसंबन्धो बोध्यः। एवं वायौ तदीयस्पर्शादौ च सत्तायाश्चाक्षुषप्रत्यक्षं स्यात््, तस्मादुद्भूतरूपावच्छिन्नमहत्त्वावच्छिन्नचक्षुःसंयुक्तसमवायस्य द्रव्यसमवेतचाक्षुषे कारणत्वं वाच्यम््। इत्थंच परमाणुनीलादौ न नीलत्वादिग्रहः परमाणौ चक्षुःसंयोगस्य महत्त्वावच्छिन्नत्वाभावात््। 

<B1>
एवं वाय्वादौ न सत्तादिचाक्षुषं तत्र चक्षुःसंयोगस्य रूपावच्छिन्नत्वाभावात््। एवं यत्र घटस्य पृष्ठावच्छेदेनालोकसंयोगः चक्षुःसंयोगस्त्वग्रावच्छेदेन तत्र घटप्रत्यक्षाभावादालोकसंयोगावच्छिन्नत्वं चक्षुःसंयोगे विशेषणं देयम््। एवं द्रव्यस्पार्शनप्रत्यक्षे त्वक्संयोगः कारणम््। द्रव्यसमवेतस्पार्शनप्रत्यक्षे त्वक्संयुक्तसमवायः। द्रव्यसमवेतसमवेतस्पार्शनप्रत्यक्षे त्वक्संयुक्तसमवेतसमवायः। अत्रापि महत्त्वावच्छिन्नत्वमुद्भूतस्पर्शावच्छिन्नत्वं च पूर्ववदेव बोध्यम््। एव गन्धप्रत्यक्षे घ्राणसंयुक्तसमवायः, गन्धसमवेतस्य घ्राणजप्रत्यक्षे घ्राणसंयुक्तसमवेतसमवायः। रासनप्रत्यक्षे रसनासंयुक्तसमवायः, रससमवेतरासनप्रत्यक्षे रसनासंयुक्तसमवेतसमवायः कारणम््। 

<B1>
शब्दप्रत्यक्षे श्रोत्रावच्छिन्नसमवायः, शब्दसमवेतश्रावणप्रत्यक्षे श्रोत्रावच्छिन्नसमवेतसमवायः कारणम््। अत्र सर्वं प्रत्यक्षं लौकिकं बोध्यम््। वक्ष्यमाणमलौकिकप्रत्यक्षमिन्द्रियसंयोगादिकं विनापि संभवति। एवमात्मप्रत्यक्षे मनःसंयोगः, आत्मसमवेतमानसप्रत्यक्षे मनःसंयुक्तसमवायः, आत्मसमवेतसमवेतमानसप्रत्यक्षे मनःसंयुक्तसमवेतसमवायः कारणम््। अभावप्रत्यक्षे समवायप्रत्यक्षे चेन्द्रियसंबद्धविशेषणता हेतुः वैशेषिकमते तु समवायो न प्रत्यक्षः। अत्र यद्यपि विशेषणता

<B1>
तद्वृत्तीनां समवेतसमवायेन तु ग्रहः। 
				    विशेषणतया तद्वदभावानां ग्रहो भवेत््।। 61।।
नानाविधा, तथा हि भूतलादौ घटाद्यभावः संयुक्तविशेषणतया गृह्यते। संख्यादौ रूपाद्यभावः संयुक्तसमवेतविशेषणतया संख्यात्वादौरूपाद्यभावः संयुक्तसमवेतसमवेतविशेषणतया, शब्दाभावः केवलश्रोत्रावच्छिन्नविशेषणतया, कादौ स्वात्वाद्यभावः श्रोत्रावच्छिन्नसमवेतविशेषणतया एवं कत्वाद्यवच्छिन्नाभावे गत्वाभावादिकं श्रोत्रावच्छिन्नविशेषणविशेषणतया, घटाभावादौ पटाभावः 
चक्षुःसंयुक्तविशेषणविशेषणतया, एवमन्यत्राप्यूह्यं, तथापि विशेषणतात्वेन एकैव

<B1>
यदि स्यादुप्रलभ्येतेत्येवं यत्र प्रसज्यते। 
				  प्रत्यक्षं समवायस्य विशेषणतय भवेत््।। 62।। 
सा गण्यते, अन्यथा षोढा सन्निकर्ष इति प्राचां प्रवादो व्याहन्येतेति। अत्राभावप्रत्यक्षे योग्यानुपलब्धिः कारणम््। तथाहि भूतलादौ घटादिज्ञाने जाते घटाभावादिकं न ज्ञायते तेनाभावोपलम्भे प्रतियोग्युपलम्भाभावः कारणम््। तत्र 

<B1>
योग्यताप्यपेक्षिता, सा च प्रतियोगिसत्त्वप्रसंजनप्रसंजितप्रतियोगिकत्वरूपा, तदर्थश्च प्रतियोगिनो घटादेः सत्त्वप्रसक्त्याप्रसंजित उपलम्भरूपः प्रतियोगी यस्य सोऽभावप्रत्यक्षे हेतुः, तथा हि---यत्रालोकसंयोगादिकं वर्तते तत्र यद्यत्र घटः स्यात्तर्हि

<B1>
उपलभ्येतित्यापादयितुं शक्यते तत्र घटाभावादेः प्रत्यक्षं भवति,

<B1>
अन्धकारे तु नापादयितुं शक्यते, तेन घटाभावादेरन्धकारे न 

<B1>
चाक्षुषप्रत्यक्षं, स्पार्शनप्रत्यक्षं तु भवत्येव, आलोकसंयोगं

<B1>
विना स्पार्शनप्रत्यक्षस्यापादयितुं शक्यत्वात््। गुरुत्वादिकं यदयोग्यं तदभावस्तु न योग्यः, तत्र गुरुत्वादिप्रत्यक्षस्यापादयितुमशक्यत्वात््, 

<B1>
यितुमशक्यत्वात््, वायावुद्भूतरूपाभावः, पाषाणे सौरभाभावः, गुडे तिक्ताभावः, वह्नावनुष्णत्वाभावः, श्रोत्रे शब्दाभावः, 

<B1>
आत्मनि सुखाद्यभावः, एवमादयस्तत्तदिन्द्रियैर्गृह्यन्ते तत्तत्प्रत्यक्षस्यापादयितुं शक्यत्वात््। संसर्गाभावप्रत्यक्षे प्रतियोगिनो

<B1>
योग्यता, अन्योन्याभावप्रत्यक्षेऽधिकरणयोग्यतापेक्षिता अतस्तम्भादौ पिशाचादिभेदोऽपि चक्षुषा गृह्यते

<B1>
अलौकिकस्तु व्यापारस्त्रिविधः परिकीर्तितः। 
				सामान्यलक्षणो ज्ञानलक्षणो योगजस्तथा।। 63।।
।। 59।। 60।। 61।। 62।। एवं प्रत्यक्षं लौकिकालौकिकभेदेन द्विविधं तत्र लौकिकप्रत्यक्षे षोढासंनिकर्षो वर्णितः अलौकिकसंनिकर्षस्त्विदानीमुच्यते---अलौकिकस्त्विति। व्यापारः सन्निकर्षः। सामान्यलक्षण इति। सामान्यं लक्षणं यस्येत्यर्थः। तत्र लक्षणपदेन यदि स्वरूपमुच्यते तदा सामान्यस्वरूपा प्रत्यासत्तिरित्यर्थो लभ्यते, तच्चेन्द्रियसंबद्धविशेष्यकज्ञानप्रकारीभूतं 

<B1>
बोध्यं, तथा हि---यत्रेन्द्रियसंयुक्तो धूमादिस्तद्विशेष्यकं धूम इति ज्ञानं यत्र जातं तत्र ज्ञाने धूमत्वं प्रकारस्तत्र धूमत्वेन संनिकर्षेण धूमा इत्येवं रूपं सकलधूमविषयकं ज्ञानं जायते। अत्र यदीन्द्रियसंबद्धप्रकारीभूतमित्येवोच्यते तदा धूलीपटले धूमत्वभ्रमानन्तरं सकलधूमविषयकं ज्ञानं न स्यात्् तत्र धूमत्वेन सह इन्द्रियसंबन्धाभावात््। मन्मते त्विन्द्रियसंबद्धं धूलीपटलं तद्विशेष्यकं धूम

<B1>
इतिज्ञानं तत्र प्रकारीभूतं धूमत्वं प्रत्यासत्तिः। इन्द्रियसंबन्धश्च लौकिको ग्राह्यः। इदंच बहिरिन्द्रियस्थले, मानसस्थले

<B1>
तु ज्ञानप्रकारीभूतं सामान्यं प्रत्यासत्तिः।। 63।। परन्तु समानानां भावः सामान्यं तच्च क्वचिन्नित्यं धूमत्वादि क्वचिच्चानित्यं घटादि यत्रैको घटः संयोगेन भूतले समवायेन कपाले वा ज्ञातस्तदनन्तरं सर्वेषामेव तद्धटादिमतां भूतलादीनां कपालादीनां वा ज्ञानं भवति, तत्रेदं बोध्यम््। परन्तु


आसत्तिराश्रयाणां तु सामान्यज्ञानमिष्यते। 
				 तदिन्द्रियजतद्धर्मबोधसामग्र्यपेक्षते।। 64।।
	सामान्यं येन संबन्धेन ज्ञायते तेन संबन्धेनाधिकरणानां प्रत्यासत्तिः। किंतु यत्र तद्धटनाशानन्तरं तद्धटवतः स्मरणं जातं तत्र सामान्यलक्षणया सर्वेषां तद्धटवतां भानं न स्यात्् सामान्यस्य तदानीमभावात््। किचेन्द्रियसंबद्धविशेष्यकं घट इति ज्ञानं यत्र जातं तत्र परदिने इन्द्रियसंबन्धं विनापि तादृशज्ञानप्रकारीभूतसामान्यस्य सत्त्वात्् तादृशज्ञानं कुतो न जन्यते तस्मात्सामान्यविषयकं ज्ञानं प्रत्यासत्तिः न तु सामान्यमित्याह---आसत्तिरिति। आसत्तिः प्रत्यासत्तिरित्यर्थः। तथा च सामान्यलक्षणमित्यत्र लक्षणशब्दस्य विषयोऽर्थः तेन सामान्यविषयकं ज्ञानं प्रत्यासत्तिरित्यर्थो लभ्यते। ननु चक्षुःसंयोगादिकं विनापि सामान्यज्ञानं यत्र वर्तते तत्र सकलघटादीनां चाक्षुषप्रत्यक्षं स्यादत आह---तदिति। अस्यार्थः। यदा बहिरिन्द्रियेण समान्यलक्षणया ज्ञानं जननीयं तदा यत्किञ्चिद्धर्मिणि तत्सामान्यस्य तदिन्द्रियजन्यज्ञानस्य सामग्र्यपेक्षिता, सा च सामग्री चक्षुःसंयोगालोकसंयोगादिकं तेनान्धकारादौ चक्षुरादिना तादृशं ज्ञानं न जन्यते।। 64।। ननु ज्ञानलक्षणाप्रत्यासत्तिर्यदि ज्ञानरूपा सामान्यलक्षणापि ज्ञानरूपा तदा तयोर्भेदो न स्यादत आह--विषयीति। सामान्यलक्षणाप्रत्यासत्तिर्हि तदाश्रयस्य ज्ञानं जनयति ज्ञानलक्षणाप्रत्यासत्तिस्तु यद्धिषयकं ज्ञानं तस्यैव प्रत्यासत्तिः। अत्रायमर्थः---प्रत्यक्षे सन्निकर्षं विना भानं न संभवति तथाच सामान्यलक्षणां विना धूमत्वेन सकलधूमानां वह्नित्वेन सकलवह्नीनां च भानं कथं भवेत्् तदर्थं सामान्यलक्षणा स्वीक्रियते। नच सकलवह्निधूमभानाभावे का क्षतिरिति वाच्यम््। प्रत्यक्षधूमे वह्निसंबन्धस्य गृहीतत्वात्् अन्यधूमस्य चानुपस्थितत्वात्् धूमो वह्निव्याप्यो नवेति संशयानुपपत्तेः। मन्मते तु सामान्यलक्षणया सकलधूमोपस्थितौ कालान्तरीयदेशान्तरीयधूमे वह्निव्याप्यत्वसंदेहः संभवति। न च सामान्यलक्षणास्वीकारे प्रमेयत्वेन सकलप्रमेयज्ञाने जाते सार्वज्ञापत्तिरिति वाच्यम््। प्रमेयत्वेन सकलप्रमेयज्ञाने जातेऽपि विशिष्य सकलपदार्थानामज्ञातत्वेन सार्वज्ञ्याभावात््। एवं ज्ञानलक्षणाया अस्वीकारे सुरभिचन्दनमिति ज्ञाने सौरभस्य ज्ञानं
योगजो द्विविधः प्रोक्तो युक्तयुञ्जानभेदतः।। 65।।
कथं स्यात््। यद्यपि सामान्यलक्षणयापि सौरभस्य भानं संभवति तथापि सौरभत्वस्य भानं ज्ञानलक्षणया। एवं यत्र
युक्तस्य सर्वदा भानं चिन्तासहकृतोऽपरः।
धूमत्वेन धूलीपटलं ज्ञातं तत्र धूलीपटलस्यानुव्यव1साये भानं ज्ञानलक्षणया। योगज इति। योगाभ्यासजनितो धर्मविशेषः श्रुतिस्मृतिपुराणादिप्रतिपाद्य इत्यर्थः। युक्तयुञ्जानरपयोगिद्वैविध्याद्धर्मस्यापि द्वैविध्यमिति भावः।।65।। युक्तस्येति। युक्तस्य तावद्योगजधर्मसहायेन मनसा आकाशपरमाण्वादिनिखिलपदार्थगोचरं ज्ञानं सर्वदैव भवितुमर्हति द्वितीयस्य चिन्ताविशेषोऽपि सहकारीति।। इति श्रीविश्वनाथपञ्चाननभट्टाचार्यविरचितायां सिद्धान्तमुक्तावल्यां प्रत्यक्षपरिच्छेदः।।1।।

अथानुमानखण्डम्् 2
व्यापारस्तु परामर्शः करणं व्याप्तिधीर्भवेत््।।66।।
			     अनुमायां ज्ञायमानं लिङ्गं तु करणं नहि। 
	अनुमितिं व्युत्पादयति---व्यापारस्त्विति। अनुमायां अनुमितौ व्याप्तिज्ञानं करणं परामर्शे व्यापारः। तथाहि---येन पुरुषेण महानसादौ धूमे वह्निव्याप्तिर्गृहीता पश्चात्् स एव पुरुषः क्वचित्पर्वतादावविच्छिन्नमूलां धूमरेखां पश्यति तदनन्तरं धूमो वह्निव्याप्य इत्येवरूपं व्याप्तिस्मरणं तस्य भवति पश्चाच्च वह्निव्याप्यधूमवानयमिति ज्ञानं भवति स एव परामर्श इत्युच्यते तदनन्तरं पर्वतो 
वह्निमानित्यनुमितिर्जायते। अत्र प्राचीनास्तु----व्याप्यत्वेन ज्ञायमानं लिङ्गमनुमितिकरणमिति
अनागतादिलिङ्गेन न स्यादनुमितिस्तदा।। 67।।
			    व्याप्यस्य पक्षवृत्तित्वधीः परामर्श उच्यते। 
वदन्ति तद्दूषयति---ज्ञायमानमिति। लिङ्गस्यानुमित्यकरणत्वे युक्तिमाह---अनागतादीति। यद्यनुमितौ लिङ्गं करणं स्यात्तदानागतेन लिङ्गेन विनष्टेन चानुमितिर्न स्यादनुमिति करणस्य लिङ्गस्य तदानीमभावादिति।।66।।67।। व्याप्यस्येति। व्याप्तिविशिष्टस्य पक्षेण सह वैशिष्ट्यावगाहिज्ञानमनुमितौ जनकम््। तच्च पक्षे व्याप्य इति ज्ञानं पक्षो व्याप्यवानिति ज्ञानं वा। अनुमितिस्तु पक्षे व्याप्य इति ज्ञानात्् पक्षे साध्यमित्याकारिका पक्षो व्याप्यवानिति ज्ञानात्् पक्षः साध्यवानित्याकारिका। द्विविधादपि परामर्शात्् पक्षः साध्यवानित्येवानुमितिरित्यन्ये। ननु वह्निव्याप्यधूमवान्पर्वत इति ज्ञानं विनापि यत्र पर्वतो धूमवानिति प्रत्यक्षं ततो वह्निव्याप्यो धूम इति स्मरणं तत्र ज्ञानद्वयादेवानुमितेर्दर्शनात्् व्याप्तिविशिष्टवैशिष्ट्यावगाहिज्ञानं सर्वत्र न कारणं किंतु व्याप्यतावच्छेदकप्रकारकपक्षधर्मताज्ञानत्वेन कारणत्वस्यावश्यकत्वात्् तत्र विशिष्टज्ञानकल्पने गौरवाच्चेति चेन्न। व्याप्यतावच्छेदकाज्ञानेऽपि वह्निव्याप्यवानिति ज्ञानादनुमित्युत्पत्तेर्लाघवाच्च व्याप्तिप्रकारकपक्षधर्मताज्ञानत्वेन हेतुत्वम््। किंच धूमवान्् पर्वत इति ज्ञानादनुमित्यापत्तिः व्याप्यतावच्छेदकीभूतधूमत्वप्रकारकस्य पक्षधर्मताज्ञानस्य सत्त्वात््। नच गृह्यमाणव्याप्यतावच्छेदकप्रकारकपक्षधर्मताज्ञानस्य हेतुत्वमिति वाच्यम््। चैत्रस्य व्याप्तिग्रहे मैत्रस्य पक्षधर्मताज्ञानात्् अनुमितिः स्यात््। यदि तत्पुरुषीयगृह्यमाणव्याप्यतावच्छेदकप्रकारकं तत्पुरुषीयपक्षधर्मताज्ञानं तत्पुरुषीयानुमितौ हेतुरित्युच्यते तदानन्तकार्यकारणभावः। मन्मते तु समवायसंबन्धेन व्याप्तिप्रकारकपक्षधर्मताज्ञानं समवायसंबन्देनानुमितिं जनयतीति नानन्तकार्यकरणभावः। यदि तु व्याप्तिप्रकारकं पक्षधर्मताज्ञानं च स्वतन्त्रं कारणमित्युच्यते तु व्याप्तिप्रकारकं पक्षधर्मताज्ञानं च स्वतन्त्रं कारणमित्युच्यते तदा कार्यकारणभावद्वयम््, वह्निव्याप्यो धूमः आलोकवान्् पर्वत इति ज्ञानादप्यनुमितिः स्यात््। इत्थंच यत्र ज्ञानद्वयं तत्रापि विशिष्टज्ञानं कल्पनीयं फलमुखगौरवस्यादोषत्वात्। व्याप्यो नाम व्याप्त्याश्रयः तत्र व्याप्तिः केत्यत आह---व्याप्तिरिति। वह्निमान्् धूमादित्यादौ साध्यो वह्निः साध्यवान््
व्याप्तिः साध्यवद1न्यस्मिन्नसंबन्ध उदाहृतः।। 68।। 
महानसादिस्तदन्यो जलह्रदादिस्तदवृत्तित्वं धूमस्येति लक्षणसमन्वयः। धूमवान्् वह्नेरित्यादौ साध्यवदन्यस्मिंस्तप्तायः--पिण्डादौ वह्नेः सत्त्वान्नातिव्याप्तिः। अत्र येन संबन्धेन साध्यं तेन संबन्धेन साध्यवान्् बोध्यः। अन्यथा समवायसंबन्धेन वह्निमान्वह्नेरवयवस्तदन्यो महानसादिस्तत्र धूमस्य विद्यमानत्वादव्याप्तिप्रसङ्गात्। साध्यवदन्यश्च साध्यवत्त्वावच्छिन्नप्रतियोगिताकभेदावान्् बोध्यः। तेन यत्किंचिद्वह्निमतो महानसादेर्भिन्ने पर्वतादौ धूमसत्त्वेऽपि न क्षतिः। येन संबन्धेन हेतुता तेनैव संबन्धेन साध्यवदन्यावृत्तित्वं बोध्यम्। तेन साध्यवदन्यस्मिन्् धूमावयवे धूमस्य समवायसंबन्धेन सत्त्वेऽपि न क्षतिः। साध्यवदन्यावृत्तित्वं च साध्यवदन्यवृत्तित्वत्वावच्छिन्नप्रतियोगिताकाभावः। तेन धूमवान्् वह्नेरित्यत्र साध्यवदन्यजलह्रदादिवृत्तित्वाभावेऽपि नातिव्याप्तिः। अत्र यद्यपि द्रव्यं गुणकर्मान्यत्वविशिष्टसत्त्वादित्यादौ विशिष्टसत्तायाः शुद्धसत्तायाश्चैक्यात्् साध्यवदन्यस्मिन्् गुणादाववृत्तित्वं नास्ति तथापि हेतुतावच्छेदकरूपेणावृत्तित्वं वाच्यम्् हेतुतावच्छेदकं वृत्तितानवच्छेदकमिति फलितोऽर्थः।। 68।।
अथ वा हेतुमन्निष्ठविहाप्रतियोगिना।
				  साध्येन हेतोरैकाधिकरण्यं व्याप्तिरुच्येते।। 69।।
ननु केवलान्वयिनि ज्ञेयत्वादौ साध्ये साध्यवदन्यस्याप्रसिद्धत्वादव्याप्तिः। किंच सत्तावान् जातेरित्यादौ साध्यवदन्यस्मिन्् सामान्यादौ हेतुतावच्छेदकसंबन्धेन समवायेन वृत्तेरप्रसिद्धत्वादत आह---अथवेति। हेतुमति निष्ठा वृत्तिर्यस्य स तथा विरहोऽभावः तथा च हेत्वधिकरणवृत्तिर्योऽभावस्तदप्रतियोगिना साध्येन सह हेतोः सामानाधिकरण्यं व्याप्तिरुच्यते। अत्र यद्यपि वह्निमान्् धूमादित्यादौ 
हेत्वधिकरणपर्वतादिवृत्त्यभावप्रतियोगित्वं तत्तद्वह्न्यादेरस्तीत्यव्याप्तिः। नच समानाधिकरणवह्निधूमयोरेव व्याप्तिरिति वाच्यम््। तत्तद्वह्न्यादेरप्युभयाभावसत्त्वादेकसत्त्वेपि द्वयं नास्तीति प्रतीतेः गुणवान्् द्रव्यत्वादित्यादावव्याप्तिश्च। तथापि प्रतियोगितानवच्छेदकं यत्् साध्यतावच्छेदकं तदवच्छिन्नसामानाधिकरण्यं व्याप्तिरिति वाच्यम््। ननु रूपत्वव्याप्यजातिमद्वान्् पृथिवीत्वादित्यादौ साध्यतावच्छेदिका रूपत्वव्याप्यजातयस्तासां च शुक्लत्वादिजातीनां नीलघटादिवृत्त्यभावप्रतियोगितावच्छेदकत्वमस्तीत्यव्याप्तिरिति चेन्न। तत्र परम्परया रूपत्वव्याप्यजातित्वस्यैव साध्यतावच्छेदकत्वात््। नहि तादृशधर्मावच्छिन्नाभावः क्वापि पृथिव्यामस्ति रूपत्वव्याप्यजातिमान्नास्तीति बुद्ध्यापत्तेः। साध्यादिभेदेन व्याप्तेर्भेदात्् तादृशस्थले साध्यतावच्छेदकतावच्छेदकं प्रतियोगितावच्छेदकतानवच्छेदकमित्येव लक्षणघटकमित्यपि वदन्ति। हेत्वधिकरणं च हेतुतावच्छेदकविशिष्टाधिकरणं वाच्यं। तेन द्रव्यं गुणकर्मान्यत्वविशिष्टसत्त्वादित्यादौ शुद्धसत्ताधिकरणगुणादिनिष्ठाभावप्रतियोगित्वेपि द्रव्यत्वस्य नाव्याप्तिः। हेतुतावच्छेदकसंबन्धेन हेत्वधिकरणं बोध्यं। तेन समवायेन धूमाधिकरणतदवयवनिष्ठाभावप्रतियोगित्वेऽपि वह्नेर्नाव्याप्तिः। अभावश्च प्रतियोगिव्यधिकरणो बोध्यः। तेन कपिसंयोगी एतद्वृक्षत्वादित्यत्र मूलावच्छेदेनैतद्वृक्षवृत्तिकपिसंयोगाभावप्रतियोगित्वेऽपि कपिसंयोगस्य नाव्याप्तिः। नच प्रतियोगिव्यधिकरणत्वं यदि प्रतियोग्यनधिकरणवृत्तित्वं तदा तथैवाव्याप्तिः, प्रतियोगिनः कपिसंयोगस्यानधिकरणे गुणादौ वर्तमानो योऽभावस्तस्यैव वृक्षे मूलावच्छेदेन सत्त्वात््। यदि तु प्रतियोग्यधिकरणावृत्तित्वं तदा संयोगी सत्त्वादित्यादावतिव्याप्तिः, सत्ताधिकरणे गुणादौ यः संयोगाभावस्तस्य प्रतियोग्यधिकरणद्रव्यवृत्तित्वादिति वाच्यं। हेत्वधिकरणे प्रतियोग्यनधिकरणवृत्तित्वाविशिष्टस्य विवक्षितत्वात््। स्वप्रतियोग्यनधिकरणीभूतहेत्वधिकरणवृत्त्यभाव इति निष्कर्षः। प्रतियोग्यनधिकरणत्वं प्रतियोगितावच्छेदकावच्छिन्नानधिकरणत्वं वाच्यं। तेन विशिष्टसत्तावान्् जातेरित्यादौ जात्यधिकरणगुणादौ विशिष्टसत्ताभावप्रतियोगिसत्ताधिकरणत्वेऽपि न क्षतिः। अत्र साध्यतावच्छेदकसंबन्धेन प्रतियोग्यनधिकरणत्वं बोध्यं। तेन ज्ञानवान्् सत्त्वादित्यादौ सत्तधिकरणघटादेर्विषयतया ज्ञानाधिकरणत्वेऽपि न क्षतिः। इत्थंच वह्निमान्् धूमादित्यादौ धूमाधिकरणे समवायेन वह्निविरहसत्त्वेऽपि न क्षतिः। ननु प्रतियोगितावच्छेदकावच्छिन्नस्य यस्यकस्यचित्प्रतियोगिनोऽनधिकरणत्वं तत्सामान्यस्य वा यत्किंचित्प्रतियोगितावच्छेदकावच्छिन्नानधिकरणत्वं वा विवक्षितम््। आद्ये कपिसंयोगी एतद्वृक्षत्वादित्यत्र तथैवाव्याप्तिः कपिसंयोगाभावप्रतियोगितावच्छेदकावच्छिन्नो वृक्षावृत्तिकपिसंयोगोऽपि भवति तदनधिकरणं वृक्ष इति। द्वितीये तु प्रतियोगिव्यधिकरणाभावाप्रसिद्धिः सर्वस्यैवाभावस्य पूर्वक्षणवृत्तित्वविशिष्टस्वाभावात्मकप्रतियोगिसमानाधिकरणत्वात््। नच वह्निमान्् धूमादित्यादौ घटाभावादेः पूर्वक्षणवृत्तित्वविशिष्टस्वाभावात्मकप्रतियोग्यधिकरणत्वं यद्यपि पर्वतादेस्तथापि साध्यतावच्छेदकसंबन्धेन तत्प्रतियोग्यनधिकरणत्वमस्त्येवेति कथं प्रतियोगिव्यधिकरणाभावाप्रसिद्धिरिति वाच्यं। घटाभावे यो वह्न्यभावस्तस्य घटाभावात्मकतया घटाभावस्य वह्निरपि प्रतियोगी तदधिकरणं च पर्वतादिरित्येवं ऋमेण प्रतियोगिव्यधिकरणस्याप्रसिद्धत्वात््। यदि घटाभावादौ वह्न्यभावादिर्भिन्न इत्युच्यते तथापि धूमाभाववान्् वह्न्यभावादित्यादावव्याप्तिः, तत्र साध्यतावच्छेदकसंबन्धः स्वरूपसंबन्धस्तेन सर्वस्यैवाभावस्य पूर्वक्षणवृत्तित्वविशिष्टस्वाभावात्मकप्रतियोग्यधिकरणत्वं हेत्वधिकरणस्येति। तृतीये तु कपिसंयोगाभाववानात्मत्वादित्यादावव्याप्तिः, तत्रात्मवृत्तिः कपिसंयोगाभावाभावः कपिसंयोगस्तस्य गुणत्वात्तत्प्रतियोगितावच्छेदकं गुणसामान्याभावत्वमपि तदवच्छिन्नानधिकरणत्वं हेत्वधिकरणस्यात्मन इति। मैवम््। यादृशप्रतियोगितावच्छेदकावच्छिन्नानधिकरणत्वं हेतुमतस्तादृशप्रतियोगितानवच्छेदकत्वस्य विवक्षितत्वात््। ननु कालो घटवान्् कालपरिमाणादित्यत्र प्रतियोगिव्यधिकरणाभावाप्रसिद्धिः हेत्वधिकरणस्य महाकालस्य जगदाधारतया सर्वेषामेवाभावानां साध्यतावच्छेदकसंबन्धेन 
कालिकविशेषणतया प्रतियोग्यधिकरणत्वात््। अत्र केचित्् महाकालभेदविशिष्टघटाभावस्तत्र प्रतियोगिव्यधिकरणः महाकालस्य घटाधारत्वेऽपि महाकालभेदविशिष्टघटानाधारत्वात्् महाकाले महाकालभेदाभावात््। वस्तुतस्तु प्रतियोगितावच्छेदकसंबन्धेन प्रतियोग्यनधिकरणीभूतहेत्वधिकरणवृत्त्यभावप्रतियोगितासामान्ये यत्संबन्धावच्छिन्नत्वयद्धर्मावच्छिन्नत्वोभयाभावस्तेन संबन्धेन तद्धर्मावच्छिन्नस्य तद्धेतुव्यापकत्वं बोध्यम््। इत्थंच कालो घटवान्् कालपरिमाणादित्यादौ संयोगसंबन्धेन घटाभावप्रतियोगिनोऽपि घटस्यानधिकरणे हेत्वधिकरणे महाकाले वर्तमानः स एव संयोगेन घटाभावस्तस्य प्रतियोगितायां कालिकसंबन्धावच्छिन्नत्वघटत्वावच्छिन्नत्वोभयाभावसत्वान्नाव्याप्तिः। ननु प्रमेयवह्निमान्धूमादित्यादौ प्रमेयवह्नित्वावच्छिन्नत्वमप्रसिद्धं गुरुधर्मस्यानवच्छेदकत्वादिति चेन्न। 
सिषाधयिषया शून्या सिद्धिर्यत्र न तिष्ठति। 
				स पक्षस्तत्र वृत्तित्वज्ञानादनुमितिर्भवेत््।। 70।।
कम्बुग्रीवादिमान्नास्तीति प्रतीत्या कम्बुग्रीवादिमत्त्वावच्छिन्नप्रतियोगिताविषयीकरणेन गुरुधर्मस्याप्यवच्छेदकत्वस्वीकारादिति संक्षेपः।। 69।।
	पक्षवृत्तित्वमित्यत्र पक्षत्वं किं तदाह---सिषाधयिषयेति। सिषाधयिषाविरहविशिष्टसिद्ध्यभावः पक्षता, तद्वान्् पक्ष इत्यर्थः। सिषाधयिषामात्रं न पक्षता, विनापि सिषाधयिषां घनगर्जितेनमेघानुमानात््। अतएव साध्यसंदेहोऽपि न पक्षता, विनापि साध्यसंदेहं तदनुमानात््। सिद्धौ सत्यामपि सिषाधयिषासत्त्वेऽनुमितिर्भवत्येव। अतः सिषाधयिषाविरहविशिष्टत्वं सिद्धौ विशेषणं। तथाच यत्र सिद्धिर्नास्ति तत्र सिषाधयिषायां सत्यामसत्यामपि पक्षता। यत्र सिषाधयिषास्ति तत्र सिद्धौ सत्यामसत्यामपि पक्षता। यत्र सिद्धिरस्ति सिषाधयिषा च नास्ति तत्र न पक्षता, सिषाधयिषाविरहविशिष्टसिद्धेः सत्त्वात््। ननु यत्र परामर्शनन्तरं सिद्धिः ततः सिषाधयिषा तत्र सिषाधयिषाकाले परामर्शनाशान्नानुमितिः यत्र सिद्धिपरामर्शसिषाधयिषाः क्रमेण भवन्ति तत्र सिषाधयिषाकाले सिद्धेर्नाशात्प्रतिबन्धकाभावादेवानुमितिः, यत्र सिधाधयिषासिद्धिपरामर्शास्तत्र परामर्शकाले सिषाधयिषाव नास्ति, एवमन्यत्रापि सिद्धिकाले परामर्शकाले च न सिषाधयिषा, योग्यविभुगुणानां यौगपद्यनिषेधात््, तत्कथं सिषाधयिषाविरहविशिष्टत्वं सिद्धेर्विशेषणमिति चेन्न। यत्र वह्निव्याप्यधूमवान्् पर्वतो वह्निमानिति प्रत्यक्षं स्मरणं वा ततः सिषाधयिषा तत्र पक्षतासंपत्तये तद्विशेषणस्यावश्यकत्वात््। इदंतु बोध्यम््--यादृशयादृशसिषाधयिषासत्त्वे सिद्धिसत्त्वे यल्लिङ्गकानुमितिस्तादृशतादृशसिषाधयिषाविरहविशिष्टसिद्ध्यभावस्तल्लिङ्गकानुमितौ पक्षता। तेन सिद्धिपरामर्शसत्त्वे यत्किंचित्् ज्ञानं जायतामितीच्छायामपि नानुमितिः। वह्निव्याप्यधूमवान्् पर्वतो वह्निमानिति प्रत्यक्षसत्वे प्रत्यक्षातिरिक्तं ज्ञानं जायतामितीच्छायां तु भवत्येव। एव धूमपरामर्शसत्वे आलोकेन वह्निमनुमिनुयामितीच्छायामपि नानुमितिः। सिषाधयिषाविरहकाले यादृशेसिद्धिसत्वे नानुमितिस्तादृशी सिद्धिर्विशिष्यैव तत्तदनुमितिप्रतिबन्धिका वक्तव्या। तेन पर्वतस्तेजस्वी पाषाणमयो वह्निमानिति ज्ञानसत्वेप्यनुमितेर्न विरोधः। परंतु पक्षतावच्छेदकसामानाधिकरणेयन साध्यसिद्धावपि तदवच्छेदेनाननुमितेर्दर्शनात्् पक्षतावच्छेदकावच्छेदेनानुमितिं प्रति तु सिद्धिमात्रं विरोधि। इदंतु बोद्यम््---यत्रायं पुरुषो न वेति संशयानन्तरं पुरुषत्वव्याप्यकरादिमानयमिति ज्ञानं तत्रासत्यामनुमित्सायां पुरुषस्य प्रत्यक्षं भवति न त्वनुमितिः अतोऽनुमित्साविरहविशिष्टसमानविषयकप्रत्यक्षसामग्री कामिनीजिज्ञासादिवत्स्वातन्त्र्येण प्रतिबन्धिका। एवं परामर्शानन्तरं विना प्रत्यक्षेच्छां पक्षादेः प्रत्यक्षानुत्पत्तेः प्रत्यक्षेच्छाविरहविशिष्टानुमितिसामग्री
अनैकान्तो विरुद्धश्चाप्यसिद्धः प्रतिपक्षितः। 
				कालात्ययापदिष्टश्च हेत्वाभासाश्च पञ्चधा।। 71।।
भिन्नविषयकप्रत्यक्षे प्रतिबन्धिकेति संक्षेपः।। 70।। हेतु1प्रसङ्गाद्धेत्वाभासान्विभजते---अनैकान्त इत्यादि। 
तल्लक्षणं तु यद्विषयकत्वेन ज्ञानस्यानुमितिविरोधित्वं तत्त्वम््। तथा हि--व्यभिचारादिविषयकत्वेन ज्ञानस्याऽनुमितिविरोधित्वात्ते दोषाः। यद्विषयकत्वं च यादृशविशिष्टविषयकत्वं। तेन बाधभ्रमस्यानुमितिविरोधित्वेपि न क्षतिः। तत्र पर्वतो वह्न्यभाववानिति विशिष्टस्याप्रसिद्धत्वान्न हेतुदोषः। नच वह्न्यभावव्याप्यपाषाणमयत्ववानिति परामर्शकाले वह्निव्याप्यधूमस्याभासत्वं न स्यात्् तत्र वह्न्यभावव्याप्यवान्् पक्ष इति विशिष्टस्याप्रसिद्धत्वादिति वाच्यम्। इष्टापत्तेः। अन्यथा बाधस्यानित्यदोषत्वापत्तेः। तस्मात्तत्र वह्न्यभावव्याप्यपाषाणमयत्ववानिति परामर्शकाले वह्निव्याप्यधूमस्य नाभासत्वम्् भ्रमादनुमिति प्रतिबन्धमात्रं हेतुस्तु न दुष्टः। इत्थंच साध्याभाववद्वृत्तिहेत्वादिकं दोषः तद्धत्वं च हेतौ येन केनापि संबन्धेनेति नव्याः। परेति यद्विषयकत्वेन ज्ञानस्यानुमितिविरोधित्वं तद्वत्त्वं हेत्वाभासत्वं सत्प्रतिपक्षे विरोधिव्याप्त्यादि कमेव तथा तद्वत्त्वं च हेतोर्ज्ञानरूपसंबन्धेन। नचैवं वह्निमान्् धूमादित्यादौ पक्षे बाधभ्रमस्य साध्याभावविषयकत्वेनानुमितिविरोधित्वात्् ज्ञानरूपसंबन्धेन तद्वत्त्वस्यापि सत्त्वात्् तद्धेतोरपि बाधितत्वापत्तिरिति वाच्यम््। तत्र ज्ञानस्य संबन्धत्वाकल्पनात््। अत्र सत्प्रतिपक्षित इति व्यवहारेण तत्कल्पनात्् तत्र बाधित इति व्यवहारेण तत्कल्पनात् तत्र बाधित इति व्यवहाराभावादित्याहुः। अनुमितिविरोधित्वं चानुमितितत्करणान्यतरविरोधित्वं तेन व्यभिचारिणि नाव्याप्तिः। दोषज्ञानं च यद्धेतुविषयकं तद्धेतुकानुमितौ प्रतिबन्धकं तेनैकहेतौ व्यभिचारज्ञाने हेत्वन्तरेणानुमित्युत्पत्तेः तदभावाद्यनवगाहित्वाच्च व्यभिचारज्ञानस्यानुमितिविरोधित्वाभावेपि न क्षतिरिति संक्षेपः। यादृशसाध्यपक्षहेतौ
आद्यः साधारणस्तु स्यादसाधारणकोऽपरः। 
				तथैवानुपसंहारी त्रिधाऽनैकान्तिको भवेत््।। 72।।
पक्षहेतौ यावन्तो दोषास्तावदन्यान्यत्वं तत्र हेत्वाभासत्वम््। पञ्चत्वकथनं तत्संभवस्थलाभिप्रायेण। एवंच साधारणाद्यन्यतमत्वमनैकान्तिकत्वम््। साधारणः साध्यवदन्यवृत्तिः, तेन च व्याप्तिज्ञानप्रतिबन्धः क्रियते। असाधारणः साध्यासमानाधिकरणो हेतुः तेन साध्यसामानाधिकरण्यग्रहः प्रतिबध्यते। अन्येतु सपक्षावृत्तिरसाधारणः, सपक्षश्च निश्चितसाध्यवान्् इत्थंच शब्दोऽनित्यः शब्दत्वादित्यादौ यदा पक्षे साध्यनिश्चयस्तदा नासाधारण्यं तत्र हेतोर्निश्चयादिति वदन्ति। अनुपसंहारी च अत्यन्ताभावाप्रतियोगिसाध्यकादिः, अनेन व्यतिरेकव्याप्तिग्रहप्रतिबन्धः क्रियते। विरुद्धस्तु साध्यव्यापकीभीताभावप्रतियोगी अयं साध्याभावग्रहसामग्रीत्वेन प्रतिबन्धकः। सत्प्रतिपक्षे तु प्रतिहेतुः साध्याभावसाधकः अत्र हेतुरेक एवेति विशेषः साध्याभावसाधक एव हेतुः साध्यसाधकत्वेनोपन्यस्त इत्यशक्तिविशेषोपस्थापकत्वाच्च विशेषः। सत्प्रतिपक्षः साध्याभावव्याप्यवान्् पक्षः। अगृहीताप्रामाण्यकसाध्यव्याप्यवत्त्वोपस्थितिकालीनाऽगृहीताप्रामाण्यकतदभावव्याप्यवत्त्वोपस्थितिविषयस्तथेत्य-
न्ये। अत्र च परस्पराभावव्याप्यवत्ताज्ञानात्् परस्परानुमितिप्रतिबन्धः फलम््। अत्र केचित्् यथा घटाभावव्याप्यवत्ताज्ञानेऽपि घटचक्षुःसंयोगे सति घटवत्ताज्ञानं जायते यथाच शङ्खे सत्यपि पीतत्वाभावव्याप्यशङ्खत्ववत्ताज्ञाने सति पित्तादिदोषे पीतः शङ्ख इति धीरेवं कोटिद्वयव्याप्यदर्शनेऽपि कोटिद्धयस्य प्रत्यक्षरूपः संशयो भवति तथा सत्प्रतिपक्षस्थले संशयरूपानुमितिर्भवत्येव। यत्र चैककोटिव्याप्यदर्शनं तत्राधिकबलतया द्वितीयकोटिभानप्रतिबन्धान्न संशयः फलबलेन चाधिकबलसमबलभावः कल्प्यत इत्याहुः। तन्न। तदभावव्याप्यवत्ताज्ञाने सति तदुपनीतभानविशेषशाब्दबोधादेरनुदयाल्लौकिकसन्निकर्षाजन्यदोषविशेषाजन्यज्ञानमात्रे तस्य प्रतिबन्धकता लाघवान्नतूपनीतभानविशेषे शाब्दबोधे च पृथक्् प्रतिबन्धकता। गौरवात््। तथाच प्रतिबन्धकसत्वात्् कथमनुमितिः। नहि लौकिकसन्निकर्षस्थले प्रत्यक्षमिव सत्प्रतिपक्षस्थले संशयाकारानुमितिः प्रामाणिकी येनानुमितिभिन्नत्वेनापि विशेषणीयम््। यत्र च कोटिद्वयव्याप्यवत्ताज्ञानं तत्रोभयत्राऽप्रामाण्यज्ञानात्् संशयो नान्यथाऽगृहीताप्रामाण्यकस्यैव विरोधिज्ञानस्य प्रतिबन्धकत्वादिति। असिद्धिस्तु 
आश्रयासिद्ध्याद्यन्यतमत्वम््। आश्रयासिद्धिः पक्षे पक्षतावच्छेदकस्याभावः। यत्र काञ्चनमयः पर्वतो वह्निमानिति साध्यते तत्र पर्वतो न काञ्चनमय इति ज्ञाने विद्यमाने काञ्चनमये पर्वते परामर्शप्रतिबन्धः फलम््। स्वरूपासिद्धिस्तु पक्षे व्याप्यत्वाभिमतस्याभावः। तत्र च ह्रदो द्रव्यं धूमादित्यादौ पक्षे व्याप्यत्वाभिमतस्य हेतोरभावे ज्ञाते पक्षे साध्यव्याप्यहेतुमत्ताज्ञानरूपस्य परामर्शस्य प्रतिबन्धः फलम््। साध्याप्रसिद्ध्यादयस्तु व्याप्यत्वासिद्धिमध्येऽन्तर्भूताः। साध्ये साध्यतावच्छेदकस्याभावः साध्याप्रसिद्धिः। एतज्ज्ञाने जाते काञ्चनमयवह्निमानित्यादौ साध्यतावच्छेदकविशिष्टसाध्यपरामर्शप्रतिबन्धः फलम््। एवं हेतौ हेतुतावच्छेदकाभावः साधनाप्रसिद्धिः यथा काञ्चनमयधूमादित्यादौ। अत्र हेतुतावच्छेदकविशिष्टहेतुज्ञानाभावात्् तद्धेतुकव्याप्तिज्ञानादेरभावः फलम््। एवं वह्निमान्नीलधूमादीत्यादौ गुरुतया नीलधूमत्वस्य हेतुतानवच्छेदकत्वमपि व्याप्यत्वासिद्धिरित्यपि वदन्ति। बाधस्तु पक्षे साध्याभावादिः एतस्य त्वनुमितिप्रतिबन्धः फलम््। तद्धर्मिकतदभावनिश्चयो लौकिकसन्निकर्षाजन्यदोषविशेषाजन्यतद्धर्मिकतज्ज्ञानमात्रे विरोधीति। नतु संशयसाधारणं पक्षे साध्यसंसृष्टत्वज्ञानमनुमितिकारणं तद्विरोधितया च बाधसत्प्रतिपक्षयोर्हेत्वाभासत्वमिति युक्तम््। अप्रसिद्धसाध्यकानुमित्यनापत्तेः साध्यसंशयादिकं विनाप्यनुभित्युत्पत्तेश्च। एवं साध्याबावज्ञाने प्रमात्वज्ञानमपि न प्रतिबन्धकं मानाभावाद्गौरावच्च। अन्यथा सत्प्रतिपक्षादावपि तदभावव्याप्यवत्ताज्ञाने प्रमात्वविषयकत्वेन प्रतिबन्धकतापत्तेः। किंतु भ्रमत्वज्ञानानास्कन्दितबाधबुद्धेः प्रतिबन्धकता। तत्र भ्रमत्वशङ्काविघटनेन प्रामाण्यज्ञानं क्वचिदुपयुच्यते। नच बाधस्थले पक्षे हेतुसत्वे व्यभिचारः पक्षे हेत्वभावे स्वरूपासिद्धिरेव दोष इति वाच्यम््। बाधज्ञानस्य व्यभिचारज्ञानादेर्भेदात््। किंच यत्र परामर्शानन्तरं बाधबुद्धिस्तत्र व्यभिचारज्ञानादेरकिंचित्करत्वाद्बाधस्यानुमितिप्रतिबन्धकत्वं वाच्यम््। एवं यत्रोत्पत्तिक्षणावच्छिन्ने घटादौ गन्धव्याप्यपृथिवीत्ववत्ताज्ञानं तत्र बाधस्यैव प्रतिबन्धकत्वं वाच्यम््। नच पक्षे घटे गन्धसत्वात्् कथं बाध इति वाच्यम््। पक्षतावच्छेदकदेशकालावच्छेदेनानुमितेरनुभवसिद्धत्वादिति। बाधतद्व्याप्यभिन्ना ये हेत्वाभासास्तद्व्याप्या अपि तन्मध्य एवान्तर्भवन्ति अन्यथा हेत्वाभासाधिक्यप्रसङ्गात््। बाधव्याप्यसत्प्रतिपक्षो भिन्न एव स्वतन्त्रेच्छेन मुनिना पृथगुपदेशात्् सत्प्रतिपक्षव्याप्यस्तु न प्रतिबन्धक इति प्रघट्टकार्थः।।71।।72।। यः सपक्ष इति।
यः सपक्षे विपक्षत्रे च भवेत्साधारणस्तु सः। 
				यस्तूभयस्माद्व्यावृत्तः सत्वसाधारणो मतः।। 73।।
				तथैवानुपसंहारी केवलान्वयिपक्षकः। 
सपक्षविपक्षवृत्तिः साधारण इत्यर्थः। सपक्षो निश्चितसाध्यवान््। विपक्षः साध्यवद्भिन्नः। विरुद्धवारणाय सपक्षवृत्तित्वमुक्तम््। वस्तुतो विपक्षवृत्तित्वमेव वाच्यम्् विरुद्धस्य साधारणत्वेपि दूषकताबीजस्य भिन्नतया तस्य पार्थक्यत््। यस्तूभयस्मादिति। सपक्षविपक्षव्यावृत्त इत्यरथः। सपक्षः साध्यवत्तया निश्चितः। विपक्षः साध्यशून्यतया निश्चितः। शब्दोऽनित्यः शब्दत्वादित्यादौ यदा शब्देऽनित्यत्वस्य संदेहस्तदा सपक्षत्वं घटादीनामेव तद्व्यावृत्तं च शब्दत्वमिति तदा तदसाधारणम््। यदा तु शब्देऽनित्यत्वनिश्चयस्तदा नासाधारणम््। इदं तु प्राचां मतम््। नवीनमतं तु पूर्वमुक्तम््।। 73।। केवलान्वयीति। सर्वमभिधेयं प्रमेयत्वादित्यादौ सर्वस्यैव पक्षत्वात्् सामानाधिकरण्यग्रहस्थलान्तराभावान्नानुमितिः। इदं तु न सम्यक््पक्षैकदेशे सहचारग्रहेपि क्षतेरभावात््। अस्तु वा सहचाराग्रहः तावताप्यज्ञानरूपासिद्धिरेव न हेत्वाभासत्वं
यः साध्यवति नैवास्ति स विरुद्ध उदाहृतः।। 74।।
			    आश्रयासिद्धिराद्या स्यात्् स्वरूपासिद्धिरप्यथ।
			    व्याप्यत्वासिद्धिरपरा स्यादसिद्धिरतस्त्रिधा।। 75।। 
			    पक्षासिद्धिर्यत्र पक्षो भवेन्मणिमयो गिरिः। 
			    ह्रदो द्रव्यं धूमवत्त्वादत्रासिद्धिरथापरा।। 76।।
			    व्याप्यत्वासिद्धिरपरा नीलधूमादिके भवेत््। 
	तस्य तथापि केवलान्वयिसाध्यकत्वं तत्त्वमित्युक्तम््। यः साध्यवतीति। एवकारेण साध्यवत्त्वावच्छेदेन हेत्वभावो बोधितः तथाच साध्यव्यापकीभूताभावप्रतियोगित्वं तदर्थः।। 74।। असिद्धिं विभजते---आश्रयासिद्धिरित्यादि। पक्षासिद्धिरिति। आश्रयासिद्धिरित्यर्थः। अपरेति। स्वरूपासिद्धिरित्यर्थः। नीलधूमादिक इति। नीलधूमत्वादिकं गुरुतया न हेतुतावच्छेदकं स्वसमानाधिकरणव्याप्यतावच्छेदकधर्मान्तराघटितस्यैव
विरुद्धयोः परामर्शे हेत्वोः सत्प्रतिपक्षता।। 77।।
व्याप्यतावच्छेदकत्वात्् धूमप्रागभावत्वसंग्रहाय स्वसमानाधिकरणेति। विरुद्धयोरिति। कपिसंयोगतदभावव्याप्यवत्तापरामर्शेपि न सत्प्रतिपक्षत्वमत
साध्यशून्यो यत्र पक्षस्त्वसौ बाध उदाहृतः। 
					उत्पत्तिकालीनघटे गन्धादिर्यत्र साध्यते।। 78।।
उक्तं विरुद्धयोरिति। तथा च स्वसाध्यविरुद्धसाद्याभावव्याप्यवत्तापरामर्शकालीनसाध्यव्याप्यवत्तापरामर्शविषय इत्यर्थः। साध्यशून्य इति। पक्षः पक्षतावच्छेदकविशिष्ट इत्यर्थः। तेन घटे गन्धसत्त्वेपि न क्षतिः। एवं मूलावच्छिन्नो वृक्षः कपिसंयोगीत्यत्रापि बोध्यम््।। 75।। 76।। 77।। 78।। इति श्रीविश्वनाथपञ्चाननभट्टाचार्यविरचितायां सिद्धान्तमुक्तावल्यामनुमानखण्डम््।।