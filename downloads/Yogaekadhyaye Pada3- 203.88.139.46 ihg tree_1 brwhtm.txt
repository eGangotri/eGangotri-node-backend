3.1
देशबन्धश्चित्तस्य धारणा।
3.2
तत्र प्रत्ययैकतानता ध्यानं।
3.3
तदेवार्थमात्र निर्भासं स्वरूपशून्यमिव समाधिः।
3.4
त्रयमेकत्र संयमः।
3.5
तज्जयात्प्रज्ञालोकः।
3.6
तस्य भूमिषु विनियोगः।
3.7
त्रयमन्तरङ्गं पूर्वेभ्यः।
3.8
तदपि बहिरङ्गं निर्बीजस्य।
3.9
व्युत्थान निरोध संस्कारयोरभिभव प्रादुर्भांवौ निरोधक्षणचित्तान्वयः निरोधपरिणामः।
3.10
तस्य प्रशान्तवाहिता संस्कारात्।
3.11
सर्वार्थतैकाग्रतयोः क्षयोदयौ चित्तस्य समाधिपरिणामः।
3.12
शान्तोदितौ तुल्यप्रत्ययौ चित्तस्यैकाग्रता परिणामः।
3.13
एतेन भूतेन्द्रियेषु धर्मलक्षणावस्थापरिणामा व्याख्याताः।
3.14
शान्तोदिताव्यपदेश्य धर्मानुपाती धर्मी।
3.15
क्रमान्यत्वं परिणामान्यत्वे हेतुः।
3.16
परिणामत्रयसंयमादतीतानागतज्ञानं।
3.17
शब्दार्थप्रत्ययानां इतरेतराध्यासात्संकरः तत्प्रविभागसंयमात् सर्वभूतरुतज्ञानं।
3.18
संस्कार साक्षात्करणात्पूर्वजाति ज्ञानं।
3.19
प्रत्ययस्य परचित्तज्ञानं।
3.20
न तत्सालम्बनं तस्याविषयीभूतत्वात्।
3.21
कायरूपसंयमात्तद्ग्राह्यशक्तिस्तम्भे चक्षुः प्रकाशासंप्रयोगेऽन्तर्धानं।
3.22
सोपक्रमं निरुपक्रमं च कर्म तत्संयमादपरान्तज्ञानमरिष्टेभ्यो वा।
3.23
मैत्र्यादिषु बलानि।
3.24
बलेषु हस्तिबलानि।
3.25
प्रवृत्यालोकन्यासात्सूक्ष्मव्यवहित विप्रकृष्टज्ञानं।
3.26
भुवनज्ञानं सूर्यसंयमात्।
3.27
न्द्रे ताराण्यूहज्ञानं।
3.28
ध्रुवेतद्गतिज्ञानं।
3.29
नाभिचक्रे कायव्यूहज्ञानं।
3.30
कण्ठकूपे क्षुत्पिपासानिवृत्तिः।
3.31
कूर्मनाडयां स्थैर्यं।
3.32
मूर्धज्योतिषि सिद्धदर्शनं।
3.33
प्रातिभाद्वा सर्वं।
3.34
हृदये चित्तसंवित्।
3.35
सत्वपुरुषयोरत्यन्तासंकीर्णयोः प्रत्ययाविशेषो भोगः परार्थात्स्वार्थसंयमात्पुरुषज्ञानं।
3.36
ततः प्रातिभा श्रावण वेदना दर्शनास्वादवार्ता जायन्ते।
3.37
ते समाधावुपसर्गाव्युत्थाने सिद्धयः।
3.38
बन्धकारणशैथिल्यात्प्रचारसंवेदनाच्चित्तस्य परशरीरावेशः।
3.39
उदानजयाज्जलपंक कण्टकादिष्वसंग उत्क्रान्तिश्च।
3.40
समानजयाज्ज्वलनं।
3.41
श्रोत्राकारायोस्संबन्धसंयमाद्दिव्यं श्रोत्रं।
3.42
कायाकाशयोस्संबन्धसंयमाल्लघुतूलसमापत्तेश्चाकाशगमनं।
3.43
बहिरकल्पितावृत्तिः महाविदेहा ततः प्रकाशावरणक्षयः।
3.44
स्थूलस्वरूप सूक्ष्मान्वयार्थवत्व संयमाद्भूतजयः।
3.45
ततोऽणिमादि प्रादुर्भावः कायसंपत्तद्धर्मानभिघातश्च।
3.46
रूपलावण्यबलवज्रसंहननत्वानि कायसंपत्।
3.47
ग्रहणस्वरूपास्मितान्वयार्थवत्वसंयमादिन्द्रियजयः।
3.48
ततो मनोजवित्वं विकरणभावः प्रधानजयश्च।
3.49
सत्वपुरुषान्यथाख्यातिमात्रस्य सर्वभावाधिष्ठातृत्वं सर्वज्ञातृत्वञ्च।
3.50
तद्वैरान्यादपि दोषबीजक्षये कैवल्यं।
3.51
स्थान्युपमन्त्रणे सङ्गस्मयाकरणं पुनरनिष्ट प्रसङ्गात्।
3.52
क्षणतत्क्रमयोः संयमाद्विवेकजं ज्ञानं।
3.53
जातिलक्षणदेशैरन्यतानवच्छेदात्तुल्ययोस्ततः प्रतिपत्तिः।
3.54
तारकं सर्वविषयं सर्वथाविषयमक्रमं चेति विवेकजं ज्ञानं।
3.55
सत्व पुरुषयोश्शुद्विसाम्ये कैवल्यं।
