1.1.1
ब्रह्मा देवानां प्रथमः संबभूव विश्वस्य कर्ता भुवनस्य गोप्ता ।
स ब्रह्मविद्यां सर्वविद्याप्रतिष्ठामथर्वाय ज्येष्ठपुत्राय प्राह ।। 1 ।।
1.1.2
अथर्वणे यां प्रवदेत ब्रह्मा अथर्वा तां पुरोवाचाङ्गिरे ब्रह्मविद्याम् ।
स भारद्वाजाय सत्यवाहाय प्राह भारद्वाजोऽङ्गिरसे परावराम् ।। 2 ।।
1.1.3
शौनको ह वै महा 1शालोऽङ्गिरसं1 विधिवदुपसन्नः पप्रच्छ
 कस्मिन्नु भगवो विज्ञाते सर्वमिदं विज्ञातं भवतीति ।। 3 ।।
1.1.4
तस्मै स होवाच । द्वे विद्ये वेदितव्ये इति ह स्म यद् ब्रह्मविदो वदन्ति, परा चैवापरा च ।। 4 ।।
1.1.5
तत्रापरा ऋग्वेदो यजुर्वेदस्सामवेदोऽथर्ववेदः 1शिक्षा1 2कल्पो2
3व्याकरणं34निरुक्तं4 5छन्दो5 6ज्योतिषम्6 इति । अथ परा यया तदक्षरमधिगम्यते ।। 5 ।।
1.1.6
यत्तदद्रेश्यमग्राह्यमगोत्रमवर्णमचक्षुश्श्रोत्रं तदपाणिपादम् ।
नित्यं विभुं सर्वगतं सुसूक्ष्मं तदव्ययं यद् भूतयोनिं परिपश्यन्ति धीराः ।। 6 ।।
1.1.7
यस्मात् परं नापरमस्ति किञ्चित् यस्मान्नाणीयो न ज्यायोऽस्ति कश्चित् ।
वृक्ष इव स्तब्धो दिवि तिष्ठत्येकस्तेनेदं पूर्णं पुरुषेण सर्वम् ।। 7 ।।
1.1.8
यथोर्णनाभिः सृजते गृह्णते च यथा पृथिव्यामोषधयः संभवन्ति ।
यथा सतः पुरुषात् केशलोमानि तथाक्षरात् संभवतीह विश्वम् ।। 8 ।।
1.1.9
तपसा चीयते ब्रह्म ततोऽन्नमभिजायते ।
अन्नात् प्राणो मनः सत्यं लोकाः कर्मसु चामृतम् ।। 9 ।।
1.1.10
यस्सर्वज्ञस्सर्ववित् यस्य ज्ञानमयं तपः । तस्मादेतद्ब्रह्म नामरूपमन्नं च जायते ।। 10 ।।
1.2.1
मन्त्रेषु कर्माणि कवयो यान्यपश्यँस्तानि त्रेतायां  बहुधासन्ततानि ।
तान्याचरथ नियतं सत्यकामाः एष वः पन्थास्सुकृतस्य लोके ।। 1 ।।
1.2.2
यदा लेलायते ह्यर्चिः समिद्धे हव्यवाहने ।
तदाऽऽज्यभागावन्तरेण1 आहुतीः प्रतिपादयेच्छ्रद्धया हुतम् ।। 2 ।।
1.2.3
यस्याग्निहोत्रमदर्शमपौर्णमासमचातुर्मास्यमनाग्रयणमतिथिवर्जितं च ।
अहुतमवैश्वदेवं अविधिना हुतमासप्तमान्1 तस्य लोकान् हिनस्ति ।। 3 ।।
1.2.4
काळी कराळी च मनोजवा च सुलोहिता या च सुधूम्रवर्णा ।
स्फुलिङ्गिनी  विश्वरूपी च देवी लेलायमाना इति सप्त जिह्वाः ।। 4 ।।
1.2.5
एतेषु यश्चरते भ्राजमानेषु यथाकालं चाहुतयो ह्याददायन् ।
तं नयन्त्येताः सूर्यस्य रश्मयो यत्र देवानां पतिरेकोऽधिवासः ।। 5 ।।
1.2.6
एह्येहीति तमाहुतयः सुवर्चसः सूर्यस्य रश्मिभिर्यजमानं वहन्ति ।
प्रियां वाचमभिवदन्त्योऽर्चयन्त्यः एष वः पुण्यः सुकृतो ब्रह्मलोकः ।। 6 ।।
1.2.7
प्लवा ह्येते अदृढा यज्ञरूपाः अष्टादशोक्तमवरं येषु कर्म ।
एतच्छ्रेयो येऽभिनन्दन्ति मूढाः जरामृत्युं ते पुनरेवापियन्ति ।। 7 ।।
1.2.8
अविद्यामन्तरे वर्तमानाः स्वयं धीराः पण्डितम्मन्यमानाः
जङघन्यमानाः परियन्ति मूढाः अन्धेनैव नीयमाना यथाऽन्धाः ।। 8 ।।
1.2.9
अविद्यायां बहुधा वर्तमानाः वयं कृतार्था इत्यभिमन्यन्ति बालाः ।
यत्त्कर्मिणो न प्रवेदयन्ति रागात् तेनाऽऽतुराः क्षीण लोकाश्च््यवन्ते ।। 9 ।।
1.2.10
इष्टापूर्त मन्यमाना वरिष्ठं नान्यच्छ्रेयो वेदयन्ते प्रमूढाः ।
नाकस्य पृष्ठे ते सुकृतेऽनुभूत्वा इमं लोकं हीनतरं 1वा विशन्ति1 ।। 10 ।।
1.2.11
तपः श्रद्धे ये ह्युपवसन्त्यरण्ये शान्ता विद्वांसो भैक्षचर्या चरन्तः ।
सूर्यद्वारेण ते विरजाः प्रयान्ति यत्रामृतः स पुरुषो ह्यव्ययात्मा ।। 11 ।।
1.2.12
परीक्ष्य लोकान् कर्मचितान् ब्राह्मणो निर्वेदमायात् नास्त्यकृतः कृतेन ।
तद्विज्ञानार्थं स गुरुमेवाभिगच्छेत् समित्पाणिः श्रोत्रियं ब्रह्मनिष्ठम् ।। 12 ।।
1.2.13
तस्मै स विद्वानुपसन्नाय सम्यक् प्रशान्तचित्ताय शमान्विताय ।
येनाक्षरं पुरुषं वेद सत्यं प्रोवाच तां तत्त्वतो ब्रह्मविद्याम् ।। 13 ।।1.1.1
ब्रह्मा देवानां प्रथमः संबभूव विश्वस्य कर्ता भुवनस्य गोप्ता ।
स ब्रह्मविद्यां सर्वविद्याप्रतिष्ठामथर्वाय ज्येष्ठपुत्राय प्राह ।। 1 ।।
