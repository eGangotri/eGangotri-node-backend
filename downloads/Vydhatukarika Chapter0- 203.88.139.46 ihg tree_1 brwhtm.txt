0.0   
श्रीः शुभमस्तुधातुकारिका प्रारम्भः 0
0.1   
नत्वा नटेशं निखिलवर्णाम्नायादिदेशिकम्।श्री कण्ठस्तनुते धातुकारिकां बालरञ्जनीम्।।1।।
0.2   
कोशमामरसिंहं च बोधार्थं नामलिङ्गयोः।धर्माधिकारि श्री चक्रवर्त्यय्यङ्गार्यनिर्मिताम्।।2।।
0.3   
सुबन्तशब्दभेदानां बोधिनीं शब्दकारिकाम्।अभ्यस्य तद्वद्धातूनामपि बोधार्थमिच्छताम्।।3।।
0.4   
दुरध्ययत्वात्प्राचीनधातुपाठस्य सीदताम्।कौतुकाद्याचमानानां बालानां परितुष्टये।।4।।
0.5   
प्रागधातुपाठ एवाद्य काव्यमार्गे चरिष्णुभिः।सुपठाभिस्सुबोधाभिः कारिकाभिर्यथाक्रमम्।।5।।
0.6   
सङ्गृहयतेऽत्र सुधियो गर्हन्तां मां स्तुवन्तु वा।भ्वाद्यादयो दशगणास्तथा कण्ड्वादिधातवः।।6।।
0.7   
आत्मनेपदिनश्चात्र परस्मैपदिनस्तथा।द्वयवन्तस्तथा सेटोऽनिटश्चामिन्मितोऽखिलाः।।7।।
0.8   
अनुबन्धनिबन्धाश्च तत्तत्कार्यप्रयोजनाः।निरूप्यन्तेऽर्थनिर्देशो भैमसेनोऽपि दुर्गमः।।8।।
0.9   
प्राचां व्याख्याक्रमेणैव विशदीक्रियते मनाक्।पद्ये यद्यपि वाक्यानां पद्यान्तरगतैः पदैः।।9।।
0.10  
अन्वयो नेति नियमो न क्वापि परिदृश्यते।10।।
0.11  
तथाऽपि कविभिः काव्ये बुभुस्तुक्लेशशान्तये।नियमेऽस्मिन्नाश्रितेऽपि तत्र तत्र क्वचित्क्वचित्।।11।।
0.12  
दृष्टत्वात् व्यतिरेकस्याप्यनुवादवशादिह।तत्र तत्र श्लोकगानां वाक्यानामन्वये क्वचित्।।12।।
0.13  
सह्यं पौर्वापर्यकृतं वैषम्यं हृदयालुभिः।तत्रान्वयासंशयार्थं त्वन्ताथादि न पूर्वभाक्।।13।।
0.14  
इत्येषोऽमरसिंहस्य नियमोऽङ्गीकृतो मया।सत्तायां भूस्सचोदात्तोऽथानुदात्तानुबन्धकाः।।14।।
0.15  
एधादयश्च कथ्यन्ताः षट््त्रिंशद्धातवः क्रमात्।वृद्धावेधस्स्मृतस्स्पर्धस्सङ्घर्षेऽयं त्वकर्मकः।।15।।
0.16  
पराभिभवनेच्छात्र सङ्घर्ष इति कथ्यते।परस्य कर्मणो धातोरर्थेनैवोपसङ्गहात्।।16।।
0.17  
गाधृ ग्रन्थे प्रतिष्ठायां लिप्सायामपि कथ्यते।विलोडने बाधृ तच्च प्रतिघातोऽभिधीयते।।17।।
0.18  
याच्ञाशीरुपतापेष्वाप्यैश्वर्ये नाथृनाधृ च।आशिष्येवानुदात्तेत्को नाथतिः प्रणिगद्यते।।18।।
0.19  
दधस्स्मृतो धारणेऽथ स्कुदिराप्रवणे मतः।इहाप्रवणशब्देनोत्प्लवनोद्धरणे स्मृते।।19।।
0.20  
श्विदिश्शवैत्येऽकर्मकोऽयं वदिस्स्तुत्यभिवादयोः।भदिस्सुखे च कल्याणे मदिर्मोदे मदे स्तुतौ।।20।।
0.21  
स्वप्नेकान्तौ गतौ चाथ किञ्चिच्चलनकर्मणि।स्पदि क्लिदिस्तु सम्प्रोक्तश्शोकात्मपरिदेवने।।21।।
0.22  
अतः सकर्मकः प्रोक्तो मुदो हर्षेऽभिधीयते।ददो दानेष्वदस्वर्दावथास्वादनकर्मणि।।22।।
0.23  
सकर्मकोऽनुभूतौ स्याद्रुचौ स्वदिरकर्मकः।मानक्रीडनयोरुर्दः कुर्दः खुर्दश्च गुर्दतिः।।23।।
0.24  
गुदश्च चत्वार एते क्रीडायामेव हि स्मृताः।षूदस्स्यात्क्षरणे हादोऽव्यक््ते शब्दे निगद्यते।।24।।
0.25  
हलादीस्सुखेऽव्यक्तशब्दे स्वाद आस्वादने स्मृतः।।25।।
0.26  
पर्दस्स्यात्कुस्तिते शब्दे शब्दो गुदरवस्त्वसौ।यतीः प्रयत्ने युतृ च भासने जुतृ च स्मृतः।।26।।
0.27  
याचने विधृ वेधृस्याच्छ्रथि शैथिल्य ईरितः।कौटिल्ये तु ग्रथिः कत्थश्श्लाघायामभिधीयते।।27।।
0.28  
अष्टात्रिंशत्तवर्गीयवर्णान्ता अथ धातवः।परस्मैपदभाजोऽत्र निगद्यन्ते यथाक्रमम्।।28।।
0.29  
अतस्ता तत्य गमने चिती संज्ञान उच्चते।आसेचने च्युतिर्प्रोक्तस्तच्चार्द्रीकरणं स्मृतम्।।29।।
0.30  
अङीषदर्थेऽभिव्याप्तावपि ज्ञेयश्च्युतिर्ततः।क्षरणेऽयं यकारेण रहितोऽपि सतां मतः।।30।।
0.31  
मन्थो विलोडनेऽथ स्युः कुथिः पुथि लुथी मथिः।सङ्क्लेशनेऽथ हिंसायामथ गत्यां षिधस्स्मृतः।।31।।
0.32  
शास्त्रे माङ्गल्ये च षिधूः शास्त्रं शासनमुच्यते।खादृ प्रोक्तो बक्षणेऽथ खदस्स्यात्स्थैर्यहिंसयोः।।32।।
0.33  
भक्षणं चाऽकर्मकोऽयं स्थैर्येऽथ बद ईरितः।स्थैर्ये गदस्तु व्यक्तोक्तौ स्याद्रदस्तु विलेखने।।33।।
0.34  
विलेखनं बेदनं स्याच्छब्देऽव्यक््ते णदस्समृतः।गतियाचनयो रर्दश्शब्देन गर्दती।।34।।
0.35  
हिंसायां तर्दति कर्दः कुत्सिते शब्द इष्यते।विवक्षितः कुत्सितोऽत्र शब्दः कौक्षो हि तद्विदाम्।।35।।
0.36  
प्रोक्तः खर्दो दन्दशूके दंशहिंसादिरूपिणि।दन्दशूकक्रियेष्टात्र दन्दशूकपदेन तु।।36।।
0.37  
बन्धनेऽति रदिश्चेदिः परमैश्वर्य इष्यते।।37।।
0.38  
बिदिस्त्ववयवे वक्त्रैकदेशे गडिरुच्यते।अत्यादयोऽत्र प़ञ्चैते तिङो न विषया इति।।38।.
0.39  
मन्यते काश्यपोऽन्ये तु वाञ्छन्त्येषां तिङोऽपि च।कुत्सायां णिदिराख्यातस्समृद्धौ टु नदिस्स्मृतः।।39।।
0.40  
आह्लादने चदिः प्रोक्तश्चेष्टायां त्रदिरुच्यते।कदिः क्रदिः क्लदिश्चोक्ता आह्वाने रोदनेऽपि च।।40।।
0.41  
परिदेवन आख्यातः क्लिदिश्शुन्धस्तु शोचने।अथोच्यन्ते धातवो द्विचत्वारिंशद्यथाक्रमम्।।41।।
0.42  
कवर्गीयाक्षरान्तास्तेत्वनुदात्तानुबन्धकाः।शीकृ स्यात्सेचनेऽयं तु तालव्यादिरमुं परे।।42।।
0.43  
दन्त्यादिमाहुर्लोकृस्याद्दर्शने श्लोकृ कथ्यते।सङ्घाते स्यात्स तु ग्रन्थो ग्रथ्यमानक्रियाऽथवा।।43।।
0.44  
ग्रथितुर्वा क्रियेष्टाद्येऽकर्मकस्स्याद्वितीयके।सकर्मकोऽथद्रेकृ स्यात््धेकृ चोत्साहकर्मणि।।44।।
0.45  
शब्दे चोत्साह आख्यातो वृद्धिरौन्नत्यमेव च।शङ्कायां रेकृ सम्प्रोक्तस्सेकृस्रेकृस्रकिश्श्रकिः।।45।।
0.46  
श्लकिश्च स्युर्गतावत्र त्रयो दन्त्यादयस्स्मृताः।तालव्याद्यावुभौ स्यातां शङ्कायां कथ्यते शकिः।।46।।
0.47  
अकिस्तु लक्षणेऽथ स्याद्वकिः कौटिल्यकर्मणि।मकिस्तु मण्डने लौल्ये कको लौल्यं तु चापलम्।।47।।
0.48  
गर्वश्चाथ कुक प्रोक्तो वृकश्चादानकर्मणि।चकस्तृप्तौ प्रतीघाते चाथगत्यां तु कङ्गतिः।।48।।
0.49  
वकि-श्श्वकि-स्त्र कि-र्ढौ-कृत्रौकृ-ष्वष्कश्च-वस्कतिः।मस्क-ष्टिकृ-तथा टीकृ-तिकृ तिकृ- रघि-र्लघिः।।49।।
0.50  
तृतीयस्त्विह दन्त्यादिरिति केचित्प्रचक्षते।लघि-र्भुक्तिनिवृत्तावाप्यघि-र्वघि-मघीत्रयः।।50।।
0.51  
गत्याक्षेपे स्मृता निन्दाक्षोपोऽत्र परिकीर्तितः।अन्ये प्राहुर्गतौ गत्यारम्भे चेति मघिस्तु सः।।51।।
0.52  
कैतवे वाथ सामर्थ्ये द्राघृ-राघ च लाघृ च।केचित्पेठुर्ध्राघृधातुमपि चात्रैव दण्डके।।52।।
0.53  
आयामे च द्राघति स्स्यादायामो दैर्घ्यमुच्यते।श्लाघृ-स्यात्क त्थनेऽथात्र परस्मैपदिधातवः।।53।।
0.54  
पञ्चाशदभिधीयन्ते कवर्गीयाक्षरान्तिमाः।नीचैर्गतौ फक्कतिस्याध्वहारोऽसतामिह।।54।।
0.55  
स्यातां मन्दगतिश्चापि नीचैर्गतिपदोदितौ।तकस्स्याद््धसने कृच्छ्रजीवने तकिरुच्चते।।55।।
0.56  
बुक्कस्स्याद््भषणे स्वानश्शुनो भषणमुच्यते।कखतिर्धातुरिह तु प्रोक्तो हसनकर्मणि।।56।।
0.57  
ओखृधातूराखृ लाखृ द्राखृ ध्राखृ च शोषणे।अलमर्थे चाथ शाखृ-श्लाखृ-च व्याप्तिकर्मणि।।57।।
0.58  
उखोखी वखतिश्चाथ वखिर्मखमखी णखः।णखी-रख-रखी चाथ तथा लखलखी इखः।।58।।
0.59  
इखिरीखिर्वल्ग रगी लगिश्चागिर्वगिर्मगिः।तगिस्त्वगिश्श्रगि-श्चाथ श्लगि-श्चेगी रिगिर्लिगिः।।59।।
0.60  
गतावष्टाविंशतिः स्युः खान्ताः पञ्चदशात्र च।गान्तास्त्रयोदशास्त्रान्ये पठन्ति चतुरोऽधिकम्।।60।।
0.61  
रिखं-त्रखं त्रखि-शिखी अपि खान्तेषु सूरयः।त्वगि स्यात्कम्पने चाथ युगि-र्जुगि-बगी अपि।।61।।
0.62  
वर्जनेऽथ घघः प्रोक्तो हसने मण्डने मघिः।आघ्राणे शङ्गघतिरथ चवर्गीयाऽक्षरान्तिमाः।।62।।
0.63  
एकविंशतिरुच्यन्ते ह्यनुदात्तानुबन्धकाः।वर्चो दीप्तावथ प्रोक्तष्षचस्सेचनसेवयोः।।63।।
0.64  
लोचृ स्याद्दर्शने वाचि व्यक्तायां शचति स्मृतः।श्वच-श्वची गतौ प्रोक्तौ कचो बन्धनकर्मणि।।64।।
0.65  
दीप्तिबन्धनयोः प्रोक्तो कचि काची उभावपि।मचो मुचि कल्कने स्याद्दम्भश्शाठ्यं च कल्कनम्।।65।।
0.66  
अन्ये कत्थनमित्याहुर्मचिर्धारणपूजयोः।उच्छ्राये चाप्यथ व्यक््तीकरणे वचिरिष्यते।।66।।
0.67  
ष्टुचः प्रसादे-ऋजतिर्गतौ स्थानेऽर्जनेपि च।उपार्जनेऽप्यथ ऋजिभृजी भर्जनकर्मणि।।67।।
0.68  
एजृ भ्रेजभ्राजृ दीप्तावीजतिर्गतिकुत्सयोः।परस्मैपदिनः प्रोक्ता व्रज्यन्ताश्च द्विसप्ततिः।।68।।
0.69  
शुचश्शोके-कुचश्शब्दे तारे क्रुञ्चति कुञ्चती।कौटिल्याल्पीभावयोस्स्याल्लुञ्चोऽपनयनेऽञ्चुतु।।69।।
0.70  
गति-पूजनयोर्वञ्चुश्चञ्चुस्तञ्चुरपि क्रमात्।त्वञ्चुम्रुञ्चु-म्लुन्ञुरपि गत्यर्थेऽष्टौ म्रुचुर्म्लुचुः।।70।।
0.71  
ग्रचु-र्ग्लुचुः कुजु-खुजूस्सम्प्रोक्तास्स्तेयकर्मणि।गतौ ग्लुञ्चुश्च षस्जश्च सज्जतिश्चात्मनेपदि।।71।।
0.72  
गुजिस्त्वव्यक्तशब्दे स्यात्पुजायामर्चतिस्स्मृतः।ल्मेच्छोऽव्यक्ते शब्द उक्तोऽपशब्दोऽप्यस्फु टोऽपि सः।।72।।
0.73  
लछो-लाछि र्लक्षणे स्यादिच्छायां वाछिरिष्यते।आयामे स्यादाछिरथ लज्जायां ही च ईरितः।।73।।
0.74  
हुर्छा प्रोक्तस्तु कौटिल्ये कौटिल्यमपसर्पणम्।मैत्रेय आह मुर्छास्तु सनुच्छ्राये च मोहने।।74।।
0.75  
स्फुर्छा स्स्याद्विस्तृतौ युच्छऋ प्रमादेऽथोछि रुञ्छने।उञ्छः कणश आदानं कणिशाद्यार्जनं सिलम्।।75।।
0.76  
इति यादवकोशस्य प्रामाण्यादुञ्छ उञ्छनम्।उछीर्विवासे संप्रोक्तस्समाप्तिः प्रायशो ह्ययम्।।76।।
0.77  
विपूर्वस्स्या द्रम गतौ ध्रज-ध्रजि-धृजा-धृजिः।ध्वज-ध्वजी-चाथ कूजोऽव्यक्ते शब्दे समीरितः।।77।।
0.78  
अर्ज-ष्षर्ज-श्चार्जने स्याग्गर्ज श्शब्देऽथ तर्जतिः।भर्त्सने स्यात्कर्जति स्तु व्यथने खर्ज पूजने।।78।।
0.79  
अजो गतौ श्रेपणे च पालने तेजतिस्मृतः।खजो मन्थे खजिस्तु स्याद्गतिवैकल्य एजृतु।।79।।
0.80  
कम्पनेऽथोटु ओ स्फूर्ज वज्रनिर्घोष ईरितः।क्षिस्स्यात्क्षयेऽकर्मकोऽयमजन्तः परिकीर्तितः।।80।।
0.81  
ण्यर्थोऽस्यान्तर्भावितस्तु सकर्मक उदाहृतः।अव्यक्तशब्दे क्षीजोऽयं कूजिना पठितुं क्षमः।।81।।
0.82  
लजो-लजि र्भर्जने स्याल्लाजो लाजिश्च भर्त्सने।जजो-जजिश्च युद्धे स्याद्धिंसायां तुज उच्यते।।82।।
0.83  
पालने स्यात्तुजिश्शब्दे गजो गजिगृजौ गृजिः।मुजो मुजिश्चात्र गजो मदने च प्रकीर्तितः।।83।।९
0.84  
गतौ वजव्रतौ प्रोक्तौ त्वनुदात्तानुबन्धकाः।षट््त्रिंशच्छाढृपर्यन्ताष्टवर्गीयान्तिमा अथा।।84।।
0.85  
धातुष्वेतेष्वादिमस्स्सयादट्टोऽतिक्रमहिंसयोः।दोपधोऽयं तोपधोऽयमिति केचित्प्रचक्षते।।85।।
0.86  
वेष्टस्स्याद्वेष्टने चेष्टश््चेष्टायां गोष्टलोषटती।सङ्घाते घट्ट चलने स्फुटो विकसने ह्यरिः।।86।।
0.87  
गतावथैकचर्यायां वठिर्मठिकठी उभौ।शोके च चात्राध्यानं हि प्रोच्यते पालने मुठिः।।87।।
0.88  
विबाधायां हेठतिस्स्यादेठतिश््च हिडिस्तु सः।गत्यनागरयोः प्रोक्तो हुडिस्सङ्घातकर्मणि।।88।।
0.89  
कुडिर्दाहे वण्डतिश््च मण्डतिश््च विभाजने।परिभाषाण आख्यातो भडिस्तु परिभाषणम्।।89।।
0.90  
स निन्दोपालम्भनं च परिहासश््च कथ्यते।पिडिस्सङ्घात उदितो मार्जने मुडिरुच्यते।।90।।
0.91  
न्यग्भावश्चापि शुद्धिश्च मार्जनं परिकीर्तितम्।तुडि स्तु तोडने प्रोक््त स्तोडनं चेह कथ्यते।।91।।
0.92  
दारणं हिंसनं चाथ हुडिर्वरणकर्मणि।स्वीकारो वरणं प्रोक्तं हरणं च परे जगुः।।92।।
0.93  
चडि कोपे रुजायां च सङ्घाते च शडिस्स्मृतः।तडिस्तु काडने प्रोक्तो गतौ पडि रुदाहृतः।।93।।
0.94  
कडिर्मदे खडिर्मन्थे हुडृ होडृ अनादरे।आप्लव्यार्थे दाडृमतो सबशादिश्च सम्मतः।।94।।
0.95  
आप्लव्यन्त्वाप्लवो द्राडृ प्रोक्तो विशरणे तथा।ध्राडृ चाथ भवेच्छाडृ श्लाघायां क्रमतस्ततः।।95।।
0.96  
अष्टवर्गीयान्तपूर्ते परस्मैपदिनस्तु ते।षडशीतिश्शौट्ट गर्वे यौटृ बन्धे प्रकीर्तितः।।96।।
0.97  
उन्मादे म्रेटृ चम्रे डृम्ले टृडान्तो द्वितीयकः।पठितोऽयं नाथतिवट्टान्तमध्येऽर्थसाम्यतः।।97।।
0.98  
वर्षावरणयो स्स्यात्तु कटे केचिच्चटे इति।दतावटपटौ स्यातां रट स्स्यात्परिभाषणे।।98।।
0.99  
लटो बाल्ये विशरणरुजागत्यवसादने।इष्यते शटतिः प्राज्ञैर्वेष्टने वट उच्यते।।99।।
0.100 
त्रासे किटखटौ प्रोक्तावुभौ शिटषिष्टौ तु तौ।अनादरे जटझटौ सङ्घाते भटतिर्भृतौ।।100।।
0.101 
उच्छ्राये तटतिः प्रोक्तः काङ्क्षायां खटति स्स्मृतः।णटो नृत्तौ पिटश्शब्दे सङ्घाते च हटस्तु सः।।101।।
0.102 
दीप्तौ षटस्त्ववयवे लुटस्तु स्याद्विलोडने।डान्तोऽयमित्याहुरण्ये परप्रेष्ये चिटस्स्मृतः।।102।।
0.103 
विटश्शब्दे बिटः प्रोक््तः आक्रोशेऽसौ बशादिकः।हिटेत्येके प्राहुरिटः किटश्चापि कटीर्गतौ।।103।।
0.104 
तृतीयमिति तं प्राहुः केचिदन्येत्विई इति।प्रश्लिष्य धातुद्वितयमन्यदाहुर्मनीषिणः।।104।।
0.105 
भूषायां मडिराख्यातः कुटिर्वैकल्य कर्मणि।पुडः प्रुडो मर्दने स्यागृदल्पीभावे चुडिस्स्मृतः।।105।।
0.106 
खण्डने मुडि राख्यातः पुडि चेत्यपरके जगुः।प्रोक्तौ रुटि लुटिस्तेय एके रुठि लुठी इति।।106।।
0.107 
प्राहुः परे रुडिलुटी स्फुटिर्विशरणे स्मृतः।इति तं ब्रुवते केचिद््व्यक्तवाचि पठस्समृतः।।107।।
0.108 
वठस्स्थौल्ये समुदितो मठो मदनिवासयोः।प्रोक्तो बुधैः कठः कृच्छ्रजीवने परिभाषणे।।108।।
0.109 
रटः प्रोक्तो रठेत्येके हठः प्लुतिशठत्वयोः।एके बलात्कार इति प्राह रुठलुठावुठ।।109।।
0.110 
त्रयस्स्युरुपघातार्था ऊठेत्येके वदन्ति हि।संक्लेशने च हिंसायां पिठस्स्यात्कैतवेपि च।।110।।
0.111 
शठश्शुठस्त्वत्र भवेत्प्रतिघाते शुठीति तु।स्वामी प्राह तथैव स्यात्कुठिश््चात्रैव कर्मण्।।111।।
0.112 
प्रतिघातेऽपि चालस्ये लुठिस्स्याच्छोषणे शुठिः।रुठिर्लुठिर्गतौ भावकरणे चुड्ड उच्यते।।112।।
0.113 
तद््भावकारणं प्राहुरभिप्रायस्य सूचनम्।अड्डोऽभियोग ककार्कश्येर्कड्ड चुड्डादयस्त्रयः।।113।।
0.114 
भवन्ति चोपधाः क्रीडृ विहारे तुडृ तोडने।प्राहुरेके तूडृ इति गतौ हुडृ च हुडृ च।।114।।
0.115 
होडृ चापि भवेद्रौडृ लोडृ त्वनादरणकर्मणि।उन्मादे स्याद्रोडृ लोडृ ह्यडस्तूद्यमने स्मृतः।।115।।
0.116 
विलासे लडतिः प्रोक्तो डलयोर्ललयोरपि।ऐक्याल्ललेति धातुञ्च प्राहुस्स्वाम्यादयः परम्।।116।।।
0.117 
कडो मदे कडिरिति परे प्राहुर्गटिस्त्विह।वक्त्रैकदेश आख्यातः पवर्गीयाक्षरान्तिमाः।।117।।
0.118 
स्तोभत्यन्ताश्चतुस्त्रिशदनुदात्तानुबन्धकाः।तिपृते पृष्टे पृष्टे पृक्षरणार्था इहादिमः।।118।।
0.119 
अनुदात्तस्स्मृतः क्षीरस्वामी बभ्राम सेडिति।तेपृतिः कम्पने च स्याद्गलेपृ उदीरितः।।119।।
0.120 
टु वेपृ कम्पने प्रोक्तः केपृ ग्लेपृ गेपृ च।चात्कम्पने गतौ चेति स्वामी सूत्रविभागतः।।120।।
0.121 
मैत्रेयस्तु पठित्वा चमन्तरेणेह कम्पने।इत्यपेक्षत इत्याह ग्लेपतिस्त्वर्थभेदतः।।121।।
0.122 
पठ्यतेऽसौ पुनर्मेपृ रेपृ लेपृ गतौ स्मृताः।त्रपूष्ष्यादिह लज्जायां कपिश्चलन उच्यते।।122।।
0.123 
रबिर्लबि रबिश्शब्देऽवसस्रे च लबि स्स्मृतः।कबृ वर्णे ह्यधाष्टर्ये तु क्लीबृ क्षीबृ मदे स्मृतः।।123।।
0.124 
रेभृ शब्दक्रियायां स्यात्थने शीभृ चीभृ च।अभिः क्वचिद्रबिश्चापि पठ्यतेऽथष्टभिस्स्कभिः।।124।।
0.125 
प्रतिबन्धे स्तम्भतेष्टं केचिदाहुर्निसर्गजम्।भवेज्जभूर्जृभिर्गात्रविनामे शल्भकत्थने।।125।।
0.126 
वल्भस्स्याद््भोजने दन्तोष्ठयादिर्धाष्टर्ये तु गल्भतिः।श्रम्भुः प्रमादे दन्त्यादिस्तालव्यादिश्च सम्मतः।।126।।
0.127 
ष्टुभु स्स्तम्बे ह्यथात्र स्युः परस्मैपदिधातवः।एकचत्वारिंशदमी गुप्वाद्यास्सिम्भुपश्चिमाः।।127।।
0.128 
रक्षणे स्याद््गुपूर्धूप स्सन्तापे जपजल्पती।व्यक््तायां वाचि जपतिर्मानसे च प्रकीर्तितः।।128।।
0.129 
सान्त्वने दपितिः प्रोक्तस्समवाये षपस्स्मृतः।समवायस्तु सम्बन्धोऽवबोधस्सम्यगेव वा।।129।।
0.130 
व्यक्तायां वाचि रपतिर्लपतिश्च प्रकीर्तितः।गतौ चुपस्तु मन्दायां हिंसायामथ कीर्तिताः।।130।।
0.131 
तुप तुम्पौ त्रुप त्रुम्पौ त्रुफ तुम्भौ त्रुफ स्ततः।त्रुम्फश्चैषु द्वावाद्यौ च पञ्चमाष्षष्ठ एव च।।131।।
0.132 
नीरेफास्स्युस्सरेफास्तु परे चत्वार आदिमाः।प्रथमान्ता द्वितीयान्ताः परेऽष्टौ साव ईरिताः।।132।।
0.133 
पर्पोर फरफी अर्बः पर्बो लर्बश्च बर्बतिः।मर्बः कर्बः खर्बगर्वौ शर्बषर्वौ च चर्बतिः।।133।।
0.134 
गतावाद्योऽत्रादिमान्तो द्वितीयान्तावुभौ ततः।एकादश तृतीयान्तास्ततो मुक्त्वा द्वितीयकम्।।134।।
0.135 
तृतीयं च स्मृतास्सर्वे सरेफा अत्र दण्डके।आच्छादने कुबिः प्रोक्तोऽर्दने लुबितुबी मतौ।।135।।
0.136 
चुबि स्स्याद्वस्त्रसंयोगे षृभु षृम्भु तु हिंसने।षिभु षिम्भु इति परे शुभश्शुम्भश्च भाषणे।।136।।
0.137 
इमौ भासन इत्येके हिंसायामिति चापरे।अथानुनासिकान्ता स्स्युरनुदात्तानुबन्धकाः।।137।।
0.138 
कम्वन्ता दशघिण्याद्या ग्रहणे स्याद् घिणिर्घुणिः।घृणिश्चाथ घृणो घूर्णो भ्रमणे परिकीर्तितौ।।138।।
0.139 
परस्मैपदिनावेतौ तुदादौ तु भविष्यतः।व्यवहारे स्तुतौ चापि पणस्स्यात्पन च स्तुतौ।।139।।
0.140 
भामः क्रोधे क्षमूष् तु स्यात्सहनेऽथ भवेत्कमुः।कान्ताविच्छात्र कान्तिस्स्यात्परस्मैपदिनस्ततः।।140।।
0.141 
क्रम्यन्तास्त्रिंशदुच्यन्ते ह्यणो रणवणौ भणः।मणः कणश्च क्वणति व्रणति भ्रणति ध्वणाः।।141।।
0.142 
शब्दार्थास्स्युर्धणोऽप्यत्र बुधैः केश्चित्प्रपठ्यते।इहानयने त्वोणृ शोणृ वर्णे गतावपि।।142।।
0.143 
सङ्घाते शोणृ तु भवेच्छ््लोणृ चोक्ता अमी त्रयः।तालव्योष्मादयश्शोणादयः पैणृ गतौ तथा।।143।।
0.144 
प्रेरणे श्लेषणे च स्यात्क्वचित्प्रैण्रिति पठ्यते।धणश्शब्दे ह्ययं नान्त उपदेशे स्मृतो बुधैः।।144।।
0.145 
केचिद््बणेत्यपि कनीर्दीप्तिकान्तिगतिष्वथ।ष्टनो वनश्च शब्दे स्यात्सम्भक्तौ तु वनष्षणः।।145।।
0.146 
अमो गत्यादिषु गतौ द्रमो हम्मश्च मीमृ च।मीमृ शब्दे चाथ च मुश्छ मुर्ज मुझ मू तथा।।146।।
0.147 
अदने स्युर्जिमिं केचित्पठन्त्यथ भवेत्क्रमुः।पादवक्षेपेऽथ रेवत्यन्ता अयतिपूर्वकाः।।147।।
0.148 
सप्तत्रिंशदुदीर्यन्ते ह्यनुदात्तानुबन्धकाः।गतावयो वयपयौ मयश््च यत यौणयः।।148।।
0.149 
दाने गतौ रक्षणे च हिंसनादानयोर्दयः।आदानं ग्रहणं प्रोक्तं कथ्यतेऽथ गतौ रयः।।149।।
0.150 
ऊयी स्स्यात्तन्तुसन्ताने पूयीर्विशरणे तता।दुर्गन्धे चाथ शब्दे स्यात्क्रूयी रुन्दे च स स्मृतः।।150।।
0.151 
क्ष्मायीर्विधूनेन वृद्धौ स्फाय्योप्यायी च कथ्यते।सन्ताने पालने तायृ प्रबन्धस्स तु गद्यते।।151।।
0.152 
शलस्संवरणे चैव चलने च प्रकीर्तितः।वलवल्लौ संवरणे स्यातां सञ्चरणेऽपि च।।152।।
0.153 
मलो मल्लो धारणे स्यात् भलभल्लौ तु हिंसने।आदानकर्ममणि परिभाषणे च प्रकीर्तितौ।।153।।
0.154 
कलश्शब्दे च संख्यानेऽव्यक्ते शब्दे तु कल्लतिः।स्वामीत्वशब्द इत्याह तूष्णीभावस्स इत्यपि।।154।।
0.155 
देवने तेवृ देवृ स्यात् सवने षेवृ गेवृ च।ग्लेवृ-पेवृ-म्लेवृ-मेवृ-चात्रान्यस्सेतिस्त्वयम्।।155।।
0.156 
ब्रवूते सोपदेशोऽपीत्येवं न्यासकृदादयः।तदेतद्वचनं भाष्यविरुद्धमिति मन्महे।।156।।
0.157 
प्राहिरेके शेवृ-खेवृ-केव्रित्यपि बुधोत्तमाः।रेवृ तु स्यात्प्लवगतौ सा तु प्लुतगतिर्मता।।157।।
0.158 
परस्मैपदिनोऽवान्ता नवति स्युष््षडुत्तरा।बन्धने मव्यतिस्सूर्क्ष्य-ईर्क्ष्य ईर्ष्यश्च ते त्रयः।।158।।
0.159 
ईर्ष्यार्था स्स्युर्हयो गत्यां शुच्योऽभिषवः परिकीर्तितः।सोमाङ्गानां प्रशिथिलीकरणं स्ननमेव वा।।159।।
0.160 
सन्धानं वा सुरायाश्चाभिषवः परिकीर्तितः।एके चुच्य इति प्राहुर्हर्यः कान्तौ गतौ स्मृतः।।160।।
0.161 
भूषणे वारणे चापि पर्याप्तौ चाल ईरितः।स्वरिते दयमित्येके फला विशरणे स ञीत्।।161।।
0.162 
मील-श्मीलौ-स्मीलतिश्च क्ष्मीलतिश्च निमषणे।निमेषणं तु सङ्कोचस्तालव्यादिर्द्वितीयकः।।162।।
0.163 
दन्त्यादिश््च तृतीयस्स्यात्प्रतिष्टम्भेऽथ पीलतिः।प्रतिष्टम्भो रोधनं स्यान्नीलो वर्णे प्रकीर्तितः।।163।।
0.164 
शीलः समाधौ विज्ञेयः कीलो बन्धन ईरितः।कूल आवरणे शीलो रुजासङ्घोषयो स्स्मृतः।।164।।
0.165 
भवेत्तूलस्तु निष्कर्षे स तु निष्कोषणं स्मृतम्।अन्तर्गतस्य तच्चापि बहिर्नस्सारणं मतम्।।165।।
0.166 
सङ्घाते पूल आख्यातः प्रतिष्ठायां तु मूलतिः।निष्पत्तौ फलतिर्भावकरणे चुल्ल इष्यते।।166।।
0.167 
तात्पर्याविष्कृतिर्भावकरणं बुधसम्मतम्।फुल्लो विकासो शैथिल्ये चिल्लो भावकृतावपि।।167।।
0.168 
गतौ तिलस्यात्तिल्लेति केचिदाहुः परं बुधाः।वेलृ-चेलृ-तथा केलृ-खेलृ-क्ष्वेलृ च वेल्लतिः।।168।।
0.169 
चलने पञ्च ऋदितष्षष्ठो लोपध उच्यते।वेलृ-फेलृ-तथा शेलृ गतौ पेल्रिति केचन।।169।।
0.170 
स्खलस्संचलने प्रोक्तस्संचये खल ईरितः।गलोऽदने षलो गत्यां दलो विशरणे स्मृतः।।170।।
0.171 
श्वलश्वल्लावाशुगतौ कोलृ-खोरृ-तथा गतेः।प्रतिघाते धोरृ गति चातुर्ये परिकीर्तितः।।171।।
0.172 
त्सरश्छद्मगतौ प्रोक्तो हूर्छने कर्म उच्यते।अभ्र-वभ्रौमभ्र-चरौ गत्यर्थाश्चरति स्तु सः।।172।।
0.173 
भक्षणेऽपि भवेदत्र ष्ठिपुर्निरसनक्रियः।अस्य द्वितीयस्थ ष्ठो वेत्येवं वदति वृत्तिकृत्।।173।।
0.174 
जिर्जयेऽयमजन्तेषु युज्यते पठितुं जयः।उत्कर्षप्राप्तिराख्यातोऽकर्मकोऽयमिहेर्यते।।174।।
0.175 
प्राणानां धारणे जीवः पीवमीवावुभौ तथा।तीवनीवौ स्मृतौ स्थौल्ये क्षीवु क्षेवू नरासने।।175।।
0.176 
उर्वीस्तुर्वि स्तथा थुर्वी र्दुर्वीर्धुर्वी स्च हिंसने।गुर्वीरुद्यमने मुर्वी र्बन्धने परिकीर्तितः।।176।।
0.177 
पूरणे पर्वपर्वौ च मर्वश्चाथाऽदने स्मृतः।चर्वो भर्वस्तु हिंसायां कर्वः खर्वश्च गर्वतिः।।177।।
0.178 
दर्पेष़थार्वश्सर्-षर्वौ हिंसायां परिकीर्तिताः।इविर्व्याप्तौ पिवि मिवि णिवयस्सेचने स्मृताः।।178।।
0.179 
मूर्धन्योष्मादिरित्येके तृतीयमिह चक्षते।अन्योऽर्थस्सेवन इति तरङ्गिण्यामुदाहृतः।।179।।
0.180 
हिवि-र्दिविर्धिविजिवी प्रीणनार्थाः प्रकीर्तिताः।रवी-रवि-र्धविश्चैव गत्यर्थाः कथिता इमे।।180।।
0.181 
हिंसाकरणयोश््च स्यात्कृतविश्चात्तु गतौ स्मृतः।स्वादौ च पठ्यते सोऽयं बन्धने मव इष्यते।।181।।
0.182 
अवस्स्याद्रक्षणे गत्यां कान्तिप्रीत्योश्च तर्पणे।तथावगमने चैव प्रवेशे श्रवणेऽपि च।।182।।
0.183 
स्वाम्यर्थयाचने चैव क्रियेच्छायां तथैव च।दीप्ताववाप्तौ च तथाऽलिङ्गने हिंसनेऽप् च।।183।।
0.184 
आदाने चैव भागे च वृद्धौ च परिकीर्तितः।धावुस्तु स्याद््गतौ शुद्धौ स्वरितेदयमिष्यते।।184।।
0.185 
एकपञ्चाशदीष्मान्ता आत्मनेपदिनस्ततः।सन्दीपने क्लेशने च जीवने धुक्ष धिक्षती।।185।।
0.186 
वृक्षस्स्याद्वरणे विद्योपादानकर्मणि।लाभेऽलाभे च भिक्षायां भिक्षस्स्यात्क्लेशति स्तुः सः।।186।।
0.187 
अव्यक्तायां वाचि भवेद्दुर्ग इत्याह बाधने।वृद्धौ शीघ्रार्थे च दक्षो मौण्ड्येज्ययो स्तथा।।187।।
0.188 
व्रतादेशोपनयननियमेषु प्रकीर्तितः।ईक्षो दर्शने चापि भाषस्तु व्यक्तायां वाचि कथ्यते।।188।।
0.189 
दर्शने चापि भाषस्तु व्यक्तायां वाचि कथ्यते।वर्षस्स्यात्स्नेहने दन्त्योष्ठ्यादिर्गेषु तु कथ्यते।।।।189।।
0.190 
अन्विच्छायां सात्रभवेदन्वेषणमिहापरे।ग्लेष्रित्याहुः पेषृ भवेत्प्रयत्ने जेषृ-णेषृ च।।190।।
0.191 
एषृ-प्रेषृ-च गत्यार्था रेषृ-हेषृ च हेषृ च।अव्यक््ते शब्द आद्योऽत्र वृक शब्दे प्रकीर्तितः।।191।।
0.192 
द्वादश्वशब्दे शब्दस्य कुत्सायां कासृ कीर्तितः।भासृ-दीप्तौ-णासृ-रासृ शब्देऽथ कुलित्ववाक्।।192।।
0.193 
णसो भवेद््भ्य स भय इच्छायां शसि राङ्युतः।ग्रसु-र्ग्लसु श्चादने स्याच्चेष्टायामीह इष्यते।।193।।
0.194 
बहि-र्महिश््च वृद्धौ स्याद्गता पहि रुदाहृतः।गर्हो गल्हश््च कुत्सायां प्राधान्ये बर्ह बल्हती।।194।।
0.195 
ओष्ठयादिमाविमौवर्हो वल्हश््च परिभाषणे।हिंसाच्छादनयो श्चेमौ दन्त्येष्ठ्यादि प्रकीर्तितौ।।195।।
0.196 
केचित्तु पूर्वयोर्दन्त्योष्ठ्यादित्वमनयो स्तु ते।ओष्ठ्यादित्वमपि प्राहुर्गतौ ल्पिह उदाहृतः।।196।।
0.197 
प्रयत्ने वेहृ-जेहृ-स्याब्दाहृ चैतेष्वपश्चिम।दन्त्योष्ठ्यादिः पश्चिमस्तु केवलोष्ठ्यादिरिष्यते।।197।।
0.198 
ओष्ठ्यादी द्वावपीत्येके दन्त्योष्ठ्यादी इतीतरे।गतौ च जेहतिर्निद्रा क्षयेद्राहृ समीरितः।।198।।
0.199 
प्राहुर्निक्षेप इत्येके काशृ दीप्तौ प्रकीर्तितः।ऊहो वितर्के गाहूस्तु विलोडन उदाहृतः।।199।।
0.200 
गृहू-र्ग्रहण आख्यातो ग्लहश्चाथ घुषिर्बुधैः।उच्यते कान्तिकरणे केचिदत्र घषेत्यपि।।200।।
0.201 
पठन्त्यकारोपधकमुच्यन्तेऽर्हति पश्चिमाः।परस्मैपदभाजोऽन्ये नवतिर्धातवः क्रमात्।।201।।
0.202 
अविशब्दन आख्यातो घुषिर् तत्तु विशब्दनम्।प्रतिज्ञानं ततोऽन्यस्मिन्नर्थ इत्येक उचिरे।।202।।
0.203 
पठेरन्ये शब्द इति व्याप्तावक्षू स्तनूकृतौ।तक्षूस्त्वक्षूश्च सम्प्रोक्तस्सेचने तूक्ष इष्यते।।203।।
0.204 
रक्षस्तु पालने णिक्षश््चम्बुने परिकीर्तितः।तृक्ष-स्तृक्षश्च णक्षश्च गत्यर्थास्समुदीरिताः।।204।।
0.205 
वक्षो-रोषे-भवेदेके सङ्घात इति चक्षते।सङ्घाते मृक्ष आख्यातो म्रक्ष इत्येक ऊचिरे।।205।।
0.206 
तक्ष स्स्यात्त्वचने तत्तु भवेत्संवणं त्वचः।ग्रहणं चेह पक्षस्स्यात्परिग्रह इतीतरे।।206।।
0.207 
सूर्क्षस्स्यादादरे सूर्क्षोऽनादरे स्यादिति क्वचित्।अपपाठस्ततोऽवज्ञावहेलनमसूर्क्षणम्।।207।।
0.208 
इत्युक्तममरेणापि काक्षिर्वाक्षिश््चमाङ्क्षतिः।काङ्क्षायां स्युरथद्राक्षि र्धाक्ष र्ध्वाक्षिश्च दारुणे।।208।।
0.209 
वाशिते चाथ चूषस्स्यात्पाने तुष्टौ तु तूषतिः।वूषो वृद्धौ भवेन्मूषस्तेये लूषति रूषती।।209।।
0.210 
भूषायां प्रसवे शूषेऽभ्यनज्ञा पर्सवो ह्ययम्।तालव्योष्मादिमोयूषो हिंसायां जूष च स्मृतः।।210।।
0.211 
अलङ्कारे भूष ऊषो रुजायामीष उञ्छने।कषः खषश्शिषजषौ झष श्शषवषौ मषः।।211।।
0.212 
रुषो रिषश्च हिंसार्था स्तुतीयष्षष्ठ एव च।तालव्योष्मादिमौ प्रोक््तौ दन्त्योष्ठ्यादिस्तु सप्तमः।।212।।
0.213 
शिषोऽनुदात्तेऽत्र भवेद्भर्त्सने भष उच्यते।भर्त्सनं श्वरवः प्रोक्तो उषो दाहे प्रकीर्तितः।।213।।
0.214 
जिषुर्विषुर्मिषु श्चैव सेचने समुदीरिताः।विषुस्स्यादनुदात्तोऽत्र फुषः षष्टौ श्रिषुश्श्लिषुः।।214।।
0.215 
प्रुषुः प्लुषुश््च दाहे स्युस्सेडयं श्लेषति स्मृतः।दैवादिकस्य ग्रहणमनिट्केष्विति चक्षते।।215।।
0.216 
कैयटाद्या न्यासकृता द्वयोर्ग्रहणमिष्यते।अनिट््केष्विति यत्प्रोक्तं तत्तु स्वोक्तिविरोधतः।।216।।
0.217 
गद्रन्थान्तरविरोधाच्चाऽप्युपेक्ष्यमिति मन्महे।पृषुर्वृषु र्मृषुश्चैव सेचने परिकीर्तिताः।।217।।
0.218 
सहने च मृषुर्हिंसा क्लेशयोश्चापरौ मतौ।घृषुस्सङ्घर्ष उदितोऽलीके हृषुरूदीरितः।।218।।
0.219 
तुस ह्रसौ ह्लस रसौ शब्दे संपरिकीर्तिताः।लसस्स्याच्छ्रलेषणे चैव क्रीडने चादने घस्लृ।।219।।
0.220 
जर्जश्चर्यो झर्झतिश्च परिभाषण हिंसयोः।तर्जने च समाख्याताः पिसृ पेसृ गतौ स्मृतौ।।220।।
0.221 
हसे स्तु हसने प्रोक्तस्समाधौ णिश ईरितः।तालव्योष्मान्तिमोऽयं स्यान्मिशश्च मशतिस्तिथा।।221।।
0.222 
शब्दे रोषकृते चट स्यात्तालव्योष्मान्तिमाविमौ।दन्त्योष्ठ्यान्तश्शवस्तालव्योष्मादजिर्गतिबोधकः।।222।।
0.223 
तालव्योष्माद्यन्तिमोऽयं शशःप्लुत गतौ मतः।हिंसायां शसुराख्यातो दन्त्येष्मान्तस्स सम्मतः।।223।।
0.224 
शंसुस्स्तुताविमं दुर्गो दुर्गतावपि वाञ्छति।परिकल्कन आख्यातश््चहश्शाठ्यं तु कल्कनम्।।224।।
0.225 
शब्दे च बृंहतिः प्रोक््तो रहस्त्यागे रहिर्गतौ।दृहो दृहि बृह बृहि वृद्धौ सम्परिकीर्तिताः।।225।।
0.226 
शब्दे च बृंहतिः प्रोक्तो बृहिरित्येक ऊचिरे।तुहु-र्दुहि रुहिर्-प्रोक्ता अर्दनेऽर्हस्तु पूजने।।226।।
0.227 
अनुदात्तेत आख्याताः कृप्वन्ताः पञ्चविंशतिः।द्युतो-दीप्तौ-श्विता वर्णे ञिमिदा स्नेहने स्मृतः।।227।।
0.228 
ञिष्वदा स्नेहने चैव मोचने च प्रकीर्तितः।स्थाने मोचनशब्दस्य मोहनं केचिदूचिरे।।228।।
0.229 
ञिक्ष्विदाचेत्येक आहुरथदीप्तौ रुचस्स्मृतः।अभिप्रीतौ चाथ भवेद् घोटतिः परिवर्तने।।229।।
0.230 
रुटो-लुट-उठाश््चैते प्रतिघाते प्रकीर्तिताः।शुभो दीप्तौ सञ्चलने क्षुभो न भतु भौतु तौ।।230।।
0.231 
हिंसायां कथितावाद्य स्त्वभावेऽपि भवेदिमौ।क्रयादौ दिवादौ च गणे दृश्यते रूपभदेतः।।231।।
0.232 
स्रं सुर्ध्वंसुश्च भ्रंसुश्चावसंसन उदीरिताः।ध्वंसुर्गतौ चात्र पेठुर्भ्रंशुरित्यपि केचन।।232।।
0.233 
अन्ये तृतीयमेवात्र तालव्यान्तं प्रचक्षते।दिवादौ स्याद् भ्रंशु र्भंशुरधः पतन इत्यपि।।233।।
0.234 
विश्वासे तु भवेत्स्रम्भुर्दन्त्यादिरयमुच्यते।तालव्यादिर्गतस्सोऽयं प्रमादे कथितः पुरा।।234।।
0.235 
वृतु स्स्याद्वर्तने वृद्धौ वृधु श्शब्दस्य कुत्सने।शृधुः प्रस्रवणौ स्यन्दू स्स्यात्सामर्थ्ये कृपूस्स्मृतः।।235।।
0.236 
द्युतादेश््च वृतादेश्च समाप्तिद्योतनायवृत्।त्वरत्यन्ताष्वितोऽथ स्युरनुदात्तानुबन्धकाः।।236।।
0.237 
त्रयोदशः स्युस्तत्रादौ चेष्टायां घट उच्यते।भये सञ्चलनेऽपि स्याद््व्याधः प्रख्यानकर्मणि।।237।।
0.238 
कथ्यते प्रथतिस्तद्वत्प्रसो विस्तार उच्यते।म्रदो मर्दने आख्यात स्स्कदस्स्कदनकर्मणि।।238।।
0.239 
विद्रावणं स्यात्कदनं क्षजस्तु गतिदानयोः।दक्षो गतौ हिंसने चाप्ययं प्राग्गतिशैघ्य्रयोः।।239।।
0.240 
अनुदात्तेत्सु पठितो मित्त्वायानूद्यते पुनः।क्रपः कृपायां गमने कन्दतिः क्रन्दतिः क्लदिः।।240।।
0.241 
वैक्लब्यवाचका केचिद्वैकल्य इति चक्षते।त्रीनप्यनिदितो नन्दी प्राह स्वामीदितः पुनः।।241।।
0.242 
स्यातां कदि क्रदी अत्रेदितावनिदितो क्रदः।क्लदश््चेत्यपि मैत्रेयो विशेषं मन्यतेऽत्र सः।।242।।
0.243 
कदिक्रद्योः क्लन्दतेश््च परस्मैपदिधातुषु।आह्वाने रोदने चैव प्रोक्तानां पुनरत्र तु।।243।।
0.244 
मित्त्वात्मनेपदार्थोऽयं पाठो ञीत्तु त्वरा इह।सम्भ्रमे स्यादिह घटादयष्षित उदीरिताः।।244।।
0.245 
फणान्ता अथ कथ्यन्ते परस्मैपदिनः क्रमात्।ज्वरो रोगे सेचने तु गडो हेड स्तु वेष्टने।।245।।
0.246 
अनुदात्तेत्सु यः पूर्वं गतौ हेडृ अनादरे।इत्यसावेव मुक्तानुबन्धोऽर्थस्य प्रभेदतः।।246।।
0.247 
अनूद्यतेऽत्र मित्त्वार्थं ज्वरादि गणतः पृथक्।अनुवादं विहायैतन्मध्यभागेऽनुवादजात्।।247।।
0.248 
सामर्थ्याद् भवति ह्यस्मात्परस्मैपदमत्र च।वटो भटश्चापि भवेत्परिभाषणकर्मणि।।248।।
0.249 
वट वष्टेन इत्येवं यौ प्राग्भाटभृताविति।उदितावत्र मित्त्वार्थं परिभाषण एव हि।।249।।
0.250 
अनूद्येते नटो नृत्तावित्थमेव पुरोदितः।बोध्यो विवेकस्तत्राऽयं भवेद्येषु नटा इति।।250।।
0.251 
व्यपदेसस्तु वाक्यार्थाभिनयात्मकनाट्यकम््।तत्पूर्वं पठितस्यार्थो यत्कारिषु भवेत्पुनः।।251।।
0.252 
नर्तकव्यपदेशस्तत्पदार्थाभिनयात्मकम्।नृत्यं यदगात्रविक्षेपसूत्ररूपं तु नृत्तकम्।।252।।
0.253 
यत्तच्चापि घटादिस्थनटतेरर्थ ईरितः।केचिद््घटादौ तु नटो नताविति पठन्ति हि।।253।।
0.254 
नतावित्यपरेणोपदेशे भाष्यकृता पुनः।नाटीति दीर्घस्य पाठाद्घटादौ नटति स्त्वयम्।।254।।
0.255 
स्यण्णोपदेश एवेति ब्रुवते सर्वसूरयः।ष्टकस्तु प्रतिघाते स्याच्चकस्तृप्तौ प्रकीर्तितः।।255।।
0.256 
य स्तृप्तौ प्रतिघाते च पठितः प्राच्कको ह्यसौ।अनूद्यते तृप्तिमात्रे मित्त्वहेतोर्गणे त्विह।।256।।
0.257 
आत्मनेपदिनां मध्ये पठितस्य पुनस्त्विह।अनुवादस्य सामर्थ्यात्परस्मैपदमेव हि।।257।।
0.258 
कखे तु हसने प्रोक्त श्शङ्कायामुच्यते रगे।लगे सङ्गे ह्रगे चैव ह्लगे चैव षगे ष्ठगे।।258।।
0.259 
चत्वारस्स्युः संवरणे विशेषान्नोच्यते कगे।अकोऽगश््च भवेतान्तौ कुटिलायां गतावुभौ।।259।।
0.260 
गतौ कण रणौ स्यातामथ दाने च कीर्तितः।चणश्शण श्श्रण श्चान्ये प्राहुश्शण गताविति।।260।।
0.261 
श्रथ क्रथ क्रथा श््चैव क्लथो हिंसार्थका स्स्मृताः।चनश््चाथ वनुश्चैव नोच्यते दीपने ज्वलः।।261।।
0.262 
णार्थं पठिष्यमाणोऽयं मित्त्वायाऽनूद्यते त्विह।ह्वल ह्यलौ तु चलन आध्याने स्मृ प्रकीर्त्यते।।262।।
0.263 
चिन्तायां वक्ष्यमाणस्याद््ध्याने मित्त्वाय सङ्ग्रहः।औत्कण्ठ्यपूर्वं स्मरणमाध्यानमिह कथ्यते।।263।।
0.264 
दृ स्याद्भये क्य्रादिस्थो मित्त्वायानूद्यते त्विह।श्रा स्स्यात्पाके कृता त्वस्य श्रोतश््चानुकृतिस्त्वियम्।।264।।
0.265 
ज्ञा स्स्यान्मिन्मारणे चैव तोषणे च निशामने।265
0.266 
निशामनं चाक्षुषं स्याज्ज्ञानमित्याह माधवः।।266।।
0.267 
ज्ञानमात्रमिति त्वन्ये निशानेष्विति चापरः।पाठोऽपि दृश्यते तच्च तीक्ष्णीकरणमीरितम्।।267।।
0.268 
चलतिः कम्पने मिस्त्याच्छदस्स्यादूर्जने तु मित्।स्वार्थण्यभावे मित्त्वार्थं चौरादिक इहोच्चते।।268।।
0.269 
ऊर्जे रर्थे वृत्तिरस्.य धातोर्बह्र्थकत्वतः।विलासे पठितः प्राङ्गिमत्स्याज्जिह्वोन्मथने लङः।।269।।
0.270 
ज्ञापनं स्यादुन्मथनं मदीस्तु ग्लेपने तथा।हर्षे च मित्स्याद्दैन्यं हि ग्लेपनं समुदीरितम्।।।270।।
0.271 
दैवादिकस्य मित्त्वार्थमनुवादोऽस्य कीर्तितः।ध्वनश्शब्दे भाव्ययं हि मित्त्वायानूद्यते त्विह।।271।।
0.272 
दलिर्वलि स्स्खलिरणी ध्वनिश्च त्रपि रेव च।क्षपि श्चेति पपाठत्र भोजस्तत्र ध्वनो रणः।।272।।
0.273 
दलतदि र्वलति श्चैव स्खलति स्त्रपतिस्तथा।गतास्तेषां णिचि ह्रस्वो भवति क्षैः क्षये पुनः।।273।।
0.274 
निर्दिश्यते वक्ष्यमाणः पुगागमपुरस्सरः।स्वनोऽवतंसने वक्ष्यमाणो मित्त्वार्थमुच्यते।।274।।
0.275 
घटादयो मित इति गणसूत्रमिदं मतम्।जनी जृष् क्रसु रञ्जो मन्ताश्चेति त्वपरं मतम्।।275।।
0.276 
केचिदत्र क्नसो स्थाने पठन्ति ष्णसुमेव हि।ज्वल-ह्वल-ह्यल नमामुपसर्गसमागमम्।।276।।
0.277 
विहाय वर्तमानानां विकल्पान्मित्त्वमिष्यते।विनोपसर्गं मित्त्वं वा ग्लास्नावनुवमापि च।।277।।
0.278 
न कम्यमिचमां मित्त्वं शमोऽदर्शन ईरितम्।न मित्त्वं स्यादिह यमोऽपरिवेषणकर्मणि।।278।।
0.279 
स्खदेरवपरिभ्यां च परस्येह तु नेष्यते।अपात्परस्यापि मित्त्वं न्यसकारो नहीच्छति।।279।।
0.280 
फणो गतौ मिद््भवति घटादेः पूर्तयेऽत्रवृत्।फणात्पूर्वं वृदित्येके वदन्तीह मनीषिणः।।280।।
0.281 
स्वरितेद्राजृ दीप्तौ स्यादनुदात्तानुबन्धकाः।भ्राजृ-भ्राशृ-भ्लाशृ-दीप्तौ त्रयोऽपि द्वित ईरिताः।।281।।
0.282 
द्वितीयश्च-तृतीयश्च तालव्यान्तौ प्रकीर्तितौ।स्यम्वादयः क्षरत्यन्ताः) परस्मैपदिनो मताः।।282।।
0.283 
स्यमु स्स्वनो ध्वनश्शब्दे षमश्च ष्टमतिस्तथा।अवैकल्ये ज्वलो दीप्तौ चलः कमपन ईरितः।।283।।
0.284 
जल स्स्याद््घातने तैक्ष्ण््यं घातनं प्रोच्यते बुधैः।टलट््वलौ तु वैक्लब्ये ष्टलस्स्थाने प्रकीर्तितः।।284।।
0.285 
विलेखने हलो गन्धे णलो बन्धन इत्यपि।केचिदाहुः पलो गत्यां बलः प्राणनकर्मणि।।285।।
0.286 
धान्यावरोधने च स्यान्महत्त्वे पुल उच्यते।बन्धुष्वपि च संस्त्याने कुल उक्तोऽत्र बन्धुना।।286।।
0.287 
तद््व्यापारो लक्ष्यते हि संस्त्यानं त्विहं संहतिः।शलो हुलः पल्लृ च स्युर्गातौ निष्पाककर्मणि।।287।।
0.288 
क्वथे पथे ति गत्यां स्यान्मथे तु स्याद्विलोडने।टु वमुस्स्यादुद्गिरणे भ्रम स्तु चलने स्मृतः।।288।।
0.289 
कसन्ता अथ सम्प्रोक्ताः परस्मैपदिनः क्रमात्।289
0.290 
षद््लनिट्को विशरणे गतावप्यवसादने।।290।।
0.291 
शद््लनिट्कश्शातनेऽयं विशीर्णत्वस्य बोधकः।निर्दिश्यते शातनं तु विषयत्वेन सम्प्रति।।291।।
0.292 
आह्वाने रेदने चानिट् क्रुशोऽथ स्यादिधकोचतिः।सम्पर्चने च कौटिल्ये प्रतिष्टम्भे विलेखने।।292।।
0.293 
बुधोपगमनेऽथ स्याद् बीजजन्मन्यनिडुहः।प्रादुर्भाव च गत्यां स्यात्कसो वृत्करणं त्विह।।293।।
0.294 
ज्वलादिगणसम्पूर्तिबोधनाय प्रकीर्ततम्।गूहत्यन्ता अथोच्यन्ते स्वरितेतोह्यनुक्रमात्।।294।।
0.295 
हिक्कोऽव्यक्ते शब्द उक्तोऽञ्चुस्तु गत्यां च याचने।अचु इत्येक आहिश्चापरेऽचिरिति चक्षते।।295।।
0.296 
याञ्चायां तु टु याचृ स्याद्रेटृ स्यात्परिभाषणे।चते ददे याचनेऽथ पर्याप्तौ प्रोधृ कीर्त्यते।।296।।
0.297 
मेधायां हिंसने चैव मिदृमेदृ च कीर्तितौ।थान्ताविमाविति स्वामी प्राह न्यासस्तु धान्तिमौ।।297।।
0.298 
मेधृ स्स्यात्सह्गमे चाथ णिदृ-णेदृ च कुत्सने।सन्निकर्षे चाथ शृधुर्मुधुश्चोन्दन ईरितौ।।298।।
0.299 
उन्द संक्लेदनं प्रोक्तं बुधिर् बोधन ईरितः।निसामने तूबुन्दिर स्याद्वेणृ स्याज्झानचिन्तयोः।।299।।
0.300 
गतौ निशामने चैव वादित्रग्रहणेऽपि च।नान्तोऽयमुपदेशेऽथ खनुस्स्यादवधारणे।।300।।
0.301 
आदानसंवरणयोश््चीवृ स्यादथ चायृ तु।स्यात्पुजायां निशमने गतौ व्यय उदीरितः।।301।।
0.302 
दाशृ दाने भेषृ भयो गतावित्यपरे जगुः।भ्रेषृ भ्लेषृ- गतौ स्यातामसो दीप्त््यां गतौ तथा।।302।।
0.303 
आदाने चैष षान्तोऽपि स्पशस्स्पर्शनबाधयोः।स्पर्शनं ग्रथनं प्रोक्तं लषः कान्तौ प्रकीर्तितः।।303।।
0.304 
चषो भक्षण आख्यातो हिंसायां छषतिर्झषः।आदानसंवरणयोर्भ्रक्ष भ्लक्षावथादने।।304।।
0.305 
भक्ष इत्याह मैत्रेयो दाशृ दाने प्रकीर्तितः।माह्र माने संवरणे गुहूरथङितः क्रमात्।।305।।
0.306 
अजन्ताः पञ्च कथ्यन्ते श्रिञ् सेवायां प्रकीर्तितः।भरणे भृञ् ह्रञ्हरणे धारणे धृञ्प्रकथ्यते।।306।।
0.307 
णीञी प्रापणे भृञाद्यास्तु चत्वारोऽनिट ईरिताः।परस्मैपदिनोऽजन्ताः कथ्यन्तेऽथानुपूर्व्यतः।।307।।
0.308 
धेट् पाने स्यात्तथा ग्लै-म्लैर्हर्षक्षय उदीरितौ।धातुक्षयोऽत्र विद्वद्भिर्हर्षक्षयपदेदितः।।308।।
0.309 
द्यैस्स्यादथन्यक्करणे न्यक्कृतिस्तु तिरिस्क्रिया।द्रै स्स्यात्स्वप्रे भवे द्धै तु तृप्तौ ध्यै चिन्तने स्मृतः।।309।।
0.310 
शब्दसङ्घातयोस्स्त्यैष्ट््यै खदने खैर्भवेदथ।क्षै जै षै च क्षये प्रोक्ताः कै च गै शब्द ईरितौ।।310।।
0.311 
शैश्रै पाके भवेत्प्रैओ वै च शोचण कर्मणि।ष्टै भवेद्वेष्टने ण्षै तु वेष्टने समुदीरितः।।311।।
0.312 
ष्णै-शोभायां चैष भवेदित्येके दैप्तु शोधने।पाः पाने घ्रास्तु गन्धोपादाने सम्परिकीर्त्यते।।312।।
0.313 
ध्मास्तु शब्देऽग्निसंयोगेऽपि च सद्भिः प्रकीर्तितः।इहीग्निसंयोग उक्तो मुखवाय्वग्नियोजनम्।।313।।
0.314 
गतेर्निवृत्तौ ष्ठास्तु स्यान्मना आभ्यासे प्रकथ्यते।दा दाने स्यात् ह्व कौटिल्ये स्वृ स्याच्छब्दोपतापयोः।।314।।
0.315 
स्मृ चिन्तायां संवरणे द्वृ भवेत्सु गतौ स्मृतः।ऋ स्याद््गतिप्रापणयोः सेचने गृ घृ च स्मृतः।।315।।
0.316 
ध्वृ हूर्छने हतौ स्रु ष्षुः प्रसवैश््वर्ययोस्स्मृतः।प्रसवस्त्वभ्यनुज्ञानं श्रवणे श्रुः प्रकीर्त्यते।।316।।
0.317 
ध्रु-स्थैर्ये स्याद्गतौ दुर्द्रुर्जिज्री अभिभवे स्मृतौ।न्यूनिक्रियावाथ न्यूनीभावो वाऽभिभवस्स्मृतः।।317।।
0.318 
आद्ये सकर्मको ज्ञेयोऽपरस्मिन्नप्यकर्मकः।धेडादयो धातवोऽमी अजन्ता अनिट स्स्मृताः।।318।।
0.319 
ङी ङ्ङन्ता अथ कथ्यन्ते आत्मनेपदिनो ङितः।स्मिङ्ङीषद्धसने शब्देऽव्यक्ते गुङ् परिकीर्त्यते।।319।।
0.320 
गाङ् गतौ कुङ्घु ङुङ्चैव ङुङ्च शब्दे प्रकीर्तितः।अन्ये तह्कु ङ्खु ङ्च गुङ्च घुङ्च दृङ्चेति चक्षते।।320।।
0.321 
च्यु-ञ्ज््यु ङ््प्रु ङ््प्लु ङीतो ज्ञेयाः क्लुङ्जित्येके पठन्ति हि।रुङ् स्याद्गतौ रोषणे च प्रोक्तं हिंसा हि रोषणम्।।321।।
0.322 
धृङ् स्यादपध्वंसनेऽथ प्रणिदाने स्मृतो हि मेङ्।प्रणिदानं विनिमयः प्रत्यर्पणमपीष्यते।।322।।
0.323 
देङ् रक्षणे गतौ श्यैङ् स्यात्प्यै ङ्वद्धौत्रैङ् तु पालने।पवने पूङ् बन्धने मूङिम्सङ्जाद्या अनिटो ह्यमी।।323।।
0.324 
विहाय सा गतौ ङीङ् स्यात्प्लवने तरणे च तृः।परस्मैपद्यथाष्टौ स्युरनुदात्तानुबन्धकाः।।324।।
0.325 
गुपो गोपन आख्यातो निशाने तिज उच्यते।मानस्तु पूजने प्रोक्तो बधो बन्धनकर्मणि।।325।।
0.326 
राभस्ये रभ आख्यातो डुलभष् प्राप्तिकर्मणि।परिष्वङ्गे ष्वञ्झ उक्तः पुरीषोत्सर्जने हदः।।326।।
0.327 
रभादयोऽमी चत्वारो धातवोऽनिट ईरिताः।परस्मैपदिनोऽथ स्यु र्धातवष्षोडशः क्रमात्।।327।।
0.328 
ञी त्क्षिवदाव्यक्तशब्दे स्यात्स्कन्दिर् स्याच्छोषणे गतौ।यभो मैथिन आख्यातो णमुः प्रह्वत्वशब्दयोः।।328।।
0.329 
गम्लृ-सृप्लृ-गतौ स्यातां यमस्तूपरमे स्मृतः।329
0.330 
तपस्सन्ताप आख्यातस्त्यजो हानौ प्रकीर्तितः।।330।।
0.331 
षञ्जस्सङ्गेऽथ दंशस्तु दशने प्रेक्षणे दृशिर्।कृषो विलेखने तत्त्वाकर्षणं समुदीरितम्।।331।।
0.332 
भस्मीकरण आख्यातो दहस्स्यात्सेचने मिहः।स्कन्दादयोऽमी अनिटश्चतुर्दश च सम्मताः।।332।।
0.333 
कितो निवासे रोगापनयने च प्रकथ्यते।प्रायेणायं विपूर्वस्स्यादथैकादश धातवः।।333।।
0.334 
दानादयो वहत्यन्ता स्सवरिततो यथाक्रमम्।दानस्स्यात्खण्डने शानस्तेजने समुदाहृतः।।334।।
0.335 
डुपचष्पाक उक्तोऽथ समवाये षचस्स्मृतः।सेवायां स्यद््भजो रञ्जो राग आक्रोशने शपः।।335।।
0.336 
त्विषो दीप्तौ यजो देवपूजायां सङ्गतेः कृतौ।दानेऽथ डुवपो बीजसन्ताने परिकीर्तितः।।336।।
0.337 
बीजसन्ताशब्देन क्षेत्रे विकिरणं तथा।गर्भादानं च सम्पोक्तं छेदनेऽप्ययमिष्यते।।337।।
0.338 
वहस्स्यात्प्रापणे ऽनिट्काः पचाद्याष्षच वर्जिताः।निवासे स्याद्वसोऽयं तु परस्मैपदभाजनम्।।338।।
0.339 
वेञ्भवेत्तन्तुसन्ताने व्येञ्तु संवरणे स्मृतः।ह्वेञ् स्पर्धायां च शब्दे च वसाद्या अनिटोऽखिलाः।।339।।
0.340 
वेञादयस्त्रयौ ञित्त्वात्पदद्वितयभाजनम्।परस्मैपदिनौ स्यातामथ द्वौ वदति स्तयोः।।340।।
0.341 
व्यक्तायां वाच्यथो वृद्धौ टु ओ श्वि स्स्याद्गतावपि।यजादिगणसम्पूर्ते स्सूचनायेह वृत्कृतिः।।341।।
0.342 
भ्वादि स्यादाकृतिगणश्चुलुमापाद्या स्ततोऽपरे।सङ्गृहीता भवन्तीह ऋतस्सौत्रोऽपर स्स्मृतः।।।।बहवोऽयं जुगुप्सायां कृपायां चेति चापरे।342।
0.0   
इति भ्वादयः343
