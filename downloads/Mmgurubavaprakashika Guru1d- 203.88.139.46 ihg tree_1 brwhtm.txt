	यत्तुकैश्चित्परिहृतं परिपूर्णानन्यप्रेर्यस्वच्छन्दपुरुषकयचेष्टाविशेषे लीलाशब्दस्य प्रचुर प्रयोगसत्वेन जन्मस्थित्यादेरपि मुख्यलीलात्वस्य सिद्धान्त्यभिमतत्वात् । लोकवत्तु लीलाकैवल्येति सूत्रभाष्यस्यापि जगज्जन्मादेर्लीलात्वपरतयैव व्याख्यास्समानत्वाच्चेति । तच्छिन्नत्यम् । चेष्टाविशेष शब्देन तादृक्पुरुषीय भोजनादिवारणायस्वयं प्रयोजनत्व विशेषणपरतावश्यं भावेन मात्रादेस्स्वयं प्रयोजनीभूत तादृशपुत्र भोजनादि वारणाय स्वयं प्रयोजन व्यापारप्रयोजनव्यापार प्रयोजक कत्रृगतत्व विशेषणपरत्ववश्यं भावेन च तेनैव पर्याप्तौ परिपूर्णत्वादि विशेषणविशिष्ट पुरुषीयत्वस्यपदवाच्यत्वोपलक्षणस्य प्रवृत्तिनिमित्त घटकत्वासम्भवेन लीलाशब्दस्य तादृशपुरुषकायचेष्टाविशेषे रूढिनिमित्तप्रयोग प्राचुर्योक्त्यसंभवात् विटनटादिकायचेष्टाविशेषस्य पूर्वोक्तरीत्याराजलीलात्वात् कन्तुकादि व्यापारस्य कुमारादेस्स्वत इष्टतया लीलात्वसम्भवेन कायचेष्टाविशेषे लीलाशब्दस्य मुख्यत्वोक्त्य सम्भवाच्च । अन्यथाकरचरणादिसंघातात्मककायचेष्टाविशेष एव लीलाशब्दस्य प्रयोग प्राचुर्येण जगज्जन्माेर्जगद्गत्वेन वा भगवद्गतत्वेन वालीलात्वोपपादन सम्भवेन वृद्धिमिच्यत इति न्यायापाताच्च । नटविटविदूषकादिज्ञानेच्छाकृतीनां तत्प्रयोजककत्रृभूत राजज्ञानेच्छकृतीनाञ्च लीलात्ववारणाय स्वयं प्रयोजन स्पन्दप्रयोजककत्रृगतस्वयं प्रयोजन स्पन्दो लीलेति वक्तव्येपि चेष्टाविशेषो लीलेत्युक्त सम्भवाच्च । सर्गेलीलैव प्रयोजनमिति भाष्ये सर्गशब्दस्य सृष्टिरूपप्रयोजक व्यापारपरतया यथाश्रुत एवा नुपपत्यभावेन व्याख्यानानपेक्षणाच्च । जगत्सृष्टौदगज्जन्मादिरूपलीलैव प्रयोजनमिति सुघटितत्वात् । यद्यपि सृष्ट्यपेक्ष्यया जन्मादेर्लीलात्वे तद्भाष्य बोध्येसति सृष्ट्यादेर्लीलात्वं भाष्यसूक्त्यानसिद्धयेत् । तथापि कन्तुकारम्भादृश्यन्त इति कन्तुकविषयकप्रक्षेपादि व्यापारगोचर प्रयत्नानां लीलाप्रयोजनकत्वस्य कन्तुकबालादि रूपप्रयोज्य प्रयोजककत्रृकव्यापारसाधारण्येन भाष्य एव दृष्टान्तोपदर्शिततया अधिकरणोपन्या सावसरे सूत्रार्थ वर्णनावसरे च वेदान्त दीपे सृष्ट्याद्यारम्भे लीलाप्रयोजनकत्वस्य कण्ठोक्ततया च सृष्ट्यादिगोचरप्रयत्ना पेक्षया सृष्ट्यादेर्जन्मादेश्च लीलारूपतया प्रयोजनत्वं कण्ठोक्त्या सर्गलीलैवप्रयोजनमिति सूक्तेरपि सर्गपदस्य सर्गरम्भपरत्वाभ्युपगमेन सृष्ट्यादेर्जन्मादेश्च लीलात्व कण्ठोक्तिरूपत्व सम्भवाज्जगज्जन्मस्थितिध्वंसादेर्लीलैव प्रयोजनमिति भाष्ये जन्मादेर्लीलात्व भाव सूचनोक्तेस्समभिव्याहृत पदान्तरा पर्योलोचनमात्र निबन्धनत्वेन व्याख्यानानपेक्षणाच्च । 
परस्यब्रह्मणः स्वसंकल्पावक्लिप्तजगज्जन्मस्थितिध्वंसा अवक्लिप्तं  जगज्जन्मस्थितिध्वंसादि यस्यतदिति बहुव्रीहि विग्रहवाक्यस्याश्रयणीयतया तत्र स्वसंकल्पावक्लिप्तत्यनेन जगज्जन्मस्थिति ध्वंसहेतुभूत ब्रह्मविष्णुशिवेन्द्रादि शरीरपरिग्रहादेरपि स्वसंकल्पावक्लिप्तत्वसिद्धया एतादृशविशेषण विशिष्टस्य ब्रह्मणोलीलैव प्रयोजनमित्युक्ते विशेषणमेव प्रयोजनमिति सिद्धया च जन्मादिसृष्ट्यादिरूप प्रयोज्यप्रयोजकव्यापारसाधारण्येन ब्रह्मलीलात्वसिद्धेर्वारत्वात् । ध्वंसादेर्लीलैव प्रयोजनमित्यत्र ध्वंसादि व्यापारपेक्षया लीलैव प्रयोजनमित्यर्थाङ्गीकारे परस्यब्रह्मण इत्यस्य संकल्पान्वयाभ्युपगमेन परस्यब्रह्मणोयस्संकल्पः तदवाक्लिप्त जगज्जन्मस्थिति ध्वंसाद्यपेक्षया लीलैव प्रयोजनमिति वक्तव्यत्वेन स्वपदानन्वयस्य तद्वैर्थ्यस्य च दुरुद्धरत्वाच्च । तस्मात् श्रुति बलाज्जन्यादेः प्रयोजकव्यापारसमर्थनपूर्वकं लीलात्व समर्थनस्योपपन्नतया भाष्यविरोधात् । जन्मादौ लीलापदस्यौपचारिकत्वापादनं जगज्जन्मस्थितिध्वंसादेर्लीलारस एव प्रयोजनमित्यादिरीत्य भाष्यसूक्तेरन्यथा नयनेन समाधानञ्च परीक्षक परिहासनीयमित्यलं प्रसक्तानुप्रसक्त्या भङ्गस्य लीलात्वेयुक्तेपीति । यत्त्वत्रकैश्चिदाक्षिप्तम् । भङ्गस्यनाशरूपत्वान्नाशस्य च जन्मस्थित्यादिवत्प्रयोज्यगतत्वाविशेषात्कथमर्थवैशसेन भङ्गस्य लीलात्वाभ्युगम इति । तच्चिन्त्यम् । भञ्जभासमिधोघुरची इति सूत्रे भङ्गुरं काष्ठमित्युदाहृत्य भञ्जेः कर्मकर्तरि प्रत्ययः । स्वभावादिति वृत्तिकारेण प्रतिपादनात् । अन्यथाभासुरमेदुरयोर वैलक्ष्यण्यात् । अत एवहभिनत्तिघटं भिनत्तिदारुमित्यादौ  प्रयोजकव्यापारार्थतया प्रसिद्धेषु धातुषु, भिदुरकाष्ठं, भिदुरारज्जुरीत्याद्युदाहृत्य कर्मकर्तरि प्रत्यय इति तेनैवोदीरितम् । धातुवृत्तावपि भङ्गुरं भञ्ज भासेति व्यजिधुरित्युक्तं भञ्जो आमर्धन इति प्रयोजकव्यापारे स्वरसं विषरसचूर्णेन भुजपालनाभ्यवहारयोः इति पूर्वोत्तर धातुपाठस्वारस्यं च तद्भञ्जधनुर्मध्ये नरश्रेष्टोमहायशाः । प्रविश्य  सर्वगात्राणिबभाषे भगवान् प्रभुः । इत्यादि प्रयोगानुग्रहश्चेति विभावनीयम् । यत्तुकैश्चित्परिहृतम् । घटो नश्यतीति वद्धटोभिनत्तीति प्रयोगाभावेनतयोर्भिन्नत्वात् । अत एव घटो जायत घटास्तिष्ठनीतिवत् घटोभिनसत्तीति प्रयोगाभावः । घटकत्रृकव्यापारौ जन्मस्थिति भङ्गस्तु न तद्व्यापार इति विवेक इति । तच्छिन्त्यम् । घटं नाशयतीति वत् घटं भिनत्तीति प्रयोगाभावेन नाशभङ्गयोर्भिन्नत्वापत्तेः । अत एव घटं जनयति । घटं स्थापयतीति वद्घटंभिनत्तीति प्रयोगाभावः । घटकर्मकव्यापारौ जननस्थापने भङ्गस्तु न तत्कर्मव्यापार 
इत्यपि वक्तुं शक्यत्वात् प्रयुक्तान्व्याख्यानरूपे व्याकरणे धातुपाठसिद्धस्य भञ्जो आमर्धने इति धातोर्भिनत्तीति प्रयोग आवश्यकः । प्रचुरप्रयोगा भावस्तु गवादि शब्दानां किरणादिष्टिव यङ्लुङ्गन्तानामिव निघण्टुसिद्धपुल्लिङ्ग विहायशब्दानामिव च शब्दस्वभावादित्युक्तौ घटो भिनत्तीति प्रयोगाभावेपि तथेपि वक्तुं शक्यत्वात् । घटं भिनत्तीति क्वाचित्कप्रयोगोस्ति । घटोभिनत्तीतिक्वाचित्क प्रयोगोपि नास्तीति नियन्तुमशक्यत्वात् । तस्मात् पूर्वोक्त न्यायैर्भङ्गशब्दो नाशानुकूलव्यापारलक्षण प्रयोजकव्यापार पर इत्येव परिहारोयुक्तः । न चैवं नित्यस्सदैवजातानां योपि नाशोदिवानिशमित्यादि प्रतिपन्ननाशापरपर्याय लयपरतया भङ्गोनित्यनैमित्तिक प्राकृतरूप इति कथं व्याख्यातमनुपदमिति वाच्यम् । प्रयोज्य प्रयोजकव्यापारयोरनतिदूरतया तदुपपत्तेः । नित्यनैमित्तिक प्राकृतेर्नाशैरूप्यत इति तद्रूप इति वा सङ्गतेव भङ्गस्तरङ्गे श्रत्ग्वेदे भङ्गोभेदेविपर्यये । भङ्गाचरणाख्यसस्येपि भङ्गोपी चौपराजये । भञ्जनेपीत्यादि निघण्टुस्वारस्येन च भङ्ग शब्दस्य नाश पर्याय प्रयोगस्य लाक्षणिकत्वादिति । उच्यत इत्यादि परिहारवाक्ये बहुस्यां प्रजायेयेति श्रुतिरिति श्रुतिप्रसिद्धयुक्तिमात्रेण प्रतिज्ञाहेत्व लाभादनन्वयमाशांक्य हि शब्दो न प्रसिद्धिपरः । अपि तु हि यस्माद्बहुस्यां प्रजायेयेति श्रुतिर्वर्तते । अतस्तयोरपि लीलात्वं वक्तुंयुक्तमित्युच्यत इति पूर्वेणान्वयमभिप्रेत्यानु गृहीतं तीलिकायाम् । हि शब्दो हेतौ । प्रयोज्यव्यापारस्य जन्मनो ब्रह्मव्यापारत्व प्रतिपादनादित्यर्थ इति तदैक्षत बहुस्यां प्रजायेयेति तत्तेजोसृजतेति । जगद्भवनविषये चेतनाचेतनशरीरक ब्रह्मकर्मक बहुभवनसंकल्पः प्रतीयमानोजगजन्म तदनुसारिणीं स्थितिं च ब्रह्मरूप प्रयोजक कर्मव्यापारतया वगमयति । इत्थं च स एव सृज्यस्सचसर्गकर्ता स एव पात्यत्ति च पाल्यते च । ब्रह्माद्यवस्याभिरशेष मूर्तिर्विष्णुर्वरिष्ठोवरदोवरेव्य इत्युपब्रह्मणानुरोधश्च भवतीति तयोर्लीलात्वं प्रयोजकव्यापारत्वावैरूप्येण वक्तुं युक्तमिति भावः । न तु परिपूर्णत्वादिगुणलाभो लीलाशब्द प्रयोजनमिति पूर्वमुक्ततया प्रयोजनान्तरस्यत् इत्यादिना कथनमनाकाङ्क्षितमित्याशंक्य जन्मस्थित्योः प्रयोजकव्यापारत्वकथनेन प्रयोजक मात्रापरस्य प्रयोज्यमात्रव्यापारयोश्च लीलात्वकथने वैरूप्यमिति शंकापरिहारसम्भवेपि प्रयोज्य प्रयोजक व्यापारयोः प्रयोजकमात्रव्यापारस्य च लीलात्वकथने वैरूप्यं तदवस्थम् । श्रुत्यादि प्रमाणपर्यालोचनेन जन्मस्थित्योः प्रयोजक व्यापारत्व समर्थनेन वैरूप्य परिहारो विलम्बितप्रतीतिकश्च । अत उत्पत्ति स्थिति 
नाशानामुत्पादनस्थापन संहाराणां वा वैरूप्य परिहाराय लीलात्वं वक्तव्यमिति शंकाद्वयं वैरूप्या श्रयणेनैव उत्पादनत्वरूप प्रतितन्त्रसिद्धार्थ लाभ वैरूप्यं विलम्बित प्रतीतिकत्वं न दोष इति परिहर्तुमत इत्यादि वाक्यमित्यभिप्रायेणावतारितं तूलिकायाम् । प्रयोज्यव्यापारस्यापि प्रयोजकव्यापारत्वकथ प्रयोजनत्वमाहेति ।  अत इत्यस्य उक्त श्रुत्यनुरोधावित्यर्थः । प्रयोजक व्यापारवत्प्रयोजककत्रृमात्रव्यापाररूपभङ्गशब्दार्थसंहारस्यैवेत्यर्थः । प्रयोज्यव्यापारस्य चेति । जन्मस्येमरूपप्रयोज्यप्रयोजककत्रृद्वयगत व्यापारस्य चेत्यर्थः । चःसमुच्चये । यथा प्रयोज्यमात्र व्यापार प्रयोजकमात्रव्यापारकथनवैरूप्य दोषोनास्ति । विशेष्याभावात् । तथा प्रयोज्यप्रयोजकव्यापार प्रयोजकमात्र व्यापारो भयकथनवैरूप्यदोषोपिनास्ति । दोषत्वरूप विशेषणाभावादिति भावः । प्रयोज्यव्यापारस्यैव प्रयोजक व्यापारताप्रतीतेः । प्रयोज्यप्रयोजकयोः अभेदात् ब्रह्मणउपादानत्वं फलितमिति भावः । प्रयोज्यव्यापारस्य भाव्यवस्थारूपतया प्रयोजक व्यापारस्य भूतावस्थारूप तया च भाव्यवस्थावतः प्रागवस्थयोग्यत्वलाभात् । यत्तुकैश्चिद्व्याख्यातं जगज्जन्मस्थित्योः परमात्म लीलात्वकथनेन परमात्मसमवेतव्यापारत्वोक्त्यां परमात्मन एव भाव्यवस्थावत्वेन उपादानत्व लाभादिति भाव इति । तन्न । एवमपिप्रागवस्थयोगित्वालाभेन उपादानत्वलाभासम्भवात् । अस्माकं तु प्रयोज्यप्रयोजकयोरभेदलाभे प्रयोजकस्य भङ्गरूपपूर्वावस्थावत्वोक्तौ च जगज्जन्मस्थेमरूपभाव्यवस्थावतः प्रयोजकव्यापारात्मक भङ्गरूप पूर्वावस्थावत्व कण्ठोक्त्या उपादानत्वलाभसम्भवाच्च ।  जन्माद्यस्ययत इति श्रुतिसूत्रसिद्धस्य कारणरूप ब्रह्मलक्षणान्तर्गतस्य निमित्तत्वस्यापि कत्रृत्वरूपस्य गुणोत्करषसिद्ध्यर्थं समर्थयिष्यमाण निमित्तोपादान भेदसिद्ध्यर्थं शास्त्रार्थसंक्षेपार्थं च वक्तव्यमिति तत्यागो अनुचित इत्याशंक्याह लीलाशब्देन निमित्तत्वं चेति प्रयोजकव्यापारो हि लीलेत्युक्तत्वादिति भावः । ब्रह्मणस्सिद्धमिति शेषः । अत्रयद्यपि प्रयोजकव्यापारवाचि भङ्गोत्कैवलीलेति लभ्यते । तथापि जन्मस्थिति प्रतियोगिक निमित्तत्वं लीलापदलभ्यमिति तात्पर्यम् । किञ्चनाशानुकूल व्यापाररूप प्रयोजकव्यापारवाचिनोपिभङ्गशब्दस्य चेतनाचेतनसाधारणतया असंकोच न्यायेनैव भङ्गशब्देन ज्ञानचिकीर्षादिमत्वस्य वक्तव्यतया लीलाशब्देन तु चेतनैकान्तेन शब्द एव कत्रृत्वरूप निमित्तत्वस्यलब्धतया चोपेक्षतः प्राप्तादिति न्याये लीलापदमेवनिमित्तत्वलम्बकम् । न चैव भङ्गांशे उपादानत्व 
लाभः । जन्मोपादानस्यैवलयाधिकरणत्वेन जन्मोपादानत्वोक्तवौ लयोपादानत्वलाभादिति सर्वं रमणीयम् । भङ्गादित्यन्तेनेति । यद्यपि भङ्गादित्यन्तस्य लीलापदघटितबहुव्रीहिव्यतिरेकेण जगत्कारणत्व विशिष्ट ब्रह्मप्रतिपादकत्वायोगाद्भङ्गादित्यन्तशब्द मात्रेण कारणसंक्षेपोनयुक्तः । तथाप्यखिलभुवन जन्मस्थेम भङ्गादिलीलायस्येति लौकिके बहुव्रीहि विग्रहवाक्ये लीलापदाभावेप्यखिल भुवनानां जन्मस्थेमभङ्गादियस्यतादित्येवं यत्पदसहितेन भङ्गादित्यन्तेन सविभक्तिनोक्तकारणत्व विशिष्टब्रह्मरूप प्रथमाध्यायार्थ संक्षेपसम्भवात् । लीलापदं प्रथमाध्यायार्थ संक्षेपोपयुक्तमिति तात्पर्यम् । एवं च संक्षिप्तस्यादित्यर्थः । इदमुपलक्षणं । व्यधिकरण बहुव्रीह्यनाश्रयणेन जन्मस्थेम भङ्गादिहेतावित्युक्तेपि प्रथमाध्यायार्थस्संक्षिप्स्स्यादित्यपि द्रष्टव्यम् । एवं संक्षेप सम्भवेपि लीलापदप्रयोगार्यान्तर प्रतिपादनार्थ इत्याशयेनाहा । अवाप्त समस्तकामस्येति । यद्यपि लीलाशब्देन निमित्त्वं चेति निमित्तत्व सिद्धिः प्रयोजनमित्युक्तम् । तथापि गुणानुसन्धान इव शास्त्रार्थ संक्षेपि लीलापदं सफलमिति वक्तुमवाप्तसमस्त कामस्येत्युक्तम् । कामशब्दः काम्यपरः । मुक्तानुभव रूपानप्राप्तेष्टस्य भवतावाप्तव्यत्वात्कामपदमन्येष्टाद्वारक स्वेष्टपरं व्यापारानुपपत्ति परमिति अन्येष्टामूलक स्वेष्टशालिनः अन्येष्टार्थं प्रवृत्तिर्नसम्भवति निग्रहाभाव प्रसङ्गात्तादृशस्वेष्टार्थं प्रवृत्तिर्नसम्भवति तस्यलब्धत्वादित्यभिप्रायः । परिहारतीति तृतीयान्तं पदं सूचित इति परोद्भावित दोषपरिहारपरे द्वितीयाध्याय प्रथमपादे लोकवदिति चरमाकरणस्य लीलापदेन प्रतिपादनात् श्रुङ्गग्राहिकान्यायेनान्येपि विरोध परिहारास्सूचित इति भावः । न च तथापि द्वितीयाध्याय द्वितीयापाद प्रतिपाद्यस्य परमतनिरसनस्य तृतीयचतुर्थपादप्रतिपाद्यस्य वेदान्तानां मिथोविरोधपरिहारस्य च सूचनात् । न्यूनतायावत्परमतमिति न्यायेन प्रथमपादार्थस्वमत प्रतिष्ठापनशेषत्वात् । द्वितीयपादार्थस्य तृतीय चतुर्थपादार्थमिथो विरोधाभावस्यापि अविरोधत्वाविशेषत्वा अविशेषत्वा विशेषाच्च सूचनसम्भवात् । जन्मस्थेमलीलात्वोक्त्या विशिष्टोपादानत्वलाभेन तदुपपादक परमतनिरसन परस्परविरोधपरिहारयोर्लीलापदेन सूचनसम्भवाच्च । यद्यपि वक्ष्यमाण द्वितीयाध्यायार्थानां विरोधपरिहारात्मनाबोध्यैरनवगमात् तत्सूचनं नोपपद्यते । तथापि पानयित्रृद्वारातदुपपत्तेरदोषः । किञ्च इष्टं हि विदुषां लोक इति न्यायेन विदुषामपि सङ्ग्रहसापेक्षात्कस्न्ये न सर्व शास्त्रार्थ ज्ञानशालिनां लीलापदेनाविरोध सूचनं सम्भवतीति 
न शंकावकाशः । एवमिति उच्यते । बहुस्यां प्रजायेयेति श्रुतिरित्यादि वाक्योक्त प्रकारणेत्यर्थः । एवं संक्षिप्तमित्यन्वयः । पूर्वद्विकोक्तमित्यनेनाध्याय चतुष्ट्यार्थं विशेषण चतुष्ट्येनानुक्त्वा अखिलेत्यादि प्रथमपादेन प्रथमद्वितीयाध्यायार्थसोरेक विशेषण मुखेनोक्तिः प्रथमद्वितीयाध्याययोरेकवाक्य निबन्धनेति सूचितम् । कारणत्वरूपमिति विरोधपरिहारस्यकारण प्रतिपादनशेषतया प्राधान्येन प्रथमद्विकोक्तं कारणत्वमिति भावः । परत्वं सर्वोत्कृष्टत्वं ब्रह्मण इति शेषः । अनेन भक्तिरूपाशेमुषी भवत्वित्युत्कृष्टविषयकानन्दरूप ज्ञानस्य ज्ञानेच्छाकृति प्रवृत्तिरूप भगवत्समाश्रयणांतर्गतस्य प्रार्थयिष्यमाणतया परत्वसौलभ्यानुसन्धानस्य समाश्रयण हेतु तया च प्रथमपादेन परत्वानुसन्धानं कृतमितिसूचितम् । अनेन प्रथम द्वितीयाध्याययोः परत्वविशिष्ट ब्रह्मरूपैकार्य प्रतिपादकतयैकवाक्यत्वमिति पञ्चमपि द्विकभेद प्रयोजकं सूचितम् । इत्थं सहश्रृतानां स्भूयकारित्व व्युत्पत्थनुसारेण भक्तिर्भवत्विति विधेयसमर्पक वाक्येन एकवाक्यत्वमुक्त्वा द्वितीयपादस्यापि तदैव द्विविधैक वाक्यत्वं दर्शयति । तस्यैवेति । कारणत्वविशिष्टस्यैवेत्यर्थः । एवकारेण निर्गुण ब्रह्मतुरीयशिवश्चवार्यत् । समाश्रयणीयता प्रतिपत्यर्थमिति काकाक्षिन्यायेन पूर्वोत्तरवाक्ययो रन्वयः परत्वसौलभ्योक्त्या प्रार्थयिष्यमाण भक्तिरूप समाश्रयणोपयोगितया श्रोत्रॄणां जगत्कारणमेव समाश्रयणार्हमिति प्रतीतिर्जायत इति भावः । ब्रह्मणसौलभ्याप्रतिपादनेन परत्वे प्रतिपादिते व्युत्कृष्टत्वादयम् । समाश्रयणीयो सुलभत्वादन्योवेति संशयस्स्यात् प्रतिपादिते च सौलभ्ये अयमेव समाश्रयणीय इति प्रतीतिर्जायत इति भावः तस्येति समाश्रयणीयतायां प्रतिपत्तौ वान्वेति । तस्यैवसौलभ्यमिति वान्वयः । सर्वदाभिगत सद्भिर्मुक्ति प्रदातासर्वेषां विष्णुरेवनसंशयः इत्यादिमभिप्रेतम् । अभिगम्यत्व मोक्षप्रदत्व लक्षणं सौलभ्यमिति सुष्टुलभ्यत इति कर्मसाधनतया सुष्ठुलम्भयतीत्यन्तर्भूतणीजन्तर्थतया वालभ्यस्यैव लम्भकत्व लक्षण सौष्ठवविवक्षया कर्मण्युत्पत्यैव वाचकसुलभपदनिर्वाहे सौलभ्यमुक्तरूपमिति भावः । किञ्च ईषद्दुस्तुषुकृच्छ्रार्थेषुरवल्यनुशासनानु (रोधनेन) सारेण सुष्ठु लब्धुं शक्यसुलभ इति व्युत्पत्यादेशान्तरगतपुत्रदिदृक्षया स्वमेवागतंपितरं प्रतिपुत्रस्य प्रत्यद्गमनवच्चेतनोज्जीवनार्थं कृषिपरस्य भगवतः जन्मान्तरसहस्रेष्टित्यादि रीत्यावेश्वरस्य तु सौहार्दमित्यादिरीत्या वा स्वयमेव चेतनविषयेकटाक्षेसतिजायमानं भक्ति प्रपत्तिरूपं चैतन्यकार्यं समाश्रयणं प्रत्यद्गमनमात्रम् । एवं नास्त्यकृतः कृतेन । न हयद्दृवैः प्राप्यते हि 
ध्रुवं तदित्याद्यनुसारेणाल्पकालसाध्यभक्ति प्रपत्तिव्येजेयावदात्म भाविनिरितिशयानन्दरूप मोक्षप्रदानमपिरत्न वराटिका न्यायाद्राज्य लिकुचन्यायाच्च न सदृशसाधनसाध्यम् । अतस्सुखेन लब्धुं योग्यो भगवानित्यभिप्रायेण अभिगम्यत्व मोक्षप्रदत्वलक्षणं सौलभ्यमित्युक्तम् । उत्तरद्विकोक्तमिति विशेषणं विनतेत्याद्येकविशेषणमुखेन त्रृतीयचतुर्थाध्यायार्थ कथनं तृतीय चतुर्थाध्याययोरेक वाक्यत्वकृतमिति सूचनार्थम् । सौलभ्यमप्युत्रद्विकोपाधिरिति सूचनार्थं संक्षिप्यत इिति । उच्यत इत्युक्ते भजनयतोपयुक्तगुणमुखत श्रौतदेवतोपासनपरत्वमात्रमवगम्येत । वक्ष्यमाण संक्षेपतायाश्च सिध्यर्थं तद्विहाय संक्षिप्यत इत्युक्तम् । अत एव पूर्वमपि परत्वं संक्षिप्तमित्युक्तम् । अत्र च विनतेत्यनेन स्वविषये प्रहवभावावगमेनाभिगम्यत्वम् । रक्षैकदीक्ष इत्यनेन मोक्षप्रदत्वमिति विवेकः । तस्यैव समाश्रयणीयता प्रतिपत्यर्थमित्येतदेवविवृणोति केवलमित्यादिना । केवं निश्चितेपिस्यादलिङ्गत्वे ककृत्स्नयोरित्यादि निघण्टुपाठदर्शनात् केवलमेकमित्यर्थे सति कनकाचललोष्टशकलयोरन्यतरसम्बन्धी प्रकृष्टत्वमेकं सौलभ्यम् । एकंचैवान्यत्रापि प्रत्येकं तदुभयं न समाश्रयणीयत्वाय स्वाश्रयस्यप्राप्यत्वायकल्प्यते । प्रभवतीति तदुभयस्य प्रत्येकव्यावृत्यर्थमिदमखिलेत्यादिकं विनतेत्यादिकं च पदद्वयमिति योजना । जन्मस्थेम भङ्गादीत्यत्रस्थेमशब्दस्य निरूपाधिकस्थितिपरत्व स्वारस्येन मोक्षपरत्वं न सम्भवति । अखिलभुवनपदसमभिव्याहारविरोधाद्भजतां प्रीतिपूर्वकं ददामित्युक्त्वा । शरणं व्रज मोक्षयिष्यामित्युक्त्वा च भगवतोविनतरक्षआयामेवैकदीक्षत्वेन निरूपाधिकस्थितिरूप मोक्षस्याखिल चेतनविषयत्वा सम्भवात् । भुवनशब्दार्थन्तरता चेतनविषयत्वा सम्भवाच्च । सकलचिदचिद्विषयजन्मभङ्गसंदंश विरोधाच्च मोक्षप्रदानस्य जीवेश्वर भोगहेतुत्वेन लीलात्वाभावेन लीलापदसमभिव्याहार विरोधाच्च । एवं च स्थेमशब्दस्य बद्धचेतनरक्षाघटितनाना विधावस्थापन्नचिदचिद्कालसम्बन्धपरत्वं सिद्धौ रक्षैकदीक्ष इति परिशेषान्मोक्षप्रदानपरं पूर्वोक्तरीत्या शास्त्रासाधारणप्रयोजनत्वेन परमपुरुषार्थत्वेन पूर्वाचार्यसूक्तिद्वयस्वारस्येन भाष्यकारसूक्तिद्वय स्वारस्येनच मोक्षस्य पृथग्वक्तव्यत्वाच्च । सक्षापदं मोक्षप्रदानपरम् । एवं च रक्षापदं निरूपाधिक लक्षण स्वरसमित्यपरमप्यनुकूलं भवतीत्यभिप्रेत्य विनतशब्देन णमुप्रह्व इति धातुपाठानुसारेण धातोर्निकर्षानुसन्धानपरत्वं पूर्वोक्तरीत्या भक्तिप्रपत्यो निकर्षानुसन्धानरूपत्वं उपसर्गस्यतादृश निकर्षानुसन्धाने 
महाविश्वासादि पूर्वकत्वादि विशेष परत्वमविच्छिन्नस्मृतिसन्तानरूपत्वादि विशेष परत्वंचाभिप्रेत्य भक्त्यापरमयावापि प्रत्यावामहामुने । प्राप्योहं नान्यथाप्राप्य इत्यादि प्रमाणजातमनुसन्धायाह विशेषेण नता इत्यादि वाक्यद्वयेन दृप्तार्थाज्ञानं च भक्तिप्रपत्ति भेदं दहरविद्यादिभेदं चाभिप्रेत्य शेषविद्याविशेषेत्युक्तम् । विद्याविशेषशब्देन विनत शब्दस्य तृतीयाध्यायार्थ संग्रहत्वं सूचितम् । वैविध्यञ्चेति । विविधपदविवक्षितमितिशेषः । तदुपर्यपि बादरायण और्ध्वरेतस्तु चेत्यादिना इत्यत्र सूत्रैकदेशेन सूत्रं लक्ष्यते । आदिशब्देनान्तराचापित्वित्यादिकमभिप्रेत्यमित्यादिना वक्ष्यमाणोयदेवत्वादि भेदः । तद्रूपभेदः । वैदर्मस्यैवभेदरूपत्वात् । तेन भेदेन ब्राह्मणादि जन्मवर्णाद्यनुगुणवृत्तसत्वादितारतम्यादि गुणैश्च घटतमभिप्रेतमिति पूरणीयम् । यद्वा एतत् वैविद्ध्यन्त तद्विविधपदेनाभिप्रेतमिति वा सङ्गतिः । अस्मिन् पक्षे "इत्थं भूत लक्षणे तृतीया" वैविध्यश्चेति च शब्दः कथं वैविध्यमिति शंकानिवृत्तौ विनतशब्दसमुच्चयेवा । भूतशब्दश्चरूढ्यातपत्रयहतेस्तन्निवृत्युपायपाटवस्य च हेतुना देहविशेषयोगमभिप्रयन्नर्थित्वादिकं व्यनक्तीत्यभिप्रेत्ययोगवृत्या भूतशब्दस्यकाल सम्बन्धरूपसत्तायोगिपरत्वं वैयर्थ्यमाशंक्य विनत पदसमभिव्याहारेण विनत्यधीनसत्ताभूतशब्दार्थः । विविधानानासत्ताविनत्याधीनेतिर्वक्तुं विनतविविध भूतेत्युक्तमित्यभिप्रायेणाह भगवत् ज्ञानेनेति । नित्यस्यात्मनस्सादृशसत्ताविशेषे प्रमाणमाहा । अस्तिब्रह्मेति चेदिति । हियस्मादुक्तश्रुतिर्वर्तते अत उक्तं भूत शब्दार्थ इति सम्बन्धः ब्रह्मास्तीति कश्चिद्वेदचेत् तमसन्तरंविदुः । अथवा ब्रह्मज्ञानात्सन्तं विच्छेदरहित ज्ञानविकारसवन्तं महान्तो विदुरिति श्रुतियोजना । बलवदनिष्टजनकविच्छेदा भावस्यविवक्षिततया न सुषुप्त्यादि विरोधः । सदसच्छब्दयोस्समीचीनासमीचीन परत्वादेवं योजनाकृता । अनुगृहीतं श्रीपराशरभट्टार्यः हर्तुं तमस्सदसती च विवेक्तुमीशोमानं प्रदीपमिवकारुणीकोददातीति । अत्र तमश्शब्द श्लोषेणान्धकारतमोगुणोभयपरः । अन्धकारनिवृत्या सदसद्विवेको विद्यामानाविद्यमानविवेकः तमोगुण निवृत्त्यासदसद्विवेकः । समीचीनासमीसीनरूपत्योज्योपादेयविवेकः । सदसच्छब्दयोरपि श्लोषोभिप्रेतः । अत्रस्वोज्जीवनेच्छायदिते स्वसत्तायां स्पृहायदि । दासभूतास्स्वतस्सर्वेह्यात्मनः परमात्मन इत्यादिकं प्रमाणमनुसन्धेयम् । तत्राप्युज्जीवनातिरिक्त सत्तया आत्मदास्यं हरेस्स्वाम्यं स्वभावञ्च सदास्मरेत्युत्तरार्धोक्त स्वस्वामिभावानुसन्धानफलीभूताया उक्तरूपाया एव 
विवक्षणीयत्वाद्दासभूता इत्यस्य दासास्सन्तो भूतादास्येनलब्धसत्ताका इत्यर्थो अनुसन्धेयः । एतत्सर्वमभिसन्धाय भगवत्ज्ञानेन लब्धसत्ताकत्वमित्यस्यार्थोनुगृहीतस्तूलिकायाम् । पूर्वमपि कदाचित्  सत्तायाविद्यमानत्वादत्र सत्ताशब्देन विवक्षिता पूर्वमपीतिन्यासोपासनात्मक विद्याविशेषलाभात्पूर्वमित्यर्थः । प्रलयादिव्यावृत्य ज्ञानविकासस्यसत्ताशब्देन विवक्षायां तस्य ब्रह्मज्ञानान्तरमिवब्रह्मज्ञानात्पूर्वमपिसत्वात् न ब्रह्मज्ञानाधीनत्वं सम्भवतीत्यभिप्रायेण पूर्वमपिकादाचित्कसत्तायां विद्यमानत्वादित्युक्तम् । अत्रेति भगवद्ज्ञानाधीनसत्ताप्रतिपादकवाक्य इत्यर्थः । नित्यसत्तेति । अविच्छिन्नज्ञानविकास इत्यर्थः । अविश्चेदश्च ब्रह्मविद्यानिष्पत्यनन्तरं मोक्षात्पूर्वं न वैराग्यात्परो लाभः न बोधापर सुखम् । याप्रीतिरविवेकानामित्यादि प्रसिद्धतर तमभावापन्न ज्ञानभक्तिवैराग्य रूपेष्टापेक्षया बलवदनिष्टभूतस्यनकरादेर्हेतु भूतेन देहात्मभ्रमस्वातन्त्र्य भ्रमातिमात्रविषय प्रापव्याद्वैत भ्रमदेवतांतरपारम्य भ्रमादीनाम्मेलनाभावः । विद्यालाभात्पूर्वं तु यत्किञ्चिद्ब्रह्मज्ञानेसत्यपि तस्य पूर्वोक्त बलवदनिष्टानुबन्धिविच्छेदसत्वात् । न नित्यत्वमित्यभिप्रायेण कादाचित्कसत्तायां विद्यमानत्वादिति । नित्यपदव्यावृत्तसत्तायाः कादाचित्कत्वमुक्तम् । लब्धस्वरूपाणां प्रामाणिकत्वेन पूर्व वाक्योक्ततया स्वरूपप्रच्युतिशंकायाः अनवकाशपराहततया तन्निषेधासम्भव इत्याशंक्य न्यायानुगृहीतस्यैव वाक्यस्य प्रमाणतया अविच्छिन्न ब्रह्मज्ञानविकासरूप सत्तायानरकावहदेहात्म भ्रमादि मेलनात्मकविच्छेदा भावरूप नित्यत्वस्योपपत्ति विरुद्धतया । सन्तमेनन्ततोविदुरिति वाक्यमेव ब्रह्मज्ञानप्रशंसापरतया अन्यथानीयमिति शंकापरिहारारर्थमुत्तरवाक्यं प्रवृत्थमित्यभिप्रायेणलब्धस्वरूपाणां चेत्यवतारितं तूलिकायां कथं भगवत् ज्ञानाधीनायास्सत्तायानित्यमित्यत्राहेति । भगवत् ज्ञानपदं न्यासोपासनात्मकविद्याविशेषयं सत्तापदमुत्तरोत्तर ब्रह्मज्ञानविकासपरं नित्यत्वं पदं नरकावहदेहात्मभ्रमादि मेलनात्मक भावरूपाविच्छेद परम् । आचार्यसूक्तौ लब्धस्वरूपानाञ्चेति च शब्दश्शंका निवृत्तौ । स्वरूपशब्दस्स्वमात्मीयं रूपमाकार इति व्युत्पत्या अविच्छिन्न ब्रह्मच्छिन्नब्रह्मज्ञानविकासपरः । यद्वा लब्धस्वरूपामाञ्चेति च शब्दस्य साक्षात्कार विरोधिनिवर्त्यनादिकं चेत्युत्तरत्रान्वयः । रक्षाशब्द वाच्यमोक्षरूपभगवत्स्वरूपादि साक्षात्कारप्रापणमिह समुच्चीयते । निवर्तनादिकंहीति हिः प्रसिद्धौ न खलु भगवतायमविषयं गच्छन्ते । यस्यस्यादधान 
विचिक्त्सास्तिनेहाभिक्रमानाशोस्ति । येनकेनापि प्रकारणेद्वयवक्तात्वम् । नित्यकिंकरो भविष्यसि । पापीयसोपि शरणागतिशब्द भाजः । पितामहं नाथमुनिं विलोक्य । मुक्तरिभवति वा नेति संशयेच्युतसेविनाम् । न संशयोस्तितद्भक्तपरिचर्यारतात्मनाम् । इत्यादिप्रमाणप्रसिद्धिरत्राभिप्रेता । भर इतीति इतिर्हेतौ न स्वरूपप्रच्युतिसम्भव इति स्वरूपशब्दः अविच्छिन्न ब्रह्मज्ञान विकासपरः । इन्द्रवसिष्ठादीनां सात्विककल्पेषु सत्वोत्तराणां तेष्वेकयोग संसिद्धागमिष्यन्ति परांगतिमित्युक्तरीत्यागति प्रतिबन्धकदुरितान्वयोनास्त्येव । अश्लोषविनाश श्रुति बलादिप चेत्पातकं किञ्चिद्योगि कुर्यात् प्रमादतः । योगमेवनिषेवेत नान्यत्किञ्चित्समाचरेत् । अपाय सम्प्लवेसद्यः प्रायश्चितं समाचरेत् । प्रायश्चित्ति रियंसात्रयत्पुनश्शरणं व्रजेदित्याद्युक्त प्रायश्चित्तान्वय बलात्कञ्जाभवन्ति काणा भवन्ति । अविधेयपुत्रा भवन्ति लघुर्दण्डः प्रपन्नस्य राजपुत्रापराधवत् । हरिदुः खानि भक्तेभ्यः हितबुध्याकरोतिहि । शस्त्रक्षाराग्नि कर्मणि स्वपुत्राययथापिता इत्याद्युक्तफलानुभव लाभाच्च । तस्मादानन्दं ब्रह्मणोविद्वान् नबिभेति कुतश्चन । एतं हवानतपति । किमहं साधुनासाकरवं किमहं पापमकरवमिति । तस्मात्प्रमादाद्भुध्या वा यत्प्रपन्नस्यदुष्कृतम् । तत्सर्वं शमयत्याशुः शरणागतिरेवसा । मोक्षायिष्यामि माषुच इत्याद्युक्तरीत्या न्यासोपासनात्मक विद्यानिष्ठानां मोक्षप्रतिबन्धकशंकालेशस्यतावदेवचिरं यावन्नविमोक्ष्ये अथ संप्त्स्य इत्याद्युक्तो ब्रह्मविदां ब्रह्मसंपत्तिनियमः । श्रुतिसृत्मादि दृढतर बहुप्रमाणसिद्ध इति । अस्ति ब्रह्मेतिचेदिति वाक्यं न ब्रह्मविद्याप्रशंसापरम् । अपि तु ब्रह्मज्ञानाधीना विच्छिन्नाब्रह्मज्ञानविकासरूप नित्यसत्तात्मक वास्तवार्थपरमितिस्थितम् । अत एव सयहवैतत्परं ब्रह्मवेदब्रह्मैव भवति इति वाक्यस्य ये ब्रह्मवेद ब्रह्म स एव भवति । ब्रह्मविद्याविशिष्टान्तर्याम्येव भवति । न तु ब्रह्मविद्यारहितब्रह्मविदंतर्यामीति । यावदात्मभावि ब्रह्मविद्यानुवृत्तिरेव ब्रह्मविद्याफलमित्यर्थोवेदान्ताचार्येरनुगृहीतः । लब्धस्वरूपाणां चेत्यादि वाक्ये तेषामेवानुकं पार्थं तेषां सतत युक्तानां इति श्लोकद्वयमुपासकविषयाम् । अहं स्मरामीति प्रपन्नविषयमिति विवेकः । तेषामेवेत्यादि श्लोकद्वये मोक्षप्रदानार्थं तत्प्रयोजकव्यापारस्यापि भगवद्व्यापारत्वोक्त्या अहं स्मरामीत्यत्र सन्धाञ्चयां सन्दधे ब्रह्मणैषरमत् तस्मिन्नृतजीर्णेशयान इति श्रुतेः । एषब्रह्मविद्ब्रह्मणायन्काञ्चित्सन्धां मनसावाचा कायेन वा सम्बन्धं सन्दधेचेत् अकरोच्चेत् । जीर्णेशयानेपि तस्मिन् 
वात्सल्यातिरेकेण ब्रह्मरमत इत्यर्थ पराद्वा उपब्रह्मणत्वेन वेदान्ताचार्येरनुगृहीतेमद्विषये ब्रह्मविदोविस्तरणेपि ब्रह्मविद्विषये ममविस्मरणं नास्तीत्युक्त्या च गतिप्रतिबन्धकशंका । 
	नास्तीत्यवगम्यत इति तात्पर्यम् । यद्वाप्रियस्सएवस्यप्रियतमो भवतीति श्रीभाष्यसूक्तिरीत्यानिरतिशय प्रीतिरूप भक्तिप्रपत्ति मूलकरक्षैक दीक्षइत्युक्तमोक्ष फलपादान संकल्पात्मक भगवत्वरणमूलभूतं भगवत्प्रियतमत्वरूपं सामीचीन्यम् । सन्तमेनं ततो विदुरिति सच्छब्दार्थः । तत प्रियतमत्वसामान्यस्य ऐश्वर्यकैवल्यार्थिष्वापि साधनदशायां सत्वात् तादृशकादाचित्कसत्ता व्यावृत्यर्थं ज्ञानीत्वात्मैवमेवतमित्युक्तं भगवद्वारकत्व प्रयुक्तयावदात्म भाविप्रियतमत्वरूपानित्यसत्ता सत्वदेन विवक्षिता । तादृशसत्तानित्यत्वेप्रमाण जातं पूर्वोक्तं लब्धस्वरूपाणां चेति वाक्यविवक्षितम् । तथा च न्यासोपासनात्मकविद्यानिष्टानां भगवत् प्रियमतया भगर्वात विषये मोक्षफलोपधानसंकल्प रूपवरणात्मक वृत्यानुष्ठानेन वृतफलंमोक्षफलोपधान संवादयतीति विनतेत्यादि पदार्थो अभिप्रेत्य इत्यनुसन्धेयम् । यत्तु कैश्चिद्वयाख्यातम् । लब्धसत्ताकानां परमात्मसाध्यरक्षाकीदृशीत्याशंकाहा । लब्धस्वरूपाणां चेति । 
	ननु लब्धस्वरूपाणां स्वरूपाप्रच्युतिवदलब्ध स्वरूपाणां स्वरूपलाभरूप रक्षापि भगवद्भर इति कथं लब्ध्य स्वरूपाणां रक्षैकदीक्ष इति पृथक्कृत्योच्यत इति चेन्न । आनुकूल्यावस्थायां तद्रक्षायानिमित्तान्तरनैरपेक्ष्येण तत्र विशेष्योक्त्युपपत्तेरिति तच्छिन्त्यं स्वरूपप्रच्युतिपरवाक्येन व्यावृत्यतया स्वरूपप्रच्युतेरेव प्रसञ्चनीयतया रक्षाकीदृशीत्य व्यवतारिकानुपपत्तेः । रक्षाकीदृशीतिजिज्ञासायां साक्षात्कारविरोधि निवर्तनादिकं रक्षेत्युत्तरवाक्य शैल्यापत्तेः । साक्षात्कार विरोधि निवर्तनादेः भगवद्भरत्व हेतुना स्वरूप प्रच्युति साधनानुपपत्तेः रक्षैकदीक्ष इत्यस्य यमेवैषवृणुते तनूं स्वामित्युक्तमोक्ष फलोपदान संकल्परूपवरणपरतया भ.......पदस्य तादृशवरणहेतुभूत प्रियतमत्वरूपसत्तापरतया विनतानामेव तादृशसत्तालाभपूर्वक वरणस्यसम्भाविततया च विनतानां रक्षैक  दीक्ष इति पृथक्कृत्योक्तेरूपपत्या नन्वित्यादिशंकानुत्थितेश्च लब्धस्वरूपाणीं स्वरूपप्रच्युतेः अलब्धस्वरूपाणां स्वरूपलाभस्य च रक्षाशब्दार्थत्वाभावेन स्वरूपलात्ररूपरक्षापीत्युक्त्युक्त्यसम्भवाच्च मोक्षप्रदानस्य भगवद्भरतया तद्धेतुतया विद्याप्रदानवत्तद्वारभूतसत्तालाभोपि भगवतैवक्रियत इति । न स्वरूपप्रच्युतिरिति उक्तौ । स्वरूपाप्रच्युतेर्भगवद्भरत्व वत्स्वरूपलभोपिभगवद्भर इत्युक्त्यसंभवाच्च विनतानां 
स्वरूपाप्रच्युतिः भगवद्भरः । अविनतानां स्वरूपलाभो न त येत्युक्तत्वाच्च निदानं तत्रापिस्वयमखिलनिर्माणनिपुण इति वेदान्ताचार्यनुगृहीतरीत्या ईश्वरस्य च सौहार्धमित्यादि प्रमाणानुसारेण च प्रातिकूल्यावस्यायां अपि अदृष्टद्वारक निमित्तान्तर नैरपेक्ष्येणानुकूल्यावस्थायामिति विशेषोक्ति पूर्वकपरिहारासम्भवाच्च । आनुकूल्यावस्थायामपि निश्शेषविनष्टसहेतुकेत्यादि गम्यसूक्तिषट्करीत्या अदृष्टद्वारक स्वाधीन निमित्तान्तरसापेक्षतया आनुकूल्यावस्यायां निमित्तान्तरनैरपेक्ष्योक्त्य सम्भवाच्च । देवतान्तराणामिव दृष्टद्वारकस्वाधीन निमित्तान्तर सापेक्षत्वस्य भगवतः क्वापि विषये कदाप्यसम्भवाच्चेति दिक् । अथवा फलसाधनान्यतर रूपब्रह्मज्ञानमेव हि चैतन्य शक्ति प्रदानं फलम् । अन्यथाकर्मकृत पुरुषार्थसत्वेपि स्वाभाविकपुरुषार्थराहित्येनाचेतनादि विशेषापत्तेरित्येतदर्थमं सन्तमेनन्तमित्तिपदम् । अस्मिन् पक्षे भगवत् ज्ञानेनीत्थं भूतलक्षणमिति तृतीया । 
	ननु परिगृहीतसाधनानामपि फलपर्यन्ता भावे कथं रक्षानियम इत्याशंक्य  ब्रह्मज्ञानमात्रं न साधनतया पुरुषार्थ प्रयाणावस्थितस्यैव तथात्वात् । ततश्चकथं तावन्मात्रेण लब्धसत्ताकत्वं इति वा शंक्याह । लब्धस्वरूपाणां चेतीति योजनीयम् । अन्यां योजनायाम् । निरूपाधिकपुरुषार्थ शालित्वलक्षण सामीचीन्यं सत्पदार्थ इत्यनुसन्धेयः । प्रातशब्दस्य समुदाय वाचिनः ससम्बन्धिकशब्दत्वेन  भूतशब्दार्थस्यसम्बन्धत्व रूपेण समुदायित्वलक्षणसम्बन्धे  लुप्त्यविभक्त्यर्थशक्तप्रातिपदिकार्थभूते विशेषणतयान्वयः । तथा च भूतविशिष्टसमुदायित्वस्य प्रतियोगितासम्बन्धेन व्रातपदे अन्वयः । इति भ्रमं वारयितुं भूतसम्बन्धी व्रातोभूत व्रात इत्यादचार्यैरनुगृहीतम् । तत्र भूत सम्बन्धीतिव्यस्तं प्रथमान्तं पदम् । भूतसम्बन्धीत्युक्तेपि व्रातशब्दस्य ससम्बधिकत्वादेव समुदायित्वलक्षण सम्बन्धः । लुप्तविभक्त्यर्थभूतः भूतप्रातिपदिकार्थत्वेन सम्बन्धपदविवक्षितः इति प्रत्ययेन मत्यर्थीयेनभूत व्रातपदयोः प्रतियोगित्वं वाक्यार्थत्वेन विवक्षितमिति भ्रमं वारयितुं तूलिकायां भूत सम्बन्धीव्रातः भूतव्रात इत्यस्य भूत तत्संश्रितानां व्रात इत्यर्थ इति तात्पर्यमनुगृहीतम् । व्रातशब्दस्य ससम्बन्धिकत्वेपि तात्पर्यग्राहकबलेन समुदायित्व समुदायाश्रित निष्ठसमुदायित्वोभय साधारण सम्बन्धसामान्यं लुप्त्यविभक्त्यर्थभूतं समासावयवभूतलुप्त विभक्त्यन्त प्रतिपादिकार्थ तत्प्रतियोगित्वं वाक्यार्थः इति विवक्षितमिति भावः । भूततत्संश्रितानामित्यत्र भूतपदं लुप्तविभक्त्यन्त प्रातिपदिकार्थ 
सम्बन्ध विशेषणपरा । तत्संश्रितपदं तादृशप्रातिपदिकार्थानुप्रविष्टभूताश्रित समुदायिकत्वरूप परम्परा सम्बन्ध घटकपरम् । तत्संश्रितानामिति षष्ठी साक्षात्परं परासाधारण सम्बन्ध सामान्यरूप तादृश प्रतिपदिकार्थपरम् । संश्रितानां व्रातइत्यत्र षष्टयाः व्रातशब्दस्य च प्रतियोगित्वं वाक्यार्थ इत्यनुसन्धेयः । तात्पर्यग्राहक प्रमाणबलेनव्युत्पत्ति विरुद्धार्थोक्त्यसम्भवः । अन्यथा लक्षणाप्रसङ्ग इत्याशंक्य प्रयोगोनुरोधो अभिप्रेत इत्यनुगृहीतं तूलिकायाम् । तन्मात्र सम्बन्धिन इव तत्तदन्यसम्बन्धिनोपि तत्सम्बन्धित्वं लोकेव्यवह्रियत इति भावः इति तत्सम्बन्धिन इति तदपेक्षया सम्बन्धिन इत्यर्थः । तत्तदन्यसम्बन्धिन इति तदपेक्षया तदन्यापेक्षया सम्बन्धिन इत्यर्थः । लोक इति । राजपरिषदित्यादौ राज्ञां परिषदिति राजसमुदायिक राजभृत्य समुदायिक समुदायद्वयस्य एकसमुदायत्वाभिप्रायेण प्रयोगो दृश्यत इत्यर्थः । 
	ननु संश्रितसम्बन्धिनां विनतिरूपहेत्व भावात्कथं तर्द्वातस्य रक्षान्वय इत्यत्राहा । संश्रित सम्बन्धिनोपीति । तत एव । संश्रितसम्बन्धित्वादेव । 
	ननु रक्ष्यापेक्षां प्रतीक्षत इत्यादि विरोधात् संश्रितसम्बन्धमात्रं नरक्षाकारणमित्यत आह । तत एव कारणादिति । एवकारेण विनतिर्व्यावर्त्थते । अभिमतसम्बन्धिषु प्रीतेर्लोकसिद्धतया संश्रित सम्बन्धिषु स्वज्ञातसम्बन्धमात्रेण रक्ष्यवस्त्वज्ञानेनापि तच्छरीरदशायां तच्छरीरावसाने वा रक्ष्यापेक्षादिघटित दृष्टसामग्रि संपादनेन भगवान् रक्षतीति भावः । षाड्गुण्यपरिपूर्णस्याश्रित सम्बन्धिनि प्रीतिः कैमुत्यन्यायसिद्धा । षाड्गुण्यपरिपूर्णत्वादेव मोक्षप्रदानलक्षण रक्षान्वयोपि सम्भवतीत्यभिप्रायेण भगवतेरक्ष्या इत्युक्तम् । आस्फोटयन्तिपितरः । प्रसृत्यन्तीस्यादि वचनेन पशुर्मनुष्यः इत्यादि वचनेन च यथोच्यते तथोक्तमितियोजनीयम् । आस्फोटयन्तीत्यादि वचनेकस्यचिद्वैष्णवस्य पितरः पितामहाश्चेति अविवक्षितम् । वैष्णवशब्देन भक्त्यापरमयावापीत्यनुसारात् न्यासोपासनात्मक विद्याविशेषनिष्ठोविवक्षितः । सः वैष्णवः नः अस्मत्यबन्धिनोपीत्यर्थः । सन्तारयिष्यति स्ववंशत्वामात्रेण स्वस्मिन्निव व्याजनापेक्षस्य भगवतः प्रसादतिशयेनेति रक्ष्यापेक्षादि मोक्षपर्यन्तफलप्रदानं भगवत्कत्रृकं संवादयिष्यतीत्यर्थः । संपादयिष्यतीत्यास्फोटयंन्तीत्यादिरूपेणाध्याहृत्य योजनीयं पशुरित्यादि पशुपक्षिसंदशात् ज्ञानयोग्यस्यापि मनुष्यस्यवैष्णवाभिमान एव उत्तारक इति व्यज्यते । येचेत्यनेन भोक्तृत्व रहितनामरूप भावत्वद्ध्यर्थमन्तः प्रविष्टाजीवस्समुच्चीयन्ते । तेनैवेत्येवकारेण वैष्णव 
शब्दार्थ न्यासोपासनात्मक विष्णुसम्बन्धोव्यावर्त्यते । प्रयास्यन्तीत्यनेन वैष्णवसम्बन्ध व्याजेनदृष्टविधया विष्णुप्रसादेति न्यासोपासनात्मक व्याजान्वयेन मोक्षं यास्यन्तीत्यर्थोभिप्रेतः । सचानन्तरं न्यासोपासनात्मक व्याजान्वये पूर्वं तद्व्यवच्छेदानुपपत्तिः पूर्वंन्यासादिव्याजरहितस्य लौकिकवैष्णव सम्बन्ध जनित भगवत्प्रसादेन एतच्छरीरे शरीरावरावसानानन्तरं वा न्यासादि व्याजान्वयेन परमपदप्राप्तिरित्युक्त विरोधाभावात् । इत्यांस्तु विशेषः पशुपक्षिणोर्न्यासादिव्याजान्वयप्रतिबन्धक शंकागन्धोपिनास्ति मनुष्यस्यतुप्रतिबन्धक संभावनया तन्निरासानन्तरं न्यासादि व्याजेनान्वयेन मोक्ष इति व्युत्पत्तिविरोधात् । भूततदाश्रितोभय समुदायैक समुदायोनव्रातशब्दार्थ इति शंकतेनन्विति । विषयोनिरूपकः । अतिरिक्तः विषयः यस्य सः अतिरिक्तविषयः अतिरिक्त विषयोनभवति इत्यनतिरिक्तविषयः न भवतीत्युक्तौ भेदः स्वप्रतियोगितावच्छेदक घटकपद प्रतियोगितासम्बन्धन किं सम्बन्धिक इत्याकांङ्क्षायां षष्ठयन्तनिर्दिष्टस्यानतिरिक्त विषयः षष्ठयान्तानतिरिक्तविषय इति षष्ठयन्तनिर्दिष्ट सम्बन्धिकत्वमुक्तं षष्ठ्यन्तनिर्दिष्टातिरिक्तानिरूपितो न भवतीतिफलितोर्थः । तेनोरिक्तविषयकस्यापि न निरुक्तविषयकत्वं सम्भवतीति निरस्तम् । समुदाय शब्द इति । समुदायवाचिशब्द इत्यर्थः । यथा ब्राह्मण समाज इत्यत्र समाजशब्द उक्तरूपः । तथान्योपि समुदायशब्दः । ततश्चव्रातशब्देननैतल्लाभ इति । चेदितियोजना । राजपरिषदित्यादौच प्राणभूतः उपपदातीत्यत्र प्राणभृदप्राणभृत्समुदाये प्राणभृत्संबन्धित्वमात्रेण लिङ्गसमवायन्यायेन प्राणभृच्छब्दवत् छत्रिणोगच्छंतीत्यत्र छत्रि सम्बन्धित्वमात्रेण छत्रि शब्दस्य छत्र्यछत्रि समुदाये लक्षणावच्चराजसमुदाये राजसम्बन्धिनि वारजशब्दस्य लक्षणेतिशंकितुर्हृदयं राजपरिषदित्यत्र राजसम्बन्धित्वेन राजाराजसमुदाये राजपदलक्षणायां परिषच्छब्दस्यपौनरुक्त्यापत्या स्वस्वामिभाव निरूपकत्व लक्षणानुगतरूपेण राजपदस्वराजतत्परिकरलक्षणायां राजतत्परिकरोभयसमुदायिक समुदायविवक्षास्थले तत्सम्मभवेपि राजस्वामिक चतुरङ्ग समुदायिक समुदायरूपसेनाविवक्षास्थले तदनुपपत्या राजपरिकरानुयोगिक समुदायित्व लुप्त्यविभक्त्यर्थत्वमाश्रित्य राजपरिषदित्यत्रापि राजप्रतिपदिकस्य शक्त्यातत्परत्वमाश्रित्य राजपदार्थस्य परिषत्पदार्थे प्रतियोगितासम्बन्धेनान्वयस्य वक्तव्यतया राजाराजसमुदायविवक्षास्थलेपि 
राजसमुदायिकत्व राजपरिकर समुदायिकत्वयोस्सम्बन्धसामान्यरूपेणलुप्तविभक्त्यर्थत्वमाश्रित्य प्रातिपदिके च शक्त्याद्विविध सम्बन्ध परत्वमाश्रित्य राजसम्बन्धि परिषदिति बोधसम्भवेन स्वस्वामिभाव निरूपकत्व लक्षणानुगतरूपेणलक्षणायाः मुख्यसम्भवः न्यायेन युक्त तया च द्विविधेपि राजपरिषदिति वाक्ये षष्ठयन्तनिर्दिष्टापेक्षयातिरिक्तस्यापि परिकरस्य परिषच्छब्दार्थे समुदायितासम्बन्धेन निरूपकत्व दर्शनात्प्रकृतेपि भूताभूतसमुदाये व्रात शब्द इव विवक्षते । षष्ठयन्तनिर्दिष्ट भूतापेक्षयातिरिक्तस्य तत्संश्रितस्य त शक्त्येवशाब्दन्वयस्सम्भवतीत्यभिप्रेत्य परिहरति  नैवमिति अतिरिक्त विषयत्वस्यापीतिपारे षष्ठयन्तनिर्दिष्टातिरिक्त विषयत्वस्येत्यर्थः । समुदायवाचकः परिषच्छब्द इति शेषः । राजपरिषदित्यस्य राजसमुदायपरत्वे अपि शब्देन तत्रैव षष्ठ्यन्तनिर्दिष्ट विषयकत्वं समुच्चीयते । तस्य राजस्वामिकसेनापरत्वे अपिशब्देन ब्राह्मणसमाज इत्यत्र षष्ठयन्तनिर्दिष्टानतिरिक्तमात्र विषयकत्वं षष्ठयन्त निर्दिष्टमात्र विषयकत्वं समुच्चीयते । तत्र  तद्विषयकत्वं तद्विषयप्रतीतिजनकत्वम् । अतिरिक्त स्थापीतिपाठे षष्ठ्यन्तनिर्दिष्टातिरिक्तस्यापि विषयत्वेन दर्शनादित्यर्थः । आदिशब्देनदेवपरिषदादिकं विवक्षितम् । एतेनलिङ्गसमवायन्यायेन प्राण भृच्छब्दे छत्रशब्द इव च राजपरिषदित्यत्र राजपदलक्षणेति प्रत्युक्तम् । राजसम्बन्धिनीपरिषदिति सर्वतत्पुरुषसाधारणबोधमादाय निर्वाह सम्भवे लक्षणा कल्पनायोगात् । राजस्वामिकसेनापरत्वेछत्रि न्यायेन लक्षणाया असम्भवाच्च । तत्रापि राजस्वामिक चतुरङ्गलक्षणायां सर्वतत्पुरुष साधारणबोध भङ्गप्रसङ्गादिति व्युत्पत्ति विरोधश्शंकितुरेवेत्यभिप्रायेणाह षष्ठया इत्यादि । हेतुद्वयेन सम्बन्धमात्रविषयकत्वादिति । मात्र पदं कात्स्न्य परम् । षष्ठीशेष इति । अत्रमात्रृकायामेकपत्रं लुप्तम् । गोशब्देन सास्नाज्योत्स्नावद्व्यक्त्य प्रतीतावपि कारणप्रतीत्या तत्रार्थ विशेषप्रयोग प्राचुर्याल्पत्वयोश्शक्त्यविशेषण शक्यसम्बन्धज्ञानाधीनत्वेन प्रयोगाल्पत्वस्य वक्तुं शक्यतया स्वाभाविकत्वाश्रयणेपि राजपरिषदित्यादौ षष्ठयन्तनिर्दिष्टार्थ प्रतीतिं विना षष्ठयन्तनिर्दिष्ट तदतिरिक्त सम्बन्धिक समुदाय प्रतीत्यभावेनलाक्षणीकत्वात्प्रयोगाल्पत्वमिति सम्भवे अगतिकगति भूतस्वभाववादायोगादित्याशंक्य सम्बन्धसामान्यानुशासन बलेनमुख्यसम्भवे लक्षणेनयुक्त प्रयोगप्राचुर्याल्पत्वे विलम्बितार्थतात्पर्यग्राहक प्रमाणपर्यालोचन तदभाव निबन्धने 
इत्यभिप्रेत्य परिहरति । समुदायशब्द इत्यादिना । समुदायिनः इति । के समुदायिन इत्यर्थः । वाच्यनिष्ठ इति । तादात्म्ये न वाच्यनिष्ठ इत्यर्थः । वाच्यनिष्टं समुदायित्वमिति  यावत्प्रतीयत इतीति । प्रतीयमानत्वादित्यर्थः । अनतिरिक्तत्व प्रतीतिः समुदायघटकेषु षष्ठयन्त निर्दिष्टापेक्षयातिरिक्तत्व प्रतीतिर्नास्तीत्यर्थः ।  तादात्म्यप्रतीतिपरत्वे प्रतीयमानत्वादित्यस्य साध्याविशेषः स्यात् । अतिरिक्तत्वस्यापीति समुदायघटकत्वेन दर्शनादित्यर्थः । दर्शनादर्थं वर्णनमयुक्तमिति अन्वयः । अतिरिक्तस्यापीति । अपिः पूर्ववत् । तत्तत्समुदायीति षष्ठयन्त निर्दिष्टातिरिक्तमात्रस्य समुदायित्वग्राहकं षष्ठयन्त निर्दिष्ठस्यापि समुदायित्व ग्राहकं प्रमाणं च प्रमाणं विवक्षितम् । अर्थवर्णनमिति । समुदायशब्दस्येति शेषः । सप्तदशारत्निर्वाजपेयस्ययूप इत्यत्र षष्ठया साक्षात्परम्परासाधारण सम्बन्धमात्रार्थकत्व वत्साक्षात्परंपरयाच भूत सम्बन्धिव्रात ग्रहणेपि संश्रितसम्बन्धिनोपि भगवतोरक्ष्या इति तात्पर्यार्थ सिद्धिरित्यभिप्रेत्याहः । इति यथोक्त एवार्थ इतिर्हेतौ । अतिरिक्तविषयत्वस्यापि दर्शनात् षष्ठयासम्बन्धमात्र विषयत्वात् अनतिरिक्त विषयकत्व नियमानुशासनाभावात् षष्ठयन्त निर्दिष्टमात्रविषयकत्वस्यातिरिक्त समुदायिकत्वाग्राहकाभावे स्वरसतः प्रतीयमानत्वात्प्रकृते । भूता भूतसमुदायित्व ग्राहक प्रमाणसत्वाच्चेत्यर्थः । यथोक्त एवेति भूताभूत समुदायिक व्रातोर्थः । न तु भूतमात्र समुदायिक व्रातोर्थ इत्यर्थः । अतिरिक्तविषयदर्शनं षष्ठ्यासम्बन्धसामान्य विषयत्वं अतिरिक्त समुदायिताग्राहकञ्च । उक्तार्थे साधकत्रयं अनुशासनाभावः । अतिरिक्तविषयत्व ग्राहकाभावे अनतिरिक्तमात्रविषयकत्वस्य ति झडिति प्रतीयमानत्वेनव्युत्पत्ति विरोधाभावश्च बाधकाभावः तत्र षष्ठ्यास्सम्बन्धसामान्य विषयकत्वं प्रधानसाधकम् । अत्रेदमधिकरण शरीरमभिप्रेतमाचार्याणां । पूर्वतन्त्रे तृतीयाध्याय प्रथमपादेनवमाधिकरणे आनर्थक्यात्तदंगेष्वित्यादौ विषय संशयपूर्वपक्षसिद्धान्त प्रयोजना निदर्शितानि । 
	तथा हि सप्तदशारत्निर्वाजपेयस्ययूप इति वाक्यं विषयः । अत्र वाजपेयस्येति षष्ठयास्सम्बन्धोऽर्थः । सम्बधानुयोगित्वं यूपपदार्थस्य वाक्यार्थः । सप्तदशारत्नयोयस्येति बहुव्रीहि वृत्यासप्तदशारत्नित्वं वाजपेयसम्बन्ध विशिष्टयूपविशेषणम् । अयं पूर्वपक्षिसिद्धान्तिनोस्साधारणोर्थः । तत्र संशयः । किं सप्तदशारत्नित्वं वाजपेयसाधनभूतोर्ध्वपात्रद्वारेण वाजपेयागं उत यूपद्वारेणपश्वंगमिति । यद्यपि सोमलताया 
अपि तत्साधनत्वात्तद्वारतापि वक्तुं युक्ता । तथापि बैल्वादिप्रकृतिकयूपशब्दानुवादसामर्थ्यैनोर्ध्वपात्रद्वारत्वं युक्तमिति केचित् । तदयुक्तम् । बैल्वोवाखादिरोवापालाशोवेति बैल्वादीनां विकल्पितत्वेन यूपशब्दानुवाद सामर्थेन बैल्वादीनां नियतोपस्थितिकत्वाभावान्नियतोपस्थितिकसादृश्यरूपान्तरङ्ग लक्षणासम्भवे अनियतोपस्थितिकसादृश्य रूपबहिरङ्गलक्षणाया अन्याय्यत्वात् । नियतोप स्थितिकोर्ध्वत्वसादृश्येनान्तरङ्गलक्षणाया और्ध्व पात्रमात्रेसम्भवाच्च । एवेन खादिरत्वोर्ध्वत्व सादृश्यादूर्ध्वपात्रशब्दषोडषीपात्रपरः । अत एव वार्तिके षोडशिग्रहे निवेशं उक्त इत्यवास्तम् । खादिरत्वस्य नियतोपस्थित्य भावात्तस्मान्नियोपस्थितिक और्ध्व सादृश्येन और्ध्वपात्र शब्दस्सकलोर्ध्व पात्रपरः । अत एव चमसानामप्यूर्ध्वपात्रवत्सोमरसाधारत्वेन साधनत्वेपि तेषामूर्ध्वत्वस्यैप्राप्त्यातद्विशेष सप्तदशारत्नित्व विध्ययोगादूर्ध्वपात्रमात्रपर्यवसानं युक्तम् ।  न च सिद्धान्ते यूपाङ्गत्वमेवकोटितयाकुतोनोपन्यस्तमिति वाच्यम् । यूपधर्माणां पशुयगाङ्गत्वस्य वक्ष्यमाणत्वात् । न च तथापिपशुयोगमपिद्वारीकृत्य वाजपेयाङ्गतैवकिं नस्यादिति वाच्यम् । वाजपेयक्त्यं भावाकाङ्क्षा परिगृहीतत्वेहि तथास्यात् । इदञ्च पशुयोगकथं भावाकाङ्क्षा परिगृहीतमितियूपद्वारेण पश्वङ्गमिति सिद्धान्त कोटयुपन्यासोयुक्तः । 
	ननु उद्देश्य विधेयान्यतर घटितत्वाद्विधि वाक्यस्य पूर्वपक्षेसिद्धान्ते च सप्तदशारत्निपदस्य विधेयसमर्पकत्वे वाजपेयस्य यूपइत्यस्य उद्देश्य समर्पकत्वं वाच्यम् । तच्चनसम्भवति । वाजसम्बन्ध विशिष्टयूपस्यापि ज्ञातत्वाद्विशिष्टोद्देश्य वाक्यभेदप्रसङ्गाच्च । इति शंकापरिहारार्थं तदर्थसंशयः प्रदर्श्यते । किं सप्तदशारत्निर्वाजपेयस्येति वचनव्यक्तिः उत सप्तदशारत्निर्यूपवचन व्यक्तिः इति पूर्वपक्षे वाजपेयस्यैवोद्देश्य समर्पकत्वं सिद्धान्ते यूप इत्योवोद्देश्य समर्पकं पूर्वपक्षेयूपपदं विना उद्देश्यस्य निर्ज्ञातत्वात्सिद्धान्ते वाजपेयपदंविनापि उद्देश्यस्वरूपस्य निर्जातत्वाच्च । श्रुतपदान्वयस्तुपूर्वपक्षेवाजयपेयोद्देशेन सप्तदशारत्नित्व विधाने वाजपेयागत्वस्वोर्ध्वपात्रद्वारकतयान्मुक्त वक्ष्यमाणत्वलाभायतदभिधानमित्याहा तस्यैवेति श्रष्यन्तरे बादरायणशब्दप्रयोगात् । जैमिनिबादरि कार्ष्णाजस्यौडुलोमिकाशकृत्स्नग्रहणवत्  बादरायण इति परोक्ष निर्देश स्वारस्या तदधिकरण सिद्धान्तकृत्बादरायणोव्यासादन्य एवेति शंका परिहारार्थं तस्यैवेत्यवधारण प्रयोगः श्रुतिप्रसिद्धस्य व्यासज्ञैयवेत्यर्थः । बादरायण संज्ञकत्वं 
सूत्रकृद्विषयबादरायणसंज्ञकत्वमित्यर्थः । च शब्देन पराशरपुत्रत्वं समुच्चीयते । एवं सूप्रकृद्विषय बादरायण संज्ञकत्वन्यायेगान्ययोगव्यवच्छेदा वुक्ता तत्रायोगव्यवच्छेदं तावदुपपादयति । यथोक्तमिति तथैवोक्तमित्यर्थः । महर्षिणेति वक्तृवैलक्षण्यं चोच्यते । द्वीपेबदरिकामिश्रे इत्यनेन अवतारस्थलवैभवं द्योत्यये । बादरायणमिति । यद्यपि बादरायणशब्देन द्वादित्वाद्गोत्रापत्ये एव संगतव्यत्वेन ननिष्पन्नः । तथापि अपत्यत्वघटक जन्यत्वमात्र विवक्षया बदरिकाद्विपरूप पुण्यक्षेत्रावतीर्णत्वमिहागाह्यम् । तथाभिदानंचात्यन्ताश्चर्यावतारत्वद्योतनाय तत्रतत्रेतिविभाव्यम् । अच्युतं अच्युतस्य शक्तावेशावतारभूत इत्यर्थः । पराशरादवतीर्णत्वात्स्वयमपि परान् बाह्य कुदृष्टिन् प्रमाणतर्कशरैराश्रुणोतीत्यभिप्रायेण पुत्रंलेभे परन्तपमित्युक्तम् । अथान्ययोगव्यवच्छेदं शंकोत्तरमुखेनोपपादयति यद्यपीत्यादिना । प्रयोग इत्यनन्तरं अस्तीति शेषः । पूर्वमीमांसासूत्रे अन्यत्रबादरायणशब्द प्रयोगादिति भावः । तथापीति गोनर्दिय आहेति महाभाष्यरीत्यावक्तुरेवस्वसंज्ञयापरोश्ररूपेण व्यवहारः । आप्ततमत्वद्योतनार्थमुपपद्यत भावः । सूत्रकृद्विषय इत्यनेन बादरायणसंज्ञकत्व इति पूर्ववाक्यस्य ब्रह्मसूत्रकृद्विषयबादरायण संज्ञकत्वमित्यर्थः स्फुटः पाराशर्यगोचर एव पराशर पुत्रविषयक एवेत्यर्थः । तथा च तथैवेत्यर्थः । पाराशरपुत्रस्यैव ब्रह्मसूत्रकृत्वं यथा सिद्ध्यतथोक्तमित्यर्थः । व्यक्तमित्यनेन वक्तृ वैलक्षण्यं प्रतिपाद्यवैलक्षण्यं प्रबन्ध वैलक्षण्यं चोक्तमित्यर्थः । तत्रावतारवैभवमुखेन वक्तृ वैलक्षण्यं तावद्दर्शयति सार्धश्लोकत्रयेण । नारायणाद्विनिष्टन्नमिति, यवैवेदान्तश्च प्रहिणोति तस्मा इत्याद्युक्तरीत्या इत्यर्थः । गौतमस्य श्रुश्शावादित्यनेनकलाविति विवक्षितम् । ज्ञानेत्विति । ज्ञानसामान्येविपरीतज्ञानतां प्राप्त इत्यर्थः । अनामयमिति ब्रह्मरुद्रादि वैलक्षण्यमुक्तम् । महायोगी सर्वजेतनोज्जीवन हेतु भूतवेद विभागादयुपयोगि मनः प्रणिधानशीलीत्यर्थः । अनेन तत्वज्ञान प्रधानार्थमेव अवतार इति वैलक्ष्यण्यं दर्शयति । पादोनश्लोकद्वयेन । चतुर्धा श्रुग्यजुस्समार्थर्व रूपेण । चतुविंशतिधेति श्रुकच्छारवाविभागश्शतधाचैकधाचेति यजुशखाविभागः सहस्र्धेति सामशाखाविभागः द्वादशधेत्यथर्वणशाखा विभागः । वेदान्त व्याख्यात्रृत्वरूपवैलक्षण्यमाह पुनस्तस्येत्यादिना । तस्य बहुधाविभक्तवेदस्येत्यर्थः । तदेवोपपादयितुं सूत्रपदप्रवृत्तिनिमत्तमाह अल्पाक्षरमिति । अल्पान्यक्षराणि यस्यतत् अल्पाक्षरं विवक्षितार्थत्वेषु अक्षरविस्तर राहित्यमल्पाक्षरत्वम् । अनेन पदाधिक्याभावः । 
वाक्याधिक्याभावश्चकैमुतिकन्यायसिद्धः । एतादृशमेव सूत्रपद प्रयोगोपाधिः । विवक्षितार्थानामक्षरपदवाक्य विस्तारवत् सूत्रं न भवतीत्यर्थः । यावत् वाक्यैर्यावत्पदैर्यावदक्षरैर्विनाविवक्षितार्थलाभेन सम्भवति । तावदधिकाक्षरपदवाक्यरहितमेव सूत्रं नान्यदिति फलितोर्थः । असन्दिग्धं नविद्यते सन्दिग्धो अर्थो स्यतदसब्दिग्धं सूत्राणां न्यायनिबन्धनतया प्रमाणोपपत्ति मुखेनार्थनिर्णायकमित्यर्थः । सारवत् अदृष्टहेतुज्ञानविषयार्थवत् इत्यर्थः । एवं प्रयोगोपाधित्रयमुक्त्वाप्रवृत्तिनिमित्तमाह । विश्वतोमुखमिति । सार्वविभक्तिकस्तसिः । विश्वस्मिन् स्वकण्ठोक्तार्थोपपादकेषु बहुषुमुखं तात्पर्यं यस्यतदित्यर्थः । इदमेव सूचनात्सूत्रं इत्युच्यते । एवं अर्थद्वारकं प्रयोगोपाधित्रयप्रवृत्तिनिमित्तं चोक्तम् । अथ शब्दगतं प्रयोगोपादिद्वयमाह अस्तो भुवनवद्यं चेति । स्तोभो निरर्थकशब्दः । 
	सप्तदशारत्नित्वं यूपो वा विधेयामिति संशये स्थानप्रामाणोपन्यासस्त्यात् । तदापरंसान्निध्या विशेषात् विनिगमनाविरहशंकास्यात् । न चैतदस्ति वाजपेयापेक्षया यूपेविधेयकत्व शंकाया एवाभावात् । अस्तुवा साशंका तुष्यतु दुर्जन इति न्यायात् । तथापिविनिगमनाविरहः । उद्देश्यात्पूर्वमुपस्थितस्य विधेयत्वं परित्यज्योपस्थाप्यमानस्य विधेयत्वकल्पनं अयुक्तमिति वक्तुं शक्यत्वात् । वक्ष्यमाणरीत्या वाजपेयोद्देश्यत्व पक्षस्यापि मुख्यपूर्वपक्षतया तत्रफलवदङ्गत्व न्यायप्रकरणानुग्रहन्याययोरूप न्याससम्भवाच्च । अत एव स्थान प्रकरणयोः यूप श्रुत्यपेक्षयाद्वित्रिव्यवहि तयोरत्यन्तदुर्बलतया नहि वचनविरोध इति न्यायेन यूपश्रुति विरोधे फलवदङ्गत्वन्यासस्य दुर्बलतया च पूर्वपक्षानुत्थितिरिति शंकपिनिरस्ता । वक्ष्यमाणरीत्या साक्षात्सम्बन्धवाचिषष्ठी श्रुतिसहितवाजपेय श्रुत्युपोद्बलितानां स्थानप्रमाणादीनामेव यूपश्रुत्यपेक्षया बलवत्वादिति । फलवदङ्गत्वन्याया नुगृहीतस्थानप्रकरणानुग्रहरूपप्रमाणस्वारस्य । नुगुणपूर्वपक्षः प्रदर्शितः । अयं पक्षो न प्रमेय स्वारस्यानुगुणः । तथाहि सप्तदशारत्निताया ।
	वाजपेयाङ्गत्वविधावपूर्वविधित्वं स्यात् । यूपाङ्गत्व सिद्धौतु नियतारत्नित्वप्राप्तेस्सप्तदशत्व नियममात्र विधानाल्लाघवम् । वाजपेयसम्बध्युद्देशेन सप्तदशारत्नित्वविधिपक्षेत्वर्थाक्षिप्तयूपपदविवक्षितोर्ध्वपात्रेष्वप्यनियतदैर्ध्य विशेषात्मक सप्तदशारत्नित्व नियमविधावपि यूपोद्देशेन सप्तदशारत्नित्वं विधाविवलाघवं तुल्यम् । अस्मिन् पक्षे प्रमाणस्वारस्यं नास्ति । पूर्वोक्तरीत्या श्रुत्यनुगृहीत 
स्थानप्रमाणानुग्रहस्वारस्येसत्यपि वाजपेय सम्बन्धिनोपि साक्षात्फलवत्वाभावेन वाजपेय सम्बन्धिनमधिकृत्य सप्तदशारत्नित्वानुक्त्या कथं भावाकाङ्क्षालक्षण प्रकरणाभावेन च फलवदङ्गत्व न्यायानुगृहीत प्रकरणेनुग्रहलक्षणप्रमाणस्वारस्याभावात् । अतस्तत्स्वारस्येन प्रथमः पक्षः प्रदर्शितः । स्तुतशश्त्राधिकरणे आज्यैस्स्तुवत इति स्तुतिश्रुति स्वारस्येन स्तोत्राणामपूर्वार्थत्वाभ्युगमेन प्रकृतेपि फलवदङ्गत्वन्यायानुगृहीत प्रकरणप्रमाणबलेन नियमविधित्वपरित्यागेन पूर्वविधित्वस्थवक्तुं युक्तत्वात् । अथद्वितीय पूर्वपक्षः प्रदर्श्यते । नियमरूप विधेयत्व लाघवानुसारेण वाजपेयसम्बन्ध उद्देशेन सप्तदशारत्नित्व विधिरेवयुक्तः । न तु यपोद्देशेन यूपत्वे न रूपेण यूपोपस्थित्यपेक्षया वाजपेय सम्बन्धित्वरूपेण सम्बन्ध्युपस्थितेरव्यवधानेन प्रथमभावितया स्थानाख्यप्रमाणेन तद्रूपवधानेन प्रथमभावितया स्थानाख्यप्रमाणेन तद्रूपावच्छिन्नाङ्गत्वसयै वोक्तत्वाद्वाजपेयस्येति षष्ठया तत् । सम्बन्धिन एवोपस्थितेः । पूर्वोत्तरभागापन्न वेदराशिविषयाननन्त तात्पर्येण सारतमार्थ विषयतयामुख्यसूत्रत्वमभिप्रेतम् । अल्पाक्षरमित्यादिकन्तु स्वरूपकथनमुखेन लक्षणतात्पर्यकमिति विभावनीयम् । 
	वस्तुतस्तु अनेकतात्पर्यक सारविषयक संकुचितपदत्वमेवसूत्रत्वम् । हरिर्धेय इत्यादेश्च अनेकतात्पर्येण प्रयोगे सूत्रत्वमक्षतमेव । अत एव माहेश्वर सूत्राणिचतुर्दशेति प्रसिद्धिः । अत एवकतिपयवाक्यानि न्यायतात्पर्याणि प्रयोज्यानि अनुगृहीतम् । न्यायपरिशुद्धावाचार्यैः । एवानिवा किं न सूत्राणीस्युरिति । तस्मादल्पाक्षरत्वादि विशेषणपञ्चकवि विशिष्टं परमपुरुषार्थ मोक्षहेतुतत्वज्ञानजनकवाक्यं मुख्यसूत्रम् । तच्छजगच्छरीरकत्वेन ब्रह्मप्रतिपादकं शारीरिकसूत्रमेवेति अल्पाक्षरमित्यदि सूत्रलक्षणस्य मुख्यलक्ष्यं दर्शयति । निर्विशेषितसूत्रत्वमित्यादिना तत्रयेषां सूत्रत्वमंजसेत्युक्तार्थे अल्पाक्षरत्वादि लक्षणप्रवृत्तिहेतुरित्यभिप्रायेणाहा । निर्विशेषित सूत्रत्वमितिश्लोकेन । सूत्रत्वं सूत्रमितिव्यवहार विषयत्वं विशेषितेभ्यो निर्गतं निर्विशेषितं च तत्सूत्रत्वं चेतिविग्रहः । आपस्तम्बसूत्रम् । बोधायन सूत्रम् । पाणिनीसूत्र गौतमसूत्रं जैमिनीसूत्रमित्यादिरीत्या पदान्तर समभिव्याहारेणा विशेषित सूत्रशब्द प्रयोग विषयत्वमिथ्यर्थः । ब्रह्मसूत्रस्य च ब्रह्मसूत्रस्यैवेत्यर्थः । यतः अल्पाक्षरत्वादि विशिष्टं सूत्रमितिविदुः । अतः ब्रह्मसूत्रस्यैव निर्विशेषित सूत्रत्वमप्यस्तीत्यन्वयः  अवधारणव्यावर्तमाहा सविशेषाणीति । विशेषो व्यावर्तकः वाचकशब्दः तत्साहित्यं 
तत्सहित सूत्रव्यवहारविषयत्वम् । हि शब्दः पादपूरणे । विदः, सूत्रशब्दमुख्यार्थविद इत्यर्थः । सूत्रपद प्रवृत्तिनिमित्त पौष्कल्येन निरूपपरसूत्रव्यवहार विषयत्वसाधकं सामान्य न्यायमाहा मुख्यस्येति  श्लोकेन निर्विशेषेण निर्विशेषत्वेन विशेषणराहित्ये नेति यावत् शब्दः प्रयुज्यत इति शेषः । अन्येषां मुख्यार्थानामित्यर्थः । विशेषतस्सार्व विभक्तिकस्तसिः । विशेषेन । उपपदसाहित्ये नेति यावत् । अयमर्थश्शब्दः । स्वमुख्यार्थस्य विशेषणं विनाप्रत्यायकः गौणार्थानां पदान्तरविशिष्टः प्रत्यायक इति यतस्तद्विदः प्राहुः अतोपराणीशब्द सूत्रादीनि सविशेषाणि सूत्राणि विदुरित्यन्वयः वेदविदित्यनेन सद्ब्रह्मात्मेश्वरेशान पुरुषशब्दादि वैदिकप्रयोग विद इति लभ्यते । शब्दतत्वार्थवेदिन इति शब्दस्याबाधितार्थ वेदनशीला इत्यर्थः । अनेन अनुपाधिक निर्देशेह्यसंकोचोमनीषिभिः । सिद्धेशब्दार्थे सम्बन्धे इति न्यायेन कथ्यतो । इति वेदान्ताचार्यनुग्रीतरीत्यासामान्यशब्दस्य विशेषे प्रयोगमूलभूतन्यायवित्तं लभ्यते । इत्थंवासस्य प्रबन्धवैलक्षण्य मुखेनवैभवमुक्तम् । अत्र साखदित्यनेन प्रतिपद्यवैलक्षण्यमपिसूचितम् । एवं ब्रह्मसूत्र प्रणयनमुखेन ब्रह्मविद्याप्रदान अयमेकपत्रपिमितो मात्रकस्थोपकृतग्रन्थः प्रकृतगन्थस्तु एकपत्रपरिमितः पतितः - तदुत्तरग्रन्थो लिख्यते । चेति सूत्रैः कर्मादिशब्दवाच्येषु कर्मत्वादिरूपसम्बन्ध विशेषेषु द्वितीयादि विधायपष्टीशेष इति कर्मत्वाद्यतिरिक्त सम्बन्धे षष्ठीविहिता । तत्र च नञ् न युक्तन्यायेन कर्मत्वादीनां साक्षात्सम्बन्धरूपतया साक्षात्सम्बन्धत्वेन तत्सजातीयस्वस्वामि भावादिकमेव शेषशब्दार्थः षष्ठयाश्च । एवं च वाजपेयसाक्षात्संबन्धियूपाभावात् यूपोद्देशेन सप्तदशारत्नित्वविधाने वाजपेय शब्दो वाजपेयाङ्गत्वेन चोदकप्राप्त पशुयागलाक्षणिकस्स्यात् । सम्बन्धिन उद्देश्यत्वेतु वाजपेयिसाक्षात्सम्बन्ध्यूर्ध्व पात्रस्य सप्तदशारत्नित्वविधानेविशिष्टोद्देशत्व प्रयुक्तो वाक्यभेदस्स्यादिति वाच्यम् । वाजपेय सम्बन्धिमात्रस्यैवोद्देश्यत्वात् । तत्सम्बन्धि च विधेयानुसारेण ग्रहाणीं वाजपेयाङ्गत्व विध्यनुसारेणचार्थादूर्ध्वपात्रमेव भवतीति प्रमाणान्तरेण वजपेयसम्बन्धितया प्राप्तानामूर्ध्व पात्राणां द्वारत्वोपपत्तेः "यत्तुकैश्चिदुक्तं" यद्यपि परम्परासम्बन्धेपि षष्ठ्युपपन्ना । तथापियूपोद्देश पक्षे वाजपेयस्येत्यस्याद्देश्य विशेषणत्वं वाच्यम् । यूपमात्रस्योद्देश्यत्वेक्रत्वन्तरगतयूपेपि प्रसङ्गात् विशेषणं च साक्षात्सम्बन्धेन न्यायमिति तत्पक्षे षष्ठ्यास्साक्षात्सम्बन्धार्थकत्वात् । वाजपेयस्य साक्षात्सम्बन्धितया वा भावाद्वाज 
पेयशब्दः पशु यागालाक्षणिकस्स्यादिति । तदयुक्तम् । परम्परा सम्बन्धेपि षष्ठ्यभ्युपगमेन पूर्वपक्षस्यादूष्यत्वात् तत्सम्बन्ध सामान्यं षष्ठ्यर्थ इति क्वाप्यन्यत्राधि करणेव्युत्पादना भावात्सम्बन्धसामान्यस्यषष्ठ्यत्वाभ्युपगमेपि प्रकृते साक्षात्सम्बन्ध षष्ठ्यर्थ इति पूर्वपक्षस्य वर्णनीयत्वात् । साक्षात्सम्बन्धषष्ठ्यर्थ इत्यत्रानुशासनस्वारस्यरूप स्फुटसाधाकसत्वे सम्बन्धसामान्यं षष्ठ्यर्थ इत्यत्र प्रयोगाति प्रसङ्गरुपस्फुटबाधकसत्वे तस्यापि पूर्वपक्षबीजत्वेन अवश्यवक्तव्यत्वात्प्रयोगप्रत्यय बलेन बाधकबलेन च साक्षात्सम्बन्धषष्ठ्यर्थ इति सिद्धे देवदत्तस्य नाप्तेत्यादि ससम्बन्धिकस्थले देवदत्तस्यगुरुकुलमित्यादाविव सम्बन्ध्याकाङ्क्षाबलेन पदजन्यप्रतीति विशेषणान्वयाभ्युपगमेन साक्षात् सम्बन्धस्यैवषष्ठ्यर्थत्वोपपत्तेः पदार्थः पदार्थेनान्वेतीत्युत्सर्गाभ्युपगमेन गौरनित्येत्यादि प्रयोग प्रसङ्गाच्च । यागान्तरीययूपवारणीय विशेषणेवश्यं भावेपि चोदकोपदेशाभ्यां वाजपेयाग अङ्गत्वलक्षणवाजपेयसम्बन्धस्य सम्बन्धसामान्यस्य षष्ठ्यर्थत्वपक्षे वाजपेयस्येत्यनुवादेनाति प्रसङ्ग परिहारसम्भवात् । अव्यावर्तकत्वभि या साक्षात् सम्बन्धेन विशेषणमिति वक्तुमशक्यत्वाच्च यूप शब्दमुख्यार्थे वाजपेयशब्दमुख्यार्थनिरूपित साक्षात् सम्बन्धबाधेनयागान्तरीय यूपव्यावर्तनाय वाजपेयाङ्ग पशु यागान्तत्वलक्षण सम्बन्धेन विशेषेणत्वस्यावश्यकतया साक्षात्सम्बन्धेन विशेषणत्वं लाघवेनन्यायमिति वक्तुमशक्यत्वाच्च । सिद्धान्तेप्युवेनन्यायमितिवक्तुमशक्यत्वाच्च । सिद्धान्तेप्युद्देशविशेषणसम्बन्धस्य प्रमाणान्तरप्राप्तेरेवमेव वक्तव्यत्वाच्च । यूपशब्दस्य प्रमाणान्तर प्राप्रतोर्ध्वपात्रलाक्षणिकत्वमिति पूर्वपक्षस्यप्रकरणे ज्ञानेन प्रकृते व्याहृतत्वेन प्रमाणान्तरप्राप्तपरम्परा सम्बन्धानुवादेन विशेषणत्वं सम्भवतीति । 
	ननु वाजपेयोद्देशेन तत्सम्बन्ध्युद्देशेन वा सप्तदशारत्नित्वविधौसाक्षात्सम्बन्धयेव षष्ठ्यर्थ इत्यभ्युपगमे च वाजपेयसाक्षात्सम्बन्धियूपाभावात् । वाजपेयाङ्गतया प्रकरणप्राप्तोर्ध्वपात्रे यूपशब्दो गौणस्यात् समाश्रुतानां संभूयकारित्वप्युत्पत्या श्रुतयूपशब्दान्वयावश्यंभावात् । तथा च "लक्ष्यमाणगुणैर्योगात्वृत्तेरिष्टातुगौणता इति वार्तिकोक्तरीत्या लक्षितलक्षणी विशेषरूपगौणवृत्यपेक्षया केवल लक्षणैव जायायसीति यूपशब्दे गौणवृत्तिं परित्यज्य वाजपेयशब्देकेवललक्षणैवाङ्गीकतृमुक्ता । एवं च श्रुत्युपोद्बलितत्वाभावात् यूपश्रुत्यपेक्षया स्थान प्रमाणं फलवदङ्गत्व न्यायप्रकरण प्रमाणं च प्रथम पक्षे दुर्बलं द्वितायपक्षे तु सन्निधिलक्षणस्थान प्रमाण सत्वेपि फलवदङ्गत्व 
प्रकरणंयोर्बाधात् । पूर्वपक्षन्यायस्य सुतरां दौर्बल्यमिति । अत्रोच्यते न प्रथमं यज्ञे प्रवृज्यादित्यत्र प्रथमोपस्थितस्य प्रथम शब्दस्य प्रथमप्रयुज्यमानलक्षणापेक्षया चरमोप स्थितस्य दूषणचतुष्टयम् । यूपपदगौणवृत्ति पक्षे तु केवलक्षणापेक्षया वाजपेयदलक्षणापक्षे स्थान प्रमाणबोधो वाजपेयश्रुति बाधश्चेति दूषणद्वयम् । यूपपदगौणत्वे तु द्वितीयपक्षे पूर्ववदेकमेवमेव दूषणमिति विवेकः । तस्माद्विपक्षबाधक सहित प्रयोगप्रत्ययानुशानावगत साक्षात्सम्बन्ध शक्ति षष्ठीश्रुति उज्जीवित वाजपेयश्रुत्युपोद्बलित स्थानादि प्रमाण त्रयबलेनवाजपेयोद्देशेन सप्तदशारत्नित्वविधिरिति वा तादृशश्रुत्युपोद्बलित दृष्टार्थत्वयूपपदसार्थक्य न्यायानुगृहीतस्थान प्रमाणबलेन वाजपेयसम्बध्युद्देशेन सप्तदशारत्नित्वविधिरिति वा आश्रयणीयमिति । "सिद्धान्तस्तु" षष्ठीश्रुतितावत्प्रयोग प्रत्ययानुशासनबलेन सम्बन्धत्वे निमित्तेनसम्बन्ध सामान्यशक्ता । तथा हि । देवदत्तस्य नप्तेत्यादौ पदार्थः पदार्थेनान्वेतीति व्युत्पत्तिबलेन यज्ञशब्दस्य यज्ञप्रयोग एव लक्षणायुक्तेति प्रवर्ग्याधिकरण  सिद्धान्तन्यायेन वाजपेयपदस्य मुखेभवरूपमुख्यस्यैव पश्चादुपस्थितत्वात् यूपशब्दस्य जघनेभवरूपजघन्यस्यैव पश्चादुपस्थितत्वात् वाजपेयशब्दस्य लक्षणे पेक्षया यूपशब्दलक्षणै वाङ्गीकर्तव्येति तावात् सिद्धम् । एवं च प्रथमपूर्वपक्षेस्थान प्रमाणफल वदङ्गत्व न्यायप्रकरणप्रमाणसहितस्य वाजपेय पदस्य केवललक्षणां परित्यज्य यूपपदे गौणवृत्तिरेवाश्रयणीयामुख्य जघन्यायाङ्गीकारेण चरमश्रौतयूपपदगौणत्व परित्यागेन प्रथमश्रौत वाजपेयपदस्य केवललक्षणाभ्युपगमे वाजपेय श्रुतिबाधः । स्थानादि प्रमाणत्रय बाधश्चेति । प्रथमपक्षापेक्षया । वाजपेयपदलक्षणापक्षे पुत्रद्वारकपरम्परा सम्बन्ध एव षष्ठ्यर्थ इत्यङ्गीकर्तव्यम् । अन्यथा गौर्नित्येत्यादौ गोत्वादौ नित्यत्वान्वयबोध । पत्तेः । नवदेवदत्तस्य गुरुकूलमित्यादाविव स सम्बन्धिकस्थले सम्बन्ध्याकाङ्क्षाबलेन पदजन्य प्रतीति विशेषणान्वयस्सम्भवति  पदार्थः पदार्थेनान्वेतीत्युत्सर्गाङ्गीकारेण गौर्नित्यादावति प्रसङ्गश्च नास्तीति वाच्यम् । देवदत्तस्य गुरुकूलमित्यादौ गुरोः पदजन्यप्रतीतिविशेषणत्वा भावेनषष्ठ्यर्थ सम्बन्धस्य सम्बन्ध्याकाङ्क्षाबलेन विशेषणान्वयेपि पदार्थान्वय व्युत्पत्ति विरोधाभावेन देवदत्तस्य नप्तेत्यादौ गोपदजन्य प्रतीति विशेषणीभूत गोत्वादेरिव पुत्रादेर्नप्तादि पदजन्य प्रतीति विशेषणतया देवदत्तस्य नप्तेत्यादौ षष्ठ्यर्थ सम्बन्धस्य विशेषणतया देवदत्तस्य नप्तेत्यादौ षष्ठ्यर्थ सम्बन्धस्य विशेषणान्वये पदार्थान्वयव्युत्पत्ति विरोधावश्यं भावेन च दृष्टान्त तदार्ष्टान्तिकयोर्वैषम्यस्याति स्फुटत्वात्सम्बन्ध्याकाङ्क्षायाश्च 
विशेषण द्वारकविशेष्यान्वय बोधमादाय निवृत्तिसम्भवेन शाब्दीह्याकाङ्क्षेति न्यायविरोधाभावाच्च देवदत्तस्य गुरुकुलमित्यादावपि विशेषणद्वारक सम्बन्ध एव षष्ठ्यर्थ इत्यङ्गीकृत्य तस्य समासपदजन्य प्रतीति विशेषान्वय बोधेनाप्याकाङ्क्षानिवृत्तिसम्भवाच्च । उत्सर्गापेक्षयालघुत्वेन पदार्थः पदार्थेनान्वेतीति नियमस्यैवाङ्गीकर्तुमुचितत्वाच्च समुदायजात्येकवचनस्थले स्वर्गेस्वस्य इत्यादि सविशेषणेहीति न्यायावतारस्थले लोहितस्फटिक इत्यादौ च परम्परासम्बन्धेनाप्यन्वयस्य दरीदृश्यमानत्वाच्च, प्रत्ययानां प्रकृत्यर्थगतस्वार्थबोधकत्व व्युत्पत्यनुसारेण शूरतरः पण्डिततरः नीलतरं नीलतममित्यादावपि विशेषणद्वारकसम्बन्धेन प्रत्ययार्थानां प्रकृत्यर्थान्वयस्यैव वक्तव्यत्वाच्च (प्रत्ययानां प्रकृत्यर्थगत) विशिष्टप्रतीति निरूपित संसर्गिकविषयिताव्यङ्ग्यस्वरूपसम्बन्धरूपस्य सम्बन्धध्यर्थस्य देवदत्तस्य नप्तेत्यादौ वनंघटः  स्वर्गीध्वस्तः लोहितस्फटिक  इत्यादाविवपरम्परायां विशिष्टप्रतीतिबलेनाङ्गीकारेपि घयस्य पटः घटरूपं पटरूपं घटस्याभावः घटाभाव इत्यादि प्रयोग प्रत्ययाभावेन तत्रपरंपरायास्सम्बन्धत्वकल्पना सम्भवेन परम्परासम्बन्धस्य षष्ठ्यर्थत्वे बाधका भावाच्च तत्स्यापत्यं अपत्यं पौत्रप्रभृतिसूत्रद्वयेन पौत्रादावपितस्यापत्यमिति तच्छब्दार्थसम्बन्ध्यपत्यत्व व्यवहारदर्शनेननास्यदेवता, सोस्यनिवास इत्यादौ त्यज्यमान विरुद्धेश्यत्वचेतनभोगस्थानत्वादि सम्बन्धस्य षष्ठ्य्थस्य देवतानिवासाद्विशेष्यान्वयदर्शनेन तस्येदमिति सूत्रे प्रतिपदोक्त साक्षात्परम्परासाधरणसम्बन्धस्य सम्बन्धत्वरूपेण षष्ठ्यर्थ दर्शनेन च परम्पराया अपि सम्बन्धेनरूपेण षष्ठ्यर्थत्वाभावे अनुशासनविरोधापत्तेश्च षष्ठीशेष इत्यत्रापि कर्मत्वादि सम्बन्धानां अपि मातुस्सरतिग्रामस्यगमनं घटस्यरूपमित्यादौ सम्बन्धत्वेन रूपेण षष्ठ्यन्तपदप्रयोगस्य तज्जन्य प्रत्ययस्यदर्शनेन कर्मणश्शेषत्व विवक्षया षष्ठीत्यादि शाब्दकव्यवहारदर्शनेन च विशेषणभेदायत्त विशिष्टभेदमादाय शेषशब्दार्थत्वस्य वाक्तव्यतया । 
	वयुक्तन्यायानवतारेण सम्बन्धत्वापेक्षया साक्षात्सम्बन्धत्वस्य प्रवृत्तिनिमित्तत्वे गौरवेण च सम्बन्धत्वरूपेण सम्बन्धत्वरूपेण सम्बन्धसामान्ये षष्ठीत्येवार्थस्य वक्तव्यत्वाच्च । तस्मात् विपक्षबाधकसहित प्रयोगप्रत्ययानुशासनबलेन सम्बन्धत्वेन रूपेण सम्बन्धसामान्यं षष्ठ्यर्थ इति तावत्सिद्धम् । इत्थं च यूपोद्देशेन सप्तदशारत्नित्व विधानेपि वाजपेयस्य यूप इति श्रुत पदान्वये बाधकाभावेन मुख्यस्य वाजपेयपदस्य केवललक्षणाया 
अपि प्रसक्त्यभावेन च यूपशब्दे गौणवृत्तिर्दूरोत्सारिता । तथा च स्थानप्रमाण फलवदङ्गत्व न्यायप्रकरणप्रमाणीनां वाजपेय श्रुत्युपोद्बललितत्वाभावेन यूपश्रुत्यपेक्षयादुर्बलत्वेन वाजपेययूपश्रुत्युपोद्बलित समानाधिकरणपदद्वय समभिव्याहाररूपवाक्य प्रमाणेन यूपोद्देशेन सप्तदशरत्नित्व विधिरेव युक्तः, वाजपेयोद्देशेन तत्विधानं चापूर्वविधित्वकल्पनागौरवमात्रफलकं वाजपेयश्रुत्युपोद्बलित स्थानप्रमाणमात्रावलम्बनेन वाजपेय सम्बन्ध्यूर्ध्वपात्रोद्देशेन सप्तदशरत्नित्व विधिरिति द्वितीयपक्षेपि दूरोत्सारितम् । यदुक्तं वाजपेय सम्बन्ध्युद्देशत्वपक्षे यूपपदमप्युद्देश्यस्याविधेयान्वयबोधोपयोगितया सार्थकं यूपोद्देशपक्षे तु वाजपेयस्येति पदमबाधितार्थकमप्यु (अत्रैकपत्र ग्रन्थपातः)  - 
	नियमन्यायेन प्रत्यासत्या पशुयोगापूर्वप्रयुक्तत्वस्य न्यायत्वेन वाजपेयश्रवणस्या किञ्चित्करत्वात् यूपपदेन पशुयोगस्योपस्थिततया वाजपेयस्येति षष्ठ्यर्थसम्बन्धस्य पशुयागद्वारकतया वाजपेयसम्बन्धबोधनस्य यागान्तर व्यावर्तकत्वेन फलसम्बन्धबोधकत्वे न च सफलतया चोपस्थित पशुयागापूर्व प्रयुक्तिंविना यूपसम्बन्धित्वे न प्रथममनुपस्थित वाजपेयापूर्व प्रयुक्तिसूचकतया वाजपेयश्रुणसाफल्यकल्पनायोगादिति प्रयोजनं पूर्वपक्षे यूपस्य सप्तदशारत्नित्वं विनाग्रहापात्राणां सप्तदशारत्नित्वेनानुष्ठानं सिद्धान्ते तु यूपस्यैव सप्तदशारत्नित्वेनानुष्ठानमिति । प्रकृत मनुसरामः । 
	ननु इति यथोक्त एवार्थ इत्यन्तेन ग्रन्थसन्दर्भेण भूताभूता समुद्गायेव्रात शब्दार्थ इत्यत्र परस्पर समुच्चयेन साधकत्रयस्य बाधकद्वयाभावस्य च प्रदर्शितत्वात्संश्रित सम्बन्धिनामपि रक्ष्यत्वोक्तौ गुणोत्कर्षसिद्ध्यायोग्येप्यर्थे वक्तृतात्पर्यविषयत्वं नास्तीति वक्तुमशक्यत्वाच्च । एवं सतीत्यादिग्रन्थ वैफल्यमित्याशंक्य स्वपक्षे साधकं बाधकाभावं चोक्त्वा विपक्षे बाधकमुच्यत इत्यभिप्रायेणोत्तर वाक्यमवतारितं तूलिकायाम् । राजपरिषदित्यत्र षष्ठ्यन्त निर्दिष्टानतिरिक्त विषयत्वस्य प्रत्यक्षविरुद्धत्वात् अतिरेकस्वीकारः । अत्रत्वनतिरेकस्यापि सम्भवादतिरिक्त विषयत्वस्वीकारे किंकारणमित्याह ।  । एवं च सतीति । व्रातशब्दानर्थक्यमेवानतिरिक्त विषयत्वस्य बाधकमिति भावः  । न च भूतबहुत्व सिध्यर्थोव्रातशब्द इतीति वाच्यं विविधशब्देनैव भूतबहुत्वस्य सिद्धत्वादिति भाव इत्यस्मिन् ग्रन्थे राजपरिषदित्यत्रेत्यनेन यत्रैकस्यैव राज्ञस्सपरिकरस्य गमनं तत्परं वा वाक्यं विवक्षितम् ।  प्रत्यक्षविरुद्धत्वादिति 
तादृशवाक्यप्रयोग स्थले राज्ञां समूहाभावादिति भावः अतिरेकस्वीकार इति समुदायिनषष्ठ्यर्थ निर्दिष्टातिरिक्त विषयत्वे सति च शब्दोधारणे एवं सत्येव व्रातशब्द साफल्यम् । एवमसति व्रातशब्दवैयर्थ्यंस्यात् । यद्वा च शब्दस्समुच्चये । एवं च सति व्रातशब्दप्रयोगस्यार्थवत्वं च स्यात् । एवमसति प्रयोगस्यार्थत्वं च स्यात् । एवमसति व्रातशब्दप्रयोगस्य वैयर्थ्यं च स्यादिति मूलार्थमभिप्रेत्य विवक्षबाधक परत्वं स्पष्टयति । व्रातशब्दानर्थक्यमेवेति । भूतबहुत्वसिद्ध्यर्थमिति । भूतावान्तरभेद बहुत्व सिद्ध्यर्थमित्यर्थः । भूतबहुत्वस्यभूतानां व्राति इति समासन्तर्गत बहुवचनेनैवसिद्धेः । नानार्थवाचिनाप्युपसर्गेणावान्तरभेदवाचिनाविधाशब्देन चावान्तरभेद एवं सत्कण्ठोक्त्या विविधशब्दस्यावश्यकत्व व्रातशब्दवैयर्थिध शब्देनैवसिद्धेरित्युक्तम् । यत्वस्मिन् एवं च ताश्चेदाक्षिप्य समाहितम् । नन यद्यपि सम्बन्धवाचिनीषष्ठी । तथापि यस्यविशेषस्याभिव्यञ्जकमस्ति तत्रैव पर्यवसति । यथादेवदत्तस्येत्यविशेषण प्रवृत्या षष्ठीपुत्रः पाणिः कम्बलप्रति इति सम्बन्धिवशेन पित्रृत्वाक्यवित्वस्वामित्वरूप विशेषेष्वेव पर्यवस्यति । न हि देवदत्तस्यपुत्र इत्युक्ते देवदत्तस्वामिकमन्यपित्रृकपुत्रं प्रतियन्ति ततश्चभूतर्वातयोरेव समुदया समुदायिभाव लक्षणस्सम्बन्धः प्रतीयते । ततश्चभूताभूर्वाते भूतशब्दस्य सापेक्षम समर्थमितिन्यायेनाग्नीषोमीये आग्नेय शब्दवदसामर्थ्यादप्रवृत्तिः । अथवा छत्रि न्यायेन लक्षणा समाश्रयणीयास्यात् । राजपरिषदित्यादौतु, परिषत्सेनादिशब्दानां समुदायिविशेष विशिष्ट समुदायवाचिनानैकान्त तत्समुदाय्यपेक्षा यथा वनवटादि शब्दानां तरूगजादि समूहिवाचिनामन्तर्भावित समुदायिकतया न समुदाय्यपेक्षा । यथा वा पूत्रीयति जीवतीत्यादिनामन्तर्भावितेषु धारणकर्मकाणां न कर्मापेक्षा । ततश्च पुरुषदादिशब्देषु साम्याकाङ्क्षामात्र किं स्वामिकापरिषदिति । ततश्च परिष्दित्यत्रराज्ञस्सामित्वेनान्वयः । राजस्वामिका परिषदिति । ततश्चतत्राप्य राज्ञां स्वामित्वमेव वार्यते । न च परिषच्चब्दतुल्य एवायं व्रात शब्दो न समूहादि शब्दवदिति वाच्यम् । तर्हि तथैववक्तव्यत्वेन सम्बन्धमात्र षष्ठ्यर्थत्वस्य प्रसाधनवैफल्यादितिचेत्सत्यम् । 

	
	 
	



