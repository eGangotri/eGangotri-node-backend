2.0.0
हरिः ओम् ।। अथ एकाग्निकाण्डे द्वितीयप्रश्नः प्रारम्भः ।
2.1.1
उष्णेन वायवुदकेनेह्यदितिः केशान् वपतु । आप उन्दन्तु जीवसे दीर्घायुत्वाय वर्चसे ।ज्योक्च सूर्यं दृशे । येनावपथ्सविता क्षुरेण सोमस्य राज्ञो वरुणस्य विद्वान् ।तेन ब्रह्माणो वपतेदमस्यायुष्माञ्जरदष्टिर्यथाऽसदयमसौ । येन पूषा बृहस्पतेरग्नेरिन्द्रस्य चायुषेऽवपत् ।तेनास्यायुषे वप सौश्लोक्याय स्वस्तये । येन भूयश्चरात्ययञ्ज्योक्च पश्याति सूर्यम् ।तेनास्यायुषे वप सौश्लोक्याय स्वस्तये । येन पूषा बृहस्पतेरग्नेरिन्द्रस्य चायुषेऽवपत् ।तेन ते वपाम्यसावायुषा वर्चसा यथा ज्योक्सुमना असाः । यत्क्षुरेण मर्चयता सुपेशसा वप्त्रा वपसि केशान् ।शुन्धि शिरो मास्यायुः प्रमोषीः । उप्त्वाय केशान् वरुणस्य राज्ञो बृहस्पतिस्सविता सोमो अग्निः ।तेभ्यो निधानं बहुधाऽन्वविन्दन्नन्तरा द्यावापृथिवी अपस्सुवः ।।
2.1.0
आयुषेऽवपत्पञ्च च ।। (1) इति द्वितीयप्रश्ने प्रथमः खण्डः ।।
2.2.1
आयुर्दा देव जरसं गृणानो घृतप्रतीको घृतपृष्ठो अग्ने । घृतं पिबन्नमृतञ्चारु गव्यं पितेव पुत्रञ्जरसे नयेमम् ।आतिष्ठेममश्मानमश्मेव त्व स्थिरो भव ।अभितिष्ठ पृतन्यतस्सहस्व पृतनायतः । रेवतीस्त्वा व्यक्ष्‌णन्कृत्तिकाश्चाकृन्त स्त्वा ।धियोऽवयन्नवग्न आवृञ्जन्थ्सहस्रमन्ता अभितो अयच्छन्न् । देवीर्देवाय परिधी सवित्रे ।महत्तदासामभवन्महित्वनम् । या अकृन्तन्नवयन् या अतन्वत याश्च देवीरन्तानभितोऽददन्त ।तास्त्वा देवीर्जरसे संव्ययन्त्वायुष्मानिदं परिधथ्स्व वासः । परिधत्त धत्त वाससैन शतायुषं कृणुत दीर्घमायुः ।बृहस्पतिः प्रायच्छद्वास एतथ्सोमाय राज्ञे परिधातवा उ ।जरां गच्छासि परिधथ्स्व वासो भवा कृष्टीनामभिशस्तिपावा । शतञ्च जीव शरदस्सुवर्चा रायश्च पोषमुप संव्ययस्व ।परीदं वासो अधिधास्स्वस्तयेऽभूरापीनामभिशस्तिपावा । शतञ्च जीव शरदः पुरूचीर्वसूनि चार्यो विभजासि जीवन्न् ।इयं दुरुक्तात्परिबाधमाना शर्म वरूथं पुनती न आगात् ।प्राणापानाभ्यां बलमाभरन्ती प्रिया देवाना सुभगा मेखलेयम् ।ऋतस्य गोप्त्री तपसः परस्पी घ्नती रक्षस्सहमाना अरातीः । सा नस्समन्तमनु परीहि भद्रया भर्तारस्ते मेखले मा रिषाम ।मित्रस्य चक्षुर्धरुणं बलीयस्तेजो यशस्वि स्थविर समिद्धम् ।अनाहनस्यं वसनञ्जरिष्णु परीदं वाज्यजिनन्दधेऽहम् ।। (2)
2.2.0
वासो मा रिषाम द्वे च ।। (2) इति द्वितीयप्रश्ने द्वितीयः खण्डः ।।
2.3.1
आगन्त्रा समगन्महि प्र सु मृत्युं युयोतन । अरिष्टास्सञ्चरेमहि स्वस्ति चरतादिह स्वस्त्या गृहेभ्यः ।समुद्रादूर्मिर्मधुमा उदारदुपाशुना सममृतत्वमश्याम् ।इमे नु ते रश्मयस्सूर्यस्य येभिस्सपित्वं पितरो न आयन्न् ।अग्निष्टे हस्तमग्रभीथ्सोमस्ते हस्तमग्रभीथ्सविता ते हस्तमग्रभीथ्सरस्वती ते हस्तमग्रभीत्पूषा ते हस्तमग्रभीदर्यमा ते हस्तमग्रभीदशुस्ते हस्तमग्रभीद्भगस्ते हस्तमग्रभीन्मित्रस्ते हस्तमग्रभीन्मित्रस्त्वमसि धर्मणाऽग्निराचार्यस्तव ।अग्नये त्वा परिददाम्यसौ सोमाय त्वा परिददाम्यसौ सवित्रे त्वा परिददाम्यसौ सरस्वत्यै त्वा परिददाम्यसौ मृत्यवे त्वा परिददाम्यसौ यमाय त्वा परिददाम्यसौ गदाय त्वा परिददाम्यसावन्तकाय त्वा परिददाम्यसा-वद्भ्यस्त्वा परिददाम्यसावोषधीभ्यस्त्वा परिददाम्यसौ पृथिव्यै त्वा सवैश्वानरायै परिददाम्यसौ ।देवस्य त्वा सवितुः प्रसव उपनयेऽसौ । सुप्रजाः प्रजया भूयास्सुवीरो वीरैस्सुवर्चा वर्चसा सुपोषः पोषैः ।ब्रह्मचर्यमागामुप मानयस्व देवेन सवित्रा प्रसूतः ।को नामास्यसौ नामाऽस्मि कस्य ब्रह्मचार्यस्यसौ प्राणस्य ब्रह्मचार्यस्म्यसावेष ते देव सूर्य ब्रह्मचारी तं गोपाय समामृतैष ते सूर्यपुत्रस्स दीर्घायुस्समामृत ।या स्वस्तिमग्निर्वायुस्सूर्यश्चन्द्रमा आपोऽनु सञ्चरन्ति ता स्वस्तिमनु सञ्चरासौ ।अद्ध्वनामद्ध्वपते श्रेष्ठस्याद्ध्वनः पारमशीय ।। (3)समामृत द्वे च ।।3।।
3.3.0
समामृत द्वे च ।। (3) इति द्वितीयप्रश्ने तृतीयः खण्डः ।।
2.4.1
योगेयोगे तवस्तरमिममग्न आयुषे वर्चसे कृधीति द्वे । शतमिन्नु शरदो अन्ति देवा यत्रा नश्चक्रा जरसन्तनूनाम् ।पुत्रासो यत्र पितरो भवन्ति मा नो मद्ध्या रीरिषतायुर्गन्तोः । अग्निष्ट आयुः प्रतरां दधात्वग्निष्टे पुष्टिं प्रतरां कृणोतु । इन्द्रो मरुद्भिर्ऋतुधा कृणोत्वादित्यैस्ते वसुभिरा दधातु । मेधां मह्यमङ्गिरसो मेधा सप्तऋषयो ददुः ।मेधां मह्यं प्रजापतिर्मेधामग्निर्ददातु मे । अफ्सरासु या मेधा गन्धर्वेषु च यद्यशः ।दैवी या मानुषी मेधा सा मामा विशतादिह । इमं मे वरुण तत्त्वा यामि त्वन्नो अग्ने स त्वन्नो अग्ने त्वमग्ने अयासि । राष्ट्रभृदस्याचार्यासन्दी मा त्वद्योषम् । तथ्सवितुर्वरेण्यमित्येषा । अवृधमसौ सौम्य प्राणस्वं मे गोपाय । ब्रह्मण आणी स्थः ।। (4)त्वमग्ने अयासि चत्वारि च ।।4।।
4.4.0
त्वमग्ने अयासि चत्वारि च । (4) इति द्वितीयप्रश्ने चतुर्थः खण्डः ।।
2.5.1
सुश्रवस्सुश्रवसं मा कुरु यथा त्व सुश्रवस्सुश्रवा अस्येवमह सुश्रवस्सुश्रवा भूयासं यथा त्व सुश्रवस्सुश्रवो देवानां निधिगोपोऽस्येवमहं ब्राह्मणानां ब्रह्मणो निधिगोपो भूयासम् ।स्मृतञ्च मेऽस्मृतञ्च मे तन्म उभयं व्रतं निन्दा च मेऽनिन्दा च मे तन्म उभयं व्रत श्रद्धा च मेऽश्रद्धा च मे तन्म उभयं व्रतं विद्या च मेऽविद्या च मे तन्म उभयं व्रत श्रुतञ्च मेऽश्रुतञ्च मे तन्म उभयं व्रत सत्यञ्च मेऽनृतञ्च मे तन्म उभयं व्रतं तपश्च मेऽतपश्च मे तन्म उभयं व्रतं व्रतञ्च मेऽव्रतञ्च मे तन्म उभयं व्रतं यद्ब्राह्मणानां ब्रह्मणि व्रतम् ।यदग्नेस्सेन्द्रस्य सप्रजापतिकस्य सदेवस्य सदेवराजस्य समनुष्यस्य समनुष्यराजस्य सपितृकस्य सपितृराजस्य सगन्धर्वाफ्सरस्कस्य ।यन्म आत्मन आत्मनि व्रतन्तेनाह सर्वव्रतो भूयासम् ।उदायुषा स्वायुषोदोषधीना रसेनोत्पर्जन्यस्य शुष्मेणोदस्थाममृता अनु ।तच्चक्षुर्देवहितं पुरस्ताच्छुक्रमुच्चरत् ।पश्येम शरदश्शतं जीवेम शरदश्शतं नन्दाम शरदश्शतं मोदाम शरदश्शतं भवाम शरदश्शत शृणवाम शरदश्शतं प्रब्रवाम शरदश्शतमजीताः स्याम शरदश्शतं ज्योक्च सूर्यन्दृशे ।यस्मिन्भूतञ्च भव्यञ्च सर्वे लोकास्समाहिताः ।तेन गृह्णामि त्वामहं मह्यं गृह्णामि त्वामहं प्रजापतिना त्वा मह्यं गृह्णाम्यसौ ।। (5)सुश्रवो नव ।।5।।
5.5.0
सुश्रवो नव ।। (5) इति द्वितीयप्रश्ने पञ्चमः खण्डः ।
2.6.1
परि त्वाऽग्ने परिमृजाम्यायुषा च धनेन च । सुप्रजाः प्रजया भूयास सुवीरो वीरैस्सुवर्चा वर्चसा सुपोषः पोषैस्सुगृहो गृहैस्सुपतिः पत्या सुमेधा मेधया सुब्रह्मा ब्रह्मचारिभिः । अग्नये समिधमाहाऱ्षं बृहते जातवेदसे ।यथा त्वमग्ने समिधा समिद्ध्यस एवं मामायुषा वर्चसा सन्या मेधया प्रजया पशुभिर्ब्रह्मवर्चसेनान्नाद्येन समेधय स्वाहा । एधोऽस्येधिषीमहि स्वाहा । समिदसि समेधिषीमहि स्वाहा । तेजोसि तेजो मयि धेहि स्वाहा । अपो अद्यान्वचारिष रसेन समसृक्ष्महि । पयस्वा अग्न आगमन्तं मा ससृज वर्चसा स्वाहा ।सं माऽग्ने वर्चसा सृज प्रजया च धनेन च स्वाहा । विद्युन्मे अस्य देवा इन्द्रो विद्याथ्सहऱ्षिभिः स्वाहा ।अग्नये बृहते नाकाय स्वाहा । द्यावापृथिवीभ्या स्वाहा । एषा ते अग्ने समित्तया वर्द्धस्व चाप्यायस्व च तयाऽहं वर्धमानो भूयासमाप्यायमानश्च स्वाहा । यो माऽग्ने भागिन सन्तमथाभागञ्चिकीऱ्षति । अभागमग्ने तं कुरु मामग्ने भागिनं कुरु स्वाहा । समिधमाधायाग्ने सर्वव्रतो भूयास स्वाहा । ब्रह्मचार्यस्यपोऽशान कर्म कुरु मा सुषुप्थाः । भिक्षाचर्यञ्चराचार्याधीनो भव । यस्य ते प्रथमवास्य हरामस्तं त्वा विश्वे अवन्तु देवाः ।तन्त्वा भ्रातरस्सुवृधो वर्धमानमनु जायन्तां बहवस्सुजातम् ।। (6)धनेन च स्वाहा देवा एकञ्च ।।6।।
6.6.0
धनेन च स्वाहा देवा एकञ्च ।। (6) इति द्वितीयप्रश्ने षष्ठः खण्डः ।
2.7.1
इम स्तोममऱ्हते जातवेदसे रथमिव संमहेमा मनीषया ।भद्रा हि नः प्रमतिरस्य ससद्यग्ने सख्ये मारिषामा वयं तव । त्र्यायुषं जमदग्नेः कश्यपस्य त्र्यायुषम् ।यद्देवानां त्र्यायुषन्तन्मे अस्तु त्र्यायुषम् । शिवो नामासि स्वधितिस्ते पिता नमस्ते अस्तु मा मा हिसीः ।उष्णेन वायवुदकेनेत्येषः । इदमहममुष्यामुष्यायणस्य पाप्मानमुपगूहाम्युत्तरोऽसौ द्विषद्भ्यः ।आपो हि ष्ठा मयोभुव इति तिस्रो हिरण्यवर्णाश्शुचयः पावका इति तिस्रः ।अन्नाद्याय व्यूहद्ध्वं दीर्घायुरहमन्नादो भूयासम् । सोमो राजाऽयमागमथ्स मे मुखं प्रवेक्ष्यति भगेन सहवर्चसा ।सोमस्य तनूरसि तनुवं मे पाहि स्वामा तनूराविश । नमो ग्रहाय चाभिग्रहाय च । नमश्शाकजञ्जभाभ्याम् ।नमस्ताभ्यो देवताभ्यो या अभिग्राहिणीः । अफ्सरस्सु यो गन्धो गन्धर्वेषु च यद्यशः ।दैवो यो मानुषो गन्धस्स मा गन्धस्सुरभिर्जुषताम् । इयमोषधे त्रायमाणा सहमाना सहस्वती ।सा मा हिरण्यवर्चसं ब्रह्मवर्चसिनं मा करोतु । अपाशोऽस्युरो मे मा सशारीः । शिवो मोपतिष्ठस्व दीर्घायुत्वाय शतशारदाय । शत शरद्भ्य आयुषे वर्चसे जीवात्वै पुण्याय । रेवतीस्त्वा व्यक्ष्णन्नित्येताः ।। (7)
2.7.0
सहवर्चसा शतशारदाय द्वे च ।। (7) इति द्वितीयप्रश्ने सप्तमः खण्डः ।
2.8.1
आयुष्यं वर्चस्य सुवीर्य रायस्पोषमौद्भिद्यम् । इद हिरण्यं जैत्र्यायाविशतान्माम् ।उच्चैर्वादि पृतनाजि सत्रासाहं धनञ्जयम् । सर्वास्समृद्धीर् ऋद्धयो हिरण्येऽस्मिन्थ्समाहिताः ।शुनमह हिरण्यस्य पितुरिव नामाग्रभैषम् । तं मा हिरण्यवर्चसं पूरुषु प्रियं कुरु ।प्रियं मा देवेषु कुरु प्रियं मा ब्रह्मणे कुरु । प्रियं विश्येषु शूद्रेषु प्रिय राजसु मा कुरु ।या तिरश्ची निपद्यसेऽहं विधरणी इति । तां त्वा घृतस्य धारया यजे सराधनीमहम् ।सराधन्यै देव्यै स्वाहा । प्रसाधन्यै देव्यै स्वाहा । सम्राजञ्च विराजञ्चाभिश्रीर्या च नो गृहे ।लक्ष्मी राष्ट्रस्य या मुखे तया मा ससृजामसि । शुभिके शिर आरोह शोभयन्ती मुखं मम ।मुख हि मम शोभय भूयासञ्च भगं कुरु । यामाहरज्जमदग्निश्श्रद्धायै कामायान्यै ।इमान्तामपि नह्येऽहं भगेन सहवर्चसा । यदाञ्जनं त्रैककुदं जात हिमवत उपरि । तेन वामाञ्जे तेजसे वर्चसे भगाय च ।। (8)
2.8.0
सराधनीमहं भगाय च । (8 इति द्वितीयप्रश्ने अष्टमः खण्डः ।। )
2.9.1
मयि पर्वतपूरुषम् । मयि पर्वतवर्चसम् । मयि पर्वतभेषजम् । मयि पर्वतायुषम् । यन्मे वर्चः परागतमात्मानमुपतिष्ठति । इदन्तत्पुनराददे दीर्घायुत्वाय वर्चसे ।प्रतिष्ठे स्थो देवतानां मा मा सन्ताप्तम् ।प्रजापतेश्शरणमसि ब्रह्मणश्छदिर्विश्वजनस्य छायाऽसि सर्वतो मा पाहि ।देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्यामा ददे द्विषतो वधायेन्द्रस्य वज्रोऽसि वार्त्रघ्नश्शर्म मे भव यत्पापन्तन्निवारय । देवीष्षडुर्वीरित्येषा ।राष्ट्रभृदस्याचार्यासन्दी मा त्वद्योष राष्ट्रभृदसि सम्राडासन्दी मा त्वद्योष राष्ट्रभृदस्यधिपत्न्यासन्दी मा त्वद्योषम् ।आपः पादावनेजनीर्द्विषन्तं नाशयन्तु मे । अस्मिन्कुले ब्रह्मवर्चस्यसानि । मयि महो मयि यशो मयीन्द्रियं वीर्यम् । आमाऽगन् यशसा वर्चसा ससृज पयसा तेजसा च । तं मा प्रियं प्रजानां कुर्वधिपतिं पशूनाम् ।विराजो दोहोऽसि विराजो दोहमशीय मम पद्याय विराज । समुद्रं वः प्रहिणोमि स्वां योनिमपि गच्छत ।अच्छिद्रः प्रजया भूयासं मा परा सेचि मत्पयः ।। (9)
2.9.0
एषा नव च ।। (9) इति द्वितीयप्रश्ने नवमः खण्डः ।
2.10.1
त्रय्यै विद्यायै यशोऽसि यशसो यशोसि ब्रह्मणो दीप्तिरसि । तं मा प्रियं प्रजानां कुर्वधिपतिं पशूनाम् ।आमागन्नित्येषा । अमृतोपस्तरणमसि । अमृतापिधानमसि । यन्मधुनो मधव्यं परममन्नाद्यं वीर्यम् ।तेनाहं मधुनो मधव्येन परमेणान्नाद्येन वीर्येण परमोऽन्नादो मधव्योऽसानि ।गौरस्यपहतपाप्माऽप पाप्मानञ्जहि मम चामुष्य च । अग्निः प्राश्नातु प्रथमस्स हि वेद यथा हविः ।अरिष्टमस्माकं कृण्वन् ब्राह्मणो ब्राह्मणेभ्यः ।यज्ञो वर्द्धतां यज्ञस्य वृद्धिमनु वर्द्धापचितिरस्यपचितं मा कुर्वपचितोहं मनुष्येषु भूयासम् ।गौर्धेनुभव्या माता रुद्राणां दुहिता वसूना स्वसाऽऽदित्यानाममृतस्य नाभिः ।प्रणुवोचञ्चिकितुषे जनाय मागामनागामदितिं वधिष्ट । पिबतूदकं तृणान्यत्तु । ओमुथ्सृजत ।भूतम् । सुभूतम् । सा विराट् । तन्मा क्षायि । तस्य तेऽशीय । तन्म ऊर्जंधाः । ओं कल्पयत ।। (10)
2.10.0
ब्राह्मणेभ्योऽशीय द्वे च ।। (10) इति द्वितीयप्रश्ने दशमः खण्डः ।
2.11.1
धाता ददातु नो रयिमिति चतस्रो यस्त्वा हृदा कीरिणेति चतस्रः । भूर्भुवस्सुवो राकामहं यास्ते राके ।यौगन्धरिरेव नो राजेति साल्वीरवादिषुः । विवृत्तचक्रा आसीनास्तीरेण यमुने तव ।सोम एव नो राजेत्याहुर्ब्राह्मणीः प्रजाः । विवृत्तचक्रा आसीनास्तीरेणासौ तव ।पुसुवनमसि । आभिष्ट्वाहं दशभिरभिमृशामि दशमास्याय सूतवे । यथैव सोमः पवते यथा समुद्र एजति ।एवन्ते गर्भ एजतु सह जरायुणा निष्क्रम्य प्रतितिष्ठतु । आयुषि ब्रह्मवर्चसि यशसि वीर्येऽन्नाद्ये ।दश मासाञ्छशयानो धात्रा हि तथा कृतम् । ऐतु गर्भो अक्षितो जीवो जीवन्त्याः । आयमनीर्यमयत गर्भमापो देवीस्सरस्वतीः । ऐतु गर्भो अक्षितो जीवो जीवन्त्याः । तिलदेऽवपद्यस्व न मासमसि नो दलम् ।स्थवित्र्यवपद्यस्व न मासेषु न स्नावसु न बद्धमसि मज्जसु । निरैतु पृश्निशेवल शुने जराय्वत्तवे ।। (11)
2.11.0
प्रतितिष्ठत्वष्टौ च ।। (11) इति द्वितीयप्रश्ने एकादशः खण़्डः ।।
2.12.1
दिवस्परीत्येषोऽनुवाकः । अस्मिन्नह सहस्रं पुष्याम्येधमानस्स्वे वशे । अङ्गादङ्गात्संभवसि हृदयादधि जायसे ।आत्मा वै पुत्रनामाऽसि स जीव शरदश्शतम् । अश्मा भव परशुर्भव हिरण्यमस्तृतं भव ।पशूनान्त्वा हिङ्कारेणाभि जिघ्राम्यसौ । मेधान्ते देवस्सविता मेधान्देवी सरस्वती ।मेधान्ते अश्विनौ देवावाधत्तां पुष्करस्रजा । त्वयि मेधां त्वयि प्रजां त्वय्यग्निस्तेजो दधातु ।त्वयि मेधां त्वयि प्रजां त्वयीन्द्र इन्द्रियं दधातु । त्वयि मेधां त्वयि प्रजां त्वयि सूर्यो भ्राजो दधातु ।क्षेत्रियै त्वा निर्ऋत्यै त्वा द्रुहो मुञ्चामि वरुणस्य पाशात् ।अनागसं ब्रह्मणे त्वा करोमि शिवे ते द्यावापृथिवी उभे इमे । शन्ते अग्निस्सहाद्भिरस्तु शं द्यावापृथिवी सहौषधीभिः ।शमन्तरिक्ष सह वातेन ते शन्ते चतस्रः प्रदिशो भवन्तु । या दैवीश्चतस्रः प्रदिशो वातपत्नीरभि सूर्यो विचष्टे ।तासान्त्वा जरस आ दधामि प्र यक्ष्म एतु निर्ऋतिं पराचैः ।अमोचि यक्ष्माद्दुरितादवर्त्यै द्रुहः पाशान्निर्ऋत्यै चोदमोचि ।अहा अवर्तिमविदथ्स्योनमप्यभूद्भद्रे सुकृतस्य लोके । सूर्यमृतन्तमसो ग्राह्या यद्देवा अमुञ्चन्नसृजन्व्येनसः ।एवमहमिमं क्षेत्रियाज्जामिशसाद्द्रुहो मुञ्चामि वरुणस्य पाशात् । भूस्स्वाहा भुवस्स्वाहा सुवस्स्वाहो स्वाहा ।। (12)
2.12.0
इन्द्रियं दधात्वेनसो द्वे च ।। (12) इति द्वितीयप्रश्ने द्वादशः खण्डः ।।
2.13.1
मा ते कुमार रक्षोवधीन्मा धेनुरत्यासारिणी । प्रिया धनस्य भूया एधमाना स्वे गृहे ।अयं कुमारो जरां धयतु दीर्घमायुः । यस्मै त्व स्तनप्रप्यायायुर्वर्चो यशो बलम् ।यद्भूमेर्हृदयन्दिवि चन्द्रमसि श्रितम् ।तदुर्विपश्यं माऽहं पौत्रमघ रुदम् । यत्ते सुसीमे हृदयं वेदाहं तत् प्रजापतौ ।वेदाम तस्य ते वयं माऽहं पौत्रमघ रुदम् । नामयति न रुदति यत्र वयं वदामसि यत्र चाभिमृशामसि ।आपस्सुप्तेषु जाग्रत रक्षासि निरितो नुदद्ध्वम् । अयं कलिं पतयन्त श्वानमिवोद्वृद्धम् ।अजां वाशितामिव मरुतः पर्याद्ध्व स्वाहा । शण्डेरथश्शण्डिकेर उलूखलः । च्यवनो नश्यतादितः स्वाहा ।अयश्शण्डो मर्क उपवीर उलूखलः । च्यवनो नश्यतादितः स्वाहा । केशिनीश्श्वलोमिनीः खजापोऽजोप काशिनीः । अपेत नश्यतादितस्स्वाहा । मिश्रवाससः कौबेरका रक्षोराजेन प्रेषिताः ।ग्राम सजानयो गच्छन्तीच्छन्तोऽपरिदाकृतान्थ्स्वाहा । एतान्घ्नतैतान्गृह्णीतेत्ययं ब्रह्मणस्पुत्रः ।तानग्निः पर्यसरत्तानिन्द्रस्तान्बृहस्पतिः । तानहं वेद ब्राह्मणः प्रमृशतः कूटदन्तान् विकेशान् लंबनस्तनान्थ्स्वाहा ।। (13)
2.13.0
निरितो नुदद्ध्व स्वाहा त्रीणि च । (13) इति द्वितीयप्रश्ने त्रयोदशः खण्डः ।।
2.14.1
नक्तञ्चारिण उरस्पेशाञ्छूलहस्तान्कपालपान् । पूर्व एषां पितेत्युच्चैश्श्राव्यकर्णकः ।माता जघन्या सर्पति ग्रामे विधुरमिच्छन्ती स्वाहा । निशीथचारिणी स्वसा सन्धिना प्रेक्षते कुलम् ।या स्वपन्तं बोधयति यस्यै विजातायां मनः । तासां त्वं कृष्णवर्त्मने क्लोमान हृदयं यकृत् ।अग्ने अक्षीणि निर्दह स्वाहा । अङ्गादङ्गाथ्संभवसि हृदयादधि जायसे । वेदो वै पुत्रनामाऽसि स जीव शरदश्शतम् । अश्मा भवेत्येषा । अग्निरायुष्मानिति पञ्च । सर्वस्मादात्मनस्संभूताऽसि सा जीव शरदश्शतम् ।भूरपां त्वौषधीना रसं प्राशयामि शिवास्त आप ओषधयस्सन्त्वनमीवास्त आप ओषधयस्सन्त्वसौ ।भुवोऽपा सुवरपां भूर्भुवस्सुवरपां त्वौषधीना रसं प्राशयामि शिवास्त आप ओषधयस्सन्त्वनमीवास्त आप ओषधयस्सन्त्वसौ । उष्णेन वायवुदकेनेत्येषः ।। (14)
2.14.0
एषा पञ्च च ।। (14) इति द्वितीयप्रश्ने चतुर्दशः खण्डः ।।
2.15.1
यद्भूमेः क्रूरं तदितो हरामि पराचीन्निर्ऋतिं निर्वाहयामि ।इद श्रेयोऽवसानमागन्म देवा गोमदश्वावदिदमस्तु प्र भूम । स्योना पृथिवि भवानृक्षरा निवेशनी ।यच्छा नश्शर्म सप्रथाः । इहैव तिष्ठ निमिता तिल्वला स्यादिरावती ।मद्ध्ये ताल्प्यस्य तिष्ठान्मा त्वा प्रापन्नघायवः । आ त्वा कुमारस्तरुण आ वथ्सो जगता सह ।आ त्वा परिस्रुतः कुंभा आ दद्ध्नः कलशीरयन्न् । ऋतेन स्थूणावधिरोह वशोग्रो विराजन्नपसेध शत्रून् ।ब्रह्म च ते क्षत्रञ्च पूर्वे स्थूणे अभिरक्षतु । यज्ञश्च दक्षिणाश्च दक्षिणे । इषश्चोर्जश्चापरे ।मित्रश्च वरुणश्चोत्तरे । धर्मस्ते स्थूणा राजश्रीस्ते स्तूपः ।उद्ध्रियमाण उद्धर पाप्मनो मा यदविद्वान्यच्च विद्वाश्चकार ।अह्ना यदेनः कृतमस्ति पाप रात्र्या यदेनः कृतमस्ति पाप सर्वस्मान्मोद्धृतो मुञ्च तस्मात् ।इन्द्रस्य गृहा वसुमन्तो वरूथिनस्तानह सुमनसः प्रपद्ये ।अमृताहुतिममृतायाञ्जुहोम्यग्निं पृथिव्याममृतस्य जित्यै ।तयाऽनन्तं काममहञ्जयानि प्रजापतिर्यं प्रथमो जिगायाग्निमग्नौ स्वाहा । अन्नपत इत्येषा ।अरिष्टा अस्माकं वीरास्सन्तु मा परा सेचि मे धनम् । भूमिर्भूमिमगान्माता मातरमप्यगात् ।भूयास्म पुत्रैः पशुभिर्यो नो द्वेष्टि स भिद्यताम् ।वास्तोष्पत इति द्वे । वास्तोष्पते प्रतरणो न एधि गोभिरश्वेभिरिन्दो ।अजरासस्ते सख्ये स्याम पितेव पुत्रान् प्रति नो जुषस्व । अमीवहा वास्तोष्पते विश्वा रूपाण्या विशन्न् ।सखा सुशेव एधि नः । शिव शिवम् ।। (15)
2.15.0
अभिरक्षत्वेषा नव च ।। (15) इति द्वितीयप्रश्ने पञ्चदशः खण्डः ।।
2.16.1
कूर्कुरस्सुकूर्कुरः कूर्कुरो वालबन्धनः । उपरिष्टाद्यदेजाय तृतीयस्या इतो दिवः ।औलब इत्तमुपाह्व यथार्जीञ्छ्यामश्शबलः । अधोराम उलुंबलस्सारमेयो ह धावति समुद्रमवचाकशत् ।बिभ्रन्निष्कञ्च रुक्मञ्च शुनामग्र सुबीरिणः । सुबीरिण सृज सृज शुनक सृजैकव्रात्य सृजच्छत् ।तथ्सत्यं यत्त्वेन्द्रोऽब्रवीद्गाः स्पाशयस्वेति तास्त्व स्पाशयित्वाऽऽगच्छस्त्वन्त्वाऽब्रवीदविद हा (३) इत्यविद हीति वरं वृणीष्वेति कुमारमेवाहं वरं वृण इत्यब्रवीः । विगृह्य बाहू प्लवसे द्यामवचाकशत् । बिभ्रन्निष्कञ्च रुक्मञ्च शुनामग्र सुबीरिणः । सुबीरिण सृज सृज शुनक सृजैकव्रात्य सृजच्छत् । तथ्सत्यं यत्ते सरमा माता लोहितः पिता । अमी एके सरस्यका अवधावत तृतीयस्या इतो दिवः । तेकश्च ससरमतण्डश्च तूलश्च वितूलश्चार्जुनश्च लोहितश्च । दुला ह नाम वो माता मन्थाकको ह वः पिता । सन्तक्षा हन्ति चक्रीवो न सीसरीदत । छदपेहि सीसरम सारमेय नमस्ते अस्तु सीसर । समश्वा वृषणः पदो न सीसरीदत । छदपेहि सीसरम सारमेय नमस्ते अस्तु सीसर । श्वानमिच्छ्वादन्न पुरुषञ्छत् ।एते ते प्रतिदृश्येते समानवसने उभे । ते अह सारयेण मुसलेनावहन्म्युलूखले ।हतश्शङ्खो हतश्शङ्खपिता हतश्शङ्खकुतुर्वकः । अप्येषा स्थपतिर्हतः । ऋषिर्बोधः प्रबोधस्स्वप्नो मातरिश्वा ।ते ते प्राणान्थ्स्परिष्यन्ति मा भैषीर्न मरिष्यसि । जग्धो मशको जग्धा वितृष्टिर्जग्धो व्यद्ध्वरः स्वाहा ।जग्धो व्यद्ध्वरो जग्धो मशको जग्धा वितृष्टिस्स्वाहा । जग्धा वितृष्टिर्जग्धो व्यद्ध्वरो जग्धो मशकस्स्वाहा ।। (16)
2.16.0
सृजच्छदुभे अष्टौ च ।। (16) इति द्वितीयप्रश्ने षोडशः खण्डः ।।
2.17.1
इन्द्र जहि दन्दशूकं पक्षिणं यस्सरीसृपः । दंक्ष्यन्तञ्च दशन्तञ्च सर्वा स्तानिन्द्र जंभय स्वाहा ।अफ्सुजात सरेवृद्ध देवानामपिहस्त्य । त्वमग्न इन्द्र प्रेषितस्स नो मा हिसीः स्वाहा ।त्राणमसि परित्राणमसि परिधिरसि ।अन्नेन मनुष्या स्त्रायसे तृणैः पशून्गर्तेन सर्पान् यज्ञेन देवान्थ्स्वधया पितॄन्थ्स्वाहा ।तथ्सत्यं यत्तेऽमावास्यायाञ्च पौर्णमास्याञ्च विषबलि हरन्ति सर्व उदरसर्पिणः ।तत्ते प्रेरते त्वयि संविशन्ति त्वयि नस्सतस्त्वयि सद्भ्यो वऱ्षाभ्यो नः परिदेहि ।नमो अस्तु सर्पेभ्य इति तिस्रः । नमो अस्तु सर्पेभ्यो ये पार्थिवा य आन्तरिक्ष्या ये दिव्या ये दिश्याः ।तेभ्य इमं बलि हरिष्यामि । तेभ्य इमं बलिमहाऱ्षम् ।तक्षक वैशालेय धृतराष्ट्रैरावतस्ते जीवास्त्वयि नस्सतस्त्वयि सद्भ्यो वऱ्षाभ्यो नः परिदेहि ।धृतराष्ट्रैरावत तक्षकस्ते वैशालेयो जीवास्त्वयि नस्सतस्त्वयि सद्भ्यो वऱ्षाभ्यो नः परिदेहि ।अहिसातिबलस्ते जीवास्त्वयि नस्सतस्त्वयि सद्भ्यो वऱ्षाभ्यो नः परिदेहि ।अतिबलाहिसस्ते जीवास्त्वयि नस्सतस्त्वयि सद्भ्यो वऱ्षाभ्यो नः परिदेहि ।ये दन्दशूकाः पार्थिवास्तास्त्वमितः परो गव्यूतिं निवेशय ।सन्ति वै नश्शफिनस्सन्ति दण्डिनस्ते वो नेद्धिनसान्न्येद्यूयमस्मान् हिनसात ।समीची नामासि प्राची दिग्घेतयो नाम स्थेति द्वादश पर्यायाः । अपश्वेतपदा जहि पूर्वेण चापरेण च ।सप्त च मानुषीरिमास्तिस्रश्च राजबन्धवीः । न वै श्वेतस्याद्ध्याचारेऽहिर्जघान कञ्चन ।श्वेताय वैदर्वाय नमो नमः श्वेताय वैदर्वाय ।। (17)
2.17.0
दिश्या अपरेण च त्रीणि च ।। (17) इति द्वितीयप्रश्ने सप्तदशः खण्डः ।।
2.18.1
परमेष्ठ्यसि परमां मा श्रियं गमय । प्रत्यवरूढो नो हेमन्तः । प्रतिक्षत्रे प्रतितिष्ठामि राष्ट्रे ।प्रत्यश्वेषु प्रतितिष्ठामि गोषु । प्रतिप्रजायां प्रतितिष्ठामि भव्ये । इह धृतिरिह विधृतिः ।इह रन्तिरिह रमतिः । स्योना पृथिवि बडित्था पर्वतानामिति द्वे ।आ त्वा वहन्तु हरयस्सचेतसश्श्वेतैरश्वैस्सह केतुमद्भिः । वाताजिरैर्मम हव्याय शर्व ।उपस्पृशतु मीढ्वान्मीढुषे स्वाहोपस्पृशतु मीढुषी मीढुष्यै स्वाहा । जयन्तोपस्पृश जयन्ताय स्वाहा ।भवाय देवाय स्वाहा शर्वाय देवाय स्वाहेशानाय देवाय स्वाहा पशुपतये देवाय स्वाहा रुद्राय देवाय स्वाहोग्राय देवाय स्वाहा भीमाय देवाय स्वाहा महते देवाय स्वाहा ।भवस्य देवस्य पत्न्यै स्वाहा शर्वस्य देवस्य पत्न्यै स्वाहेशानस्य देवस्य पत्न्यै स्वाहा पशुपतेर्देवस्य पत्न्यै स्वाहा रुद्रस्य देवस्य पत्न्यै स्वाहोग्रस्य देवस्य पत्न्यै स्वाहा भीमस्य देवस्य पत्न्यै स्वाहा महतो देवस्य पत्न्यै स्वाहा ।जयन्ताय स्वाहा । अग्नये स्विष्टकृते सुहुतहुत आहुतीनां कामाना समर्द्धयित्रे स्वाहा ।स्वस्ति नः पूर्णमुखः परिक्रामतु । गृहपोपस्पृश गृहपाय स्वाहा । गृहप्युपस्पृश गृहप्यै स्वाहा ।घोषिण उपस्पृशत घोषिभ्यः स्वाहा । श्वासिन उपस्पृशत श्वासिभ्यः स्वाहा । विचिन्वन्त उपस्पृशत विचिन्वद्भ्यः स्वाहा । प्रपुन्वन्त उपस्पृशत प्रपुन्वद्भ्यः स्वाहा । समश्नन्त उपस्पृशत समश्नद्भ्यः स्वाहा ।देवसेना उपस्पृशत देवसेनाभ्यः स्वाहा । या आख्याता याश्चानाख्याता देवसेना उपस्पृशत देवसेनाभ्यः स्वाहा ।द्वारापोपस्पृश द्वारापाय स्वाहा । द्वाराप्युपस्पृश द्वाराप्यै स्वाहा । अन्वासारिण उपस्पृशतान्वासारिभ्यस्स्वाहा ।निषङ्गिन्नुपस्पृश निषङ्गिणे स्वाहा । नमो निषङ्गिण इषुधिमते क्षेत्रस्य पतिना वयमिति द्वे ।। (18)
2.18.0
हव्याय शर्व घोषिभ्यः स्वाहा निषङ्गिणे स्वाहैकञ्च ।। (18) इति द्वितीयप्रश्ने अष्टादशः खण्डः ।।
2.19.1
यन्मे माता प्रलुलोभ चरत्यननुव्रता । तन्मे रेतः पिता वृङ्क्तामाभुरन्योऽवपद्यताममुष्मै स्वाहा ।यास्तिष्ठन्ति या धावन्ति या आर्द्रोघ्नीः परितस्थुषीः ।अद्भिर्विश्वस्य भर्त्रीभिरन्तरन्यं पितुर्दधेऽमुष्मै स्वाहा । यन्मे पितामही प्रलुलोभ चरत्यननुव्रता ।तन्मे रेतः पितामहो वृङ्क्तामाभुरन्योऽवपद्यताममुष्मै स्वाहा । अन्तर्दधे पर्वतैरन्तर्मह्या पृथिव्या ।आभिर्दिग्भिरनन्ताभिरन्तरन्यं पितामहाद्दधेऽमुष्मै स्वाहा । यन्मे प्रपितामही प्रलुलोभ चरत्यननुव्रता ।तन्मे रेतः प्रपितामहो वृङ्क्तामाभुरन्योऽवपद्यताममुष्मै स्वाहा । अन्तर्दध ऋतुभिरहोरात्रैश्च सन्धिभिः ।अर्धमासैश्च मासैश्चान्तरन्यं प्रपितामहाद्दधेऽमुष्मै स्वाहा ।ये चेह पितरो ये च नेह याश्च विद्म या उ च न प्र विद्म ।अग्ने तान् वेत्थ यदि ते जातवेदस्तया प्रत्त स्वधया मदन्तु स्वाहा ।स्वाहा पित्रे पित्रे स्वाहा स्वाहा पित्रे पित्रे स्वाहा । स्वधा स्वाहाऽग्नये कव्यवाहनाय स्वधा स्वाहा ।एष ते तत मधुमा ऊर्मिस्सरस्वान्‌यावानग्निश्च पृथिवी च तावत्यस्य मात्रा तावतीन्त एतां मात्रान्ददामि यथाऽग्निरक्षितोऽनुपदस्त एवं मह्यं पित्रेऽक्षितोनुपदस्तः स्वधा भवतां त्व स्वधां तैस्सहोपजीवर्चस्ते महिमैष ते पितामह मधुमा ऊर्मिस्सरस्वान्‌यावान् वायुश्चान्तरिक्षञ्च तावत्यस्य मात्रा तावतीन्त एतां मात्रान्ददामि यथा वायुरक्षितोऽनुपदस्त एवं मह्यं पितामहायाक्षितोऽनुपदस्तः स्वधा भवतां त्व स्वधां तैस्सहोपजीव सामानि ते महिमैष ते प्रपितामह मधुमा ऊर्मिस्सरस्वान्‌यावानादित्यश्च द्यौश्च तावत्यस्य मात्रा तावतीन्त एतां मात्रान्ददामि यथाऽऽदित्योऽक्षितोऽनुपदस्त एवं मह्यं प्रपितामहायाऽक्षितोनुपदस्तः स्वधा भवतां त्व स्वधां तैस्सहोपजीव यजूषि ते महिमा ।। (19)
2.19.0
अमुष्मै स्वाहा सप्त च ।। (19) इति द्वितीयप्रश्ने एकोनविंशः खण्डः ।।
2.20.1
पृथिवी ते पात्रं द्यौरपिधानं ब्रह्मणस्त्वा मुखे जुहोमि ब्राह्मणानान्त्वा प्राणापानयोर्जुहोम्यक्षितमसि मैषां क्षेष्ठा अमुत्रामुष्मिल्लोँके । मार्जयन्तां मम पितरो मार्जयन्तां मम पितामहा मार्जयन्तां मम प्रपितामहाः ।मार्जयन्तां मम मातरो मार्जयन्तां मम पितामह्यो मार्जयन्तां मम प्रपितामह्यः ।एतत्ते ततासौ ये च त्वामन्वेतत्ते पितामहासौ ये च त्वामन्वेतत्ते प्रपितामहासौ ये च त्वामनु ।एतत्ते मातरसौ याश्च त्वा मन्वेतत्ते पितामह्यसौ याश्च त्वामन्वेतत्ते प्रपितामह्यसौ याश्च त्वामनु ।मार्जयन्तां मम पितर इत्येते । ये च वोऽत्र ये चास्मास्वाशसन्ते याश्च वोऽत्र याश्चास्मास्वाशसन्ते ते च वहन्तां ताश्च वहन्तां तृप्यन्तु भवन्तस्तृप्यन्तु भवत्यस्तृप्यत तृप्यत तृप्यत ।पुत्रान्पौत्रानभि तर्पयन्तीरापो मधुमतीरिमाः । स्वधां पितृभ्यो अमृतं दुहाना आपो देवीरुभयास्तर्पयन्तु ।तृप्यत तृप्यत तृप्यत । प्राणे निविष्टोऽमृतं जुहोमि ब्रह्मणि म आत्माऽमृतत्वाय ।यां जनाः प्रतिनन्दन्ति रात्रिं धेनुमिवायतीम् । संवथ्सरस्य या पत्नी सा नो अस्तु सुमङ्गली स्वाहा ।वह वपां जातवेदः पितृभ्यो यत्रैनान् वेत्थ निहितान्पराके ।मेदसः कूल्या उप तान्क्षरन्तु सत्या एषामाशिषस्सन्तु कामैस्स्वाहा । यां जनाः प्रतिनन्दन्तीत्येषा ।इयमेव सा या प्रथमा व्यौच्छदिति तिस्रः । एकाष्टकां पश्यत दोहमानामन्नं मासवद्‌घृतवथ्स्वधावत् ।तद्ब्राह्मणैरतिपूतमनन्तमक्षय्यममुष्मिल्लोँके स्फीतिं गच्छतु मे पितृभ्यः स्वाहा ।औलूखला ग्रावाणो घोषमक्रत हविः कृण्वन्तः परिवथ्सरीणम् ।एकाष्टका तपसा तप्यमाना संवथ्सरस्य पत्नी दुदुहे प्रपीना ।तं दोहमुपजीवाथ पितरस्सहस्रधारममुष्मिल्लोँके स्वाहा ।। (20)
2.20.0
तृप्यत परिवथ्सरीणं त्रीणि च ।। (20) इति द्वितीयप्रश्ने विंशः खण्डः ।।
2.21.1
उक्थ्यश्चास्यतिरात्रश्च साद्यस्क्रीश्छन्दसा सह । अपूपघृताहुते नमस्ते अस्तु मासपिप्पले स्वाहा ।भूः पृथिव्यग्निनर्चामुं मयि कामं नियुनज्मि स्वाहा । भुवो वायुनाऽन्तरिक्षेण साम्नाऽमुं मयि कामं नियुनज्मि स्वाहा । स्वर्दिवाऽऽदित्येन यजुषाऽमुं मयि कामं नियुनज्मि स्वाहा । जनदद्भिरथर्वाङ्गिरोभिरमुं मयि कामं नियुनज्मि स्वाहा । रोचनायाजिरायाग्नये देवजातवे स्वाहा । केतवे मनवे ब्रह्मणे देवजातवे स्वाहा । स्वधा़ स्वाहा । अग्नये कव्यवाहनाय स्वधा स्वाहा । अन्नमिव ते दृशे भूयासं वस्त्रमिव ते दृशे भूयासं वित्तमिव ते दृशे भूयासमाशेव ते दृशे भूयास श्रद्धेव ते दृशे भूयासम् । सस्रवन्तु दिशो महीस्समा धावन्तु सूनृताः । सर्वे कामा अभियन्तु मा प्रिया अभि रक्षन्तु मा प्रियाः । यशोऽसि यशोऽहन्त्वयि भूयासमसौ । अङ्कौ न्यङ्कावभित इत्येषा । अद्ध्वनामद्ध्वपते स्वस्ति मा संपारय । अयं वामश्विनौ रथो मा दुःखे मा सुखे रिषत् । अरिष्टस्स्वस्ति गच्छतु विविघ्नन्पृतनायतः । अश्वोऽसि हयोऽस्यत्योऽसि नरोऽस्यर्वाऽसि सप्तिरसि वाज्यसि वृषासि नृमणा असि ययुर्नामास्यादित्यानां पत्वाऽन्विहि । हस्तियशसमसि हस्तियशसी भूयासं वह काल वह श्रियं माऽभि वह । इन्द्रस्य त्वा वज्रेणाभि निदधाम्यसौ । अवजिह्वक निजिह्वकाव त्वा हविषा यजे । तथ्सत्यं यदहं ब्रवीम्यधरो मदसौ वदाथ्स्वाहा । आ ते वाचमास्यान्दद आ मनस्या हृदयादधि । यत्र यत्र ते वाङ्निहिता तां त आददे । तथ्सत्यं यदहं ब्रवीम्यधरो मत्पद्यस्वासौ ।। (21)
2.21.0
स्वधा स्वाहा श्रियं माऽभि वह षट्च ।। (21) इति द्वितीयप्रश्ने एकविँशः खण्डः ।।
2.22.1
या त एषा रराट्या तनूर्मन्योर्मृद्ध्रस्य नाशिनी । तान्देवा ब्रह्मचारिणो विनयन्तु सुमेधसः ।यत्त एतन्मुखेऽमत रराटमुदिव विद्ध्यति । वि ते क्रोधन्नयामसि गर्भमश्वतर्या इव ।अवज्यामिव धन्वनो हृदो मन्युं तनोमि ते । इन्द्रापास्य फलिगमन्येभ्यः पुरुषेभ्योऽन्यत्र मत् ।यदहं धनेन प्रपणश्चरामि धनेन देवा धनमिच्छमानः । तस्मिन्थ्सोमो रुचमा दधात्वग्निरिन्द्रो बृहस्पतिश्च स्वाहा ।परि त्वा गिरेरमिहं परि भ्रातुः परिष्वसुः । परि सर्वेभ्यो ज्ञातिभ्यः परिषीतः क्वेष्यसि ।शश्वत्परिकुपितेन संक्रामेणाविच्छिदा । उलेन परिषीतोऽसि परिषीतोऽस्युलेन । आवर्तन वर्तयेत्येषा ।आवर्तने निवर्तन आवर्तन निवर्तनाय स्वाहा । अनुपोऽह्वदनुह्वयो निवर्तो वो न्यवीवृतत् ।ऐन्द्रः परिक्रोशो वः परिक्रोशतु सर्वतः । यदि मामति मन्याद्ध्वा अदेवा देववत्तरम् ।इन्द्रः पाशेन सिक्त्वावो मह्यमिद्वशमा नयाथ्स्वाहा । यदि वृक्षाद्यद्यन्तरिक्षात्फलमभ्यपतत्तदु वायुरेव ।यत्रास्पृक्षत्तनुवं यत्र वास आपो बाधन्तां निर्ऋतिं पराचैः । ये पक्षिणः पतयन्ति बिभ्यतो निर्ऋतैस्सह ।ते मा शिवेन शग्मेन तेजसोन्दन्तु वर्चसा । दिवो नु मा बृहतो अन्तरिक्षादपा स्तोको अभ्यपतच्छिवेन ।समहमिन्द्रियेण मनसा समागां ब्रह्मणा संपृञ्चानस्सुकृता कृतेन ।इमं मे वरुण तत्त्वा यामि त्वन्नो अग्ने स त्वन्नो अग्ने त्वमग्ने अयासि प्रजापते ।सम्राजञ्च व्याहृतीर्विहृताः । इमं जीवेभ्यः परिधिं दधामि मैषां नुगादपरो अर्द्धमेतम् ।शतं जीवन्तु शरदः पुरूचीस्तिरो मृत्युं दधतां पर्वतेन ।। (22)
2.22.0
क्वेष्यसि पराचैरष्टौ च ।। (22) इति द्वितीयप्रश्ने द्वाविँशः खण्डः ।।
उष्णेन पञ्चदशायुर्दा द्वाविशतिरागन्त्रा द्वादश योगेयोगे चतुर्दश सुश्रवस्सुश्रवसन्नव परित्वैकविशतिरिम 
स्तोमं द्वाविशतिरायुष्यं विशतिर्मय्येकान्नविशतिस्त्रय्यै विद्यायै द्वाविशतिर्धाता ददात्वष्टादश दिवस्परीति 
द्वाविशतिर्मा ते कुमारन्त्रयोविशतिर्नक्तञ्चारिणः पञ्चदश यद्भूमेरेकान्नत्रिशत् कूर्कुरोऽष्टाविशतिरिन्द्र जहि  त्रयोविशतिः परमेष्ठ्यसि परमामेकत्रिशद्यन्मे माता सप्तदश पृथिवी ते त्रयोविशतिरुक्थ्यश्च षड्विशतिर्या  त एषाऽष्टाविशतिर्द्वाविशतिः ।।
उष्णेन धातोक्थ्यश्च द्वाविशतिः ।। उष्णेन दधतां पर्वतेन ।। हरिः ओ(4)म् ।। श्रीकृष्णार्पणमस्तु ।।
एकाग्निकाण्डे द्वितीयप्रश्नः समाप्तः ।।
