2.8.0.0
तैत्तिरीयब्राह्मणे द्वितीयाष्टके अष्टमप्रपाठकप्रारम्भः । हरिः ओम् ।।
2.8.1.1
पीवोन्ना रयिवृधस्सुमेधाः । श्वेतस्सिषक्ति नियुतामभिश्रीः । ते वायवे समनसो वितस्थुः । विश्वेन्नरस्स्वपत्यानि चक्रुः । रायेऽनु यञ्जज्ञतू रोदसी उभे । राये देवी धिषणा धाति देवम् ।अधा वायुन्नियुतस्सश्चत स्वाः । उत श्वेतव्वँसुधितिन्निरेके । आ वायो प्र याभिः । प्र वायुमच्छा बृहती मनीषा ।। 1 ।।
2.8.1.2
बृहद्रयिव्विँश्ववारा रथप्राम् । द्युतद्यामा नियुत पत्यमानः । कवि कविमियख्षसि प्रयज्यो ।आ नो नियुद्भिश्शतिनीभिरध्वरम् । सहस्रिणीभिरुप याहि यज्ञम् । वायो अस्मिन् हविषि मादयस्व ।यूयं पात स्वस्तिभिस्सदा नः । प्रजापते न त्वदेतान्यन्यः । विश्वा जातानि परि ता बभूव । यत्कामास्ते जुहुमस्तन्नो अस्तु ।। 2 ।।
2.8.1.3
वय स्याम पतयो रयीणाम् । रयीणां पतिय्यँजतं बृहन्तम् । अस्मिन्भरे नृतमव्वाँजसातौ ।प्रजापतिं प्रथमजामृतस्य । यजाम देवमधि नो ब्रवीतु । प्रजापते त्वन्निधिपा पुराणः ।देवानां पिता जनिता प्रजानाम् । पतिर्विश्वस्य जगत परस्पाः । हविर्नो देव विहवे जुषस्व ।तवेमे लोका प्रदिशो दिशश्च ।। 3 ।।
2.8.1.4
परावतो निवत उद्वतश्च । प्रजापते विश्वसृज्जीवधन्य इदन्नो देव । प्रतिहर्य हव्यम् । प्रजापतिं प्रथमय्यँज्ञियानाम् । देवानामग्रे यजतय्यँजध्वम् । स नो ददातु द्रविण सुवीर्यम् । रायस्पोषव्विँ ष्यतु नाभिमस्मे । यो राय ईशे शतदाय उक्थ्यः । य पशूना रख्षिता विष्ठितानाम् । प्रजापति प्रथमजा ऋतस्य ।। 4 ।।
2.8.1.5
सहस्रधामा जुषता हविर्नः । सोमापूषणेमौ देवौ । सोमापूषणा रजसो विमानम् । सप्तचक्र रथमविश्वमिन्वम् । विषूवृतं मनसा युज्यमानम् । तञ्जिन्वथो वृषणा पञ्चरश्मिम् । दिव्यन्यस्सदनञ्चक्र उच्चा । पृथिव्यामन्यो अध्यन्तरिख्षे । तावस्मभ्यं पुरुवारं पुरुख्षुम् । रायस्पोषव्विँष्यतान्नाभिमस्मे ।। 5 ।।
2.8.1.6
धियं पूषा जिन्वतु विश्वमिन्वः । रयि सोमो रयिपतिर्दधातु । अवतु देव्यदितिरनर्वा । बृहद्वदेम विदथे सुवीराः । विश्वान्यन्यो भुवना जजान । विश्वमन्यो अभिचख्षाण एति । सोमापूषणाववतन्धियं मे । युवभ्याव्विँश्वा पृतना जयेम । उदुत्तमव्वँरुणास्तभ्नाद्द्याम् । यत्किञ्चेदङ्कितवासः । अव ते हेडस्तत्त्वा यामि । आदित्यानामवसा न दख्षिणा । धारयन्त आदित्यासस्तिस्रो भूमीर्धारयन्न् । यज्ञो देवाना शुचिरपः ।। 6 ।।
2.8.1.0
मनीषाऽस्तु चर्तस्यास्मे कितवासश्चत्वारि च ।। 1 ।।
2.8.2.1
ते शुक्रासश्शुचयो रश्मिवन्तः । सीदन्नादित्या अधि बर्हिषि प्रिये । कामेन देवास्सरथन्दिवो नः । आ यान्तु यज्ञमुप नो जुषाणाः । ते सूनवो अदिते पीवसामिषम् । घृतं पिन्वत्प्रतिहर्यन्नृतेजाः । प्र यज्ञिया यजमानाय येमुरे । आदित्या कामं पितुमन्तमस्मे । आ न पुत्रा अदितेर्यान्तु यज्ञम् । आदित्यास पथिभिर्देवयानैः ।।7 ।।
2.8.2.2
अस्मे कामन्दाशुषे सन्नमन्तः । पुरोडाशङ्घृतवन्तञ्जुषन्ताम् । स्कभायत निऱ्ऋति सेधतामतिम् ।प्र रश्मिभिर्यतमाना अमृध्राः । आदित्या काम प्रयताव्वँषट्कृतिम् । जुषध्वन्नो हव्यदातिय्यँजत्राः ।आदित्यान्काममवसे हुवेम । ये भूतानि जनयन्तो विचिख्युः । सीदन्तु पुत्रा अदितेरुपस्थम् ।स्तीर्णं बर्हिऱ्हविरद्याय देवाः ।। 8 ।।
2.8.2.3
स्तीर्णं बर्हिस्सीदता यज्ञे अस्मिन्न् । ध्राजास्सेधन्तो अमतिन्दुरेवाम् । अस्मभ्यं पुत्रा अदिते प्र यसत । आदित्या काम हविषो जुषाणाः । अग्ने नय सुपथा राये अस्मान् । विश्वानि देव वयुनानि विद्वान् । युयोध्यस्मज्जुहुराणमेनः । भूयिष्ठान्ते नम उक्तिव्विँधेम । प्र वश्शुक्राय भानवे भरध्वम् । हव्यं मतिञ्चाग्नये सुपूतम् ।। 9 ।।
2.8.2.4
यो दैव्यानि मानुषा जनूषि । अन्तर्विश्वानि विद्मना जिगाति । अच्छा गिरो मतयो देवयन्तीः । अग्निय्यँन्ति द्रविणं भिक्षमाणाः । सुसन्दृश सुप्रतीक स्वञ्चम् । हव्यवाहमरतिं मानुषाणाम् । अग्ने त्वमस्मद्युयोध्यमीवाः । अनग्नित्रा अभ्यमन्त कृष्टीः । पुनरस्मभ्य सुविताय देव । ख्षाव्विँश्वेभिरजरेभिर्यजत्र ।। 10 ।।
2.8.2.5
अग्ने त्वं पारया नव्यो अस्मान् । स्वस्तिभिरति दुर्गाणि विश्वा । पूश्च पृथ्वी बहुला न उर्वी । भवा तोकाय तनयाय शय्योँः । प्रकारवो मनना वच्यमानाः । देवद्रीचीन्नयथ देवयन्तः । दख्षिणावाड्वाजिनी प्राच्येति । हविर्भरन्त्यग्नये घृताची । इन्द्रन्नरो युजे रथम् । जगृभ्णाते दख्षिणमिन्द्र हस्तम् ।। 11 ।।
2.8.2.6
वसूयवो वसुपते वसूनाम् । विद्मा हि त्वा गोपति शूर गोनाम् । अस्मभ्यञ्चित्रव्वृँषण रयिन्दाः ।तवेदव्विँश्वमभित पशव्यम् । यत्पश्यसि चख्षसा सूर्यस्य । गवामसि गोपतिरेक इन्द्र । भख्षीमहि ते प्रयतस्य वस्वः । समिन्द्र णो मनसा नेषि गोभिः । स सूरिभिर्मघवन्थ्स स्वस्त्या । सं ब्रह्मणा देवकृतय्यँदस्ति ।। 12 ।।
2.8.2.7
सन्देवाना सुमत्या यज्ञियानाम् । आराच्छत्रुमप बाधस्व दूरम् । उग्रो यश्शम्ब पुरुहूत तेन । अस्मे धेहि यवमद्गोमदिन्द्र । कृधीधियञ्जरित्रे वाजरत्नाम् । आ वेधस स हि शुचिः । बृहस्पति प्रथमञ्जायमानः । महो ज्योतिष परमे व्योमन्न् । सप्तास्यस्तुविजातो रवेण । वि सप्तरश्मिरधमत्तमासि ।। 13 ।।
2.8.2.8
बृहस्पतिस्समजयद्वसूनि । महो व्रजान्गोमतो देव एषः । अपस्सिषासन्थ्सुवरप्रतीत्तः । बृहस्पतिर्हन्त्यमित्रमर्कैः । बृहस्पते पर्येवा पित्रे । आ नो दिव पावीरवी । इमा जुह्वाना यस्ते स्तनः । सरस्वत्यभि नो नेषि । इय शुष्मेभिर्बिसखा इवारुजत् । सानु गिरीणान्तविषेभिरूर्मिभिः । पारावदघ्नीमवसे सुवृक्तिभिः । सरस्वतीमा विवासेम धीतिभिः ।। 14 ।।
2.8.2.0
देवयानैर्देवास्सुपूतय्यँजत्र हस्तमस्ति तमास्यूर्मिभिर्द्वे च ।। 2 ।।
2.8.3.1
सोमो धेनु सोमो अर्वन्तमाशुम् । सोमो वीरङ्कर्मण्यन्ददातु । सादन्यव्विँदथ्य सभेयम् । पितुश्श्रवणय्योँ ददाशदस्मै । अषाढय्युँथ्सु त्व सोम क्रतुभिः । या ते धामानि हविषा यजन्ति । त्वमिमा ओषधीस्सोम विश्वाः । त्वमपो अजनयस्त्वङ्गाः । त्वमाततन्थोर्वन्तरिख्षम् । त्वञ्ज्योतिषा वि तमो ववर्थ ।। 15 ।।
2.8.3.2
या ते धामानि दिवि या पृथिव्याम् । या पर्वतेष्वोषधीष्वफ्सु । तेभिर्नो विश्वैस्सुमना अहेडन्न् । राजन्थ्सोम प्रति हव्या गृभाय । विष्णोर्नुकन्तदस्य प्रियम् । प्र तद्विष्णुः । परो मात्रया तनुवा वृधान । न ते महित्वमन्वश्ञुवन्ति । उभे ते विद्म रजसी पृथिव्या विष्णो देव त्वम् । परमस्य विथ्से ।। 16 ।।
2.8.3.3
विचक्रमे त्रिर्देवः । आ ते महो यो जात एव । अभि गोत्राणि । आभिस्स्पृधो मिथतीररिषण्यन्न् ।अमित्रस्य व्यथया मन्युमिन्द्र । आभिर्विश्वा अभियुजो विषूचीः । आर्याय विशोवतारीर्दासीः ।अय शृण्वे अध जयन्नुत घ्नन्न् । अयमुत प्र कृणुते युधा गाः । यदा सत्यङ्कृणुते मन्युमिन्द्रः ।। 17 ।।
2.8.3.4
विश्वन्दृढं भयत एजदस्मात् । अनु स्वधामख्षरन्नापो अस्य । अवर्धत मध्य आ नाव्यानाम् । सध्रीचीनेन मनसा तमिन्द्र ओजिष्ठेन । हन्मनाहन्नभिद्यून् । मरुत्वन्तव्वृँषभव्वाँवृधानम् । अकवारिन्दिव्य शासमिन्द्रम् । विश्वासाहमवसे नूतनाय । उग्र सहोदामिह त हुवेम । जनिष्ठा उग्रस्सहसे तुराय ।। 18 ।।
2.8.3.5
मन्द्र ओजिष्ठो बहुलाभिमानः । अवर्धन्निन्द्रं मरुतश्चिदत्र । माता यद्वीरन्दधनद्धनिष्ठा । क्वस्यावो मरुतस्स्वधाऽऽसीत् । यन्मामेक समधत्ताहिहत्ये । अह ह्युग्रस्तविषस्तुविष्मान् । विश्वस्य शत्रोरनमव्वँधस्नैः । वृत्रस्य त्वा श्वसथा दीषमाणाः । विश्वे देवा अजहुर्ये सखायः । मरुद्भिरिन्द्र सख्यन्ते अस्तु ।। 19 ।।
2.8.3.6
अथेमा विश्वा पृतना जयासि । वधीव्वृँत्रं मरुत इन्द्रियेण । स्वेन भामेन तविषो बभूवान् । अहमेता मनवे विश्वश्चन्द्राः । सुगा अपश्चकर वज्रबाहुः । स यो वृषा वृष्णियेभिस्समोकाः । महो दिव पृथिव्याश्च सम्राट् । सतीनसत्वा हव्यो भरेषु । मरुत्वान्नो भवत्विन्द्र ऊती । इन्द्रो वृत्रमतरद्वृत्रतूर्ये ।। 20 ।।
2.8.3.7
अनाधृष्यो मघवा शूर इन्द्रः । अन्वेनव्विँशो अमदन्त पूर्वीः । अय राजा जगतश्चऱ्षणीनाम् ।स एव वीरस्स उ वीर्यावान् । स एकराजो जगत परस्पाः । यदा वृत्रमतरच्छूर इन्द्रः ।अथाभवद्दमिताभिक्रतूनाम् । इन्द्रो यज्ञव्वँर्धयन्विश्ववेदाः । पुरोडाशस्य जुषता हविर्नः ।वृत्रन्तीर्त्वा दानवव्वँज्रबाहुः ।। 21 ।।
2.8.3.8
दिशोऽदृहद्दृहिता दृहणेन । इमय्यँज्ञव्वँर्धयन्विश्ववेदाः । पुरोडाशं प्रति गृभ्णात्विन्द्रः ।यदा वृत्रमतरच्छूर इन्द्रः । अथैकराजो अभवज्जनानाम् । इन्द्रो देवाञ्छम्बरहत्य आवत् ।इन्द्रो देवानामभवत्पुरोगाः । इन्द्रो यज्ञे हविषा वावृधानः । वृत्रतूर्नो अभय शर्म यसत् ।यस्सप्त सिन्धू रदधात्पृथिव्याम् । यस्सप्त लोकानकृणोद्दिशश्च । इन्द्रो हविष्मान्थ्सगणो मरुद्भिः ।वृत्रतूर्नो यज्ञमिहोप यासत् ।। 22 ।।
2.8.3.0
ववर्थ विथ्स इन्द्रस्तुरायास्तु वृत्रतूर्ये वज्रबाहु पृथिव्यान्त्रीणि च ।। 3 ।।
2.8.4.1
इन्द्रस्तरस्वानभिमातिहोग्रः । हिरण्यवाशीरिषिरस्सुवर्षाः । तस्य वय सुमतौ यज्ञियस्य । अपि भद्रे सौमनसे स्याम । हिरण्यवर्णो अभयङ्कृणोतु । अभिमातिहेन्द्र पृतनासु जिष्णुः । स नश्शर्म त्रिवरूथव्विँ यसत् । यूयं पात स्वस्तिभिस्सदा नः । इन्द्र स्तुहि वज्रिण स्तोमपृष्ठम् । पुरोडाशस्य जुषता हविर्नः ।। 23 ।।
2.8.4.2
हत्वाभिमाती पृतनास्सहस्वान् । अथाभयङ्कृणुहि विश्वतो नः । स्तुहि शूरव्वँज्रिणमप्रतीत्तम् । अभिमातिहनं पुरुहूतमिन्द्रम् । य एक इच्छतपतिर्जनेषु । तस्मा इन्द्राय हविरा जुहोत । इन्द्रो देवानामधिपा पुरोहितः । दिशां पतिरभवद्वाजिनीवान् । अभिमातिहा तविषस्तुविष्मान् । अस्मभ्यञ्चित्रव्वृँषण रयिन्दात् ।। 24 ।।
2.8.4.3
य इमे द्यावापृथिवी महित्वा । बलेनादृहदभिमातिहेन्द्रः । स नो हवि प्रति गृभ्णातु रातये । देवानान्देवो निधिपा नो अव्यात् । अनवस्ते रथव्वृँष्णे यत्ते । इन्द्रस्य नु वीर्याण्यहन्नहिम् । इन्द्रो यातोऽवसितस्य राजा । शमस्य च शृङ्गिणो वज्रबाहुः । सेदु राजा ख्षेति चऱ्षणीनाम् । अरान्न नेमि परि ता बभूव ।। 25 ।।
2.8.4.4
अभि सिध्मो अजिगादस्य शत्रून् । वितिग्मेन वृषभेणा पुरोभेत् । सव्वँज्रेणासृजद्वृत्रमिन्द्रः । प्र स्वां मतिमतिरच्छाशदानः । विष्णुन्देवव्वँरुणमूतये भगम् । मेदसा देवा वपया यजध्वम् । ता नो यज्ञमागतव्विँश्वधेना । प्रजावदस्मे द्रविणेह धत्तम् । मेदसा देवा वपया यजध्वम् । विष्णुञ्च देवव्वँरुणञ्च रातिम् ।। 26 ।।
2.8.4.5
ता नो अमीवा अप बाधमानौ । इमय्यँज्ञञ्जुषमाणावुपेतम् । विष्णूवरुणा युवमध्वराय नः ।विशे जनाय महि शर्म यच्छतम् । दीर्घप्रयज्ज्यू हविषा वृधाना । ज्योतिषाऽरातीर्दहतन्तमासि ।ययोरोजसा स्कभिता रजासि । वीर्येभिर्वीरतमा शविष्ठा । याऽपत्ये ते अप्रतीत्ता सहोभिः ।विष्णू अगन्वरुणा पूर्वहूतौ ।। 27 ।।
2.8.4.6
विष्णूवरुणावभिशस्तिपावाम् । देवा यजन्त हविषा घृतेन । अपामीवा सेधत रख्षसश्च ।अथाधत्तय्यँजमानाय शय्योँः । अहोमुचा वृषभा सुप्रतूर्ती । देवानान्देवतमा शचिष्ठा ।विष्णूवरुणा प्रतिहर्यतन्नः । इदन्नरा प्रयतमूतये हविः । मही नु द्यावापृथिवी इह ज्येष्ठे ।रुचा भवता शुचयद्भिरर्कैः ।। 28 ।।
2.8.4.7
यथ्सीव्वँरिष्ठे बृहती विमिन्वन्न् । नृवद्भ्योख्षा पप्रथानेभिरेवैः । प्रपूर्वजे पितरा नव्यसीभिः । गीर्भि कृणुध्व सदने ऋतस्य । आ नो द्यावापृथिवी दैव्येन । जनेन यातं महि वाव्वँरूथम् । स इथ्स्वपा भुवनेष्वास । य इमे द्यावापृथिवी जजान । उर्वी गभीरे रजसी सुमेके । अवशे धीरश्शच्या समैरत् ।। 29 ।।
2.8.4.8
भूरिन्द्वे अचरन्ती चरन्तम् । पद्वन्तङ्गर्भमपदीदधाते । नित्यन्न सूनुं पित्रोरुपस्थे । तं पिपृत रोदसी सत्यवाचम् । इदन्द्यावापृथिवी सत्यमस्तु । पितर्मातर्यदिहोप ब्रुवे वाम् । भूतन्देवानामवमे अवोभिः । विद्यामेषव्वृँजनञ्जीर-दानुम् । उर्वी पृथ्वी बहुले दूरे अन्ते । उप ब्रुवे नमसा यज्ञे अस्मिन्न् । दधाते ये सुभगे सुप्रतूर्ती । द्यावा रख्षतं पृथिवी नो अभ्वात् । या जाता ओषधयोऽति विश्वा परिष्ठाः । या ओषधयस्सोमराज्ञीरश्वावती सोमवतीम् । ओषधीरिति मातरोऽन्या वो अन्यामवतु ।। 30 ।।
2.8.4.0
हविर्नो दाद्भभूव रातिं पूर्वहूतावर्कैरैरदस्मिन्पञ्च च ।। 4 ।।
2.8.5.1
शुचिन्नु स्तोम श्ञथद्वृत्रम् । उभा वामिन्द्राग्नी प्र चऱ्षणिभ्यः । आ वृत्रहणा गीर्भिर्विप्रः । ब्रह्मणस्पते त्वमस्य यन्ता । सूक्तस्य बोधि तनयञ्च जिन्व । विश्वन्तद्भद्रय्यँदवन्ति देवाः । बृहद्वदेम विदथे सुवीराः । स ई सत्येभिस्सखिभिश्शुचद्भिः । गोधायसव्विँधनसैरतर्दत् । ब्रह्मणस्पतिर्वृषभिर्वराहैः ।। 31 ।।
2.8.5.2
घर्मस्वेदेभिर्द्रविणव्व्याँनट् । ब्रह्मणस्पतेरभवद्यथावशम् । सत्यो मन्युर्महि कर्मा करिष्यतः । यो गा उदाजथ्स दिवे वि चाभजत् । महीव रीतिश्शवसा सरत्पृथक् । इन्धानो अग्निँव्वनवद्वनुष्यतः । कृतब्रह्मा शूशुवद्रातहव्य इत् । जातेन जातमतिसृत्प्र सृसते । यय्यँय्युँजङ्कृणुते ब्रह्मणस्पतिः । ब्रह्मणस्पते सुयमस्य विश्वहा ।। 32 ।।
2.8.5.3
रायस्स्याम रथ्यो विवस्वतः । वीरेषु वीरा उपपृङ्ग्धि नस्त्वम् । यदीशानो ब्रह्मणा वेषि मे हवम् । स इज्जनेन स विशा स जन्मना । स पुत्रैर्वाजं भरते धना नृभिः । देवानाय्यँ पितरमा विवासति । श्रद्धामना हविषा ब्रह्मणस्पतिम् । यास्ते पूषन्नावो अन्तः । शुक्रन्ते अन्यत्पूषेमा आशाः । प्रपथे पथामजनिष्ट पूषा ।।33 ।।
2.8.5.4
प्रपथे दिव प्रपथे पृथिव्याः । उभे अभि प्रियतमे सधस्थे । आ च परा च चरति प्रजानन्न् । पूषा सुबन्धुर्दिव आ पृथिव्याः । इडस्पतिर्मघवा दस्मवर्चाः । तन्देवासो अददुस्सूर्यायै । कामेन कृतन्तवस स्वञ्चम् । अजाऽश्व पशुपा वाजबस्त्यः । धियञ्जिन्वो विश्वे भुवने अर्पितः । अष्ट्रां पूषा शिथिरामुद्वरीवृजत् ।। 34 ।।
2.8.5.5
सञ्चख्षाणो भुवना देव ईयते । शुची वो हव्या मरुतश्शुचीनाम् । शुचि हिनोम्यध्वर शुचिभ्यः । ऋतेन सत्यमृतसाप आयन्न् । शुचिजन्मानश्शुचय पावकाः । प्र चित्रमर्कङ्गृणते तुराय । मारुताय स्वतवसे भरध्वम् । ये सहासि सहसा सहन्ते । रेजते अग्ने पृथिवी मखेभ्यः । असेष्वा मरुत खादयो वः ।। 35 ।।
2.8.5.6
वख्षस्सुरुक्मा उप शिश्रियाणाः । वि विद्युतो न वृष्टिभी रुचानाः । अनु स्वधामायुधैर्यच्छमानाः । या वश्शर्म शशमानाय सन्ति । त्रिधातूनि दाशुषे यच्छताधि । अस्मभ्यन्तानि मरुतो वियन्त । रयिन्नो धत्त वृषणस्सुवीरम् । इमे तुरं मरुतो रामयन्ति । इमे सहस्सहस आ नमन्ति । इमे शसव्वँनुष्यतो नि पान्ति ।। 36 ।।
2.8.5.7
गुरुद्वेषो अररुषे दधन्ति । अरा इवेदचरमा अहेव । प्रप्र जायन्ते अकवा महोभिः । पृश्ञे प्रुत्रा उपमासो रभिष्ठाः । स्वया मत्या मरुतस्सं मिमिख्षुः । अनु ते दायि मह इन्द्रियाय । सत्रा ते विश्वमनु वृत्रहत्ये । अनु ख्षत्रमनु सहो यजत्र । इन्द्र देवेभिरनु ते नृषह्ये । य इन्द्र शुष्मो मघवन्ते अस्ति ।। 37 ।।
2.8.5.8
शिख्षा सखिभ्य पुरुहूत नृभ्यः । त्व हि दृढा मघवन्विचेताः । अपावृधि परिवृतिन्न राधः । इन्द्रो राजा जगतश्चर्‌षणीनाम् । अधिख्षमि विषुरूपय्यँदस्ति । ततो ददातु दाशुषे वसूनि । चोदद्राध उपस्तुतश्चिदर्वाक् । तमुष्टुहि यो अभिभूत्योजाः । वन्वन्नवात पुरुहूत इन्द्रः । अषाढमुग्र सहमानमाभिः ।। 38 ।।
2.8.5.9
गीर्भिर्वर्ध वृषभञ्चऱ्षणीनाम् । स्थूरस्य रायो बृहतो य ईशे । तमु ष्टवाम विदथेष्विन्द्रम् ।यो वायुना जयति गोमतीषु । प्र धृष्णुया नयति वस्यो अच्छ । आ ते शुष्मो वृषभ एतु पश्चात् ।ओत्तरादधरागा पुरस्तात् । आ विश्वतो अभिसमेत्वर्वाङ् । इन्द्र द्युम्न सुवर्वद्धेह्यस्मे ।। 39 ।।
2.8.5.0
वराहैर्विश्वहाऽजनिष्ट पूषोद्वरीवृजत्खादयो व पान्त्यस्त्याभिर्नव च ।। 5 ।।
2.8.6.1
आ देवो यातु सविता सुरत्नः । अन्तरिख्षप्रा वहमानो अश्वैः । हस्ते दधानो नर्या पुरूणि । निवेशयञ्च प्रसुवञ्च भूम । अभीवृतङ्कृशनैर्विश्वरूपम् । हिरण्यशम्यय्यँजतो बृहन्तम् । आस्थाद्रथ सविता चित्रभानुः । कृष्णा रजा सि तविषीन्दधानः । सघा नो देवस्सविता सवाय । आ साविषद्वसुपतिर्वसूनि ।। 40 ।।
2.8.6.2
विश्रयमाणो अमतिमुरूचीम् । मर्तभोजनमधरासतेन । विजनाञ्छ्यावाश्शितिपादो अख्यन्न् । रथ हिरण्यप्रउगव्वँहन्तः । शश्वद्दिशस्सवितुर्दैव्यस्य । उपस्थे विश्वा भुवनानि तस्थुः । वि सुपर्णो अन्तरिख्षाण्यख्यत् । गभीरवेपा असुरस्सुनीथः । क्वेदानी सूर्य कश्चिकेत । कतमान्द्या रश्मिरस्या ततान ।। 41 ।।
2.8.6.3
भगन्धियव्वाँजयन्त पुरन्धिम् । नराशसो ग्नास्पतिर्नो अव्यात् । आ ये वामस्य सङ्गथे रयीणाम् ।प्रिया देवस्य सवितुस्स्याम । आ नो विश्वे अस्क्रागमन्तु देवाः । मित्रो अर्यमा वरुणस्सजोषाः ।भुवन् यथा नो विश्वे वृधासः । करन्थ्सुषाहा विथुरन्न शवः । शन्नो देवा विश्वदेवा भवन्तु ।श सरस्वती सह धीभिरस्तु ।। 42 ।।
2.8.6.4
शमभिषाचश्शमु रातिषाचः । शन्नो दिव्या पार्थिवाश्शन्नो अप्याः । ये सवितुस्सत्यसवस्य विश्वे ।मित्रस्य व्रते वरुणस्य देवाः । ते सौभगँव्वीरवद्गोमदप्नः । दधातन द्रविणञ्चित्रमस्मे । अग्ने याहि दूत्यव्वाँरिषेण्यः । देवा अच्छा ब्रह्मकृता गणेन । सरस्वतीं मरुतो अश्विनापः । यख्षि देवान्रत्नधेयाय विश्वान् ।। 43 ।।
2.8.6.5
द्यौ पित पृथिवि मातरध्रुक् । अग्ने भ्रातर्वसवो मृडता नः । विश्व आदित्या अदिते सजोषाः । अस्मभ्य शर्म बहुलव्विँ यन्त । विश्वे देवाश्शृणुतेम हवं मे । ये अन्तरिख्षे य उप द्यवि ष्ठ । ये अग्निजिह्वा उत वा यजत्राः । आसद्यास्मिन्बर्हिषि मादयध्वम् । आ वां मित्रावरुणा हव्यजुष्टिम् । नमसा देवाववसाववृत्याम् ।। 44 ।।
2.8.6.6
अस्माकं ब्रह्म पृतनासु सह्या अस्माकम् । वृष्टिर्दिव्या सुपारा । युवव्वँस्त्राणि पीवसा वसाथे । युवोरच्छिद्रा मन्तवो ह सर्गाः । अवातिरतमनृतानि विश्वा । ऋतेन मित्रावरुणा सचेथे । तथ्सु वां मित्रावरुणा महित्वम् । ईर्मा तस्थुषीरहभिर्दुदुह्रे । विश्वा पिन्वथ स्वसरस्य धेनाः । अनु वामेक पविरा ववर्ति ।। 45 ।।
2.8.6.7
यद्बहिष्ठन्नाति विदे सुदानू । अच्छिद्र शर्म भुवनस्य गोपा । ततो नो मित्रावरुणाववीष्टम् । सिषासन्तो जी(जि?)गिवासस्स्याम । आ नो मित्रावरुणा हव्यदातिम् । घृतैर्गव्यूतिमुख्षतमिडाभिः । प्रति वामत्र वरमा जनाय । पृणीतमुद्नो दिव्यस्य चारोः । प्र बाहवा सिसृतञ्जीवसे नः । आ नो गव्यूतिमुख्षतङ्घृतेन ।। 46 ।।
2.8.6.8
आ नो जने श्रवयतय्युँवाना । श्रुतं मे मित्रावरुणा हवेमा । इमा रुद्राय स्थिरधन्वने गिरः । ख्षिप्रेषवे देवाय स्वधाम्ने । अषाढाय सहमानाय मीढुषे । तिग्मायुधाय भरता शृणोतन । त्वादत्तेभी रुद्र शन्तमेभिः । शत हिमा अशीय भेषजेभिः । व्यस्मद्द्वेषो वितरव्व्यँहः । व्यमीवाश्चातयस्वा विषूचीः ।। 47 ।।
2.8.6.9
अऱ्हन्बिभऱ्षि मा नस्तोके । आ ते पितर्मरुता सुम्नमेतु । मा नस्सूर्यस्य सन्दृशो युयोथाः ।अभि नो वीरो अर्वति ख्षमेत । प्र जायेमहि रुद्र प्रजाभिः । एवा बभ्रो वृषभ चेकितान । यथा देव न हृणीषे न हसि । हावनश्रूर्नो रुद्रेह बोधि । बृहद्वदेम विदथे सुवीराः । परि णो रुद्रस्य हेतिस्स्तुहि श्रुतम् । मीढुष्टमाऱ्हन्बिभऱ्षि । त्वमग्ने रुद्र आ वो राजानम् ।। 48 ।।
2.8.6.0
वसूनि ततानास्तु विश्वान् ववृत्याव्वँवर्ति घृतेन विषूचीश्श्रुतन्द्वे च ।। 6 ।।
2.8.7.1
सूर्यो देवीमुषस रोचमानामर्यः । न योषामभ्येति पश्चात् । यत्रा नरो देवयन्तो युगानि । वितन्वते प्रति भद्राय भद्रम् । भद्रा अश्वा हरितस्सूर्यस्य । चित्रा एदग्वा अनुमाद्यासः । नमस्यन्तो दिव आ पृष्ठमस्थुः । परि द्यावापृथिवी यन्ति सद्यः । तथ्सूर्यस्य देवत्वन्तन्महित्वम् । मध्या कर्तोर्वितत सञ्जभार ।। 49 ।।
2.8.7.2
यदेदयुक्त हरितस्सधस्थात् । आद्रात्री वासस्तनुते सिमस्मै । तन्मित्रस्य वरुणस्याभिचख्षे । सूर्यो रूपङ्कृणुते द्योरुपस्थे । अनन्तमन्यद्रुशदस्य पाजः । कृष्णमन्यद्धरितस्सं भरन्ति । अद्या देवा उदिता सूर्यस्य । निरहस पिपृतान्निरवद्यात् । तन्नो मित्रो वरुणो मामहन्ताम् । अदितिस्सिन्धु पृथिवी उत द्यौः ।। 50 ।।
2.8.7.3
दिवो रुक्म उरुचख्षा उदेति । दूरे अर्थस्तरणिर्भ्राजमानः । नूनञ्जनास्सूर्येण प्रसूताः । आयन्नर्थानि कृणवन्नपासि । शन्नो भव चख्षसा शन्नो अह्ना । शं भानुना श हिमा शङ्घृणेन । यथा शमस्मै शमसद्दुरोणे । तथ्सूर्य द्रविणन्धेहि चित्रम् । चित्रन्देवानामुदगादनीकम् । चख्षुर्मित्रस्य वरुणस्याग्नेः ।। 51 ।।
2.8.7.4
आप्रा द्यावापृथिवी अन्तरिख्षम् । सूर्य आत्मा जगतस्तस्थुषश्च । त्वष्टा दधत्तन्नस्तुरीपम् । त्वष्टा वीरं पिशङ्गरूपः । दशेमन्त्वष्टुर्जनयन्त गर्भम् । अतन्द्रासो युवतयो बिभर्त्रम् । तिग्मानीक स्वयशसञ्जनेषु । विरोचमानं परिषीन्नयन्ति । आविष्ट्यो वर्धते चारुरासु । जिह्मानामूर्ध्वस्वयशा उपस्थे ।। 52 ।।
2.8.7.5
उभे त्वष्टुर्बिभ्यतुर्जायमानात् । प्रतीची सिहं प्रतिजोषयेते । मित्रो जनान्प्र स मित्र । अयं मित्रोनमस्यस्सुशेवः । राजा सुक्षत्रो अजनिष्ट वेधाः । तस्य वय सुमतौ यज्ञियस्य । अपि भद्रे सौमनसे स्याम । अनमीवास इडया मदन्तः । मितज्मवो वरिमन्ना पृथिव्याः । आदित्यस्य व्रतमुपख्ष्यन्तः ।। 53 ।।
2.8.7.6
वयं मित्रस्य सुमतौ स्याम । मित्रन्न ई शिम्या गोषु गव्यवत् । स्वाधियो विदथे अफ्स्वजीजनन्न् । अरेजयता रोदसी पाजसा गिरा । प्रति प्रियय्यँजतञ्जनुषामवः । महा आदित्यो नमसोपसद्यः । यातयज्जनो गृणते सुशेवः । तस्मा एतत्पन्यतमाय जुष्टम् । अग्नौ मित्राय हविरा जुहोत । आ वा रथो रोदसी बद्बधानः ।। 54 ।।
2.8.7.7
हिरण्ययो वृषभिर्यात्वश्वैः । घृतवर्तनि पविभीरुचानः । इषाव्वोँढा नृपतिर्वाजिनीवान् । स पप्रथानो अभिपञ्च भूम । त्रिवन्धुरो मनसायातु युक्तः । विशो येन गच्छथो देवयन्तीः । कुत्रा चिद्याममश्विना दधाना । स्वश्वा यशसाऽऽयातमर्वाक् । दस्रा निधिं मधुमन्तं पिबाथः । वि वा रथो वध्वा यादमानः ।। 55 ।।
2.8.7.8
अन्तान्दिवो बाधते वर्तनिभ्याम् । युवोश्श्रियं परि योषावृणीत । सूरो दुहिता परितक्मियायाम् ।यद्देवयन्तमवथश्शचीभिः । परिघ्र सवां मनावाव्वँयोगाम् । यो हस्यवा रथिरावस्त उस्राः ।रथो युजान परियाति वर्तिः । तेन नश्शँय्योरुषसो व्युष्टौ । न्यश्विना वहतय्यँज्ञे अस्मिन्न् ।युवं भुज्युमवविद्ध समुद्रे ।। 56 ।।
2.8.7.9
उदूहथुरर्णसो अस्रिधानैः । पतत्रिभिरश्रमैरव्यथिभिः । दसनाभिरश्विना पारयन्ता । अग्नीषोमा यो अद्य वाम् । इदव्वँचस्सपर्यति । तस्मै धत्त सुवीर्यम् । गवां पोष स्वश्वियम् । यो अग्नीषोमा हविषा सपर्यात् । देवद्रीचा मनसा यो घृतेन । तस्य व्रत रख्षतं पातमहसः ।। 57 ।।
2.8.7.10
विशे जनाय महि शर्म यच्छतम् । अग्नीषोमा य आहुतिम् । यो वान्दाशाद्धविष्कृतिम् । स प्रजया सुवीर्यम् । विश्वमायुर्व्यश्ञवत् । अग्नीषोमा चेति तद्वीर्यव्वाँम् । यदमुष्णीतमवसं पणिङ्गोः । अवातिरतं प्रथयस्य शेषः । अविन्दतञ्ज्योतिरेकं बहुभ्यः । अग्नीषोमाविम सु मेऽग्नीषोमा हविष प्रस्थितस्य ।। 58 ।।
2.8.7.0
जभार द्यौरग्नेरुपस्थ उपख्ष्यन्तो बद्बधानो वध्वा यादमानस्समुद्रेऽहस प्रस्थितस्य ।। 7 ।।
2.8.8.1
अहमस्मि प्रथमजा ऋतस्य । पूर्वन्देवेभ्यो अमृतस्य नाभिः । यो मा ददाति स इदेवमावाः ।अहमन्नमन्ननदन्तमद्मि । पूर्वमग्नेरपि दहत्यन्नम् । यत्तौ हासाते अहमुत्तरेषु । व्यात्तमस्य पशवस्सुजम्भम् । पश्यन्ति धीराः प्रचरन्ति पाकाः । जहाम्यन्यन्न जहाम्यन्यम् । अहमन्नव्वँशमिच्चरामि ।। 59 ।।
2.8.8.2
समानमर्थं पर्येमि भुञ्जत् । को मामन्नं मनुष्यो दयेत । पराके अन्नन्निहितल्लोँक एतत् । विश्वैर्देवै पितृभिर्गुप्तमन्नम् । यदद्यते लुप्यते यत्परोप्यते । शततमी सा तनूर्मे बभूव । महान्तौ चरू सकृद्दुग्धेन पप्रौ । दिवञ्च पृश्ञि पृथिवीञ्च साकम् । तथ्संपिबन्तो न मिनन्ति वेधसः । नैतद्भूयो भवति नो कनीयः ।। 60 ।।
2.8.8.3
अन्नं प्राणमन्नमपानमाहुः । अन्नं मृत्युन्तमु जीवातुमाहुः । अन्नं ब्रह्माणो जरसव्वँदन्ति । अन्नमाहु प्रजननं प्रजानाम् । मोघमन्नव्विँन्दते अप्रचेताः । सत्यं ब्रवीमि वध इथ्स तस्य । नार्यमणं पुष्यति नो सखायम् । केवलाघो भवति केवलादी । अहं मेघस्स्तनयन्वऱ़्षन्नस्मि । मामदन्त्यहमद्म्यन्यान् ।। 61 ।।
2.8.8.4
अह सदमृतो भवामि । मदादित्या अधि सर्वे तपन्ति । देवीव्वाँचमजनयन्त यद्वाग्वदन्ती ।अनन्तामन्तादधि निर्मितां महीम् । यस्यान्देवा अदधुर्भोजनानि । एकाख्षरान्द्विपदा षट्पदाञ्च ।वाचन्देवा उप जीवन्ति विश्वे । वाचन्देवा उप जीवन्ति विश्वे । वाचङ्गन्धर्वा पशवो मनुष्याः ।वाचीमा विश्वा भुवनान्यर्पिता ।। 62 ।।
2.8.8.5
सा नो हवञ्जुषतामिन्द्रपत्नी । वागख्षरं प्रथमजा ऋतस्य । वेदानां माताऽमृतस्य नाभिः । सा नो जुषाणोप यज्ञमागात् । अवन्ती देवी सुहवा मे अस्तु । यामृषयो मन्त्रकृतो मनीषिणः । अन्वैच्छन्देवास्तपसा श्रमेण । तान्देवीव्वाँच हविषा यजामहे । सा नो दधातु सुकृतस्य लोके । चत्वारि वाक्परिमिता पदानि ।। 63 ।।
2.8.8.6
तानि विदुर्ब्राह्मणा ये मनीषिणः । गुहा त्रीणि निहिता नेङ्गयन्ति । तुरीयव्वाँचो मनुष्या वदन्ति ।श्रद्धयाऽग्निस्समिध्यते । श्रद्धया विन्दते हविः । श्रद्धां भगस्य मूर्धनि । वचसा वेदयामसि ।प्रिय श्रद्धे ददतः । प्रिय श्रद्धे दिदासतः । प्रियं भोजेषु यज्वसु ।। 64 ।।
2.8.8.7
इदं म उदितङ्कृधि । यथा देवा असुरेषु । श्रद्धामुग्रेषु चक्रिरे । एवं भोजेषु यज्वसु । अस्माकमुदितङ्कृधि । श्रद्धान्देवा यजमानाः । वायुगोपा उपासते । श्रद्धा हृदय्ययाऽऽकूत्या । श्रद्धया हूयते हविः । श्रद्धां प्रातऱ्हवामहे ।। 65 ।।
2.8.8.8
श्रद्धां मध्यन्दिनं परि । श्रद्धा सूर्यस्य निम्रुचि । श्रद्धे श्रद्धापयेह मा । श्रद्धा देवानधि वस्ते । श्रद्धा विश्वमिदञ्जगत् । श्रद्धाङ्कामस्य मातरम् । हविषा वर्धयामसि । ब्रह्म जज्ञानं प्रथमं पुरस्तात् । वि सीमतस्सुरुचो वेन आवः । स बुध्निया उप मा अस्य विष्ठाः ।। 66 ।।
2.8.8.9
सतश्च योनिमसतश्च विवः । पिता विराजामृषभो रयीणाम् । अन्तरिख्षव्विँश्वरूप आविवेश ।तमर्कैरभ्यर्चन्ति वथ्सम् । ब्रह्म सन्तं ब्रह्मणा वर्धयन्तः । ब्रह्म देवानजनयत् । ब्रह्म विश्वमिदञ्जगत् । ब्रह्मणः ख्षत्रन्निर्मितम् । ब्रह्म ब्राह्मण आत्मना । अन्तरस्मिन्निमे लोकाः ।। 67 ।।
2.8.8.10
अन्तर्विश्वमिदञ्जगत् । ब्रह्मैव भूतानाञ्ज्येष्ठम् । तेन कोऽऱ्हति स्पर्धितुम् । ब्रह्मन्देवास्त्रयस्त्रिशत् । ब्रह्मन्निन्द्रप्रजापती । ब्रह्मन् ह विश्वा भूतानि । नावीवान्तस्समाहिता । चतस्र आशा प्रचरन्त्वग्नयः । इमन्नो यज्ञन्नयतु प्रजानन्न् । घृतं पिन्वन्नजर सुवीरम् ।। 68 ।।
2.8.8.12
ब्रह्म समिद्भवत्याहुतीनाम् । आ गावो अग्मन्नुत भद्रमक्रन्न् । सीदन्तु गोष्ठे रणयन्त्वस्मे ।प्रजावती पुरुरूपा इह स्युः । इन्द्राय पूर्वीरुषसो दुहानाः । इन्द्रो यज्वने पृणते च शिख्षति । उपेद्ददाति न स्वं मुषायति । भूयोभूयो रयमिदस्य वर्धयन्न् । अभिन्ने खिल्ले नि दधाति देवयुम् । न ता नशन्ति न ता अर्वा ।। 69 ।।
2.8.8.13
गावो भगो गाव इन्द्रो मे अच्छात् । गावस्सोमस्य प्रथमस्य भख्षः । इमा या गावस्सजनास इन्द्रः । इच्छामीद्धृदा मनसा चिदिन्द्रम् । यूयङ्गावो मेदयथा कृशञ्चित् । अश्लीलञ्चित्कृणुथा सुप्रतीकम् । भद्रङ्गृहङ्कृणुथ भद्रवाचः । बृहद्वो वय उच्यते सभासु । प्रजावतीस्सूयवस रिशन्तीः ।शुद्धा अपस्सुप्रपाणे पिबन्तीः । मा वस्स्तेन ईशत माऽघशसः । परि वो हेती रुद्रस्य वृञ्ज्यात् ।उपेदमुपपर्चनम् । आसु गोषूपपृच्यताम् । उपऱ्षभस्य रेतसि । उपेन्द्र तव वीर्ये ।। 70 ।।
2.8.8.0
चरामि कनीयोऽन्यानर्पिता पदानि यज्वसु हवामहे विष्ठा लोकास्सुवीरमर्वा पिबन्तीष्षट्च ।। 8 ।।
2.8.9.1
ता सूर्याचन्द्रमसा विश्वभृत्तमा महत् । तेजो वसुमद्राजतो दिवि । सामात्माना चरतस्सामचारिणा ।ययोर्व्रतन्न ममे जातु देवयोः । उभावन्तौ परि यात अर्म्या । दिवो न रश्मी स्तनुतो व्यर्णवे ।उभा भुवन्ती भुवना कविक्रतू । सूर्या न चन्द्रा चरतो हतामती । पती द्युमद्विश्वविदा उभा दिवः ।सूर्या उभा चन्द्रमसा विचख्षणा ।। 71 ।।
2.8.9.2
विश्ववारा वरिवोभा वरेण्या । ता नोऽवतं मतिमन्ता महिव्रता । विश्ववपरी प्रतरणा तरन्ता । सुवर्विदा दृशये भूरिरश्मी । सूर्या हि चन्द्रा वसु त्वेषदर्शता । मनस्विनोभानुचरतोनु सन्दिवम् । अस्य श्रवो नद्यस्सप्त बिभ्रति । द्यावा ख्षामा पृथिवी दऱ्शतव्वँपुः । अस्मे सूर्याचन्द्रमसाऽभिचख्षे । श्रद्धेकमिन्द्र चरतो विचर्तुरम् ।। 72 ।।
2.8.9.3
पूर्वापरञ्चरतो माययैतौ । शिशू क्रीडन्तौ परि यातो अध्वरम् । विश्वान्यन्यो भुवनाऽभि चष्टे । ऋतूनन्यो विदधज्जायते पुनः । हिरण्यवर्णाश्शुचय पावका यासा राजा । यासान्देवाश्शिवेन मा चख्षुषा पश्यत । आपो भद्रा आदित्पश्यामि । नासदासीन्नो सदासीत्तदानीम् । नासीद्रजो नो व्योमा परो यत् । किमावरीवः कुह कस्य शर्मन्न् ।। 73 ।।
2.8.9.4
अम्भ किमासीद्गहनङ्गभीरम् । न मृत्युरमृतन्तऱ्हि न । रात्रिया अह्न आसीत्प्रकेतः । आनीदवात स्वधया तदेकम् । तस्माद्धान्यन्न पर किञ्चनास । तम आसीत्तमसा गूढमग्रे प्रकेतम् । सलिल सर्वमा इदम् । तुच्छेनाभ्वपिहितय्यँदासीत् । तमसस्तन्महिना जायतैकम् । कामस्तदग्रे समवर्तताधि ।। 74 ।।
2.8.9.5
मनसो रेत प्रथमय्यँदासीत् । सतो बन्धुमसति निरविन्दन्न् । हृदि प्रतीष्या कवयो मनीषा । तिरश्चीनो विततो रश्मिरेषाम् । अधस्स्विदासी ३ दुपरि स्विदासी ३ त् । रेतोधा आसन्महिमान आसन्न् । स्वधा अवस्तात्प्रयति परस्तात् । को अद्धा वेद क इह प्र वोचत् । कुत आजाता कुत इयव्विँसृष्टिः । अर्वाग्देवा अस्य विसर्जनाय ।। 75 ।।
2.8.9.6
अथा को वेद यत आबभूव । इयव्विँसृष्टिर्यत आबभूव । यदि वा दधे यदि वा न । यो अस्याध्यख्ष परमे व्योमन्न् । सो अङ्ग वेद यदि वा न वेद । किस्विद्वनङ्क उ स वृख्ष आसीत् । यतो द्यावापृथिवी निष्टतख्षुः । मनीषिणो मनसा पृच्छतेदुतत् । यदध्यतिष्ठद्भुवनानि धारयन्न् । ब्रह्म वनं ब्रह्म स वृख्ष आसीत् ।। 76 ।।
2.8.9.7
यतो द्यावापृथिवी निष्टतख्षुः । मनीषिणो मनसा विब्रवीमि वः । ब्रह्माध्यतिष्ठद्भुवनानि धारयन्न् । प्रातरग्निं प्रातरिन्द्र हवामहे । प्रातर्मित्रावरुणा प्रातरश्विना । प्रातर्भगं पूषणं ब्रह्मणस्पतिम् । प्रातस्सोममुत रुद्र हुवेम । प्रातर्जितं भगमुग्र हुवेम । वयं पुत्रमदितेर्यो विधर्ता । आध्रश्चिद्यं मन्यमानस्तुरश्चित् ।। 77 ।।
2.8.9.8
राजा चिद्यं भगं भख्षीत्याह । भग प्रणेतर्भग सत्यराधः । भगेमान्धियमुदव ददन्नः । भग प्र णो जनय गोभिरश्वैः । भग प्र नृभिर्नृवन्तस्स्याम । उतेदानीं भगवन्तस्स्याम । उत प्रपित्व उत मध्ये अह्नाम् । उतोदिता मघवन्थ्सूर्यस्य । वयन्देवाना सुमतौ स्याम । भग एव भगवा अस्तु देवाः ।। 78 ।।
2.8.9.9
तेन वयं भगवन्तः स्याम । तन्त्वा भग सर्व इज्जोहवीमि । स नो भग पुरएता भवेह । समध्वरायोषसो नमन्त । दधिक्रावेव शुचये पदाय । अर्वाचीनव्वँसुविदं भगन्नः ।रथमिवाश्वा वाजिन आवहन्तु । अश्वावतीर्गोमतीर्न उषासः । वीरवतीस्सदमुच्छन्तु भद्राः ।घृतन्दुहाना विश्वत प्रपीनाः । यूयं पात स्वस्तिभिस्सदा नः ।। 79 ।।
2.8.9.0
विचख्षणा विचर्तुर शर्मन्नधि विसर्जनाय ब्रह्म वनं ब्रह्म स वृख्ष आसीत्तुरश्चिद्देवा प्रपीना एकञ्च ।। 9 ।।
2.8.0.0
पीवोन्नान्ते शुक्रासस्सोमो धेनुमिन्द्रस्तरस्वाञ्छुचिमा देवो यातु सूर्यो देवीमहमस्मि ता सूर्याचन्द्रमसा नव ।।9।। पीवोन्नामग्ने त्वं पारयानाधृष्यश्शुचिन्नु विश्रयमाणो दिवो रुक्मोऽन्नं प्राणमन्नन्ता सूर्याचन्द्रमसा नवसप्ततिः ।।79 ।। पीवोन्नाय्यूँयं पात स्वस्तिभिस्सदा नः ।। हरिः ओम् ।। श्रीकृष्णार्पणमस्तु ।। कृष्णयजुर्ब्राह्मणे द्वितीयाष्टके अष्टम प्रपाठकः द्वितीयाष्टकञ्च समाप्तम् ।