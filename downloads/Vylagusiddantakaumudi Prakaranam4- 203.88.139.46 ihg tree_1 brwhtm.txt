4.0
अथ ण्यन्तप्रक्रिया 

701 स्वतन्त्रः कर्ता 1 । 4 । 54 ।। 
क्रियायां स्वातन्त्र्येण विवक्षितोऽर्थः कर्ता स्यात् ।। 
702 तत्प्रयोजको हेतुश्च 1 । 4 । 55 ।। 
कर्तुः प्रयोजको हेतुसंज्ञः कर्तृसंज्ञश्च स्यात् ।। 
703 हेतुमति च 3 । 1 । 26 ।।
प्रयोजकव्यापारे प्रेषणादौ वाच्ये धातोर्णिच् स्यात् । भवन्तं प्रेरयति भावयति ।। 
704 ओः पुयण्ज्यपरे 7 । 4 । 80।।
सनि परे यदङ्गं तदवयवाभ्यासोकारस्य इत्स्यात् पवर्गयण्जकारेष्ववर्णपरेषु परतः ।। अबीभवत् ।। ष्ठा गतिनिवृत्तौ ।।
 705 अर्तिह्रीव्लीरीक्नूयीक्ष्माय्यातां पुङ् णौ 7 । 3 । 36 ।। 
स्थापयति ।। 
706 तिष्ठतेरित् 7 । 4 । 5 ।।
उपधाया इदादेशः स्याच्चङ्परे णौ । अतिष्ठिपत् ।। घट चेष्टायाम् ।। 
707 मितां ह्रस्वः 6 । 4 । 92 ।।
घटादीनां ज्ञपादीनां चोपधाया ह्रस्वः स्याण्णौ । घटयति ।। ज्ञप ज्ञाने ज्ञापने च ।। ज्ञपयति । अजिज्ञपत् ।। 

इति ण्यन्तप्रक्रिया

अथ सन्नन्तप्रक्रिया

 708 धातोः कर्मणः समानकर्तृकादिच्छायां वा 3 । 1 । 7 ।।
इषिकर्मण इषिणैककर्तृकाध्दात्ाोः सन्प्रत्ययो वा स्यादिच्छायाम् ।। पठ व्यक्तायां वाचि ।। 
709 सन्यङोः 6 । 1 । 9 ।।
सन्नन्तस्य यङन्तस्य च धातोरनभ्यासस्य प्रथमस्यैकाचो द्वे स्तोऽजादेस्तु द्वितीयस्य । सन्यतः । पठितुमिच्छति पिपठिषति । कर्मणः किम् ? गमनेनेच्छति । समान कर्तृकात् किम् ? शिष्याः पठन्त्वितीच्छति गुरुः । वा ग्रहणाद्वाक्यमपि ।। लुङ्सनोर्घस्ऌ ।। 
710 सः स्यार्धधातुके 7 । 4 । 49 ।।
सस्य तः स्यात्सादावार्धधातुके । अत्तुमिच्छति जिघत्सति । एकाच इति नेट् ।। 
711 अज्झनगमां सनि 6 । 4 । 16 ।।
अजन्तानां हन्तेरजादेशगमेश्च दीर्घो झलादौ सनि ।। 
712 इको झल् 1 । 2 । 9 ।। 
इगन्ताज्झलादिः सन् कित् स्यात् । ॠत इध्दातोः । कर्तुमिच्छति चिकीर्षति ।। 
713 सनि ग्रहगुहोश्च 7 । 2 । 12 ।। 
ग्रहेर्गुहेरुगन्ताच्च सन इण् न स्यात् । बुभूषति ।।

इति सन्नन्तप्रक्रिया ।।

अथ यङन्तप्रक्रिया 

714 धातोरेकाचो हलादेः क्रियासमभिहारे यङ् 3 । 1 । 22 ।। 
पौनःपुन्ये भृशार्थे च द्योत्ये धातोरेकाचो हलादेर्यङ् स्यात् ।। 
715 गुणो यङ्लुकोः 7 । 4 । 82 ।। 
अभ्यासस्य गुणो यङि यङ्लुकि च परतः । ङिदन्तत्वादात्मनेपदम् । पुनः पुनरतिशयेन वा भवति बोभूयते । बोभूयाञ्चक्रे । अबोभूयिष्ट ।। 
716 नित्यं कौटिल्ये गतौ 3 । 1 । 23 ।।
गत्यर्थात्कौटिल्य एव यङ् स्यान्न तु क्रियासमभिहारे ।। 
717 दीर्घोऽकितः 7 । 4 । 83 ।। 
अकितोऽभ्यासस्य दीर्घो यङयङ्लुकोः । कुटिलं व्रजति वाव्रज्यते ।। 
718 यस्य हलः 6 । 4 । 49 ।। 
यस्येति संघातग्रहणम् । हलः परस्य यशब्दस्य लोप आर्धधातुके । आदेः परस्य । अतो लोपः । वाव्रजाञ्चक्रे । वाव्रजिता ।। 
719 रीगृदुपधस्य च 7 । 4 । 90 ।। 
ऋदुपधस्य धातोरभ्यासस्य रीगागमो यङयङ्लुकोः । वरीवृत्यते । वरीवृताञ्चक्रे । वरीवर्तिता ।। 
720 क्षुभ्नादिषु च 8 । 4 । 39 ।। 
णत्वं न । नरीनृत्यते । जरीगृह्यते ।। 

इति यङन्त प्रक्रिया ।। 

अथ यङ्लुक् प्रक्रिया 

721 यङोऽचि च 2 । 4 । 74 ।।
यङोऽचि प्रत्यये लुक् स्यात्, चकारात्तं विनापि क्वचित् । अनैमित्तिकोऽय मन्तरङ्गत्वादादौ भवति । ततः प्रत्ययलक्षणेन यङन्तत्वादि्द्वत्वम् । अभ्यासकार्यम् । धातुत्वाल्लडादयः । शेषात्कर्तरीति परस्मैपदम् । चर्करीतं चेत्यदादौ पाठाच्छपो लुक् ।। 
722 यङो वा 7 । 3 । 94 ।। 
यङ्लुगन्तात्परस्य हलादेः पितः सार्वधातुकस्येड् वा स्यात् । भूसुवोरिति गुणनिषेधो यङ्लुकि भाषायां न, बोभोतु, तेतिक्ते इति छन्दसि निपातनात् । बोभवीति, बोभोति । बोभूतः । अदभ्यस्तात् । बोभुवति । बोभवाञ्चकार, बोभवामास । बोभविता । बोभविष्यति । बोभवीतु, बोभोतु, बोभूतात् । बोभूताम् । बोभुवतु । बोभूहि । बोभवानि । अबोभवीत्, अबोभोत् । अबोभूताम् । अबोभवुः । बोभूयात् । बोभूयाताम् । बोभूयुः । बोभूयात् । बोभूयास्ताम् । बोभूयासुः । गातिस्थेति सिचो लुक् । यङो वेतीट्पक्षे गुणं बाधित्वा नित्यत्वाद्वुक् । अबोभूवीत्, अबोभोत् । अबोभूताम् । अबोभूवुः । अबोभविष्यत् ।। 

इति यङ्लुक् प्रक्रिया ।।

अथ नामधातवः 

723 सुप आत्मनः क्यच् 3 । 1 । 8 ।।
इषिकर्मण एषितुः संबन्धिनः सुबन्तादिच्छायामर्थे क्यच् प्रत्ययो वा स्यात् ।।
724 सुपो धातुप्रातिपदिकयोः 2 । 4 । 71 ।।
एतयोरवयवस्य सुपो लुक् ।।
725 क्यचि च 7 । 4 । 33 ।। 
अवर्णस्य ईः । आत्मनः पुत्रमिच्छति पुत्रीयति ।।
726 नः क्ये 1 । 4 । 15 ।। 
    क्यचि क्यङि च नान्तमेव पदं नान्यत् । नलोपः । राजीयति । नान्तमेवेति किम्? वाच्यति । हलि च । गीर्यति । पूर्यति । धातोरित्येव । नेह - दिवमिच्छति दिव्यति ।।
727 क्यस्य विभाषा 6। 4 । 50 ।।
हलः परयोः क्यच्क्यङोर्लोपो वार्धधातुके । आदेः परस्य । अतो लोपः । तस्य स्थानिवत्त्वाल्लघूपधगुण्ाो न । समिधिता, समिध्यिता ।। 
728 काम्यच्च 3 । 1 । 9 ।।
उक्तविषये काम्यच् स्यात् । पुत्रमात्मन इच्छति पुत्रकाम्यति । पुत्रकाम्यिता ।।
729 उपमानादाचारे 3 । 1 । 10 ।।
उपमानात्कर्मणः सुबन्तादाचारेऽर्थे क्यच् । पुत्रमिवाचरति पुत्रीयति छात्रम् । विष्णूयति द्विजम् ।। (सर्वप्रातिपदिकेभ्यः क्विब्वा वक्तव्यः) । अतो गुणे । कृष्ण इवाचरति कृष्णति । स्व इवाचरति स्वति । सस्वौ ।।
730 अनुनासिकस्य क्विझलोः क्ङिति 6 । 4 । 15 ।। 
अनुनासिकान्तस्योपधाया दीर्घः स्यात्क्वौ झलादौ च क्ङिति । इदमिवाचरति इदामति । राजेव राजानति । पन्था इव पथीनति ।।
731 कष्टाय क्रमणे 3 । 1 । 14 ।।
चतर्ुथ्यन्तात् कष्टशब्दादुत्साहेऽर्थे क्यङ् स्यात् । कष्टाय क्रमते कष्टायते । पापं कर्तुमुत्सहत इत्यर्थः ।।
732 शब्दवैरकलहाभ्रकण्वमेघेभ्यः करणे 3 । 1 । 17 ।।
एभ्यः कर्मभ्यः करोत्यर्थे क्यङ् स्यात् । शब्दं करोति शब्दायते ।। (ग.सू) तत्करोति तदाचष्टे; इति णिच् ।। (ग.सू) प्रातिपदिकाध्दात्वर्थे बहुलमिष्ठवच्च । प्रातिपदिकाध्दात्वर्थे णिच् स्यात्, इष्ठे यथा प्रातिपदिकस्य पुंवद्भाव-रभाव-टिलोप- विन्मतुब्लोप-यणादिलोप-प्रस्थस्फाद्यादेश-भसंज्ञास्तद्वण्णावपि स्युः । इत्यल्लोपः । घटं करोत्याचष्टे वा घटयति ।। 

इति नामधातवः 

अथ कण्ड्वादयः ।। 

733 कण्ड्वादिभ्यो यक् 3 । 1 । 27 ।।
एभ्यो धातुभ्यो नित्यं यक् स्यात्स्वार्थे । कण्डूञ् गात्रविघर्षणे ।। 1 ।। कण्डूयति । कण्डूयत इत्यादि ।। 

इति कण्ड्वादयः ।। 

अथात्मनेपदप्रक्रिया 

734 कर्तरि कर्मव्यतिहारे 1 । 3 । 14 ।।
क्रियाविनिमये द्योत्ये कर्तर्यात्मनेपदम् । व्यतिलुनीते । अन्यस्य योग्यं लवनं करोतीत्यर्थः ।।
735 न गतिहिंसार्थेभ्यः 1 । 3 । 15 ।।
व्यतिगच्छन्ति । व्यतिघ्नन्ति ।।
736 नेर्विशः 1 । 3 । 17 ।। 
निविशते ।।
737 परिव्यवेभ्यः क्रियः 1 । 3 । 18 ।।
परिक्रीणीते । विक्रीणीते । अवक्रीणीते ।।
738 विपराभ्यां जेः 1 । 3 । 19 ।। 
विजयते । पराजयते ।।
739 समवप्रविभ्यः स्थः 1 । 3 । 19 ।।
संतिष्ठते । अवतिष्ठते । प्रतिष्ठते । वितिष्ठते ।।
740 अपह्नवे ज्ञः 1 । 3 । 44 ।। 
शतमपजानीते । अपलपतीत्यर्थः ।। 
741 अकर्मकाच्च  1 । 3 । 45 ।। 
सर्पिषो जानीते । सर्पिषोपायेन प्रवर्तत इत्यर्थः ।।
742 उदश्चरः सकर्मकात् 1 । 3 । 53 ।। 
धर्ममुच्चरते । उल्लङ्घ्य गच्छतीत्यर्थः ।। 
743 समस्तृतीयायुक्तात् 1 । 3 । 54 ।। 
रथेन सञ्चरते ।। 
744 दाणश्च सा चेच्चतर्ुथ्यर्थे 1 । 3 । 55 ।। 
सम्पूर्वाद्दाणस्तृतीयान्तेन युक्तादुक्तं स्यात् तृतीया चेच्चतर्ुथ्यर्थे । दास्या संयच्छते कामी ।।
745 पूर्ववत्सनः 1 । 3 । 61 ।। 
सनः पूर्वो यो धातुस्तेन तुल्यं सन्नन्तादप्यात्मनेपदं स्यात् । एदिधिष्यते ।। 
746 हलन्ताच्च 1 । 2 । 10 ।। 
इक्समीपाध्दलः परो झलादिः सन् कित् । निविविक्षते ।।
747 गन्धनावक्षेपणसेवनसाहसिक्यप्रतियत्नप्रकथनोपयोगेषु कृञः 1 । 3 । 32 ।।
गन्धनं सूचनम् । उत्कुरुते । सूचयतीत्यर्थः । अवक्षेपणं भर्त्सनम् । श्येनो वर्तिकामुत्कुरुते । भर्त्सयतीत्यर्थः । हरिमुपकुरुते । सेवत इत्यर्थः । परदारान् प्रकुरुते । तेषु सहसा प्रवर्तते । एधोदकस्योपस्कुरुते । गुणमाधत्ते । कथाः प्रकुरुते । प्रकथयतीत्यर्थः । शतं प्रकुरुते । धर्मार्थं विनियुङ्क्ते । एषु किम् ? कटं करोति ।।
748 भुजोऽनवने 1 । 3 । 66 ।। 
ओदनं भुङ्क्ते । अनवने किम् ? महीं भुनक्ति ।। 

इत्यात्मनेपदप्रक्रिया ।। 

अथ परस्मैपदप्रक्रिया 

748 अनुपराभ्यां कृञः 1। 3 । 79 ।।
कर्तृगे च फले गन्धनादौ च परस्मैपदं स्यात् । अनुकरोति । पराकरोति ।।
749 अभिप्रत्यतिभ्यः क्षिपः 1 । 3 । 80 ।।
क्षिप प्रेरणे स्वरितेत् । अभिक्षिपति ।। 
750 प्राद्वहः 1 । 3 । 81 ।।
प्रवहति ।। 
751 परेर्मृषः 1 । 3 । 82 ।। 
परिमृष्यति ।। 
752 व्याङ्परिभ्यो रमः 1 । 3 । 83 ।।
रमु क्रीडायाम् ।। विरमति ।।
753 उपाच्च 1 । 3 । 84 ।।
यज्ञदत्तमुपरमति । उपरमयतीत्यर्थः । अन्तर्भावितण्यर्थोऽयम् ।। 

इति परस्मैपदप्रक्रिया ।। 
इति पदव्यवस्था ।। 

अथ भावकर्मप्रक्रिया 

754  भावकर्मणोः 1 । 3 । 13 ।। 
लस्यात्मनेपदम् ।।
755 सार्वधातुके यक् 3 । 1 । 67 ।।
धातोर्यक् भावकर्मवाचिनि सार्वधातुके । भावः क्रिया । सा च भावार्थकलकारेणानूद्यते । युष्मदस्मद्भ्यां सामानाधिकरण्याभावात्प्रथमः पुरुषः । तिङ्वाच्यक्रियाया अद्रव्य रूपत्वेन द्वित्वाद्यप्रतीतेर्न द्विवचनादि किंत्वेकवचनमेवोत्सर्गतः । त्वया मया अन्यैश्च भूयते । बभूवे ।।
756 स्यसिच्सीयुट्तासिषु भावकर्मणोरुपदेशेऽज्झनग्रहदृशां वा चिण्वदिट् च 6 । 4 । 62 ।। 
उपदेशे योऽच् तदन्तानां हनादीनां च चिणीवाङ्गकार्यं वा स्यात्स्यादिषु भावकर्मणोर्गम्यमानयोः स्यादीनामिडागमश्च । चिण्वद्भावपक्षेऽयमिट् । चिण्वद्भावाद् वृध्दिः । भाविता, भविता । भाविष्यते, भविष्यते । भूयताम् । अभूयत । भाविषीष्ट, भविषीष्ट ।। 
757 चिण् भावकर्मणोः 3 । 1 । 66 ।। 
च्लेश्चिण्स्याद्भावकर्मवाचिनि तशब्दे परे । अभावि । अभाविष्यत, अभविष्यत । अकर्मकोऽप्युपसर्गवशात्सकर्मकः । अनुभूयते आनन्दश्चैत्रेण त्वया मया च । अनुभूयेते । अनुभूयन्ते । त्वमनुभूयसे । अहमनुभूये । अन्वभावि । अन्वभाविषाताम्, अन्वभविषाताम् । णिलोपः । भाव्यते । भावयाञ्चक्रे, भावयाम्बभूवे, भावयामासे । चिण्वदिट् । आभीयत्वेना सिध्दत्वाण्णिलोपः । भाविता, भावयिता । भाविष्यते, भावयिष्यते । अभाव्यत । भाव्येत । भाविषीष्ट, भावयिषीष्ट । अभावि । अभाविषाताम्, अभावयिषाताम् ।। बुभूष्यते ।। अकृत्सार्वधातुकयोर्दीर्घः । स्तूयते विष्णुः । स्ताविता, स्तोता । स्ताविष्यते, स्तोष्यते । अस्तावि । अस्ताविषाताम्, अस्तोषाताम् ।। ऋ गतौ । गुणोऽर्तीति गुणः । अर्यते ।। स्मृ स्मरणे । स्मर्यते । सस्मरे । उपदेशग्रहणाच्चिण्वदिट् । आरिता, अर्ता । स्मारिता, स्मर्ता । अनिदितामिति नलोपः । त्रस्यते । इदितस्तु नन्द्यते । संप्रसारणम् । इज्यते ।।
758 तनोतेर्यकि 6 । 4 । 44 ।।
आकारोऽन्तादेशो वा स्यात् । तायते, तन्यते ।। 
759 तपोऽनुतापे च 3 । 1 । 65 ।। 
तपश्च्लेश्चिण् न स्यात् कर्मकर्तर्यनुतापे च । अन्वतप्त पापेन । घुमास्थेतीत्त्वम् । दीयते । धीयते । ददे ।।
760 आतो युक् चिण्कृतोः 7 । 3 । 33 ।।
आदन्तानां युगागमः स्याच्चिणि ञ्णिति कृति च । दायिता, दाता । दायिषीष्ट, दासीष्ट । अदायि । अदायिषाताम् ।। भज्यते ।।
761 भञ्जेश्च चिणि 6 । 4 । 33 ।।
नलोपो वा स्यात् । अभाजि, अभञ्जि ।। लभ्यते ।।
762 विभाषा चिण्णमुलोः 7 । 1 । 69 ।।
लभेर्नुमागमो वा स्यात् । अलम्भि, अलाभि ।। 

इति भावप्रक्रिया ।। 

अथ कर्मकर्तृप्रक्रिया 

यदा कर्मैव कर्तृत्वेन विवक्षितं तदा सकर्मकाणामप्यकर्मकत्वात्कर्तरि भावे च लकारः ।।
763 कर्मवत्कर्मणा तुल्यक्रियः 3 । 1 । 87 ।।
कर्मस्थया क्रियया तुल्यक्रियः कर्ता कर्मवत्स्यात् । कार्यातिदेशोऽयम् । तेन यगात्मनेपदचिण्वदिटः स्युः । पच्यते फलम् । भिद्यते काष्ठम् । अभेदि । भावे, भिद्यते काष्ठेन ।। 

इति कर्मकर्तृप्रक्रिया ।। 

अथ लकारार्थप्रक्रिया 

764 अभिज्ञावचने ऌट् 3 । 2 । 112 ।।
स्मृतिबोधिन्युपपदे भूतानद्यतने धातोर्ऌट् । लङोऽपवादः ।। वस निवासे ।। स्मरसि कृष्ण गोकुले वत्स्यामः । एवं बुध्यसे, चेतयसे, इत्यादिप्रयोगेऽपि ।।
765 न यदि 3 । 2 । 113 ।। 
यद्योगे उक्तं न । अभिजानासि कृष्ण यद्वने अभुञ्ज्महि ।।
766 लट् स्मे 3 । 2 । 118 ।।
लिटोऽपवादः । यजति स्म युधिष्ठिरः ।।
767 वर्तमानसमीप्ये वर्तमानवद्वा 3 । 3 । 131 ।। 
वर्तमाने ये प्रत्यया उक्तास्ते वर्तमानसामीप्ये भूते भविष्यति च वा स्युः । कदागतोऽसि । अयमागच्छामि, अयमागमं वा । कदा गमिष्यसि । एष गच्छामि, गमिष्यामि वा ।।
768 हेतुहेतुमतोर्लिङ् 3 । 3 । 156 ।।
वा स्यात् । कृष्णं नमेच्चेत्सुखं यायात् । कृष्णं नंस्यति चेत्सुखं यास्यति । (भविष्यत्येवेष्यते) । नेह । हन्तीति पलायते ।। विधिनिमन्त्रणेति लिङ् । विधिः प्रेरणं भृत्यादेर्निकृष्टस्य प्रवर्तनम् । यजेत ।। निमन्त्रणं नियोगकरणम्, आवश्यके श्राध्दभोजनादौ दौहित्रादेः प्रवर्तनम् । इह भुञ्जीत ।। आमन्त्रणं कामचारानुज्ञा । इहासीत ।। अधीष्टं सत्कारपूर्वको व्यापारः । पुत्रमध्यापयेद् भवान् ।। संप्रश्नः संप्रधारणम् । किं भो वेदमधीयीय उत तर्कम् ।। प्रार्थनं याच्ञा । भो भोजनं लभेय । एवं लोट् ।। 

इति लकारार्थप्रक्रिया ।।
इति तिङन्तं समाप्तम् ।। 
