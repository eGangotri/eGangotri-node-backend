8.1.1 अथ विशेषलक्षणम्।
8.1.2 यस्य लिङ्गमर्थसंयोगादभिधानवत्।
8.1.3 प्रव़ृत्तित्वादिष्टेः सोमे प्रवृत्तिः स्यात्।
8.1.4 लिङ्गदर्शनाच्च।
8.1.5 कृत्स्वविधानाद्वाऽपूर्वत्वम्।
8.1.6 स्त्रुगभिघारणाभावस्य च नित्यानुवादात्।
8.1.7 विधिरिति चेत्।
8.1.8 न वाक्यशेषत्वात्।
8.1.9 शङ्कतेचानुपोषणात्।
8.1.10 दर्शनमैष्टिकानां स्यात्।
8.1.11 इष्टिषु दर्शपूर्णमासयोः प्रवृत्तिः स्यात्।
8.1.12 पशौ च लिङ्गदर्शनात्।
8.1.13 दैक्षस्य चेतरेषु। 
8.1.14 ऐकादशिनेषु सौत्यस्य द्वैरशन्यस्य दर्शनात्।
8.1.15 तत्प्रवृत्तिर्गणेषु स्यात्प्रतिपशु यूपदर्शनात्।
8.1.16 अव्यक्तासु तु सोमस्य।
8.1.17 गणेषु द्वादशाहस्य।
8.1.18 गव्यस्य च तदादिषु।
8.1.19 निकायिनां च पूर्वस्योत्तरेषु प्रवृत्तिः स्यात्।
8.1.20 कर्मणस्त्वप्रवृत्तित्वात्फलनियमकर्तृ समुदायस्यानन्वयस्तद्बन्धनत्वात्।
8.1.21 प्रवृत्तौ चापि तादर्थ्यात्।
8.1.22 अश्रुतित्वाच्च।
8.1.23 गुणकामेष्वाश्रितत्वात्प्रवृत्तिः स्यात्।
8.1.24 निवृत्तिर्वा कर्मभेगात्।
8.1.25 अपि वाऽतद्विकारत्वात्क्रत्वर्थत्वात्प्रवृत्तिः स्यात्।
8.1.26 एककर्मणि विकत्पोऽविभागो हि चोदनैकत्वात्।
8.1.27 लिङ्गसाधारण्याद्विकल्पः स्यात्।
8.1.28 ऐकार्थ्याद्वा नियम्येत पूर्ववत्त्वाद्विकारो हि।
8.1.29 अश्रुतित्वान्नेति चेत्।
8.1.30 स्याल्लिङ्गभावात्।
8.1.31 तथा चान्यार्थदर्शनम्।
8.1.32 विप्रतिपत्तौ हविषा नियम्येत कर्मणस्तदुपाख्यत्वात्।
8.1.33 तेन च कर्मसंयोगात्।
8.1.34 गुणत्वेनदेवताश्रुतिः।
8.1.35 हिरण्यमाज्यधर्मस्तेजस्त्वात्।
8.1.36 धर्मानुग्रहाच्च।
8.1.37 औषधं वा विशदत्वात्।
8.1.38 चरुशब्दाच्च। 
8.1.39 तस्मिंश्च श्रपणश्रुतेः।
8.1.40 मधूदके द्रव्यसामान्यात्पयोविकारः स्यात्।
8.1.41 आज्यं वा वर्णसामान्यात्।
8.1.42 धर्मानुग्रहाच्च।
8.1.43 पूर्वस्य चाविशिष्टत्वात्।
8.2.1 वाजिने सोमपूर्वत्वं सौत्रामण्याञ्च ग्रहेषु ताच्छब्द्यात्।
8.2.2 अनुवषट्कारच्च।
8.2.3 समुपहूय भक्षणाच्च।
8.2.4 क्रयणश्रपणपुरोरुगुपयामग्रहणासादनवासोपनहनञ्च तद्वत्।
8.2.5 हविषा वा नियम्येत तद्विकारत्वात्।
8.2.6 प्रशंसा सोमशब्दः।
8.2.7 वचनानीतराणि।
8.2.8 व्यपदेशश्र्च तद्वत्।
8.2.9 पशुपुरोडाशस्य च लिङ्गदर्शनम्।
8.2.10 पशुः पुरोडाशविकारः स्याद्देवतासामान्यात्।
8.2.11 प्रोक्षणातच्च।
8.2.12 पर्य्यग्निकरणाच्च।
8.2.13 सान्नाय्यं वा तत्प्रभवत्वात्।
8.2.14 तस्य च पात्रदर्शनात्। 
8.2.15 दध्नः स्यान्मूर्त्तिसामान्यात्।
8.2.16 पयो वा कालसामान्यात्।
8.2.17 पश्र्वानन्तर्यात्।
8.2.18 द्रवत्वं चाविशिष्टम्।
8.2.19 आमिक्षोभयभाव्यत्वादुभयविकारः स्यात्।
8.2.20 एकं वा चोदनैकत्वात्।
8.2.21 दधिसंघातसामान्यात्।
8.2.22 पयो वा तत्प्रधानत्वाल्लोकवद्दध्नस्तदर्थत्वात्।
8.2.23 धर्म्मानुग्रहाच्च।
8.2.24 सत्रमहीनश्र्च द्वादशाहस्तस्योभयथा प्रवृत्तिरैककर्म्यात्।
8.2.25 अपि वा यजतिश्रुतेरहीनभूतप्रवृत्तिः स्यात्प्रकृत्या तुल्य शब्दत्वात्।
8.2.26 द्विरात्रादीनामेकादशरात्रादहीनत्वं यजतिचोदनात्।
8.2.27 त्रयोदशरात्रादिषु सत्रभूतस्तेष्वासनोपायिचोदनात्।
8.2.28 लिङ्गाच्च।
8.2.29 अन्यतरतोऽतिरात्रत्वात् पंचदशरात्रस्याहीनत्वं कुण्डगयिनामयनस्य च चद्भूतेष्वहूनत्वं कुण्डगयिनामयनस्य दर्शनात्।
8.2.30 अहीनवचनाच्च।
8.2.31 सत्रे वोपायिचोदनात्।
8.2.32 सत्रलिङ्गञ्चदर्शयति।
8.3.1 हविर्गणे परमुत्तरस्य देशसामान्यात्।
8.3.2 देवतया वा नियम्येतशब्दत्त्वादितरस्याश्रुतित्वात्।
8.3.3 गणचोदनायां यस्य लिङ्गं तदावृत्तिः प्रतीयेताग्नेयवत्।
8.3.4 नानाहानि वा संघातत्वात्प्रवृत्तिलिङ्गेन चोदनात्।
8.3.5 तथा चान्यार्थदर्शनम्।
8.3.6 कालाभ्यासेऽपि बादरिः कर्मभेदात्।
8.3.7 तदावृत्तिं तु जैमिनिरह्रामप्रत्यक्षसंख्यत्वात्।
8.3.8 संस्थागणेषु तदभ्यासः प्रतीयेत कृतलक्षणग्रहणात्।
8.3.9 अधिकाराद्वा प्रकृतिस्तस्तद्विशिष्टा स्यादभिधानस्य तन्निमित्तत्वात्।
8.3.10 गणादुपचयस्तत्प्रकृतित्वात्।
8.3.11 एकाहाद्वा तेषां समत्वात्स्यात्।
8.3.12 गायत्रीषु प्राकृतीनामवच्छेदः प्रकृत्त्याधिकारात्संख्या त्वादग्निष्टोमवदव्यतिरेकात्तदाख्यत्वम्।
8.3.13 तन्नित्यवच्च प्रथक्सतीषु तद्वचनम्।
8.3.14 न विंशतौ दशेति चेत्।
8.3.14 ऐकसंख्यमेव स्यात्।
8.3.16 गुणाद्वाद्रव्यशब्दः स्यादसर्वविषयत्वात्।
8.3.17 गोत्वच्च समन्वयः।
8.3.18 संख्यायाश्र्च शब्दत्वात्।
8.3.19 इतरस्याश्रुतित्वाच्च।
8.3.20 द्रव्यान्तरेऽनिवेशादुक्थ्यलोपैर्विशिष्टं स्यात्।
8.3.21 अशास्त्रलक्षमत्वाच्च।
8.3.22 उत्पत्तिनामधेयत्वाद्भतया पृथक्सतीषु स्यात्।
8.3.23 वचनमिति चेत्।
8.3.24 यावदुक्तम्।
8.3.25 अपूर्वे च विकल्पः स्याद्यदि संख्याविधानम्।
8.3.26 ऋग्गुणत्वान्नेति चेत्।
8.3.27 तथा पूर्ववति स्यात्।
8.3.28 गुणावेशश्च सर्वत्र।
8.3.29 निष्पन्नग्रहणान्नेति चेत्।
8.3.30 तथेहापिस्यात्।
8.3.31 यदि वाऽविशये नियमः प्रकृत्युपबन्धाच्छरेष्वपि प्रसिद्धः स्यात्।
8.3.32 द्रष्टः प्रयोग इतिचेत्।
8.3.33 तथा शरेष्वपि।
8.3.34 भत्तयेति चेत्।
8.3.35 तथेतरस्मिन्।
8.3.36 अर्थस्य चासमाप्तत्वान्न तासामेकदेशे स्यात्।
8.4.1 दर्विहोमो यज्ञाभिधानं होमसंयोगात्।
8.4.2 स लौकिकानां स्यात्कर्त्तुस्तदाख्यत्वात्।
8.4.3 सर्वेषां वा दर्शनाद्वास्तुहोमे।
8.4.4 जुहोतिचोदनानां वा तत्संयोगात्।
8.4.5 द्रव्योपदेशाद्वा गुणाभिधानं स्यात्।
8.4.6 न लौकिकानामाचारग्रहणत्वाच्छब्दवतां चान्यार्थविधानात्।
8.4.7 दर्शनाच्चान्यपात्रस्य।
8.4.8 तथाग्निहविषोः।
8.4.9 उक्तश्र्चार्थसम्बन्धः।
8.4.10 तस्मिन्सोमः प्रवर्त्तेताव्यक्तत्वात्।
8.4.11 न वा स्वाहाकारेण संयोगाद्वाषट्कारस्य च निर्देशात्तन्त्रेतेन विप्रतिषेधात्।
8.4.12 शब्दान्तरत्वात्।
8.4.13 लिङ्गदर्शनाच्च।
8.4.14 उत्तरार्थस्तु स्वाहाकारो यथा साप्तदश्यं तत्राविप्रतिषिद्धा पुनः प्रवृत्तिर्लिङ्गदर्शनात्पशुवत्।
8.4.15 अनुत्तरार्थोवाऽर्थवत्त्वादानर्थक्याद्धि प्राकृतस्योपरोधःस्यात्।
8.4.16 न प्रकृतावपीति चेत्।
8.4.17 उक्तं समवाये पारदौर्बल्यम्।
8.4.18 तच्चोदना वेष्टेः प्रवृत्तित्वाद्विधिः स्यात्।
8.4.19 शब्दसानर्थ्याच्च।
8.4.20 लिङ्गदर्शनाच्च।
8.4.21 तत्राभावस्य हेतुत्वाद्गुणार्थेस्याददर्शनम्।
8.4.22 विधिरिति चेत्।
8.4.23 न वाक्यशेषत्वाद्गुणार्थे च समाधानं नानात्वेनोपपद्यते।
8.4.24 येषां वाऽपरयोर्होमस्तेषां स्यादविरोधात्।
8.4.25 तत्रौषधानि चोद्यन्ते तानि स्थानेन गम्येरन्।
8.4.26 लिङ्गाद्वा शेषहोमयोः।
8.4.27 प्रतिपत्ति तु ते भवतस्तस्मादताद्विकारत्वम्।
8.4.18 सन्निपाते विरोधिनामप्रवृत्तिः प्रतीयेत विध्युत्पत्तिव्यवस्थानादर्थस्यापरिणेघत्वाद्वचनादतिदेशः स्यात्।