12.0
अथ सङ््ख्याविवक्षानिर्णयः 
12.1
	सङ्खयाप्रसङ्गादुद्देश्यविधेययोः सङ्खयाविवक्षाऽविवक्षे निरूपयति--

	लक्षयानुरोधात् सङ्खयायास्तन्त्रातन्त्रे मते यतः।
	पश्वेकत्वादिहेतूनामाश्रयणमनाकरम् ।। 57 ।।

	"ग्रहं समार्ष्टि" इत्यत्रोद्देशयग्रहगतमेकत्वमविवक्षितमितिवन्नास्माकमुद्देश्यविशेषणविवक्षानियमः, `धातोः' इत्येकत्वस्य विवक्षितत्वात्,
	उत्पद्येत समस्तेभ्यो धातुभ्यः प्रत्ययो यदि।
	तदा सर्वैर्विशिष्येत द्वन्द्वोत्पन्नसुबर्थवत् ।। इति ।।

	शब्दान्तराधिकरणे भट्टपादैरभिधानाच्च, "आर्द्धधातुकस्येड् वलादेः" (पाo सूo 7-2-35) इत्यत्रानुवाद्यार्द्धधातुकविशेषणस्य वलादित्वस्य विवक्षितत्वाच्च।
	एवम्-`पशुना यजेत' इतिवद् विधेयविशेषणं विवक्षितमित्यपि नियमो न, "रदाभ्यांनिष्ठातो नः पूर्वस्य च दः" (8-2-42) इत्यत्र नकारद्वयविधानानापत्तेः। तथाच `भिन्नः' इत्यत्र नकारद्वयलाभो न स्यात्। "आद् गुणः" (6-1-87) इत्यादावेकत्वविवक्षयैवोपपत्तौ "एकः पूर्वपरयोः" (6-1-84) इत्येकग्रहणवैयर्थ्यापत्तेश्चेति भावः। शब्दार्थस्तु-सङ्खयाया लक्षयानुरोधात्तन्त्राऽतन्त्रे यतो मते, अतः पश्वेकत्वाधिकरणोक्तहेतूनामाश्रयणं नास्मत्सिद्धान्तसिद्धमिति। आदिना ग्रहैकत्वसंग्रहः ।। 57 ।।
12.2
	ननु विधेयविशेषणविवक्षा आवश्यकी, अन्यथा `सुद्धयुपास्यः' इत्यादावनन्तयकाराद्यापत्तेः। `भिन्नः' इत्यत्र नकारद्वयवदन्येषामप्यापत्तेः। `एकः पूर्वपरयोः' इत्यत्रैकग्रहणञ्च स्थानिभेदादादेशभेदवारणायेत्यभिप्रेत्याह--
	विधेये भेदकं तन्त्रमन्यतो नियमो नहि।
	ग्रहैकत्वादिहेतूनामाश्रयणमनाकरम् ।। 58 ।।

	भेदकम्=विशेषणम्। तन्त्रम्=बिवक्षितम्। विधेयविशेषणं विवक्षितमित्यस्तु, तथाप्यन्यतः- अनुवाद्यस्य नियमो नहि। क्वचित् तन्त्रम्, क्वचिन्नेत्यर्थः। ग्रहैकत्वादौ यो हेतुर्वायभेदादिस्तस्यात्राश्रयणमनाकरम्। एकत्वविशिष्टं धातुम्, वलादित्वविशिष्टमार्द्धधातुकञ्चोद्दिस्य प्रत्ययेडागमादेर्विधिसम्भवादिति भावः ।। 58 ।।
12.3
	नन्वेवम् `भिन्नः' इत्यत्र नकारद्वयलाभो न स्यादित्यत आह-

	रदाभ्यां वाक्यभेदेन नकारद्वयलाभतः।
	क्षतिर्नैवास्ति तन्त्रत्वे विधेये भेदकस्य तु ।। 59 ।।

	चकारसूचितम्-निष्ठातस्य नः, पूर्वस्य दकारस्य च न इति वाक्यभेदमादाय नकारद्वयलाभ इत्यर्थः ।। 59 ।।
12.0
	इति वैयाकरणभूषणसारे सङ्खयाविवक्षानिर्णयः ।। 12 ।।
