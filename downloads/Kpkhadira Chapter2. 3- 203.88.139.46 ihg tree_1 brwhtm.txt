 तृतीय खण्ड

------------

जननाज्जयोत्स्ने तृतीये तृतीयायां प्रात स्नाप्य कुमारमस्तमिते शान्तासु दिक्षु पिता चन््ध्रमासमुपतिष्ठेत्‌ प्राञ्जलि ।।२.३.१।।

मातु पितुर्वा रुच्या यदाकदाचित्‌ शिशोर्निष्क्रमणे प्राप्ते तदुपक्रमनियमोऽयम्‌। दैवान्मानुषाद्वा हेतो निष्क्रमणे कृतेऽपि संस्कारार्थमस्मिन्‌ काले कुर्यादेव । एवमुत्तरत्रापि । कालात्यये तुक्त एव न्याय सर्वेषु संस्कारेषु । ज्योत्स्ना चन्द्रप्रभा तद्योगात्‌ पूर्वपक्षो ज्योत्स्न । जननादूर्ध्वं ये ज्योत्स्ना तेषां तृतीये तृतीयायां तिथावित्यर्थ । यदि पूर्वपक्षे जननं स्यात्‌ नासौ गणयितव्य । कृत्स्नस्य जननादूर्ध्वत्वाभावात्‌ । तथा च मनु- ’चतुर्थे मासि कर्तव्यं शिशोर्निष्क्रमणं गृहात्‌’इति । उपस्थानकाले तृतीयानियम । शान्तासु उपरतादित्यरश्मिषु दिक्षूपतिष्ठेदिति दर्भेषु तिष्ठेत्‌ चन्द्राभिमुखो वक्ष्यमाणप्रकारेण कुमारमादाय मन्त्रैश्चन्द्रमसमभिदध्यादित्यर्थ ।।२.३.१।।

शुचिनाऽऽच्छाद्य माता प्रयच्छेदुदक्छिरसम्‌ ।।२.३.२।।

वस्त्रेणाच्छाद्य दक्षिणत स्थित्वा कुमारं पित्रे प्रयच्छेत्‌ ।।२.३.२।।

अनुपूर्वं गत्वोत्तरतस्तिष्ठेत्‌ ।।२.३.३।।

पूर्वशब्दो दिग्वाची । अनु पृष्टं गत्वा पितुरुत्तरत प्रत्यङ्‌मुखी दर्भेषु तिष्ठेन्माता ।।३.२.३।।

यत्ते सुसीम इति तिसृभिरुपस्थायोदञ्चं मात्रे प्रदाय यदद इत्यपामञ्जलिमवसिञ्चेत्‌ ।।२.३.४।।

उदञ्चं उदक्छिरसम्‌ । प्रातकाले पात्रेण पूर्णं गृहीता आप स्युस्ताभिर्दर्भेषु दक्षिणतस्तिष्ठन्‌ ब्राह्मणोऽञ्जलिं पूरयेत्‌, ते भूमाववसिञ्चेत्‌ ।।२.३.४।।

द्विस्तूष्णीम्‌ ।।२.३.५।।

अमन्त्रकं द्विरवसिञ्चेत्‌ ।।२.३.५।।

जननादूर्ध्वं दशरात्राच्छतरात्रात्संवत्सराद्वा नाम कुर्यात्‌ ।।२.३.६।।

जननादिवसादूर्ध्वं यो दशरात्र तस्मादूर्ध्वं यदहस्तस्मिन्नित्यर्थ । द्वादशेऽहनीति यावत्‌ । एवमुत्तरयो पक्षयो । नात्रोदगयनपूर्वपक्षादर, क्वचित्सम्भवस्यनियतत्वात्‌ । असम्भवेऽपि न तद्वशेन कालविनिवेश, वैरूप्यप्रसङ्‌गात्‌ ।।२.३.६।।

स्नाप्य कुमारं करिष्यत उपविष्टस्य शुचिनाऽऽच्छाद्य माता प्रयच्छेदुदक्छिरसम्‌ ।।२.३.७।।

होमारम्भात्पूर्वं दर्भेषुपविष्टस्य शुचिना वस्त्रेणाच्छाद्य दक्षिणत उपविश्य प्रयच्छेत्‌ ।।२.३.७।।

अनुपृष्ठं गत्वोत्तरत उपविशेत्‌ ।।२.३.८।।

दर्भेषु माता ।।२.३.८।।

हुत्वा कोसीति तस्य मुख्यान्‌ प्राणनभिमृशेत्‌ ।।२.३.९।।

उदक्छिरसं कुमारं स्वाङ्‌के धारयन्‌ प्रपदान्तं कृत्वा द्विस्तिसृभिर्व्याहृतिभिर्हुत्वा कुमारस्य चक्षुषी श्रोत्रे

नासिके चाभिमृशेत्‌ ।।२.३.९।।

असाविति नाम कुर्यात्तदेव मन्त्रान्ते ।।२.३.१०।।

यत्सोष्यन्तीहोमे तदेव । परिददातु विष्णुशर्मन्नितिवत्‌ कुर्यात्‌ । मन्त्रान्तेऽसौशब्दे न मध्ये

।।२.३.१०।।

मात्रे ।।२.३.११।।

प्रयच्छेदुदक्छिरसमिति शेष ।।२.३.११।।

प्रथममाख्याय ।।२.३.१२।।

मात्र इत्यनुवर्तते । प्रथमशब्दस्य द्वितीयापेक्षत्वात्‌ प्रथमं गुह्यं नाम मातुरुक्त्वा द्वितीयमपि व्यावहारिकं नामेदानीं ब्रूयादित्यर्थ । ततो ब्राह्मण भोजनम्‌ ।।२.३.१२।।

विप्रोष्यङ्‌गादङ्‌गादिति पुत्रस्य मूर्धानं परिगृह्णीयात्‌ ।।२.३.१३।।

ग्रामान्तरे त्रिरात्र(रेरात्रिव इत्यपिपाठ) मुषित्वा यदाऽऽगच्छति तदा परित उभाभ्यां हस्ताभ्यां गृह्णीयात्‌ । विप्रोष्याङ्‌गादिति प्राप्ते बहुलवचनाद््ध्रस्वात्वमस्य बहुविषयत्वं द्योतयितुम्‌ । अत प्रतिपुत्रमेतद्विप्रोष्य कर्तव्यम्‌ ।।२.३.१३।।

पशूनां त्वेत्यभिज्घ्रोित्‌ ।।२.३.१४।।

मूर्धन्यभिज्घ्रोित्‌ । असौशब्दे विष्णुशर्मन्नितिवत्‌ ब्रूयात्‌ ।।२.३.१४।।

तूषणीं स्त्रिया ।।२.३.१५।।

जातकर्मादि चौलान्तं मन्त्रवर्जं स्त्रिया कुर्यात्‌ । साङ्‌गस्तु होमो निवर्तते मन्त्रादिलोपे देवतोद्देशस्यापि लोपात्‌ । मानवेऽप्युक्तं-

अमन्त्रका तु कार्येयं स्त्रीणामावृदशेषत ।

संस्कारार्थं शरीरस्य यथाकालं यथाक्रमम्‌ ।। इति उपनयनं तु नास्ति तत्स्थानापन्नतया विवाहस्य

स्मरणात्‌ । अतो विवाहात्प्रागनुपनीततुल्यमाचरेत्‌ । ऊर्ध्वं तु भर्तृतुल्यं ’सहधर्मश्चर्यताम्‌’इति वचनात्‌ । उपनयनाभावान्नाध्ययनम्‌ । तदभावात्तदर्था नियमा जपाश्च न सन्ति । आहत्य विहितास्तु वचनबलाद्भदन्त्येवेति ।।२.३.१५।।

तृतीये वर्षे चौलम्‌ ।।२.३.१६।।

अत्र जननादिमासगणनया द्वादशमासास्संवत्सर, न चैत्रादि ।।२.३.१६।।

तत्र नापित उष्णोदकमादर्श क्षुरो वौदम्भर पिञ्जूल्य इति दक्षिणत ।।२.३.१७।।

नापितो वपनकर्ता आयसक्षुरपाणि ’आयसेन प्रच्छिद्य’इति वचनात्‌ । उष्णोदकं कंसपात्रपूर्णं, आदर्श, क्षुर औदुम्बरो वा विकल्प्यते । दर्भपिञ्जूल्य एकविंशति एतान्यग्नेर्दक्षिणत स्यु ।।२.३.१७।।

आनडुहो गोमय कृसरस्स्थालीपाको वृथापक्वइत्युत्तरत ।।२.३.१८।।

पुंगवशकृत्‌, पाकधर्मरहितोऽग्न्यन्तरशृतस्तिलमिश्र स्थालीपाकश्चाग्नेरुत्तरत स्याताम्‌ ।।२.३.१८।।

माता च कुमारमादाय ।।२.३.१९।।

पृथङ्‌िनर्देश कुर्तरुत्तरत उपवेशनार्थ मातुर्न दर्भासनम्‌ । चकार उत्तरत इत्यस्यानुकर्षणार्थ। एतन्नापितादिस्थापनं ब्रह्मोपवेशनादूर्ध्वं स्यात्‌ । एतान्यहोमार्थानि । अत स्त्रिया अपि स्यु । अव्यावृत्तिरव्यवायश्च तेषां नावश्यं स्याताम्‌ । तथा परिषेचनेऽपि नाभिपरिहरणम्‌ ।।२.३.१९।।

हुत्वाऽयमागादिति नापितं प्रेक्षेत्सवितारं ध्यायन्‌ ।।२.३.२०।।

प्रपदान्तं कृत्वा मातृप्रयुक्ते कुमारेऽन्वारब्धे व्याहृतिभिस्तिसृभिर्हुत्वा पुनस्समस्तान्ताभिश्चतसृभिर्हुत्वा

’अयमागात्‌'इति नापितं प्रेक्षेत्‌ सवितारं ध्यायन्‌ ।।२.३.२०।।

उष्णेनेत्युष्णोदकं प्रेक्षेद्वायुं ध्यायन्‌ ।।२.३.२१।।

वायुं मनसा ध्यायन्‌ ।।२.३.२१।।

आप इत्युन्देत्‌ ।।२.३.२२।।

दक्षिणत केशान्‌ उष्णोदकेन क्लेदयेत्‌ ।।२.३.२२।।

विष्णोरित्यादर्शं प्रेक्षेदौदुम्बरं वा ।।२.३.२३।।

स्पष्टम्‌ ('ओदुम्बरं ताम्रमद्यं'इत्याधिक पाठ क्वचित्‌) ।।२.३.२३।।

ओषधय इति दर्भपिञ्जूलीस्सप्तोर्ध्वाग्रा अभिनिधाय ।।२.३.२४।।

केशैस्संहत्य ।।२.३.२४।।

स्वधित इत्यादर्शेन क्षुरेणौदुम्बरेण वा ।।२.३.२५।।

दर्भाग्रयुक्तान्‌ केशानन्यतरेण संयोजयेदित्यर्थ ।।२.३.२५।।

येन पूषेति दक्षिणतस्त्रि प्राञ्चं प्रोहेत्‌ ।।२.३.२६।।

आदर्शेन क्षुर्णौदुम्बरेण वा केशान्‌ दर्भागिरसंयुक्तांस्त्रिस्संमृज्यादित्यर्थ । मन्त्रस्यापि त्रिरावृत्ति ।।२.३.२६।।

सकृदायसेन प्रच्छिद्यानडुहे गोमये केशान्‌ कुर्यात्‌ ।।२.३.२७।।

अमन्त्रकमेतत्‌ ।।२.३.२७।।

उन्दनप्रभृत्येवं पश्चादुत्तरतश्च ।।२.३.२८।।

स्पष्टम्‌ ।।२.३.२८।।

त््रयायुषमिति पुत्रस्य मूर्धानं परिगृह्य जपेत्‌ ।।२.३.२९।।

उभाभ्यां हस्ताभ्यां परितो गृहीत्वा ।।२.३.२९।।

उदङ्‌ङुत्सृप्य कुशली कारयेद्यथागोत्रकुलकल्पम्‌ ।।२.३.३०।।

वपनं कारयेन्नापितेन । गोत्रादिवशेन शिखाव्यवस्था स्मर्यते, तदनुसारेण नापितं संप्रेष्य होमं समापयेत्‌ ।।२.३.३०।।

अरण्ये क्शान्निखनेयु ।।२.३.३१।।

सर्वान्‌ केशान्‌ गोमयेन प्रच्छाद्य कर्मकारा निखनेयु ।।२.३.३१।।

स्तमेबे निदधत्येके ।।२.३.३२।।

दर्भस्तम्बे ।।२.३.३२।।

गौर्दक्षिणा ।।२.३.३३।।

ब्रह्मणे देया । अत्रेदं चिन्त्यते-एते गर्भाधानादयसंस्काराश्शरीरं संस्कुर्वन्त स्सर्वेष्वदृष्टार्थेषु कर्मसु योग्यतातिशयं कुर्वन्ति । फलातिशयो योग्यतातिशये च । न पुनरयोग्यस्यैव योग्यतां कुर्वन्ति संस्कारवन्तमभिनिर्दिश्य पुरुषमात्रस्यैव कर्मणां विधानात्‌ स्वत एव विद्यमानत्वाद्योग्यताया । नाप्यकिञ्चित्करा, आनर्थक्यप्रसंगात्‌ । नापि स्वत एव पुरुषार्ता संस्कारश्रुतिविरोधात्‌ । योग्यतातिशयस्तु संभवति यथा पानीयस्य गन्धादि क्षुरादेश्च तैक्ष्ण्यादि । चौलपर्यन्तास्सर्वे संस्कारा आतक्रान्तस्वकाला उपनयात्‌ प्रागेव कालातिपत्तिप्रायश्चित्तं कृत्वा कर्तव्य । ऊर्ध्वं त्वकृतानां लोप एव ’तद्द्वितीयं जन्म’ इति जन्मान्तरव्यपदेशात्‌ । संस्कारेषु द्विप्रकारं शास्त्रमस्ति एकं

पितुरुपदशेकं पुत्रमुत्पादयेत्‌ संस्कुर्याच्चेति । अपरं पुत्रस्यैते संस्कारा आत्मार्थतया कर्तव्या इति ।

नन्वस्वव्यापारे कथं प्रामाण्यम्‌ । सत्यं, यदि व्यापारकर्तृता बोध्या स्यात्‌, कर्मजन्यस्यहि पुरुषार्थस्य पुरुषशेषतया जन्मता शब्देन बोध्यते । सा च कदाचित्‌ स्वव्यापारात्‌ स्यात्‌ कदाचित्परव्यापारात्‌ स्यात्‌ । इयान्विशेष स्वव्यापारे तत्सिद्धये स्वयमेव प्रवर्तते । परव्यापारेतु यदि स्वाधिकारादेव प्रवर्तमानमन्यं लभते तदोदास्ते प्रसङ्‌गात्‌ कार्यसिद्धि । अलाभे तु स्वयमेव प्रयोजयति केनाप्युपायेन । ननु असौ शिशुत्वात्प्रतिपत्तुं न शक्नोति गर्भाधानाद्यवस्थायां तु सुतरां प्रतिपत्त्यसंभव । सत्यं, यदि यस्यैव फलं तस्यैव प्रतिपत्त्युत्पादकत्वेन शब्दस्य प्रामाण्यं स्यात्‌ ।’स्वर्गकामो यजेत’इति स्वर्गकामिन इदं कर्तव्यमिति तस्यान्यस्य चाविशेषेण प्रमितिं जनयत्येव शास्त्रमुभयोरपि प्रमाणमेव । इयान्विशेष-स्वर्गकामश्चेत्‌ ममेदं कर्तव्यमिति प्रतिपद्यते । अन्यश्चेत्‌ स्वर्गकामिन इदमिति प्रतिपद्यते न ममेदमिति कामसदसत्त्वोपाधिनिमित्तोऽसौ भेदो न शब्दस्य तत्र व्यापार । अत पिता तस्य कर्तव्यं शास्त्रेण निश्चित्यात्मनश्चावश्यं कर्तव्यतां प्रतिपद्य तत्करोति, पितुरभावे य तद्रक्षणेऽधिकृत । तदभावे य परोपकारं कर्तुं

प्रवृत्त, यो वा तं प्रत्यात्मनो गुरुत्वमिच्छति, हितैषी वा कश्चित्‌ कुर्यात्‌ कारयेद्वा । स्वाधिकारप्रवृत्तश्चेदात्मीयमेव द्रव्यं ब्रह्मणे दक्षिणां दद्यात्‌ । तत्कार्यप्रवृत्तश्चेत्कुमारस्य यत्स्वं तदेव ।।२.३.३३।।

इति रुद्रस्कन्दकृतायां खादिरगृह्यवृत्तौ द्वितीयस्य पटलस्य तृतीय खण्ड

--------------------------------------

