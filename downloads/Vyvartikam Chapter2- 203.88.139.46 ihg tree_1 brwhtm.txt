2.1.1  
समर्थः पदविधिः
पृथगर्थानां एकार्थीभावः समर्थवचनं
श्लोक: - सुबलोपः व्यवधानं यथेष्टं अन्यतरेण अभिसम्बन्धः स्वरः । सङ्ख्याविशेषः व्यक्ताभिधानं उपसर्जनविशेषणं चयोगः
वावचनानर्थक्यं च स्वभावसिद्धत्वात्
सङ्घातस्य ऐकार्थ्यात् न अवयवसङ्ख्यातः सुबुत्पत्तिः
परस्परव्यपेक्षां सामर्थ्यं एके
तत्र नानाकारकात् निघातयुष्मदस्मदादेशप्रतिषेधः
प्रचये समासप्रतिषेधः
समर्थतराणां वा
समुदायसामर्थ्यात् वा सिद्धं
आख्यातं साव्ययकारकविशेषणं वाक्यं
सक्रियाविशेषणं च
एकतिङ्
समानवाक्ये निघातयुष्मदस्मदादेशाः
योगे प्रतिषेधः चादिभिः
समर्थनिघाते हि समानाधिकरणयुक्तयुक्तेषु उपसङ्ख्यानं असमर्थत्वात्
राजगवीक्षीरे द्विसमासप्रसङ्गः द्विषष्ठीभावात्
सिद्धं तु राजविशिष्टायाः गोः क्षीरेण सामर्थ्यात्
पदविधौ समर्थवचनं वर्णाश्रये शास्त्रे आनन्तर्यविज्ञानात्
समर्थाधिकारस्य विधेयसामानाधिकरण्यात् निर्देशानर्थक्यं
सिद्धं तु समर्थानां इति वचनात्
एकशेषनिर्देशात् वा
समानाधिकरणेषु उपसङ्ख्यानं असमर्थत्वात्
द्रव्यं पदार्थः इति चेत्
न वा वचनप्रामाण्यात्
लुप्ताख्यातेषु च
तदर्थगतेः वा
समासः द्वयोः द्वयोः चेत् द्वन्द्वे अनेकग्रहणं
द्वयोः द्वयोः समासः इति चेत् न बहुषु द्वित्वाभावात्
समासान्तप्रतिषेधः च
[श्लोक: - सुसूक्ष्मजटकेशेन सुनताजिनवाससा । समन्तशितिरन्ध्रेण द्वयोः वृत्तौ न सिध्यति ।। ]
अविशेषेण बहुव्रीहौ अनेकपदप्रसङ्गः
तत्र स्वरसमासान्तपुँवद्भावेषु दोषः
न वा अवयवतत्पुरुषत्वात्
तस्य अन्तोदात्तत्वं विप्रतिषेधात्
निमित्तिस्वरबलीयस्त्वात् वा
एकशितिपात्स्वरवचनं तु ज्ञापकं निमित्तिस्वरबलीयस्त्वस्य
2.1.2  
सुप् आमन्त्रिते पराङ्गवत् स्वरे
आमन्त्रितस्य पराङ्ग्वद्भावे षष्ठ्यामन्त्रितकारकवचनं
तन्निमित्तग्रहणं वा
अवचने हि सुबन्तमात्रप्रसङ्गः
सुबन्तस्य पराङ्गवद्भावे समानाधिकरणस्य उपसङ्ख्यानं अननन्तरत्वात्
स्वरे अवधारणात् च
परं अपि छन्दसि
अव्ययप्रतिषेधः च
अनव्ययीभावस्य
स्वरे अवधारणं सुबलोपार्थं
न वा सुबन्तैकान्तत्वात्
प्रातिपदिकैकान्तः तु सुब्लोपे
2.1.3  
प्राक् कडारात् समासः
प्राग्वचनं सञ्ज्ञानिवृत्त्यर्थं
2.1.4  
सह सुपा
सहवचनं पृथक् असमासार्थं
इवेन विभक्त्यलोपः पूर्वपदप्रकृतिस्वरत्वं च
2.1.10 
अक्षशलाकासङ्ख्याः परिणा
श्लोकवार्त्तिक: - अक्षादयः तृतीयान्ताः पूर्वोक्तस्य यथा न तत् । कितवव्यवहारे च एकत्वे अक्षशलाकयोः ।।
2.1.17 
तिष्ठद्गुप्रभृतीनि च
तिष्ठद्गु कालविशेषे
खलेयवादीनि प्रथमान्तानि अन्यपदार्थे
2.1.18 
पारे मध्ये षष्ठ्या वा
पारे मध्ये षष्ठ्या वावचनं
अवचने हि षष्ठीसमासाभावः यथा एकदेशिप्रधाने
एकारान्तनिपातनं च
2.1.20 
नदीभिः च
नदीभिः सङ्ख्यासमासे अन्यपदार्थे प्रतिषेधः
2.1.23 
द्विगुः च
द्विगोः तत्पुरुषत्वे समासान्ताः प्रयोजनं
2.1.24 
द्वितीया श्रितातितपतितगतात्यस्तप्राप्तापन्नैः
श्रितादिषु गमिगाम्यादीनां उपसङ्ख्यानं
श्रितादिभिः अहीने द्वितीयासमासवचनानर्थक्यं बहुव्रीहिकृतत्वात्
अहीने द्वितीयास्वरवचनानर्थक्यं च
जातिस्वरप्रसङ्गः तु
तत्र जातादिषु वावचनात् सिद्धं
2.1.29 
अत्यन्तसँयोगे च
अत्यन्तसँयोगे समासस्य अविशेषवचनात् क्तेन समासवचनानर्थक्यं
अनत्यन्तसँयोगार्थं तु
2.1.30 
तृतीया तत्कृतार्थेन गुणवचनेन
तृतीयासमासे अर्थग्रहणं अनर्थकं अर्थगतिः हि अवचनात्
निर्देश्यं इति चेत् तृतीयार्थनिर्देशः अपि
2.1.31 
पूर्वसदृशसमोनार्थकलहनिपुणमिश्रश्लक्ष्णैः
पूर्वादिषु अवरस्य उपसङ्ख्यानं
सदृशग्रहणे उक्तं
2.1.32 
कर्तृकरणे कृता बहुलम्
कर्तृकरणे कृता क्तेन
2.1.33 
कृत्यैः अधिकार्थवचने
कृत्र्यैः अधिकार्थवचने अन्यत्र अपि दृश्यते
साधनं कृता इति वा पादहारकाद्यर्थं
2.1.34 
अन्नेन व्यञ्जनं । 35. भक्ष्येण मिश्रीकरणम्
अन्नेन व्यञ्जनं भक्ष्येण मिश्रीकरणं इति असमर्थसमासः
कारकाणां क्रिया सामर्थ्यात्
वचनप्रामाण्यात् इति चेत् नानाकारकाणां प्रतिषेधः
सिद्धं तु समानाधिकरणाधिकारे क्तः तृतीयापूर्वपदः उत्तरपदलोपः च
षष्ठीसमासः च युक्तपूर्णान्तः
न वा असमासे अदर्शनात्
युक्तार्थसम्प्रत्ययात् च सामर्थ्यं
सम्प्रत्ययात् च तदर्थाध्यवसानं
सम्प्रतीयमानार्थलोपे हि अनवस्था
2.1.36 
चतुर्थी तदर्थार्थबलिहितसुखरक्षितैः
चतुर्थी तदर्थमात्रेण चेत् सर्वप्रसङ्गः अविशेषात्
बलिरक्षिताभ्यां च अनर्थकं वचनं
विकृतिः प्रकृत्या इति चेत् अश्वघासादीनां उपसङ्ख्यानं
अर्थेन नित्यसमासवचनं
सर्वलिङ्गता च
2.1.42 
ध्वाङ्क्षेण क्षेपे
ध्वाङ्क्षेण इति अर्थग्रहणं
2.1.43 
कृत्यैः ऋणे
कृत्यैः नियोगे यद्ग्रहणं
2.1.47 
क्षेपे
क्षेपे गतिकारकपूर्वे उक्तं
2.1.51 
तद्धितार्थोत्तरपदसमाहारे च
द्विगुसञ्ज्ञा प्रत्ययोत्तरपदयोः चेत् इतरेतराश्रयत्वात् अप्रसिद्धिः
अर्थे चेत् तद्धितानुत्पत्तिः बहुव्रीहिवत्
समासतद्धितविधौ इति चेत् अन्यत्र समाससञ्ज्ञाभावः
सिद्धं तु प्रत्ययोत्तरपदयोः च इति वचनात्
द्विगोः वा लुग्वचनं ज्ञापकं तद्धितोत्पत्तेः
समाहारसमूहयोः अविशेषात् समाहारग्रहणानर्थक्यं तद्धितार्थेन कृतत्वात्
अभिधानार्थं तु
द्वन्द्वतत्पुरुषयोः उत्तरपदे नित्यसमासवचनं
उत्तरपदेन परिमाणिना द्विगोः समासवचनं
अन्यत्र समुदायबहुव्रीहित्वात् उत्तरपदप्रसिद्धिः
सर्वत्र मत्वर्थे प्रतिषेधः
2.1.55 
उपमानानि सामान्यवचनैः
उपमानसमासे गुणवचनस्य विशेषभाक्त्वात् सामन्यवचनाप्रसिद्धिः
न वा श्यामत्वस्य उभयत्र भावात् तद्वाचकत्वात् च शब्दस्य सामान्यवचनप्रसिद्धिः
2.1.57 
विशेषणं विशेष्येण बहुलम्
विशेषणविशेष्ययोः उभयविशेषणत्वात् उभयोः च विशेष्यत्वात् उपसर्जनाप्रसिद्धिः
न वा अन्यतरस्य प्रधानभावात् तद्विशेषकत्वात् च अपरस्य उपसर्जनप्रसिद्धिः
2.1.58 
पूर्वापरप्रथमचरमजघन्यसमानमध्यमध्यमवीराः च
बहुलवचनस्य अकृत्स्नत्वात् उत्तरत्र अनुक्रमणसामर्थ्यं
2.1.59 
श्रेण्यादयः कृतादिभिः
श्रेण्यादिषु च्व्यर्थवचनं
2.1.60 
क्तेन नञ्विशिष्टेन अनञ्
नञ्विशिष्टे समानप्रकृतिवचनं
अनञ् इति च
नुडिडधिकेन च
श्लोक: - अवधारणं नञा चेत् नुडिड्विशिष्टेन न प्रकल्पेत । अथ चेत् अधिकविवक्षा कार्यं तुल्यप्रकृतिकेन ।। इति
कृतापकृतादीनां च उपसङ्ख्यानं
सिद्धं तु क्तेन विसमाप्तौ अनञ्
गतप्रत्यागतादीनां च उपसङ्ख्यानं
2.1.69 
वर्णः वर्णेन
वर्णेन तृतीयासमासे एतप्रतिषेधे वर्णग्रहणं
समानाधिकरणे द्विः वर्णग्रहणं
समानाधिकरणाधिकारे प्रधानोपसर्जनानां परं परं विप्रतिषेधेन
समानाधिकरणसमासात् बहुव्रीहिः
कदा चित् कर्मधारयः सर्वधनाद्यर्थः
पूर्वपदातिशये आतिशायिकात् बहुव्रीहिः सूक्ष्मवस्त्रतराद्यर्थः
उत्तरपदार्थातिशये आतिशायिकः बहुव्रीहेः बह्वाढ्यतराद्यर्थः
समानाधिकरणाधिकारे शाकपार्थिवादीनां उपसङ्ख्यानं उत्तरपदलोपः च
2.2.3  
द्वितीयतृतीयचतुर्थतुर्याणि अन्यतरस्याम्
द्वितीयादीनां विभाषाप्रकरणे विभाषावचनं ज्ञापकं अवयवविधाने सामान्यविधानाभावस्य
2.2.5  
कालाः परिमाणिना
कालस्य येन समासः तस्य अपरिमाणित्वात् अनिर्देशः
सिद्धं तु कालपरिमाणं यस्य सः कालः तेन
एकवचनद्विगोः च उपसङ्ख्यानं
उक्तं वा
2.2.6  
नञ्
श्लोक: - तपः श्रुतं च योनिः च इति एतद् ब्राह्मणकारकं । तपःश्रुताभ्यां यः हीनः जातिब्राह्मणः एव सः ।।
नञ्समासे भाववचने उक्तं
2.2.7  
ईषत् अकृता
ईषत् गुणवचनेन
2.2.8  
षष्ठी
कृद्योगा च
तत्स्थैः च गुणैः
न तु तद्विशेषणैः
2.2.10 
न निर्धारणे
प्रतिपदविधाना च
2.2.14 
कर्मणि च
कर्मणि इति षष्ठीनिर्देशः चेत् अकर्तरि कृता समासवचनं
तृजकाभ्यां च अनर्थकः प्रतिषेधः
क्तनिर्देशे असमर्थत्वात् अप्रतिषेधः
प्रतिषेध्यं इति चेत् कर्तरि अपि प्रतिषेधः
पूजायां च प्रतिषेधानर्थक्यं
तस्मात् उभयप्राप्तौ कर्मणि षष्ठ्याः प्रतिषेधः
2.2.18 
कुगतिप्रादयः
प्रादिप्रसङ्गे कर्मप्रवचनीयप्रतिषेधः
व्यवेतप्रतिषेधः च
सिद्धं तु क्वाङ्स्वतिदुर्गतिवचनात्
प्रादयः क्तार्थे [एतत् एव च सौनागैः विस्तरतरकेण पठितं । स्वती पूजायां । दुः निन्दायां । आङ् ईषदर्थे । कुः पापार्थे । प्रादयः गताद्यर्थे प्रथमया । अत्यादयः क्रान्ताद्यर्थे द्वितीयया । अवादयः क्रुष्टाद्यर्थे तृतीयया । पर्यादयः ग्लानाद्यर्थे चतुर्थ्या । निरादयः क्रान्ताद्यर्थे पञ्चम्या । ]
अव्ययं प्रवृद्धादिभिः
इवेन विभक्त्यलोपः पूर्व्पदप्रकृतिस्वरत्वं च
अव्ययं अव्ययेन । (अव्ययं अव्ययेन समस्यते इति वक्तव्यं । प्रप्र यज्ञपतिम्)
उदात्तवता तिङा गतिमता च अव्ययं
2.2.19 
उपपदं अतिङ्
उपपदं अतिङ् इति तदर्थप्रतिषेधः
क्रियाप्रतिषेधः वा
षष्ठीसमासात् उपसर्गसमासः विप्रतिषेधेन
न वा षष्ठीसमासाभावाद् उपपदसमासः
2.2.23 
शेषः बहुव्रीहिः
शेषवचनं पदतः चेत् न अभावात्
अर्थतः चेत् अविशिष्टं
2.2.24 
अनेकं अन्यपदार्थे
शेषवचने उक्तं
[श्लोक: - सुसूक्ष्मजटकेशेन सुनताजिनवाससा ]
अनेकवचनं उपसर्जनार्थं
न वा एकविभक्तित्वात्
पदार्थाभिधाने अनुप्रयोगानुपपत्तिः अभिहितत्वात्
न वा अनभिहितत्वात्
सामान्याभिधाने हि विशेषानभिधानं
विभक्त्यर्थाभिधाने अद्रव्यस्य लिङ्गसङ्ख्योपचारानुपपत्तिः [अपरः आह ।.. ]
सिद्धं तु यथा गुणवचनेषु
उक्तं वा
परिगणनं कर्तव्यं । बहुव्रीहिः समानाधिकरणानां
अव्ययानां च
सप्तम्युपमानपूर्वपदस्य उत्तरपदलोपः च
समुदायविकारषष्ठ्याः च
प्रादिभ्यः धातुजस्य वा
नञः अस्त्यर्थानां
न वा अनभिधानात् असमानाधिकरणे सञ्ज्ञाभावः
अर्थनियमे मत्वर्थग्रहणं
तथा च उत्तरस्य वचनार्थः
कर्मवचनेन अप्रथ्मायाः
कर्तृवचनेन अपि
सुबधिकारे अस्तिक्षीरादिवचनं
न वा अव्ययत्वात्
[श्लोक: - असिद्वितीयः अनुससार पाण्डवं । सङ्कर्षणद्वितीयस्य बलं कृष्णस्य वर्धतां ]
2.2.25 
सङ्ख्यया अवययासन्नादूराधिकसङ्ख्याः सङ्ख्येये
सङ्ख्यासमासे सुजन्तत्वात् सङ्ख्याप्रसिद्धिः
न वा असुजन्तत्वात्
सुजभावः अभिहितार्थत्वात् समासे
अशिष्यः सङ्ख्योत्तरपदः सङ्ख्येयवाभिध्यायित्वात्
मत्वर्थे वा पूर्वस्य विधानात्
कबभावार्थं वा
2.2.26 
दिङ्नामानि अन्तराले, 27. तेन सह इति तुल्ययोगे
दिक्समाससहयोगयोः च अन्तरालप्रधानाभिधानात्
मत्वर्थे वा पूर्वस्य विधानात्
कबभावार्थं वा
2.2.28 
तत्र तेन इदं इति सरूपे
तृतीयासप्तम्यन्तेषु च क्रियाभिधानात्
न वा एकशेषप्रतिषेधार्थं
पूर्वदीर्घार्थं च
मत्वर्थे वा पूर्वस्य विधानात्
कबभावार्थं वा
2.2.29 
चार्थे द्वन्द्वः
[श्लोक: - उपास्नातं स्थूलसिक्तं तूष्णीङ्गङ्गं महाह्रदं । द्रोणं चेत् अशकः गन्तुं मा त्वा ताप्तां कृताकृते ।। ]
चार्थे द्वन्द्ववचने असमासे अपि चार्थसम्प्रत्ययात् अनिष्टप्रसङ्गः
[श्लोक: - अहः अहः नयमानः गां अश्वं पुरुषं पशुं । वैवस्वतः न तृप्यति सुरायाः इव दुर्मदी ।। ]
सिद्धं तु युगपदधिकरणवचने द्वन्द्ववचनात्
तत्र पुँवद्भावप्रतिषेधः
विप्रतिषिद्धेषु च अनुपपत्तिः
शब्दपौर्वापर्यप्रयोगात् अर्थपौर्वापर्याभिधानं इति चेत् द्विवचनबहुवचनानुपपत्तिः
विग्रहे तु युगपद्वचनं ज्ञापकं युगपद्वचनस्य
समुदायात् सिद्धं इति चेत् न एकार्थत्वात् समुदायस्य
तयोः अनेकार्थत्वात् बहुवचनप्रसङ्गः इति चेत् न बहुत्वाभावात्
अन्यवाचकेन अन्यस्य वचनानुपपत्तिः इति चेत् प्लक्षस्य न्यग्रोधत्वात् न्यग्रोधस्य प्लक्षत्वात् स्वशब्देन अभिधानं
कारणात् द्रव्ये शब्दनिवेशः इति चेत् तुल्यकारणत्वात् सिद्धं
दर्शनं हेतुः इति चेत् तुल्यं
तद्विषयं च
अन्यत्र अपि तद्विषयदर्शनात्
एकेन उक्तत्वात् अपरस्य प्रयोगः अनुपपन्नः इति चेत् अनुक्तत्वात् प्लक्षेण न्यग्रोधस्य न्यग्रोधप्रयोगः
अभिधानं पुनः स्वाभाविकं
एकादीनां दशादिभिः द्वन्द्वः इति चेत् विँशत्यादिषु वचनप्रसङ्गः
सिद्धं तु अधिकान्ता सङ्ख्या सङ्ख्यया समानाधिकरणाधिकारे अधिकलोपः च
2.2.30 
उपसर्जनं पूर्वम्
उपसर्जनस्य पूर्ववचनं परप्रयोगनिवृत्त्यर्थं
न वा अनिष्टदर्शनात्
षष्ठ्यन्तयोः समासे अर्थाभेदात् प्रधानस्य अपूर्वनिपातः
2.2.34 
अल्पाच्तरम्
[श्लोक: - मृदङ्गशङ्खतूणवाः पृथक् नदन्ति सँसदि ]
अतन्त्रे तरनिर्देशे शङ्खतूणवयोः मृदङ्गेन समासः
अनेकप्राप्तौ एकस्य नियमः अनियमः शेषेषु
ऋतुनक्षत्राणां आनुपूर्व्येण समानाक्षराणां
अभ्यर्हितं
लघ्वक्षरं
वर्णानां आनुपूर्व्येण
भ्रातुः च ज्यायसः
सङ्ख्यायाः अल्पीयसः
धर्मादिषु उभयं
2.2.35 
सप्तमीविशेषणे बहुव्रीहौ
बहुव्रीहौ सर्वनामसङ्ख्ययोः उपसङ्ख्यानं
वा प्रियस्य
सप्तम्याः पूर्वनिपाते गड्वादिभ्यः परवचनं
2.2.36 
निष्ठा
निष्ठायाः पूर्वनिपाते जातिकालसुखादिभ्यः परवचनं
न वा उत्तरपदस्य अन्तोदात्तवचनं ज्ञापकं परभावस्य
प्रतिषेधे तु पूर्वनिपातप्रसङ्गः तस्मात् राजदन्तादिषु पाठः
न वा प्रतिषेधवचनं ज्ञापकं परभावस्य
प्रहरणार्थेभ्यः च
द्वन्द्वे घि अजाद्यन्तं विप्रतिषेधेन
उभाभ्यां अल्पाच्तरं
2.3.1  
अनभिहिते
अनभिहितवचनं अनर्थकं अन्यत्र अपि विहितस्य अभावात् अभिहिते
श्नम्बहुजकक्षु नानादेशत्वात् उत्सर्गाप्रतिषेधः
अनभितः तु विभक्त्यर्थः तस्मात् अनभिहितवचनं
अभिहिते प्रथमाभावः
तिङ्कृत्तद्धितसमासैः परिसङ्ख्यानं
उत्सर्गे हि प्रातिपदिकसामानाधिकरण्ये विभक्तिवचनं
द्वयोः क्रिययोः कारके अन्यतरेण अभिहिते विभक्त्यभावप्रसङ्गः
न वा अन्यतरेण अनभिधानात्
अनभिहिते हि विधानं
अनभिहितवचनं अनर्थकं प्रथमाविधानस्य अनवकाशत्वात्
अवकाशः अकारकं इति चेत् न अस्तिः भवन्तीपरः प्रथमपुरुषः अप्रयुज्यमानः अपि अस्ति
विप्रतिषेधात् वा प्रथमाभावः
कृत्प्रयोगे तु परं विधानं षष्ठ्याः तत्प्रतिषेधार्थं
2.3.2  
कर्मणि द्वितीया
समयानिकषाहायोगेषु उपसङ्ख्यानं
[अपरः आह । द्वितीयाविधाने अभितःपरितःसमयानिकषाध्यधिधिग्योगेषु उपसङ्ख्यानं ]
[अपरः आह: उभसर्वतसोः कार्या धिगुपर्यादिषु त्रिषु । द्वितीया आम्रेडितान्तेषु ततः अन्यत्र अपि दृश्यते ।। ]
[श्लोक: - बुभुक्षितं न प्रतिभाति किं चित्
2.3.4  
अन्तरान्तरेण युक्ते
अन्तरान्तरेणयुक्तानां अप्रधानवचनं
2.3.5  
कालाध्वनोः अत्यन्तसँयोगे
अत्यन्तसँयोगे कर्मवत् लाद्यर्थं
2.3.8  
कर्मप्रवचनीययुक्ते द्वितीया
कर्मप्रवचनीययुक्ते प्रत्यादिभिः च लक्षणादिषु उपसङ्ख्यानं सप्तमीपञ्चम्योः प्रतिषेधार्थं
उक्तं वा
2.3.9  
यस्मात् अधिकं यस्य च ईश्वरवचनम् तत्र सप्तमी
यस्य च ईश्वरवचनं इति कर्तृनिर्देशः चेत् अवचनात् सिद्धं
प्रथमानुपपत्तिः तु प्रथमानुपपत्तिः]
स्ववचनात् सिद्धं
2.3.12 
गत्यर्थकर्मणि द्वितीयाचतुर्थ्यौ चेष्टायां अनध्वनि
अध्वनि अर्थग्रहणं
आस्थितप्रतिषेधः च
चेष्टायां अनध्वनि स्त्रियं गच्छति अजां नयति इति अतिप्रसङ्गः
सिद्धं तु असम्प्राप्तवचनात्
अध्वनः च अनपवादः
2.3.13 
चतुर्थी सम्प्रदाने
चतुर्थीविधाने तादर्थ्ये उपसङ्ख्यानं
कॢपि सम्पद्यमाने
उत्पातेन ज्ञाप्यमाने
[श्लोक: - वाताय कपिला विद्युत् आतपाय अतिलोहिनी । पीता भवति सस्याय दुर्भिक्षाय सिता भवेत् ।। ]
हितयोगे च
2.3.16 
नमःस्वस्तिस्वाहास्वधालँवषड्योगात् च
स्वस्तियोगे चतुर्थी कुशलार्थैः आशिषि वाविधानात्
अलमिति पर्याप्त्यर्थग्रहणं
2.3.17 
मन्यकर्मणि अनादरे विभाषा अप्राणिषु
मन्यकर्मणि प्रकृष्य कुत्सितग्रहणं
2.3.18 
कर्तृकरणयोः तृतीया
तृतीयाविधाने प्रकृत्यादिभ्यः उपसङ्ख्यानं
2.3.19 
सहयुक्ते अप्रधाने
सहयुक्ते अप्रधानवचनं अनर्थकं उपपदविभक्तेः कारकविभक्तिबलीयस्त्वात् अन्यत्र अपि
2.3.20 
येन अङ्गविकारः
अङ्गात् विकृतात् तद्विकारतः चेत् अङ्गिनः वचनं
2.3.21 
इत्थम्भूतलक्षणे
इत्थम्भूतलक्षणे तत्स्थे प्रतिषेधः
न वा इत्थम्भूतस्य लक्षणेन अपृथग्भावात्
2.3.22 
सञ्ज्ञः अन्यतरस्यां कर्मणि
सञ्ज्ञः कृत्प्रयोगे षष्ठी विप्रतिषेधेन
उपपदविभक्तेः च उपपदविभक्तिः
2.3.23 
हेतौ
निमित्तकारणहेतुषु सर्वासां प्रयदर्शनं
2.3.28 
अपादाने पञ्चमी
पञ्चमीविधाने ल्यब्लोपे कर्मणि उपसङ्ख्यानं
अधिकरणे च
प्रश्नाख्यानयोः च
यतः च अध्वकालनिर्माणं
तद्युक्तात् काले सप्तमी
अध्वनः प्रथमा च
2.3.32 
पृथग्विनानानाभिः तृतीया अन्यतरस्याम्
पृथगादिषु पञ्चमीविधानं
अनधिकारात्
अधिकारे हि द्वितीयाषष्ठीविषये प्रतिषेधः
2.3.35 
दूरान्तिकार्थेभ्यः द्वितीया च
दूरान्तिकार्थेभ्यः पञ्चमीविधाने तद्युक्तात् पञ्चमीप्रतिषेधः
न वा तत्र अपि दर्शनात् अप्रतिषेधः
[श्लोक: - दूरात् आवसथात् मूत्रं दूरात् पादावसेचनं । दूरात् च भाव्यं दस्युभ्यः दूरात् च कुपितात् गुरोः ।। ]
2.3.36 
सप्तमी अधिकरणे च
सप्तमीविधाने क्तस्य इन्विषयस्य कर्मणि उप्सङ्ख्यानं
साध्वसाधुप्रयोगे च
कारकार्हाणां च कारकत्वे
अकारकार्हाणां च अकारकत्वे
तद्विपर्यासे च
निमित्तात् कर्मसँयोगे
[श्लोक: - चर्मणि द्वीपिनं हन्ति दन्तयोः हन्ति कुञ्जरं । केशेषु चमरीं हन्ति सीम्नि पुष्कलकः हतः ।। ]
2.3.37 
यस्य च भावेन भावलक्षणम्
भावलक्षणे सप्तमीविधाने अभावलक्षणे उपसङ्ख्यानं
सिद्धं तु भावप्रवृत्तौ यस्य भावारम्भवचनात्
2.3.46 
प्रातिपदिकार्थलिङ्गपरिमाणवचनमात्रे प्रथमा
प्रातिपदिकार्थलिङ्गपरिमाणवचनमात्रे प्रथमालक्षणे पदसामानाधिकरण्ये उपसङ्ख्यानं अधिकत्वात्
न वा वाक्यार्थत्वात्
अभिहितलक्षणायां अनभिहिते प्रथमाविधिः
उक्तं वा
अभिहितानभिहिते प्रथमाभावः
तिङ्समानाधिकरणे इति चेत् तिङः अप्रयोगे प्रथमाविधिः
उक्तं पूर्वेण
शतृशानचोः च निमित्तभावात् तिङः अभावः तयोः अपवादत्वात्
2.3.50 
षष्ठी शेषे
प्रत्ययावधारणात् शेषवचनं
अर्थावधारणात् वा
षष्ठी शेषे इति चेत् विशेष्यस्य प्रतिषेधः
तत्र प्रथमाविधिः
उक्तं पूर्वेण
2.3.52 
अधीगर्थदयेशां कर्मणि
कर्मादिषु अकर्मकवद्वचनं
कर्माभिधाने हि लिङ्गवचनानुपपत्तिः
षष्ठीप्रसङ्गः च
2.3.61 
प्रेष्यानुब्रुवोः हविषः देवतासम्प्रदाने
हविषः अप्रस्थितस्य
2.3.62 
चतुर्थ्यर्थे बहुलं छन्दसि
षष्ठ्यर्थे चतुर्थीवचनं
योगविभागात् सिद्धम्
2.3.65 
कर्तृकर्मणोः कृति
कर्तृकर्मणोः षष्ठीविधाने कृद्ग्रहणानर्थक्यं लप्रतिषेधात्
तस्य कर्मकर्त्रर्थं इति चेत् प्रतिषेधे अपि तदन्तकर्मकर्तृत्वात् सिद्धं
2.3.66 
उभयप्राप्तौ कर्मणि
उभयप्राप्तौ कर्मणि षष्ठ्याः प्रतिषेधे अकादिप्रयोगे अप्रतिषेधः
2.3.67 
क्तस्य च वर्तमने
क्तस्य च वर्तमाने नापुँसके भावे उपसङ्ख्यानं
शेषविज्ञानात् सिद्धं
2.3.69 
न लोकाव्ययनिष्ठाखलर्थतृनाम्
लादेशे सल्लिड्ग्रहणं किकिनोः प्रतिषेधार्थं
तयोः अलादेशत्वात्
उकप्रतिषेधे कमेः भाषायां अप्रतिषेधः
अव्ययप्रतिषेधे तोसुन्कसुनोः अप्रतिषेधः
शानँश्चानश्शतॄणां उपसङ्ख्यानं
द्विषः शतुः वावचनं
2.3.70 
अकेनोः भविष्यदाधमर्ण्ययोः
अकस्य भविष्यति
इनः आधमर्ण्ये च
2.3.71 
कृत्यानां कर्तरि वा
भव्यादीनां कर्मणः अनभिधानात् कृत्यानां कर्तृग्रहणं
2.4.1  
द्विगुः एकवचनम्
प्रत्यधिकरणं वचनोत्पत्तेः सङ्ख्यासामानाधिकरण्यात् च द्विगोः एकवचनविधानं
तत्र अनुप्रयोगस्य एकवचनाभावः अद्विगुत्वात्
सिद्धं तु द्विग्वर्थस्य एकवद्वचनात्
एकशेषप्रतिषेधः च
न वा अन्यस्य अनेकत्वात्
समाहारग्रहणं च तद्धितार्थप्रतिषेधार्थं
न वा समाहारैकत्वात्
2.4.2  
द्वन्द्वः च प्राणितूर्यसेनाङ्गानां च
प्राणितूर्यसेनाङ्गानां तत्पूर्वपदोत्तरपदग्रहणं
योगविभागात् सिद्धं
2.4.3  
अनुवादे चरणानाम्
स्थेणोः
अद्यतन्यां च
2.4.7  
विशिष्टलिङ्गः नदीदेशः अग्रामाः
ग्रामप्रतिषेधे नगरप्रतिषेधः
उभयतः च ग्रामाणां
2.4.11 
गवाश्वप्रभृतीनि च
गवाश्वप्रभृतिषु यथोच्चारितं द्वन्द्ववृत्तं
2.4.12 
विभाषा वृक्षमृगतृणधान्यव्यञ्जनपशुशकुन्यश्ववडवपूर्वापराधरोत्तराणां
बहुप्रकृतिः फलसेनावनस्पतिमृगशकुनिक्षुद्रजन्तुधान्यतृणानां
पशुशकुनिद्वन्द्वे विरोधिनां पूर्वविप्रतिषिद्धं
अश्ववडवयोः पूर्वलिङ्गत्वात् पशुद्वन्द्वनपुँसकं
प्रतिपदविधानात् सिद्धं
एकवचनं अनर्थकं समाहारैकत्वात्
2.4.26 
परवत् लिङ्गं द्वन्द्वतत्पुरुषयोः
परवत् लिङ्गं द्वन्द्वतत्पुरुषयोः इति चेत् प्राप्तापन्नालम्पूर्वगतिसमासेषु प्रतिषेधः
पूर्वपदस्य च
समासात् अन्यत् लिङ्गं इति चेत् अश्ववडवयोः टाब्लुग्वचनं
निपातनात् सिद्धं
उपसर्जनह्रस्वत्वं वा
परवत् लिङ्गं इति शब्दशब्दार्थौ
प्राप्तादिषु च एकदेशिग्रहणात् सिद्धं
2.4.29 
रात्राह्नाहाः पुँसि
अनुवाकादयः पुँसि
2.4.30 
अपथं नपुँसकम्
पुण्यसुदिनाभ्यां अह्नः
पथः सङ्ख्याव्ययादेः
द्विगुः च
अकारान्तोत्तरपदः द्विगुः स्त्रियां
वा आबन्तः
अनः नलोपः च
पात्रादिभ्यः प्रतिषेधः
2.4.31 
अर्धर्चाः पुंसि च
अर्धर्चादयः
बहुवचननिर्देशात् सिद्धम्
2.4.32 
इदमः अन्वादेशे अश् अनुदात्तः तृतीयादौ
अन्वादेशे समानाधिकरणग्रहणं देवदत्तं भोजय इमं च इति अप्रसङ्गार्थं
अन्वादेशः च कथितानुकथितमात्रं
आदेशवचनं साकच्कार्थं
शित्करणं सर्वादेशार्थं
न वा अन्त्यस्य विकारवचनानर्थक्यात्
अर्थवत् तु आदेशप्रतिषेधार्थं
तस्मात् शित्करणं
2.4.34 
द्वितीयाटौस्सु एनः
एनत् इति नपुँसकैकवचने
2.4.35 
आर्धधातुके
जग्ध्यादिषु आर्धधातुकाश्रयत्वात् सति तस्मिन् विधानं
तत्र उत्सर्गलक्षणप्रतिषेधः
सामान्याश्रयत्वात् विशेषस्य अनाश्रयः इति चेत् उवर्णाकारान्तेभ्यः ण्यद्विधिप्रसङ्गः
पौर्वापर्याभावात् च सामान्येन अनुपपत्तिः
सिद्धं तु सार्वधातुके प्रतिषेधात्
2.4.36 
अदः जग्धिः ल्यप्ति किति
श्लोकवार्त्तिक: - जग्धिविधिः ल्यपि यत् तत् अकस्मात् सिद्धं अस्ति किति इति विधानात् । हिप्रभृतीन् तु सदा बहिरङ्गः ल्यप् भरति इति कृतं तत् उ विद्धि जग्धौ सिद्धे अन्तरङ्गत्वात् ति किति इति ल्यप् उच्यते । ज्ञापयति अन्तरङ्गाणां ल्यपा भवति बाधनं ।
2.4.37 
लुङ्सनोः घसॢ
घसॢभावे अचि उपसङ्ख्यानं
2.4.42 
- 43. हनः वधि लिङि, लुङि च
वधौ व्यञ्जनान्ते उक्तं
2.4.45 
इणः गा लुङि
इण्वत् इकः
2.4.49 
गाङ् लिटि
गाङि अनुबन्धकरणं विशेषणार्थं
ज्ञापकं वा सानुबन्धकस्य आदेशवचने इत्कार्याभावस्य
प्रयोजनं चक्षिङः ख्याञ्
लटः शतृशानचौ
युवोः अनाकौ
मेः च अननुबन्धकस्य अम्वचनं
2.4.54 
चक्षिङः ख्याञ्
चक्षिङः क्शाञ्ख्याञौ
खशादिः वा
असिद्धे शस्य यवचनं विभाषा
प्रयोजनं सौप्रख्ये वुञ्विधिः
निष्ठानत्वं आख्याते
रुविधिः पुङ्ख्याने
णत्वं पर्याख्याते
सस्थानत्वं नमः ख्यात्रे
वर्जने प्रतिषेधः
असनयोः च
बहुलं तणि
अन्नवधकगात्रविचक्षणाजिराद्यर्थं
2.4.56 
अजेः वी अघञपोः
घञपोः प्रतिषेधे क्यपः उपसङ्ख्यानं
2.5.58 
ण्यक्षत्रियार्षञितः यूनि लुक् अनिञोः
अणिञोः लुकि तद्राजात् युवप्रत्ययस्य उपसङ्ख्यानं [अपरः आह । अणिञोः लुकि क्षत्रियगोत्रमात्रात् युवप्रत्ययस्य उपसङ्ख्यानं कर्तव्यं अपरः आह । अब्राह्मणगोत्रमात्रात् युवप्रत्ययस्य उपसङ्ख्यानं ]
2.4.62 
तद्राजस्य बहुषु तेन एव अस्त्रियाम्
तद्राजादीनां लुकि समासबहुत्वे प्रतिषेधः
अबहुत्वे च लुग्वचनं
द्वन्द्वे अबहुषु लुग्वचनं
सिद्धं तु प्रत्ययार्थबहुत्वे लुग्वचनात्
द्वन्द्वे अबहुषु लुग्वचनं
गोत्रस्य बहुषु लोपिनः बहुवचनान्तस्य प्रवृत्तौ द्व्येकयोः अलुक्
एकवचनद्विवचनान्तस्य प्रवृत्तौ बहुषु लोपः यूनि
न वा सर्वेषां द्वन्द्वे बह्वर्थत्वात्
गर्गभार्गविकाग्रहणं वा नियमार्थम्
2.4.64 
यञञोः च
यञादीनां एकद्वयोः वा तत्पुरुषे षष्ठ्याः उपसङ्ख्यानं
2.4.67 
न गोपवनादिभ्यः
गोपवनादिप्रतिषेधः प्राक् हरितादिभ्यः
2.4.69 
उपकादिभ्यः अन्यतरस्यां अद्वन्द्वे
अद्वन्द्वे इति द्वन्द्वाधिकारनिवृत्त्यर्थं
2.4.70 
आगस्त्यकौण्डिन्ययोः अगस्तिकौण्डिनच्
आगस्त्यकौण्डिन्ययोः प्रकृतिनिपातनं
लुक्प्रतिषेधे वृद्ध्यर्थं
प्रत्ययान्तनिपातने हि वृद्ध्यभावः
अधिकारात् प्रत्ययलोपः
2.4.74 
यङः अचि च
ऊतः अचि
2.4.77 
गातिस्थाघुपाभूभ्यः सिचः परस्मैपदेषु
गापोः ग्रहणे इण्पिबत्योः ग्रहणं
2.4.79 
तनादिभ्यः तथासोः
तथासोः आत्मनेपदवचनं
एकवचनग्रहणं वा
अवचने हि अनिष्टप्रसङ्गः
2.4.81 
आमः
आमः लेः लोपे लुङ्लोटोः उपसङ्ख्यानं
आमन्तेभ्यः णलः प्रतिषेधः
आमन्तेभ्यः अर्थवद्ग्रहणात् णलः अप्रतिषेधः इति चेत् अमः प्रतिषेधः
उक्तं वा
लुक् आदेशापवादः
तिङ्कृताभावः तु
सुबन्तपदत्वात् सिद्धं
लकारस्य कृत्त्वात् प्रातिपदिकत्वं तदाश्रयं प्रत्ययविधानं
अव्ययत्वं मकारान्तत्वात्
स्वरः कृदन्तप्रकृतिस्वरत्वात्
तथा च निघातानिघातसिद्धिः
नञा तु समासप्रसङ्गः
उक्तं वा
2.4.82 
अव्ययात् आप्सुपः
अव्ययात् आपः लुग्वचनानर्थक्यं लिङ्गाभावात्
2.4.83 
न अव्ययीभावात् अतः अं तु अपञ्चम्याः
न अव्ययीभावात् अतः इति योगव्यवसानं
पञ्चम्याः अम्प्रतिषेधार्थं
एकयोगे हि उभयोः प्रतिषेधः
तुः नियामकः
अमि पञ्चमीप्रतिषेधे अपादानग्रहणं
कर्मप्रवचनीययुक्ते अप्रतिषेधार्थं
न वा उत्तरपदस्य कर्मप्रवचनीययोगात् समासात् पञ्चम्यभावः
2.4.84 
तृतीयासप्तम्योः बहुलम्
सप्तम्याः ऋद्धिनदीसमाससङ्ख्यावयवेभ्यः नित्यं
2.4.85 
लुटः प्रथमस्य डारौरसः
टितां टेः एविधेः लुटः डारौरसः पूर्वविप्रतिषिद्धं
आत्मनेपदानां च इति वचनात् सिद्धं
तत् च समसङ्ख्यार्थं
[श्लोकवार्त्तिक: - डारौरसः कृते टेः ए यथा द्वित्वं प्रसारणे । समस्ङ्ख्येन न अर्थः अस्ति सिद्धं स्थाने अर्थतः अन्तरः ।। आन्तर्यतः व्यवस्था त्रयः एव इमे भवन्तु सर्वेषां । टेः एत्वं च परत्वात् कृते अपि तस्मिन् इमे सन्तु ।। ]
डाविकारस्य शित्करणं सर्वादेशार्थं
निघातप्रसङ्गः तु
सिद्धं अलः अन्त्यविकारात्
डिति टेः लोपात् लोपः
अनित्त्वात् वा
प्रश्लिष्टनिर्देशात् वा
तिङ्ग्रहणं एकदेशविकृतस्य अनन्यत्वात्
स्वरे विप्रतिषेधात् सिद्धं
[श्लोकवार्त्तिक: - प्रत्ययस्वरापवादः लसार्वधातुकानुदात्तं । तेन तत्र न प्रसक्तः प्रत्ययस्वरः कदा चित् ।। प्रत्ययस्वरः तु तासेः वृत्तिसन्नियोगशिष्टः । तेन च अपि असौ उदात्तः लोप्स्यते तथा न दोषः ।। ]
