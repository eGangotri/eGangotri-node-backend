द्वितीयाध्याये प्रथमः पादः 
 स्मृत्यधिकरणम् 1 
 स्मृत्यनवकाशदोषप्रसङ्ग इति चेन्न,अन्यस्मृत्यनवकाशदोषप्रसङ्गात् ।। 1 ।। 
	उपबृंहणापेक्षे वेदान्तार्थनिर्णये(निश्चये A.1,M2.) सति, कपिलस्मृत्युपबृंहणेन वेदान्तार्थः प्रधानकारणवाद इत्यनभ्युपगमे कपिलस्मृतेरुपबृंहणानन्वयेनानवकाशप्रसक्तिरिति चेत् ; न,अन्यासां (वेदाविरोधिनीनां A1.) वेदान्ताविरोधिनीनां बह्वीनां मन्वादिस्मृतीनामनवकाशप्रसक्तेः । वेदस्योपबृंहणापेक्षत्वेऽप्यनन्यपराविरुद्धानेकस्मृतिषु सतीषु, विरुद्धाया(विरुद्धार्थायाः A1.) वेदोदितार्थ
विशदीकरत्वाभावेन(विशदीकरणत्वाभावेन M1,2.) तस्या उपरबृंहणत्वमन्याय्यमित्यर्थः।।
	योगीन्द्रकपिलस्य तथानुपलब्धेः कथं स्मृत्यन्तरं न्याय्यमिति चेत्, तत्राह --- 
इतरेषां चानुपलब्धेः।।2।।
	वेदार्थसाक्षात्कारचतुरन्वादियोगीन्द्राणां कपिलदृष्टार्थानुपलब्धेः कपिलोपलब्धिर्भ्रम(भ्रान्तिमूलैव A1.) एव ।।
योगप्रत्युक्त्यधिकरणम्  2
	योगस्य हैरण्यगर्भस्यापि कापिलस्मृतिवद्वेदविरुद्धत्वाविशेषात् तद्वन्निरासः।।
विलक्षणत्वादिकरणम्  3
न विलक्षणत्वादस्य; तथात्वं च शब्दात् ।।4।।
	विकारास्पदत्वेनापुरुषार्थाश्रयत्वेन च जगतो ब्रह्मविलक्षणत्वात् तत्कार्यत्वं न संभवति । विलक्षणत्वं (विलक्षणत्वं च M1,M3)
शब्दाच्चावगम्यते,"विज्ञानं चाविज्ञानं च " इत्यादेः ।।
अभिमानिव्यपदेशस्तु विशेषानुगतिभ्याम् ।।5।। 
	"तं पृथिव्यब्रवीत्" "आपो वा अकामयन्त " इत्यादिज्ञानकार्यव्यपदेशस्तदभिमानिदेवताविषय इति,"हन्ताहमिमास्तिस्रो देवताः" इति
देवताशब्देन विशेषितत्वात् "अग्निर्वाग्भूत्वा मुखं प्राविशत् " इत्यादिना तत्तदचिद्वस्त्वभिमानित्वेन देवतानुगतेश्चावगम्यते।।
दृश्यते तु ।।6।।
	 विलक्षणयोरपु कार्यकारणभावः संभवति,माक्षिकादिभ्यःक्रिम्याद्युत्पत्तिदर्शनात्।। 
असदिति चन्न,प्रतिषेधमात्रत्वात् ।। 7।।  
	एवं तर्हि कारणे कार्यमसदिति चेन्न, सालक्षण्यनियमपिरतिषेधमात्रत्वात्।पूर्वोक्तं कार्यकारणयोर्वस्त्वैक्यं न त्यक्तम्।।
अपीतौ तद्वत्प्रसङ्गदलमञ्जसम्।।8।। 
	जगतो ब्रह्मणा(ब्रह्मणा कारणेन M.3)"यस्यात्मा शरीरम्" "यस्याव्यक्तं शरीरम्" इत्यादिश्रुतिसिद्धचिदचिद्वस्तुशरीरकस्य ब्रह्मणःकार्यकारणभावेनावस्थाने गुणदोषव्यवस्थितौ दृष्टान्तसद्भावात्। यथा जीवस्य सशरीरस्य मनुष्यायात्मनोबालत्वयुवत्व- स्थविरत्वादिभावेऽपिबालत्वादयःशरीरेतिष्ठन्ति,ज्ञानसुखादयश्चात्मन्येव,तद्वदत्रापिशरीरभूतचिदचिद्वस्तुगतान्यज्ञानविकारादीनि(दोषाःaddedA1,M2,Pr.)आत्मभूते तु ब्रह्मणि निरवद्यत्वादिविकारित्वसर्व5सर्वज्ञत्वसत्यसंकल्पत्वादयः(गुणाःadded A1,M2.)।।
स्वपक्षदोषाच्च ।।10।।
	प्रधानकारणवादे दोषाच्चायमेव ग्राह्यः। प्रधानकारणवादे निर्विकारपुरुषसंनिधानात् 
प्रकृतिप्रवृत्तावितरेतरधर्माध्यासादयो दुरुपपादाः।अन्यत्रान्यधर्मानुसंधानरूपोऽध्यासोनिर्विकारपुरुषस्य न संभवति।अचेतनायाःप्रकृतेरनुसंधानरूपोऽध्यासःसुतरां न संभवति ।। 
तर्कापितिष्ठानादपि ।। 11 ।। 
प्रधानकारणवादस्य कुतर्कमूलत्वेन(मूलत्वात् M3.)  तस्याप्रतिष्ठितत्वादि त्याज्यं प्रधानम् ।। 

