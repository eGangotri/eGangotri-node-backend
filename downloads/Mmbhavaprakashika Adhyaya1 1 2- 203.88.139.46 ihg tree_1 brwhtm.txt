1.1.2
V वाक्यतर्करूपत्वादिति  । वाक्यविचाररूपत्वादित्यर्थः । सकलेतरपुरुषार्थेति । कर्मणामल्पास्थिरफलत्वावगत्यनन्तरमनन्तस्थिरफलत्वेनापाततः प्रतिपन्नानं ब्रह्मतदनुबन्धितदुपासनतत्प्राप्त्यादीनां विचार्यत्वमिति हि  जिज्ञासासूत्रार्थ इति          भावः । ततश्चेतरत्् परित्यज्य प्राप्यत्वेन प्रापकत्वेन ब्रह्म जिज्ञास्यमित्यस्य कथं सूत्रार्थत्वमिति न चोदनीयम्् । व्याख्यात्रन्तरोक्त्तजिज्ञास्यपदप्रयोजनं दूषयति- अनेन जिज्ञास्यमिति पद इति । भाष्ये जिज्ञास्यमितिपदस्य सङ्गतिसूचनार्थतया व्याख्यातत्वेन यत्् कैश्चिदुक्त्तं "जिज्ञास्यमिति पदे प्रधानाद्यौपचारिकार्वाचीनब्रह्मशब्दार्थव्यावृत्तिः' इति, तन्नेत्यर्थः । ततश्च जिज्ञास्यपद इति सप्तमी;      न तु जिज्ञास्यपदेनेति तृतीयेति मन्तव्यम््, नेत्यस्य पृथक््पदत्वेन निषेधार्थकत्वात्् । तत्र हेतुमाह तच्च व्यावर्तकस्येति । तच्च व्यावर्तनमित्यर्थः । वक्त्तव्यतया । उक्त्येर्थः । अपिः स्सम्भावनार्थः, एवकारार्थो वा । ततश्चायमर्थः- महामहिमशालित्वेन प्रसिद्धप्रणववेदप्रधानब्रह्मविष्णुरुद्राग्नीन्द्रादीनां मध्ये किं निरतिशयबृहदिति प्रश्ने, प्रणवादिव्यावृत्तिर्हि व्यावर्तकलक्षणोकत्यैव सिध्यति,     न ततः प्राक्् प्रश्नसमये । ततश्च "जिज्ञास्यम््' इत्यस्य उक्त्तरीत्या सङ्गतिसूचकत्वमेव । न तु प्रधानादिव्यावर्तकत्वमिति । यदेव निरतिशयबृहदुक्त्तं तदेव जिज्ञास्यमिति । नन्वेतद्ग्रन्थपर्यालोचनायाम््, "यतो वा इमानि' इति वाक्ये "तद्विजिज्ञासस्व' इति जिज्ञास्यत्वं विधीयत इति प्रतीयते । तदनुसाराच्च "अधीहि भगव' इति प्रश्नोपि किं जिज्ञास्यमिति जिज्ञास्यविषयक एव, इत      रथा प्रश्नोत्तरयोः वैयधिकरण्य प्रसङ्गात्् । ततश्च  तदनुसारि सूत्रेपि तथैव प्रश्नोत्तराभ्यां भवितव्यम्् । न च तद्युज्यते । उत्तरत्र      (हि?) ग्रन्थकारैरेव यत्नेन, "विजिज्ञासस्वेति न विचारस्योपासनस्य वा विधिः, अपि  तु ब्रह्मत्वस्यैव' इति वक्ष्यते । अतः           कथं  तयोरविरोध इति चेत््- अत्र केचित्् "इतरे त्वर्थसामान्यात््' इति सूत्रे "जगत्कारणतयोपलक्षितम््' इति भाष्यव्याख्याने केषुचिदुपासनेषु जगत्कारणत्वमनुसन्धेयम्् । केषुचिन्न । यत्रानुसन्धेयम््,  तत्र ज्ञाप्यान्तर्गतत्वाज्जगत्कारणत्वं विशेषणम्् । यत्र         तु नानुसन्धेयम््, तत्रोपलक्षणम््, ज्ञाप्यानन्तर्गतत्वात््' इति वक्ष्यमाणत्वेन तद्ग्रन्थपर्यालोचनायां "यतो वा' इति वाक्ये जिज्ञास्यत्वलक्षणमुपास्यत्वमेव विधीयते । ततश्च विधेये उपासने जगत्कारणत्वस्यान्वयानन्वयाभ्यां विधेयान्वयित्वानन्वयित्वलक्षणे विशेषणत्वोपलक्षणत्वे अपि सम्भवत इति प्रतीयते । ततश्च तद्ग्रन्थानुरोधेन "यतो वा' इति वाक्ये जिज्ञास्यत्वमेव विधीयत इति पक्षोप्याचार्याणामभिमत एव । "न विचारस्योपासनस्य वा विधिः' इत्युत्तरग्रन्थानुसारेण सोपि पक्षोऽभिमत इति, उभायथापि सम्प्रदायसत्त्वादिति च वदन्ति ।
समासार्थनिर्णयार्थं वाक्यान्तरसापक्षत्वेनेति । वाक्यार्थकथनव्याजेनैव समासार्थव्याख्यानासम्भवात््, जन्मादिपद     स्य पृथग्् व्याख्यानमवश्यमपेक्षितमित्यर्थः । ब्रह्मण एव निमित्तोपादानत्वाभिप्रायनिबन्धन इति । इदं च "अखिल ' इत्यादिश्लोकव्याख्यानावसरे सुस्पष्टमुपपादितम्् । अत्र समुदितविवक्षेति । दर्शपूर्णमासाभ्यामित्यत्रेत्यर्थः । नपुंसकत्वं चेति । "स नपुंसकम््' इतिसूत्रेणेति भावः । जन्मादीत्यत्रेतिकरणेनेति । "जन्मादिशब्देन' इत्यनुकत्वा अनुक्रियमाणरूपाविनाशेन एकवचनान्तस्यैवानुकरणादिति भावः । शङ्कते ननु नेदं समुदितमपि  लक्षणमिति । विशेषणं विशेष्यं चैककार्यान्वितत्वेनेति । तस्यान्यपदार्थस्य गुणो वर्त्तिपदार्थः । 
तस्यापि कार्यान्विततया संविज्ञानं येन स तद्गुणसंविज्ञानो बहुव्रीहिरिति तत्पुरुषगर्भो  बहुव्रीहिः ।      न तु स च गुणश्च तद्गुणौ इति द्वन्द्व इति मन्तव्यं, तथाहि सति "त्यदादीनि सर्वैर्नित्यम््' इत्येकशेषेण "स च गुणश्च तौ' इति रूपप्रसङ्गेन तद्गुणेति रूपासिद्धिप्रसङ्गात्् । समुदायस्य विवक्षितत्वे "सर्वादीनि' इति बहुवचनं न स्यादित्याशङ्क्याह- समुदायिनो वा अन्यपदार्थतयेति । विशिेष्ट समुदायान्तर्गतत्वाकारेणेति । अयं भावः- मत्वर्थे बहुव्रीहेरनुशिष्यत्वात्् "वासखिनमानय' इत्यादौ वासस्संयोगस्यैव मत्वर्थतया प्रतीतेः, तस्य च वासो विनो आनयनासम्भवात्् वासोविशिष्टस्यैवानयनम्् । तद्वदेव "शुक्त्तवाससमानय' इति तद््गुणसंविज्ञानबहुव्रीहौ वासस्संयोगस्यैव मत्वर्थानुशिष्टबहुव्रीह्मर्थतया प्रतीतेः अन्तरेण वासस्तस्यानयनासम्भवात््       तद्वत एवानयनम्् । "गोमन्तमानय' इत्यत्रेव "चित्रगुमानय' इत्यत्रापि स्वामित्वस्यैव बहुव्रीह्मर्थतया प्रतीतेस्तस्य चानयनेपि चित्रगवीनां स्वामित्वलक्षणसम्बन्धानपायान्न गवामानयनम््  । तद्वदिहाष्यन्यपदार्थे जन्मस्थितिलयारब्धसमुदाये जन्मन आद्यावयवत्वेनानुप्रविष्टत्वात्् । अवयवावयविभावस्य च मत्वर्थविहितबहुव्रीह्मर्थत्वात्् अवयवेन विना अवयविनोऽभावात्् जन्मनोपि    ग्रहणं सिद्धमित्यर्थः । कृत्स्नस्य भुवनस्यैककार्यताविशेषेणेति । कृत्स्नस्य कायर्वर्गस्य एककार्यवदनायासेन एकेन कर्त्रा सङ्कल्पमात्रेण निर्मितत्वज्ञापनार्थमिति भावः । 
प्रसिद्धवन्निर्देशरूपतयेति । ननु ग्रहाधिकरणे एकवचनार्थस्याविवक्षितत्वाङ्गीकारेपि प्रातिपदिकार्थस्य विवक्षाङ्गी        कृता ।  सह  तु समानीत्यत्र अचिन्त्यविविधविचित्ररचनत्वादेः प्रातिपदिकार्थतया कथं तस्याविवक्षाङ्गीकर्त्तुं शक्यत इति चेत््- न ।  यथा- "यस्योभयं हविरार्तिमार्च्छेति' इत्यत्र प्रातिपदिकार्थेपि हविर्विशेषणीभूतोभयत्वे न श्रुतेर्विवक्षा, एवं "भूतानि' इत्यनेनैव उद्देश्यस्य लब्धत्वात्् "इमानि' इति शब्दार्थे न विवक्षाङ्गीकर्त्तुं शक्येति हि तस्याभिप्रायः । न तु "इमानि' इत्यस्यैव पदस्योद्देश्यसमर्पकत्वमङ्गीकृत्य विशेषणांशे न तात्पर्यमित्युच्यते । नन्वेवं सति "प्रसिद्धवन्निर्देशरूपतयानुवादरूपस्य' इति व्यर्थम््; इदंशब्दार्थे उद्देश्यविशेषणे  तात्पयर्ाभावादित्येव  सुवचमिति  चेत््  । मैवम््- इदंशब्दस्याथर्भूते  उद्देश्यविशेषणे  वाक्यस्य  तात्पर्याभावेनेत्यन्वयः । अचिन्त्यरचनत्वादेस्सन्निहितवाचीदंशब्दार्थत्वोपपादकः अनुवादरूपस्येत्यन्तो ग्रन्थ इति द्रष्टव्यम्् । नन्वेवं "भूतानि'      इत्यत्र बहुवचनमप्यविवक्षितं स्यात््, तथा "सवर्ाणि ह वा इमानि भूतानि' इत्यादौ सर्वत्वमप्यविवक्षितं स्यादिति कोऽयमाक्षेप              इति चेन्न, न्यायसाम्यादापातत आक्षेपस्य तत्परिहारस्य च दर्शने दोषाभावात्् । ग्रहबहुत्वस्य विरुद्धं ह्मेकत्वमिति - तत्र ह्मुत्पत्तिवाक्ये ग्रहाणां दशत्वसंख्यावगतैवेति कियन्तो गृहास्सम्मार्ष्टव्या इत्याकाङ्क्षाया अभावादनाकाङ्क्षिता संख्या अविवक्षिता । अत   एव "चमसाध्वर्यून्् वृणेते' इत्यत्र चमसाध्वर्यूणामुत्पादकवाक्यान्तराभावेन उत्पत्तिवाक्यावगतसङ्खयान्तरसम्बन्धाभावेन सङ्ख्याकाङ्क्षायाः सत्त्वात््  "चमसाध्वर्यून््' इति बहुत्वस्य विवक्षाङ्गीकृता । तथा "मैत्रावरुणः प्रेष्यति चान्वाह च' इत्यत्र व्यस्तयोः प्रैषानुवचनयोर्निर्ज्ञातकर्तृकत्वेन समस्तयोरेव प्रैषानुवचनयोः कर्त्राकाङ्क्षासत्त्वात्् प्रैषानुवचनरूपोद्दश्यगतं च शब्दावगतं साहित्यं विवक्षितम्् । ततश्च सहितयोरेव प्रैषानुवचनयोर्मैत्रावरुणकर्तृकत्वविधिरिति पूर्वतन्त्रे स्थितत्वात्् । इह तु ब्रह्मण इतरव्यावृत्तमहामहिमप्रदर्शनार्थतया "इमानि' इत्यस्यापेक्षितत्वादिति भावः । तत्र तत्राङ्गीकृतेति । 
"यस्योभावग्नी अनुगतावभिनिभ्रोचेदभ्युदियाद्वा पुनराधेयं तस्य प्रायश्चितिः' इत्यत्र अग्निद्वयोत्पादनसमर्थविधेयाधानान्वयानुपपत्त्या वाक्यस्यायुक्त्तार्थत्वलक्षणानर्थक्यप्रसङ्गेनाग्न्युभयत्वस्य विवक्षा । तथा "युवं हि स्थ स्वःपती' इति द्वयोर्यजमानयोः प्रतिपदं कुर्यात््' इत्यादौ द्वित्वादिविवक्षा; तामङ्गीकृत्य कुलायादिषु उत्कर्षाभ्युपगमादिति भावः । किमयं तसिल््प्रत्ययः "तसेश्च' इति विहितस्तसिस्थानकः,उत "पञ्चम्यास्तसिल््' इति विहितो वेति विकल्प्याद्यं दूषयति- तसिप्रत्ययस्येति । द्वितीयं दूषयति- एवं तसिलोपीति । धर्मिस्वरूपस्य कल्याणतामाहेति । ज्ञानत्वादेः कल्याणत्वे कथिते धर्मिणोपि कल्याणत्वं कथितं भवतीत्यभिप्रायः । आदिशब्देन सत्यत्वमानन्त्यं च  विवक्षित     मिति । इदमुपलक्षण सार्वज्ञ्यादीनाम्् । तेषामपि कल्याणत्वस्यावश्यबोध्यत्वादिति द्रष्टव्यम्् । हेयप्रत्यनीकत्वं पूर्वमुक्त्तमिति ।     अतो न तत्् आदिपदग्राह्यमिति भावः । वस्तुतस्तु उक्त्तस्यापि अनन्तत्वकल्याणत्वबोधनार्थं तस्याप्यादिपदेन ग्रहणे न दोष      इत्यापि द्रष्टव्यम्् । नन्वादिशब्देनाऽनन्त्यस्यापि ग्रहणे "अनन्तकल्याणगुणगणात्् इति निर्दिष्टमानन्त्यं कथमन्वेतु, आनन्त्ये आनन्त्याभावादित्याशङ्कयाह- आदिशब्देनानन्त्यस्य गृहीतत्वेपीति । अन्येषामनुभवितृणामपीति । स्वानुकूलत्वमानन्दत्वम््, अन्येषामप्यनुकूलत्वं कल्पाणत्वमिति तयोर्भेदः । सौलभ्यानुक्त्तौ हेतुमाह -संश्रितसौलभ्यं चेति । ततश्च कारुणिकत्वेनैव सिद्धमित्याशयः । यद्वा दयायाः कारणकत्वोपयोगित्वमुकत्वा जिज्ञास्यत्वोपयोगमाह- संश्चितेति । 
विभूतेश्च  जिज्ञास्यान्तर्भावज्ञापनार्थमिति  । ननु "यतो देवदत्त उत्पन्नः स उपास्यः' इत्युक्त्ते न हि देवदत्तस्याप्युपास्यत्वमस्ति । अतश्च कथं जगतोप्युपास्यत्वमिति चेत््- न । यत इत्यस्य चिदचिद्विशिष्टादित्यर्थकत्वेन यच्छब्दनिर्दिष्टस्य चिदचिद्विशिष्टस्यैव तच्छब्देन निर्देष्टव्यतया तस्याप्युपास्यत्वसिद्धेः । उपासात्रैविध्यतत्क्रतुन्यायाभ्यामिति । नन्वेवं ताभ्यामेवोपास्यत्वसिद्धेरस्योपास्यान्तर्भावज्ञापनं व्यर्थम्् । किञ्च उपासात्रैध्यिस्थले  तदुपास्यत्वसिद्धावपि सर्वत्रोपास्यतान्वये प्रमाणाभावः ।    नापि तत्क्रतुन्यायात्् तत्सिद्धिर्युज्यते ।
 	"उपासितगुणादेर्या प्राप्तावप्यबहिष्क्रिया ।
 सा तत्क्रतुनयग्राह्या नाकरारान्तरवर्जनम्् ।।' 
इतिन्यायेनोपास्यगुणानां प्राप्तिरित्येतावन्मात्रं सिध्यति, न त्वनुपासितगुणानामननुभवः । तथा सति मुक्त्तौ सर्वगुणविशिष्टस्य      ब्रह्मणः प्राप्यतया सर्वासूपासनासु सर्वगुणविशिष्यमुपास्यमिति उपासनरूपभेदः क्कचिदपि न स्यादिति चेत््- न । "उपास्यान्तर्भावः' इत्यस्य ब्रह्मशब्दार्थान्तर्भाव इत्यर्थः । सत्यत्वज्ञानत्वादौ लक्षणया कथिते हि विशेष्यमात्रमेव ब्रह्मशब्दाथर् इति शङ्का स्यात्् तस्य विशेष्यमात्रनिष्ठत्वात्् जगज्जन्मादिहेतुत्वे लक्षणया कथिते न सा शङ्काऽवतिष्ठते; जगत्कारणत्वस्य विशिष्टनिष्ठत्वादित्येव तात्पर्यात्् । हेत्वर्थत्वञ्च जनिस्थितिलय साधारणत्वादिति । यदि हि "जन्मास्य यतः' इत्युच्येत,  तदा "जनिकर्तुः प्रकृतिः' इत्युपादानार्थत्वशङ्का स्यात््, न तथेहेति भावः । हेतौ पञ्चमीति । "विभाषा गुणे स्त्रियाम््' इत्यत्र योगविभागादगुणब्रह्मवाचिनो यच्छब्दात्् 
पञ्चम्युपपद्यते । योगविभागे च ज्ञापकम्् । "हेतुमनुष्येभ्योऽन्यतरस्याम््' इत्यत्र हेतुग्रहणम्् । तत्र हि "नाव आगतं नौरूप्य'मित्यादौ अनुपादानभूताया नावो हेतुपञ्चमी सिद्धवकृत्य "हेतुमनुष्येभ्यः' 
इति पञ्चम्यन्तात्् रूप्यप्रत्ययो विधीयते ।
अत्र केचित््- "हेतुमनुष्येभ्यः' इत्यस्य यत्र "विभाषा गुणे' इति पञ्चमी "जाड्यादागतः इति, तत्र सावकाशत्वान्न ज्ञापकत्वं सम्भवति । न च "अ इ उ ण््' इत्यत्र "विवारभेदात्् इत्यत्र "विभाषागुण इति पञ्चमी' इत्युक्त्तत्वात्् तद्वदिहापि पञ्चमीति वाच्यम््, तत्र "सत्त्वे निविशिते(निविशते?)ऽपैतीति' पारिभाषिकगुणस्य ग्रहणेन "विवारभेदात््' इति भाष्यकारनिर्देशानुपपत्त्या परतन्त्रमात्रवाचिगुणग्रहणेपि अपरतन्त्रब्रह्मवाचियच्छब्दात्् पञ्चम्यां प्रमाणाभावात्् । ततश्च लोदृष्टया जन्मस्थितिलयाः ततो विश्लिष्टा इव दृश्यन्ते इत्यपायावधित्वेनापादानत्वात्् पञ्चमीति मन्यन्ते तत््  तुच्छम््; "कृत्रिमाकृत्रिमयोः कृत्रिमे कार्यसम्प्रत्ययः'      इति न्यायेन तत्र शास्त्रे परिभाषितस्यैव गुणस्य ग्रहणौचित्यात्् । वृत्त्यादौ च तदनुरूपत्वेनोदाहरणप्रत्युदाहरणयोः र्दशितत्वाच्च ।       तेन "विवारभेदात्् इति निर्देशो ज्ञापकः "विभाषा' इति योगविभागस्य । अत एव "वह्निमान्् घूमात्् इत्यादिप्रयोगः । अन्यथा      घूमस्य द्रव्यत्वेना(न)पारिभाषिकगुणत्वस्याप्यभावात्् पञ्चमी न स्यात्् । तेन सुष्ठूक्त्तं "हेतौ पञ्चमी' इति । यदुक्त्तं "लोकदृष्ट्या ततो विश्लिष्टा  इव भवन्ति' इति, तन्न; लोकदृष्टयाश्रयणे "भीत्रार्थानाम््' इत्यादिसूत्राणां व्यर्थत्वप्रसङ्गात्् "मृदो घटः, ृङ्गाच्छरो जायते, गोलोमाविलोमभ्यो दूर्वा जायन्ते' इत्यादौ घटदूवर्ादीनां बिलात्् दीर्घभोग्यपक्रमणवत्् लोकदृष्टया अपक्रमणदर्शनेनापायसत्त्वेन "ध्रुवमपाये' इत्येवापादानत्वस्य सिद्धत्वात्् । यथान्यासं सम्प्रधारणायान्तु हेतौ पञ्चमीत्येव गतिरित्यलं प्रपञ्चेन । 
ईश्चरस्य निर्विकारतया निमित्तत्वमेव. नोपादानत्वमित्यभिमन्यमानः शङ्कते- नन्वीश्वर एवेति । ननु लक्षणेपि जगज्जन्मादिनिमित्तत्वमेव विवक्षितमित्याशङ्कयाह निमित्तमुपादानं चेति । अध्यस्तान्तरेति । "पुरुष एवेदं सर्वम््' "ज्योतीषि       विष्णुः' इत्यादिनिर्देशायोगादित्यर्थः । ईश्वर एवोपास्यः प्राप्यश्चेति । न तु ईश्वरातिरिक्त्तं ब्रह्मेत्यर्थः । नन्वेवं सत्यज्ञानादिकमेव लक्षणमुच्यतामित्याशङ्क्याह- उपासनं च जगद्विशिष्टविषयमिति । ननूपासनस्य विशिष्टविषयत्वे प्राप्तिरपि  तद्विषया स्यादित्याशङ्क्य इष्टापत्त्या परिहरतिप्राप्तिश्च  विशिष्टविषयेति । जिज्ञास्यब्रह्मलक्षणं जन्माद्येवेति । यद्यपि, "ब्रह्मविदाप्नोति परम््' इत्युक्त्ते, किं तद्ब्रह्म? कीदृशं वेदनम््? कीदृशी प्राप्तिः इति जिज्ञासायामेव "सत्यं ज्ञानमनन्तम््' इति मन्त्रप्रवृत्तेः सत्यत्वादिकं जिज्ञास्यब्रह्मलक्षणमेव इतरथा  तत्कथनस्यानाकाङ्क्षिताभिधानत्वप्रसङ्गात्् । उपासात्रैविध्यस्य सिद्धान्तेप्यभ्युपगतत्वेन स्वरूपस्याप्युपास्यत्वाच्च तथापि "विभूतेरप्युपास्यान्तभर्ावज्ञापनाथम्् इति पूर्वोक्त्तयुक्त्तावेव  तात्पर्यम्् । शोधकवाक्यार्थश्च यच्छब्देन    गर्भित इति । 
ननु कारणवाक्यप्रवृत्त्यनन्तरमेव कारणत्वशङ्कितदोषनिराकरणार्थतया शोधकवाक्यस्य प्रवर्तयिष्यमाणत्वात्् न तद्वाक्यार्थस्य एतद्वाक्यप्रवृत्तिदशायां गर्भितत्वं संभवति । किञ्च भृगुवल्लयां, "आनन्दाध्द्येव खल्विमानि भूतानि जायन्ते' इति निश्चायकवाक्यानां पश्चादेव प्रवृत्तेः, तस्मात्सर्वेश्वरात्सत्यसङ्कल्पात्् इत्यादि विशेषणमपि यच्छब्दगर्भितं कथं स्यात््? शिष्येणाश्रुतवेदान्तेन भृगुणाऽस्य सर्वस्यार्थस्याज्ञानादिति चेत््- न, अस्त्वयमश्रुतवेदान्तः । अथापीदृशजगन्निर्मातृत्वमीदृशविशेषणविशिष्टस्य संभवेदिति संभावनां शिष्यस्य स्फोरयन्नाचार्यः प्रतिपादयतीयुक्त्ते विरोधाभावात्् । किञ्च, पुंसूक्त्तसद्विद्यादिवाक्यैः सर्वज्ञस्य सर्वशक्त्तेः लक्ष्मीपतेरेव 
कारणत्वं निश्चित्य तत्र निरतिशयब्रह्मत्वमजानतो भृगोः "अधीहि भगवो ब्रह्म' इति जिज्ञासया प्रश्नसम्भवाच्च । ननु शिष्यस्य प्रागेव कारणविशेषनिश्चयवत्त्वे "तद्विजिज्ञासस्व, तद्व्रह्म' इत्येतावतैव कृतकृत्यत्वात्् कारणविशेषनिश्चायकोत्तरसन्दर्भो व्यर्थस्स्यादिति चेत््- न । सम्यग्् निश्चयाभावेन तत्सार्थक्यात्् । भाष्ये- यत्प्रयन्त्यभिसंविशन्तीति । प्रयन्ति सन्ति यदभिसंविशन्तीति योजना । प्रयन्तीत्यस्य प्रलीयमानानीत्यर्थः । अभिसंविशन्ति- प्राप्नुवन्तीत्यर्थः । अत्र प्रयन्तीत्यान्तिकलयोपि विवक्षितः । अतो मुक्त्तप्राप्यत्वमप्यन्तर्भवतीति । अत एव ग्रन्थकृता "प्रयन्तीत्येतदविशेषेणात्यन्तिकलयरूपं मोक्षमपि प्रतिपादयति, यच्छब्देन मुक्त्तप्राप्यतयापि निर्दिष्टं भवति' इत्युक्त्तम्् । ननु "यत्् प्रयन्ति यदभिसंविशन्ति' इति यच्छब्दानुषङ्गेण लयस्थानत्वं मुक्त्तप्ताप्यत्वमुच्यते; अभिसंविशन्तीति बन्धकत्वं वा उच्यत इति चेत््- न । यच्छब्दावृत्तिप्रसङ्गादिति द्रष्टव्यम्् । 
शास्त्रं प्रणाड्या विषय इति । लक्षणवाक्यं लक्षणतो ब्रह्म प्रतिपादयितुं शक्नोति नवेति विचारः, शास्त्रं ब्रह्मणि प्रमाणं       न वेति विचारे प्रणाङ्या पर्यवस्यतीति भावः । कारणमनूद्यत इति पाठः समीचीनः, उत्तरत्र "कारणस्य ब्रह्मत्वं विधीयते' इत्युक्त्तेरिति द्रष्टव्यम्् । देवदत्तकेदारो बुभुत्सित इति । अतो देवदत्तकेदारत्वमेव विधानयोग्यमित्यर्थः । धीस्थः सारससम्बन्धो दृष्ट इति । सारससम्बन्धो धीस्थो निश्चित इत्यर्थः । तत्र च हेतुः, दृष्ट इति । दृष्टत्वेन निश्चिततया न विधेयत्वमिति भावः । तस्य देवदत्तकेदारलक्षणत्वं ह्यज्ञातमिति । सारससम्बन्धिनो देवदत्तकेदारत्वमज्ञातमित्यर्थः । लक्षणशब्दः स्वरूपवचनः । केचित्तु- देवदत्तकेदारो बुभुत्सितो धीस्थः । अतो न विधेय इति योजयन्ति । तन्न; सामान्यतो देवदत्तकेदारस्वरूपस्यावगतत्वेपि "अयं देवदत्तकेदारः'       इति विशिष्य उद्देश्यसम्बन्धितयाऽनवगतत्वाद्विधेयत्वोपपत्तेः । विशिष्य निश्चितत्वे बुभुत्साया एवानुपपत्तेः । "देवदेत्तकदारलक्षणं किञ्चिदस्ति' इति निश्चयस्यापि सत्त्वेन देवदत्तकेदारलक्षणत्वस्याप्यविधेयत्वप्रसङ्गात्् । यदि च सारससम्बन्धे केदारलक्षणत्वस्य ज्ञातत्वाद्विधेयत्वम््, तर्हि सारससम्बन्धिनि देवदत्तकेदारत्वस्याप्यज्ञातत्वाद्विधेयत्वोपपत्तेः । 
तस्य  निरतिशयबृहद्वस्तुलक्षणत्वमिति । कारणस्य निरतिशयबृहद्वस्तुस्वरूपत्वमित्यर्थः । तादृशशब्दार्थमाह- पूर्वपक्षानुगुणेनेत्यादिना । सिद्धस्वरूपं ब्रह्मेत्यादिकं समन्वयाधिकरणभाष्यवाक्यम्् । किं सृष्टयादीना ं विशेषणत्वेनोपलक्षणत्वेन चेति । ननु लोके हि व्यावर्तकं द्विविधं विशेषणमुपलक्षणं वेति विकल्पयन्ति । लक्षणे न तथा विकल्पो दृष्ट इति चेत््- न । लक्षणस्यापि व्यावर्तकत्वेन विकल्पोपपत्तेः । हेत्वाभासलक्षणे अनुमितिप्रतिबन्धज्ञानविषयत्वं  विशेषणमुपलक्षणं वेत्यादिविकल्प दर्शनात्् । ननु पूर्वतन्त्रे "यदि रथन्तरसामा सोमः स्यादैन्द्रवायवाग्रान्् गृहान्् गृह्नीयात््' इत्यत्र विशेषणस्य अव्यवच्छेदकत्वेन रथन्तरारथन्तरसामयुक्त्तज्योतिष्टोमे रथन्तरस्य विशेषरत्वायोगात््. तन्मात्रसामकं क्रत्वन्तरं विधीयत इति पूर्वपक्षं कृत्वा  स्वविरोधिगुणव्यवच्छेदकत्वमात्रेणापि विशेषणत्वोपपत्तेः "नीलमुत्पलम््' इत्यादौ   दैर्ध्याद्यव्यवच्छेदक स्यापि नीलत्वादेर्विशेषणत्वदर्शनाच्च प्रकृतस्यैव ज्योतिष्टोमस्य रथन्तरं साम विशेषणमिति व्यवस्थापितत्वात््  तेनैव गतमति चेत््- न ।  तत्र यदिशब्दश्रवणेन प्रकृतस्यैव ज्योतिष्टोमस्याग्रताविशेषं प्रति रथंतरसामावच्छिन्नत्वस्य निमित्ततावगतिस्वारस्यात््, तत्र  तथात्वेति इह  तदभावेन पूर्वपक्षप्रवृत्त्युपपत्तेः । स्वाश्रयसकलधर्मव्यावर्तकतयेति । ननु 
स्वाश्रयसकलधर्मव्यावर्तकतया विशेषणत्वं क्कापि न दृष्टचरम्् । तथाहि सति एकधर्ममात्रपरिशेषापत्तेः । खण्डत्वादेरपि स्वाश्रये गोत्वद्रव्यादिसहिष्णुत्वादिति चेत््- न । समभिव्याहृतविशेषणान्तरव्यवच्छेदकत्वस्य "खण्डो मुण्डः' इत्यादौ दर्शनादित्यत्र तात्पर्यात्् । नन्वीदृशं भेदकत्वमुपलक्षणपक्षेपि सम्भवत्येव,  तस्यापि व्यावर्तकत्वादिति चेत््- भवत्विदं दूषणम््, उपलक्षणपक्षेपि समानम्् । का नः क्षतिः? केचित्तु- जन्मादिविशिष्टस्य ब्रह्मत्वं    वा? उत तदुपलक्षितस्य? विशेषणत्वे जन्मविशिष्टस्य स्थितिविशिष्टस्य लयविशिष्टस्य चैक्यासम्भवात््. विशिष्टानामप्यैक्ये विशेषणानामप्यैक्यप्रसङ्गादित्यादिः सत्यादिवाक्ये मृषावादिभिरुक्त्तो दोषः पूर्वपक्षेप्यनुसन्धेयः । उपलक्षणपक्षे अस्य दोषस्यासम्भवादाकारान्तर प्रतिपत्तिर्दोष इति पूर्वपक्षिणो भावः । सिद्धान्ते तु सत्यादिवाक्ये सिद्धान्त्युक्त्तरीत्या एकस्य विशेष्यस्यानेकविशिष्टत्वसम्भवात्् न ब्रह्मव्यक्त्तिबाहुल्यप्रसङ्गः । जन्मरूपविशेषणान्विततया ज्ञातस्यापि स्थितिरूपविशषणान्विततया ज्ञातस्यापि ब्रह्मण   ऐक्य संभवेन विशिष्टैक्यस्यापि संभवात््, जन्मादिविशेषणान्विते ब्रह्मत्वस्य सत्त्वेन विशिष्टं ब्रह्मेत्युक्त्तौ दोषाभावात्् । यदि च विशिष्टान्वयिनो विशेषणान्वयित्वनियमात््. जन्मादिविशिष्टे ब्रह्मत्वान्वये जन्मादवपि ब्रह्मत्वान्वयप्रसङ्गात्् । नायं विशेषणपक्षो   युक्त्तो इत्याग्रहः, तर्हि उपलक्षणत्वपक्षो भविष्यति, आकारान्तरप्रतिपत्तेः स्थितत्वादिति सिद्धान्त्यभिप्रायः । ततश्च परस्परविरुद्धयोर्विशेषणत्वोपलक्षणत्वपक्षयोः कथं भाष्ये अभ्युपगम इति चोद्यस्य नवकाश इति वदन्ति । केचित्तु- "विजिज्ञासस्व' इत्यत्रोपासनस्य विधानात्् जगत्कारणत्वस्योपासने अन्वयानन्वययोस्सत्त्वात्् । भाष्ये विशेषणत्वोपलक्षरत्वाभ्युपगमो न विरुद्धः । श्रुतप्रकाशिकाचार्थैरपि "इतरे  त्वर्थसामान्यात््' इत्यत्र भाष्याभिप्रायस्याविष्कृतत्वाच्च  तथैवाविरोधो नेय इति वदन्ति । अन्ये तु- विशिष्टनिष्ठं जगत्कारणत्वम््, विशेष्यनिष्ठं  तु सत्यत्वादिकमिति बहुशो ग्रन्थकृद्वयवहारदर्शनात्् । भाष्ये च, "जगत्कारणत्वापलक्षितस्वरूपस्ये' इति बहुशो व्यवहारदर्शनाच्च जगत्कारणत्वं चिदचिद्विशिष्टस्य ब्रह्मणो विशेषणभूतं लक्षणम््; शुद्धस्वरूपस्येपलक्षणम्् । जगत्कारणत्वस्य शुद्धस्वरूप निष्ठत्वाभावात्् । तदभिप्रायेणैव विशेषणोपलक्षणाभ्युपगमः । न च शुद्धस्वरूप     निष्ठस्य विशिष्टनिष्ठस्य जगत्कारणत्वस्य कथं शुद्धस्वरूपोपलक्षणत्वमिति वाच्यम््, तटस्थस्यापि शाखाग्रस्य चन्द्रोपलक्षणत्वदर्शनादिति वदन्ति । पाराशर्यविजये तु विशेष्यनिष्ठत्वानिष्ठत्वाभ्यां विशेषणोपलक्षणभेदमाश्रित्य जगत्कारणत्वस्य ब्रह्मनिष्ठतया विशेषणत्वम््, प्रपञ्चगतजन्मादेस्तु ब्रह्मस्वरूपानिष्ठतया उपलक्षणत्वमिति प्रकारो दर्शितः ।
ननु न केवलं प्रमाणान्तरेणैवैक्यप्रतीतिरिति । ऐक्यप्रतीतिः प्रमाणान्तरेणैवेति नियमो नास्ति; शाब्दी च विद्यते =शब्दादपि सम्भवतीत्यर्थः । सर्वात्मना अज्ञातगोव्यक्त्तित्वे "को गौः' इति जिज्ञासाया एवानुदय इत्याशङ्कयाह - प्रत्यक्षेणादृश्यमानगोव्यक्त्तेरिति । वाक्यप्रयोगासम्भवव्युदासायेति । अजिज्ञासुं प्रति वाक्यप्रयोगासम्भवादिति भावः । 
"शाखाग्रमुपलक्षम््' इत्यस्यानन्तरं "कालविशेष देशविशेष उपलक्ष्याकारः । शाखग्रचन्द्रयोःश्च ऋजुप्रदेशवर्त्तित्वं     संबन्धः' इति पाठश्चेत्् सुश्लिष्ठः । स च सम्बन्धो वाक्यावगत इति । वाक्यबोध्य इत्यर्थः । "क्क चन्द्रः' इति बुभुत्सुं प्रति संबन्धस्यैव ज्ञाप्यत्वात्् । चन्द्रशब्दबोध्यत्वम्् । चन्द्रशब्दवाच्यत्वमित्यर्थः । अनयोरेतावान्् विशेष इत्याह- केदारत्वाद्याकार इत्यादिना । केदारान्् 
साक्षात्कुर्वन्नेव पृच्छति "को देवदत्तकेदारः' इति । चन्द्रमपश्यंस्त मृगयमाण एव पृच्छति, "क्व चन्द्रः' इति ।      अतो वैशिष्टयमिति भावः । शब्दोत्थापितेति । "चन्द्रो दृष्टो वा' इत्यादि शब्दोत्थापितेत्यर्थः ।।
ज्ञाप्यबहिर्भूतो ज्ञाप्यप्रतीत्युपाय इति । शास्वाग्रस्य चन्द्रप्रतीतिदशायां प्रतीतेरुपलक्षणत्वम्् । प्रकृष्टप्रकारत्वस्य चन्द्रप्रतीतिदशायामपि विषयत्वमस्ति; प्रकृष्टप्रकाशाविनिर्मुक्त्तस्य चन्द्रस्याप्रतीतेरिति भावः । शब्दतो धीस्थतयेति । यत्् पदजन्यपदार्थोपस्थितौ विषयीभूतं सत्् वाक्यार्थप्रतीतिदशायां स्वविशिष्टप्रतीतिमादधाति, तद्विशेषणम््; अन्यदुपलक्षणमिति भावः । स्थूलसूक्ष्मात्मने नम इतिवदिति । इदं पुराणप्रक्रियायां स्पष्टम्् । व्यतिरिक्त्तअन्तरशब्दयोः पौनरुक्त्तयमाशङ्क्याह- आकारान्तरमाकारविशेष इति । बृहदत्् बृहणं च. उपलक्षणभूताश्चेत्यादिचशब्दानामर्थमाह- आकारत्रयपृथकत्वेति ।  तदितराकारद्वयसयुच्चयार्थ इत्यर्थः । यद्वा ब्रह्मशब्देनेति । बृहत्वस्य धात्वर्थत्वेपि बृंहणत्वस्य कथं धात्वर्थमिति भावः । अस्मिन्् पक्षे निरतिशयपरित्यागो भेदकः । अनवधिकातिशयशब्दे तात्पर्यमिति । पूवपक्षे अनवधिकातिशयविशिष्टबृहत्वमुपलक्ष्यम्् । अस्मिस्तु              पक्षे बृहत्वं नोपलक्ष्यम्् । अपि तु  तद्गतोऽतिशय इत्यथर्ः । इदानीम्् च शब्द इति । प्रतिपन्नं ब्रह्मेति चेत्यत्र च शब्द इत्यर्थः ।
भाष्ये "लक्षभूतान्यपि विशेषणानि' इत्यत्र असाधारणधर्मत्वपर्यन्तविवक्षायाः प्रकृते प्रयोजनाभावादाह- व्यावर्तकभूतानीत्यर्थ इति । लक्षणत्वविवक्षामभ्युपेत्यापि साध्याकारं  व्याचष्टे- यद्वा लक्षणभूतानामिति । ऊत्तरग्रन्थेन पौनरुकत्यमाशङ्कयाह- अयं ग्रन्थःपक्षविषय इति । भिन्नविशेषणत्वमेव भेदकत्वमिति । भेदकत्वप्रयोजकत्वमित्यर्थः ।
जीवजातीयत्वाशङ्कावतिष्ठत इति । ननु जीवासम्भावितजगत्कारणत्वश्रवणेपि जीवजातीयत्व शङ्का भवति चेत््, सत्यत्वादिश्रवणेऽपि जीवजातीयत्वशङ्का तदवस्थैव । जीवत्वव्यापकासत्यत्वादिव्यावृत्त्या जीवत्वाभावसाधनवत्् जीवत्वाभावव्याप्तजगत्कारणत्वेन जीवत्वाभावानुमानसम्भवादिति चेत््- न । कारणत्वशङ्कितदोषव्यवच्छेदकतया सत्यादि लक्षणसार्थक्यमस्तीत्यत्र तात्पर्यात्् । स्वरूपतो धर्मतश्चैकरूपत्वं ज्ञापयतीति । नन्वेवं परमात्मनोपि सत्यत्वं न स्यात््, धर्मभूतचिदचितोर्विकारसत्त्वादिति चेत््- न । स्वरूपे वा धर्मभूतज्ञाने वा विकारशून्यत्वस्य तदर्थत्वात्् । नन्वेवमपि परमात्मधर्मभूतज्ञानस्यापि सिसृक्षादिरूपपरिणामसत्त्वात्् परमात्मनोपि सत्यत्वं न स्यादिति चेत््- न । कर्मकृतविकाराभावस्यैव तदर्थत्वात्् । ज्ञानत्वगुण समवैतीति ।   ननु ज्ञानाख्यस्य द्रव्यस्य ज्ञानत्वगुणसमवेतत्वाभावेपि, ज्ञानत्वं ज्ञानाख्यद्रव्यसमवेतम््, तच्चात्मनि समवेतमिति द्वारद्वारिभावस्सङ्गच्छत इति चेत्् न । तथा सति आत्मन्यद्वारकज्ञानत्वप्रतिपत्तिर्न स्यादिति भावः । ननु ब्रह्मशब्दोपस्थापितत्वेन धर्मस्यापि ज्ञानत्वबोधनेऽतिप्रसङ्गः, ब्रह्मत्वस्यापि ज्ञानरूपत्वप्रसङ्गात्् । (किञ्च) ब्रह्मत्वस्यैव विधेयत्वेन ब्रह्मानुवादेन ज्ञानत्वस्य विधेयत्वासंभवाच्च । सङ्कल्पादिषु ज्ञानरूपतया प्रतिपन्नेषु ज्ञानत्वबाधनस्य व्यर्थत्वाच्चेत्याशङ्कमुपसंहारव्याजेन निरस्यति- अतो यथोक्त्त एवार्थ इति । अयं भावः- "सत्यं ज्ञानम््' इत्यत्रान्तोदात्ततया अर्श आद्यजन्तत्वेन ज्ञानगुणकत्वप्रतीते;, आत्मा ज्योतिः सम्राट््' इत्यत्रापि स्वरूपस्य प्रकाशत्वप्रसिद्धेश्चाविरोधादिति भावः । वस्त्वन्तराभावो वस्त्वपरिच्छेद इति 
मृषावादिमतं दूषयति- इहेदं नान्यत्रेत्यादिना । विशेष्याशस्य लक्षणं सत्यज्ञानादीति  । ननु ज्ञानत्वस्य ब्रह्मशब्दार्थभूतविशेषणनिष्ठत्वस्य प्रागेव समर्थितत्वात््, कथं  तस्य विशेष्यमात्रनिष्ठत्वम््? किञ्च सर्ववस्तुसामानाधिकरण्यार्हत्वस्यानन्त्यस्य केवलविशेष्यस्वरूपे अभावाच्च तदपि विशिष्टनिष्टमेवेति चेत्् चेन्न- विशेष्यांशस्य लक्षणमित्यस्य चिदचिद्विशिष्टलक्षणं न भवतीत्येवार्थः । न तु धर्मभूतज्ञानविशिष्टस्यापि व्यावृत्तिरिति द्रष्टव्यम्् । सर्ववस्तु सामानाधिकरण्यार्हत्वस्य विशिष्टगतस्य विशेष्येपि सम्भवेन विशेष्यलक्षणतयोक्त्तौ दोषाभावात्् । अतएव हि जगत्कारणत्वं विशिष्टनिष्ठमपि विशेष्ये संभवतीत्यभिप्रायेण जगत्कारणतयोपलक्षितस्य स्वरूपस्येत्याद्युक्त्तिरप्युपपद्यत इति द्रष्टव्यम्् ।
पराभिमतयोजनायामपीति । यद्यपि शङ्करभाष्य एवमर्थो न वर्णितः तथापि गत्यभावात््  तेन तथा वक्त्तव्यमित्यभि  प्रेत्य तथोक्त्तमिति द्रष्टव्यम्् । किञ्च, मिथ्याभूतस्य जगतो ब्रह्मलक्षणणत्वं न संभवति, विरोधात्् । नहि नित्यं कृतकत्वेन लक्षयितुं शक्यम्् । नापि सत्यजगतस्तल्लक्षणत्वं संभवति, दित्वेनैकस्येव सत्येन द्वितीयेनाद्वितीयस्योपलक्षणासंभवा'दिति पूर्वपक्षे, मिथ्याभूतजगत्कारणत्वस्यैव सत्यब्रह्मलक्षकत्वमुपपद्यते, "यद्रजतमभात्् स शुक्त्तिः'इतिवत्् इति  तदुपपादनस्य तैः कृतत्वात्तदभिप्रायैण तदुकत्युपपत्तेश्चेति द्रष्टव्यम्् । साध्याविशेषं परिहरति- प्रकाशशब्दवाच्यत्वमिति  ।।
इति जन्माद्यधिकरणम््  ।। 2 ।।

1.1.3
V अमूर्तद्रव्येतरनिष्ठेति । कार्यत्वममूर्तद्रव्येतरनिष्ठम््; न तु वियदादिनिष्ठम््  । तथा कार्यत्वमुपादानव्यतिरिक्त्तकर्तृपूर्वकत्वं व्याप्तं चेति व्याप्तेश्चेत्यर्थः । कार्यत्वस्य मूर्तद्रव्येतरनिष्ठत्वेन व्याप्तिः साकल्येन तदाश्रयत्वम््; न तु सामानाधिकरणयलक्षणा व्याप्तिः । कार्यत्वस्य तु उपादानव्यतिरिक्त्तकतृपूवकत्वेन सामानाधिकरण्यलक्षणा व्याप्तिरिति द्रष्टव्यम्् । यद्वा अमूर्तद्रव्येतरनिष्ठेत्यनेन अभूर्तद्रव्येतरत्वं विवक्षितम्् । ततश्च कार्यत्वस्याभूर्तद्रव्येतरत्वोपादानाव्यतिरिक्त्त(पादानाभिज्ञ)कर्तृकत्वाभ्यां व्याप्तत्वादित्यर्थः । ईश्वरप्रोक्त्ततया चेति । वक्त्तृवाक्यार्थयथार्थज्ञान(वक्त्तुर्यथाथर्वक्त्तत्व)रूपगुणजन्यत्वादित्यर्थः । निर्दोषज्ञानमूलत्वं वाच्यमिति । वस्तुतो निर्दोष यत्् ज्ञानं तन्मूलत्वं वाच्यमिति परिग्रहे ज्ञातव्यमित्यर्थः । साध्याविशिष्टत्वं स्यादिति । शास्त्रवेद्यत्वात्् शास्त्रवेद्यमित्युक्त्ते साध्याविशिष्टता स्यादित्यर्थः ।।
तु शब्दस्याप्राप्त इत्यनेनान्वयमभिप्रेत्यावधारणपरतया व्याख्याय शस्त्रमित्यनेनान्वयमभिप्रेत्य व्याचष्टे- वैषम्ये वेति । शास्त्रस्य तु बुभुत्सितग्राह्यत्वेनेति  । यद्यपि शब्दः अबुभुत्सितमपि प्रतिपादयति, तथापि शब्दस्य तादृशविषये प्रयोजनपर्यवसायित्वं न स्यात्् । तच्च न युक्त्तम््, स्वाध्यायविध्यध्यापितवेदभागस्यावश्यं प्रयोजनपर्यवसायित्वस्य वक्त्तव्यत्वादिति भावः । ईश्वरमात्रानभ्युपगमेन एकदेशित्वमिति । इदं च किं तर्हि प्रमाणमिति प्रमाणसामान्याक्षेप इत्यभिप्रायेणोक्त्तम्् । "अत आगमादृते कथमीश्वरः सिध्यति' इत्युपसंहारपर्यालोचनाया ं तु सिद्धान्तिचोद्यत्वमुपपद्यत इति द्रष्टव्यम्् । देशसन्निकर्षं  विशिषतेति । विद्यमानः सन्निकर्षो यस्य स 
विद्यमानसन्निकर्षः इत्येवं  सन्निकषर्स्य विद्यमानत्वेन विशेषणे अविशेषात्् द्वयोरपि ग्रहणमित्यर्थः । अत्र  सन्निकर्षशब्देन  संयोगादिषड््िवधसन्निकषर्ग्रहणे नानुपपत्तिगन्ध इत्यपि द्रष्टव्यम्् । न च सन्निकर्षत्वाविशेषात््, स्वभावसन्निकर्षस्यापि ग्रहणं किं न स्यादिति वाच्यम््, योग्यशब्देन पृथङ्् निर्देशात्् गोबलीवर्दनयेन  तद्वयतिरिक्त्तसन्निकर्षग्रहणमिति भावः (वात््?) । अनुद्भवादिवशादयोग्यस्य व्यवच्छेद इति । न च तस्याप्यतीन्द्रियतया स्वविषयशब्देनैव व्यवच्छेद्यत्वमस्त्विति वाच्यम््, स्वविषयसजातीयतया विषयत्वमस्तीति तात्पर्यात्् । यद्वा योग्यशब्देन पितगतपीतिमाभिभूतशङ्खश्वैत्यादिव्यावृत्तिः । बहिष्ट्वमेवोपपादितमिति ।  ततश्च सुखदुःखव्यतिरिक्त्तेत्यस्य न वैयर्थ्यमिति भाव ः । प्रमितिकारणाभावादिति । अतिरिक्त्तविषयत्वे प्रमितत्वप्रयोजकाभावादि त्यर्थः । अधिकविषयत्वे दूषणमाहेति । दूषरान्तरमप्याहेत्यर्थः । इन्द्रियसम्बन्धाभावात्् प्रमा च न भवेत््; दोषजन्यत्वावश्यं भवत्् भ्रमश्च भवेदित्यर्थः । केचित्तु- प्रमितिकारणाभावान्न प्रमाण्यमित्यर्थ इति । प्रमितिशब्दः प्रत्यक्षपरः । प्रत्यक्षत्वप्रयोजकाभावान्न प्रत्यक्षत्वमित्यर्थः । तद्विषयप्रत्यक्षे तदिन्द्रियसन्निकर्षस्य कारणत्वादिति भावः । ननु प्रत्यक्षप्रमायामेवेन्द्रियसन्निकर्षः कारणम््, न प्रत्यक्षत्वावच्छिन्न इत्याशङ्कय दूषणमाहेत्याह- अधिकविषयत्वे दूषणमाहेति इति व्याकुर्वन्ति ।
नैयायिकैकदेशिभिरिति  । वक्ष्यमाणानुमानमेव मुख्यनैयायिकक्तर्ृकमिति भावः । रुग्णपरशरीरेति । यद्यपि परशरीरस्याप्येकचेतनाधीनत्वमस्ति,  तथापि द्रष्टमित्यस्य स्वशरीर एव वक्त्तव्यत्वमभिप्रेत्य  तथोक्त्तमिति द्रष्टव्यम्् । यद्यप्यारब्धमेकचेतनाधीनमित्युक्त्तावप्यदोपादचेतनारब्दमिति व्यर्थम््,  तथाप्यचेतनस्य चेतनाधीनत्वमपेक्षितमित्येतदभिप्रायेण तथोक्त्तमिति द्रष्टव्यम्् । सिद्धान्ते अवयवावयविनोरभेदेन अवयवसमवेतत्वाभावादाह- वैशेषिकमतेनेति ।
भाष्ये- शक्यक्रियमिति । अस्मदादिनेतिशेषः । साध्यसमव्याप्तत्वमाहेति ।" यत्् शक्यक्रियं शक्योपादानादिविज्ञानं      च तदेव हि तदभिज्ञकर्तृकं दृष्टम््' इति भाष्येण साध्यव्यापकत्वमुपपादितम्् ; "घटमणिकादिसजातीयशक्यक्रियशक्योपादानादिविज्ञानवस्तुगतमेव कार्यत्वं बुद्धिमत्कर्तृपूर्वकत्वसाधने प्रभवति' इति भाष्येणोपाधेरेव साधनत्वम््, केवलकार्यत्वहेतोरप्रयोजकत्वमिति प्रदर्शयता उपाधेः साध्यव्वापक(व्याप्य)त्वमुक्त्तं भवतीति समव्याप्तिः प्रदर्शिता भवतीत्यभिप्रेत्य समव्याप्तिमाहेत्युक्त्तमिति द्रष्टव्यम्् । विशेषविरुद्धत्वमिति । सिषाधयिषितसाध्याविशेषविरुद्धत्वमित्यर्थः ।
तयोरकायर्त्वशङ्काद्योतनार्थमिति । भूभूधरादितुल्यतया कार्यत्य विवादास्पदत्वद्योतनार्थमित्यर्थः । अस्मदादिशरीरे सिद्धसाधनत्वादिति । कार्यत्वलक्षणसाध्यस्य सिद्धत्वादिति भावः । ईश्वरशरीरस्यापि कार्यताज्ञापनार्थमिति । नन्वस्मदादिशरीरस्य कार्यत्वेन सिद्धस्य न विवादाध्यासितत्वम्् । ईश्वरशरीरस्यासिद्धतया न विवादाध्यासितत्वम्् । ततश्च विवादाध्यासितं तनुभुवनादीति कथमुक्त्तमिति चेत््- न, अस्मदादिशरीरे साध्यसिद्धावपि अदृष्टाद्वारकोपादानगोचरजन्यकृत्यजन्यसावयवत्वरूपपक्षतावच्छेदकावच्छेदेन कार्यत्वरूपसाध्यासिद्धेः नास्मदादिशरीरे अंशतः सिद्धसाधनमित्यत्र तात्पर्यात्् । एतदस्वरसादेवाह- यद्वा सावयवत्वादेवेत्यादेरिति । शरीरस्यापि  विवादपदत्वादिति  । ननु शरीरे 
अदृष्टद्वारककृतिजन्यत्वस्य सिद्धत्वान्न विवादः । अदृष्टद्वारककृतिजन्यत्वे साध्ये  तत एव ईश्वरस्य सिद्धत्वादनुमानान्तरवैयर्थ्यमिति चेत््- न । उपादानाद्यभिज्ञत्ववेषेण तत्सिद्धयर्थमनुमानान्तरसार्थक्य सम्भवादिति भावः । अत एवोक्त्तम््- कर्ता सामान्यतः सिध्यतीति । भाष्ये- सावयवेषु द्रव्येष्विति । सावयवेषु द्रव्येषु कार्यत्वस्य नियामकं सावयत्वातिरेकि रूपान्तरं नोपलभामहे इति योजना । "इदमेव क्रियते, नेतरत्् इति नियामकं प्रदृश्यते । न तु सावयवेष्विति निर्धारणे सप्तमीति मन्तव्यम््, सावयवेषु द्वैरूप्याभावादिति द्रष्टव्यम्् । उपाधिपरिहारसिद्धिरिति । साधनव्यापकत्वादुपाधिवपरिहारसिद्धिरित्यर्थः । ज्ञानशक्त्ती अनुमीयेते इतीति । शक्त्योपादानविज्ञानत्वादेः सकर्तृकत्वपर्यवसिततया नोपाधित्वमित्यपि तात्पर्यम्् । 
सिद्धसाधनत्वनिरासार्थमिति । कृतिजन्यत्वानुमाने धर्मादिद्वारककृतिमादाय सिद्दसाधनशङ्का स्यात्् । धर्माधर्मपक्षककवक्ष्यमाणानुमाने न सिद्धसाधनशङ्कापीति भावः । अङ्कुरादिशब्दोपादानेनेति । तस्यापि पक्षान्तभार्वकथनादिति भावः ।
हेतुत्वाभावेपि व्याप्तत्वे  तस्याप्यवश्यम्भावादाह- व्याप्त्यभावोप्यभिप्रेत इति ।
मनसो वृत्तिमत्वाभावाद्विपक्षगामीत्व न सम्भवतीत्यत आह- अनैकान्तिकतयात्् व्याप्त्यभावादिति । मनः संबन्धस्य वृत्तिमन्वात्् अनैकान्तिकत्वमाह- अशरीरस्या(रे)पि मनसंबन्धस्येति । विभुद्रव्येति । विमुद्रव्यसंयोगित्वं परिस्पन्दवत्त्वञ्च स्पर्शवत्त्वे प्रत्येकं प्रयोजकमित्यर्थः । संयोगित्वमात्रस्य विभुषु निःस्पर्शेष्वतिप्रसक्त्तत्वाद्विभुद्रव्येत्युक्त्तमिति द्रष्टव्यम्् । भाट्टैर्मनसो विभुत्वाङ्गीकारात्् विभुसंयोगाश्रयत्वस्य मनस्यभावादित्यत आह- अयं प्राभाकरं प्रतीति । महिमगुणशालिन इति । महत इत्यर्थः । श्रुतिलिङ्गादिष्वपीति । यद्यपि शीघ्रप्रवृत्तप्रत्यक्षप्रतिपन्ने जगति स्वातन्त्र्यव्युदासकस्य, "र्एतदात्म्यमिदं सर्वम््' इत्यादेर्धर्मिग्राहकोपजीव्यप्रत्यक्षविरुद्धस्यापि प्रामाण्यवत्् उपजीव्यानुमानजातीयविरुद्धस्यापि अभिन्ननिमित्तोपादान(त्व?)स्य प्रतिपादनमस्त्विति नियमः संभवति तथापि धर्मिण एवानुमानसिद्धत्वप्रतिक्षेपमुखेन परिहर्तुमेव पूर्वपक्षोत्त्थापनमिति मन्तव्यम्् ।। 
नियममन्तर्भाव्येति । नियमं सिद्धवत्कृत्येत्यर्थः । प्रथमं दूषयति । द्वितीयतृतीययोस्तु, "न  च  क्षेत्रज्ञानाम््' इति     भाष्येण दूषणं द्रष्टव्यम्् । शङ्काद्योतकमिति । शङ्कासम्भावकमित्यर्थः । कार्यत्वस्यैकत्वं नामेति । अत्र केचित््- कार्यत्वस्यैकत्वं सामग्रयैक्यात्् । तस्याश्चैकत्वं कार्यैक्यादित्युपपादनात्् । एकं  कार्यत्वमेकत्वसामानाधिकरणं कार्यत्वमेककार्यत्वमित्यर्थः ।       न तु कायर्त्व र्एक्यम्् । अत एव "पृथग्भूतेषु कार्येषु इति भाष्यमपि स्वरसम्् । ततश्च कार्यैकत्वे हि एककालकर्तृकत्वसम्भावनापि ।      न च तदस्तीति भाव इत्याहुः । कर्तृकालैक्यनियमादर्शनादिति । पञ्चम्याः, निर्मिता इत्यत्र प्रमाणभावात््' इति पञ्चम्या अन्वयो       न संभवतीत्यभिप्रेत्य, "प्रमाणाभाव' इति प्रथमान्तपदमध्याहृत्य व्याचष्टे- बहुषु चेत्यादिना । इतरासम्भावितेति । असम्भावितजीकर्तृताकं पक्षासाधारणाकार्यत्वमित्यर्थः । अन्वयव्यतिरेकसिद्धान्् धर्मानिति  ।  जीवत्वधर्माधर्मानीत्यर्थः । नन्वीश्वरज्ञानप्रयत्नयोः कथं व्यभिचारापादनम््, स्वेन तदभ्युपगमादित्याशङ्क्याह- अन्यतरानैकान्त्यादिति । सर्वसंहारदशायामिति  । सर्वसंहारदशायां स्वशरीरस्यापि संहृततया सर्गाद्यसमये संहृतत्वादित्यथर्ः । इदानीं क्रमेणोत्पत्तिविनाशाविति । यदा क्रमो दृश्यते,              न तदा दृष्टविरुद्धं यौगपद्यं कल्प्यते; अपि तु स्वर्गाद्यसमय इति 
भावः । कार्यत्वस्योत्त्पविमत्त्वरूपस्य उत्पत्तिविनाशकल्पकत्वासम्भवमभिप्रयन्नाह- कार्यत्वं कृतिसाध्यत्वमिति । कार्यत्वेनेति तृतीयायाः क्रियानुपादानेन कारकतृतीयात्वासम्भवादध्याहारे तस्यैव दोषत्वं चाभिप्रेत्याह- तृतीया चेत्थं भाव इति । केचित्तु- कार्यत्वेनोत्पत्तिविनाशयोः कल्पनेपीति वा कल्पमानयोरिति बाध्याहृत्ये व्याचक्षते । व्यावृत्त्यर्थो बुद्धिमच्छब्द इति । कार्यानुकूलज्ञानादिमत्वलक्षणं कर्तृत्वमिह विवक्षितम्् । न तु तदनुकूलव्यापारवत्त्वमात्रमिति भावः । भाष्ये  "साध्यविकलता च दृष्टान्तस्य' इत्यत्राप्रसिद्धविशेषणत्वेनैव दृष्टान्ते साध्यवैकल्यसिद्धिमपि मन्यमानाः केचित्् "चो ह्यर्थः । ततश्च दृष्टान्तस्य साध्यविकलत्वात्पक्षस्य साध्यवत्वे साध्ये अप्रसिद्धविशेषणत्वमिति हेतुहेतुमद्भावेन योज्यम्् इति व्याचक्षते । युगपदुत्पत्त्या वेति । महीमहीधरादिकमेककर्तृकं युगपदुत्पद्यमानकायर्त्वादिति वा । उत त्रैकाल्यवर्तिसमस्तकार्यत्वादिति वा हेतुशरीरमिति भावः । विरुद्धमित्यर्थ इति । इदमुपलक्षणम्् ; सवर्कार्यत्वस्य पक्षीकृतमहीमहीधरादौ वा   सपेक्षे घटादौ वा अभावेन स्वरूपासिद्धिर्दृष्टान्तासिद्धिश्चेति द्रष्टव्यम्् । भिन्नकतर्ृकत्वस्य प्रतिक्षेप इत्यर्थ इति । यद्यपि यथाश्रुते नानुपपत्तिः तथापि साध्याभावव्याप्यत्वरूपविरुद्धप्रत्याख्यानप्रकरणवात््  तथोक्त्तमिति ध्येयम्् । ननु कुम्भकारशब्दनिर्दिष्ट एव 
रथकारशब्देनापि गृह्यताम््; मा भूत्् कुम्भरथयोर्भिन्नकतर्ृकत्वमित्याशङ्कयाह- न हि कुम्भरथयोरिति ।
सत्त्वादिगुणकद्रव्योपादानत्वभित्यर्थ इति । अत्रोपादानशब्दः कारणमात्रपरः, उत्तरत्र "कारणशब्दो निमित्तोपादानसाधारणः' इत्युकक्त्तेः । के ते सत्त्वादय इति । के  ते सत्त्वादय इत्यस्यायमर्थः- कार्यगतसुरवादिहेतुत्वलक्षणवौचित्र्यात्् कारणेपि यद्वैजात्यं वक्त्तव्यम््,  तत्तु सत्त्वादिभ्योन्यत्् किं न स्यात्् ? किं च सत्त्वादिरूपत्वेऽपि तादृशं सत्त्वादिलक्षणं कारणवैचित्र्यमुपादानगतमेवास्तु, न तु  निमिभूतकर्तृगतमिति । "के सत्त्वादयः' इत्यत्र गर्भिततच्छङ्काद्वयस्यापि निवर्तकं "कार्यवैचित्र्यहेतुभूताः कारणगता विशेषाः सत्त्वादयः' इति भाष्यम्् । तस्य चायमर्थः- सत्त्वादिव्यतिरिक्त्ते कारणगतवैजात्ये प्रमाणाभावात्् सत्त्वादिकमेव वैजात्यम्् । तच्च वैजात्यमविशेषात्् उभयविधकारणनिष्ठमिति । निमित्तभूते आत्मन्यपि  सत्त्वादिसम्बन्धोऽवश्यस्भावीति । भाष्ये- अन्तःकरणविकारेति । चिकीर्षादिमुखेनेत्यर्थः । उद्भूतसत्त्वगुणयुक्त्तमृत्पिण्डदर्शनेन उद्भूतसत्त्वगुणयुक्त्तकुलालस्य सत्त्वगुणवशेन राग उत्पद्यते । ततो घटादि करोति । ततश्च चिकीषर्षालक्षणो रागः कर्तुः सत्त्वयोगायतः । सत्त्वगुणयोगश्च कर्मसम्बन्धायत्त इति भावः । भाष्ये- तद्युक्त्तपुरुषान्तःकरणेति । तद्युक्त्तो यः पुरुष इत्यर्थ । विषयविशेषविशेषिताया इत्येतत्् व्याख्येयं पदम्् । तस्य व्याख्यानं सर्गस्थेमादिविषयत्वमिति । न त्वध्याहृत्य व्याचष्ट इति मन्तव्यम्् । न  तद्विलक्षणत्वसिद्धिरित्याहेति     पाठः । अन्ये प्रतितर्का  इति । ईश्वरपक्षका इत्यथर्ः । प्रतितर्केषु पराम्युपगममादायापि तत्् पक्षीकृत्य प्रतितर्कप्रयोगः संभवतीति     भावः । ननु जगतोपीश्वरं प्रति साक्षात्् प्रयत्नाधिष्ठेयत्वेन शरीरत्वान्न तदधिष्ठाने शरीरापेक्षेति पूर्वपक्ष्याशङ्कां निरस्यति- तथा      जगत इति । कर्मवश्यत्वप्रसङ्ग इति । सिद्धान्ते तु श्रुत्या अपहतपाप्मन्वसिद्धिरितिभावः । न चाङ्कुरादाद्दिति । योग्यानुपत्नब्धिबादितत्वात्् कर्तृकत्वे सशरीरत्वप्रसङ्गो नापादयितुं शक्यत इत्यर्थः । प्रेरणोपपत्तेश्चेति । इदमुपलक्षणणं । 
बाधस्तर्केऽनुगुण इत्यपि द्रष्टव्यम्् । सङ्खयाविशेषावच्छेदादिति । द्विपरार्धकालादित्यर्थः 
कर्मवश्यत्वप्रसङ्गपर्यन्तत्वमिति । नन्वस्य अनवस्थायाः सर्गाद्यसमयोत्पत्तिप्रतिबन्धकतया  तत एव दूषितत्वसंभवात््, कर्मवश्यत्वपर्यन्तत्वाभिप्रायः किमर्थः ? यदि च प्रलयदशायामपि बीजाङ्कुरन्यायेन शरीरसत्त्वम्् , तदा प्रलयत्वव्याघात इति चेत््- सत्यम्् । अदृष्टादिवत्् अनन्यगत्या ईश्वरशरीरस्यापि सत्त्वमुपेयम््, इतरथा जगत्सर्गासम्भवात्् इति यदि परो व्रूयात््, तदा कर्मवश्यत्वपर्यन्तं दूषणं देयमित्यत्र तात्पर्यात्् ।
संयोगलक्षणव्यापारस्य मुक्त्तेऽपि संभवादाह- व्यापारश्च  प्रयत्न इति । मात्रशब्देन  सत्त्वादिगुणान्वयेति । सर्गादिविषयविशेषानालिङ्गतेच्छामात्रस्य व्यापारत्वे सत्त्वादिगुणान्व यकर्मसम्बन्धयोरपि व्यावृत्तिः फलतीति भावः ।। 3 ।।

।।  इति शास्त्रयोनित्वाधिकरणं समाप्तम््   ।।  

1.1.4
V सङ्गति वक्त्तुमारभते । यथा मृत्तिकाया इति । सा चाज्ञातत्वेति । स्फीतालोकमध्यवर्तिघटे काकदन्ते वा बुभुत्सानुदयादिति भावः । सूत्रान्तरेषु तु शब्दः कुतो नोपादीयत इत्याशङ्क्याह- तु शब्दः प्रदर्शनार्थ इति । सर्वत्र सिद्धान्तसूत्रे तु शब्दोऽध्याहर्तव्य इति,  अत्रत्यतुशब्देन सूच्यत इत्यर्थः । विशेषनिर्धारणज्ञापपनार्थं हीति । ननु, "ब्रह्मविदाप्नोतीति' इति वाक्यं श्रुतवतः      किं ब्रह्मेति बुभुत्सायां' "यतो वा इमानि' इत्यादि वाक्यं प्रवृत्तम्् । तस्य चानुवादरूपतया पुरोवादिवाक्ये पर्यालोच्यमाने, तत्र       यदि, "ब्रह्म वा इदमग्र आसीत््', इति वाक्यमुपन्यस्यते, तदा ब्रह्मशब्दः कथमर्थप्रत्यायकः स्यात््, अनिर्धारितब्रह्मशब्दार्थस्य  तज्जिज्ञासोर्ब्रह्मशब्दश्रवणे तत्रापि जिज्ञासाया एवोदयादिति चेत््- सत्यम््; असौ न जानाति, इदं ब्रह्मशब्दार्थीभूतं निरतिशयबृहदिति ।  तथापि सद्व्रह्मात्मशब्दानां समानप्रकरणपठितानां छागपशुन्यायेन विशेषपर्यवसानं संभवतीत्यत्र तात्पर्यम्् । ननु कथं ब्रह्मशब्दस्य साधारणत्वम््, कथं वा तदपेक्षया आत्मशब्दस्य विशेषपरत्वमुच्यत इत्याशङ्कयाह- ब्रह्मशब्दस्य साधारणत्वं नामेति । आत्मशब्दस्य ब्रह्मशब्दानिवर्त्त्यसंशयनिवर्तकतया विशेषरूपत्वमाह- न हि स्वारसिकेति । साक्षात्कारणवाक्यस्थत्वाभावादिति । "सेयं देवतैक्षत' इति वाक्यमपि, "अग्र आसीत््' इति अग्रादिपदाभावात्् न साक्षात्कारणवाक्यमिति भावः । एतदस्वरसादाह- देवतादिशब्दानां व्यक्त्तिविशेषरूढत्वाभावादिति । निमग्नरूढितयेति । योगरूढिमतां शब्दानां यौगिकार्थप्रतिसम्बन्ध्युपादाने रूढिर्नोन्मिषति । "पद्मानि यस्याग्रसरोरुहाणि प्रबोधयत्यूर्ध्वमुखैर्मयूखैः' इति श्लोके सरःप्रतिसम्बन्ध्यग्रपदोपादानेन सरोरुहशब्दरूढ्यनुन्मेषात््, तस्य यौगिकार्थमात्रसमपर्कत्वात््, पद्मानीति पद्मत्वजातिवाचिपदमुपात्तम्् । इतरथा पद्मसरोरुहपदयोः
पौनरुकत्यप्रसङ्गात्् । ननु , "एको हवै नारायण आसीत््' इति महोपनिषद्वाक्ये हवैश्रवणे नानुवादरूपत्वप्रतीतेः पुरोवादसाकाङ्क्षतया अनिर्णायकत्वमाशङ्कयाह- वचनानि त्वपूर्वत्वादिति । सोमे शेषभक्षो नास्ति, वचनाभावात्् । "पुरुस्तादैन्द्रावयवं भक्षयति'," वषट््कर्तुः प्रथमभक्षः', 
"हविधर्ाने ग्रावभिरभिषुत्याहवनीये हुत्वा प्रत्यञ्चः परेत्य सदसि भक्षयन्ति' इत्यादीनां भक्षानुवादेन गुणान्तरविधिपरतया भक्षविधानाभावादिति पूर्वपक्षं कृत्वा, भक्षस्य प्राप्त्यभावेन तदनुवादेन गुणान्तरविधानायोगादितीमानि वचनानि गुणविशिष्टभक्षयविधिपराणीति सिद्धान्तितम्् । "वचनानि त्वपूर्वत्वात्् इति(3-5-21) । "विधिस्तु धारणे पूवर्त्वात््'       इति(3-4-15) उपरि हि देवेभ्यो धारयति' इति जीवदग्निहोत्रे समिध उपरिधारणमाचारप्राप्तमनूद्यते । लोकेऽप्यभ्यर्हितं हि         वस्तु आचारादाच्छाद्यैव नीयमानं दृष्टमिति उपरिधारणमनूद्यते । अत एव हि शब्दोप्युपपद्यत इति पूर्वपक्षे, समिध उपर्याच्छादनासमर्थतया उपरिधारणस्याचारप्राप्तत्वाभावात्् हिशब्दस्वारस्यपरित्यागेनाप्राप्तमुपरिधारणं विधीयत इति सिद्धान्तितम्् । तदेकं सन्नव्यभवदिति । तदेकं, ब्रह्म क्षत्रादिपरिपालयित्रादिशून्यं सत््. न व्यभवत्् =विभूतिमात््न्नाभूत््, कर्मणे न पर्याप्तमासीतिति    यावत्् । श्रेयोरूपं= प्रशस्तं रूपम्् । अत्यसृजत=अतिशयेन  तमसृजत । देवत्रा=देवेष्वित्यर्थः । देवमनुष्यपुरुषेति । सप्तम्यर्थे त्राप्रत्ययः । क्षत्राणि= क्षत्रियानीत्यर्थः । कानि पुनस्तानि क्षत्राणीत्यत्र इन्द्रो वरुण इत्यादि । शङ्कते- कार्यकारणविषयेति । ननु  ब्रह्मणः कथमानन्दरूपत्वम््, आनन्दो हि धर्मभूतज्ञानावस्थाविशेष इत्याशङ्कयाह- आनन्दत्वं हीति । निवर्त्यप्रातिकूल्येति । मुक्त्तानां स्वस्य चानुकूलमिति अनिष्टनिवर्तकेत्यर्थः । भगवतो मुक्त्तानामिति । यो यस्यानुकूलः, स तस्यानन्दः, ततश्च सविभू    तिकं ब्रह्म मुक्त्तानां स्वस्य चानन्द इत्यर्थः । ननु मुक्त्तान्् प्रत्यानन्दत्वमस्तु, ब्रह्मणाः, नैतावता तत्प्रतिपादकवाक्यस्य पुरुषार्थपर्यवसायित्वम््, अस्मदानन्दरूपत्वाभावादिति चेन्न; अस्मान्् प्रत्यप्यस्त्येवानुकूलत्वम््; उपायदशाप्रभृति भगवज्ज्ञानं प्रीतिरूपमित्युक्त्तेः । वक्ष्यति च अपरोक्षरूपस्यापि सुखरूपत्वात्् इत्यादि । परन्तु मुक्त्तिदशायां निरतिशयानकूलत्वं अधुना नेत्येतावान्् विशेषः । नन ु सर्ववस्तूनामपि मुक्त्तान्् प्रत्यनुकूलतया आनन्दत्वमस्तीति भगवतः को विशेष इति चेन्न; सत्यपि सर्वेषामानन्दत्वे   भगवति निरतिश्यानुकूलत्वसत्वेन विशेषोपपत्तेः । स्वविषयज्ञानस्य स्वरूपस्य चेति । इदमुपलक्षणम््; विभूतिगुणयोश्चेत्यपि   द्रष्टव्यम्् । प्रवृत्तिनिवृत्त्यन्वयः प्रामाण्यव्यापक इति । किं प्रयोजनान्तरपर्यवसायित्वसत्वे ऽपि प्रवृत्तिनिवृतिरूपप्रयोजनान्तरपर्यवसायित्वस्य प्रामाण्यव्यापकत्वात्् प्रवृत्तिनिवृत्तिप्रयोजनाभावात्् न प्रामाण्यमित्यभिप्रायः, किं वा प्रवृत्तिनिवृत्त्यभावे प्रयोजनपर्यवसायित्वस्यैवाभावात्् तस्य च प्रामाण्यव्यापकत्वात्् तदभावे प्रामाण्यभावा इति विकल्पद्वयार्थः ।
अत्र केचित््- "प्रवृत्तिनिविृत्तिरूपप्रयोजनविरहादन्यपरत्व'मिति भाष्ये द्वावर्थौ प्रतीयेते, प्रवृत्तिनिवृत्ति एव प्रयोजने, प्रयोजनाभावाच्च न प्रामाण्यम्् इति ।  तत्र प्रयोजनाभावात्् न प्रामाण्यमित्यंशम््, "स्वविषयावबोधित्वादि' त्यादिना दूषयिता प्रवृत्तिनिवृत्त्योरेव प्रयोजनत्वमित्यम्् अंशं दूषयति- न च प्रवृत्तिनिवृत्त्यन्वयविरहिणः प्रयोजनशून्यत्वमित्यपि भाष्यं योजयन्ति । च    शब्दो व्यापद्वयनिषेधसमुच्चये इति । न च प्रयोजननानुगुणा प्रमाणप्रवृत्तिरित्यत्र चकारो भिन्नक्रमः । प्रमाणप्रवृत्तिः प्रयोजनानुगुणा च न, प्रवृत्तिनिवृत्त्यनुगुणा च न भवतीति भाष्यार्थ इति भावः । व्याप्यत्वनिषेधद्वयसमुच्चय इति । न च प्रवृत्तिनिवृत्त्यन्वयविरहिणः प्रयोजनशून्यत्वमित्यत्र चकारो भिन्नक्रमः । प्रयोजनशून्यत्वं च नेत्यर्थः । च शब्देन प्रमाणशून्यत्वं च समुच्चीयते ।        ततश्च प्रवृत्तिनिवृत्त्यन्वयविरहिणः प्रामाण्यशून्यत्वप्रयोजनशून्यत्वयोर्निषेधे प्रामाण्यप्रयोजनयोः 
प्रवृत्ति(निवृत्ति?)व्याप्तत्वनिषेधः फलिष्यति, एतदभिप्रायेण व्याप्यत्वनिषेधद्वयसमुच्छय इत्युक्त्तम्् । प्रवृत्तिपरत्वं निवृत्तिपरत्वं वेति । प्रवृत्तिनिवृत्तिपरत्वमात्रमेवेत्यर्थः । एवमुत्तरेष्वपि द्रष्टव्यम्् । प्रत्येकं व्यभिचारादिति भावः । ब्रह्मप्रतिपादनस्य सिद्धत्वेन तत्प्रतिक्षेपासम्भवादाह- प्रतिपादनमेव न पूर्थ्येतेति । प्रामाण्यं न निर्वहतीति भावः । भाष्ये- ज्ञानादेव पुरुषार्थः सिध्द्यतीत्यर्थपरत्वाभावेनेति । ननु इयं मर्यादा प्रवृत्तिपरवाक्येपि सुवचा । तत्रापि स्वरूपसत इष्टसाधनत्वस्याभावेपि प्रवृत्तिसम्भवात्् विषयसद्भावे न प्रमाणं स्यादिति चेन्न; बहुवित्तव्ययायाससाध्येऽपि विफले कर्मणि प्रवर्त्तकस्य वेदस्य प्रतारकत्वप्रसङ्गेन तत्रेष्टसाधनत्वस्य तात्विकत्वस्यैव वक्त्तव्यत्वात्् । प्रकृते स्वतः फलहर्षजनकत्वेन तावतापि सफलस्य सिद्धवाक्यस्य स्वार्थसत्यत्वे तात्पर्याभावादिति भावः ।
ध्याननियोगवादिमुखेन शाङ्करादिमतं चेति । अयं भावः- येन शङ्करेण, अरूपवदेव हि  तत्प्रद्यानत्वात्् इत्यत्र निष्प्रपञ्चीकरणनियोगः, अस्मिंश्चाधिकरणे ध्याननियोगश्च दूषितः, तन्मतमेव ध्याननियोगवादिमुखेनास्मिन्नधिकरणे पूर्वपक्षिणा      दूष्यत इति । विधिरशक्य इत्यभिप्राय इति । विधिवाक्यमशक्यार्थकमित्यभिप्रायः; उत्तरत्र विधिशब्दस्य विधिवाक्यमिति व्याख्यास्यमानत्वात्् । विधिशब्दस्य नियोगार्थत्वभ्रान्ति व्युदस्यति -विधिःविधिवाक्यमिति  ।  न च नियोजपरत्वे को दोष इति 
वाच्यम्् "न दृष्टेर्द्रष्टार'मिति विधिवाक्यप्रदशर्कोत्तरवाक्याननुगुणत्वप्रसङ्गात्् । आविद्यस्य प्रपञ्चस्य बुद्धिनिवृत्तिमात्ररूपो विलय इति । बुध्या निवृत्तिः बुद्धिनिवृत्तिरित्यर्थः । "निष्प्रपञ्चतारूपेण साध्यस्तत्व'मित्युत्तरभाष्यानुगुण्यात््. । आदिशब्दोपात्तैरिति । "उदरमन्तरं कुरुते', "नेह नानास्ति' इत्यादिश्रुत्यन्तरैरित्यर्थः । ननु भावाथर्ान्यत्वप्रयुक्त्तशङ्कायामेव साध्यत्वप्रयुक्त्तशङ्काप्यन्तर्भवति, भावार्थान्यत्वस्यासाध्यत्वनियतत्वादित्याशङ्कयाह- भावार्थादन्यत्वं स्वर्गादेरप्यस्तीति । विशिंषन्निति । विषिण्वन््      हि विषय इति पाठः समीचीनः; विषयशब्दस्य विपूर्वात्् सिनोतेर्निष्पन्नत्वात्् ।
कृतिसाध्यापूर्वःप्रतिपत्तिवेलायामिति । अपूर्वस्याक्रियारूपत्वेन साक्षात्कृतिसाध्यत्वाभावात्् यागद्वारा कृतिसाध्यमपूर्वमिति प्रतीयते । ततश्च "कृतितत्साध्यमध्यस्थो यागादिर्विषयो मतः' इत्युक्त्तरीत्या यागविषयकृतिसाध्यमपूर्वमित्यपूर्वमिति अपूर्वप्रतीतौ अपूर्वसाधककृतिविषयत्वेन यागस्य भानात्् अपूर्वं प्रति यागस्य विषयत्वम््, तत्र च फलं प्रत्यकरणस्य तत्कामकृतिविषयत्वासम्भवात््, यागस्यापूर्वफले प्रतिकरणत्वमपि अभिधानापर्यवसानलक्षणोपादानप्रमाणतोऽवगम्यते । न चाग्नेयादियागस्य कथं फलापूर्वे प्रति करणत्वं फलापूर्वयोरक्रियारूपत्वादिति शङ्क्यम्् तयोरक्रियारूपत्वेपि तदुद्देशप्रवृक्त्तकृतेः क्रियारूपत्वेन    तत्र करणत्वोपपत्तेः । यदेव फलापूर्वभावनयोः कारणत्वं, तदेव फलापूर्वकरणत्वमिति व्यपदिश्यते । न च प्रयत्नरूपभावनानिष्पाद्यस्य यागस्य कथं निष्पादिकायां भावानायां करणत्वमिति वाच्यम््- भावनायाः फलशिरस्कत्वस्य यागाधीनत्वात्् तथा व्यवहारात्् । न हि तस्य भावनाया यागविषयत्वाभावे फलशिरस्कत्वसिद्धिः । अतस्तद्रूपेण करणत्वात्् फलभावनाकरणत्वमिति व्यवहारः । न च फलभावनाकरणस्य कथमपूर्वभावनाकरणत्वमिति वाच्यम््- तयोरेकलोलीभावैनापूर्वभावनाया एव फलभावनात्वोपपत्तेरिति द्रष्टव्यम्् ।
पुत्रजन्मादिवद्यदा  सिध्येदिति । अत्र केचित््- याथात्म्यानुभवस्य स्वरूपाभिन्नत्वात्् निमित्तमस्त्वित्याशङ्क्याह- निमित्तत्वे चेत्यप्यवतारिकामाहुः । भावार्थाः कर्मशब्दा इति । कर्मशब्दो 
वाचको येषां ते  तथोक्त्ताः । कर्मशब्दवाच्या इत्यर्थः । केचित्तु- अभावार्थत्वाच्च क्रियारूपत्वाभावादित्यर्थः । भावार्थाः कर्मशब्दा इति पाठः । "भावार्थाः कर्मशब्दा' इत्येतत्् "भावार्थाः कर्मशब्दास्तेभ्यः क्रिया प्रतीयेते'(2-1-1)इति जैमिनिसूत्रोपादानम्् । तस्य चायमर्थः- भावो भावाना । सोऽर्थो येषां ते तथोक्त्ताः । क्रियावाचिन इत्यर्थः । कर्मशब्दाः- कर्म कृति साध्यम््; यागः । तद्वाचिन इत्यर्थः । ततश्च ये भावनावचनास्सन्तः कर्मवचनाः यजेतेत्यादयः  तेभ्य एव क्रिया प्रतीयेत, अपूर्वं प्रतीयेतेत्यर्थः । ततश्च भावः भावना इत्यादिशब्दानां भावनावचनत्वमात्रमस्ति । न च  ते अपूर्वप्रत्यायकाः । कर्मवचनत्वमात्रं च याग इत्यादिशब्दानामप्यस्ति । न च ते अपूर्ववचनाः । अतो द्वयमपि प्रयोजकम्् । ततश्च ब्रह्मशब्दस्य क्रियावाचिनोऽपूर्ववाचित्वाभावात्् न ब्रह्मणो नियोगविषयत्वमिति जैमिनिसूत्रसम्मतिः प्रदर्श्यत इत्याहुः ।
साध्यत्वं फलस्याप्यस्ति इति । असाध्यत्वमात्रे उपन्यस्ते साध्यत्वमात्रमेव विषयत्वप्रयोजकमिति शङ्का स्यात्् । न च तद्युज्यते । स्वर्गादावतिप्रसक्त्तत्वात्् । अतो द्वयमपि प्रयोजकमित्यर्थः । यद्यपि भावार्थत्वमात्रमेव विषयत्वप्रयोजकमिति  शक्यते ऽभ्युपगन्तुम््; अत एव भाष्ये वक्ष्यति  "अभावार्थत्वान्न विधिविषयत्वम््' इति ।  तथाप्यभावरूपत्वादित्युपक्रमात्् वाक्यस्य, न पाश्चात्येन भावरूपत्वादित्यनेन तद्वैयर्थ्यं सुवचम्् । यथा अक्ष्णा काण इत्यत्राक्ष्णेत्यस्येति भावः । हेत्वन्तरं कण्ठोकत्येति । अत्र साध्यत्वेऽपि विफलत्वमेव, अभावार्थत्वान्न विधिविषयत्वमिति एकग्रन्थोऽस्तु । न तु कण्ठतात्पर्याभ्यां हेतुद्वयपरत्वमित्यपि केचिद्योजयन्ति ।
"अभावार्थत्वान्न विधिविषयत्व'मिति पूर्वभाष्यानुसारेण "साध्यत्वं च कस्य' इति भाष्यं विषयत्वनिराकरणपरतया व्याचष्टे- विशिष्टस्य विषयत्वानुपपत्तिरुक्त्तेति । साध्यत्वशब्दस्वारस्यपरित्यागे कारणाभावात्् व्यवहितसाध्यत्वनिराकरणपरतया व्याचष्टे- यद्वेति । आकारद्वयाभ्युपगम इति । अयं भावः- निष्प्रपञ्चनियोगवादिनो हि  द्वयी गतिः, प्रपञ्चनिवृत्तिः विषयः, अपवर्गः फलमित्येका । उक्त्तं च शाङ्करभाष्ये तन्मतोपन्यासे, यथा "स्वर्गकामस्य यागोनुष्ठातव्य उपदिश्यते, एवमपवर्गकामस्य प्रपञ्चविलयः । यथा च तमसि अवस्थितं घटादितत्त्वं बुभुत्समानेन तत्प्रत्यनीकं  तमः प्रविलाप्यते,  तथा ब्रह्मतत्त्वमवबुभुत्समानेन तत्प्रत्यनीकः प्रपञ्चः प्रविलापयितव्यः' इति । प्रपञ्चनिवृत्तिरेव फलम््, ज्ञानं विषय इति द्वितीया गतिः । उक्त्तं चेदं च  शाङ्करभाष्ये,  "तद्विज्ञानविषयः प्रपञ्चविलयविषयो वा नियोगः स्यात््' इति । तत्र ज्ञानविषयनियोगपक्षे ज्ञानस्य मिथ्याभूतप्रपञ्चनिवृत्तौ नियोगद्वारकत्वाम्भवादिति दूषणस्य स्पष्टत्वात्् प्रपञ्चनिवृत्तिरेव विषयत्वमिति पक्षः परिशिष्यते । तत्रापि प्रपञ्चनिवृत्तिव्यतिरेकेण 
नियोगसाध्यस्य ब्रह्म तत्त्वावबोधस्याभावात्् तयोरैक्यं सिद्धवत्कृत्यान्योन्याश्रयेण दूषयतीति- किं निवर्त्तनीयः प्रपञ्च इत्यादिना नियोगस्य दूष्यमाणत्वात््, पूर्वत्र विषयस्य दूषितत्वात्् उभयोरेकविषयत्वाभावेन अपि चेत्युक्त्तिरयुक्त्तेत्याशङ्कय अवान्तरदूष्यभेदेऽपि निेप्रपञ्चीकरणप्रधानदूष्यैक्यात्् अपि चेत्युक्त्तिरुपपद्यत इत्यभिप्रयन्नाह- निष्प्रपञ्चीकरणपक्ष इति । अवान्तरदूष्यैक्यपरत्वसम्भवे तत्त्यागानौचित्यात्् पूर्वोत्तरयोरपि नियोगविषयत्वमित्याह- यद्वा नियोगविषयेति । अनुग्राहको  हि करणानन्तरभावीति । यद्यपि प्रयाजादिर्न करणानन्तरभावी, तथापि प्रयाजाद्यपूवैः आग्नेयादेरनुग्रहः करणोत्पत्त्यनन्तरभाव्येवेति द्रष्टव्यम्् । 
अभावादेवेत्येवकारेणेति । द्रष्टव्य इति  तस्य दर्शनरूपतेति  । क्कचित्् कोशे पाठो दृश्यते । तस्य न सम्यकत्वं पश्यामः । न हि ध्याननियोगवादिना  तथाप्यभ्युपगम्यते । तन्मतमनुवदता वाचस्पतिनाप्युक्त्तम््, "तत्र चात्मदर्शनं न विधेयम््, तद्धि दृशेरुपलब्धिवचनत्वात्् श्रवणं वा स्यात््, प्रत्यक्षं वा । प्रत्यक्षमपि लौकिकाहम्पृत्ययः, भावनाप्रकर्षपर्यन्तजं वा । तत्र श्रवणं न विधेयम््; स्वाध्यायविधिनैव   सिद्धत्वात्् कर्मश्रवणवत्् । नापि लौकिकं प्रत्यक्षम््; तस्य नैसर्गिकत्वात्् । न चौपनिषदात्मविषयं भावनाधेयवैशद्यं विधेयम््; तस्य उपासनाविधानादेव वाजिनवदनुनिष्पादि (त)त्वात्् । तस्मादौपनिषदात्मोपासना अमृतत्वकामं नियोज्यं प्रति विधीयते । द्रष्टव्य इत्यादिविधयस्तु विधिसस्वरूपा न विधय इति । तदिदमुक्त्तम््  तदुपासनाच्च शास्त्रदृष्टो मोक्षः फलं भविष्यतीति'    इति  वर्णितम्् । तद्विरोधप्रसङ्गात््, तद्धयाननियोगेन तत्साक्षात्कारफलेने'त्युत्तरभाष्यतद्वयाख्यानानुगुण्याभावाच्चायं ग्रन्थो लेखकस्खलनकृत इति प्रतिभाति । केचितु एतद््ग्रथानुसारात्् ध्याननियोगवादिनां तादृशमपि मतमस्तीति वदन्ति । तत््  ब्रह्मेति कथं ज्ञायत इति । यद्यपि स आत्मेति कथं ज्ञायत इति वक्त्तुमुचितम््, भाष्यानुगुण्यात््, तथापि ब्रह्मात्मशब्दयोः समानप्रकरणे पाठेन     ऐक्यं सिद्धमिति भावः ।
 भाष्ये- ध्याननियोगेन तत्साक्षात्कारफलेनेति । अत्र चोदयन्ति- "ध्याननियोगवादिमते मोक्षस्यैव फलत्वमिति हि  तत्प्रकिया; न तु साक्षात्कारः फलमिति । तथा शाङ्करभाष्ये अनुपन्यासात्् इति । ते प्रतिवक्त्तव्याः । ध्याननियोगवादिनां त्रयी गतिः  ब्रह्मभावः फलम््, अविद्यापनयो वा साक्षात्कारो वा इति । आद्यपक्षस्यातिदुर्बलतया अयमेव पक्षो भाष्यकृता उपन्यस्तः । अत्र       अत तन्मतं दूषयता वाचस्पतिनाप्युक्त्तम््  "ब्रह्मभूयस्याविद्यापिधानापनयनमात्रेण सम्भवादविद्यापनयस्य च वेदान्तार्थज्ञानादेव   सिद्धेः, साक्षात्कारकारणमनस्सहकारिसंस्कारजनकत्वस्य उपासनायामन्यतस्सिद्धेर्न विधिः' इति । मोक्षस्याशरीररूपत्वश्रुत्या      चेति । अशरीरत्वलक्षणमोक्षस्य धर्माधर्मफलभूतप्रियाप्रियविरहप्रतिपादकश्रुत्येत्यर्थः । उत्तरग्रन्थानुरोधादिति द्रष्टव्यम्् । फलिते   इत्याह  सत्यशरीरत्वरूप इति पाठो दृश्यते । तत्राशरीरत्वरूपेति प्रतीकग्रहणमुचितं न त्वितिकरणयुक्त्तस्य । इतिकरणस्य तथा         च श्रुतिः न ह वै सशरीरस्य' इति पूर्वान्वितत्वात्् । अन्यत्र धर्मादिति  । यद्यपि शङ्करोपनिषद्भाष्यादौ "अन्यत्र धर्मात््=शास्त्रीयाद्धर्मानुष्ठनात्् तत्फलात्तत्कारकेभ्यश्च पृथग्भूतम््; तथा अन्यत्राधमर्ात््=अधर्मानुष्ठानतत्फलादिविलक्षणम््; अन्यत्रास्मात्् कृताकृतात््- कृतम्् कार्यम््, अकृतं कारणं तस्मादफ्यन्यत्र ; अन्यत्र भूताच्च प्रतिकान्तकालात्् भव्याच्च भविष्यत्कालात्् वर्त्तमानकालाच्चान्यत्र कालत्रयापरिच्छिन्नं यत्् पश्यसि तद्वदेत्यर्थ' इति व्याख्यातम्् -तथापि तदविरुद्धत्वादिदमपि तदभिमतमिति वा ग्रन्थान्तरस्थत्वाद्वा  तथाऽनूदितमिति द्रष्टव्यम्् ।
ननु मोक्षस्य नित्यत्वेनानुत्पाद्यत्वे वाक्यार्थज्ञानस्य मोक्षहेतुत्ववादिमतेपि वाक्यार्थज्ञानोत्पाद्याया बन्धनिवृत्तेरपि अविनाशित्वरूपनित्यत्वं नोपपद्येतेत्याशङ्कयाह- निवृत्तेरुत्पाद्यत्वेपीति । निर्विकारत्वेन क्रियाविषयत्वाभावः कथमिति । अत्र केचित््- निर्विकारत्वस्य क्रियाविषयत्वाभावहेतुत्वस्य भाष्ये अप्रतिपादितत्वेनास्याः शङ्काया अवकाशाभावात्् "नित्यनिर्विकारत्वेन स्वाश्रयाया' इत्यादिभाष्यस्य ह्ययमर्थः- नित्यनिर्विकारत्वेन स्वाश्रयायाः क्रियाया असम्भवात्् अन्याश्रयक्रियां प्रति मण्याश्रयक्रियां 
प्रत्याऽऽदर्शस्येवान्यस्याविषयत्वादिति । इतरथा पुरोवादरूपशाङ्करभाष्यवैरूप्यापत्तेः । तत्र हि शङ्करभाष्ये, "कियाश्रयत्वानुपपत्तेरात्मनः यदाश्रया क्रिया तमविकुर्वती नैवात्मानं लभते । यद्यात्मा क्रियया विक्रियेत, अनित्यत्वमात्मनः प्रसज्येत । "अविकार्योयमुच्यते' इत्यादीनि वाक्यानि बाध्येरन्् । तस्मान्न स्वाश्रया क्रिया आत्मनः सम्भवति । अन्याश्रयायास्तु क्रियाया अविषयत्वान्नात्मा संस्क्रियेत' इत्युक्त्तम्् । तद्वयाकुर्वता वाचस्पतिना, "न तावद््ब्रह्मधर्मः क्रिया तस्याः स्वाश्रयविकारहेतुत्वेन नित्यत्वव्याधातात्् । अन्याश्रया तु कथमन्यस्योपकरोति, अतिप्रसङ्गात्् । न हि दर्पणे निघृष्यमाणे पाणिर्विशुद्धो दृष्ट' इति ।      ततश्च तदनुरोधात्् निर्विकारत्वात्् क्रियाश्रयत्वप्रतिषेध एवोचितः । न तु तेनैव विषयत्वप्रतिषेधः । अतश्च  तदानुगुण्येन भाष्यस्याप्यर्थो वर्णनीयः । तथा अन्याश्रयक्रियां प्रति विषयत्वमसम्भावितमिति वक्त्तव्ये दर्पणस्य दृष्टान्तत्वाय स्वपरसमवेतक्रियाविषयत्वसमथर्नपरोत्तरग्रन्थस्यापि न साङ्गत्यमिति- तन्न । शाङ्करमतस्यैव अविरुद्धयुक्त्तियुक्त्तमार्गान्तरोपन्यासे दोशाभावात्् । तदा दपर्णाश्रया क्रियेति । न च "घर्मणमिष्टकाचूर्णसंयोगविभागप्रचयो निरन्तर आदर्शतले  समवेतः' इत्युक्त्तस्य घर्मणस्य निश्चलेपि दर्पणे सम्भवोऽस्तीति वाच्यम््- संयोगविभागप्रचयानुकूलचेष्टाया एव घर्षणशब्दवाच्यत्वमिति  तात्पर्यात्् । तत्सङ्गतः- देहसङ्गत इति । तदभेदाभिमानीति यावत्् । केवलशब्देन फलान्वयराहित्वं  विवक्षितमिति । तस्यात्रोपयोग इति । इदमुपलक्षणम्् । "एको देवः,'       "स पर्यगात््" इति मन्त्रद्वयं ह्मनाधेयातिशयत्वनित्यशुद्धत्वयोः प्रमाणतया उपन्यस्तमिति । उक्त्तं च शाङ्करभाष्ये,"इमौ मन्त्रौ     अनाधेयातिशयतां नित्यशुद्धतां च ब्रह्मणः प्रतिपादयतः' इति । अत एवोत्तरत्र भाष्ये, "आत्मनः स्वरूपमनाधेयातिशयं निष्कृष्यत" इति वक्ष्यति । ततश्च केवल इत्यस्य फलान्वयराहित्यमात्रे न  तात्पर्यं वर्णनीयम्् कर्त्तृत्वादिबन्धराहित्यस्यापि प्रतिपिपादयिषितनित्यशुद्धत्वोपयुक्त्तत्वादिति द्रष्टव्यव्यम्् । अमन्यतेत्यर्थ इति । आत्मानमिति शेषः । यद्यपि "स पर्यर्गात्् "सः आत्मा,    "यस्तु सर्वाणि भूतानि' इत्यादौ प्रकृत आत्मा पर्यगात््- परितः समन्तादगात््, सर्वगत इत्यर्थः । शुक्रमित्यादयः शब्दाः पुल्लिङ्गत्वेन परिणेयाः स इत्युपक्रमान्् सारात्् । अकायः लिङ्ग शरीररहितः । अव्रणः अक्षतः । अस्णाविरः सिरारहितः । अव्रणास्षाविरा(रशब्दा?)भ्यां स्थूलदेहराहित्यमुक्त्तम्् । शुक्रमिति बाह्यशुद्धिविरह उक्त्तः । शुद्ध इति आन्तर रागाद्यभावः । अपापविद्धः धर्माधर्मादिरहित' इति शङ्करादिभिर्व्याख्यातम्् तथापि  तदविरुद्धत्वादिदमपि ग्राह्यमेव ।
अविदितात््- ज्ञातुरित्यर्थ इति । यद्यपि विदिताविदितशब्दौ कार्यकारणपरतयापि व्याख्यातौ तथापि तथा व्याख्याने ज्ञेयवैलक्षण्यानुक्त्तेरसङ्गतिंमत्वा तथा व्याख्यातमिति द्रष्टव्यम्् । भाष्ये- येनेदं सर्वं विज्ञानाति तं केन विजानीयादिति । येन प्रमात्रा इदं सर्वं लोको विजानाति, तं केन करणेन विजानीयात्् । करणस्य ज्ञेयविषयतया ज्ञातर्यप्रवृत्तेः न ज्ञाता ज्ञेयः किमुत साक्षीत्यर्थ इति परेषां व्याख्या । तदेव ब्रह्मेति । "यद्वाचानरयुपुदितं येन वागभ्युद्यते' इति विषयत्वमुकत्वा,  तदेव प्रमातृत्वादिकल्पनाशून्यमेव ब्रह्म विद्धि, न तु यत्् उपाधिविशिष्टदेवतादि इदमित्युपासते जनाः । नेदं ब्रह्म त्वं विद्धित्यर्थः । भाष्ये न चैतावता शास्त्रस्य निर्विषयत्वमिति । ब्रह्मणः शास्त्रयोनित्वभङ्गो नास्तीत्यर्थः । पुरोवादिशाङ्करभाष्यानुरोधात्् ।
 प्रमेयतयेत्यर्थ इति । नन्वेवं हि पुरोवादिशाङ्करभाष्यम्् "अविषयत्वे ब्रह्मणः 
शास्त्रयोनित्वानुपपत्तिरिति चेन्न । अविद्याकल्पितभेदनिवृत्तिपरत्वाच्चास्त्रस्य । न हि शास्त्रमिदन्तया विषयभूतं ब्रह्म प्रतिपिपादयिषति । किन्तु प्रत्यगात्मत्वेनाविषयया प्रतिपादयदविद्याकल्पितं वेद्यवेदितृवेदनादिभेदमपनयति । तथा च शास्त्रम््, "यस्यामतं  तस्य मतं मतं यस्य न वेद सः । अविज्ञातं विजानतां विज्ञातमविजानताम्् ।', "न दृष्टेर्द्रष्टारं पश्येर्न मतेर्मन्तारं मन्वीथाः' इति चैवमादि' इति । अस्य च ग्रन्थस्य वाचस्पतिना वर्णितोऽयमर्थः, "सवर्मेव हि वाक्यं, नेदंतया वस्तुभेदं बोधयितुमर्हति । न हीक्षुक्षीररसादीनां मधुररसविशेषः इदन्तया शक्य आख्यातुम्् । किं बहुना गामानयेत्यादिवाक्येऽपि विवक्षितव्यक्त्तिविशेषो नाभिधातुं योग्यः । ततश्च प्रमाणान्तरसिद्धे लौकिक एवार्थे यदा गतिरीदृशी, तदा कैव कथा प्रत्यगात्मन्यलौकिके । अदूरविप्रकर्षेण तु कथञ्चित्प्रतिपादनात्् शास्त्रयोनित्वम््' । अदूरविप्रकर्षश्चेत्थम््, "तत्त्वमसी'ति सामानाधिकरण्येन त्वंपदार्थस्य प्रत्यगात्मनः प्रमातृत्वाद्यविषयभूतोदासीनतत्पदार्थाभेदप्रतिपादने जीवगतकतर्ृत्वादीनामपि मिथ्यात्वे वेद्यवेदितृवेदनादिभेदापनयसम्भवेन निरस्तभेदतया ब्रह्मणः प्रतिपाद्यत्व सम्भवाच्छास्त्रयोनित्वमुपपद्यते । उपन्यस्तश्चात्र श्लोको वाचस्पतिना
"विगलितपरागवृत्त्यर्थत्वं पदस्य भवेत्् तदः 
      त्वमिति च पदेनैकार्थत्वे  त्वमित्यपि यत्् पदम्् ।
    	तदपि च तदा गत्वैकार्थ्यं विशुद्धचिदात्मना
        	त्यजति सकलान्् कर्तृत्वादीन्् पदार्थमलान्् इमान्् ।।'
इति । तस्य च श्लोकस्यायमर्थः- तदःपदस्य तत्पदस्येत्यर्थः । विगलितपरागर्थत्वम््=प्रत्यगर्थत्वमित्यर्थः । तत्् कदेत्यत आह  त्वमिति च पदेनैकार्थत्वत्व इति । प्रमातृत्वादिशून्येन ब्रह्मणा प्रमातृत्वादिमत्तया प्रतिभासमानस्य अभेदे बोधिते जीवस्य प्रमातृत्वादिराहित्यं  सिध्यति । प्रामातृत्वस्यासत्यत्वे प्रमातुरभावेन प्रमायास्तद्विषयस्य च मिथ्यात्वेन निर्भेदत्वं ब्रह्मणः सिध्यतीति । ततश्चेक्षुक्षीरादिरसभेदस्य शाब्दत्वप्रवादतुल्योऽयं ब्रह्मणः शास्त्रयोनित्वप्रवाद इति । अपरश्चानन्दगिरिणार्थो वर्णितः । तथा हि शास्त्रजन्यवृत्त्यभिव्यक्त्तचैतन्यविषयत्वलक्षणशास्त्रयोनित्वाभावेऽपि शास्त्रजन्यज्ञानजन्याविद्याध्वंसरूपातिशयवत्त्वेन शास्त्रजन्यज्ञानविषयत्वलक्षणं शास्त्रयोनित्वमुपपद्यते इति । एवञ्च पुरोवादानुगुण्यमनादृत्य कथमेवं व्याख्यायत इति चेत््- सत्यम्् । व्याख्याद्वयमपि न व्याख्येयस्वारस्यानुगुणम्् । किं तु "यस्यामतं तस्य मतम््' इत्यादिप्रमाणानुसारेण शास्त्रमप्रमेयत्वेनैव ब्रह्म प्रतिपादयति । न तु प्रमेयत्वेनेत्ययमर्थ एव व्याख्येयस्वारस्यानुगुणः । एतदेवभिप्रेत्याचायर्ैरिदन्तयेत्यस्य प्रमेयतयेत्यर्थो वर्णितः । केचित्तु प्रमेयतयेत्यर्थ इत्यस्यापि व्याख्याद्वयान्यतरपरत्वमेवास्त्विति मन्यन्ते ।
न दृष्टेर्द्रष्टारमिति । दृष्टेश्चक्षुर्जन्याया मनोवृत्तेर्द्रष्टारं स्वभाभूतया नित्यदृष्टया व्याप्तारम्् दृश्यया अनया दृष्टया न पश्येरित्यर्थः । ततश्च यस्यामतमित्यादिवदयमपि परेषां दृश्यत्वनिषेधपरोऽभिमतः । 
भाष्ये- न च ज्ञानादेव बन्धनिवृत्तिरित्यादि । अत्र केचित््- समनस्केद्रियार्थसन्निकषर्बललब्धस्फीतालोकमध्यवर्त्तिघटानुभववत्् शब्दसामर्थ्योत्पादितब्रह्मात्मज्ञानस्य कर्तुमकर्तुमन्यथाकर्तुमशक्यस्यापुरुषतन्त्रस्य विधातुमशक्यतया 
अविधेयज्ञानादेव निवृत्तिरित्यभ्युगमे श्रवणमननादीनामपि यथावस्थितवस्तुविषयाणां वस्तुतन्त्रत्वेन पुरुषतन्त्रात्वभावाद्विधिर्न स्यादिति  तद्विधिवैयर्थ्यमित्येतावानर्थः । पुरोवादानुसारात्् । एवं हि शाङ्करभाष्यम््- "या तु प्रसिद्धेऽग्नावग्रिबुद्धिनः, न सा चोदनातन्त्रा पुरुषतन्त्रा वा । किं तर्हि? प्रत्यक्षविषय वस्तु तन्त्रैव । एवं यथाभूतब्रह्मात्मविषयमपि ज्ञानं न चोदनातन्त्रम्् । तद्विषये लिङ्गादयः श्रूयमाणा अपि अनियोज्यविषयत्वात्् कुण्ठीभवन्ति उपलादिप्रयुक्त्तक्षुरतैक्ष्ण्ादिवत्् अहेयानुपादेयवस्तुविषयत्वात्् । किमर्थानि        तर्हि  "आत्मा वा अरे द्रष्टव्यः' इत्यादीनि वचनानि? स्वाभाविकप्रवृत्तिविषयविमुखीकरणार्थानीति ब्रूम' इति । ततश्च तदनुसारेणैवमर्थो वर्णनीय इति । केचित्तु न तद्वाक्यानुवादोऽयम्् । अपि तु यत्पुनरुक्त्तं श्रवणात्प्राचीनयोरपि मनननिदिध्यासनयोर्दर्शनात््               न स्वरूपपर्यवसायित्वम्् । अवगतिमात्रार्थत्वे मनननिदिध्यासनयारपि ब्रह्मावगर्त्वयमपेक्षितत्वेन तयोरपि रागप्राप्तत्वादितितदनुवाद इति मन्यन्ते ।
पूर्वपक्षिणोक्त्तमिति । श्रवणादिविधः शङ्कराभिमतत्वात््  तदानर्थक्यापादानं कर्त्तुं शक्यमिति भावः । भाष्ये- स्वभावप्रवृत्तेत्यादि । अयं भावः- अन्यतः प्राप्ता एव श्रवणादयो विधिसरूपैर्वाक्यैरनूद्यन्ते । न चानुवादोप्यप्रयोजनः, प्रवृत्तिविशेषकरत्वात्् । तथा हि त (त्त?)दिष्टानिष्टवषयेप्साजिहासापहृतहृदयतया बहिर्मुखो न प्रत्यगात्मनि मनः समाधातुमर्हति । आत्मश्रवणादिविधिसरूपैस्तु वचनैमर्नसो विषयस्त्रोतः खिलीकृत्य प्रत्यगात्मस्त्रोत उत्पाद्यत इति प्रवृत्तिविशेषकरतानुवादानामस्तीति सप्रयोजनतेति । भाष्ये- सर्पविषनाशमपेक्षत इति । सर्पस्य नित्यनष्टत्वात्् । यदि च मिथ्याभूतस्य ज्ञाननिवर्त्त्यत्वाभ्युपगमात्् सपर्नाशोऽस्त्येवेति तदपेक्षा भयनिवृत्तेर्द्रष्टेति भाविबन्धनिवृत्तेः सशरीररत्वसापेक्षत्वमिति तर्हि  तस्य सशरीरत्वमपि नष्टमेव । शरीराभिमानस्य नष्टत्वेन सशरीरत्वस्यापि निवृत्तत्वात्् । न हि सशरीरत्वाभिमानवत्त्वमन्तरेण सशरीरत्वं नाम किञ्चिदस्ति । शरीरस्यात्मनश्च सम्बन्धान्तरादर्शनात्् । न च तत्कृतधर्माधर्मार्जितत्वात्् वास्तवं सशरीरत्वमिति वाच्यम््; आत्मनः साक्षितया धर्माधर्मकर्तृत्वभावात््  । ततश्च देहात्माभिमानवत्त्वमेव सशरीरत्वम्् । तच्च विद्यमानेपि शरीरे सशरीरत्वं गतमेवेति तत्प्रयुक्त्तं बन्धवत्त्वम्् । तथा च ब्रह्मविद्विषया श्रुतिः तथा "अहिनिर्लयनिर्वल्मीके मृता प्रत्यस्ता शयीत, एवमेवेदं शरीरं शेते । अथायमशरीरो मृतो प्राणो ब्रह्मैव       तेज एव' इति, "सचक्षुरचक्षुरिव सकर्णोऽकर्ण इव सवागवागिव समना अमना इव सप्राणोऽप्राण इवा' इति । अहिनिर्लयनि अहि- कञ्चुकः । इनिद्रयप्रधानकज्ञान सामग्रयननुप्रविष्टत्वदिति । ज्ञानसामग्तीणां मध्ये इन्द्रियप्रधानकसामग्रयेवापरोक्षज्ञानसामग्रो ।      अतो न व्यभिचार इति भावः। ननु ज्ञानसाग्रीष्विन्द्रियाण्येवापरोक्षज्ञानजनकानीत्ययुक्त्तम््, इन्द्रियाणां सामग्रीत्वानाश्रयत्वेन ज्ञानसामग्रीष्विति निर्धारणासम्भवादित्याशङ्क्याह- आलोकादिसहकृतानीतिशेष इति । इन्द्रियघटितैव सामग्रीत्यर्थः । शब्दस्याविषयस्य कस्याप्यभावात्् विषयनियमस्या प्रस्तुतत्वाच्चाह- विषयशब्दस्साध्यपर इति । ननु प्रत्यक्षसामग्रयाः कथं शीघ्रभावित्वम््, दशमत्वप्रत्यक्षे कारणी भूताया अपेक्षाबुद्दिेरभावादित्याशङ्कयाह- तदाह्युपदेशादिति । न च वाक्यजन्येऽपीति । अयं भावः- ज्ञानस्यापरोक्षत्वं नेन्द्रियजन्यत्वरूपम््; सुखादिप्रत्यक्षाव्यापनात््  तस्य साक्षिरूपस्येन्द्रियाजन्यत्वात्् । अपि त्वपरोक्षार्थविषयत्वमेव वृत्तेरापरोक्ष्यम्् अर्थस्य चापरोक्ष्यमनावृतसंविदभेद एव । ततश्च घटं पश्यतो घटोयमिति वाक्यजन्या लिङ्गजन्यापि वा 
प्रतीतिरपरोक्षैव । ततश्च दशमस्त्वमसीति वाक्यजन्याप्यपरोक्षाहमर्थप्रतीतिरपरोक्षैवेत्यभ्युपगमेऽपि दशमत्वांशे नापरोक्षरूपता, तदंशे  अपरोक्षत्वाभावादिति न च विशेष्याशेपि वा शाब्दापरोक्षाभ्युपगमे तदिष्टसिद्धिरिति वाच्यम््; विशेषणांशे ज्ञानस्याप्रत्यक्षत्वे विशेष्यांशेषि अप्रत्यक्षत्वात्् । एकस्या एव ज्ञानवृत्तेः  प्रत्यक्षाप्रत्यक्षरूपत्वाभावादिति  भावः । 
 अतः प्रतिभासनिवृत्तिर्वेति । ननु, सशरीरत्वप्रतिभासे वर्तमाने यस्यायं प्रतिभासो मिथ्येति प्रत्ययः', इत्युक्त्तौ प्रतिभासनिवृत्तिपक्षस्यानुत्थित्या कथमस्य विकल्पस्यावकाशः विरोधादिति चेन्न- सशरीरत्वप्रतिभासे विद्यमाने यस्यां प्रत्ययोमिथ्येति प्रत्यया उत्पन्नः, तस्य तदनन्तरभाविनी या सशरीरत्वप्रतिभासनिवृविरित्येवं परतया योजनासम्भवात्् । एवं वैषम्यमुक्त्तमिति । न तु पूर्वपत्् पारमार्थिकत्वापारमार्थिकत्वाभ्यां वैषम्यमुक्त्तमिति भावः । औडुलोमिमतानुसारेणेति । प्राक्् भिन्नस्यैव    जीवस्य मुक्त्तिकाले एकीभाव इत्याद्यनुसारेणेत्यर्थः । औडुलोमिमते प्रत्यक्षविरोधादर्शनादाह- यद्वा यथेदानीमिति । वसिष्ठावान्तरतपःप्रभृतीनां प्रेत्यापि शरीरान्तरपरिग्रहदुःखानुभवदर्शनादिति भावः । ननु प्रपञ्चसत्यत्वशङ्कापरिहारप्रवृत्तत्वे किञ्चशब्दानुपपत्तिरित्याशङ्कयाह- ध्यननियोगपक्षेति । मिथ्यात्वनिबन्धना इति । मिथ्याभूतस्य ध्याननियोगनिवर्त्त्यत्वं न सम्भति, सत्यत्वप्रसङ्गादित्येतत्् यज्ञदानादिसाध्यत्ववादिनस्तवापि समानम्् । यदि च यज्ञादीनां नैर्मल्यद्वारेण वाक्यावगतिहेतुत्वम््, न तु प्रपञ्चनिवृत्तावविद्यापनये वा, तर्हि ममापि समानमिति भावः । अपि तु प्रकरणशेष इति । पूर्वप्रकृतकृत्स्नोपसंहारपर इति शब्द         इत्यर्थः । भास्करमतं दूषयितुमिति । जगतो परमार्थभूतस्य कृत्स्नस्येत्युक्त्तिमसहमानस्य ब्रह्मपरिणामिनित्यतां वदतो भास्करस्य    मतं दूषयितुमित्यर्थः । इयं च सङ्गतिरुत्तरत्र भाष्ये स्पष्टयिष्यते । विरोधो द्विधेति । एकस्मिन्् देशे कदाप्यनवस्थानं हि नियमेन भिन्नाधारत्वम््, यथा शीतोप्रस्पर्शयोर्जलतेजोगतयोः । सहानवस्थाननियमस्तु एकस्मिन्् काले  एकस्मिन्् देशे अनवस्थानम््,   यथा कालभेदेन, स काधिकरणयोरपि तमःप्रकाशयोरितिभिदा । भाष्ये कार्यकारणयोजर्ातिव्यक्तयोश्चेति । कार्य्यत्वकारणत्वयोजीतिन्वव्यक्त्तित्वयोश्चेत्यर्थः । अभिन्नस्य जातेरिति । सदमुपलक्षणं कारणस्यापि । एवं व्यक्त्तेरित्यत्रापि कार्यस्याप्युपलक्षणं द्रष्टव्यम्् । व्यक्त्तेराकारत्वसम्भवं मनसि निधायाह- आकारभेवः अंशभेद इति । भिन्नाभिन्नत्वमनिष्टमिति भाव इति । यद्येवम््, खण्डमुण्डयोरपि खण्डत्वेनैक्यप्रसङ्ग इत्येवापादनसम्भवात्् । देहात्मपर्यन्तधावनं किमर्थमिति चेत््- मैवम््; देवोऽहमिति सामानाधिकरण्यवत्् खण्डो मुण्ड इति सामानाधिकरण्यप्रतीत्यभावेन तदापादनायोगादिति भावः । तैः संयोगहेतुरित्यर्थ इति । जीवान्् कर्मभिः संयोजयतीत्यर्थः । तद्वाक्यान्तरावगम्यमिति । यद्यपि ब्रह्मणेतीत्थम्भावे तृतीया, सहशब्दश्च यौगपद्यपरः । ततश्च ब्रह्मणा उपलक्षितः ब्रह्मत्वं प्राप्तः सह=युगपत्् सर्वान्् कामानश्नुत इत्यर्थः । "सोऽनुते सकलान्् कामान्् अक्रमेण च सुरर्षभाः । विदितब्रह्मरूपेण जीवन्मुक्त्तो न संशयः ।।' इति स्मृतेः । ततश्च ब्रह्मसुखेऽनुभूयमाने सर्वमपि वैषयिकसुखं ब्रह्मानुभवाम्बुधिलवकणिकायमानमिति मृषावादिभिरभेदपरतया व्याख्यातम्् तथापि तस्यार्थस्य भास्करानभ्युपेतत्वात्् तदभिमतयोजनायामस्य वाक्यस्य भेदाभेदोदासीनत्वात्् वाक्यान्तरावगम्यमित्युक्त्तमिति भावः । भिन्ने ब्रह्मण्युपाधिसंयोग इत्येतदुपपादयति ईश्वरांश इतीति । उपाधिसंयोगस्य भेदपूर्वकत्वमितिच्छेदः । उपाधिसंयोगस्य भेदपूर्वकत्वाभावे ब्रह्मण्युपाधिसम्बन्धः स्यादिति भावः । सङ्गतिस्थलं 
दर्शयितुमाहेति । ध्याननियोगवादिनो भास्करमतनिरसनमस्थानविजृस्भितमिति शङ्कां व्युदसितुमित्यर्थः । भाष्ये- तद्विपरीतत्वञ्चेति । तद्रहितत्वञ्चेत्यर्थः । त्रिविधविरोधोपलब्धेरिति । भिन्नाधारत्वसहानवस्थाननाश्यनाशकस्वरूपत्रिविधविरोधोपलब्धेरित्यर्थः । व्यक्त्तेराकारत्वासम्भवादाह- आकारशब्दः पदाथर्पर इति । भाष्ये- निरुह्यमाणेति पाठः । अङ्गावयवहलपरत्वभावेन     "हल ' इति दीर्घत्वाप्रसक्त्तेः । यद्वा, "अग्रौ परिचाय्ये'ति सूत्रे(?) ऊहोध्येर्थकस्य कथं वह्यर्थत्वमिति चेत्् -ऊहेस्तदथर्त्वात्सिद्धम््' इति वार्तिककृतोक्त्तत्वात्् ऊहेरस्य रूपस्य सम्भवात्् । न च "उपसर्गादस्व ऊहते' रिति ह्रस्वत्वं शङ्कयम्् । न्यन्ताद्ध्रस्वत्वाप्रसक्त्तेरिति द्रष्टव्यम्् ।
मत्त्वर्थीयप्रत्यनिरपेक्षसामानाधिकरण्यमित्यादि । अयं प्रपञ्चः प्रथमसूत्र एव द्रष्टव्यः । सूक्ष्मपरत्वाभिप्रायसम्भवादिति । नन्वणुशब्दस्य  "अणवश्च' इत्यादिसूत्रेष्विव सूक्ष्मवाचित्वाभिप्रायसम्भवेति इह परिमाणशब्दप्रयोगात्् सूक्ष्मपरत्वाभिप्रायसम्भव इति चेन्न; अत्र परिमाणशब्दस्याविवक्षितत्वमिति तात्पर्यम्् । भिन्नाभिन्नत्वाभ्युपगमात्पञ्चम इति । अतश्चोपाधेरेवोपहितब्रह्मत्वोक्त्तिः सङ्गच्छत इति भावः । कथं चार्वाकमतपरिग्रह इत्याशङ्क्याह- अचिद्व्रव्यस्यैव चेतनत्ववचनादिति । दूषणान्तरमाह- तस्य चेतनब्रह्मेति । ननु प्रवृत्तिनिवृत्तिविरहादनवबोधकत्वमित्ययुक्त्तम्् । निष्प्रयोजनानामपि काकदन्तादिवाक्यानां बोधकत्वदर्शनादित्याशङ्क्याह- दुःखसाध्यश्रवणादाविति । काकदन्तादिवाक्यानां स्पष्टार्थतया श्रवणनैरपेक्ष्येणार्थप्रत्यायाकत्वेऽपि वेदान्तेषु श्रवणमन्तरेण बोधाकत्वाभावात्् श्रवणस्य च प्रयोजनाधीनबुभुत्सासाध्यत्वात््, प्रयोजनाभावे अर्थावबोधकत्वं न सम्भवतीति भावः । प्रथमसूत्रे विधिशेषतयेति । कार्यार्थत्वेपि वेदस्य ब्रह्मविचारः कर्तव्य एवेति अभ्युच्चयतया तदधिकरणभाष्ये उक्त्तम््;     न तु तत्सूत्रकाराभिमतं इत्यपि दृष्टव्यम्् ।।
प्रतिपत्तिशब्दस्य ज्ञाने प्रसिद्धिमभिप्रेत्याह- ज्ञायत इति वाथर् इति  । इदमुपलक्षरम््, सूत्रकारः प्रतिपद्यते जानातीत्यर्थः । कर्तरि कर्मणि च रूपस्याविशिष्टत्वादित्यपि व्दन्ति । व्याख्यातस्य व्याख्यानमनर्थकमित्याशङ्क्याह- विस्तरेण व्याचष्ट इति । 
पूर्वत्र सम्यगन्वय इत्यादेरनुपन्यासात्सङ्क्षेप इति भावः । भाष्ये- अभिधेयतयान्वयादिति । अभिधेयत्वलक्षणान्वयादित्यर्थः ।       ततश्चान्वयशब्दस्याभिधयेत्वलक्षणोऽन्वयोर्थः । समिति अस्य परमपुरुषार्थरूपत्वं विवक्षितमिति भावः । अथर्वशाद्वाक्यार्थप्रतिपत्तृपुरुषस्थान इति । प्रयोजनलम्भकस्यापि वाक्यगणस्य स्वयं प्रयोजनत्वाभावेन प्रयोजनवतो वाक्यार्थप्रतिपत्तुरेव तत्स्थाननिवेश इति भावः । योग्यानुपलब्धि शङ्काव्युदासायेति । परस्य ब्रह्मणोऽनवधिकातिायानन्दजनकत्वं बाधितम््, इदानीं  तदनुपलब्धेरिति शङ्काव्युदासार्थमित्यर्थः । सम्प्रदानलाधवेति । सम्प्रदानं प्रतिगृहीता, "कर्मणा यमभिप्रैति स सम्प्रदान' मितिस्मरणात्् । यद्यपि दशरूपकादौ "गाम्भीर्यं यत्प्रभावेन विकारो नोपलभ्यते' इत्येवं प्राप्तेष्वपि महत्सु सुखरोषहर्षेषु तत्सूचकविकारराहित्यरूपमित्येवं वर्णित्वम्् तथापि तस्य परमात्मन्यप्रसक्त्तत्वादेवं वर्णितमिति द्रष्टव्यम्् । तदसम्भवे ब्रह्मोपदेष्ट्टृपुरुषमात्राभिप्र्राय इति । "आचार्याद्धैव विद्या विदिता साधिष्ठं प्रापत््' इति श्रुतेः । अस्यश्च श्रुतेरयमर्थः- आचार्यः उपनीयाध्यापयिता, तत्सकाशादवाप्तविद्या साधुतां प्राप्नोतीति । ततश्च तदसम्भवे अन्यतो ग्राह्या । अत एव श्वेतकेतोरनाचार्यादपि 
पितुस्सकाशद्व्रह्मविद्याश्रवणम्् । तदाचार्यस्याब्रह्मवित्त्वात्् । अत एव "न वै नूनं भगवन्तस्त एतदवेदिषुः; यद्धैतदवहदिष्यन््, कथं मे नावक्ष्यन््; भगवास्त्वेव मे तद्ववीतु' इति स्वाचार्यस्याज्ञानमुद्धाट्य पितरमेव ब्रह्मविद्यां प्रार्थितवानिति । आचार्यस्यासम्भवे अन्यतो ब्रह्मविद्या ग्राह्येति भावः । 
आपातप्रतिपन्नो अर्थोप्यविरुद्ध एवेति (न्नार्थोऽप्यविरुद्धइति), परव्योमनिलये भगवत्यपि ईदृशवृत्तान्तविज्ञापयितृणामाचार्याणां सम्भवात्् । न च सर्वज्ञे तस्मिन्् वृत्तान्तविज्ञापनस्य वैफल्यमिति वाच्यम््; प्रभुधर्मत्वेन तस्याप्युपपत्तेः । इतरथा ब्रह्मादीनां क्षीराब्धिगमनविज्ञापनादीनां वैफल्यप्रसङ्गात्् । केचित्् आतपादिपीडारहिते भगवल्लोके मण्डपोद्यानवापीकूपादीनामपि वैयर्थ्यप्रसङ्गात्् ;  तत्रत्यानां सर्वेषामपि सर्वसाक्षात्कारसमर्थतया द्वारपालादीनामपि वैयर्थ्यप्रसङ्गादित्याहुः । पूर्वभेवार्थार्थीति । पूवर्मेव, "अर्थार्थी'त्यादिलौकिकवाक्यस्योदाहृतत्वात्् क्रियातिरिक्त्तकार्यमात्रपरत्वं पूर्वपक्षिणापि न सुवचमिति भावः । दुष्टरत्नवर्जनमप्यनर्थजिहासाव्या(प्रा)प्तमिति । ततश्च तद्वर्जनं न बोधनीयमिति भावः । न च व्याकरणस्य सुशब्दापशब्दविभागज्ञापकत्वम््, साधुभिरेव भाषितव्यमिति नियमज्ञापकत्वं च यथा, एवं रत्नेष्वपि सदसद्विवेचनं धार्याधार्यविधिनिषेधपरत्वं च रत्नशास्त्रस्याप्यस्त्विति वाच्यम््; स्मृतिवचनत एव सद्रत्नधारणदुष्टरत्ननिषेधयोः सिद्धेः रत्नशास्त्रस्य सदसद्विवेकमात्रपरत्वादिति भावः ।
भाष्ये- अर्थसद्भावाभावे निश्चिते सतीति । नन्वर्थतद्भावाभावनिश्चयेऽपि कल्पितकथासु हर्षादीनां दर्शनात्् कथं तदभावनिश्चयस्य हर्षप्रतिबन्धकत्वम्् । सत्यपि वा  तदभावनिश्चयस्य प्रतिबन्धकत्वे प्रकृते तदभावनिश्चयाभावमात्रमपेक्षितम््; न  तु वस्तुसत्यत्वनिश्चयोऽपि । ततश्च कथं वस्तुसत्यत्वं सिध्येत्् । किञ्च वेदान्तानां सिद्धार्थपरत्वे प्रयोजनानवाप्तेः, "आम्नायस्य क्रियार्थत्वादानर्थक्यमतदर्थानां  तस्मादनित्यमुत्यते', "विधिना त्वेकवाक्यत्वात्् स्तुत्यर्थत्वेन विधीनां स्युः' इति पूर्वोत्तरपक्षसूत्रोक्त्तन्यायेन वेदान्तानां कमर्विधिशेषतया कर्मप्राशस्त्य एव  तात्पर्यम््, न तु प्रतीयमाने सिद्धार्थ इति पूर्वपक्षे प्राप्ते "पिता ते सुखमास्ते ', "नायं सर्पो रज्जुः इत्यादिवत्् सप्रयोंजनतया निरतिायानन्दे ब्रह्मणि तात्पर्यमस्तीति ब्रह्मणि तात्पर्य विषयत्वस्य समर्थितत्वात््, तत एवार्थासत्यत्वशङ्काया अनुत्थानात्् कथं बालातुराद्युपच्छन्दनवाक्यसाम्यशङ्का वैदिकंमन्यस्य पूर्वपक्षिण उत्तिष्ठेत्् । नहि वैदिकः कश्चित्् वेदतात्पर्यविषयस्यासत्यत्वं शङ्कते । इयं हि शङ्का कर्मविधिशेषत्वपक्षे परं युज्यते । तत्र हि "सोरोदीत््', "आत्मनो वपामुदस्विदत््' इत्यादाविव कर्मप्राशस्त्यमात्रपनरतया प्राशस्त्यद्वारभूते  तात्पर्याभावेन तत्सत्यत्वानवश्यम्भावात््, "औषधं पिब;     शखा वर्धिष्यते' इत्यादिबालाद्युपच्छन्दनवाक्यसाम्यमिति । न तु सप्रयोजनत्वात्् ब्रह्मणि  तात्पर्यमिति सिद्धान्तिपक्षेऽपि । वेदतात्पर्यविषयत्वेऽपि असत्यत्वशङ्काया उत्थाने कर्मकाण्डे  तच्छङ्कां को वारयेत्् । न हि विधिभागव्यावृत्तो वेदान्तभागे कश्चिद्धेतुरस्ति । किञ्च ब्रह्मप्रतिपादकवेदान्तवाक्यानां श्रोतृहर्षजनकत्वेन स्वातन्त्रयेण प्रामाण्ये, "वायुर्वै क्षेपिष्ठा देवता', "यन्न दुःखेन सम्भिन्नम््' इत्यादिवाक्यानामपि तदात्विककुतूहलजनकत्वेन प्रामाण्यसम्भवात्् "विधिना त्वेकवाक्यत्वात््' इति सूत्रोक्त्तन्यायो नाश्रयणीयः स्यात््  ।  तत्रापि दुःखासम्भिन्नसुखरूपे प्रतीते, स स्वर्गः केन प्राप्यत इत्याकाङ्क्षायां ज्योतिष्टोमादिविधिप्रवृत्तिरित्यपि सुवचत्वादिति चेत््- उच्यते । इत्थं शङ्कापरिहारौतादात्विकहर्षमात्रपर्यवसायिनां वाक्यानां स्वार्थे  तात्पर्यस्य प्रामाण्यस्य वा 
अनुपलम्भात्् वेदान्तवाक्येष्वपि हषर्मात्रपर्यवसायिषु स्वार्थे तात्पर्यं वा प्रामाण्यं वा न स्यादिति चेत््- तर्हि प्रवृत्तिनिवृत्तिपर्यवसायिषु विप्रलम्भवाक्येषु स्वार्थे प्रामाण्यादर्शनात्् विधिभागेष्वपि स्वार्थे प्रामाण्यं न स्यात्् । यदि च विधिभागानां न प्रवृत्तिमात्रपर्यवसायित्वम््, अपि       तु सर्गादिफलपर्यवसायित्वमेव; ज्योतिष्टोमादिकं कर्मानुष्ठाया स्वार्गादिकं फलं लभतामिति हि वत्सलतरायाः श्रुतेराशय इति चेत्तर्हि वेदान्तभागेष्वपि एतदर्थश्रवणेन हृष्टस्सन्नुपासनादिकमनुष्टायापवर्गं लभतामित्येवाशय इति समस्समाधिरिति । न च स्वर्गादिवाक्येष्वपि स्वातन्त्र्यप्रसङ्ग इति वाच्यम््; तत्र प्रतिपन्नायाः विध्येकवाक्यतायास्त्यागे हेत्वभावात्् स्वरूपोपदेशपरवेदान्तवाक्येष्वसन्निहित विध्येकवाक्यताकल्पने प्रमाणाभावादिति । पाराशर्यविजये तु सद्विद्यायामुपासनाविध्यभावेन प्रवृत्तिपर्यन्तत्वाभावात््, हुफठादिवददृष्टार्थत्वम्् । अत इतरेषामपि वेदान्तानां तथात्वमिति पूर्वपक्षं कृत्वा, सद्धिद्यायामपि "तस्य तावदेव चिरम््'     इति वाक्ये उपासनविधिः समर्थ्यतेऽस्मिन्नधिकरण इत्युक्त्तम्् ।
भ्रामकतयेति क्कचित्पाठो दृश्यते । तत्राण्यन्तत्वे, "नोदात्तोपदेशस्य "मान्तस्यानाचमेः' इति वृद्धिनिषेधप्रसङ्गेन ण्यन्तत्वे "मितां ह्रस्व' इति ह्रस्वन्वप्रसङ्गेन च भ्रामकेतिरूपासिद्धावपि "प्रज्ञादिभ्यश्च' इति प्रज्ञादित्वात्् स्वार्थे अणि रूपसिद्धिर्द्रष्टव्या । यद्वा "मितां ह्रस्व' इति सूत्रे, "केचिद्वेत्यनुवर्तयन्ती'तिकाशिकाया मुक्त्तत्वात्् साधुत्वं द्रष्टव्यम्् । कर्मविधीनामिति । कर्मविध्यपेक्षितदेहातिरिक्त्तात्मसमर्पकत्वेन कर्मविधिशेषतया सप्रयोजनत्वादध्यापनाद्युपपत्तिरित्यर्थः ।।
शास्त्रारम्भसिद्धयर्था एषा चतुस्सूत्रीति । इदञ्च सिद्धान्ताभिप्रायेण । मृषावादिमते प्रथमाधिकरणस्यैवारम्भार्थत्वात्् । तन्मते हि इत्थं चतुस्सूत्री व्याख्याताविवरणकारमते प्रत्यग्ब्रह्मैक्यं शास्त्रस्यय विषयः । तच्च न सम्भवति । कर्तृत्वादेविर्रुद्धधर्मत्वेनैक्यायोगात्् । सत्यत्वादेव कर्तृत्वादिबन्धनिवृत्तेर्न प्रयोजनत्वं सम्भवतीति पूर्वपक्षं प्रापय्य कतर्ृत्वादेर्मिथ्यात्वाद्विषयप्रयोजने सिध्यत इति सिद्धान्तितम्् वाचस्पतिना तु प्रत्यगात्मन एव ब्रह्मत्वात्् तस्य चाहंधीसिद्धत्वेनासन्दिग्धतया  तस्य न विषयत्वमुपपद्यते । अविद्यानिवृत्तिेश्च न प्रयोजनत्वम््, ब्रह्मज्ञाने सत्यप्यविद्यानिवृत्तेरदर्शनादिति पूर्वपक्षं कृत्वा, 'ज्ञानानन्दैकरसासंसायर्ात्मस्वरूपस्य शास्त्रविषयत्वमुपपद्यते; तज्ज्ञानस्याविद्याविवृत्तिप्रयोजनत्वं चोपपद्यत' इति सिद्धान्तितं जिज्ञासासूत्रे । जन्मादिसूत्रे.     तु "यतो वा इमानि' इति श्रुत्युक्त्तजगत्कारणत्वं ब्रह्मणो न लक्षणं भवितुमर्हति, प्रपञ्चस्य सत्यत्वे तेन निर्विशेषब्रह्मावगत्यसम्भवात््; असत्यत्वे च कृतकत्वेन नित्यस्येव असता प्रपञ्चेन सत्यस्य ब्रह्मणो लक्षयितुमशक्यत्वाज्जगत्कारणत्वं लक्षणं न सम्भवतीति प्राप्ते, यद्रजतमभात्् सा शुक्त्तिरित्यादौ मिथ्याभूतेनापि रजतेन सत्यायाः शुक्त्तेरिव मिथ्याभूतेनापि जगज्जन्मादिना सत्यस्य ब्रह्मणो लक्षणं सम्भवत्येव । तत्र च जगज्जन्मादिकं चन्द्रस्य शाखाग्रमिव तटस्थलक्षणम्् । प्रकृष्टप्रकाशादिवत्सत्यत्वादिकं स्वरूपलक्षणमिति वर्णितम्् । शास्त्रयोनित्वादित्यत्र जगज्जन्मादिकारणत्वाक्षिप्तं सार्वज्ञ्यं सर्वार्थप्रकाशकवेदकर्तृत्वेनापि दृढीकृतं प्रथमवर्णके । द्वितीयवर्णके तु जगत्कर्तुरनुमानत एव सिद्धेः, तन्निर्विशेषत्वस्य प्रपञ्चमिथ्यात्वानुमानादेव सिद्धेर्ब्रह्मण औपनिषदत्वं न सम्भवतीति    पूर्वपक्षं कृत्वा ईश्वरानुमानानां प्रपञ्चमिथ्यात्वानुमानस्य च प्रत्यनुमानप्रतितर्कपराहततया निर्विशेषब्रह्मणः 
शास्त्रैकप्रमाणकत्वमित्युक्त्तम्् । समन्वयसूत्रे तु अस्मदुक्त्तरीत्या विध्येकवाक्यत्वनिरासकतया एकं वर्णकम््; सिद्धव्युत्पत्तिसमर्थनपरतया अपरं वर्णकमिति । 
वास्तववेद्यत्वाभावविरहाभावादिति । पारमार्थिकवेद्यत्वस्यासत्त्वेन वेद्यत्वाभावरूपसाध्यस्यैव सत्त्वादित्यर्थः । साध्याव्यावृत्तो हि स्यादिति  । साध्यवानेव स्यादित्यर्थः । त्रिविधं प्रागेव प्रपञ्चितमिति । प्रमाणान्तरेण भेदवासनाया दोषत्वानिश्चयात्् अन्योन्याश्रयः, वाध्यबाधकयोस्तुल्यदोषत्वम्् मूलोच्छेदित्वञ्चेति त्रिविधमित्यर्थः । संविदविच्छिन्नान्तःकरणस्येति । संविद्विशिष्टस्येत्यर्थः "विशिष्टैक्येऽभ्युपगम्यमान' इति उत्तरग्रन्थानुसारादिति द्रष्टव्यम्् । यदा सुप्तः स्वप्नं न कथञ्चन पश्यतीति । "यदा सुप्तः स्वप्नं न कथञ्चन पश्यति । अथास्मिन्् प्राण एव एकधा भवति । तदैनं वाक्् सर्वैर्नामभिस्सहाप्येति, चक्षुस्सर्वै रूपैः सहाप्येति, श्रोत्रं सर्वैः शब्दैः सहाष्येति,चक्षुः सवर्ैर्ध्यानैः सहाष्येति । स यदा प्रबुध्यते; यताग्रर्विष्फुलिङ्गा विप्रतिष्ठेरन्् । एवभेवैतस्मादात्मनः प्राणा यतायतनं विप्रतिष्ठन्ते । प्राणेभ्यो देवा देवेभ्योलोकाः' इति कौपीतकी श्रुतिः । त्रितयोतीर्णज्ञानस्येति । ज्ञातृर्ज्ञेयतदवच्छिन्नज्ञानातिरिक्त्तस्येत्यर्थः ।
प्रयोजनं  द्विविधमिति । शास्त्रस्य प्रजयोजनं द्विविधमित्यन्वयः । ननु शास्त्रानारम्भो जीवैक्यपक्षे आपाद्यते, उत तन्नानात्वपक्षे । नाद्यः- तत्पक्षे इतःपूवर्ं कस्यापि ज्ञानानुत्पत्तेः शास्त्रमारशब्धव्यमेव । न च वसिष्ठादीनामसम्भावितभितः परं कथमन्वयः स्यादिति शङ्क्यम्- सिद्धान्तेप्यतीतेष्वप्यनन्तेषु जन्मसु असम्भावितं मोक्षसाधनमितःपरं कथं स्यादिति शङ्कायास्तत्रापि(?) सम्भवात्् । न द्वितीयः- अन्यस्य ज्ञानान्मुक्त्तत्वेऽपि इतरस्य मुकत्यर्थं शास्त्रारम्भोपपत्तेरित्यस्वरसादाह- प्रपञ्चस्य सत्यत्वादेवेति । ननु "नित्यं' "विज्ञानमानन्द'मित्यादिवाक्यैरापाततो नित्यपुरुषाथर्प्रतिपादनावगमे  तद्विचारप्रवृत्ति सम्भव इति नान्योन्याश्रय इत्यस्वरसादाह- शास्त्रान्तरेष्वपीति  ।
कथं कारणत्वे लक्षणे इति । कारणत्वं ब्रह्मव्यतिरिक्त्तेपि कुतो न सम्भवेदिति शङ्कायाः सम्भवादित्यर्थः । इदंशब्दवाच्यं कार्यमात्रं प्रतीति । न तु सर्वकार्यं प्रतीत्यर्थः । येन तस्य सत्यत्वं सिध्येदिति भावः । न तु यतो वा इमानीत्यादि श्रुतिरिति ।     नन्विह सूत्रे पूर्वसूत्राल्लक्ष्यसमर्पकं ब्रह्मेतिपदमनुवर्तते । तत्् प्रत्यगभिन्नप्रपञ्चवस्तुपरम््; प्रकरणोपपादिसङ्कोचराहि त्येन तस्य  त्रिविधपरिच्छेदपरिबन्धिनिरतिशयबृहत्त्ववाचित्वात्् । बृहत्त्वमात्रवाचित्वेपि वैपुल्यापरपर्यायस्य बृहत्त्वस्य  "यत्र नान्यत्पश्यति नान्यच्छृणोति नान्यद्विजानाति स भूमा' इति श्रुत्या वस्तुपरिच्छेदपरिपन्थिनो लक्षणस्य दर्शितत्वात्् । न हीदं लक्षणं ब्रह्मणः प्रत्यभिन्नत्वे प्रपञ्चस्य सत्यत्वे घटते । तथा सति तत्कारणत्वाधारत्वनियन्तृत्वादीनां सत्त्वे, "यत्र नान्यत्पश्यति' इत्यनुपपन्नम्् ।  एवञ्च परब्रह्मशब्दार्थतया प्राप्तस्य निष्प्रपञ्चत्वस्य यद्रजतमभात्् सा शुक्त्तिरितिवत्् अध्यारोपापवादन्यायेन सिध्यर्थमिदं हि तटस्थलक्षणमेव भवितुमर्हति, न तु सत्यत्वादिवत्् स्वरूपगतं स्वरूपलक्षणमिति हि तेषां रहस्यमिति चेन्न- जगत्कारणत्वस्य विशिष्टनिष्ठतया तस्य त्रिविधपरिच्छेदशून्यत्वाभावेन तदुपपादकत्वाभावात्् । किञ्च यथा देशापरिच्छेदर्स्स्वदेः सर्वदेशव्यापित्वम््, कालापरिच्छेदः सर्वकालव्यापित्वम््, एवं वस्त्वपरिच्छेदोपि तादृश इति सर्ववस्त्वनुवृत्तत्वं न निष्प्रपञ्चत्वपर्यवसितम्् । सर्ववस्तुभेदशून्यत्वेपि उपादानोपादेययोरभेद एवास्तु, न तु प्रपञ्चस्यासत्यत्वम््  । ततो अस्मन्मतश्रद्धालुभ्य एव तद्रोचतामिति भावः । सार्वज्ञ्येन वस्तुन्युपलक्षित इति  ।  ततश्च शाङ्करभाष्ये जन्मस्थितिभङ्ग 
यतः सर्वज्ञात्् सर्वशक्त्तेः कारणात्् भवतीति सार्वज्ञ्यसर्वशक्त्तित्वयोरुपलक्षणतया उपन्यासो न युक्त्त इति भावः । तदन्यथासिद्धिप्रतिविधानं चेति । शास्त्रप्रत्यक्षविरोधान्यथासिद्धिप्रतिविधानमित्यर्थः । तस्या अचेतनत्वेनेति । अज्ञातृत्वेनेत्यर्थः । ननूक्त्तरीत्या भ्रमनिवृत्तिरूपपुरुषार्थपर्यवसानासम्भवेऽपि प्रवृत्तिनित्तिरूपपुरुषार्थपर्यवसानं स्यादित्याशङ्कयाह- प्रवृत्तिनिवृत्तीति । एकेन वाक्येनेति । जिज्ञासासूत्रे प्रधानादिष्विदमेव ब्रह्मेति विधाय पुनस्तदेवानूद्य जिज्ञास्यत्वविध्यसम्भवादिति भावः । अनुवादः क्रियत इति शङ्कापरिहारार्थमिति । अनुवादः क्रियत इति या शङ्का तत्परिहाराथर्मित्यर्थः । शार्स्त्रेणानुवादासम्भव इति । यतो वा इमानीति शास्त्रेणेत्यर्थः ।। 
।।  इति समन्वयाधिकरणम्् । चतुःसूत्री पूर्णा  ।।


 





