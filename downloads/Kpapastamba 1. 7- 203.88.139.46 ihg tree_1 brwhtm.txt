नेमम् लौकिकम् अर्थं पुरस्कृत्य धर्मांश् चरेत् ।
निष्फला ह्य् अभ्युदये भवन्ति
तद् यथाम्रे फलार्थे निर्मिते छाया गन्ध इत्य् अनूत्पद्येते । एवं धर्मं चर्यमाणम् अर्था
अनूत्पद्यन्ते । K निमित्ते
नो चेद् अनूत्पद्यन्ते न धर्म हानिर् भवति
अनसूयुर् दुष्प्रलम्भः स्यात् कुहक शठ नास्तिक बालवादेषु
न धर्माधर्मौ चरत आवं स्व इति । न देव गन्धर्वा न पितर इत्य् आचक्षतेष 'अयं धर्मेष 'अयम् अधर्म इति
यत् 1 त्व् आर्याः क्रियमाणं प्रशंसन्ति स धर्मो यद् 2 गर्हन्ते सेष 'अधर्मः । K 1:यं, 2:यं
सर्वजनपदेष्व् एकान्त समाहितम् आर्याणाम् वृत्तं संयग् विनीतानाम् वृद्धानाम् आत्मवताम्
अलोलुपानाम् अदाम्भिकानां वृत्त सादृश्यम् भजेत
एवम् उभौ लोकाव् अभिजयति
अविहिता ब्राह्मणस्य वणिज्या
आपदि व्यवहरेत पण्यानाम् अपण्यानि व्युदस्यन्
मनुष्यान् रसान् रागान् गन्धान् अन्नं चर्म गवां वशां श्लेष्मोदके तोक्मकिण्वे पिप्पलि
मरीचे धान्यं मांसम् आयुधं सुकृताशाम् च
तिल तण्डुलाम्स् त्व् एव धान्यस्य विशेषेण न विक्रीणीयात् ।
अविहितश् चैतेषाम् मिथो विनिमयः
अन्नेन चान्नस्य मनुष्याणां च मनुस्यै रसानां च रसैर् गन्धानां च गन्धैर् विद्यया च विद्यानाम्
अक्रीत पण्यैर् व्यवहरेत
मुञ्ज बल्बजैर् मूल फलैः
तृण काष्ठैर् अ विकृतैः
नात्यन्तम् अन्ववस्येत्
वृत्तिं प्राप्य विरमेत्
न पतितैः संव्यवहारो विद्यते
तथापपात्रैः
अथ पतनीयानि
स्तेयम् आभिशस्त्यं पुरुष वधो ब्रह्मोज्झम् गर्भ शातनम् मातुः पितुर् इति योनि संबन्धे
सहापत्ये स्त्री गमनम् सुरा पानम् असंयोग संयोगः
गुर्वी सखिम् गुरु सखिम् च गत्वान्याम्श् च पर तल्पान्
नागुरु तल्पे पततीत्य् एके
अधर्माणां तु सततम् आचारः
अथाशुचि कराणि
शूद्र गमनम् आर्य स्त्रीणाम्
प्रतिषिद्धानां माम्स भक्षणम्
शुनो मनुष्यस्य च कुक्कुट सूकराणाम् ग्राम्याणां क्रव्यादसाम्
मनुष्याणां मूत्र पुरीष प्राशनम्
शूद्रोच्छिष्टम् अपपात्रागमनम् 1 चार्याणाम् 2 । K 1: गमनम्, 2:च आर्याणाम्
एतान्य् अपि पतनीयानीत्य् एके
अतेष 'अन्यानि दोषवन्त्य् अशुचि कराणि भवन्ति
दोषं बुद्ध्वा न पूर्वः परेभ्यः पतितस्य समाख्याने स्याद् वर्जयेत् त्व् एनं धर्मेषु