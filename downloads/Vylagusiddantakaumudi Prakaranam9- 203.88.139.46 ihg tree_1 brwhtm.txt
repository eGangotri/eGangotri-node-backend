9.0
अथ स्त्रीप्रत्ययाः 

1251 स्त्रियाम् 4 । 1 । 3 ।।
अधिकारोऽयम् । समर्थानामिति यावत् ।। 
1252 अजाद्यतष्टाप् 4 । 1 । 4 ।। 
अजादीनामकारान्तस्य च वाच्यं यत् स्त्रीत्वं तत्र द्योत्ये टाप् स्यात् । अजा । एडका । अश्वा । चटका । मूषिका । बाला । वत्सा । होडा । मन्दा । विलाता । इत्यादि ।। मेधा । गङ्गा । सर्वा ।। 
1253 उगितश्य 4 । 1 । 6 ।।
उगिदन्तात्प्रातिपदिकात्स्त्रियां ङीप्स्यात् । भवती । भवन्ती । पचन्ती । दीव्यन्ती ।। 
1254 टिङ्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः 4 । 1 । 15 ।।
अनुपसर्दनं यट्टिदादि तदन्तं यददन्तं प्रातिपदिकं ततः स्त्रियां ङीप्स्यात् । कुरुचरी । नदट् नदी । देवट् देवी । सौपर्णेयी । ऐन्द्री । औत्सी । ऊरुद्वयसी । ऊरुदघ्नी । ऊरुमात्री । पञ्चतयी । आक्षिकी । लावणिकी । यादृशी । इत्वरी । (नञ्स्नञीकक्ख्युंस्तरुणतल्ाुनानामुपसंख्यानम्) । स्त्रैणी । पौंस्नी । शाक्तीकी । याष्टीकी । आढयङ्करणी । तरुणी । तलुनी ।। 
1255 यञश्च 4 । 1 । 16 ।।
यञन्तात् स्त्रियां ङीप्स्यात् । अकारलोपे कृते - 
1256 हलस्तध्दितस्य 6 । 4 । 150 ।।
हलः परस्य तध्दितयकारस्योपधाभूतस्य सोप ईति परे । गार्गी ।। 
1257 प्राचां ष्फ तध्दितः 4 । 1 । 17 ।।
यञन्तात् ष्फो वा स्यात्स च तध्दितः ।। 
1258 षिद्गौरादिभ्यश्च 4 । 1 । 41 ।।
षिद्भ्यो गौरादिभ्यश्च स्त्रियां ङीष् स्यात् । गार्ग्यायणी । नर्तकी । गौरी । अनुडुही । अनड्वाही । आकृतिगणोऽयम् ।। 
1259 वयसि प्रथमे 4 । 1 । 20 ।।
प्रथमवयोवाचिनोऽदन्तात् स्त्रियां ङीप्स्यात् । कुमारी ।। 
1260 द्विगोः 4 । 1 । 21 ।।
अदन्ताद् द्विगोर्ङीप्स्यात् । त्रिलोकी । अजादित्वात्त्रिला । त्र्यनीका सेना ।। 
1261 वर्णादनुदात्तात्तोपधात्तो नः 4 । 1 । 39 ।।
वर्णवाची योऽनुदात्तान्तस्तोपधस्तदन्तादनुपसर्जनात्प्रातिपदिकाद्वा ङीप् तकारस्य नकारादेशश्च । एनी, एता । रोहिणी, रोहिता ।। 
1262 वोतो गुणवचनात् 4 । 1 । 44 ।।
उदन्ताद् गुणवाचिनो वा ङीष् स्यात् । मृद्वी, मृदुः ।। 
1263 बह्वादिभ्यश्च 4 । 1 । 45 ।। 
एभ्यो वा ङीष् स्यात् । बह्वी, बहुः । (कृदिकारादक्तिनः)। रात्री, रात्रिः । (सर्वतोऽक्तिन्नर्थादित्येके)। शकटी । शकटिः ।। 
1264 पुंयोगादाख्यायाम् 4 । 1 । 48 ।।
या पुमाख्या पुंयोगात् स्त्रियां वर्तते ततो ङीष् । गोपस्य स्त्री गोपी । (पालकान्तान्न) - 
1265 प्रत्ययस्थात्कात्पूर्वस्यात इदाप्यसुपः 7 । 3 । 44 ।। 
प्रत्ययस्थात्कात्पूर्वस्याकारस्येकारः स्यादापि स आप्सुपः परो न चेत् । गोपालिका । अश्वपालिका । सर्विका । कारिका । अतः किम् ? नौका । प्रत्ययस्थात्किम् ? शक्नोतीति शका । असुपः किम् ? बहुपरिव्राजका नगरी । (सूर्याद्देवतायां चाब्वाच्यः) । सूर्यस्य स्त्री देवता सूर्या । देवतायां किम् ? (सूर्यागस्त्ययोश्छे च ङयां च) । यलोपः । सूरी - कुन्ती; मानुषीयम् ।। 
1266 इन्द्रवरुणभवशर्वरुद्रमृडहिमारण्ययवयवनमातुलचार्याणामानुक् 4 । 1 । 49 ।।
एषामानुगागमः स्यात् ङीष् च । इन्द्रस्य स्त्री - इन्द्राणी । वरुणानी । भवानी । शर्वाणी । रुद्राणी । मृडानी । (हिमारण्ययोर्महत्त्वे) । महध्दिमं हिमानी । महदरण्यमरण्यानी । (यवाद्दोषे) । दुष्टो यवो यवानी । (यवनाल्लिप्याम्) । यवनानां लिपिर्यवनानी । (मातुलोपाध्याययोरानुग्वा) । मातुलानी, मातुली । उपाध्यायानी, उपाध्यायी । (आचार्यादणत्वं च) । आचार्यस्य स्त्री आचार्यानी । (अर्यक्षत्रियाभ्यां वा स्वार्थे), अर्याणी, अर्या । क्षत्रियाणी, क्षत्रिया ।। 
1267 क्रीतात्करणपूर्वात् 4 । 1 । 50 ।।
क्रीतान्ताददन्तात् करणादेः स्त्रियां ङीष्स्यात् । वस्त्रक्रीती । क्वचिन्न । धनक्रीता ।। 
1268 स्वाङ्गाच्चोपसर्जनादसंयोगोपधात् 4 । 1 । 54 ।।
असंयोगोपधमुपसर्जनं यत् स्वाङ्गं तदन्ताददन्तान् ङीष्वा स्यात् । केशानतिक्रान्ता - अतिकेशी, अतिकेशा । चन्द्रमुखी चन्द्रमुखा । असंयोगोपधात्किम् ? सुगुल्फा । उपसर्जनात्किम् ? शिखा ।। 
1269 न क्रोडादिबह्वचः 4 । 1 । 56 ।।
क्रोडादेर्बह्वचश्च स्वाङ्गान्न ङीष् । कल्याणक्रोडा । आकृतिगणोऽयम् । सुजघना ।। 
1270 नखमुखात्संज्ञायाम् 4 । 1 । 58 ।।
न ङीष् ।। 
1271 पूर्वपदात्संज्ञायामगः 8 । 4 । 3 ।। 
पूर्वपदस्थान्निमित्तात्परस्य नस्य णः स्यात् संज्ञायां न तु गकारव्यवधाने । शूर्पणखा । गौरमुखा । संज्ञायां किम् ? ताम्रमुखी कन्या ।। 
1272 जातेरस्त्रीविषयादयोपधात् 4 । 1 । 63 ।। 
जातिवाचि यन्न च स्त्रियां नियतमयोपधं ततः स्त्रियां ङीष् स्यात् । तटी । वृषली । कठी । बह्वृची । जातेः किम् ? मुण्डा । अस्त्रीविषयात्किम् ? बलाका । अयोपधात्किम् ? क्षत्रिया । (योपधप्रतिषेधे हयगवयमुकयमनुष्यमत्स्यानामप्रतिषेधः) । हयी । गवयी । मुकयी । हलस्तध्दितस्येति यलोपः । मनुषी । (मत्स्यस्य ङयाम्) । यलोपः । मत्सी ।। 
1273 इतो मनुष्यजातेः 4 । 1 । 65 ।।
ङीष् । दाक्षी ।। 
1274 ऊङुतः 4 । 1 । 66 ।।
उदन्तादयोपधान्मनुष्यजातिवाचिनः स्त्रियामूङ् स्यात् । कुरूः । अयोपधात्किम् ? अध्वर्युर्ब्राह्मणी ।। 
1275 पङ्गोश्च 4 । 1 । 68 ।।
पङ्गूः । (श्वशुरस्योकाराकारल्ाोपश्च) । श्वश्रूः ।। 
1276 ऊरूत्तरपदादौपम्ये 4 । 1 । 69 ।।
उपमानवाची पूर्वपदमूरूत्तरपदं यत्प्रातिपदिकं तस्मादूङ् स्यात् । करभोरूः ।। 
1277 संहिताशफलक्षणव्ाामादेश्च 4 । 1 । 70 ।।
अनौपम्यार्थं सूत्रम् । संहितोरूः । शफोरूः । लक्षणोरूः । वामोरूः ।। 
1278 शार्ङ्गरवाद्यञो ङीन् 4 । 1 । 73 ।। 
शार्ङ्गरवादेरञो योऽकारस्तदन्ताच्च जातिवाचिनो ङीन् स्यात्। शार्ङ्गरवी। बैदी । ब्राह्मणी । (नृनरयोर्वृध्दिश्च)। नारी ।। 
1279 यूनस्तिः 4 । 1 । 77 ।।
युवञ्छब्दात् स्त्रियां तिः प्रत्ययः स्यात् । युवतिः ।। 

इति स्त्रीप्रत्ययाः ।।

शास्त्रान्तरे प्रविष्टानां बालानां चोपकारिका ।
कृता वरदराजेन लघुसिध्दान्तकौमुदी ।। 

इति श्रीवरदराजकृता लघुसिध्दान्तकौमुदी समाप्ता।।
