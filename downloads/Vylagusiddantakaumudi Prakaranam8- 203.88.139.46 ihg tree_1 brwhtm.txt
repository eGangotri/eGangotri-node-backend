8.0
अथ तध्दिताः, तत्रादौ साधारणप्रत्ययाः 

1000 समर्थानां प्रथमाद्वा 4 । 1 । 82 ।।
 इदं पदत्रयमधिक्रियते प्राग्दिश इति यावत् ।। 
1001 अश्वपत्यादिभ्यश्च 4 । 1 । 84 ।।
 एभ्योऽण् स्यात्प्राग्दीव्यतीयेष्वर्थेषु । अश्वपतेरपत्यादि आश्वपतम् । गाणपतम् ।। 
1002 दित्यदित्यादित्यपत्युत्तरपदाण्ण्यः 4 । 1 । 85 ।। 
दित्यादिभ्यः पत्युततरपदाच्च प्राग्दीव्यतियेष्वर्थेषु ण्यः स्यात् । अणोऽपवादः । दितेरपत्यं दैत्यः । अदितेरादित्यस्य वा ।। 
1003 हलो यमां यमि लोपः 8 । 4 । 64 ।।
 हलः परस्य यमो लोपः स्याद् वा यमि । इति यलोपः । आदित्यः । प्राजापत्यः । (देवाद्यञञौ) । दैव्यम्। दैवम् । (बहिषष्टिलोपो यञ्च) । बाह्यः (ईकक्च) ।। 
1004 किति च 7 । 2 । 118 ।।
 किति तध्दिते चाचामादेरचो वृध्दिः स्यात् । वाहीकः । (गोरजादिप्रसङ्गे यत्) । गोरपत्यादि गव्यम् ।। 
1005 उत्सादिभ्योऽञ् 4 । 1 । 86 ।।
 औत्सः ।। 

इत्यपत्यादिविकारान्तार्थ साधारणप्रत्ययाः ।। 1 ।। 

अथापत्याधिकारः 

1006 स्त्रीपुंसाभ्यां नञ्स्नञौ भवनात् 4 । 1 । 87 ।।
 धान्यानां भवन इत्यतः प्रागर्थेषु स्त्रीपुंसाभ्यां क्रमान्नञ्स्नञौ स्तः । स्त्रैणः । पौंस्नः ।। 
1007 तस्यापत्यम् 4 । 1 । 92 ।।
 षष्ठयन्तात्कृतसन्धेः समर्थादपत्येऽर्थे उक्ता वक्ष्यमाणाश्च प्रत्यया वा स्युः ।। 
1008 ओर्गुणः 6 । 4 । 146 ।। 
उवर्णान्तस्य भस्य गुणस्तध्दिते । उपगोरपत्यमौपगवः । आश्वपतः । दैत्यः । औत्सः । स्त्रैणः । पौंस्नः ।। 
1009 अपत्यं पौत्रप्रभृति गोत्रम् 4 । 1 । 162 ।।
 अपत्यत्वेन विवक्षितं पौत्रादि गोत्रसंज्ञं स्यात् ।। 
1010 एको गोत्रे 4 । 1 । 105 ।। 
गोत्रे एक एवापत्यप्रत्ययः स्यात् । उपगोर्गोत्रापत्यमौपगवः ।। 
1011 गर्गादिभ्यो यञ् 4 । 1 । 105 ।।
 गोत्रापत्ये । गर्गस्य गोत्रापत्यं गार्ग्यः । वात्स्यः ।। 
1012 यञञोश्च 2 । 4 । 64 ।।
 गोत्रे यद्यञन्तमञन्तं च तदवयवयोरेतयोर्लुक् स्यात्तत्कृते बहुत्वे न तु स्त्रियाम् । गर्गाः । वत्साः ।। 
1013 जीवति तु वंश्ये युवा 4 । 1 । 163 ।।
वंश्ये पित्रादौ जीवति पौत्रादेर्यदपत्यं चतुर्थादि तद्युवसंज्ञमेव स्यात् ।। 
1014 गोत्राद्यून्यस्त्रियाम् 4 । 1 । 94 ।।
यून्यपत्ये गोत्रप्रत्ययान्तादेव प्रत्ययः स्यात्, स्त्रियां तु न युवसंज्ञा ।। 
1015 यञ्ािञोश्च 4 । 1 । 101 ।।
गोत्रे यौ यञ्ािञौ तदन्तात्फक् स्यात् ।। 
1016 आयनेयीनीयियः फढखछघां प्रत्ययादीनाम् 7 । 1 । 2 ।।
प्रत्ययादेः फस्य आयन्, ढस्य एय्, खस्य ईन्, छस्य ईय्, घस्य इय् एते स्युः। गर्गस्य युवापत्यं गार्ग्यायणः । दाक्षायणः ।। 
1017 अत इञ् 4 । 1 । 95 ।।
अपत्येऽर्थे । दाक्षिः ।। 
1018 बाह्वादिभ्यश्च 4 । 1 । 96 ।।
बाहविः । औडुलोमिः । (लोम्नोऽपत्येषु बहुष्वकारो वक्तव्यः) । उडुलोमाः । आकृतिगणोऽयम् ।। 
1019 अनृष्यानन्तर्ये बिदादिभ्योऽञ् 4 । 1 । 104 ।।
एभ्योऽञ् गोत्रे । ये त्वत्रानृषयस्तेभ्योऽपत्येऽन्यत्र तु गोत्रे । बिदस्य गोत्रं बैदः । बैदौ । बिदाः । पुत्रस्यापत्यं पौत्रः । पौत्रौ । पौत्राः । एवं दौहित्रादयः ।। 
1020 शिवादिभ्योऽण् 4 । 1 । 112 ।।
अपत्ये । शैवः । गाङ्गः ।। 
1021 ऋष्यन्धकवृष्णिकुरुभ्यश्च 4 । 1 । 114 ।। 
ऋषिभ्यः - वासिष्ठः । वैश्वामित्रः । अन्धकेभ्यः - श्वाफल्कः । वृष्णिभ्यः - वासुदेवः । कुरुभ्यः - नाकुलः । साहदेवः ।। 
1022 मातुरुत्संख्यासंभद्रपूर्वायाः 4 । 1 । 115 ।। 
संख्यादिपूर्वस्य मातृशब्दस्योदादेशः स्यादण् प्रत्ययश्च । द्वैमातुरः । षाण्मातुरः । सांमातुरः । भाद्रमातुरः ।। 
1023 स्त्रीभ्यो ढक् 4 । 1 । 120 ।।
स्त्रीप्रत्ययान्तेभ्यो ढक् । वैनतेयः ।।
1024 कन्यायाः कनीन च 4 । 1 । 116 ।।
चादण् । कानीनो व्यासः कर्णश्च ।। 
1025 राजश्वशुराद्यत् 4 । 1 । 137 ।।
(राज्ञो जातावेवेति वाच्यम्) ।। 
1026 ये चाभावकर्मणोः 6 । 4 । 168 ।।
यादौ तध्दिते परेऽन् प्रकृत्या स्यान्न तु भावकर्मणोः । राजन्यः । जातावेवेति किम् ? - 
1027 अन् 6 । 4 । 167 ।।
अन् प्रकृत्या स्यादणि परे । राजनः । श्वशुर्यः ।।
1028 क्षत्त्राद् घः 4 । 1 । 138 ।।
क्षत्त्रिः । जातावित्येव। क्षात्त्रिन्यत्र ।। 
1029 रेवत्यादिभ्यष्ठक् 4 । 1 । 146 ।।
1030 ठस्येकः 7 । 3 । 50 ।।
अङ्गात्परस्य ठस्येकादेशः स्यात् । रैवतिकः ।। 
1031 जनपदशब्दात्क्षत्त्रियादञ् 4 । 1 । 168 ।।
जनपदक्षत्त्रिवाचकाच्छब्दादञ् स्यादपत्ये । पाञ्चालः । (क्षत्त्रिसमान शब्दाज्जनपदात्तस्य राजन्यपत्यवत्) । पञ्चालानां राजा पाञ्चालः । (पूरोरण् वक्तव्यः) । पौरवः । (पाण्डोडर्यण्) । पाण्डयः ।। 
1032 कुरुनादिभ्यो ण्यः 4 । 1 । 172 ।।
कौरव्यः । नैषध्यः ।। 
1033 ते तद्राजाः 4 । 1 । 174 ।।
अञादयस्तद्राजसंज्ञाः स्युः ।। 
1034 तद्राजस्य बहुषु तेनैवास्त्रियाम् 2 । 4 । 62 ।।
 बहुष्वर्थेषु तद्राजस्य लुक् तदर्थकृते बहुत्वे न तु स्त्रियाम् । इक्ष्वाकवः । पञ्चालाः इत्यादि ।। 
1035 कम्बोजाल्लुक् 4 । 1 । 175 ।।
 अस्मात्तद्राजस्य लुक् । कम्बोजः । कम्बोजौ । (कम्बोजादिभ्य इति वक्तव्यम्) । चोलः । शकः । केरलः । यवनः ।। 

इत्यपत्याधिकारः ।। 2 ।। 

अथ रक्ताद्यर्थकाः 

1036 तेन रक्तं रागात् 4 । 2 । 1 ।।
अण् स्यात् । रज्यतेऽनेनेति रागः । काषायेण रक्तं वस्त्रं काषायम् ।। 
1037 नक्षत्रेण युक्तः कालः 4 । 2 । 3 ।।
अण् स्यात् । (तिष्यपुष्ययोर्नक्षत्राणि यलोप इति वाच्यम्) । पुष्येण युक्तं पौषमहः ।। 
1038 लुबविशेषे 4 । 2 । 4 ।। 
पूर्वेण विहितस्य लुप् स्यात् षष्टिदण्डात्मकस्य कालस्यावान्तरविशेषश्चेन्न गम्यते । अद्य पुष्यः ।। 
1039 दृष्टं साम 4 । 2 । 7 ।।
तेनेत्येव । वसिष्ठेन दृष्टं वासिष्ठं साम ।। 
1040 वामदेवाड्डयड्डयौ 4 । 2 । 9 ।।
वामदेवेन दृष्टं साम वामदेव्यम् ।। 
1041 परिवृतो रथः 4 । 2 । 10 ।। 
अस्मिन्नर्थेऽण् प्रत्ययो भवति । वस्त्रेण परिवृतो वास्त्रो रथः ।। 
1042 तत्रोध्दृतममत्रेभ्यः 4 । 2 । 14 ।।
शरावे उध्दृतः शाराव ओदनः ।। 
1043 संस्कृतं भक्षाः 4 । 2 । 16 ।। 
सप्तम्यन्तादण् स्यात्संस्कृतेऽर्थे यत्संस्कृतं भक्षाश्चेत्ते स्युः । भ्राष्ट्रेषु संस्कृता भ्राष्ट्रा यवाः ।। 
1044 साऽस्य देवता 4 । 2 । 24 ।।
इन्द्रो देवताऽस्येति ऐन्द्रं हविः । पाशुपतम् । बार्हस्पत्यम् ।। 
1045 शुक्राद्धन् 4 । 2 । 26 ।।
शुक्रियम् ।। 
1046 सोमाट्टयण् 4 । 2 । 30 ।।
सौम्यम् ।। 
1047 वाय्वृतुपित्रुषसो यत् 4 । 2 । 31 ।। 
वायव्यम् । ऋतव्यम् ।। 
1048 रीङ् ऋतः 7 । 4 । 27 ।। 
अकृद्यकारे असार्वधातुके यकारे च्वौ च परे ऋदन्ताङ्गस्य रीङादेशः । यस्येति च । पित्र्यम् । उषस्यम् ।। 
1049 पितृव्यमातुलमातामहपितामहाः 4 । 2 । 36 ।। 
एते निपात्यन्ते । पितुर्भ्राता पितृव्यः । मातुर्भ्राता मातुलः । मातुः पिता मातामहः । पितुः पिता पितामहः ।। 
1050 तस्य समूहः 4 । 2 । 37 ।।
काकानां समूहः काकम् ।। 
1051 भिक्षादिभ्योऽण् 4 । 2 । 38 ।। 
भिक्षाणां समूहो भैक्षम् । गर्भिणीनां समूहो गार्भिणम् । इह (भस्याढे तध्दिते) । इति पुंवद्भावे कृते - 
1052 इनण्यनपत्ये 6 । 4 । 164 ।। 
अनपत्यार्थेऽणि परे इन् प्रकृत्या स्यात् । तेन नस्तध्दित इति टिलोपो न । युवतीनां समूहो यौवनम् ।। 
1053 ग्रामजनबन्धुभ्यस्त्ाल् 4 । 2 । 46 ।
तलन्तं स्त्रियाम् । ग्रमता । जनता । बन्धुता । (गजसहायाभ्यां चेति वक्तव्यम्) । गजता । सहायता । (अह्नः खः क्रतौ) । अहीनः ।। 
1054 अचित्तहस्तिधेनोष्ठक् 4 । 2 । 47 ।। 
1055 इसुसुक्तान्तात्कः 7 । 3 । 51 ।।
इस् उस् उक्तान्तात्परस्य ठस्य कः । साक्तुकम् । हास्तिकम् । धैनुकम् ।। 
1056 तदधीते तद्वेद 4 । 2 । 59 ।। 
1057 न य्वाभ्याम् पदान्ताभ्यां पूर्वौ तु ताभ्यामैच् 7 । 3 । 3 ।। 
पदान्ताभ्यां यकारवकाराभ्यां परस्य न वृध्दिः किंतु ताभ्यां पूर्वौ क्रमादैजावागमौ स्तः। व्याकरणमधीते वेद वा वैयाकरणः ।। 
1058 क्रमादिभ्यो वुन् 4 । 2 । 61 ।।
क्रमकः । पदकः । शिक्षकः । मीमांसकः ।। 

इति रक्ताद्यर्थकाः ।। 3 ।। 

अथ चातुरर्थिकाः 

1059 तदस्मिन्नस्तीति देशे तन्नाम्नि 4 । 2 । 67 ।।
उदुम्बराः सन्त्यस्मिन्देशे औदुम्बरो देशः ।। 
1060 तेन निर्वृत्तम् 4 । 2 । 68 ।।
कुशाम्बेन निर्वृत्ता नगरी कौशाम्बी ।। 
1061 तस्य निवासः 4 । 2 । 69 ।।
शिबीनां निवासो देशः शैबः ।। 
1062 अदूरभवश्च 4 । 2 । 69 ।।
विदिशाया अदूरभवं नगरं वैदिशम् ।। 
1063 जनपदे लुप् 4 । 2 । 81 ।।
जनपदे वाच्ये चातुरर्थिकस्य लुप् ।। 
1064 लुपि युक्तवद्व्यक्तिवचने 1 । 2 । 51 ।।
लुपि सति प्रकृतिवल्लिङ्गवचन्ो स्तः । पञ्चालानां निवासो जनपदः पञ्चालाः। कुरवः । अङ्गाः। वङ्गाः । कलिङ्गाः ।। 
1065 वरणादिभ्यश्च 4 । 2 । 82 ।।
अजनपदार्थ आरम्भः । वरणानामदूरभवं नगरं वरणाः ।। 
1066 कुमुदनडवेतसेभ्यो ड्मतुप् 4 । 2 । 89 ।। 
1067 झयः 8 । 2 । 10 ।।
झयन्तान्मतोर्मस्य वः । कुमुद्वान् । नड्वान् ।। 
1068 मादुपधायाश्च मतोर्वोऽयवादिभ्यः 8 । 2 । 9 ।।
मवर्णावर्णान्तान्मवर्णावर्णोपधाच्च यवादिवर्जितात्परस्य मतोर्मस्य वः । वेतस्वान् ।। 
1069 नडशादाड्ड्वलच् 4 । 2 । 88 ।।
नड्वलः । शाद्वलः ।। 
1070 शिखाया वलच् 4 । 2 । 89 ।।
शिखावलः ।। 

इति चातुरर्थिकाः ।। 4 ।। 

अथ शैषिकाः 

1071 शेषे 4 । 2 । 92 ।।
अपत्यादिचतुरर्थ्यन्तादन्योऽर्थः शेषस्तत्राणादयः स्युः । चक्षुषा गृह्यते चाक्षुषं रूपम् । श्रावणः शब्दः । औपनिषदः पुरुषः । दृषदि पिष्टा दार्षदाः सक्तवः । चतुर्भिरुह्यं चातुरं शकटम् । चतुर्दश्यां दृश्यते चातुर्दशं रक्षः । 'तस्य विकारः' इत्यतः प्राक् शेषाधिकारः ।। 
1072 राष्ट्रावारपाराद्धखौ 4 । 2 । 93 ।।
आभ्यां क्रमाद् घखौ स्तः शेषे । राष्ट्रे जातादिः राष्ट्रियः। अवारपारीणः। (अवारपाराद्विगृहीतादपि विपरीताच्चेति वक्तव्यम्) । अवारीणः। पारीणः। पारावारीणः। इह प्रकृतिविशेषाद् घादयष्टयुटयुलन्ताः प्रत्यया उच्यन्ते तेषां जातादयोऽर्थविशेषाः समर्थ विभक्तयश्च वक्ष्यन्ते ।। 
1073 ग्रामाद्यखञौ 4 । 2 । 94 ।।
ग्राम्यः । ग्रामीणः ।। 
1074 नद्यादिभ्यो ढक् 4 । 2 । 97 ।।
नादेयम् । माहेयम् । वाराणसेयम् ।। 
1075 दक्षिणापश्चात्पुरसस्त्यक् 4 । 2 । 98 ।।
दाक्षिणात्यः । पाश्चात्यः । पौरस्त्यः ।। 
1076 द्युप्रागपागुदक्प्रतीचो यत् 4 । 2 । 101 ।।
दिव्यम् । प्राच्यम् । अपाच्यम् । उदीच्यम् । प्रतीच्यम् ।। 
1077 अव्ययात्त्यप् 4 । 2 । 104 ।।
(अमेहक्वतसित्रेभ्य एव) । अमात्यः । इहत्यः । क्वत्यः । ततस्त्यः । तत्रत्यः । (त्यब्नेर्ध्रुव इति वक्तव्यम्) । नित्यः ।। 
1078 वृध्दिर्यस्याचामादिस्तद्वृध्दम् 1 । 1 । 73 ।।
यस्य समुदायस्याचां मध्ये आदिर्वृध्दिस्तद्वृध्दसंज्ञं स्यात् ।। 
1079 त्यदादीनि च 1 । 1 । 74 ।।
वृध्दसंज्ञानि स्युः ।। 
1080 वृध्दाच्छः 4 । 2 । 138 ।।
शालीयः । मालीयः । तदीयः । (वा नामधेयस्य वृध्दसंज्ञा वक्तव्या) । देवदत्तीयः, दैवदत्तः ।। 
1081 गहादिभ्यश्च 4 । 2 । 138 ।। 
गहीयः ।। 
1082 युष्मदस्मदोरन्यतरस्यां खञ् च 4 । 3 । 1 ।
चाच्छः । पक्षेऽण् । युवयोर्युष्माकं युष्मदीयः, अस्मदीयः ।। 
1083 तस्मिन्नणि च युष्माकास्माकौ 4 । 3 । 2 ।।
युष्मदस्मदोरेतावादेशौ स्तः खञ्यणि च । यौष्माकीणः । आस्माकीनः । यौष्माकः । आस्माकः ।। 
1084 तवकममकावेकवचने 4 । 3 । 3 ।।
एकार्थवाचिनोर्युष्मदस्मदोस्तवकममकौ स्तः खञ्ाि अणि च । तावकीनः । तावकः । मामकीनः । मामकः । छे तु - 
1085 प्रत्ययोत्तरपदयोश्च 7 । 2 । 98 ।।
मपर्यन्तयोरेतयोरेकार्थवाचिनोस्त्वमौ स्तः प्रत्यये उत्तरपदे च परतः । त्वदीयः । मदीयः । त्वत्पुत्रः । मत्पुत्रः ।। 
1086 मध्यान्मः 4 । 3 । 8 ।।
मध्यमः ।। 
1087 कालाट्ठञ् 4 । 3 । 11 ।।
कालवाचिभ्यष्ठञ् स्यात् । कालिकम् । मासिकम् । सांवत्सरिकम् । (अव्ययानां भमात्रे टिलोपः) । सायम्प्रातिकः । पौनः पुनिकः ।। 
1088 प्रावृष एण्यः 4 । 3 । 17 ।। 
प्रावृषेण्यः ।। 
1089 सायञ्चिरम्प्राह्णेप्रगेऽव्ययेभ्यष्टयुटयुलौ तुट् च 4 । 3 । 23 ।।सायमित्यादिभ्यश्चतर्ुभ्योऽव्यय्ोभ्यश्च कालवाचिभ्यष्टयुटयुलौ स्तस्तयोस्तुट् च । सायन्तनम् । चिरन्तनम् । प्राह्णे प्रगे अनयोरेदन्तत्वं निपात्यते । प्राह्णेतनम् । प्रगेतनम् । दोषातनम् ।। 
1090 तत्र जातः 4 । 3 । 25 ।। 
सप्तमीसमर्थाज्जात इत्यर्थेऽणादयो घादयश्च स्युः । स्रुग्घ्ने जातः स्रौग्घ्नः । उत्से जात औत्सः । राष्ट्रे जातो राष्ट्रियः । अवारपारे जातः अवारपारीणः, इत्यादि।। 
1091 प्रावृषष्ठप् 4 । 3 । 26 ।। 
एण्यापवादः । प्रावृषिकः ।। 
1092 प्रायभवः 4 । 3 । 39 ।। 
तत्रेत्येव । स्रुग्घ्ने प्रायेण बाहुल्येन भवति स्रौग्घ्नः ।। 
1093 सम्भूते 4 । 3 । 41 ।।
स्रुग्घ्ने संभवति स्रौग्घ्नः ।। 
1094 कोशाङ्ढञ् 4 । 3 । 42 ।। 
कौशेयम् वस्त्रम् ।। 
1095 तत्र भवः 4 । 3 । 53 ।।
स्रुग्घ्ने भवः स्रौग्घ्नः । औत्सः । राष्ट्रियः ।। 
1096 दिगादिभ्यो यत् 4 । 3 । 54 ।। 
दिश्यम् । वर्ग्यम् ।। 
1097 शरीरावयवाच्च 4 । 3 । 55 ।। 
दन्त्यम् । कण्ठयम् । (अध्यात्मादेष्ठञ्ािष्यते) अध्यात्मं भवमाध्यात्मिकम् ।। 
1098 अनुशतिकादीनां च 7 । 3 । 20 ।।
एषामुभयपदवृधर््दिञ्ािति णिति किति च। आधिदैविकम्। आधिभौतिकम्। ऐहलौकिकम्। पारलोकिकम्। आकृतिगणोऽयम् ।। 
1099 जिह्वामूलाङ्गुलेश्छः 4 । 3 । 62 ।। 
जिह्वामूलीयम् । अङ्गुलीयम् ।। 
1100 वर्गान्ताच्च 4 । 3 । 63 ।। 
कवर्गीयम् ।। 
1101 तत आगतः 4 । 3 । 74 ।। 
स्रुग्घ्नादागतः स्रौग्घ्नः ।। 
1102 ठगायस्थानेभ्यः 4 । 3 । 75 ।।
शुल्कशालाया आगतः शौल्कशालिकः ।। 
1103 विद्यायोनिसंबन्धेभ्यो वुञ् 4 । 3 । 81 ।। 
औपाध्यायकः । पैतामहकः ।। 
1104 हेतुमनुष्येभ्योऽन्यतरस्यां रूप्यः 4 । 3 । 81 ।।
समादागतं समरूप्यम् । पक्षे - गहादित्वाच्छः । समीयम् । विषमीयम् । देवदत्तरूप्यम् । दैवदत्तम् ।। 
1105 मयट् च 4 । 3 । 82 ।।
सममयम् । देवदत्तमयम् ।। 
1106 प्रभवति 4 । 3 । 83 ।। 
हिमवतः प्रभवति हैमवती गङ्गा ।। 
1107 तद्गच्छति पथिदूतयोः 4 । 3 । 85 ।। 
स्रुग्घ्नं गच्छति स्रौग्ध्नः पन्था दूतो वा ।। 
1108 अभिनिष्क्रामति द्वारम् 4 । 3 । 86 ।। 
स्रुग्घ्नमभिनिष्क्रामति स्रौग्घ्नं कान्यकुब्जद्वारम् ।। 
1109 अधिकृत्य कृते ग्रन्थे 4 । 3 । 87 ।। 
शारीरकमधिकृत्य कृतो ग्रन्थः शारीरकीयः ।। 
1110 सोऽस्य निवासः 4 । 3 । 89 ।। 
स्रुग्घ्नो निवासोऽस्य स्रौग्घ्नः ।। 
1111 तेन प्रोक्तम् 4 । 3 । 101 ।। 
पाणिनिना प्रोक्तं पाणिनीयम् ।। 
1112 तस्येदम् 4 । 3 । 120 ।। 
उपगोरिदम् औपगवम् ।। 

इति शैषिकाः ।। 5 ।। 

अथ विकारार्थकाः 

1113 तस्य विकारः 4 । 3 । 134 ।।
 (अश्मनो विकारे टिलोपो वक्तव्यः) । अश्मनो विकारः आश्मः । भास्मनः । र्मात्तिकः ।। 
1114 अवयवे च प्राण्योषधिवृक्षेभ्यः 4 । 3 । 135 ।।   
चाद्विकारे । मयूरस्यावयवो विकारो वा मायूरः । मौर्वं काण्डं भस्म वा । पैप्पलम् ।। 
1115 मयड्वैतयोर्भाषाय्ाामभक्ष्याच्छादनयोः 4 । 3 । 143 ।।
प्रकृतिमात्रान्मयड्वा स्यात् विकारावयवयोः। अश्ममयम्, आश्मनम्। अभक्ष्येत्यादि किम्? मौद्गः सूपः। कार्पासमाच्छादनम् ।।  
1116 नित्यं वृध्दशरादिभ्यः 4 । 3 । 144 ।।
आम्रमयम् । शरमयम् ।। 
1117 गोश्च पुरीषे 4 । 3 । 145 ।। 
गोः पुरीषं गोमयम् ।। 
1118 गोपयसोर्यत् 4 । 3 । 160 ।।
गव्यम् । पयस्यम् ।। 

इति विकारार्थाः । (प्राग्दीव्यतीयाः) ।। 6 ।। 

अथ ठगधिकारः 

1119 प्राग्वहतेष्ठक् 4 । 4 । 1 ।।
तद्वहतीत्यतः प्राक् ठगधिक्रियते ।। 
1120 तेन दीव्यति खनति जयति जितम् 4 । 4 । 2 ।। 
अक्षैर्दीव्यति खनति जयति जितो वा आक्षिकः ।। 
1121 संस्कृतम् 4 । 4 । 3 ।।
दध्ना संस्कृतम् दाधिकम् । मारीचिकम् ।। 
1122 तरति 4 । 4 । 5 ।।
तेनेत्येव । उडुपेन तरति औडुपिकः ।। 
1123 चरति 4 । 4 । 8 ।।
तृतीयान्ताद्गच्छति भक्षयतीत्यर्थयोष्ठक् स्यात् । हस्तिना चरति हास्तिकः । दध्ना चरति दाधिकः ।। 
1124 संसृष्टे 4 । 4 । 22 ।।
दध्ना संसृष्टं दाधिकम् ।। 
1125 उञ्छति 4 । 4 । 32 ।।
बदराण्युञ्छति बादरिकः ।। 
1126 रक्षति 4 । 4 । 33 ।।
समाजं रक्षति सामाजिकः ।। 
1127 शब्ददर्दुरं करोति 4 । 4 । 34 ।।
शब्दं करोति शाब्दिकः । दर्दुरं करोति दार्दुरिकः ।। 
1128 धर्मं चरति 4 । 4 । 41 ।। 
धार्मिकः (अधर्माच्चेति वक्तव्यम्) । आधर्मिकः ।। 1129 शिल्पम् 4 । 4 । 55 ।।
मृदङ्गवादनं शिल्पमस्य मार्दङ्गिकः ।। 
1130 प्रहरणम् 4 । 4 । 57 ।।
तदस्येत्येव । असिः प्रहरणमस्य आसिकः । धानुष्कः ।। 
1131 शीलम् 4 । 4 । 61 ।। 
अपूपभक्षणं शीलमस्य आपूपिकः ।। 
1132 निकटे वसति 4 । 4 । 73 ।। 
नैकटिको भिक्षुकः ।। 

इति ठगधिकारः । (प्राग्वहतीयाः) ।। 7 ।। 

अथ यदधिकारः 

1133 प्राग्घिताद्यत् 4 । 4 । 75 ।।
तस्मै हितमित्यतः प्राग् यदधिक्रियते ।। 
1134 तद्वहति रथयुगप्रासङ्गम् 4 । 4 । 76 ।। 
रथं वहति रथ्यः । युग्यः । प्रासङ्ग्यः ।। 
1135 धुरो यङ्ढकौ 4 । 4 । 77 ।।
हलि चेति दीर्घे प्राप्ते - 
1136 न भकुर्छुराम् 8 । 2 । 79 ।।
भस्य कुर्छुरोश्चोपधाया इको दीर्घो न स्यात् । धुर्यः । धौरेयः ।। 
1137 नौवयोधर्मविषमूलमूलसीतातुलाभ्यस्तार्यतुल्यप्राप्यवध्यानाम्यसमसमितसंमितेषु 4 । 4 । 91 ।। 
नावा तार्यं नाव्यं जलम् । वयसा तुल्यो वयस्यः । धर्मेण प्राप्यं धर्म्यम् । विषेण वध्यो विष्यः । मूलेन आनाम्यं मूल्यम् । मूलेन समो मूल्यः । सीतया समितं सीत्यं क्षेत्रम् । तुलया संमितम् तुल्यम् ।। 
1138 तत्र साधुः 4 । 4 । 98 ।।
अग्रे साधुः - अग्र्यः । सामसु साधुः सामन्यः । ये चाभावकर्मणोरिति प्रकृति भावः । कर्मण्यः । शरण्यः ।। 
1139 सभाया यः 4 । 4 । 105 ।।
सभ्यः ।। 

इति यतोऽवधिः । (प्राग्घितीयाः) ।। 8 ।। 

अथ छयतोरधिकारः 

1140 प्राक् क्रीताच्छः 5 । 2 । 2 ।। 
तेन क्रीतमित्यतः प्राक् छोऽधिक्रियते ।।
1141 उगवादिभ्यो यत् 5 । 1 । 2 ।।
प्राक् क्रीतादित्येव । उवर्णान्ताद्गवादिभ्यश्च यत् स्यात् । छस्यापवादः । शङ्कवे हितं शङ्कव्यं दारु । गव्यम् । (नाभि नभं च) । नभ्योऽक्षः । नभ्यमञ्जनम् ।। 
1142 तस्मै हितम् 5 । 1 । 5 ।।
वत्सेभ्यो हितो वत्सीयो गोधुक् ।। 
1143 शरीरावयवाद्यत् 5 । 1 । 6 ।। 
दन्त्यम् । कण्ठयम् । नस्यम् ।। 
1144 आत्मन्विश्वजनभोगोत्तरपदात्खः 5 । 1 । 9 ।। 
1145 आत्माध्वानौ खे 6 । 4 । 169 ।।
एतौ खे प्रकृत्या स्तः । आत्मने हितम् आत्मनीनम् । विश्वजनीनम् । मातृभोगीणः ।। 

इति छयतोरवधिः । (प्राक्क्रीतीयाः) ।। 9 ।। 

अथ ठञधिकारः 

1146 प्राग्वतेष्ठञ् 5 । 1 । 18 ।।
तेन तुल्यमिति वतिं वक्ष्यति, ततः प्राक् ठञधिक्रियते ।। 
1147 तेन क्रीतम् 5 । 1 । 37 ।। 
सप्तत्या क्रीतं साप्ततिकम् । प्रास्थिकम् ।। 
1148 सर्वभूमिपृथिवीभ्यामणञौ 5 । 1 । 41 ।। 
1149 तस्येश्वरः 5 । 1 । 42 ।। 
सर्वभूमिपृथिवीभ्यामणञौ स्तः । अनुशतिकादीनां च । सर्वभूमेरीश्वरः सार्वभौमः । पार्थिवः ।। 
1150 पङि्क्तविंशतित्रिंशच्चत्वारिंशत्पञ्चाशत्षष्टिसप्तत्यशीतिनवतिशतम् 5 । 1 । 59 ।। 
एते रूढिशब्दा निपात्यन्ते ।। 
1151 तदर्हति 5 । 1 । 63 ।। 
लब्धुं योग्यो भवतीत्यर्थे द्वितीयान्ताट्ठञादयः स्युः । श्वेतच्छत्रमर्हति श्वैतच्छत्रिकः ।। 
1152 दण्डादिभ्यो यत् 5 । 1 । 66 ।।
एभ्यो यत् स्यात् । दण्डमर्हति दण्डयः । अर्घ्यः । वध्यः ।। 
1153 तेन निर्वृत्तम् 5 । 1 । 79 ।।
अह्ना निर्वृत्तम् आह्निकम् ।। 

इति ठञोऽवधिः । (प्राग्वतीयाः) ।। 10 ।। 

अथ त्वतलोरधिकारः 

1154 तेन तुल्यं क्रिया चेद्वतिः 5 । 1 । 115 ।।
ब्राह्मणेन तुल्यं ब्राह्मणवत् अधीते । क्रिया चेदिति किम् ? गुणतुल्ये मा भूत् । पुत्रेण तुल्यः स्थूलः ।। 
1155 तत्र तस्येव 5 । 1 । 116 ।।
मथुरायामिव मथुरावत् स्रुग्ध्ने प्रकारः । चैत्रस्येव चैत्रवन्मैत्रस्य गावः ।। 
1156 तस्य भावस्त्वतलौ 5 । 1 । 119 ।। 
प्रकृतिजन्यबोधे प्रकारो भावः । गोर्भावो गोत्वम् । गोता । त्वान्तं क्लीबम् ।। 
1157 आ च त्वात् 5 । 1 । 120 ।।
ब्रह्मणस्त्व इत्यतः प्राक् त्वतलावधिक्रियेते । अपवादैः सह समावेशार्थमिदम् । चकारो नञ्स्नञ्भ्यामपि समावेशार्थः । स्त्रिया भावः - स्त्रैणम् । स्त्रीत्वम् । स्त्रीता । पौस्नम् । पुंस्त्वम् । पुंस्ता ।। 
1158 पृथ्वादिभ्य इमनिज्वा 5 । 1 । 122 ।।
वावचनमणादिसमावेशार्थम् ।। 
1159 र ऋतो हलादेर्लघोः 6 । 4 । 161 ।।
हलादेर्लघोर्ऋकारस्य रः स्यादिष्ठेयस्सु परतः । पृथुमृदुभृशकृशदृढपरिवृढा नामेव रत्वम् ।। 
1160 टेः 6 । 4 । 155 ।।
भस्य टेर्लोप इष्ठेमेयस्सु । पृथोर्भावः प्रथिमा - 
1161 इगन्ताच्च लघुपूर्वात् 5 । 1 । 131 ।।
इगन्ताल्लघुपूर्वात् प्रातिपदिकाद्भावेऽण् प्रत्ययः । पार्थवम् । म्रदिमा, मार्दवम् ।। 
1162 वर्णदृढादिभ्यः ष्यञ्च 5 । 1 । 123 ।। 
चादिमनिच् । शौक्ल्यम् । शुक्लिमा । दाढर्यम् । द्रढिमा ।। 
1163 गुणवचनब्राह्मणादिभ्यः कर्मणि च 5 । 1 । 124 ।।
चाद्भावे । जडस्य भावः कर्म वा जाडयम् । मूढस्य भावः कर्म वा मौढयम् । ब्राह्मण्यम् । आकृतिगणोऽयम् ।। 
1164 सख्युर्यः 5 । 1 । 126 ।।
सख्युर्भावः कर्म वा सख्यम् ।। 
1165 कपिज्ञात्योर्ढक् 5 । 1 । 127 ।।
कापेयम् । ज्ञातेयम् । 
1166 पत्यन्तपुरोहितादिभ्यो यक् 5 । 1 । 128 ।।
सैनापत्यम् । पौरोहित्यम् ।। 

इति त्वतलोरधिकारः ।। 11 ।। 

अथ भवनाद्यर्थकाः 

1167 धान्यानां भवने क्षेत्रे खञ् 5 । 2 । 1 ।।
भवत्यस्मिन्निति भवनम् । मुद्गानां भवनं क्षेत्रं मौद्गीनम् ।। 
1168 व्रीहिशाल्योर्ढक् 5 । 2 । 2 ।।
व्रैहेयम् । शालेयम् ।। 
1169 हैयङ्गवीनं संज्ञायाम् 5 । 2 । 23 ।।
ह्योगोदोहशब्दस्य हियङ्गुरादेशः विकारार्थे खञ्च निपात्यते । दुह्यत इति दोहः क्षीरम् । ह्योगोदोहस्य विकारः - हैयङ्गवीनं नवनीतम् ।। 
1170 तदस्य संजातं तारकादिभ्य इतच् 5 । 2 । 36 ।।
तारकाः संजाता अस्य तारकितं नभः । पण्डितः । आकृतिगणोऽयम् ।। 
1171 प्रमाणे द्वयसज्दघ्नञ्मात्रचः 5 । 2 । 37 ।।
तदस्येत्यनुवर्तते । ऊरू प्रमाणमस्य - ऊरुद्वयसम् । ऊरुदघ्नम् । ऊरुमात्रम् ।। 
1172 यत्तदेतेभ्यः परिमाणे वतुप् 5 । 2 । 39 ।।
यत्परिमाणमस्य यावान् । तावान् । एतावान् ।। 
1173 किमिदंभ्यां वो घः 5 । 2 । 40 ।। 
आभ्यां वतुप् स्याद् वकारस्य घश्च ।। 
1174 इदंकिमोरीश्की 6 । 3 । 90 ।।
दृग्दृशवतुषु इदम ईश् किमः किः । कियान् । इयान् ।। 
1175 संख्याया अवयवे तयप् 5 । 2 । 42 ।। 
पञ्च अवयवा अस्य पञ्चतयम् ।। 
1176 द्वित्रिभ्यां तयस्यायज्वा 5 । 2 । 44 ।।
द्वयम् । द्वितयम् । त्रयम् । त्रितयम् ।। 
1177 उभादुदात्तो नित्यम् 5 । 2 । 44 ।। 
उभशब्दात्तयपोऽयच् स्यात् स चाद्युदात्तः । उभयम् ।। 
1178 तस्य पूरणे डट् 5 । 2 । 48 ।।
एकादशानां पूरणः एकादशः ।। 
1179 नान्तादसंख्यादेर्मट् 5 । 2 । 49 ।।
डटो मडागमः । पञ्चानां पूरणः पञ्चमः । नान्तात्किम् ? 
1180 ति विंशतेर्डिति 6 । 4 । 142 ।।
विंशतेर्भस्य तिशब्दस्य लोपो डिति परे । विंशः । असंख्यादेः किम् ? एकादशः ।। 
1181 षट्कतिकतिपयचतुरां थुक् 5 । 2 । 52 ।।
एषां थुगागमः स्याड्डटि। षण्णां षष्ठः। कतिथः। कतिपयशब्दस्यासंख्यात्वेऽप्यत एव ज्ञापकाड्डट्। कतिपयथः। चतुर्थः ।। 
1182 द्वेस्तीयः 5 । 2 । 54 ।।
डटोऽपवादः । द्वयोः पूरणो द्वितीयः ।। 
1183 त्रेः संप्रसारणं च 5 । 2 । 55 ।।
तृतीयः ।। 
1184 श्रोत्रियंश्छन्दोऽधीते 5 । 2 । 84 ।।
श्रोत्रियः । वेत्यनुवृत्तेश्छान्दसः ।। 
1185 पूर्वादिनिः 5 । 2 । 86 ।। 
पूर्वं कृतमनेन पूर्वी ।। 
1186 सपूर्वाच्च 5 । 2 । 87 ।।
कृतपूर्वा ।। 
1187 इष्टादिभ्यश्च 5 । 2 । 88 ।।
इष्टमनेन इष्टी । अधीती ।। 

इति भवनाद्यर्थकाः ।। 12 ।। 

अथ मत्वर्थीयाः 

1188 तदस्यास्त्यस्मिन्निति मतुप् 5 । 2 । 94 ।।
गावोऽस्यास्मिन्वा सन्ति गोमान् ।। 
1189 तसौ मत्वर्थे 1 । 4 । 19 ।। 
तान्तसान्तौ भसंज्ञौ स्तो मत्वर्थे प्रत्यये परे । गरुत्मान् । वसोः संप्रसारणं । विदुष्मान् । (गुणवचनेभ्यो मतुपो लुगिष्टः) । शुक्लो गुणोऽस्यास्तीति शुक्लः पटः । कृष्णः ।। 
1190 प्राणिस्थादातो लजन्यतरस्याम् 5 । 2 । 96 ।।
चूडालः । चूडावान् । प्राणिस्थात्किम् ? शिखावान्दीपः । प्राण्यङ्गादेव । मेधावान् ।। 
1191 लोमादिपामादिपिच्छािदभ्यः शनेलचः 5 । 2 । 100 ।।
लोमादिभ्यः शः । लोमशः । लोमवान् । रोमशः । रोमवान् । पामादिभ्यो नः । पामनः । (ग. सू.) अङ्गात्कल्याणे । अङ्गना । (ग. सू.) लक्ष्म्या अच्च । लक्ष्मणः । पिच्छादिभ्य इलच् । पिच्छिलः । पिच्छवान् ।। 
1192 दन्त उन्नत उरच् 5 । 2 । 106 ।। 
उन्नता दन्ताः सन्त्यस्य दन्तुरः ।। 
1193 केशाद्वोऽन्यतरस्याम् 5 । 2 । 109 ।। 
केशवः । केशी । केशिकः । केशवान् । (अन्येभ्योऽपि दृश्यते) । मणिवः । (अर्णसो लोपश्च) । अर्णवः ।। 
1194 अत इनिठनौ 5 । 2 । 115 ।।
दण्डी । दण्डिकः ।। 
1195 व्रीह्यादिभ्यश्च 5 । 2 । 116 ।।
व्रीही । व्रीहिकः ।। 
1196 अस्मायामेधास्रजो विनिः 5 । 2 । 121 ।।
यशस्वी । यशस्वान् । मायावी । मेधावी । स्रग्वी ।। 
1197 वचो ग्मिनिः 5 । 2 । 124 ।।
वाग्ग्मी ।। 
1198 अर्शआदिभ्योऽच् 5 । 2 । 127 ।।
अर्शोऽस्य विद्यते अर्शसः । आकृतिगणोऽयम् ।। 
1199 अहंशुभमोर्युस् 5 । 2 । 140 ।। 
अहंयुः अहङ्कारवान् । शुभंयुस्तु शुभान्वितः ।। 

इति मत्वर्थीयाः ।। 13 ।। 

अथ प्राग्दिशीयाः 

1200 प्राग्दिशो विभक्तिः 5 । 3 । 1 ।।
दिक्छब्देभ्य इत्यतः प्राग्वक्ष्यमाणाः प्रत्यया विभक्तिसंज्ञाः स्युः ।। 
1201 किंसर्वनामबहुभ्य्ाोऽद्व्यादिभ्यः 5 । 3 । 2 ।। 
किमः सर्वनाम्नो बहुशब्दाच्चेति प्राग्दिशोऽधिक्रियते ।। 
1202 पञ्चम्यास्तसिल् 5 । 3 । 7 ।। 
पञ्चम्यन्तेभ्यः किमादिभ्यस्तसिल् वा स्यात् ।। 
1203 कु तिहोः 7 । 2 । 104 ।। 
किमः कुः स्यात्तादौ हादौ च विभक्तौ परतः । कुतः, कस्मात् ।। 
1204 इदम इश् 5 । 3 । 3 ।।
प्राग्दिशीये परे । इतः ।। 
1205 अन् 5 । 3 । 5 ।।
एतदः प्राग्दिशीये । अनेकाल्त्वात्सर्वादेशः । अतः । अमुतः । यतः । ततः । बहुतः । द्व्यादेस्तु द्वाभ्याम् ।। 
1206 पर्यभिभ्यां च 5 । 3 । 10 ।।
आभ्यां तसिल् स्यात् । परितः । सर्वत इत्यर्थः । अभितः । उभयत इत्यर्थः ।। 
1207 सप्तम्यास्त्रल् 5 । 3 । 10 ।।
कुत्र । यत्र । तत्र । बहुत्र ।। 
1208 इदमो हः 5 । 3 । 11 ।। 
त्रलोऽपवादः । इह ।। 
1209 किमोऽत् 5 । 3 । 12 ।।
वाग्रहणमपकृष्यते । सप्तम्यन्तात्किमोऽद्वा स्यात् पक्षे त्रल् ।। 
1210 क्वाति 7 । 2 । 105 ।।
किमः क्वादेशः स्यादति । क्व । कुत्र ।। 
1211 इतराभ्योऽपि दृश्यन्ते 5 । 3 । 14 ।।
पञ्चमीसप्तमीतरविभक्त्यन्तादपि तसिलादयो दृश्यन्ते । दृशिग्रहणाद्भवदादियोग एव । स भवान् । ततो भवान् । तत्र भवान् । तम्भवन्तम् । ततो भवन्तम् । तत्र भवन्तम् । एवं दीर्घायुः, देवानाम्प्रियः, आयुष्मान् ।। 
1212 सर्वैकान्यकिंयत्तदः काले दा 5 । 3 । 15 ।। 
सप्तम्यन्तेभ्यः कालार्थेभ्यः स्वार्थे दा स्यात् ।। 
1213 सर्वस्य सोऽन्यतरस्यां दि 5 । 3 । 6 ।।
दादौ प्राग्दिशीये सर्वस्य सो वा स्यात् । सर्वस्मिन् काले सदा सर्वदा । अन्यदा । कदा । यदा । तदा । काले किम् ? सर्वत्र देशे ।। 
1214 इदमो र्हिल् 5 । 3 । 16 ।।
सप्तम्यन्तात् काल इत्येव ।। 
1215 एतेतौ रथोः 5 । 3 । 4 ।।
इदम्शब्दस्य एत इत् इत्यादेशौ स्तौ रेफादौ थकारादौ च प्राग्दिशीये परे। अस्मिन् काले एतर्हि। काले किम्? इह देशे ।। 
1216 अनद्यतने र्हिलन्यतरस्याम् 5 । 3 । 21 ।।
कर्हि, कदा । यर्हि, यदा । तर्हि, तदा ।। 
1217 एतदः 5 । 3 । 5 ।।
एत इत् एतौ स्तौ रेफादौ थादौ च प्राग्दिशीये । एतस्मिन् काले एतर्हि ।। 
1218 प्रकारवचने थाल् 5 । 3 । 23 ।।
प्रकारवृत्तिभ्यः किमादिभ्यस्थाल् स्यात् स्वार्थे । तेन प्रकारेण तथा । यथा ।। 
1219 इदमस्थमुः 5 । 3 । 24 ।।थालोऽपवादः । (एतदोऽपि वाच्यः) । अनेन एतेन वा प्रकारेण इत्थम् ।। 
1220 किमश्च 5 । 3 । 25 ।।
केन प्रकारेण कथम् ।। 

इति प्राग्दिशीयाः ।। 14 ।। 

अथ प्रागिवीयाः 

1221 अतिशायने तमबिष्ठनौ 5 । 3 । 55 ।।
अतिशयविशिष्टार्थवृत्तेः स्वार्थ एतौ स्तः । अयमेषामतिशयेनाढयः आढयतमः । लघुतमः, लघिष्ठः ।। 
1222 तिङश्च 5 । 3 । 56 ।।
तिङन्तादतिशये द्योत्ये तमप् स्यात् ।। 
1223 तरप्तमपौ घः 1 । 1 । 22 ।।
एतौ घसंज्ञौ स्तः ।। 
1224 किमेत्तिङव्ययघादाम्वद्रव्यप्रकर्षे 5 । 4 । 11 ।।
किम एदन्तात्तिङोऽव्ययाच्च यो घस्तदन्तादामुः स्यान्न तु द्रव्यप्रकर्षे । किन्तमाम् । प्राह्णेतमाम् । पचतिमाम् । उच्चैस्तमाम् । द्रव्यप्रकर्षे तु उच्चैस्तमस्तरुः ।। 
1225 द्विवचनविभज्योपपदे तरबीयसुनौ 5 । 3 । 57 ।।
द्वयोरेकस्यातिशये विभक्तव्ये चोपपदे सुप्तिङन्तादेतौ स्तः । पूर्वयोरपवादः । अयमनयोरतिशयेन लघुः लघुतरो लघीयान् । उदीच्याः प्राच्येभ्यः पटुतराः पटीयांसः ।। 
1226 प्रशस्यस्य श्रः
अस्य श्रादेशः स्यादजाद्योः परतः ।। 
1227 प्रकृत्यैकाच् 6 । 4 । 163 ।।
इष्ठादिष्वेकाच् प्रकृत्या स्यात् । श्रेष्ठः, श्रेयान् ।। 
1228 ज्य च 5 । 3 । 61 ।। 
प्रशस्यस्य ज्यादेशः स्यादिष्ठेयसोः । ज्येष्ठः ।। 
1229 ज्यादादीयसः 6 । 4 । 160 ।। 
आदेः परस्य । ज्यायान् ।। 
1230 बहोर्लोपो भू च बहोः 6 । 4 । 158 ।। 
बहोः परयोरिमेयसोर्लोपः स्याद्बहोश्च भूरादेशः । भूमा । भूयान् ।। 
1231 इष्ठस्य यिट् च 6 । 4 । 159 ।। बहोः परस्य इष्ठस्य लोपः स्याद् यिडागमश्च । भूयिष्ठः ।। 
1232 विन्मतोर्लुक् 5 । 3 । 65 ।।
विनो मतुपश्च लुक् स्यादिष्ठेयसोः । अतिशयेन स्रग्वी स्रजिष्ठः । स्रजीयान् । अतिशयेन त्वग्वान् त्वचिष्ठः । त्वचीयान् ।। 
1233 ईषदसमाप्तौ कल्पब्देश्यदेशीयरः 5 । 3 । 67 ।। 
ईषदूनो विद्वान् विद्वत्कल्पः । विद्वद्देश्यः । विद्वद्देशीयः । पचतिकल्पम् ।। 
1234 विभाषा सुपो बहुच् पुरस्तात्तु 5 । 3 । 68 ।।
ईषदसमाप्तिविशिष्टेऽर्थे सुबन्ताद्बहुज्वा स्यात्स च प्रागेव न तु परतः । ईषदूनः पटुर्बहुपटुः । पटुकल्पः । सुपः किम् ? जयति कल्पम् ।। 
1235 प्रगिवात्कः 5 । 3 । 70 ।। 
इवे प्रतिकृतावित्यतः प्राक्काधिकारः ।। 
1236 अव्ययसर्वनाम्नामकच् प्राक् टेः 5 । 3 । 71 ।। 
कापवादः । तिङश्चेत्यनुवर्तते ।। 
1237 अज्ञाते 5 । 3 । 73 ।। 
कस्यायमश्वोऽश्वकः। उच्चकैः। नीचकैः। सर्वके । (ओकारसकारभकारादौ सुपि सर्वनाम्नष्टेः प्रागकच्, अन्यत्र 
सुबन्तस्य)। युष्मकाभिः । युवकयोः । त्वयका ।। 
1238 कुत्सिते 5 । 3 । 74 ।। 
कुत्सितोऽश्वोऽश्वकः ।। 
1239 किंयत्तदो निर्धारणे द्वयोरेकस्य डतरच् 5 । 3 । 92 ।।
अनयोः कतरो वैष्णवः । यतरः । ततरः ।। 
1240 वा बहूनां जातिपरिप्रश्ने डतमच् 5 । 3 । 93 ।। 
जातिपरिप्रश्न इति प्रत्याख्यातमाकरे । बहूनां मध्ये एकस्य निर्धारणे डतमज्वा स्यात् । कतमो भवतां कठः । यतमः । ततमः । वाग्रहणमकजर्थम् । यकः । सकः ।। 

इति प्रागिवीयाः ।। 15 ।। 

अथ स्वार्थिकाः 

1241 इवे प्रतिकृतौ 5 । 3 । 96 ।।
कन् स्यात् । अश्व इव प्रतिकृतिरश्वकः । (सर्वप्रातिपदिकेभ्यः स्वार्थे कन्) । अश्वकः ।। 
1242 तत्प्रकृतवचने मयट् 5 । 4 । 21 ।।
प्राचुर्येण प्रस्तुतं प्रकृतम्, तस्य वचनं प्रतिपादनम् । भावे अधिकरणे वा ल्युट् । आद्ये प्रकृतमन्नमन्नमयम् । अपूपमयम् । द्वितीये तु अन्नमयो यज्ञः । अपूपमयं पर्व ।। 
1243 प्रज्ञादिभ्यश्च 5 । 4 । 38 ।।
अण् स्यात् । प्रज्ञ एव प्राज्ञः । प्राज्ञी स्त्री । दैवतः । बान्धवः ।। 
1244 बह्वल्पार्थाच्छस्कारकादन्यतरस्याम् 5 । 4 । 42 ।। 
बहूनि ददाति बहुशः । अल्पशः । (आद्यादिभ्यस्तसेरुपसंख्यानम्) । आदौ आदितः । मध्यतः । अन्ततः । पृष्ठतः । पार्श्वतः । आकृतिगणोऽयम् । स्वरेण, स्वरतः । वर्णतः ।। 
1245 कृभ्वस्तियोगे संपद्यकर्तरि च्विः 5 । 4 । 50 ।। 
(अभूततद्भाव इति वक्तव्यम्)। विकारात्मतां प्राप्नुवत्यां प्रकृतौ वर्तमानाद्विकारशब्दात् स्वार्थे च्विर्वा स्यात्करोत्यादिभिर्योगे।। 
1246 अस्य च्वौ 7 । 4 । 32 ।। 
 अवर्णस्य ईत्स्यात् च्वौ । वेर्लोपे च्व्यन्तत्वादव्ययत्वम् । अकृष्णः कृष्णः संपद्यते तं करोति कृष्णीकरोति । ब्रह्मीभवति । गङ्गीस्यात् । (अव्ययस्य च्वावीत्वं नेति वाच्यम्) । दोषाभूतमहः । दिवाभूता रात्रिः ।। 
1247 विभाषा साति कार्त्स्न्ये 5 । 4 । 52 ।।
 च्विविषये सातिर्वा स्यात्साकल्ये ।। 
1248 सात्पदाद्योः 8 । 3 । 111 । 
 सस्य षत्वं न स्यात् । कृत्स्नं शस्त्रमग्निः संपद्यतेऽग्निसाद्भवति । दधि सिञ्चति ।। 
1249 च्वौ च 7 । 4 । 26 ।।
 च्वौ परे पूर्वस्य दीर्घः स्यात् । अग्नीभवति ।। 
1250 अव्यक्तानुकरणाद्द्व्यजवरार्धादनिताै डाच् 5 । 4 । 57 ।।
 द्व्यजेवावरं न्यूनं न तु ततो न्यूनमनेकाजिति यावत् । तादृशमर्धं यस्य तस्माड्डाच् स्यात् कृभ्वस्तिभिर्योगे । (डाचि विवक्षिते द्वे बहुलम्) । इति डाचि विवक्षिते द्वित्वम् । (नित्यमाम्रेडिते डाचीति वक्तव्यम्) । डाच्परं यदाम्रेडितं तस्मिन्परे पूर्वपरयोर्वर्णयोः पररूपं स्यात् । इति तकारपकारयोः पकारः । पटपटाकरोति । अव्यक्तानुकरणात्किम् ? ईषत्करोति । द्व्यजवरार्धात्किम् ? श्रत्करोति । अवरेति किम् ? खरटखरटाकरोति 
। अनितौ किम् ? पटिति करोति ।। 

इति स्वार्थिकाः ।। 16 ।। 
।। इति तध्दिताः ।। 
