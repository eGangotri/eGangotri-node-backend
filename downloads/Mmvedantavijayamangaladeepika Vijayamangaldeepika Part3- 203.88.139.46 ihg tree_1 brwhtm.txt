श्रीः
अथ देवतान्तरोपास्यत्वभङ्गः प्रारभ्यते ।।

श्रीमन्नारायणस्यैव वेद्यत्वं च सुनिश्चितम् ।
परुषं वेद सत्यं तां ब्रह्मविद्यामिति श्रुतेः ।।
श्रुतिस्मृतिप्रयोगेभ्यो नारायणपरो हि सः ।
ज्ञातः पुरुषशब्दस्तु पुंसूक्तप्रत्यभिज्ञय ।।
' येनाक्षरं पुरुषं वेद सत्यं 
प्रोवाच तां तत्त्वतो ब्रह्मविद्याम् '
	इति पुरुषस्यैव वेद्यत्वं प्रतिपाद्यते , पुरुषशब्दश्च नापायणपर एव , श्रुतिस्मृतिप्रयोगानुसारात् । श्रुतिस्तावत् कूर्मरूपिणं भगवन्तं पुरस्कृत्य " पूर्वमेवाहमिहासमिति तत्पुरुषस्य पुरुषत्व "मिति । अस्याः श्रुतेः पुरुषशब्दनिर्वचनतया पुरुषशब्दवाच्यत्वं प्रतीयते । निर्वचनस्य सर्वस्यापि वाच्यताप्रतिपादनपरत्वस्य सर्वसिद्धत्वात् । पुरुषशब्दवाच्यस्य कूर्मरूपित्वं चान्तरतः कूर्मं भूतं सर्पन्तमिति प्रकृतवाक्यादवगम्यते । कूर्माकृतियोगश्च नारायणस्यैवेति पुरुषो नरायण इति सिद्ध्यति । एतच्छ्रुत्युपबृंहणानुसाराच्च पुरुषस्य नारायणत्वप्रतीतिः ।।
यदि वा पूर्वमेवाहमिहेति पुरुषं विदुः । 
यदि वा बहुदानाद्वै विष्णुः पुरुष उच्यते ।।
	इति एतच्छ्रुत्युपबृंहणं ताद्मवचनम् । एतेन " तेऽपश्यन् पुरोडाशं कूर्मँ  भूतं सर्पन्त" मित्यन्यत्रापि कूर्माकृतियोगप्रतिपादनानन  तेन नारायणत्वप्रतीतिरिति निरस्तम । " पूर्वमेवाहमिहास" मित्यादिना अनादित्वस्नष्टृत्वादिप्रतिपादनात् तत्सहचरितं कूर्मकृतिमत्त्वं नारायणस्यैवासाधारणमिति नारायणत्वसिद्धेश्च । ततोऽन्त्र तत्प्रसिद्ध्यभावात् । " तद्वा इदमग्रे सलिलमासीत्स प्रडापतिः प्रजाः स्रष्टुं लोकानवपश्यमानो बभ्राम, सोऽन्तस्सलिले विचरन्तं कूर्ममपश्यत् तमपृच्छत् कस्त्वमिति । सोऽब्रवीत् पुरुषोऽहमिति । तं प्रजापतिरब्रहवीत् पूर्णं स वै पुरुष इति । चं प्रजापतिः सत्येन ज्योतिषा काष्ठमिवाग्निना पूर्णं स वे पुरुष इति। तं प्रजापतिः प्रणिपत्याब्रवीत् । 
भगवन् येन तेन रुपेण जगदिदं पूर्णं तन्मे दर्शय प्रसीदेति तस्मै प्रदर्शयन् नारसिंहमनाद्यन्तं जयोतिर्मयम् " इति प्रजापतिपुरुषप्रश्नोत्तरवाक्यैः कूर्मरूपपुरुषस्य नारायणत्वावगमाच्च ।।
	एवं तापनीयोपनिषदि पञ्चमे खण्डे " परात्परं पुरुशयं पुरुषमक्षत" इति पुरुषस्येक्षतिकर्मत्वश्रवणात् तत्प्रत्यभिज्ञायमानया " तद्विष्णोः परमं पदं सदा पश्यन्ति सूरयः" इति श्रुत्यापि पुरुषस्य विष्णुत्वसिद्धिः ।।
	"पुंस्संज्ञे वै शरीरेऽस्मिन् शयनात्पुरुषो  हरिः ।।"
इति पुरुषशब्दस्य हरिशब्देनाभिधानात् शरीरान्तर्वर्तित्वनिमित्तपुरुषशब्दवाच्यताप्रतिपादनाच्च पुरुषस्य नारायणत्वसिदधिः  ।
[चेतनाचेतनान्तर्यामिणो नारायणत्वं श्रुत्यन्तरे स्पष्टम् ।।
किञ्च- " परात्परं पुरुषमुपैति दिव्यम् । परात्परं पुरिशयं पुरुषमीक्षते " ।।
	इत्यत्र पुरुषशब्दवाच्यस्य सर्वस्मात्पतत्वप्रतिपादनात् प्राप्यत्वप्रतिपाद नाच्च नारायणत्वसिद्धिः ।।
	" नारायणः परं ब्रह्म तत्त्वं नारायणः परः"]
	नारायणाद्रुद्रो जायते नारायणाद्ब्रह्मा जायते" । इत्यादिभिः नारायणस्यैव सर्वस्मात्पत्वप्रतिपादनपरत्वेन नारायणपुरुषयोरैक्यावदमात् । एवं स्मृतिभिरपि पुरुषस्य नारायणत्वसिद्धिः । यथा - याज्ञवल्क्ये -
ईश्वरं पुरुषाख्यं तु सत्यधरमाणमच्युतम् । इति ।
यमस्मृतौ च -
रविमध्ये स्थितस्योमः सोममध्ये हुताशनः ।
तेजोमध्ये स्थितं सत्त्वं सत्त्वमध्ये स्थितोऽच्युतः ।।
एष देवस्तु मर्त्यानां पटैरिव  विधीयते ।
एष वै पुरुषो विष्णुः व्यक्ताऽव्यक्तः सनातनः ।।
                                  इति ।
अत्र हि पुरुषस्याच्युतत्वविष्णुत्वावगतेः नारायणत्वसिद्धिः ।
सहस्ननामसु- अव्ययः पुरुषः साक्षी इत्युपक्रम्य - 
नारसिंहवपुः श्रीमान्केशवः पुरुषोत्तमः ।
					इत्यभिधानात् ।
श्रीमति वैष्णवे पुराणे - 
भगवानिति शब्दोऽयं तथा पुरुष इत्यपि । 
निरुपाधी प्रवर्तेते वासुदेवे सनातने ।।
	इति पुरुषशब्दार्थस्य(शब्दस्य) वासुदेव(पर) त्वप्रतिपादनात् नारायणत्वसिद्धिः । भगवच्छब्दसमभिव्याहाराच्च पुरुषशब्दस्य नारायणपरत्वसिद्धिः । भगवच्छब्दस्य नारायणासाधारणत्वात् ।
तत्र पूज्यपदार्थोक्तिपरिभाषासमन्वितः ।
शब्दोऽयं नोपचारेण ह्यन्यत्र ह्युपचारतः ।।
इति तस्य भगवदसाधारणत्वप्रतिपादनात् ।
पाद्मे च - ब्रह्मद्याः सकला देवाः यक्षतुम्बुरुनारदाः । 
ते सर्वे पुरुषांशत्वादुच्यन्ते पुरुषा इति ।।
	इति भगवतोऽन्यत्र पुरुषशब्दस्य गौणत्वप्रतिपादनात् भगवत एव पुरुषशब्दवाच्यत्वसिद्धिः ।
श्रीभागवते - 
सृष्टं स्वशक्तयेदमनुप्रविष्टः-
चतुर्विधं पुरुमात्मांशकेन  अतो विदुस्त्वां पुरुषम् ।।
इति भगवत एव पुरुषत्वं प्रतिपादितम् ।
नारसिंहपुराणे च - 
य एव वासुदेवोऽयं पुरुषंः प्रोच्यते बुधैः ।
प्रकृतिस्पर्शराहित्यात् स्वातन्त्र्याद्वैभवादपि ।।
स एव वासुदेवोऽयं साक्षात्पुरुष उच्यते ।
स्त्रीप्रायमितरत्सर्वं जगद्ब्रह्मपुरस्सरम् ।।
इति ।
	अत्र वासुदेववाचकपुरुषशब्दमनूद्य तसय तत्रैव मुख्यवृत्तित्वं प्रतिपादितम् , 
साक्षादिति मुख्यत्वाभिधानात् । एतेन " अपशवे वा अन्ये गो अश्वेभ्यः पशवो गो अश्वाः , अश्वानेवास्मै समीचो ददाति" इति असाधारण्येन गवाश्वानां पशुत्वोक्तिवत् एतानि वचनानि पुरुषर्धपौष्कल्येन वासुदेवप्रशंसापराणिति परास्तम् । य एव वासुदेवोऽयमित्यादेरुक्तवासुदेवादन्येषां पुरुषशब्दावाच्यत्वविधेरेव स्वरसतः परतीतेः । तस्य चनिरुपाधी च वर्तेते इति स्मृत्यन्तरानुग्रहोद्वेदोपबृंहृणार्थं प्रवृत्तपुराणापेक्षितवेदान्तार्थानिर्णयौपयिकत्वेन सप्रयोजनकत्वात् मानान्तराविरोधाच्च उक्तार्थ उपपन्नः । अपशव इत्यादिवाक्यं तु " सप्त ग्राम्याः पशव" इत्यादिश्रुत्यन्तरविरोधात् प्रत्यक्षविरोधात् अपशवो वा अन्ये पशव इति स्ववचनविरोधात् पशुत्वविधौ प्रयोजनाभावात् वैशब्दोपबन्धात् समीच इत्यभिधानात् विध्यन्तरविरोधाच्च अपशव इत्यत्र पशुशब्दस्य पशुत्वनिमित्तकोपचारत्वमभ्युपगम्य गवाश्वार्थवाद इत्युक्तम् " तत्सिद्धिजातिसारूप्यप्रशंसाभूमलिङ्गसमवायाः "इत्यत्र एवं स्कान्दे -
यथा भास्करशब्दोऽयमादित्ये प्रतितिष्ठति ।
यथा चाग्नौ बृहद्भानुर्यथा वायौ सदागतिः ।।
यथा पुरुषशब्दोऽयं वासुदेवेऽवतिष्ठते ।
तथा शेकरशब्दोऽयं महादेवे व्यवस्थितः ।
इति ।।
	त्र व्यवस्थित इत्युक्तया शंकरशब्दस्य महादेवे असाधारण्यमुच्यते । तद्दृष्टान्ततया पुरुषशब्दस्योपादानात् तस्य वासुदेवासाधारण्यसिद्धिः ।।
ननु स्कान्द एव -
पुरुषो नाम संपूर्णः शिवः सत्यादिलक्षणः ।
साम्बमूर्तिधरो नान्यो रुद्रो विष्मणुरजोऽपि वा ।।
	इति पुरुषशब्दस्य साम्बशिवासाधारण्यप्रतिपादनात् कथं नारायणासाधारणयमिति चेत् न; उदाहृतबहुश्रुतिस्मृतिविरोधेन पुरुषशब्दसय साम्बशिवासाधारण्यपरत्वाभावात् , अन्यथा उदाहृतस्कान्दवचनविरोधापत्तेः ।।
 तस्मात्तदेवं व्याख्येयम् - 
	रुद्रगायत्र्यादिषु पुरुषशब्देन रुद्रो विष्णुरजोपि न न प्रतिपाद्यते , किन्तु 
साम्बमूर्तिधरः शिव एव । अतः सः अन्येभ्यः प्रशस्ततर इति अस्य च प्रशंसामात्रपरत्वम् । नच वासुदेवासाधारण्येन पुरुषशब्दप्रतिपादनपरवचनस्य पशंसार्थत्वं, रुद्रासाधारणशंकरशब्ददृष्टान्ततया पुरुषशब्दस्योपादानात् भास्कराद्यसाधारणशब्दसमभिव्याहाराच्च तत्परत्वमेवेति ।।
	किञ्च निरुपाधी च वर्तेते इति भगवच्छब्दपुरुषशब्दयोः भगवत्वयेवा साधारणतया मुख्यत्वप्रतिपादनान्न प्रशसापरत्वम् । नहि पुरुषो नामेत्यादिवचने मुख्यताबोधकं पदमस्ति । अतः पुरुशब्दस्य मुख्यलक्षणासाधारणतया न पुरुषशब्दस्य मुख्यार्थतासाधकत्वम् । मोक्षधर्मे -
वैकुण्ठः पुरुषो विष्णुः शुकोऽनन्तः सनातनः ।
मुञ्जकेशो हरिश्मश्रुः सर्वभूतपितामहः।।
	इति पुरुषशब्दस्य विष्णुवाचकत्वं स्पष्टमेवावगम्यते । वैकुण्ठादिशब्दवाच्यत्व एव वचनस्य तात्पर्यात् । अन्यथा पौनरुक्तयप्रसङ्गात् । मात्स्ये अष्टचत्वारिशच्छततमाध्याये -
रहस्यारण्यकोद्दिष्टं यच्चौपनिषदं स्मृतम् ।
पुरुषो यज्ञ इत्येतद्यत्परं परिकीर्तितम् ।
यच्चान्यत्पुरुषाख्यं स्यात्स एव पुरुषोत्तमः ।।
इति ।।
	अस्यार्थः - यद्वस्तु रहस्यारण्यकैः  प्रतिपाद्यं , यच्च" तं त्वौपनिषदं पुरुषं विद्धी" त्यादौ औपनषदत्वेन प्रतिपादितं, यच्च " सहस्रशीर्षा पुरुष" इत्यादौ पुरुष इत्युरक्तम् , यच्च तत्रैव पुरुषसूक्ते " यज्ञेन यज्ञमयजन्त देवा" इत्यादौ पुरुष यज्ञ इत्युक्तं स पुरषोत्तम एव । यच्च ततोऽन्यत्पुरुषाख्यं वस्तु तदपि पुरुषोत्तम एव । तदंश एव अतः पुरुषशब्देनोच्यत इत्यभिप्रायः ।।
	यद्वा यच्चान्यदुपनिषदन्तरप्रतिपाद्यतया भिन्नं वस्तु पुरुषशब्देनोच्यते तत्सर्वं पुरुषोत्तम् एवेति ।। भागवते एकादशस्कन्धे - 
भूतैर्यथा पञ्चभिरात्मसृष्टैः 
पुरा विराजं विरचय्य तस्मिन् ।
स्वांशेन विष्टः पुरुषाभिधान-
मवाप नारायण आदिदेवः ।।
	इति नारायणस्यैव पुरषशब्दवाच्यत्वं स्पष्टम् । प्रयोगश्च कठवल्ल्याम् " अव्यक्तापुरुषः परः । पुरुषान्न परं किञ्चित् " इति । अत्र - 
" सोऽध्वनः पापमाप्नोति तद्विष्मोः परमं पदम् "
	इति प्राप्यस्याभिधानात् पुरुषशब्दो विष्णुविषयः । एवमन्यत्रापि श्रुत्यन्तरे तत्र तत्र पुरुषशब्दस्य नारायणविषये प्रयोगो वेदान्तविजये बहुधाप्रपञ्चितः । विस्तरभयान्नेह लिख्यते ।।
	एवं पुरुषं वेदेति पुरुषशब्दस्य पुरुषसूक्तप्रत्यभिज्ञानेनापि नारायणपरत्वं सिद्धम् । पुरषसूक्तस्य लक्ष्मीपतित्वादिलिङ्गेन नारायणशब्देन च नारायणपरत्वस्य सुस्पष्टत्वात् ।।
	ननु " उतामृतत्वस्यैशान" इति ईशानशब्दश्रवणात् तस्य चे रुद्रे रूढत्वात् पुरुषसूक्तस्य रुद्रपरत्वेवेति चेत् न; अमृतत्वस्येति षष्ठ्यन्तपदसमभिव्याहारेण रूढेरपहृतत्वात् पदान्तरासमभिव्याहृतेशानपदस्यैव तत्र रूढत्वात् । अत एव गृहस्येशानो ग्रामस्येशान इत्यादौ योगार्थ एव न रूढ्यर्थः । प्रकृते चोभयविवक्षायामावृत्तिकल्पनादोषः , प्रमाणाभावश्च स्वारसिकयोगार्थेनैव प्रकृतार्थनिर्वाहात् ।।
	वस्तुतस्तु - " यतो वा इमानि भूतानि जायन्ते" इति जगत्कारणमुपक्रम्य " तद्विजिज्ञासस्व" इति तस्य जिज्ञास्यत्वमुक्तम् । जगत्कारण च श्रीमन्नारायण एव " एको ह वै नारायण आसीत् , नारायणादेव समुत्पद्यन्ते नारायण एवेदं सर्वम् " इत्यादिश्रतेः ।।
	ननु " न सन्नचासच्छिव एव केवलः" " एक एव रुद्रो न द्वतीयाय तस्थे हिरण्यगर्भः समवर्तताग्रेः इत्यादिश्रुतिभिः रुद्रादेरपि जगत्कारणत्व प्रतिपाद्यते, तत्कथं नारायणस्यैव जदतच्कारणत्वमिति चेदुच्यते । परस्परविरोधपरिहाराय उक्तश्रुतिनामेकविषयत्वं तावदावश्यक् । तत्र सर्वासामुक्तश्रुतिनां नारायणपरत्वमेव युक्तम् , नतु रुद्रादिपरत्वम् ; "एोको ह वै नारायण आसीन्न ब्रह्म नेशान" इति प्रलयकाले नारायणस्यैवावस्थानश्रुतेः रुद्रादीनां तदभावश्रुतेश्च । तस्मात्पुरुष वेदेति उपास्यत्वेनोच्यमानः पुरुषः अन्यत्रोपास्यत्वेन प्रतिपादितः श्रईमन्नारायण एवेति स 
एवोपास्यः ।।
	किञ्च " नारायणाद्रद्रो जायत इत्यादिना नारायणसृज्यत्वेन प्रतिपादितरुद्रादेः कथमुपास्यत्वम् । नच मनुष्यादिरुपेणावतीर्मनारायणस्यापिकथमुपास्यत्वमिति वाच्यम् ; मनुष्यादिरूपेण तदवतारस्य स्वेच्छाकल्पितत्वेन उपास्यत्वाविरोधात् रुद्रादेः पुरुषान्तरसृष्टत्वेनानुपास्यात्वात् ।।
	किञ्च "   नास्त्यकृतः कृतेने"ति अकृतशब्देन प्रक्रानतस्यैव पुरुषशब्देनाभिधातुं युक्तत्वात् उपास्यपुषस्याकृतत्वं  सिद्धम् । अकृतश्च नारायण एव, रुद्रादेस्च नारायणसृष्टत्वेन  कृतत्वात् । ब्रह्मनिष्ठं ब्रह्मविद्यामिति पूर्वोत्तरवाक्ययोः ब्रह्मपदसमभिव्याहारेण उपास्यपुरषस्य ब्रह्मपदवाच्यतया नारायणत्वसिद्दिः। ब्रह्मपदस्य नारायण एव रूढत्वात् अन्यत्रौपचारिकत्वात् । तदुक्तं भाष्ये - तस्मादन्यत्र तद्गुणलेसयोगादौपचारिकः , अनेकार्थत्वकल्पनायोगात्  भगवच्छब्दवदिति । किञ्च नारायणं महाज्ञेमिति नारायणस्य महाज्ञेयत्वमुकतम् । ज्ञेयसय च महत्त्वं सकलमुमुक्षूपास्यत्वं सकलपलकामोपास्यात्वं च , अन्यानिरुक्तेः । तच्च  नारायणस्यैव । नारायणपदस्य योगार्थनशिवादिपरत्वं ब्रह्मविद्याविजयोपन्यासे निराकरिष्यते । तस्मान्नारायणस्यैव सिद्धमुपास्यत्वमिति संक्षेपः।। 
इति वेदान्तविजयमङ्गलदीपिकायां 
देवतान्तरोपास्यत्वभङ्गः सप्तमः ।।
	----
श्री. गुरुविधिविजयोपन्यासः अवाच्यत्वभङ्गः ।
 सद्ब्रह्मात्मादिशब्देभ्यो ब्रह्मणः प्रतिपादनात् ।
वाच्यत्वं तस्य सिद्धं स्यादवाच्यत्वं पराहतम् ।।
शक्तया लक्षमया वा स्याद्ब्रह्मणः प्रतिपादनम् ।
तैः शब्दैर्लक्षणा युक्ता मुख्यार्थविरहान्न च ।।
सति मुख्यार्थम्बन्धे सा दृष्टा लोकवेदयोः ।
ततः शक्यैव तैः शब्दैः ब्रह्मणः प्रतिपादनम् ।।
	" सदेव सोम्येदसग्र आसीत् " " आत्मा द्रष्टव्यः" " सत्यं ज्ञानमनन्तं  ब्रह्म" " 
एकमेवाद्वितीय " मित्यादिश्रुतिषु सद्ब्रह्मशब्दैः ब्रह्मणः प्रतिपादनात् वाच्यत्वं सिद्धम् । तथाहि - 
	तैश्शब्दैः ब्रह्मणः प्रतिपादनं मुख्याया वृत्त्या लक्षणावृत्त्या वा स्यात् । नहि लक्षणा संभवति; मुख्यार्थसबन्धाभावे तदुनुपयोगात् । नहि सद्ब्रह्मदिशब्दानां परमात्मनोऽन्यत्र मुख्यवृत्तिः संभवति । तस्माद्वाच्यत्वमेव ब्रह्मणो न लक्ष्यत्वम् , लक्ष्यतावच्छेदकाभावात् न लक्षणा, मुख्यवृत्त्यभावेऽपि शब्देन प्रतिपादने घटादावपि तथा संभवात् वाच्यत्वप्रसङ्गो दत्तजलाञ्जलीः स्यात् । किञ्च मुख्यवृत्तिं परित्यज्य परीत्यज्य लक्षणाङ्गीकारे न किञ्चिन्नियामकं परयामः सविशेषत्वप्रसङ्गस्य लक्ष्त्वेऽप्यविसेषात् वृत्तिविषयत्वसाप्यभावप्रसङ्गाच्च ।।
	ननु देवदत्तादिशब्दवत् साङ्केतिकशब्दोऽयम् नहि तत्र मुख्यवृत्तिर्लक्षणा वास्ति । अथापि देवदत्तादिकं बोधयति । एवं सद्ब्रह्मात्मादिशब्दा अपि ब्रह्मस्वरूपं बोधयन्तीति चेन्न; तथात्र सङ्केतयितृपुरुषाभावात् , भावे वा सङ्केतस्यैव सक्तिस्थानाभिषिक्तत्वात् । स च सङ्केतः लौकिकालौकिकशब्देष्वीश्वरकृतः देवदत्तादिनामशब्देषु इदानीन्तनपुरुशकृत इत्यन्यदेतत् ।।
	किञ्च सद्ब्रह्मात्मादिशब्दानां ब्रहमलक्षकाणां मुख्यार्थोऽस्ति वा न वा? नचेत् , हुंफडादिशब्दवदनर्थकत्वप्रसङ्गात् , किंचिदर्थबोधनद्वारेणेव शब्दानां लक्षकत्वस्य लोकसिद्धत्वात् । अस्ति चेत् ,  स एव सद्ब्रह्मात्मादिशब्दैर्बोध्यः स्यान्न ब्रह्मस्वरूपं, मुख्यार्थे बाधकाभावात् ।।
	ननु सद्ब्रह्मात्मदिशब्दानां सत्ताब्रह्मत्वात्मत्वादिविशिष्टचैतन्यमेव मुख्यार्थः । तत्र विसेषाणां कल्पितत्वेन विसिष्टस्यातात्त्विकतया तत्संबन्धिनि ब्रह्मचैतन्ये लक्षणेति न ब्रह्मणो  वाच्यत्वमिति चन्न; एवमपि विशिष्टस्य वाच्यत्वे विसेष्यभूतब्रह्मणोऽपि वाच्यत्वावश्यंभावात् , यथा घटादिशब्दवाच्यत्वेऽपि घटत्वविसिष्टादेः? विशेष्यभूतघटादेरपि वाच्यत्वम् । नच ब्रह्मणो विशिष्टात्मना वाच्यत्वेऽपि शुद्धात्मना वाच्यत्ववाभावान्न विरोध इति वाच्यम् ; एवमपि शुद्धचैतन्यादिपदवाच्यत्वस्य दुर्वारत्वात् , अवाच्यपदवाच्यत्वाच्च । अन्यथा ब्रह्मणः अवाच्यत्वभङ्ग एव स्यात् । नचावाच्यपदस्यापि ब्रह्मस्वरूपे लक्षणा न शक्तिः , अतो न विरोध इति वाच्यम्  
अवाच्यत्व विशिष्टस्याप्रामाणिकतया तेन पदेन लक्षणायोगात् । नहि शशविषाणादिपदेन लक्षणा संभवति । संभवे वा अवाच्यपदेन ब्रह्मस्वरूपं किं स्वरूपेणबोध्यते विशिष्टवेषेण वा । आद्ये अवात्यत्वभङ्गः । अन्त्ये सविसेषत्वप्रसङ्गः । किञ्च मुख्यार्थशून्यसद्ब्रह्मात्मादिशब्दैः ब्रह्मस्वरूपलक्षणायां ब्रह्मणः सर्वशब्दलक्ष्यत्वापत्तिः , मुख्यार्थसंबन्धाभावस्याविसिष्टत्वात् । नच लौकिकार्थाशक्तैरेव शब्दैः लक्षणया ब्र्हम बोध्यत इति वाच्यम् ; तथासति हुंफडादिशब्देनापि ब्रह्मबोधप्रसङ्गात् । प्रत्युत तैरेव सब्दैर्ब्रह्मबोधनं युक्तम् , सत्यज्ञानादिशब्दवत् सविशेषत्वशङ्काया अभावात् नचेष्टापत्तिः ; आत्मोद्देशेनैव तदर्शनादीनां विधानेन तच्छब्दबोध्यस्य ब्रह्मणः तदन्वयाप्रसङ्गेनानिर्मोक्षप्रसङ्गात् ।
	किञ्च ब्रह्मावाच्यमिति हि भवद्भिरुच्यते ! तत्र ब्रह्मपदवाच्यमवाच्यमिति वा विवक्षितम्, ब्र्हमपदलक्ष्यमवाच्यमिति वा, ब्रह्मपदबोध्यमवाच्यमिति वा? नाद्यः; व्याघातात् । न द्वितीयः; ब्र्हमपजलक्ष्यस्य ब्रह्मातिरिक्तत्वेन  तस्य च वाच्यतया अवाच्यत्वाभावेन बाधप्रसङ्गात् तस्यावाच्यत्वानभ्युपगमाच्च [ नहि ब्रह्मपदार्थो ब्रह्मपदावाच्य इति वक्तुं शक्यम्, विरोधात् ]। अत एव न तृतीयः ; शक्यलक्ष्यातिरिक्तबोध्यासिद्धेः । गौण्या वृत्तेर्लक्षणाविशेषत्वात् ।।
	अपि च ब्रह्मपदप्रवृत्तिनिमित्तं ब्रह्मण्यस्ति वा न वा? नाद्यः; प्रवृत्तिनिमित्तसत्त्वेऽपि ब्रह्मपदावाच्यत्वस्य ब्रह्मणापि दुस्साधत्वात् । न द्वतीयः;  असिद्धेः । निरतिशयबृहत्त्वादेः ब्रह्मपदादिप्रवृत्तिनिमित्तस्य ब्रह्मण्येव पुष्कलत्वात् ।नच धर्मिसमानसत्ताकप्रकत्तिनिमित्ताभावान्न ब्रह्मपदवाच्यत्वामिति वाच्यम्; अप्रयोजकत्वात् । अन्यथा घटादावपि घटपदप्रवृत्तिनिमित्तस्य घटचैतन्यसमानसत्ताकत्वाभावेनावाच्यत्वप्रसङ्गात् । वाच्यतानिमित्तस्य तस्यमानस्तताकत्वस्यैव प्रयोजकतया धर्मिसमानसत्ताकत्वस्याप्रयोजकत्वाच्च ।।
	नन्वस्त्येव ब्रह्मणो वाच्यत्वं किन्तु समानसत्ताकं न भवतीति ब्रह्मणो न वाच्यत्वमिति चेन्न; तथा सति व्याकर्तृत्वादेरपि निषेधप्रसङ्गात् , धर्मिसमानसत्ताकत्वाभावाविशेषात् ।।
	किञ्च " अनेन जीवेनात्मनानुप्रविस्य नामरूपे वायकरवाणि" इत्यादि श्रुत्यापि 
ब्रह्मणो वाच्यत्वसिद्धिः । तत्रानुप्रवेशस्य नामरूपव्याकरणहेतुत्वोक्त्या नामवाच्यत्वलाभात् ।अन्यथा तदुक्तिवैयर्थ्यात् । रूपव्याकरणहेतुत्वोक्तेस्तु  प्रयोज्नं वक्ष्यामः । किञ्च वचसां वाच्यमुत्तमं, तस्योदिति नाम, यन्नाम तन्नाम, ब्रह्मैव वाचः परमं व्योम, इत्यादिश्रुतिभिरपि ब्रह्मणो वाच्यत्वसिद्धिः ।।
	नताः रम सर्ववचसां प्रतिष्ठा यत्र शाश्वती । इत्याद्युपबृंहणाच्च ।।
तत्र पूज्यपदार्थोक्तिपरिभाषासमन्वितः ।
शब्दोऽयं नोपचारेण ह्यन्यत्र ह्युपचारतः ।।
		इति परशरवचनाच्च । तत्र हि पूज्यपदार्थोक्तिपरिभाषापदाभ्यां योगरूढिभ्यां ब्रह्मणि मुख्यत्वप्रतिपादनं स्पष्टम् । नच " यतो वाचो निवर्तन्ते" इति श्रुतिविरोधः; तस्या आनन्दापरिच्छेदतात्पर्यकत्वात् " सैषानन्दस्य मीमांसाभवति" इत्यानन्दस्यैव प्रक्रमात् । तत्र ब्रह्मानन्दातिशयनिरूपणार्थ हि मनुष्यानन्दः प्रकान्तः । तदनिरूपणे ततोऽतिशयनिरूपणायोगात् । तत्र हि ब्रह्मानन्दस्य एतावानोकोत्कर्षः उत इतोऽप्युत्कर्षः । यदीतोऽप्युत्कर्षोऽस्ति तदा सोऽप्युपर्युपरि पुरुषकल्पनेन मीमांस्यतामित्याशङ्कायामेव हि " यतो वाचो निवर्तन्त" इति वाक्यं प्रवृत्तम् । यद्यस्य वाक्यस्य ब्रह्ममणो  वाङ्मनसामञ्जासं स्यात् । तस्मादानन्दापरिच्छेदेन वाङ््मनसोर्निवृत्तिपरमिदं वाक्यम् । किञ्च  " यतो वाचो निवर्तन्त" इति यच्छब्देन ब्रह्मणोऽभिधानात् वाच्यत्वम् । नहि तत्रापि लक्षणया ब्रह्मभिधानं, सर्वनाम्नां प्रकृतेऽर्थे मुख्यत्वेन ब्रह्मणः प्रकृततया यच्छब्दमुख्यार्थत्वात् ।।
	ननु" आकाशो ह वै नामरूपयोर्निर्वहिता ते यदन्तरा तद्ब्रह्मो" ति वाक्ये ते यदन्तरेति नामरूपासङ्गित्वप्रतिपादनात् ब्रह्मणो न वाच्यत्वमिति चैन्न;  ह वा इत्यस्य वाक्यस्यानुवादतया पुरोवादसद्विद्यासापेक्षत्वात् । तत्रानुप्रविश्य नामरूपे व्याकरवाणीत्यनुप्रवेसस्य नामरूपव्याकरणार्थतया नामवाच्यत्वोपपादकत्वात् । ननु तर्हि नमरूपसंसर्गकृतदोषः स्यादित्यत्राह - ते यदन्तरेति । कर्माभावेन तत्संसर्गकृतदोषासङ्गित्वेनैव वर्तत इत्यर्थः । नच यद्वाचानभ्युदितमिति वाग्विषयत्वनिषेधात् अवाच्यत्वमिति वात्यम् ; येन वागभ्युद्यते इति वाक्यशेषेण वाक्प्रेरकत्वस्य (वाक््प्रवर्तकत्वस्य) प्रतिपादनेन तस्य वाक््प्रेर्यत्वनिषेधपरत्वात् ।।
	
	ननु यद्वाचानभ्युदितमिति वदधातोर्व्युत्पन्नस्योदितशब्दस्योक्तयर्थकत्वेन वाचानुक्तमित्येवार्थः स्यादिति चेन्न; वाचा उच्यमानत्वनिषेधे लक्षणयोच्यमानत्वनिषेधो वा किं न स्यात् । लक्षमयोच्यमानत्वनिषेधो वा स्यात् ,  नतु शक्तया उत्यमानत्वनिषेधः; नियामकाभावात् । वस्तुतो लक्षणया उच्यमानत्वनिषेध एव युक्तः । प्रमाणान्तराविरोधात् । वाच्यत्वनिषेधे हि वचसां वाच्यमुत्तममित्यादिश्रुतिविरोधात् ।। तदुक्तं महाचार्थैः - 
ब्रह्मण्शब्दवाच्ये स्याद्वचसां वाच्यमुत्तमम् ।
इत्यादिमानविद्वेषो वाच्यतारहितस्य चेत् ।।
स्वरूपस्यापि वाच्यत्वं तदन्तर्मावतो भवेत् ।
उपाधानेन शून्यस्यावाच्यत्वे व्याहनिर्भवेत् ।।
वाच्यत्वं ब्रह्मणोऽवाच्येऽनुपधाने न लक्षणा ।
समानसत्त्ववाच्यत्वाभावे तौल्यं घटादिना ।।
निमित्तोपहितो  शक्तेः स्वरूपं चेन्न गोचरः ।
यतो वाचो निवर्तन्ते श्रुतिस्तु गुणगोचरा ।।
स्वरूपगोचरत्वेऽपि कथं शक्तिर्निवार्यते ।
अप्राप्येति निषेधस्तु कथं मृष्येत लक्षणाम् ।।
निर्दिश्य वृत्तिमात्रस्य निषेधे व्याहतिस्ततः ।
शक्तेर्निषेधश्चेत्तर्हि लक्षणा वा निषिध्यताम् ।।
लक्षणाया निषेधेऽपि वाच्यत्वश्रुत्यनुग्रहः ।
तात्प्रयमपरिच्छेदे श्रुतेः प्रकरणात्ततः ।।
मनसा सममाम्नानान्निवृत्तिर्दुर्वचा गिरः ।
इष्यते हि परा वृत्तिः परैरपि परात्मनि ।।
 इति ।।
	अयमर्थः - अवाच्यत्वे वचसामिति श्रउतिविरोधः । (1) उपहितस्य वा  च्यत्वे स्वरूपस्याप्युपहितेऽन्तर्भावात् वाच्यत्वमनिवार्यम । (2) उपहितस्य वाच्यत्वेऽपि 
उपधानशून्य(3) स्वरूप)स्यावाच्यत्वमिति चेन्न; उपहितस्यैवोपधामशून्यत्वे व्याघातात् । (3) अपारामार्थिकतया तच्छून्यत्वे ब्रह्मणो वाच्यत्वं दुर्वारम्; उपहितस्य ब्रह्मणो वाच्यत्वात् । यद्युपहितान्तर्भावेन स्वरूपस्य वाच्यत्वेऽपि धर्मिसमानसत्ताकवाच्यत्वाभावमात्रेणावाच्यत्वं ब्रूषे तदा  धर्मिसमानसत्ताकलक्ष्यत्वाभावेनालक्ष्यत्वं किमिति न ब्रूषे । लक्षणावैयर्थ्यं च ;  यदु प्रवृत्तिनिमित्तोपहितप्रतीतेः शक्यधीनत्वेऽपि स्वरूपमात्रप्रीतेः शक्त्यधिकत्वाभावात् स्वरूपलक्षणेति मन्यसे, तर्हि घटादेरप्यनुपहितस्वरूपस्य घटादिपदावाच्यत्वप्रसङ्गः । " यतो वाच" इति श्रुतिस्तु गुणामपरिच्छेदवि षया । स्वरूपगोचरत्वेऽपि वाङ््मात्रस्य निवृत्त्या कथं शक्तिमात्रनिवृत्तिः । लक्षणाया अपि अप्राप्येति संबन्धनिषेधविषयत्वात् शक्तिमात्रनिषेधे लक्षणामात्रनिषेध (एव)  स्यात् । तस्य च प्रमाणान्तरानुगुणत्वात् । तस्मात्  यतो वाच इति श्रुतेरपरिच्छेद एव तात्पर्यम् ; प्रकरणानुगुण्यात् । वाङ्निवृत्तिवन्मनसोऽपि निवृत्तयभिधानात् मनोवृत्तिविषयत्वमपि ब्रह्ममणो न स्यात् ।  मनोनिवृत्तेः परिच्छेदविषयत्वे वाङ्निवृत्तेरपि तथात्वं स्यात् । आनन्द ब्रह्मणो विद्वानित्युत्तरवाक्यविरोधात् । वाङ््मनसयोरपि निवृत्तौ आनन्दस्वरूपब्रह्मवेदनासंभवात् । अतः सिद्धं ब्रह्मणो वाच्यत्वमिति ।।
इति अवाच्यत्वभङ्गः अष्टमः ।।
	----
श्रवणस्याविधेयत्वं नच शाब्दापरोक्षता । 
विहिताधययनस्यापि फलमक्षरधारणम् ।।
साधनानां चतुष्कस्य वृत्तत्वाभाव इत्यपि । 
मीमांसायुगलस्यैक्यं जिज्ञास्यत्वं न युक्तिमत् ।।
 निर्विसशषस्य वेद्यत्वं [ ब्रह्मणोऽस्तिति सर्वथा ।
अन्यदेवानुपास्यत्वं] वाच्यत्वं परमात्मनः ।।
इत्येतानि प्रमेयाणि सम्यगालेच्य तत्त्वतः ।
निरूपितानि न्यायैस्तु संपश्यन्तु मनीषिणः ।।	
इति श्रीमद्वेदान्तविजयमङ्गलदीपिकायां गुरुविधिविजयोपन्यासः समाप्तः ।।
				-----
श्रीः
श्रीमते रामानुजाय नमः ।
अथ ब्रह्मविद्याविजयोपन्यासो द्वितीयः 
तत्रायमाद्यो देवतान्तरस्य परविद्यावेद्यत्वभङ्गः प्रारभ्यते ।

परिविद्यादिषु ब्र्हमविद्यासु सकलासु च ।
पुरुषादिपदश्रुत्या विष्णरेवाभिधीयते ।।
नोच्यते स्वपदाभावादन्यदेवः कथञ्चन ।
पुरुषादिपदानां च विष्णावेव प्रयोगतः ।।
तत्रादौ परिवद्यायां भगवत्परतोच्यते ।
पुरुषामृतशब्दादिरूढ्या लिङ्गबलादपि ।।
	 परविद्या तावद्भगवत्परा; तपो ब्रह्म परामृतंस ब्रह्मैवेदममृतं पुरस्तात् , यत्रामृतः स पुरुषोह्यव्ययात्मेति पुरुषशब्दश्रुतेः अमृतशब्दस्य श्रुतेस्तदभ्या साच्च । पुरुषशब्दस्य भगवत्परत्वं देवतान्तरोपास्यत्वभङ्गे प्रतिपादितम् ।। 
	 किञ्च" उपासते पुरुषं ये ह्यकामाः , पुरुष एवेदं सर्व" मित्यादौ निरुपपदस्य पुरुषशब्दस्य भगवति रूढतया तत्समानार्थ(स्य)कात्रत्युपुषशब्दस्यापि भगवति रूढतया तत्परत्वमवर्जनीयम् । अमृतशब्दोऽपि भगवत्येवासाधारणः; " नित्यं निरञ्जनं निर्विकल्पं (कं) परं ज्योतिरमृताख्यं परं ब्रह्म(स्वरूपं) ध्यत्वा तस्मिन्नेव लयमापे"ति नारसिंहरुपुराणे नारायणमुपक्रम्य तस्याम-ताख्यत्वनिर्वचनात् , ब्रह्माण्डे -
	विष्णवाख्यममृतं साक्षाद्विज्ञाय परिमुच्यते ।
	इत्यत्र विष्णोः साक्षादमृतमिति अमृशब्दमुख्यार्थत्वप्रतीतेशश्च । साक्षात्पदस्य मुख्यार्थव्यवधानाभावपरत्वात् । लाक्षणिकत्वे मुख्यार्थव्यवधानं हि गङ्गापदादौ दृश्यते ।।
	एवं मैत्रायणीयश्रुतौ " आनन्दतृप्तमचलममृतमच्युतं विषणुसंज्ञं सर्वाधारंधामे"ति विष्णावमृतशब्दः प्रयुक्तः । अम्भस्येत्यनुवाके " तदेव शुक्रमम-तं तद्ब्रह्मै"ति तत्रामृतशब्दः प्रयुक्तः ।।
	एवं सुबालोपनिषद्यपि अजरममृतमभयमशोकमनन्त"मति " " सर्वेश्वरमचिन्त्यशरीरं निहितं गुहायाममृत"  मिति च तत्र प्रयुक्तम् ।।
एवं वाराहे ब्रह्मपारस्तोत्रे - 
क्षराक्षरं क्षीरसमुद्रनिदं नरायणं नौम्यमृतं परेशम् ।
इति नारायणे प्रयुक्तः । एवं चामृतशब्दाभ्यासादपि भगवत्परत्वसिद्धिः (रिति) परविद्यायाः ।
	एवमेव ऋषिं - (एकमेकर्षि) श्रद्धयन्त इत्येकर्षिशब्दादपि भगवत्परत्वसिद्धिः । भागवते सचेतसेति एतदनुवादवाक्ये एकर्षिशब्दोक्तार्थ (भगवच्छब्देनानूद्य) भगवच्छब्देन चेतसस्तत्सम्बन्धित्वाभिधानात् भागवतशब्दस्य भगवत्परत्वपरतया शङ्करादिभिर्व्याख्यातत्वात् भगवच्छब्दस्थानाभिषिक्तैकर्षिशब्दस्य भगवत्परत्वौचित्याच्च । किञ्च " य इमा विश्वा भुवनानि जुह्व (सर्प) दृषिर्होता निषसादपिता नः' इत्यनुवाके ऋषिर्होतेति ऋषित्वस्य, तत्रैव " यो देवानां नामधा देव एक" इत्येकत्वस्य च नारायण एवाभिधानात् , अत्रत्यैकर्षिशब्दोऽपि नारायण पर एव ।।
	ननु स्यादेव यदि इमा विश्वा भुवनानीत्यनुवाकस्य नारायणपरत्वं, तदेव श्रपाप्मभ्य) उदि (कु) इति चेत् , अजस्य नाभावद्यकमर्पितं यस्मिन्निदं विश्वं भुवनमधिश्रितमिति श्रुतिप्रतिपादितात् विश्वभुवनस्रष्टृकमलासनप्रसूतिनाभिपद्मत्वलिङ्गादिति ब्रूमः ।।
अजस्य नाभावध्येकं यस्मिन्विश्वं समर्पितम् ।
परुषं पुष्करक्षस्य तस्मै विद्यात्मने नमः ।.
इति शान्तिपर्वगतस्तवराजाध्यायगतोपबृंहणवचनेन ।
तस्य नाभ्यां पुष्करं संप्रसूतं यत्रोत्पन्नः स्वयमेवामितौजाः ।
	इत्यानुशासनिकस्थवासुदवमाहात्म्याध्यायगतोपबृंहणवचनेन चावगम्यते ।। ननु वाजसनेयके ईशावास्यमिदं सर्वमिति सर्वान्तःप्रवेष्टृत्वेन  उपक्रान्तस्य ईशशब्दोक्तरुद्रस्योपसंहारे पूषन्नेकर्ष इति एकर्षिशब्देनाभिधानात् रुद्र एवैकर्षिः न नारायण इति चेत् ,
  	अत्र ब्रूमः - ईशावास्यमिदं सर्वमित्यस्य ईसेन रुद्रेण आवास्यमिति  नार्थः ; 
तथासति तृतीयासमासार्थकरणत्वे लक्षणाप्रसङ्गात् विभक्तिलोपकल्पनाप्रसङ्गाच्च । किन्तु ईष्ट इतीट्् तेन ईशा  सर्वियन्त्रा पुरुषोत्तमेनावास्यं व्याप्यमित्यर्थः । तथाचोपक्रमे रुद्रस्य प्रसङ्गाभावात् उपसंहारस्थ एकर्षिशब्दो न रुद्रपरः , किन्तु नारायणपर एव । अत एव शङ्कारेणापि ईशावास्यमित्येतदेवमेव व्याख्यातम्  । एवं च " तदेजति त" ननैजति तदृरे तद्वदन्तिके तदन्तरस्य तदु सर्वस्यास्य बाह्यत-" इत्याद्युत्तरवाक्यगततच्छब्देः प्राधान्येनोकतसर्वनियन्तृपरामर्शोऽपि स्वरसः । अन्यथा समासान्तर्गते(नेशान) शब्देनाप्राधान्येनोक्तरुद्रपरापर्शानाञ्जस्यात् ।।
	किञ्च अन्यत्र भगवत्परतया निर्णीतैकार्षिशब्दानुरोधेन अनिर्णीतस्येशावास्यमित्येतस्य भगवत्परत्वमेव युक्तम् । अत्रापि पूषन््शब्दसामानाधिकरण्यदयमेकर्शिशब्दो भगवत्पर एव; पूषन््शब्दस्यादित्यान्तर्यामिपरत्वात् । तदन्तर्यामित्वं च भगवत एवेत्यन्तरादित्यविद्यावेद्यत्वनिरूपणे समर्थयिष्यमाणत्वात् ।।
	एवं " तेनेदं पुर्णं पुरुषेण सर्वं " " पुरुष एवैदं सर्व" मिति महोपनियषत्प्रत्यभिज्ञानाच्च परविद्याया भगवत्परत्वसिद्धिः । तथा भागवतेन चेतसा इति भगवत्प्रवणचेतोवेद्यत्विङ्गादपि अस्या  भगवत्परत्वसिद्धिः । विद्यावेद्यदेवताप्तावण्यस्यैव  विद्यानिष्पादकत्वात् । जगत्कारणत्वलिङ्गादपि अस्या भगवत्परत्वसिद्धिः । जगत्कारणताप्रतिपादकमहोपनिषदादीनां भगवत्परत्वस्योत्तरत्र समर्थयिष्यमाणात्वात्  । किञ्च अक्षरपुरुषब्रह्मशब्दसामानाधिकरण्यादप्यस्या भगवत्परत्वम् । अक्षरादिशब्दाश्च नारायणपरा एवेति " यनाक्षरं पुरुषं वेदे " ति मुण्डकोपनइषदादिषु स्पष्टम् । भगवतोऽन्यत्राक्षरपुषब्रह्मशब्दप्रयोगाभावाच्च । अत एव हरीवंशे पौष्करप्रादुर्भावे वेदान्तेषु अक्षरब्रह्मशब्दाभ्यां नारायण एवाभिधीयत इत्यभिप्रायेणोक्तम् ।।
प्रच्छाद्य सलिलेनोर्वीं हंसो नारायणायते ।
महतो रजसो मध्ये महार्णवसमस्य वै ।
विरजस्को महाबाहुरक्षरं ब्रह्म यं विदुः ।।
इति ।।
तस्मात्परविद्या भगवत्परेति सिद्धम् ।।
इति श्रीवेदान्तविजयमङ्गलदीपिकायां देवातान्तरस्य परिद्यावेद्यत्वभङ्गः प्रथमः ।।
	-----
श्रीः
देवतान्तरस्यान्तरादित्यविद्यावेद्यत्वभङ्गः ।।
अन्तरादित्यविद्यायां विष्णुरेवाभिधीयते ।
तस्याहतपाप्मत्वपद्माक्षत्वादियोगतः ।
पुरुषश्रुतिबोध्यत्वात् तथाक्षिद्वययोगतः ।
एवं सुवर्णवर्मत्वात्पापनासकभावतः ।।
परविद्यान्तरादित्यविद्यापि भगवत्परा ।
	तथाहि - छान्दोग्ये अन्तरादित्यविद्या क्षूयते- " य एषोऽनत्रादित्ये हिरण्मयः पुरुषो दृश्यते हिरणयश्मश्रुर्हिरण्यकेश आप्रणखात्सरेव  एव सुवर्णः तस्य तथा कप्यासं पुण्डरीकमेवमक्षिणी तस्योदिति नाम स एवष सर्वभ्यः पाप्मभ्यउदित उदेति ह वै सर्वेभ्यः पाप्मभ्यो य एवं वेद" इति । अत्र पुरुष श्रुतेः भगवदसाधारणपुण्डरीकाक्षत्वाक्षिद्वित्वापहतपाप्मत्वसर्मपापविनाशकत्वोपास्यत्वधर्मप्रतीतेश्च भगवत्परत्वसिदधिः । तथाहि पुरुषशब्दस्य भगवदसाधारणत्वं बहुशः प्रतिपादितम् । पुण्डरीकाक्षत्वस्य भगवदसाधारणत्वं स्पष्टमेव । अक्षिद्वयमपि नारायणस्यैव । रुद्रस्य त्र्यक्षत्वेन यथा कप्यासं पुण्डरीकमेवमक्षइणी इति अक्षिद्वयानुवादेन पुण्डरीकसादृश्यविधानासंभवात् ।।
	ननु त्र्यक्षत्वेऽपि रुद्रस्य एकस्याक्ष्णो मुकुलितत्वेनाक्षिद्वयस्यैव रविकरविकसितपुण्डरीकसादृश्यमिति तत्र तत्सादृश्यविधानमविरुद्धमिति चेत्तथा सति प्रथममक्षइणि पुण्डरीकसादृश्यं विधाय ततः पुण्डरीकसदृशाक्षिणी द्वे एवेति द्वित्वस्य विधाने विधेयभेदेन वाक्यभेदप्रसङ्गात विरम्यव्यापारप्रसङ्गाच्च । आवृत्तिकल्पनायां स एव दोषः । अक्ष्यनुवादेन सादृश्यद्वित्वोभ्यविधाने बाधापत्तिः , रुद्राक्षिणि द्वित्वाभावात् । " आप्रणखात् सर्व एव सुवर्ण" इति सुवर्णवर्णत्वमपि भगवत एवासाधारणम् । " हिरण्यज्योतिः सललम्ध्ये" इतिादि श्रुतिप्रत्यभिज्ञानात् । तसयाश्च  भगवत्परत्वं तत्रैव भगवदसाधारणसर्वान्तर्यामित्वसर्वनियनतृत्वादिधर्मिप्रतिपादनेन सुव्यक्तम् । " एष हि 
सर्वेभ्यः पाष्मभ्य उदित" इत्यनेनादित्यान्तर्वर्तिनः अपहतपात्मत्वमुक्तम् । तच्च  नारायणस्यैव । " एष हि  स्रवभूतान्तरात्मा अपहतपाप्मादिव्यो देव एको नारायण" इति श्रुत्या तद्धर्मत्वेन प्रतिपादनात् । अनपहतपात्मा वाऽहमस्मि नाम मे धहीति रुद्रस्यानपहतपाप्मत्वश्रवणाच्च ।।
	किञ्चास्यामेव विद्यायां पूर्वत्र "  अथ यदेवादित्यस्य शुक्लं भाः " अथ यदेवैतदादित्यस्य शुक्लं भाः सैवर्क््" " अथ यन्नीलं परः कृष्णः तदमस्तत्साम" इत्यादित्यान्तर्वर्ती भगवानेवेति स्पष्टमवगम्यते । अथ यन्नीलमित्यत्र नीलशब्देनोक्तस्यादित्यान्तर्वर्तिनः कृष्णशब्देनोक्तेः । अन्यथाकृष्णपदवैयर्थ्यात् . नीलपदेनैव कृष्णद्रवयाभिधानात् । नीलपदोक्तस्य भगवतः कृष्णत्वोपपादनार्थत्वे हि कृष्णपदस्य सप्रयोजनत्वम् । परं कृष्णमिति  पोठे लिङ्गव्यत्यशछान्दसः । इयं टच विद्या योगार्णवे भगवत्पत्वेनो पबृंहिता - 
आदित्यमण्डले तत्र पश्येद्विष्णुं परात्परम् ।
सर्वाधारं वासुदेवमीशानं शिवमच्युतम् ।।
आत्मां सर्वजगतां  पुरुषं बेमरूपिणम् ।
हिरण्यश्मश्रुमीशं च हिरण्मयनखं हरिम् ।।
कप्यासपद्मवन्नेत्रं सृष्टिसथित्यन्तकारणम् ।
पद्मासनस्थितं सौम्यं प्रबुद्धकमलेक्षणम् ।।
इश्वरं सर्वभूतानां सर्वलोकाभयप्रदम् ।
विजानन्तं  सदा र्वं धारणाद्धर्मुत्तमम् ।
भासयन्तं जगत्सर्वं भासयन्तं रविं सदा ।
त्रयाणां परमं नित्यं भास्करं भास्करोपरि ।।
एवंभूतं परं ज्योतिर्दृष्ट्वा लोकैकसाक्षिणम् ।
बिन्दुनादात्मकं देवमविकारमवस्थितम् ।
अकारप्रतिपाद्यं च भिन्नवद्ब्रहुधा स्थितम् ।।
ध्यानेनानेन सौरेण मुक्तिं यास्यन्ति योगिनः ।। इति ।।
	किञ्च तैत्तिरीयमहोपनिषदि च भगवत एव आदित्यान्तर्वर्तित्मवगमय्ते " य 
एषोऽन्तरादित्येहिरण्मयः पुरष" इति । अस्याश्च भगवत्परत्वम् , पूर्वस्मिन् नारायणानुवाके तस्य प्रकृतत्वात् ।।
	किञ्च आनन्दवल्ल्यां " स यश्चायं पुरुषे यश्चासावादित्ये स एक" इति यच्छब्दद्वयेन प्रसिद्धवन्निर्दिष्टयोः पुरुषान्तर्वर्त्यादित्यान्तर्वर्तिनोरभेदः श्रयते । तत्प्रसिद्धिश्च नारायणानुवाकतदुत्तरानुवाकयोः । तयोश्च पुरुषान्तर्वर्तिनारायणपरत्वं स्पष्टमेव । अतस्तस्यैवादित्यान्तर्वर्त्यभेदाभिधां युक्तमिति स यश्चायं पुरुषं इत्यादि वाक्यस्य नारायणपरत्वं सिद्धम् ।
तत्र - 
ऋचं सत्यं परं ब्रह्म पुरुषं कृष्णपिङ्गलम् ।
ऊर्ध्वरेतं विरूपाक्षम् ।
	इति मन्त्रस्य विरूपाक्षपदसमभिव्याहारेण रुद्रपरत्वं न शङ्कनीयम् ।  अम्भस्यनुवाकस्थेन " तदेवर्तं तदु सत्यमाहस्तदेव ब्रह् परमं कवीना" मित्यनेन वाकयेन भगवत्परतया  व्याख्यानात् कृष्णपिङ्गलपदसमभिव्याहारेण नारायणपरत्वस्यैव युक्तत्वाच्च । कृष्णपिङ्गलस्य च नारायणत्वं -
	तन्मध्ये दहराकाशं तन्मध्ये सूर्यमण्डलम् ।।
	तन्मध्येपरमानन्दं वपुषा कृष्णपिङ्गलम् ।।
नरायणं जगन्नाथं वासुदेवमनामयम् ।।
इति योगार्णववचनादवगम्यते । विश्वरूपशब्दस्य भगवति रूढत्वाच्च ऋतं सत्यमिति मन्त्रस्य नारायणपरत्वसिद्धिः ।। नच विरूपक्षत्वस्य रुद्रा साधारणत्वात् तत्परत्वमस्य मन्त्रस्येति वाच्यम् ; वाराहे- 	
तस्य चिन्तयतो नेत्रात्तेजः समभवन्महत् ।
दक्षियणं वह्निसङ्काशं वाम तुहिनसन्निभम् ।।
इति  शीतोष्णत्वेन वैरूप्याभिधानात् भगवतोपि विरूपाक्षत्वाविरोधात् । एवं चास्य मन्त्रस्य भगवत्परत्वे निर्णीते सति एतदनुरोधेन तापनीयस्थस्य
" ऋतं सत्यं परं ब्रह्म परुषं (नृकेसरिणं विग्रहम्) कृष्णपिङ्गलम् । 
ऊर्ध्वरेतं विरूपाक्षं सङ्कारं नीललोहितम् ।
उमापतिः पशुपतिः पिनाकी ह्यमितद्युतिः 
ईशानः सर्वविद्यानामीश्वरः सर्वभूतानाम् ।।
	ब्रह्माधिपतिर्ब्रब्मणोऽधिपतिः" इति मन्त्रस्य भगवत्परत्वमेव वर्णनीयम् । तत्र उमापतिरित्यत्रोमाशब्देन जगत्सृष्टिहेतुभूतबुद्ध्यात्मकलक्ष्मीरभिधीयते । वाराहे - 
पूर्वं नारायणस्त्वेकेनासीत्किञ्चिद्धेरः परम् ।
इत्युपक्रम्य " लक्ष्मीर्बुद्ध्यात्मिका बभौ" इति प्रकृतायां लक्ष्यात्मिकायां बुद्धौ, -
उमेति संज्ञया सा तु तथादित्ये उपस्थिता ।
ओमित्येकाशरीभूत्वा ससृजे सा जगत्युमा ।।
	इत्युमासंज्ञकत्वाभिधानात् , अत्र नृकेसरिविग्रहमिति नृसिंहत्वोक्तयास्य निर्णीते नारायणपरत्वे शङ्करादिशब्दा अपि तत्परत्वेन व्याख्येयाः । किंच सुवर्णधर्मानुवाकोऽपि भगवत एवादित्यान्तर्वर्तित्वे प्रमाणम् । श्रीभागवते एकादश्कन्धे सुवर्घर्मानुवाकेन महापरुषविद्ययेति भगवदर्चनायां विनियोगाभिधानेन तस्य भगवत्परत्वात् , समुद्रेऽन्तः कवयो विचक्षत इति समुद्राशायित्वादिभगवल्लिङ्गश्रवणाच्च बगवत्परत्वम् । तस्य आदित्यमण्डलान्तर्वर्तिपुरुषपरत्वं चान्तरादित्येमनसा चरन्तं सप्त युञ्जन्ति रथमेकचक्रमिति अजस्रं  ज्योतिर्नभसा तत्सर्पदेतीति तत्रत्यवाक्येन आदित्यान्तर्वर्तिपरमपुरुषभिधानात् । योगयाज्ञवल्क्यवचनेनापि आदित्यमण्डलानतर्वार्तिनो नारायणत्वं स्पष्टमवगम्यते - तथाहि -
 ईश्वरं पुरुषाख्यं तु सत्यधर्माणमच्युतम् ।
भर्गाख्यं विष्णुसंज्ञं तु ज्ञात्वाऽमृतमुपाश्नुते ।।
हृद्व्योम्नि तपपि ह्येष बाह्ये सूर्यस्य चान्तरे ।
अग्नावधूमके ह्येष ज्योतिश्चित्रतरो ह्ययम् ।।
	इति वाक्ये विष्णोरेव सूर्यस्य चान्तर इति सूर्यमण्डलान्तर्वर्तित्वं प्रतिपाद्यते । सावित्रीव्याख्यानावसरेऽपि - 
सवितुस्तद्वरेण्यं तु सत्यधर्माणमीश्वरम् ।
हिरण्यवर्णं पुरुषं व्योम तद्विष्णुसंज्ञितम् ।।
	इति विष्णोरेव सवितृमण्डलान्तर्वर्तित्वं स्पष्टमभिधीयते । यमस्मृतौ च - " 
रविमध्ये स्थितः" इत्युपक्रम्य -
	" एष वै पुरुषो विष्णुः व्यक्ताव्यक्तस्सनातनः " इत्यभिधानात् । शङ्खस्मृतावपि तथैवाभिधानात् । दत्तात्रेयस्मृतौ  च दक्षिणाविधौ - 
योऽसौ विष्णवाक्य आदित्ये पुरुषोऽन्तर्व्यवस्थितः ।
सोऽहं नारायणो देवः पुरुषो लोकपावनः ।।
इत्यभिधानाच्च आदित्यान्तर्वर्ती नारायण एव ।
	किंच - गायत्री चान्तर्वर्तित्वे भगवतः प्रमाणम् । तस्या आदित्यमण्डलान्तर्वर्तिभगवत्परतया मैत्रायणीयोपनिषदि व्याख्यातत्वात् । एवं हि तत्र " हिरण्मयेन पात्रेण" इति मन्त्रेण आदित्यान्तर्वर्तिविष्णुदर्शनप्रतिबन्धकनिवृत्तिप्रार्थनानन्तरं श्रूयते - " यदादित्यस्य मध्येऽक्षिण्यग्नौ चैतद्ब्रह्मैतदमृतमेतद्भर्गमेतत्सत्यधर्म" इति ' यदादित्यस्य मध्ये उदित्वा मयूखे भगवत एतत्सवितुर्वरेण्यं सत्यधर्म एतत् " इति । अनया श्रुत्या गायत्रीप्रतिपाद्यं वरेण्यं भर्गो विष्ण्वाख्यं आदित्यमण्डलान्तर्वर्तिति प्रतिपादितम् ।।
	तलवकारश्रुतावपि कः सविता का सावित्रीति खण्डे यज्ञो वै प्रचोदयितेति प्रचोदयिता यज्ञ इति व्याख्यातम् । यज्ञाशब्दश्च विष्णुवाची । यज्ञो वै विष्णुरित्यादिश्रुतेः , 
" पुरुषो यज्ञ इत्येतद्यत्परं परिकीर्तितम् । "
 इति मात्स्योक्ते) , यज्ञायचरतः कर्मेति गीताप्रयोगाच्च । नतु यज्ञशब्दः कर्मवाची; कर्णोऽचेतनस्य आदित्यान्तर्वर्तित्वानुपपत्तेः ।।
योगयाज्ञवल्क्येऽपि गायत्री भगवत्परतया व्याख्याता -
ईश्वरं पुरुषाख्यं तु सत्यधर्माणमच्युतम् ।
भर्गाक्यं विष्णुसंज्ञं तु ज्ञात्वामृतमुपाश्नुते ।। इति ।।
सवितुस्तद्वरेण्यं तु सत्यधर्माणमीश्वरम् ।
हिरण्यवर्णं पुरुषं व्योम तद्विष्णुसंज्ञितम् ।।
इति । नकस्मृतावपि आदित्यमण्डलान्तर्वर्ती नारायण एव गायत्रीप्रतिपाद्य इति प्रतिपादितम् । चरकस्मृतौ च -
रश्मिज्वालासहस्राढ्यं विपुलं रवेः ।
तदन्तः शीतलाभं तु सौम्य सोमस्य मण्डलम् ।।
स्फुरत्स्फुलिङ्गमनलरश्मिज्वालासहस्रकम् ।
तस्य मध्ये सुखासीनं तप्तहाटकसन्निभम् ।।
चतुरङ्गुलमात्रं तु शुकपत्रनिभाम्बरम् ।
रक्तनेत्राम्बरं रक्तपाणिपादनखांशुकम् ।
शङ्खचक्रगदापाणिं श्रीवत्साङ्कितवक्षसम् ।
एवं ध्यात्वा जपेन्मन्त्रं सावित्रीं नियतः शुचिः ।।
	इति । अत्रादित्यमण्डलान्तर्वर्तिभगवद्ध्यानस्य हायत्रीजपहेतुत्वप्रतिपादनेन  गायत्र्यास्तत्परत्वसिद्धिः । मन्त्रप्रतिपाद्यदेवताध्यानस्यैव मन्त्रजपे विनियुक्तत्वत् । एवं संवर्तस्मृतावपि -
आदित्यमण्डलान्तस्थं रुक्माभं  पुरुषं परम् ।
ध्यायन् जपेत्तदित्येव निष्कामो मुच्यते द्विजः ।।
इति भगवद्ध्यानस्य गायत्रीजपे विनियोग उकत- ।
	एवमाग्नेयपुराणे नवमे अध्याये - आदित्यमण्डलान्तर्वर्तिनो भगवत एव  गायत्रीप्रतिपाद्यत्वं स्पष्टमवगम्यते - 
सन्ध्यासु संस्थितः सूर्यः सूर्यमध्ये स्थितः शशी ।
चन्द्रमध्ये हुताशस्तु सर्वतेजोमयो हरिः ।
अङ्गुष्ठमात्रः पुरुषः सूर्यमध्ये मयोदितः ।
शङ्करेण तथा दृश्यस्तत्प्रकाशेऽतितेजसा । 
स विष्मुर्भुवनाधारो  यस्येदं सकलं जगत् ।
वरेण्य च तत्सवितुर्भर्गो यो भगवान् गिराम् ।
सृष्ट्यर्थं भगवान्विष्णुः सविता स तु कीर्तितः ।
सर्वलोकप्रसवनात्सावित्री तेन कीर्त्यते ।
तद्देवत्या यतस्तस्मात्सावित्री नाम कीर्त्यते ।। इति ।
	तदयं गायत्र्यर्थः - नः धियः धर्मादिगोचराः यः प्रचोदयात् तस्य सवितुर्देवस्य 
विष्णोस्तत् प्रसिद्धं वरेण्यं वरणीयं भर्गस्तेजोमयं रूपं धीमहीति । सवितृशब्दस्य विष्णुपरत्वं " सविता रविलोचन" इति सहस्ननामसुपाठात् आग्नेयपुरणवचनाच्चावगम्यते । यच्छब्दस्य तच्छब्दसापेक्षत्वात् तस्येत्यध्याहारो युक्तः अत्रत्यतंच्छब्दस्य नपुंसकलिङ्गतया प्रतिनिर्देशानुपपत्तेः ।। अत एवेयं गायत्री उक्तार्थपरतया अगस्त्येना(प्येवम्) पि व्याख्याता ः
यो देवस्सवितास्माकं धियो धर्मादिगोचराः ।
प्रेरयेत्तस्य यद्भर्स्तद्वरेण्यमुपास्महे । इति ।।
	यद्वा सवितुर्गेवस्य तत्प्रसिद्धं वरेण्यं भर्गः धीमहि, यः सविता नः झियः प्रचोदयादित्यनध्याहारेण योजना । उत्तरवाक्यगतयच्छब्दस्य तच्छब्दनिरपेक्षत्वात् ।।
	ननु सवितुर्वरेण्यमित्येवान्वयः , अव्यवधानात् , नतु सवितुर्भर्ग इति । सवितुरिति कर्तपि षष्ठी, सवित्रा वरणीयमित्यर्थः । भर्गशब्दश्चाकारान्तः रुद्रवाची । द्वतीयार्थे प्रथमा विभक्तिव्यत्यः छानदसः । तदिति ना म भर्गविसेषणम् । " तदिति वा एतस्य नाम भवती"ति ऐतरेयश्रुतेः । तथाचदेवस्य सवितुर्वरेण्यं तेजःप्रदत्वेन समाश्रयणीयं तन्नामानं भर्गं धीमहि नः धियो यो भर्गः प्रचोदयादित्यर्थः । उत्तरवाक्यगतयच्छब्दस्य तच्छब्दानपेक्षत्वादिति चेत् , न ; विशेष्यवाचिप्रधानभूतभर्गशब्दा्वयात् विशेषणवाचिना अप्रधानेन वरेण्यश्देनान्वये अस्वारस्यात् विशेषणवाचिपदस्य व्यवधायकत्वाभावाच्च ।।	किञ्च सवितुरिति देवविशेषणम् ; देवविशेषवाचित्वेन व्यावर्तकत्वात्।   नतु देवस्येति सवितृविशेषणम् ; सामान्यवाचितया अव्यावर्तकत्वात् तथाच वितुर्दवस्य वरेम्यमित्यन्वयो वाच्यः,  ततोऽपि देवस्य भर् इत्यन्वय एव युक्तः ; अव्यवधानात्। अत एव यो देवः सवितास्माकमित्गस्त्यवचने देवस्यैव विशेष्यतया निर्देशः कृतः नतु सवितुः । नचैवं "तदक्षरं तत्सवितुर्वरेण्यम्" इति श्रुत्यनुसारात् तथान्वय इति वाच्यम् ; तादृशश्रुतेः प्रकृतशिवपरत्वे वरेण्यशब्दस्य गायत्रीस्थभर्गपरत्वे वा नपुंसकलिङ्त्वानुपपत्तेः । तथाच सकारान्तभर्गशब्देनैव वरेण्यपदान्वयो वाच्य इति घट्टकुट्यां प्रातम् ।।	
	अस्तु वा सवितुर्वेरेण्यमित्यन्वयः, अव्यवधानात् ; अथापि भगवत्परत्वे नानुपपत्तिः । सवितुर्वरेण्यं तत् प्रसिद्धं देवस्य विष्णोर्भर्गः झीमगि । यो देवः धियो नः 
प्रचोदयादित्यन्वयः । सवितरित्यस्य वरेण्यपदेनेव देवस्येत्यस्य भर्गसा अव्यवधानात् । तथाच सकारान्तत्वमवर्जनीयम् । अत एव मैत्रावरुणीयश्रुतौ "य आदित्यस्य मध्ये उदित्वा मयूरवे भगवत एतत्सवितुर्वरेण्यमेतदमृतमेतद्भर्ग" इति गायत्रीस्थभर्गश्शब्दः सकारान्ततया नपंसकलिङ्गतया च व्याख्यातः ।।
	एतेन देवसिय सवितुर्वरेण्यं धीमहि यो भर्गो देवः नः धियः प्रचोदयादिति भर्गशब्दस्याकारान्तत्वेन रुद्रपरत्वे व्याख्यानं निरस्तम् । उक्तप्रमाणेन सकारान्तत्वव्यवस्थापनात् ।। 
	किञ्च वरेण्यशब्दस्य विशेषणवाचितया विशेष्यवाचिपदाकाङ्क्षायां भर्गःपदमेव वाच्यमिति सकारान्तत्वमवर्जनीयमिति कथं रुद्रपरत्वम् । तेजःपदाध्याहारे तु स एव देषः ।।
	वस्तुतस्तु - सवितुर्वरेण्यं सवित्रा वरणीयं संव्यम् , सेव्यत्वं च तदस्तर्वर्तितया । अन्यथा विशिष्योक्त्ययोगात् । ततश्च सवितृमण्डलान्तर्वर्तोत्यर्थः । इदं च भर्गसो विशेषणम् । एतादृशं देवस्य भर्गो धीमहि । यो देवः नः धियः प्रचोदयात् । तथा चायमर्थः - यो देवः नः धियः प्रचोदयात् - धर्मादिगोचरसम्यग्ज्ञानप्रदो भवेत् तस्य देवस्य सूर्यमण्डलान्तर्वर्तितेजोरूपं चिन्तयाम इति ।। 
	एवं भगवत एव गायत्रीप्रतिपाद्यत्वमयभिप्रेत्य यस्मदाचार्यैरनुगृहीतम् - गायत्र्यां चिन्त्यमानायां स मे  गोपकिसोरकः ।
आत्मनां दर्शयामास दर्शयन्निव वेद्यताम् ।। इति ।
एवंस्थिते भगवत्परत्वे तलवकारश्रुत्यादौ भर्गमयभर्गाख्यादिव्यपदेशः 
साकरं विना एकदेशाभिप्रायेणेति द्रष्टव्यमिति सर्वं निरवद्यम् । श्रीविण्णुपुराणादावपि भगवत एव सूर्यमण्डसानतर्वर्तित्वं स्पष्टमवगम्यते ।।
तथा हि श्रीवष्मुपुराणे - 
वैष्णवोंऽशः परः सूर्ये योऽन्तर्ज्योतिरवस्थितः ।
अभिधायकमोङ्कारं तस्य तत्प्रेरकं परम् ।।
सनकस्मृतौ च; -
आदित्यमण्डले ध्यायेत्परमानन्दमव्ययम् ।
विष्णुं चतुर्भुजं रक्तपङ्कजासनमध्यगम् ।।
नारसंहपुराणे -
अर्चन्ति मुनयो नित्यं जलेन रविमण्डले ।
आदित्यमण्डले नित्यं देवदेवमनामयम् ।।
शङ्खचक्रगदापाणिं ध्यात्वा सत्यमुपासते ।
ध्येयः सदासवितृमण्डलमध्यवर्ती नारायणस्सरसिजासनसन्निविष्ट इत्यादि ।। आश्वमेधिके च -
ऊर्ध्वबाहुस्ततो भूत्वा सूक्ष्ममीक्षेत्समाहितः ।
तन्मण्डलस्थं मां ध्यायेत्तेजोमूर्ति चतुर्भुजम् ।।
उदुत्यं तु जपेन्मन्त्रं चित्रं तच्चक्षुरित्यपि ।
सावित्रां च यथासिक्ति जप्त्वा सूक्तं च मामकम् ।। इति ।
अत्र कश्चिदाह - 
	इदं वचनजातं विष्णुभक्तानां विष्णुमन्त्रजपानन्तरं आदित्यमण्डलान्तर्वर्तित्वेन विष्णुध्यानपरम् , नतु विष्णोः वास्तवादित्यमण्डलान्तर्वर्तित्वपरम् । 
ततः षडक्षरादीना षट््कृत्वः परिवर्तयेत् ।
इत्यादिना विष्णुमन्त्रजपविधानदर्शनेन तदनन्तरं तत्प्रतिपाद्यविष्णुध्यानविध्यौ चित्यात् ।   तत्तन्मन्त्रजपानन्तरं तत्तत्प्रतिपाद्यदेवताध्यानविधानस्य बहुशो दर्शनात् । अतएव आग्नेयपुराणे ध्येयस्सदेत्यादिना विष्णुपूजावसाने तत्प्रतिपाद्यदेवताध्यानविधिरिति । अत्र ब्रुमः - भगवतः आदित्यमण्डलान्तर्वर्तित्वस्य पूर्वोक्तबुहुप्रमाणसिद्धत्वेन उदाहृतवचनजातसय वास्तवादित्यमण्डलान्तर्वर्तिभगवद्ध्यानविधानपरत्वमेवास्तु, न त्वसदर्थथ्यानविदानपरत्वम् ; तत्र नियामकाभावात् वास्तवध्यानपरत्वे बाधकाभावाच्च ।।
	यदुक्तं षडक्षरेत्यादिना षडक्षरकृष्णमन्त्रनिष्ठविषयतया तन्मन्त्रजपविधानं दृश्यत इति तत्तत्प्रकरणार्थानभिज्ञविजृम्भितम् । तत्प्रकरणे हि - 
दर्भेषु दर्भपाणीःसन् प्राङ््मुखः सुसमाहितः ।
प्राणायामं ततः कुर्यात् मद्गतेनान्तरात्मना ।
सहस्रकृत्वंः सावित्रीं शतकृत्वस्तु वा जपेत् ।।
समाप्ते तु जपे तस्मिन् सावित्र्या चाभिमन्त्र्य च ।
इत्युपक्रम्य 
ततो द्वादशकृत्वस्तुसूर्यस्यैकाक्षरं जपेत् ।
ततः षडक्षरादीनि षट््कृत्वंः परिवर्तयेत् ।
सदक्षिणं परमृश्य मुद्रया सुमुखं तथा ।
ऊर्ध्वबाहुस्ततो भूत्वा सूक्ष्ममीक्षेत्समाहितः ।
तन्मण्डलस्थं मां ध्यायेत्तेजोमूर्तिं चतुर्भुजम् ।
उदुत्यं तु जपेन्मन्त्रं चित्रं त्चक्षुरित्यपि । 
सावित्रीं च यथाशक्ति जपेत्सुक्तं च मामकम् ।
मामकानिच नामानि पुरुषव्रतमेव च ।
ततस्त्वालोकयेदर्कं हँसश्शुचिषदित्यथ ।
प्रदक्षिणं समाक्रम्य नमस्कृत्य दिवाकरम् ।
ततस्तु तर्पयेरन्मां ब्रह्माणं च सशङ्करम् ।। इति -
' उदुत्यं तु जपेन्मन्त्र'मित्यादिना नित्यसन्ध्योपासनसावित्रीजपतदुपस्थानादिविधानमेव दृश्यते । नतु कृष्णमन्त्रनिष्ठविषयतया तन्मन्त्रजपविधिः । किंतु सौरैकाक्षरादिजपवत्तदङ्गतया षडक्षरजपविधिः । तदनन्तरं 
दर्शेषु दर्भपाणिस्सन् स्वाध्यायं तु समारभेत् ।
इति ब्रह्मयज्ञस्वाध्यायविधानात् । यदप्युक्तं कृष्णयुधिष्ठिरसंवादे - श्रुता मे मानवा धर्माः इति श्रुतेभ्यो मानवधर्मेभ्यो व्यावर्त्य  -
" युष्मदीयान्परान्धरमान्पुण्यान्कथय मेऽच्युत"
इति तान्त्रिकधर्माणां पृष्टत्वात् इतमष्यादित्यमण्डलान्तर्वर्तिदर्शनं तान्त्रिकमवैदिकमेव । " यद्वै किंच मनुरब्रवीत् तद्भेषजं" इति श्रुत्या मानवधर्माणामेव वैदिकत्वादिति । तदप्यसत् -
" श्रुता मे मानवा धर्मा वासिष्ठाः काश्यपास्तथा ।"
इत्यादिना अनुक्रान्तानां मानवधर्मव्यतिरिक्तानां वासिष्ठरकाश्यपयाज्ञवल्क्यपराशरापस्तम्बशाखादिधर्मशास्त्राणामप्यवैदिकत्वप्रसङ्गात् । 
अवैदिकत्वे च परमवैदिकस्य धर्मसूनोः अत्यादरेण तद्विषयकप्रश्नानुपपत्तिः ।
" पवित्राः किल ते धर्माः सर्वपापणाशनाः ।
एतेभ्यस्सर्वधर्मेभ्यः विसिष्टा इति मे मतिः ।"
इति तत्प्रशंसानुपपत्तिश्च । किंच -
" युधिष्ठारस्तु धर्मात्मा हृदि कृत्वा जनार्दनम् ।" 
तद्भक्तस्तन्मयो युक्तस्तद्याजी तत्परोऽभवत् ।
	इति युधिष्ठिरस्य भगवदुपदिष्टधर्मनिष्ठतायाः धर्मात्मताप्रयुक्तत्वाभिधानानुपपत्तिः । धर्मात्मतायाः भगवगुपगिष्टावैदिकधरमनिष्ठतायामहेतुत्वत् तद्विरोधित्वाच्च । " चिन्तयस्व तदा विष्णुं" इत्यादिना वैशम्पायनेन जनमेजयस्यापि तद्धर्मे प्रवर्तनानुपपत्तिः । अपिच - तद्धर्माभिनिविष्टानां धर्मसूनुवैशम्पायनप्रभृतीनां महतामवैदिकत्वापादनेन ब्रह्मविदपचारापत्तिः । अस्तु वा - आदित्यमण्डलान्तर्वर्तिविष्णुध्यानस्य तन्त्रनिष्ठाधिकारिविषयत्वम् । तथापि नानुपपत्तिः । तदर्थध्यानस्यैव तन्मन्त्रजपाङ्गत्वेन सावित्रीजपाङ्गध्यानस्य तदर्थविषयतावश्यंभावेन अर्थतथात्वस्य अवर्जनीयत्वात् । किंच - ब्रह्मण्जपुराणादौ भगवत एवादित्यमण्डलान्तर्वर्तित्वं वास्तवमभिधीयते । तथा हि ब्रह्माण्डे - 
तस्य रूपं तु भगवान्परब्रह्ममयो हरिः ।
तेजसाधिष्ठितस्तस्य भानुर्भुवनभासकः ।
पर्येति मेरुं देदीप्यन् ज्योतिश्चक्रसमन्वितः ।। इति ।
वाराहे -
	क्षीराब्धिर्मण्डलं भानोर्योगिनां हृदयानि च ।
त्रीण धामानि मे सन्ति त्रिधामाहमतः स्मृतः ।।
इति भगवतैवोक्तम् । मोक्षधर्मे -
	विद्यासहायवन्तं मामादित्यस्थं सनातनम् ।।
 इति भगवद्वचनादपि तस्यादित्यमण्डलान्तर्वर्तित्वसिद्धिः । अत्र विद्याशब्दो लक्ष्मीपरः।।
मा विद्या च हरेः प्रोक्ता तस्या ईशो यतो भवान् ।
तस्मान्माधवनामासि धवः स्वामीति शब्दतः ।।
इति कैलासयात्रायां शिवोक्तेः ।।
	ननु रुद्रसूक्ते - यः शुक्र इव सूर्ये यो हिरण्यमिव रोचते । श्रेष्ठो दोवानां वसुरिति आदित्यमण्डलान्तर्वर्तित्वं रुद्रस्यावगम्यते इति चेन्न; शुक्र इव सूर्य इति सूर्यमण्डलान्तर्वर्तिनः शुक्रशब्दाभिहिताद्भागवतो भेदस्यैव रुद्रे प्रतीतेः । शुक्रशब्दवाच्यश्च भगवानेव ।
तन्मण्डलस्थं मांध्यायेत्तेजोमूर्तिं चतुर्भुजम् ।
उदुत्यं तु जपेम्नन्त्रं चित्रं तच्चक्षुरित्यपि ।।
	इति भगवद्वचनात् । तत्र हि तच्चक्षुरिति मन्त्रस्यादित्यण्डलान्तर्वर्तिभगवद्ध्यानोपयुक्तस्य भगवत्परत्वमेव युक्तम् । तथाच तन्मन्त्र (स्थ) शुक्रशब्दवाच्यो भगवानेव ।।
एवं च यः सुक्र इव सूर्य इत्यस्यायमर्थः - सूर्यमण्डलान्तर्वर्तिशुक्रशब्दवाच्यभगवत्सदृशो रुद्रो रोचत इति , नतु शुक्र इव यो रुद्रः सूर्येरोचत इत्यर्थः ; सूर्यपदस्याव्यवहितशुक्रपदान्वय एव स्वारस्यात् । अत एव नारायणपरत्वेन निर्णीताम्भस्यानुवाके तदेव शुक्रममृतमिति शुक्रशब्देन भगवानेव निर्दिष्टः ।।
मोक्षधर्मे - 
वकुण्ठः परमो विष्णुः शुक्रोऽनन्तः सनातनः ।
इति विष्णौ शुक्रशब्दप्रयोगाच्च । एवं स्थिते भगवत एव सूर्यमण्जलानतर्वर्तित्वे 
" असौ योऽवसर्पति नीलग्रीवो विलोहितः "
इति मन्त्रः " नमो रुद्राय पशुपतयो महादेवाय हराय शिवाय ईशानाय उग्राय घृणिने कपद्रिने नमः , नमस्सूर्यायादित्याय नमः , नमश्चान्द्रललाटायकृत्तिवाससे नमः , इत्यादिमन्त्राश्च  नमो रुद्राय पशुपतयो शिवायोग्राय कपर्दिने सूर्यायादित्याय नमो नमश्चान्द्रललाटाय कृत्तिवाससे नम" इत्यादिमन्त्राश्च सूर्यमण्डलस्य रुद्राभेदोपचारेण स्तुतिपराः । एवं " य एष आदित्ये पुरुषः स परमेष्ठी ब्रह्मात्मा" इत्यादौ परमेष्ठ्यादिशब्दा नारायणपरमपुरुषशब्दसमभिव्याहारेण ।भगवत्परा एव " ब्रह्म विश्वः कतमः स्वयंभुः प्रजापतः संवत्सर इति संवत्सरोऽसावादित्ये" इत्यत्रापि प्रडापतिशब्दो भगवत्परः । ब्रह्मशादस्य 
" एकार्णवे तथा तस्तिन् नष्टे स्थावरजङ्गमे । 
तथा संभवति ब्रह्म सहस्राक्षस्सहस्रपात् ।
सहस्रशीर्षा पुरुषः रुक्मवर्णो ह्यतीन्द्रियः ।
ब्रह्मा नारायणाख्यस्तु सुष्वाप सलिले सदा ।
	इति नारायणे प्रयोगात् प्रजापतिशब्दस्यापि " प्रजापतिश्चरति गर्भे अन्तः , अजायमाने बहुधा विजायते " इति तत्र प्रयोगात् । " एकार्णव"  इत्यादिवचनेषु  " ब्रह्मा नारायणाख्य" इति ब्रह्मशब्देन नारायणमभिधाय उत्तरत्र; -
" ब्रह्मा तु सलिले तस्मिन् वायुर्भूत्वा तथाचरत् ।
निशायामिव खद्योतः प्रवृट्काले ततस्तु सः ।।
इति वचनेन प्रसिद्धब्रह्मणश्चतुर्मुखस्य पृथगभिधानेन पूर्वब्रह्मशब्दस्य नारायणपरत्वात् । एवं परमेष्ठिशब्दोऽपि -
" इत्यादिष्टौ भगवता कृष्णौ तौ परमोष्ठिना ।"
इति दशमस्कन्धे भगवति प्रयुक्तः। एवं हरिवंशेऽपि -
" परमेष्ठी हषीकेशश्शयनायोपचक्रमे ।
पीतवासा लोहिताक्षः " 
इति तस्मिन्नेव परयुक्तः । नन्वेमपि केषुटिद्वाक्येषूदाहृतेषु परमेष्ठिप्रजापतिशब्दादिभिः चतुर्मुखस्य आदित्यान्तर्वर्तित्वं प्रतीयते।(केषुचित् भर्गेशानादिशब्दैः रुद्रस्य आदित्यान्तर्वर्तित्वं, ) केषुचित् विष्णुनारायणादिशब्दैः नारायणस्य आदित्यान्तर्वर्तित्वमिति कथं निर्णयः इति चेदुच्यते -पुण्डरीकाक्षत्व, हिरण्मयत्व, शङ्खचकरादिमत्त्वादीना भगवदसाधारणलिङ्गानां प्रतीत्या सिद्धे भगवत एव आदित्यान्तर्वर्तित्वे ईशानप्रजापतिशब्दादयः तदनुरोधेन भगवत्परतया  नेयाः । न त्वीसानप्रजापतिशब्दानुरोधेन विष्णुनारायणीदि (शब्दाः; तत्र तादृशलिङ्गाश्रवणात्  योगार्थेन नारायणादि) शब्दानां रुद्रादिपरत्वे णत्वानुपपत्तेर्वक्ष्यमाणत्वाच्च । तस्मात् सिद्धं भगवत एवादित्यमण्डलान्तर्वर्तित्वमिति ।।  ।।
।। इत्यन्तरादित्यविद्यावेद्यत्वभङ्गः ।।
	---
	
  
