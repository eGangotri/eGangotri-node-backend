1.1.1
S      अथाविद्यां दूषयितुं तद्विषये परोक्त्तमर्थमनुवदति । यदपीति । निर्विशेषस्य कथं भ्रमसंभव इत्यत्राह - दोषेति । ब्रह्मव्यतिरिक्त्तदोषोऽस्ति चेत््, अद्वैतहानिरित्यत्राह - दोषश्चेति । अस्मिन्नर्थे परोक्त्ताः श्रुतिस्मृत्यर्थापत्तीर्दर्शयति अनृतेनेति । सदसद्विलक्षणत्वमुपपादयति - सा त्विति । भ्रान्तिबाधयोरयोगात््- भ्रान्तिविषयत्वबाधविषयत्वयोरयोगात्् । प्रमितिभ्रान्तिबाधान्यथानुपपत्त्या सदसदनिर्वचनीयत्वमित्यर्थः । "सद्भाव एवं भवतो मयोक्त्तः' इतिवत््, न परमतमिति दर्शयितुं - तत्त्वविद इत्युक्त्तम्् ।
     दूषयति - तदयुक्त्तमिति । आश्रयानुपपत्ति-तिरोधानानुपपत्ति-स्वरूपानुपपत्ति-अनिर्वचनीयत्वानुपपत्ति-प्रमाणानुपपत्ति-निवृत्त्यनुपपत्तिभिर्दूययिष्यन्् प्रथममाश्रयानुपपत्तिमाह - सा हीति । किमाश्रित्य । न किञ्चिदपीत्यर्थः । किं जीवमाश्रित्य, उत ब्रह्म इति विकल्पाभिप्रायेणाह - न तावदिति । जीवे सिद्धे अविद्यासिद्धिः, अविद्यासिद्धौ जीवसिद्धिरित्यन्योन्याश्रय इत्यर्थः । जीवाज्ञानवादनिरासः उत्तरत्र विस्तरेण वक्ष्यत इति अत्र संक्षेपः । अथ ब्रह्माश्रयत्वपक्षं दूषयति - नापीति । विरोधित्वं कथमित्यत्राह - सा हीति । ब्रह्मविषयाज्ञानस्य तत्प्रकाशबाध्यत्वात्् विरोधः ।
     अत्र नाथमुनिभिरुक्त्तान्् श्लोकानाह - ज्ञानरूपमिति । स्वप्रकाशत्वं विवक्षितम्् । ज्ञाननिवर्त्यत्वे हेतुमाह - मृषात्मकमिति । न हि स्वरूपज्ञानमज्ञानविरोधि, अपि तु प्रमाणज्ञानमेवेति पक्षमनूद्य दूषयति - ज्ञानमिति । ब्रह्मवत्् तत्प्रकाशत्वात्् स्वरूपानतिरिक्त्तप्रकाशत्वादित्यर्थः । न हि शुक्लभास्वरद्रव्ये गृहीते, आप्तवाक्यादिभिः शुक्लभास्वरद्रव्यमित्येतावति शतशः प्रतिपन्नेऽपि भ्रमनिवृत्तिः । दूषणान्तरञ्चाह - ज्ञानमिति । ततः किमित्यत्राह - ब्रह्मण इति । एषु श्लोकेषु प्रथमश्लोकस्यार्थः पूर्वं ज्ञानबाध्याभिमतेत्यन्तेन भोष्येणोक्त्तः । द्वितीयश्लोकं व्याचष्टे - ज्ञानस्वरूपमिति । ब्रह्मस्वरूपप्रकाशत्वे सति - स्वरूपविषयज्ञानत्वे सतीत्यर्थः । विशेषानवगमात््- विषयवैषम्याभावादित्यर्थः । कथं विशेषानवगमः; प्रमाणजन्यत्वं विशेषोऽस्तीति चेत््- किं तेन ? विषयवैषम्यं हि न विद्यते । किं स्वरूपभूतज्ञानान्निवर्तकज्ञानस्य विषयवैषम्यम्् ? अस्ति वा । न वा । अस्ति चेत्् सविशेषत्वम्् । नो चेत्् स्वरूपमेव निवर्तकं स्यात्् । प्रमाणजन्यज्ञानमनिवर्तकं वा स्यात््, पुरोऽवस्थितभास्वरवस्तुविषयज्ञानवत्् । प्रमाणजन्यज्ञानत्वं न निवर्तकत्वे प्रयोजकम््; इदं शुक्लभास्वरद्रव्यमिति वाक्यजन्यस्य ज्ञानस्य निवर्तकत्वाभावात्् । तस्मात्् भ्रमसहकारादतिरिक्त्ताकारविषयत्वं निवर्तकत्वे प्रयोजकम्् ।।
     ननु विषयवैषम्याभावेऽपि कस्यचित्् ज्ञानस्य भ्रमाविरोधित्वं कस्यचिद््भ्रमविरोधित्वं च दृष्टमभिज्ञाप्रत्यभिज्ञयोः। अयमेको देवदत्त इत्यभिज्ञाया एकविषयत्वेऽपि, पूवर्दृष्टादयमन्य इति पुरुषद्वित्वभ्रमो दृष्टः; प्रत्यभिज्ञायास्तु सोऽयमेको देवदत्त इति देवदत्तैक्यविषयत्वेऽपि द्वित्वविरोधित्वं दृष्टम्् इति विषयवैषम्याभावेऽपि प्रमाणज्ञानस्य भ्रमनिर्वतकत्वं युक्त्तमिति शङ्कायामाह - एतदुक्त्तमिति । सत्यत्वज्ञानत्वादिस्वभावोऽस्तीति चेत्् स च स्वरूपानतिरिक्त्त इति दर्शयितुं स्वभावशब्दः । अनेनाभिज्ञाप्रत्यभिज्ञयोरपि विषयवैषम्यमुक्त्तं भवति । अभिज्ञायामेकस्य धर्मिणि एकदेशकालसंबन्धित्वं प्रतिपन्नम््, न तु कालद्वयदेशद्वयसंबन्धित्वम्् । तत्तु प्रत्यभिज्ञायां प्रतिपन्नम्् । एकदेशकालसंबन्धित्वप्रतीतिर्न द्वित्वविरोधिनी । एकस्य धर्मिणः कालद्वयदेशद्वयसंबन्धित्वं ह्यैक्यम्् 
। तत्तु द्वित्वविरोधीति तत्प्रतिपत्तिर्द्वित्वभ्रमं निवर्तयति । अतस्तत्रापि विषयवैषम्यमस्तीति फलितम्् ।
    अथ तृतीयश्लोकार्थस्य विपर्यये पर्यवसानमाह - किञ्चेति । प्रमाणज्ञानत्वं निवर्तकत्वव्यापकम्् । अतोऽधिष्ठानभूतब्रह्मस्वरूपस्य प्रमाणज्ञानत्वाभावान्न भ्रमनिवतर्कत्वम्् । अधिष्ठानत्वात्् शुक्तयादिवत्् ब्रह्मस्वरूपं न भ्रमविरोधीति प्रमाणान्तरज्ञानमपेक्षत इति शङ्कयामाह - शुक्तयादयस्त्विति । अधिष्ठानत्वस्य ज्ञानान्तरविषयत्वं व्यापकम्् । अतो 
व्यापकनिवृत्त्या अधिष्ठानत्वनिवृत्तिरिति, अधिष्ठानत्वादेव ब्रह्मस्वरूपस्फुरणेऽपि प्रमाणान्तरमपेक्षेत । नैवम्् । जडत्वादेव हि शुक्तयादेः स्वरूपस्फुरणेऽपि प्रमाणान्तरापेक्षा, नाधिष्ठानत्वात्् । अतोऽधिष्ठानत्वं सोपाधिकम्् । अत्र त्वजडत्वात्् स्वरूपस्फुरणे प्रमाणान्तरापेक्षा नास्तीति चेत्् तर्हि जडत्वादेव भ्रमनिवृत्तौ शुक्तयादेर्ज्ञानान्तरापेक्षा, नाधिष्ठानत्वात्् । अतस्तत्् सोपाधिकम्् । तस्मादजडे तु प्रमाणान्तरापेक्षा भ्रमनिवृत्तौ च न स्यादित्यभिप्रायः । शुक्त्यादयस्त्वित्यत्र तुशब्दो ब्रह्मणः शुक्तयादिव्यावृत्तिपरः ।
     द्वयी ह्यद्वैतिनां गतिः- ब्रह्मविषयप्रमाणज्ञानं भ्रमनिवर्तकम््, प्रपञ्चमिथ्यात्वविषयज्ञानं भ्रमनिवर्तकमिति च । तत्र प्रथमपक्षो दूषितः । अथ द्वितीयपक्षं दूषयितुं शङ्कते अथोच्येतेति । दूषयति - नेत्यादिना । इदमिति । ननु कथं प्रपञ्चसत्यत्वमज्ञानमित्युच्यते ? अज्ञानं हि ज्ञानप्रतिबन्धकम्् । न हि प्रपञ्चसत्यत्वं कस्यचित्् ज्ञानं प्रतिबध्नाति । सत्यम््; आच्छादकाज्ञानमेवम्भूतम्् । प्रपञ्चसत्यत्वं तत्प्रतिभासश्च विक्षेपरूपाज्ञानमिति पराभ्युपगमादेवमुक्त्तम्् । प्रथमं शिरो दूषयति - अतदिति । कथमतद्विषयत्वात्् ब्रह्मस्वरूपाज्ञानाविरोधित्वमित्यत्राह - ज्ञानाज्ञानयोरिति । विरोधे हि निवृत्तिरित्यर्थः । द्वितीयं शिरो दूषयति - प्रपञ्चेति । प्रपञ्चमिथ्यात्वज्ञानेन ब्रह्मस्वरूपाज्ञाननिवृत्तेः फलितत्वमाशङ्कते ब्रह्मस्वरूपेति । सद्वितीयत्वम््- सद्वितीयत्वज्ञानमित्यर्थः । न हि सत्तया सद्वितीयत्वं ब्रह्मस्वरूपाज्ञानं भवति, अपारमार्थ्यात्् । सद्वितीयत्वविशिष्टब्रह्मगोचराज्ञाने निवृत्ते विशेष्यांशगोचरमपि ज्ञानं निवृत्तमिति स्वरूपसिद्धिः कथमित्यत्राह - स्वरूपं त्विति । दूषयति - नेति । अद्वितीयत्वं किं स्वरूपम््, उत धर्मः इति विकल्पाभिप्रायेण प्रथमं स्वरूपपक्षं दूषयति - नेति । धर्मपक्षे अपसिद्धान्तमाह - अद्वितीयत्वमिति । आश्रयानुपपत्तिं निगमयति -अत इति । विरोधादेवपूर्वोक्त्तादेवेत्यर्थः । एवमाश्रयानुपपत्तिरुक्त्ता ।।
     अथ तिरोधानानुपपत्तिमाह किञ्चेति । ननु भवत्पक्षेऽपि क्षेत्रज्ञानां नित्यं स्फुरणमस्ति । तथापि तेषां स्वरूपतिरोधानेन विना न देहात्मभ्रम इति तुल्या अनुपपत्तिः । सत्यम्् । स्वरूपस्फुरणमस्त्येव । न तस्य तिरोधानमभ्युपगम्यते । न च स्वरूपस्फूरणं भ्रमविरोधि; किं तु नित्यत्वाणुत्वनिरवयवत्वादीन्येव भ्रमविरोधीनि । तान्यागमगम्यानि तेषां तिरोधिः तद्विषयज्ञानप्रसराभावरूपः सङ्कोचः । अतः स्वारूपातिरिक्त्ताकारान्तरतिरोधानाभ्युपगमात्् नाऽऽत्मनो नाशप्रसङ्गः । ज्ञानस्यात्मासाधारणाकारस्य स्फुरणाद्भ्रमानुपपत्तिरिति चेन्न; तस्यासाधारणत्वास्फुरणात्् । असाधारणतया स्फुरतो हि धर्मस्य भ्रमविरोधित्वं दृष्टम्् । यथा शुक्त्तित्वादेः । शुक्त्तित्वं हि शुक्त्य साधारणतया पूर्व ज्ञातं पश्चात्् भ्रमं निवर्तयति । न तावत्् ज्ञानं देहातिरिक्त्तात्मासाधारणधर्मत्वेन क्वचिद््दृष्टचरम्् । अतो भ्रमः संभवति । आत्मासाधारणधर्मत्वादर्शनादध्यासः, अध्यासादसाधारणधर्मत्वाग्रहणमित्यन्योन्याश्रयोऽनादितया 
परिहृतः । धर्मभूतज्ञानस्य नित्यत्वं तिरोधानं च भवद्भिरभ्युपगम्यते, तदा ज्ञाननाशप्रसङ्ग इति चेन्न । ज्ञानं हि द्रव्यम्् । तस्य स्वरूपातिरेकेण सङ्कोचविकासात्मकमवस्थाद्वयमभ्युपेतम्् । अतस्तत्तिरोधानं कमर्णा तत्सङ्कोचः । तन्निवृत्तिस्तु प्रसरः । स एव प्रकाशः । स चानित्यः । तस्यानित्यत्वेऽपि नित्यस्य ज्ञानद्रव्यस्य स्वप्रकाशत्ववादः स्वप्रकाशनरूपप्रसरणार्हत्वनिबन्धनः । अतोऽवस्थाद्वयस्याऽऽगमापायित्वात्् द्रव्यं नित्यमेव । अस्मदवस्थास्थानीयो हि भवतः प्रकाशः । स एव स्वरूपम्् । तस्मात्् तिरोधानं तन्निवृत्तिरेव इतीममर्थमभिप्रेत्य प्रकाशैकस्वरूप ब्रह्मेत्युक्त्तम्् । अतः स्वरूपातिरेकिप्रकाशतिरोधानाख्यावस्थाद्वयानभ्युपगमात्् स्वरूपनाश एव तिरोधानं स्यादित्यर्थः ।।
     अथ स्वरूपानुपपत्तिमाह अपिचेपि । ज्ञातृत्वादीनामपरमार्थतया हि दोषान्तरापेक्षा । तद्वदिहापीति दृष्टान्ततया वक्ष्यमाणनवस्थोपयोगित्वेन निर्विषयेत्यादिपरिपाटीप्रकटनं कृतम्् । यद्वा विषयाश्रयभेदानामसत्त्वप्रतिभासयोरुक्त्तिर्दोषकल्पनाकारणत्वेन कृता । अनभ्युपगमादिति । परमाथर्त्वे ह्यद्वैतहानिप्रसङ्ग इति भावः । अपरमार्थपक्षं दूषयितुं  
कोटित्रयमेव संभावितमित्याह - तथासतीति । अपरमाथर्त्वात्् मूलदोषान्तरापेक्षयाऽनवस्थेति दूषणं कोटित्रयस्यापि  साधारणम्् । दृशित्वपक्षे अधिकं दूषणमस्तीति दर्शयति । न तावदिति । किमनवच्छिन्ना दृशिः, उतावच्छिन्ना ? दृशेरनवच्छिन्नत्वे किं स्वरूपातिरिक्त्ता, उत स्वरूपमेवेति विकल्पमभिप्रेत्य, अनवच्छिन्नपक्षे स्वरूपातिरिक्त्तपक्षं दूषयति - दृशिस्वरूपभेदानभ्युपगमादिति । अनवच्छिन्नदृशिद्वयानभ्युपगमादित्यर्थः । अनवच्छिन्नपक्षे स्वरूपदृशिपक्षं दूषयति - भ्रमेति । अवच्छिन्नदृशिदूषणत्वेन वक्ष्यमाणानवस्था अनवच्छिन्नपक्षेऽपि समाना; अत्राधिकदूषणद्वयसद्भावात्् सा नोक्त्ता । अवच्छिन्नदृशित्वेन द्रष्टृत्वेन दृश्यत्वेन चाभ्युपगमं दूषयति - द्रष्टृदृश्ययोरिति । काल्पनिकत्वेन - अपरमार्थत्वेनेत्यर्थः । दोषान्तरापेक्षाहेतुरिदं काल्पनिकत्वम्् । अवच्छिन्नदृशिपक्षेऽपि स्वरूपतद्वयतिरिक्त्तविकल्पे स्वरूपपक्षेपि तुल्यमनभ्युपगमदूषणम््; ब्रह्मस्वरूपस्यावच्छिन्नत्वापारमार्थ्यानभ्युपगमात्् । अतोऽवच्छिन्नपक्षे न विकल्पितम््; स्वरूपातिरिक्त्तपक्षेऽनवस्थोक्त्ता । अथैतदिति । अपरमार्थत्वेऽनवस्था, परमार्थत्वे अद्वैतहानिरित्येतद्दोषपरिजिहीर्षयेत्यर्थः । अनुभूतेरेव दोषत्वान्नाद्वैतहानिः, तस्याः पारमार्थ्यात्् नानवस्थेति च भावः । एतद्दूषयति - ब्रह्मैवेति । अपारमार्थ्याद्दोषान्तरसापेक्षत्वसाम्यमभिप्रेत्य प्रपञ्चतुल्यशब्द उक्त्तः । अतः - प्रतिशिरोऽभिहितैर्दूषणैरित्यर्थः । अनिर्मोक्षप्रसङ्गपरिहाराय ब्रह्मव्यतिरिक्त्तत्वम््, अनवस्थापरिहाराय पामार्थिकत्वम्् ।
     परैरनवस्था त्रिधा परिहृता । जीवज्ञानवादिना बीजाङ्कुरन्यायात्् प्रवाहानादित्वेन परिहृता; अविद्यया जीवः जीवादविद्येति हि तन्मतम्् । ब्रह्मज्ञानवादिना स्वरूपानादित्वेन परिहृता । उभाभ्यां च दुर्घटत्वेन परिहृता - दुर्घटत्वमविद्या भूषणम््, न तु दूषणमिति । परमार्थस्य ह्युपपत्त्यपेक्षा । प्रासादनिगरणादिष्वल्पास्येन विपुलप्रासादनिगरणमनुपपन्नमिति युक्त्तिर्न प्रवर्तते । अत उपपत्तिनिरपेक्षत्वमपारमार्थ्यसाधकम्् । दोषस्य स्वपरनिर्वाहकत्वेन दोषान्तरनैरपेक्ष्याच्च नानवस्थेति ।
     अत्रोच्यते- प्रवाहानादित्वं ब्रह्माज्ञानवादिनैव दत्तोत्तरम््, जीवनित्यत्वश्रुतिभिरकृताभ्यागमकृतविप्रणाशादिरूपश्रुत्यर्थापत्त्या च आमोक्षाज्जीवस्य स्थायित्वमिष्टं 
हीयेतेति । अपारमार्थ्ये स्वरूपानादित्वमपि नानवस्थापरिहारः; तथासति माध्यमिकपक्षविजयप्रसङ्गात्् । तत्र, "अधिष्ठानस्य भ्रान्तिसिद्धत्वे तस्याः भ्रान्तेरधिष्ठानान्तरापेक्षा स्यात््, तस्यापि भ्रान्तिसिद्धत्वे अनवस्था स्यात््' इत्यनवस्थया ह्यधिष्ठानपारमाथ्यर्ं साधितम्् । माध्यमिकेनापरमार्थाधिष्ठानस्य स्वरूपानादित्वे स्वीकृते अनवस्था परिहृतेत्यधिष्ठानापारमार्थ्यमेव स्यात्् । किञ्च स्वरूपानादित्वेऽपि मूलदोषापेक्षाऽस्त्येव, जीवस्यानादित्वेऽप्यविद्यापरिकल्पितत्वस्य भवद्भिरङ्गीकृतत्वात्् ।
     दुर्घटत्वं चानुपपन्नम्् । दुर्घटत्वं नाम उपपत्तिनिरपेक्षत्वम्् । तत्् अपारमार्थ्यसाधकं चेत्् अपरमार्थस्य प्रपञ्चस्य दुर्घटत्वेनोपपत्तिनिरपेक्षत्वान्मूलदोषापेक्षा च न स्यात्् । निवर्तकज्ञाने सत्यपि साऽवतिष्ठेत । विरोधान्न तिष्ठतीति चेत््; तर्ह्युपपत्त्यनुवर्तिन्वविद्या स्यादिति । परमार्थत्वप्रयुक्त्तोपपत्तिरपरमार्थत्वप्रयुक्त्तोपपत्तिरिति द्विविधा उपपत्तिः; तत्र दुघर्टत्वं नाम परमार्थत्वप्रयुक्त्तोपपत्तिनिरपेक्षत्वम््; अपरमार्थत्वप्रयुक्त्तोपपत्तिर्हि दोषानेक्षा; अतः प्रपञ्चस्य मूलदोषपरिकल्पनं युक्त्तमिति चेत्् तर्ह्यपरमार्थत्वप्रयुक्त्तोपपत्तिरूपदोषापेक्षा अपरमार्थभूतदोषस्यापि स्यात्् । ततोऽनवस्था तदवस्थैव । दुर्घटत्वमनवस्थापरिहारश्चेत्् अधिष्ठानापारमार्थ्येप्यनवस्था परिहृता स्यात्् । तत्रापारमार्थ्यप्रयुक्त्तोपपत्तिरवर्जनीयेति अधिष्ठानापेक्षा स्यादेवेत्यनवस्थितिरिति वक्त्तव्यम्् । तदत्र दोषेऽपि तुल्यमित्यनवस्था दुष्परिहरा । प्रवाहानादित्वपक्षेऽप्यधिष्ठानापारमाथ्यर्ेऽप्यनवस्था सुपरिहारा; पितृपुत्रादिपरम्परावदधिष्ठानपरम्परानादित्वाभ्युपगमात्् ।
     जीवाज्ञानवादिनं प्रति ब्रह्माज्ञानवादिना यत्् दुर्घटत्वे दूषणमुक्त्तम््, तद्् ब्रह्मज्ञानवादेपि तुल्यम्् । यथा- अविद्याया दुर्घटत्वं चेत््- मुक्त्तान्् परं ब्रह्म चाश्रयेदविद्या । शुद्धस्वरूपं ब्रह्म अशुद्धस्वरूपा अविद्या विरोधान्नाश्रयतीति चेत््- तर्ह्युपपत्तिमती अविद्या । तस्मादुक्त्तान्योन्याश्रयणादिदूषणानि आपतेयुरिति ह्युक्त्तम्् । तत्् तवापि तुल्यम्् । मोक्षेऽपि ब्रह्माश्रयेदविद्या । न हि बाधकज्ञाने सति अपरमार्थभूता अविद्या तिष्ठतीति चेत््- बाधकसंनिधौ न बाध्यसिद्धिरित्येवंरूपोपपत्तिमत्येवाविद्येति अस्मदुक्त्तानि अनवस्थादिदूषणान्यापतेयुरिति हि वक्त्तुं शक्यते ।
     दोषस्य स्वपरनिर्वाहकत्वे अधिष्ठानमपि तथा स्यात्् । परं प्रत्यधिष्ठानत्वे सिद्धे हि स्वनिर्वाहकत्वमिति चेत््- परं प्रति दोषत्वे सिद्धे हि स्वनिर्वाहकत्वम््, तदेव नास्तीति तुल्यं स्यात्् । अधिष्ठानोरोप्ययोर्भेदो दृष्टः । तत्राधिष्ठनस्य स्वपरनिर्वाहकत्वे अधिष्ठानाध्यस्तयोरैक्यप्रसङ्ग इति चेत््दोषतत्कायर्योरपि तिमिरचन्द्रद्वित्वयोर्भेदो दृष्टः । दोषस्य स्वपरनिवर्ाहकत्वे दोषाध्यस्तयोरैक्यप्रसङ्ग इति तुल्यमिति । एतदभिप्रायेण यावद्ब्रह्मव्यतिरिक्त्तपारमार्थिकदोषानभ्युपगमः, न तावद्भ्रान्तिरुपपादिता भवतीत्युक्त्तम्् । यथोक्त्तमाचार्यपादैः-
	"स्वरूपानादित्वस्वपरघटेन दुर्घटनता प्रवाहानादित्वं पुनरिति चसस्रो हि गतयः ।
	असत्याविद्याया गदितुमनवस्थापरिहृतौ मतास्त्वेतास्तुल्याः स्फुटमसदधिष्ठानसरणौ ।।' इति ।।
     अथानिर्वचनीयत्वानुपपत्तिमाह अनिर्वचनीयत्वञ्चेति । अनिर्वचनीयता - विद्वत्सन्निधौ दुरुपपादत्वम्् । कथं प्रमाणशून्यत्वमित्यत्राह - एतदुक्त्तमिति । सर्वं सर्वप्रतीतेर्विषयः स्यादिति । 
सदसद्विलक्षणमिति या प्रतीतिः; तत्रापि सदसदेव विषयः स्यादित्यर्थः । प्रतीत्यनुगुणं हि नीलपीतादि व्यवस्थाप्यते । तस्मात्् सदसदाकारायाः प्रतीतेः सदसदाकार एव विषयः, न सदसद्विलक्षणः । यथा ख्यातिविवेके, "न ह्यन्यत्् अवभास्यम््, अन्यो विषयः; अवभासनव्यवस्थाप्यत्वाद्विषयस्य' इति । एकस्य विषयस्य सदसदाकारत्वमनुपपन्नम््, व्याप्तिविरोधादिति चेत््- सदसद्विलक्षणत्वं च व्याप्तिविरोधादनुपपन्नम्् । सतोऽसद्विलक्षणत्वमसतस्सद्विलक्षणत्वञ्च हि दृष्टम््, न त्वेकस्योभयवेलक्षण्यं दृष्टमिति व्याप्तिविरोधः । अयं विशेषः- सदसद्विलक्षणत्वं क्वचिदपि न दृष्टम््; सदसदात्मकत्वं दृष्टमिति । यथा संवित्सिद्धौ -
     "नासूत प्रतीतेर्बाधाञ्च न सदित्यपि यन्न तत्् । प्रतीतेरेव सत्् किं न बाधान्नासत्् कुतो जगत्् ।।' इति । अर्थस्थितौ सत्त्वमसत्त्वं वा स्यात््; न तद्विलक्षणत्वम्् । सतो घटादेः सदसद्विलक्षणत्वं दृष्टमिति चेत् न- तथासति ब्रह्मणोऽपि सदसद्विलक्षणत्वप्रसङ्गात्् । अन्यतरत्वसहं सदसद्विलक्षणत्वमिष्टमेवेति चेत््- तुल्यम्् । ईदृशं सदसद्वैलक्षण्यं वदता, शब्दान्तरेण सत्त्वमेवाङ्गीकृतं भवति । अतस्त्वदभिमतं सदसद्विलक्षणत्वं विरोधादपास्तम्् । अस्तीति प्रतिपन्नत्वं सत्त्वम््, नास्तीति धीविषयत्वं बाधितत्वमित्येकस्यैव सत्त्वासत्त्वविरोधः सदसद्विलक्षणत्वकल्पश्चेत््- सर्वत्र पूर्वपक्षसिद्धान्तप्रतीत्योः परस्परविरुद्धाकारविषयत्वादुभयाकारविलक्षण एवार्थः साध्यत इति सिद्धान्तसमर्थनवैयर्थ्यं स्यात्् । ततश्च भेदः सुनिरूप इति पूर्वपक्षीकृत्य दुर्निरूप इति त्वया सिद्धान्तिते प्रतीतिद्वयविरोधात्् सुनिरूपदुर्निरूपविलक्षणः स्यात्् । एवं सवित्सत्यत्वमिथ्यात्वजडत्वाजडत्वनित्यत्वानित्यत्वादिवादेषु पूर्वपक्षसिद्धान्ताकारविलक्षणत्वं संविदः स्यात्् । तच्चानभिमतम्् । अतः परस्परविरुद्धाकारप्रतीत्योः प्रतिपन्नाकारवैलक्षण्यकल्पकत्वं व्याप्तिविरुद्धमिति न सदसद्वेलक्षण्यसिद्धिः ।
     तर्हि ख्यातिबाधान्यथानुपपत्तेः कः परिहार उक्त्त इति चेत््- अन्यथैवोपपत्तिरुक्त्ता भवति; सत्त्वे सति अन्यथाख्यानादिभिस्तत्तद्वाद्यभिमतैरेव ख्यातिबाधोपपत्तेः । सतः कथं बाधः । अन्यत्र ख्यातत्वात्् । नन्वन्यत्र सच्चेत््, न बाधः; न सच्चेत््, असत्ख्यातिप्रसङ्ग इति चेन्न- अन्यत्र सत्त्वात्् । अन्यत्र सतोऽन्यत्र ख्यातत्वं ह्यन्यथाख्यातत्वम्् । अन्यत्र सतोऽन्यत्र ख्यातिर्दोषवशात्् । दोषस्यान्यत्र ख्यातिहेतुत्वं न दृष्टमिति चेत््- दोषस्यानिर्वचनीया(यतया)वभासहेतुत्वं च न क्वचिद्विमतिपदादन्यत्र दृष्टमिति तुल्यम्् । मिथो विरुद्धप्रतिपन्नाकारद्वयवैलक्षण्यमेकस्याविरुद्धमित्येतत्् तवाधिकम्् । अख्यातिपक्षे सत्त्वे सति भेदाग्रहणे ख्यातिवाधोपपत्तिः । सत एवागृहीतभेदतया ख्यातिः । भेदगअहश्च बाधः । बाध्यत्वं च प्रवृत्तेः । यथार्थख्यातिपक्षे तु शक्त्तिजनस्वप्नार्थादौ सत्त्वात्् प्राचुर्याभावात्् स्थिरत्वदेकानुभाव्यत्वाग्रहाच्च ख्यातिबाधोपपत्तिः । पुरोवर्तिनि सत एव रजतस्य ख्यातिः । शुक्त्तिप्राचुर्यग्रहो बाधः । तेन प्रवृत्तिर्बाध्या । तद्बाधश्च प्रवृत्त्यनुपपत्तिः । अलातचक्रादौ तु अख्यातिपक्ष इव तदुपपत्तिः । अतोऽन्यथैवोपपत्तिः सिद्धेत्यनिर्वचनीयत्वकल्पनमयुक्त्तम्् ।
   एवमाश्रयतिरोधानस्वरूपानिर्वचनीयत्वानुपपत्तय उक्त्ताः । अथ "न हि दृष्टेऽनुपपन्नं नाम' इति न्यायात्् प्रमाणसिद्धार्थस्य तर्केण बाधो न युक्त्त इत्यभिप्रायवता परेण प्रमाणप्रतिज्ञा शङ्कयते । अथ स्यादिति । पूर्वदूषिताकारान्् साधयितुमाह - वस्तुस्वरूपेति । अनेनतिरोधानमुक्त्तम्् । 
आन्तरबाह्येति स्वरूपमुक्त्तम्् । अध्यासोपादानत्वेन हि मिथ्यात्वं फलितम्् । सदसदिति अनिर्वचनीयत्वमुक्त्तम्् । शास्त्रेष्वेतत्प्रतिपादकशब्दप्रत्यभिज्ञानार्थम्् अविद्याज्ञानादिपदवाच्यमित्युक्त्तम्् । सिद्धान्तिना दूषयिष्यमाणमाकारान्तमपि साध्यत्वेनाह - वस्तुयाथात्म्यज्ञानेति । तदुपहितेति आश्रयश्च । आन्तराध्यासः कः, बाह्यः कः, कथं चाविद्योपादानत्वे ब्रह्मण उपादानत्वमित्यत्राह - तदुपहितेति । निष्कृष्टब्रह्मण उपादानत्वानुपपत्तिं सूचयति - अविकारे स्वप्रकाशचिन्मात्रवपुषि प्रत्यगात्मनीति । अविकारत्वात्् स्वप्रकाशत्वात्् प्रत्यक्तवाच्च विकारास्पदजडपराग्रूपपरिणामो नोपपद्यत इत्यर्थः । स्वप्रकाशस्य कथमध्याससंभव इत्यत्राह - तिरोहितस्वरूप इति । तिरोधायकं किमित्यत्राह - तेनैवेति । तेनैव- अध्यासहेतुनैवेत्यर्थः । अहङ्कारोऽज्ञानं चान्तराध्यासः, ज्ञेयं बाह्याध्यासः । अध्यासरूपे- अध्यस्तरूपे, कर्मणि- घञ््, तस्यैव-दोषस्यैव अवस्थाविशेषेण कादाचित्कावस्थाविशेषेण रज्जुसर्पाद्यध्यासः (इत्यन्वयः?) । एवं निष्कृष्टब्रह्मण उपादानत्वानुपपत्तिरुक्त्ता । दोषस्योपादानत्वे उपपत्तिमाह - कृत्स्नस्येति । सुवर्णजातीयस्य भूषणस्य स्वर्णमेव ह्युपादानं दृष्टम््, तद्विति भावः । हेतुबलात््- कार्यकारणयोत्सजातीयत्वददशर्नलक्षणात्् । अथ प्रत्यक्षमाह - कारणेति । अहमज्ञ इत्यस्य विवरणम्् मामन्यं च न जानामीति । अहमज्ञ इत्यज्ञानस्वरूपकीतर्नम्् । तस्य मामन्यं च न जानामीत्याच्छादनरूपकार्यकथनम्् । कारणशब्देन कार्यरूपाज्ञानव्यावृत्तिः । तस्मात्् सौषुप्तिकमज्ञानं विवक्षितम्् । जागरिताद्यवस्थायां घटाद्यवच्छिन्नमज्ञानं प्रतीयते सविकल्पकप्रत्यक्षेण; सुषुप्तौ तु अनवच्छिन्नकारणाज्ञानप्रतीतिरिति तत्त्वशुद्धिकारादिमिरुक्त्तम्् । जागरितावस्थायामेवाज्ञानानुभवोऽयमिति संप्रदायः; अन्यं च न जानामीत्युक्त्तेः । न हि स्वापेऽन्यपरामर्शः । न जानामीत्याच्छादकतया प्रतीयमानस्याज्ञानस्य कारणत्वात्् कारणाज्ञानविषयमित्युक्त्तम्् । अपरोक्षावभास इति परोक्षरूपानुमानादिप्रमाणव्यावृत्त्यर्थमुक्त्तम्् । ज्ञानप्रागभावविषयत्वमाशङ्कय परिहरति - अयंत्विति । भवत्वयमपि षष्ठप्रमाणविषय इत्याशङ्कयाह - अयं त्विति । परोक्षप्रमाणानि प्रत्यक्षव्यतिरिक्त्तानि । तस्मात्् परोक्षप्रमाणविषयः प्रागभावो नापरोक्षप्रमाणविषयभूतमज्ञानं भवितुमर्हतीत्यर्थः । भावग्राहिप्रमाणेनाभावस्य वेद्यत्वेऽपि दूषणमाह - अभावस्येति । हेतुमाह - अनुभवेति । अभावस्यानुभववेलायां ज्ञानं विद्यते, न वा ? विद्यते चेत््, ग्राह्याभावान्नाभावप्रतीतिः । न चेत््, ग्राहकाभावान्न तदभावप्रतीतिरित्यर्थः । भावाभावयोरेकविषयत्वे हि विरोधः । अत्र विरोधो नास्ति । अभावविषयकज्ञानस्य विद्यमानस्य ग्राहकत्वात्् इतरविषयज्ञानस्याभावप्रतियोगित्वेनाविद्यमानत्वादिति शङ्कां परिहरन्् अनुभववेलायां ज्ञानस्य विद्यमानत्वम््, अविद्यमानत्वे ज्ञानाभावप्रतीत्यनुपपत्तिम््, भावरूपत्वे विरोधाभावं च विवृणोति - एतदुक्त्तं भवतीति । ज्ञानप्रागभावस्य ग्राह्यत्वे अनिच्छयापि भावाभावयोरेकविषयत्वमापतितमित्यभिप्रायेणाह - अहमिति । ज्ञानस्य चेति । ज्ञानशब्द आत्मविषयघटादिविषयज्ञानसाधारणः । इह भूतले घटो नास्तीत्यादिषु अभावग्रहणे प्रतियोगिधर्मिणोर्ज्ञानापेक्षा दृष्टा । तस्मादत्राप्यभावधर्मितया आत्मनो ज्ञानमस्तीति वक्त्तव्यम्् । अभावव्यतिरिक्त्तो ह्यात्मा । अतः तद्विषयज्ञाने सत्यपि अभावव्यतिरिक्त्तविषयज्ञानमभावप्रतियोगीति वचनं व्याहतं स्यात्् । अभावधर्मिप्रतियोगिरूपत्रितयव्यतिरिक्त्तविषयज्ञानमभावप्रतियोगीति चेत््- तदानीमभावप्रतियोगितया ज्ञानस्यापि प्रतीतिरस्तीति वक्त्तव्यम्् । प्रतीयमानं ज्ञानं स्वविषयावच्छिन्नं 
प्रतीयत इति विषयाणामपि प्रतीतिरस्ति । एवमभावप्रतियोगिज्ञानावच्छेदकतया विषयेषु ज्ञायमानेषु तद्विषयज्ञानाभावोऽनुपपन्न इति भावः । अभावस्य प्रमाणान्तरविषयत्वेऽप्युक्त्तदूषणमतिदिशति - ज्ञानाभवस्येति । प्रमाणान्तराणां विद्यमानविषयत्वनियमाभावेऽपि विद्यमानतया दर्शयितुमशक्यमिति (?) भावः । अहमज्ञ इति वर्तमानतया ह्यज्ञानं प्रतीयते ! अस्मिन्् पक्षे अधिकं दूषणान्तरं पूर्वमुक्त्तम्् अपरोक्षस्य परोक्षरूपप्रमाणविषयत्वानुपपत्तिरूपमर्थसिद्धम्् । भावरूपत्वे उक्त्तदूषणं नास्तीत्याह - अस्येति । धर्मिप्रतियोगिविषयज्ञानं धर्मिप्रतियोगिज्ञानम्् । न तेन भावरूपाज्ञानस्य विरोधः, घटाच्छादकमज्ञानं घटज्ञानेन हि विरुध्यते, न तु घटज्ञानविषयज्ञानेन, धर्मिज्ञानेन चेत्यर्थः ।
    वस्तुयाथात्म्यज्ञाननिवर्त्यमज्ञानं वस्तुयाथात्म्यावभासरूपेण साक्षिचैतन्येन विरुध्यत इति चोदयति - ननु चेति । परिहरति - मैवमिति । याथात्म्यशब्देन निष्कृष्टमद्वितीयत्वलक्षणं स्वरूपं विवक्षितम्् । प्रपञ्चमिथ्यात्वसिद्धवत्कारेण हेतुमाह - अन्यथेति । अन्यथा स्वसाक्षिस्वरूपप्रकाशमात्रस्यैव वस्तुयाथात्म्यविषयत्वे इत्यर्थः । (अज्ञानविषयत्वाभावे इति वा) अज्ञानविषयत्वमस्तु; ततः किमित्यत्राह - नहीति । न हि रजतविषयज्ञानेन रजतं निवर्त्यमित्यर्थः । दृश्यविशेषणस्य रूपादेरपि दृश्यत्वं दृष्टम्् । दृश्याज्ञानावच्छेदकस्यास्मदर्थस्य दृश्यत्वानभ्युपगमात्् अस्मदर्थावच्छिन्नमज्ञानं न विषयीक्रियत इत्यभिप्रायेण पुनश्चोदयति - ननु चेदमिति । विषयविशेषः- अवच्छेदकविशेषः । स इति स एव परामृश्यते । परिहरति - नैष दोष इति । अस्मदर्थोऽपि सर्वशब्दवाच्यान्तर्भूतः । ज्ञाततया अज्ञाततया वा ज्ञानान्तरसापेक्षं तन्निरपेक्षं वा । साक्षिचैतन्यस्य विषयभूतम््- साक्षिचैतन्येन प्रतिभातीत्यर्थः । अस्मदर्थस्य साक्षिचैतन्यविषयत्वमौपचारिकम््; स्वयम्प्रकाशस्य स्वस्य विषयत्वायोगात्् । जडस्य स्वयम्प्रकाशत्वायोगात्् प्रमाणाधीनसिद्धि सत्् (तत््?) दृश्यविशेषणं भवति । अस्मदर्थस्तु स्वयम्प्रकाशतया स्वयमेव सिध्यन्् अज्ञानावच्छेदक इत्यर्थः । दृश्यावच्छेदकत्वाद््दृश्यमिति चोद्यम््; तत्् जडत्वप्रयुक्त्तमिति सोपाधिकमिति परिहारः । तस्मात्् अभावरूपत्वपक्षे उक्त्तविरोधात््, भावरूपत्वपक्षे तदभावाच्चेत्यर्थः । न्यायोपबृंहितेनेति । पक्षद्वयेऽपि विरोधतदभावरूपन्यायानुगृहीतेनेत्यर्थः । एवं प्रत्यक्षेण न्यायानुगृहीतेनाज्ञानस्य भावरूपत्वम््, न जनामीत्यनेनात्माश्रयत्वं च सिद्धम्् । शास्त्रेष्वज्ञानशब्दवाच्यतया पराभिमतकर्मव्यावृत्तिः प्रत्यक्षतया सिद्धा । अस्य च शास्त्रेष्वज्ञानादिशब्दवाच्यत्वं ज्ञानविरोधित्वात््, अहमज्ञ इति प्रतिपन्नतया च सिद्धम्् । 
     अथ स्वविषयावरणत्वस्वनिवर्त्यत्वाभ्यां सह उपपादिताकारविशिष्टं चाज्ञानमनुमानेनापि साध्यते विवादाध्यासितमित्यादिना । ज्ञानमित्युक्त्ते ब्रह्मस्वरूपस्य वस्त्वन्तरपूर्वकत्वासंभवात्् तद्य्वावृत्त्यर्थं प्रमाणज्ञानमित्युक्त्तम्् । तथाऽपि धारावाहिकज्ञाने उत्तरोत्तरविज्ञानानां सिषाधयिषितवस्त्वन्तरपूवर्कत्वाभावात्् तद््व्यावृत्त्यर्थं विवादाध्यासितमित्युक्त्तम्् । तज्ज्ञानं किमित्यपेक्षायां व्यक््त्यर्थं प्रमाणज्ञानमित्युक्त्तम्् । अवं (एवं?) धर्मी दर्शितः । अथ साध्यधर्ममाह - स्वप्रागभावेत्यादिना । वस्त्वन्तरपूर्वकमित्युक्त्ते घटादिस्वविषयपूर्वकत्वेन सिद्धसाधनं स्यादिति तद््व्यावृत्त्यर्थमाह - स्वदेशगतेति । स्वाश्रयगतेत्युक्त्ते दृष्टान्तस्य साध्यवैकल्यं स्यात्् । न हि तमो दीपगतम्् । अतः स्वदेशगतेत्युक्त्तिः । धर्माधर्मव्यावृत्त्यर्थमाह - स्वनिवर्त्येति । ननु कथं स्वनिवत्यर्शब्देन धर्माधर्मव्यावृत्तिः ? ज्ञानोत्पत्तिहेतुभूतमदृष्टं ज्ञानोत्पत्त्या हि नश्यति । मैवम््; सर्वेषां 
धर्माधर्माणां ज्ञानफलकत्वाभावात्् ज्ञानोत्पादकव्यतिरिक्त्तधर्मादीनां पूवर्क्षणे स्वदेशे विद्यमानत्वाच्च । यद्वा स्वनिवर्त्यपदेन संस्कारव्यावृत्तिः; न हि संस्कारो ज्ञानेन 
निवर्त्यः । भयादिव्यावृत्त्यर्थमाह - स्वविषयावरणेति । प्रागभावस्यैवंविधत्वात्् तद्य्वावृत्त्यर्थमाह - स्वप्रागभावव्यतिरिक्त्तेति । इयं प्रतिलोमव्यावृत्तिः । वस्त्वन्तरपूर्वकमित्युक्त्ते अभावस्यापि पदार्थत्वेन वस्तुशब्दवाच्यत्वात्् तद्य्वावृत्त्यर्थमाह - स्वप्रागभावव्यतिरिक्त्तेति । घटादिस्वविषयव्यावृत्त्यर्थमाह - स्वविषयावरणेति । कुड्यादिव्यावृत्त्यर्थमाह - स्वनिवर्त्येति । वेद्यगतवित्त्यभिव्यक्त्तिप्रागभावादव्यावृत्त्यर्थमाह - स्वदेशगतेति । प्रमाणज्ञानेनाज्ञाने निरस्ते वेद्यगतचेतन्यमभिव्यक्त्तं भवतीति हि तत्परिपाटी । अभिव्यक्त्तिप्रागभावस्य विषयावरणत्वं प्रकाशविरोधित्वम््; न तु तत्प्रतिबन्धकत्वम्् । इत्यनुलोमव्यावृत्तिः ।
     हेतुमाह - अप्रकाशितेति । साक्षाद्वा परम्परया वा अवाध्यव्यवहारानुगुण्यहेतुत्वं प्रकाशकत्वमिह विवक्षितम्् । साक्षाद्वा परम्परया वेत्युक्त्ते हि दीपप्रभायां ज्ञाने च हेत्वनुगमसिद्धिः । इदं रजतमिति ज्ञानेऽतिव्याप्तिपरिहाराय अबाध्यव्यवहारानुगुण्यहेतुत्वमित्युक्त्तम्् । प्रकाशकत्वादित्युक्त्ते धारावाहिकज्ञाने उत्तरोत्तरज्ञानानां प्रकाशकत्वेऽपि सिषाधयिषितधर्माभावात्् हेतोरनैकान्तिकत्वं स्यादिति तद्य्वावृत्त्यर्थमाह - अप्रकाशितार्थप्रकाशकत्वादिति । इन्द्रियेष्वनैकान्तिकत्वव्यावृत्त्यर्थं भासमानत्वे सतीति हेतुर्विशेष्यत इति मन्तव्यम्् । दृष्टान्तमाह - अन्धकार इति । प्रदीप्रभावदित्युक्त्ते उत्तरोत्तरप्रमाणामप्रकाशितार्थप्रकाशकत्वाभावात्् साधनविकलता स्यात््, स्वनिवर्त्यवस्त्वन्तरपूर्वकत्वाभावात्् साध्यविकलता च स्यात्् इति तद््व्युदासार्थं प्रथमोत्पन्नप्रदीपप्रभावदित्युक्त्तम्् । तथापि दिवा दीपप्रभायास्तथाविधत्वादर्शनात्् तद्य्वावृत्त्यर्थमन्धकार इत्युक्त्तम्् ।
     दृष्टान्तस्य साध्यविकलतामाशङ्कय परिहरति - आलोकेत्यादिना । आलोके सति उलूकादीनामन्धकारसंभवादनुयायिनमाकारमाह - रूपदर्शनाभावमात्रं वेति । यद्वा निमीलिताक्षस्य तमःप्रतिप्रतिनिर्वाहार्थमाह -रूपदर्शनेति । अत्र नैयायिकादिभिरुक्त्तं दूषणमनुसंधते- तत्र उत्पादकज्ञापकानुपपत्त्या द्रव्यान्तरत्वं दूषितम्् । रूपवत्त्वेऽपि परमाणूनामेव अनुत्पाद्यत्वम्् । तमसस्तु रूपवत्त्वाद््बृहच्चोत्पाद्यत्वं स्यात्् । तत्र रूपवत्त्वात्् तद्रहितानि वाय्वाकाशादीनि नोत्पादकानि भवन्ति । स्पर्शरसगन्धविरहात््नान्यान्यपि द्रव्याणि । कारणगुणप्रक्रमेण हि कार्ये वैशेषिकगुणारम्भः । इयमुत्त्पत्त्यनुपपत्तिः । आलोकाननुगृहीतत्वात्् चक्षुर्न ग्राहकम्् । आलोकसंनिधौ अनवस्थानान्नास्य ग्राह्यत्वम्् । रूपवत्त्वप्रतीतिस्तु भ्रान्तिरेव, निमीलने नीलप्रतिभासवदिति ज्ञप्त्यनुपपत्तिः । अत्र परिहारो वार्त्तिककारैरुक्त्तः, "तमः खलु चलं नीलं परापरविभागवत्् । प्रसिद्धद्रव्य(धर्म)वैधर्म्यान्नवभ्यो भेत्तुमर्हति' इति । स एवोत्रोच्यते । तत्र परापरशब्दार्थो बहुलत्वविरलत्वशब्देनोक्त्तः आदिशब्देन चलत्वम््; रूपवत्तयेति नीलशब्दार्थ उक्त्तः; द्रव्यान्तरशब्देन दशमद्रव्यत्वमुक्त्तम्् । नवद्रव्यस्वीकारो हि तेषां पृथिव्यादीनां द्रव्याणामन्योन्यवैधर्म्यात्् स्वी(?)क्रियते । अन्यथा पृथिव्येव द्रव्यं नान्यत्् गन्धवत्त्वाभावादिति वक्त्तुं शक्यते । एवं द्वे द्रव्ये इत्यादि । तच्चानभिमतम््; द्रव्याणां परस्परवैधर्म्यात्् एवं नवद्रव्यवैधर्म्यात्् दशममङ्गीकायर्मिति वार्त्तिकार्थः । निमीलने नीलप्रतिमानं बाधितविषयम््; इदं त्वबाधितत्वान्न तथा भवितुमर्हति । तथापि रूपोपलब्धिवेलायामनुपलब्धेर्निमीलनवदपि संभवतीति शङ्कितं प्रत्यक्षमिति चेत््- न; 
उलूकादीनामस्मदादिरूपोपलब्धिवेलायां रूपानुपलब्धौ तद्रूपोपलब्धेरपि शङ्कितत्वापातात््; उलूकादिरूपोपलब्धिवेलायामस्मदादेः रूपानुपलब्ध्या अस्मदादिरूपोपलब्धेरपि शङ्कितत्वप्रसङ्गात्् । आगमस्वारस्याच्च शङ्काया निरस्तत्वात्् तमसो दशमद्रव्यत्वमवसीयते- "तमः ससर्ज भगवान््', "नाहो न रात्रिर्न नभो न भूमिर्नासीत्् तमो ज्योतिरभून्न चान्यत््', "यस्य तेजः शरीरम््', "यस्य तमः शरीरम््' इति सृज्यत्वसंहार्यत्वशरीरत्वादीनि हि श्रूयन्ते । आलोकनैरपेक्ष्यं यथा ज्ञातृविशेषप्रयुक्त्त दृश्यते तथा ज्ञेयविशेषप्रयुक्त्तमप्युपपद्यते । कार्यं हि यथा लोके प्रतीतं तथा कारणकल्पनायां प्रमाणम््; न पुनः स्फुटावधारितं कार्यं कारणनिरूपणायापह्नवमर्हतीति न्यायादबाधितप्रतीतिसिद्धस्य तमस उत्पादकं कल्प्यमिति नोत्पादकानुपपत्तिर्ज्ञापकानुपपत्तिर्वा । यथा (आहुरस्मादाचार्याः ?)
     "तमो नाम द्रव्यं बहुविरलं मेचकचलं प्रतीमः(तं) केनापि क्वचिदपि न बाधश्च ददृशे ।
     अतः कल्प्यो हेतुः प्रमितिरपि शाब्दी विजयते निरालोकं चक्षुः प्रथयति हि तत्् दर्शनवशात्् ।।'
तमो द्रव्यमित्येव भाष्यकारमतम््; सिद्धान्ते तस्यादूषितत्वात््; सृज्यत्वसंहार्यत्वशरीरत्वश्रवणाच्च । स्वच्छद्रव्यत्वादाकाशकायर्ं तमः । रूपवत्त्वं पञ्चीकरणादुपपद्यते । यद्वा तेजः कार्यं तमः; रूपवत्त्वात््; स्पर्शानुलम्भः स्वच्छद्रव्यत्वादिति ।
     इति निरवद्यमिति । प्रमाणसिद्धत्वेन तर्कबाधानुपपत्त्या निरवद्यमित्यर्थः ।।
     अथ सिद्धान्तं वक्त्तुमुपक्रमते अत्रोच्यत इति । केवलेन च प्रत्यक्षेणेति दृष्टान्ततयोक्त्तम्् । उपपत्तिदूषणे कृते केवलप्रत्यक्षं न साधकमित्यर्थः । उपपत्तिर्हि ज्ञानप्रागभावविषयत्वे विरोधः; स भावरूपत्वेऽपि तुल्य इत्याह - यस्त्विति तुल्यत्वमुपपादयति - विषयत्वेनेति । प्रतिपन्नशब्देन भासनमुच्यते । तत्स्वरूपज्ञाननिवर्त्यमिति । स्वरूपज्ञानम््- स्वरूपावभासः । स्वतो वा प्रमाणान्तरेण वा स्वरूपावभासनिवर्त्यमित्यर्थः । इदं रजतमित्यत्र इदं शुक्लभास्वरमित्येवंरूपप्रमाणज्ञानशते जातेऽपि भ्रमानिवृत्तिदर्शनात्् प्रमाणज्ञानत्वमप्रयोजकमिति सिद्धवत्कारेण तत्स्वरूपज्ञाननिवर्त्यमित्युक्त्तम्् । व्यावर्तकाश्रयविषयज्ञानशून्यम््- आश्रयतया विषयतया च व्यावर्तकः प्रत्यगर्थः; तदवभासशून्यम्् । विषयत्वेनेत्यादिना भाष्येण स्वात्मविषयाज्ञानप्रतिपत्तौ विरोधतुल्यत्वं दर्शितम्् । घटादिविषयाज्ञानप्रतीतावपि अज्ञानस्य विषयत्वेन व्यावर्तकतया घटः प्रतिपन्नः, न वा । प्रतिपन्नश्चेत््, घटस्वरूपज्ञाननिवर्त्यं घटाज्ञानं तस्मिन्् घटे प्रतिपन्ने कथमिव तिष्ठिति; घटोऽप्रतिपन्नश्चेत््, व्यावर्तकविषयज्ञानशून्यमज्ञानं कथमनुभूयेतेत्यर्थसिद्धौ विरोधो द्रष्टव्यः ।
     एवं परेण भावाभावयोर्विरोधे दर्शिते तत्प्रतिबन्दीत्वेन निवर्त्यनिवर्तकविरोध उक्त्तः । अथ विशदाविशदविभागादविरोधं शङ्कते अथेति । प्रत्यगर्थस्य प्रमाणज्ञानेनावभासो विशदावभासः; स स्वपक्षेऽपि तुल्य इत्याह - हन्त तर्हीति । विशदस्वरूपमवच्छेदकं यस्य स विशदस्वरूपविषयः । विशदस्वरूपस्य प्रागभावावच्छेदकत्वं स्वविषयज्ञानद्वारा । ज्ञानप्रागभावोऽपि विशदस्वरूपज्ञानावच्छिन्न इत्यर्थः । ज्ञानस्य चाभावावच्छेदकत्वं प्रतियोगितया । विशदस्वरूपज्ञानं प्रागभावप्रतियोगीति यावत्् । अविरोधसिद्धये विद्यमानज्ञानस्य ततोऽर्थान्तरमाह - आश्रयेति । आनयप्रतियोगिनोज्ञर्ानमाश्रयप्रतियोगिज्ञानम्् । अविशदस्वरूपविषयमिति । आश्रयमानस्याविशदस्वरूपविषयत्वम्् अविशदप्रत्यगर्थविषयत्वम्् । 
प्रतियोगिज्ञानस्याविशदस्वरूपविषयत्वम्् अभावप्रतियोगिभूताविशदज्ञानविषयत्वम्् । स्व(स)विषयं निवर्तकज्ञानम्् अभावप्रतियोगित्वेनेदानीं ज्ञानमवलम्बते । तत्र निवर्तकज्ञानविषयस्य प्रत्यगर्थस्येदानीमविशदत्वाद्् निवतर्कज्ञानस्येदानीमविद्यमानत्वाच्च प्रतियोगिनो ज्ञानस्याविशदत्वम्् । विद्यमानं हि साश्रयं ज्ञानमपरोक्षावभासरूपम्् । अतस्तस्याविशदत्वमविद्यमानतया भवति । एवमाश्रयतया भासमानं स्वरूपमविशदम््, प्रतियोगितया स्मर्यमाणं ज्ञानमिदानीमविशदविषयत्वादविद्यमानत्वाच्च अविशदमिति तदुभयविषयं ज्ञानमविशदस्वरूपविषयम्् । तच्च विद्यते । विशदज्ञानं त्वविद्यमानमभावप्रतियोगीति न विरोध इत्यर्थः । अयमर्थः- अज्ञाननिवर्तकाभिमतप्रमाणज्ञानाभावस्तावत्् त्वयाऽभ्युपगन्तव्यः; अन्यथा प्रमाणज्ञाननिवर्त्याज्ञानानुभवासंभवात्् । ततश्च त्वदभ्युपगतः प्रमाणज्ञानाभाव एव अहमज्ञ इति प्रतिपत्तेर्विषयो भवितुमर्हतीति नाभावग्रहणानुपपत्त्या भावरूपत्वं कल्प्यमिति । पूर्वपक्षोक्त्तविरोधः कथं परिहृतो भवतीति चेत््- इत्थम्् । तत्र हि यदर्थावच्छिन्नं ज्ञानमभावप्रतियोगितयोच्यते, अभावप्रतियोगिज्ञानावच्छेदकतदर्थप्रतिपत्तौ सत्यां तज्ज्ञानाभावोऽनुपपन्न इति हि विरोधः । 
तत्रायं परिहारः- अभावप्रतियोगिज्ञानं स्मृत्यारूढं प्रतिषिध्यते । यथा घटसाक्षात्कारो नास्तीति निषेधे घटसाक्षात्कारः स्मर्यते । स्मर्यमाणस्य स्मृतिसमकालवर्त्तित्वनियमाभावान्निषेधवेलायां स्मर्यमाणस्य नाभावप्रतियोगित्वविरोधः । त्वया च स्मृत्यारूढस्य निवर्तकज्ञानस्य स्मृतिसमकालवर्तित्वाभावादज्ञानावच्छेदकतया प्रतिपत्तावपि स्मृत्यारूढनिवर्तकज्ञानं नाज्ञानविरोधीति वक्त्तव्यम््; तस्मादात्मविषयं घटादिविषयकञ्च प्रमाणज्ञानं स्वविषयेणात्मना घटादिभिश्च सह स्मृत्यारूढमविशदतया प्रतिपन्नमभावप्रतियोगि भवतीत्युपपन्नतरमिति । अनुभूतस्य हि स्मरणसंभवः, प्रमाणज्ञानं केनानुभूतमिति चेत््- भवतो वा निवर्तकज्ञानं केनानुभूतम्् । आगमादिति चेत््- अस्माकमप्यात्मसाक्षात्कारस्तद्विधायकवाक्यावगतः । घटादिसाक्षात्कारस्तु प्रत्यक्षादिषु येन केनाप्यनुभूतः । मेरुसाक्षात्कारः कथं निषिध्यते ? स हि न केनापि मानेन पूर्वमनुभूतः । उच्यते । इहादृष्टचर(ष्टचत्वर)द्विरदेन पुरुषेण कथमिह चत्वरे गजो (चत्वरगजो ?) नास्तीत्युच्यते । संसर्गाननुभवेपि संसर्गिणोरनुभवमात्रेणान्यत्रान्यतरनिषेध उपपद्यत इति चेत््- एवं तर्हि सुमेरुसाक्षात्कारसंसर्गाननुभवेऽपि मेरुसाक्षात्कारयोः केनाप्यवगमात्् तत्संसर्गनिषेध उपपद्यते । प्रमाणज्ञानानामभावप्रतियोगित्वादभावस्य तदानीं ग्राहकं नास्तीति यदुक्त्तम्् तत्् सर्वप्रमाणज्ञानाभावानां युगपदनुभवासंभवात्् कतिपयमानज्ञानाभावस्य मानान्तरेण ग्रहणोपपत्तेश्च परिहृतम्् । एवं भावरूपपक्षे विरोधपरिहारसाम्यं दर्शितम्् । 
     ननु विरोधसाम्यं वक्त्तुमशक्यम्् । अज्ञानस्य नञर्थप्रतियोग्यवच्छिन्नतयैवावगन्तव्यत्वे सति हि नञर्थप्रतियोगिनस्तस्य ज्ञानस्य स्वविषयाश्रयभूतप्रत्यगार्थावच्छिन्नत्वेन भातत्वात्् विषयाश्रयभूतप्रत्यगर्थज्ञाने सति तन्निवर्त्याज्ञानस्थितिविरोधः । न हि भावरूपस्याज्ञानत्य ज्ञानप्रतिपत्त्यपेक्षा; स्वरूपेणैव प्रतिपत्तिसंभवात्् न हि भावरूपस्य घटस्य आनयप्रतियोगिज्ञानसापेक्षत्वं दृष्टम्् इत्यत्राह भावरूपस्येति । कथं सापेक्षत्वमित्यत्राह - यद्यपीति । भावरूपमज्ञानमपि स्वरूपेण सिध्यतीत्यत्राह - भवदभिमतेति । मुग्धोऽस्मि, मूढोऽस्मीति स्वरूपेण सिद्धिरिति चेन्न; कस्यचित्पुरुषस्य कस्मिंश्चिद्विषये हि मोहः । "स विमलमतिरेति नात्ममोहम््', "दिङ््मोहालातचक्रादिभ्रान्तयश्च कथं पुनः' इत्यादिषु विषयाश्रयावच्छिन्नत्वेन हि मोह उपलभ्यते । 
मुग्धोऽस्मीत्यनेनाश्रयावच्छिन्नत्वं प्रतीयते । विषयोऽप्यर्थवशात्् सिद्धः । इदं दूषणं "संवित्् सिध्यति वा न वा' इत्यत्रोक्त्तया दिशा फलितम्् । ततश्च स्वात्मविषयमज्ञानं विषयाश्रयभूतप्रत्यगर्थप्रतिपत्तिसद्भावहतम्् । घटाद्यज्ञानं तु विषयभूतघटाद्यवगमविरुद्धम्् । मायाशब्दादिभिरज्ञानप्रतिपत्तौ विषयाश्रयापेक्षा नेति चेन्न, मायादिशब्दानामपि व्युत्पत्तिनैरपेक्ष्येण बोधकत्वसंभवादज्ञानादिपदपयर्ायत्वेन च व्युत्पन्नत्वात्् स्वरूपेण सिद्धिर्दुर्वचाइत्यभिप्रायेण न कदाचित्स्वरूपेण सिध्यतीत्युक्त्तम्् । ननु स्वरूपावच्छिन्नाज्ञानप्रतीतौ नञर्थप्रतियोगिज्ञानावच्छिन्नतया सिद्धावपि न निवर्त्यनिवर्तकविरोधः; स्वरूपभूतज्ञानादन्यतया तत्सिद्धेः स्वरूपज्ञानं हि नाविद्यानिवर्तकम््, किंतु प्रमाणज्ञानमेव; अतो न विरोध इति । नैवम््; मामन्यं च न जानामीति विषयाश्रयसंबन्धिज्ञानावच्छिन्नतया प्रतीतेः । न हि स्वरूपभूतज्ञानं साश्रयं सविषयं च तव मतम्् । स्वरूपं किम्् आश्रयतयैवाज्ञानस्यावच्छेदकम््, उत विषयतयापि ? आद्ये, न त्वदभिमतसिद्धिः । तदानीं प्रत्यगर्थस्य स्वस्मादन्येन केनापि विशिष्टत्वमेव हि सिध्यति । विषयतयाऽवच्छेदकत्वे प्रत्यगर्थस्याज्ञानमावरणं स्यात्् । आवरणत्वं च तद्विषयकज्ञानप्रतिबन्धकत्वम्् । अतस्तद्विषयप्रमाणज्ञानप्रतीत्यवश्यम्भावादुक्त्तिविरोधोऽनतिवृत्तः । अतः स्वरूपभूतज्ञेनावच्छिन्नप्रतीत्यभ्युपगमोऽनुपपन्नः ।
     उभयत्र साधनदूषणयोस्तुल्यत्वाद्भावरूपमज्ञानं पहिगृह्यतामित्याशङ्कय लाघवन्यायेन परिहरति - ज्ञानप्रागभावस्त्विति । अभ्युपगम्यते । अहमज्ञ इति प्रतिपन्नस्य अभावरूपत्वे हि विप्रतिपत्तिः; न त्वभावानभ्युपगमः । अन्यथा प्रमाणज्ञानस्य प्रागभावाभावादनादित्वेन तन्निरसनीयभावरूपाज्ञानानुदयप्रसङ्गात्् । अतो ज्ञानाभावस्त्वयाऽभ्युपगत इत्यर्थः । प्रतीयते च । लोके तत्तज्ज्ञानाभावविवक्षया ज्ञानं नास्तीति व्यवहारदर्शनात्् अप्रतिपन्ने च विवक्षानुपपत्तेः ज्ञानाभावप्रतीतिरस्त्येवेत्यर्थः । अतः संप्रतिपन्नेन ज्ञानाभावेनैव अहमज्ञ इति प्रतीत्युपपत्तेरतिरिक्त्तकल्पने हेत्वभावाल्लाघवेन स एव अहमज्ञ इति प्रतीतेर्विषयतयाऽभ्युपगन्तव्य इत्यर्थः । ननु उभयाभ्युपगतोऽभावो नाम कश्चिन्नास्ति । भावान्तरमभावः स्वमते; परमते तु भावातिरिक्त्तः । तत्् कथमुभयाभ्युपगतेन अहमज्ञ इति प्रतीत्युपपत्तिः । उच्यते । न ह्युभयाभ्युपगत इत्युक्त्तम््; किन्तु भवताऽभ्युपगम्यत इत्युक्त्तम्् । अभावशब्दवाच्यत्वेन कश्चिदर्थ उभाभ्यामभ्युपगतः । स च भावरूपस्तदतिरिक्त्त इति इयदेव विमतम्् । अत्र भावत्वेन यः स्वाभिमतः यश्च तदतिरिक्त्तत्वेन अभावशब्दवाच्यतया पराभिमतः, तयोरन्यतरेणाहमज्ञ इति प्रतीत्युपपत्तेस्तदुभयातिरिक्त्तार्थकल्पनमनुपपन्नमित्युक्त्तं भवतीति न विरोधः । ननु भावान्तरभावमिच्छता त्वया ज्ञानप्रागभावशब्देन भावरूपाज्ञानमङ्गीकृतं स्यात्् । मैवम््; सिद्धान्तद्वयानभिज्ञानकृतं हीदं चोद्यम्् । स्वयंप्रकाशस्यैव ज्ञानस्य सङ्कोचरूपमवस्थान्तरं प्रागभावशब्दवाच्यतयाऽस्मदभिमतम््; स्वप्रकाशज्ञानव्यतिरेकेण भावरूपमज्ञानं पराभिमतम््; अतस्तयोः कथमैक्यम्् । तर्हि ज्ञानसङ्कोचरूपावस्थां परित्यज्याज्ञानशब्दवाच्यत्वेन परोक्त्तं भावरूपमज्ञानं स्वीक्रियताम््, भावरूपत्वाविशेषादिति चेत््- प्रामाणिकं परित्यज्य अप्रामाणिकं स्वीक्रियतामितीदमनुपपन्नम्् । "न विज्ञातुर्विज्ञातेर्विपरिलोपो विद्यते', "सर्वं ह पश्यः पश्यति', "तया तिरोहितत्वाच्च शक्त्तिः क्षेत्रज्ञसंज्ञिता । सर्वभूतेषु भूपाल; तारतम्येन वर्तते', "अप्राणिमत्सु स्वल्पा सा' इत्यारभ्य "हिरण्यगर्भोऽतितरां पुंसः शक्तयुपलक्षितः' इति श्रुतिस्मृतिसिद्धत्वात्् ज्ञाननित्वत्वं 
तत्सङ्कोचादिकञ्च प्रामाणिकं कथं त्यत्येत ? भावरूपाज्ञानं तु कल्प्यम्् । कल्पकं चान्यथासिद्धमिति तदप्रामाणिकं कथं स्वीक्रियते । कल्पनायां हि लाघवन्यायश्च प्रवर्तते, न तु प्रमाणप्रतिपन्नेऽर्थे । अतोऽहमज्ञ इति ज्ञानप्रागभाव एव प्रतीयते ।
     एवमहमज्ञ इति प्रत्यक्षस्य भावरूपाज्ञानविषयत्वे भावरूपपक्षोपपत्तिअभावरूपपक्षानुपपत्तिरूपानुकूलतर्काभाव उक्त्तः; अथ प्रतिकूलतर्कपराहतिरुच्यते नित्येति । नित्यमुक्त्तस्वप्रकाशचैतन्यैकस्वरूपस्येति पदं हेतुगर्भम्् । नित्यमुक्त्तत्वम्् परमार्थतो दोषासंस्पृष्टत्वम्् । अतः परमार्थदोषो न संभवति । स्वानुभवस्वरूपत्वादपरमार्थपरानुभवो न संभवतीत्यर्थः । अन्यानुभवरूपप्रदेशभेदाभावाच्चेति एकशब्दाभिप्रायः । एकशब्देन ज्ञेयत्वाभावश्च विवक्षितः । अभिप्रेतं हेतुगर्भत्वं विवृणोति - स्वानूभवस्वरूपत्वादिति । अविद्यानिवृत्तिदशायामनुवर्तमानम्् अविद्यावभासप्रत्यनीकं स्वानुभवैकस्वभावत्वं हेतुतया विवक्षितम््; न तु भ्रमवेलायामपि विद्यमानं स्वयंप्रकाशत्वमात्रम््; अतः स्वानुभवैकस्वभावत्वस्य प्रागपि विद्यमानत्वादित्यर्थः । स्वानुभवस्वरूपस्यापि तिरोधानादज्ञानानुभवः संभवतीति शङ्कते स्वानुभवेति । अभिप्रेतं विवरीतुं तिरोधानशब्दस्यार्थान्तरं नास्तीति ज्ञापनार्थं प्रश्नपूर्वकं तिरोधानशब्दार्थमाह - किमिदं तिरोहितस्वरूपत्वम्् ? अप्रमाशितस्वरूपत्वमिति चेदिति । स्वानुभवस्वरूपस्याप्रकाशितत्वं व्याहतमिति बुद्धया दूषयति स्वानुभवेति । अन्यतोऽप्रकाशितस्वरूपत्वे पूर्वोक्त्तदूषणमतिदिशति एवं तर्हीति । दूषणान्तरमाह - किञ्चेति अपरमार्थत्वान्न सत्तया तिरस्कारकम््, अपि तु प्रतीयमानतया तिरस्कारकमिति अनुभवपूर्वकस्तिरस्कारः; तिरस्कारपूर्वकोऽनुभवः अतिरस्कृत्य स्वानुभवस्वरूपस्य ब्रह्मणोऽज्ञानानुभवासंभवात्् इत्यन्योन्याश्रयणमित्यर्थः । एतत्परिजिहीर्षया अनुभवपूर्वकं तिरस्कारं शङ्कते - अनुभूतमेवेति । तत्र दूषणमाह - यदीति । अतिरोहितस्याप्यज्ञानानुभवसंभवात्् तदर्थतिरोधानकल्पना तदर्थमाच्छादकाविद्याकल्पना च निष्फलेत्यर्थः । तदुपपादयति - ब्रह्मण इति । यथा अतिरोहितस्वरूपस्यापि अपरमार्थभूताज्ञानानुभवसंभवः, तथा अपरमार्थभूतप्रपञ्चानुभवोऽप्यतिरोहितस्य संभवतीति तदर्था तिरोधानकल्पना तदर्थाच्छादकाविद्याकल्पना च निष्फलेत्यथर्ः । अनुभवपूर्वकतिरस्कारपक्ष एव 
विकल्पमुखेन दूषणमाह - किञ्चेति । स्वतःपक्षे दूषणद्वयम्् अनिर्मोक्षो ब्रह्मस्वरूपनिवृत्तिश्च । रजतानुभवस्यापीत्यपिशब्देन रजतस्य च निवृत्तिः सूचिता । अन्यतःपक्षेऽनवस्था । तिरस्कारपूर्वकानुभवपक्षं शङ्कते ब्रह्मेति । तिरस्कृत्यानुभवविषय इत्युक्त्ते सत्तया तिरस्कारकमित्युक्त्तं स्यात््, न तु प्रतीयमानतया । तदानीं काचादिवत्् परमार्थत्वेन ज्ञाननिबर्त्यत्वं न सिध्यतीत्यर्थः । अथ तिरस्कारानुभवयोयर्ौगपद्यं शङ्कते - अथेदमिति । नैतदित्यादिना दूषयति । स्वानुभवस्वरूपस्येति हेतुगर्भविशेषणम्् । स्वानुभवस्वरूपत्वं स्वाभाविकमिति परानुभवो हेतुना विना नोपपद्यत इत्यर्थः । हेत्वन्तरेण तिरस्कृतिमाशङ्कय दूषयति - हेत्विति । यौगपद्यपक्षे पूर्वोक्त्तपक्षद्वयदूषणमप्यापततीत्यभिप्रायेणाह - अनवस्था च पूर्वोक्त्तेति । ज्ञानानिवर्त्यत्वदूषणस्याप्युपलक्षणमियनवस्था; अनन्तरपूर्वोक्त्तेः । स्वरूपतिरस्कृतिमन्तरेण साक्षित्वापादनेऽनिष्टमाह- अतिरस्कृतेति । पूर्वं विशदाविशदावभासमभ्युपगम्य दूषणमुक्त्तम््, इदानीं तु तमेव दूषयितुमुपक्रमते - अपिचेति । विकल्पयति - अविद्ययेति । पूर्वोक्त्तं दूषणमतिशयति - पूर्वस्मिन्निति । उत्तरस्मिन्निति । किंशब्दः क्षेपे । अनुपपन्नमित्यर्थः । सच्चिदानन्दादिशब्दानामपि 
स्वरूपमात्रपरत्वेनाभ्युपगमात्् तिरस्कृतातिरस्कृतविभागोऽनुपपन्न इति भावः । कोऽयमंशः तिरस्क्रियते को वा प्रकाशत इति । "को वा विशेषस्तिरस्क्रियते को वा प्रकाशते' इत्यस्याप्युपलक्षणार्थमिदम््; निरंशे निर्विशेषे इत्यनन्तरोक्त्तेः । कोऽयमंश इति । अंशभेदो वक्त्तुमशक्य इत्यभिप्रायः । तदुपपादयति - निरंश इति । प्रकाशमात्रे । मात्रचा अविषयत्वं विवक्षितम्् । अविषयभूत इत्यर्थः । युगपन्न सङ्गच्छेते इति । न हि त्वया कालभेदेन प्राकशतिरस्कारावुच्येते; अपि तु युगपदेव । तदानीमंशभेदाभावादाकारभेदाभावाच्च तौ न सङ्गच्छेते इति भावः । एवं प्रकाशतिरस्कारयोयर्ौगपद्यानुपपत्तौ सत्यामप्यविशदशब्देन प्रत्यवतिष्ठते अथेति । अथशब्दोऽनुमतिप्रदाने वर्तते । दूषयति - प्रकाशेति । किंरूपा । अनुपपन्नेत्यर्थः । कथमनुपपत्तिरिति शङ्कायां वैशद्यावैशद्यस्वरूपं शिक्षयितुम्् अत्र तदनुपपत्तिञ्च दशर्यितुमाह - एतदुक्त्तमिति वेशद्यस्वरूपं शिक्षयति - यस्सांश इत्यादिना । ज्ञाने तदनुपपत्तिमाह - तत्रेति । प्रकाशाभावादेव प्रकाशावैशद्यं न विद्यत इति । धर्म्यभावाद्धर्माभाव इत्यर्थः । ज्ञेयेऽपि ज्ञातांशस्य विशदत्बादज्ञातांशस्याज्ञातत्वाच्च क्वचिदप्यवैशद्यं न संभवतीत्याह - विषयेऽपीति । एकस्मिन्् वस्तुनि कतिपयांशस्य कतिपयाकारस्य वा अनवभासः समुदितरूपस्यावैशद्यम््; न तु तत्रापि प्रकाशमानांशस्येत्यर्थः । तस्मादिति । स्वरूपे प्रकाशमान इत्यस्य न ब्रह्मणीति पूर्वत्रान्वयः; अपि तूत्तरत्र । वस्तुस्वरूपे प्रकाशमाने कतिपयविशेषाप्रतिपत्तिरूपमवैशद्यं ब्रह्मणि न संभवतीत्यथर्ः । कतिपयविशेषाप्रतिपत्तिशब्दः कतिपयांशाप्रतिपत्तेरप्युपलक्षणार्थः । मुखान्तरेण दूषणमाह - अपिचेति । अविद्याकार्यं तन्निवृत्तिश्च न स्यातामिति । विशदस्वरूपस्याविद्याविरोधित्वादिति भावः । मोक्षस्य कार्यतयेति । मोक्षस्य- मुक्त्तस्वरूपस्य । भावरूपत्वे सति कार्यं ह्यनित्यम्् । वैशद्यं च भावरूपम्् । अतः परमते त्वयोक्त्तं दूषणं तवैवापततीत्यर्थः । प्रागसतः पश्चादुत्पन्नस्य वैशद्यस्यानित्यत्वप्रसङ्गः कालात्ययापदिष्टः, शास्त्रेण तस्य नित्यतया प्रतिपादितत्वादिति चेत््- तदा ब्रह्मणः सविशेषत्वं स्यादित्यभिप्रायः ।
    पूर्वोक्त्तमाश्रयानुपपत्तिं परोक्त्तप्रत्यक्षप्रमाणस्य प्रतिकूलतर्कत्वेनाह - अस्येति । स्वरूपानादित्वादिमुखेन (सं-2-6) परिहाराणां प्रतिबन्दीत्वं हृदि निधाय दूषणान्तरमाह - अपिचेति । यथा दोषादोषाश्रयत्वादेरपारमार्थ्येऽपि भ्रमसंभवः, तद्वधिष्ठानापारमार्थ्येऽपि भ्रमः संभवति । अधिष्ठानापारमर्थ्ये तस्यापि प्रपञ्चवदपारमार्थ्येन अधिष्ठानान्तरापेक्षयाऽनवस्था स्यादिति चेत्् तर्हि दोषस्यापि प्रपञ्चवदपारमार्थ्येन दोषान्तरापेक्षयाऽनवस्था स्यात्् । दोषस्यापारमार्थ्येपि स्वरूपानादित्वान्नानवस्थेति चेत्् तर्हि अधिष्ठानापारमार्थ्येऽपि स्वरूपानादित्वान्नानवस्थेति । प्रवाहानादित्वेन दुघर्टत्वेन च परिहारोऽपि तुल्यः । दोषः प्रपञ्चदर्शनस्य स्वदर्शनस्य च स्वयमेव निर्वाहक इति न दोषान्तरापेक्षया 
अनवस्थेति चेन्न- अपरमार्थस्यास्य स्वपरनिर्वाहकत्वासंभवात्् । न हि स्वप्ने द्विचन्द्रज्ञानहेतुभूतोऽङ्गुल्यवष्टम्भः स्वकल्पने दोषनिरपेक्षः । अपरमार्थस्य स्वपरनिर्वाहकत्वं संभवतु तथासति अधिष्ठानापारमार्थ्येऽपि स्वपरनिर्वाहकत्वादनवस्था न स्यात्् । अपरमार्थस्य परं प्रति अधिष्ठानत्वे सिद्धे हि स्वनिर्वाहकत्वसिद्धिरिति चेत््- अपरमार्थस्य परं प्रति दोषत्वे सिद्धे हि स्वनिवाहकत्वमिति तुल्यम्् । मिथ्याभूतजगदवभासात्् दोषत्वं सिद्धमिति चेत््- तर्हि तत एवाधिष्ठानत्वमपि सिद्धमिति स्वपरनिर्वाहकत्वमधिष्ठानस्य सिध्यति । अधिष्ठानापारमार्थ्ये भ्रमो न 
दृष्ट इति चेत््- दोषदोषाश्रयत्वापारमार्थ्येऽपि भ्रमो न दृष्ट इति तुल्यश्चर्च इत्यभिप्रायः । ततः किमित्यत्राह - ततश्चेति । एवम्् अहमज्ञो मामन्यं च न जानामीति प्रत्यक्षस्य प्रतिकूलतर्कपराहतिरुक्त्ता । अत्र केचिदाहुः- सुप्तेत्थितस्य न किञ्चिदवेदिषमिति परामर्शान्यथानुपपत्तिः भावरूपाज्ञाने प्रमाणम्् । कथमन्यथानुपपत्तिः । इत्थम्् । न किञ्चिदवेदिषमिति परामर्शो न ज्ञानाभावविषयः; स्वापे ज्ञानाभावस्याननुभूतत्वात्् । ज्ञानाभावानुभवे हि प्रतियोगिभूतज्ञानस्य विषयावच्छिन्नस्यावभासोऽभ्युपगन्तव्यः । तदभ्युपगगमे सुषुप्तिव्याघातः । न चास्मरणलिङ्गजन्यं ज्ञानाभावविषयमनुमितिरूपज्ञानमिदमिति वाच्यम््; अस्मरणस्याननुभवव्याप्यत्वाभावात्् । पथि गच्छता स्पृष्टं हि तृणादिकं न स्मर्यते । अतः सुषुप्ताननुभूतं भावरूपमज्ञानं स्मयर्ते, न किञ्चिदवेदिषमिति । अतस्तदन्यथानुपपत्त्या भावरूपाज्ञानसिद्धिरिति ।
     नैतदुपपद्यते- भावरूपत्वेऽप्यज्ञानस्य प्रतियोग्यपेक्षत्वोपपादनात्् प्रतियोगिनश्च सुषुप्तावनभासात्् अज्ञानानुभवाभावेन तत्स्मरणानुपपत्तेः । प्रतियोग्यवभासे सुषुप्तिव्याघातस्त्वयैवोक्त्तः । न च तदन्यवासचनञर्थप्रतियोगिस्वरूपभूतं ज्ञायं तदानीमवभातमिति वाच्यम््, न किञिदवेदिषम्् मामन्यं च न जानामीति विषयावच्छिन्नज्ञानस्य प्रतियोगित्वावगमात्् । अतस्तदनवभासे अज्ञानानुभवायोगात्् तत्स्मरणानुपपत्तिः । किञ्च सुषुप्तौ निर्विकल्पकेन वा सविकल्पकेन मनोव्यापारेण वा भावरूपाज्ञाननुभवः ? प्रथमे, स्वाभिमतनिर्विकल्पकस्य साक्षिचेतन्यावभासरूपस्य संस्काराधायकत्वानभ्युपगमात्् प्रतिसन्धानमनुपपन्नम्् । न द्वितीयः; सुषुप्तिविरोधेन तदा मनोव्यापारासंभवात्् । अतः, न किञ्चिदवेदिषमिति ज्ञानं न स्मरणम््; किन्तु अस्मरणलिङ्गकं ज्ञानाभावविषयमनुमितिरूपम्् । न च पथि गच्छता स्पृष्टतृणाद्यस्मरणेन व्यभिचरः; अन्यव्यासङ्गादिसंस्कारविरोध्यभावविशेषितस्यास्मरणस्य व्यभिचाराभावात्् ।
	"तदन्यधीरतात्पर्यं पटुत्वविरहो धियः । दुःखादि तीव्रमुन्मादोऽनभ्यासो दीर्घकालता ।।
	एतैश्चादृष्टवैगुण्यं कल्प्यं संस्काररोधिषु । एतेष्वसत्स्वस्मरणात्् ज्ञानाभावोऽनुमीयते ।।'
     पथि गच्छता स्पृष्टतृणादिकं पटुतरसंस्कारोदयविरोधिसद्भावान्न स्मर्यते, पथि गच्छन्् हि गन्तव्यदेशकार्यचिन्तादिव्यासक्त्तो भवति । तृणादावादरश्च नास्ति; प्रयोजनाभावात्् । तदभावेऽपि गजादिदशर्नस्येव न पटुतत्वं तृणादिज्ञानस्य; विषयवैपुल्यवैचित्र्याद्यभावात्् । जन्मान्तरानुभवजसंस्कारस्तु प्रायणनरकप्रसूतिजन्यतीव्रदुःखाभिभवादनुद््बद्धः । उन्मादश्च संस्कारोद्बोधविरोधी । अनभ्यासश्च तथा; तस्य विस्मरणहेतुत्वदर्शनात्् । कालदैर्ध्यमपि तत्प्रमोषकं दृष्टम््; बाल्येऽनुभूतानां वृद्धावस्थायामस्मरणात्् । न चैते हेतवः सुषुप्तौ सन्ति । न च किमप्यदृष्टं संस्कारोद्बोधविरोधि कल्प्यम््; कल्पकाभावेन सौषुप्तिकाज्ञानस्य तद्विषयार्थस्मरणविरोध्यदृष्टस्य च कल्पनायोगात्् । यदि किञ्चित्कल्पकतयोत्प्रेक्ष्येत, तदाप्यक२प्त्या निर्वाहे संभवति न कल्पनमुपपद्यते । एवमन्यपरत्वादिसंस्कारनिरोधकहेतुविरहविशेषितास्मरणलिङ्गेन ज्ञानाभावानुमितिरूपमिदम््, "न किञ्चिदवेदिषम््' इति ज्ञानम्् । त्वयाऽपि ज्ञानाभावः सुषुप्तावभ्युपगतः । सचोक्त्तलिङ्गानुमेय एवेत्यभ्युपगन्तव्यम्् । तदस्माकमपि तुल्यम्् । अतः स्मृतित्वानुपपत्तेरनुमितिरूपत्वोपपादनाच्च न किञ्चिदवेदिषमिति ज्ञानमन्यथैवोपपन्नमिति न ततो भावरूपाज्ञानसिद्धिरिति ।
     ईदृशदुर्वादानामनुपपन्नत्वं भावरूपाज्ञानविषयप्रत्यक्षप्रतिक्षेपतः सिद्धम्् ।।
     अथानुमानं दूषयति - यदुक्त्तमित्यादिना । अनुमानासंभवादिति । त्वदुक्त्तमनुमानमाभास इति भावः । कथं दुरुक्त्तत्वमित्यत्राह - अज्ञानेऽपीति । कथमज्ञानान्तरसाधनमवश्यम्भावि; तस्य कथमनभिमतत्वम्् इत्याशङ्कायां तदवश्यम्भावमुपपादयति - तत्रेति । अज्ञानस्यानभिमतत्वमुपपादयति - साधने चेति । ततः किमित्यिाह - ततश्चेति । अस्य प्रमाणज्ञानस्य अप्रकाशितार्थप्रकाशकत्वात्् स्वविषयावरणाज्ञानान्तरसाधकत्वे सति तदज्ञानं ब्रह्मस्वरूपाच्छादकं सिषाधयिषितमज्ञानमावृणोति । तेनाऽऽवृतत्वात्् तदज्ञानं ब्रह्मणा न साक्षात्क्रियते । अपरमाथर्स्याप्रतीयमानस्य कार्यकरत्वायोगादज्ञानकल्पना निष्फला (स्यात््) । तिरोधानरूपकार्यार्थं हि तत्कल्पना । यदि असाक्षात्कृतमेव कार्यकरम््, तदा सत्तया कार्यकरमिति काचादिवत्् सत्यत्वात्् ज्ञाननिवर्त्त्यं न स्यात्् । एवमज्ञानस्य ज्ञानानिवर्त्यनिष्फलत्वे, कारणतयाऽनभिमताज्ञानान्तरसाधकत्वम््, तदसाधने चानैकान्त्यमुक्त्तम्् ।
     ननूक्त्तहेतुजन्यं ज्ञानं सम्यङ््निश्चयरूपं चेत्् तद्विरोधादेव न हेतोरनैकान्त्यम्् । यदि न सम्यक््, तथापि न हेत्वनैकान्त्यम््, अप्रकाशितार्थप्रकाशकत्वहेतोस्तत्र वृत्त्यभावात्् । उच्यते । हेत्वनैकान्त्यपरिहारः साध्यविषयज्ञानस्य प्रमितिरूपत्वं प्रतिक्षिपति; ज्ञानसम्यक््त्वं तु हेत्वनैकान्त्यपरिहारं प्रतिक्षिपति । अतो ज्ञानस्य सम्यक््त्वे तस्योक्त्तहेतुजन्यत्वं व्याहतम््; हेतोरनैकान्त्यात्् । न हि सम्यगूजानं दुष्टहेतुजन्यम्् । उक्त्तहेतोरनैकान्त्यं न चेत्् तस्यासम्यङ््निश्चयरूपज्ञानजनकत्वं व्याहतम््; अदुष्टहेतोरसम्यग्ज्ञानजनकत्वायोगात्् । एवं हेत्वनैकान्त्यपरिहारज्ञानसौष्ठवयोः परस्परविरोधेन तयोरिह समुच्चित्यासिद्धेरन्यतराभावेऽपि साध्यसिद्धयभावादनुमानमसमञ्जसमित्यभिप्राय इति । ननु न हेत्वनैकान्त्यम््; साध्यविषयज्ञाने हेतोरवृत्तेः । न ह्यप्रकाशितमज्ञानमनेन प्रकाश्यते । किं तर्हि ? साक्षिचैतन्यसिद्धस्यैवाज्ञानस्य, अभावाद्विवेचनमात्रं क्रियते । नैवम््; अहमर्थधर्मभूतप्रकाशोत्तीर्णेन स्वरूपचैतन्येनाज्ञानसिद्धावनुमानप्रामाण्यम््, तत्प्रामाण्येन भावरूपाज्ञानसिद्धिः, तत्सिद्धौ ज्ञातुरपि तत्कल्पितत्वात्् तदुर्त्तीर्णसाक्षिचैतन्येनाज्ञानानुभवसिद्धिरिति चक्रकापत्तेर्दुस्तरत्वात्् ।
     दूषणान्तरमाह - दृष्टान्तश्चेत्यादिना । तत्र किं साक्षात्प्रकाशकत्वम््, उत परम्परया, उत साक्षाद्वा परम्परया वा प्रकाशकत्वमात्रम््, उत स्वविषयावरणनिरासकर्त्व प्रकाशकत्वमिति चत्वारः कल्पाः । तत्र प्रथमे कल्पे दृष्टान्तः साधनविकलः । द्वितीये तु, पक्षे असिद्धिः । तृतीये तु, इन्द्रियेष्ववैकान्त्यम्् । तेषां स्वनिवर्त्यवस्त्वन्तरपूर्वकत्वाभावात््; साक्षाद्वा परम्परया वा प्रकाशकयोरन्यतरत्वात्् तेषाम्् । इन्द्रियाण्यपि पक्षीकृत्य तेषामपि तथाविधवस्त्वन्तरपूर्वकत्वकल्पनमयुक्त्तम्् । आहङ्कारिकाणामिन्द्रियाणामुत्पत्तेः स्वविषयावरणस्वदेशगतवस्त्वन्तरपूर्वकत्वाभावात्् । आलोक एव हि तादृशः । चतुर्थ पक्षे तु, साध्याविशिष्टता इत्यभिप्रेत्य प्रथमकल्पे दूषणमाह - दृष्टान्तश्च साधनविकल इति । कथं ज्ञानस्यैव साक्षात्प्रकाशकत्वमिति शङ्कायां तदुपपादयति - सत्यपीति । ज्ञानस्यैव हि प्रकाशकत्वमित्यनेन द्वितीयकल्पे हेतोः पक्षे असिद्धिः फलिता । इन्द्रियाणामित्यनेन तृतीयपक्षे इन्द्रियेष्वनैकान्त्यं विवक्षितम्् । दीपप्रभायाः परम्परयाऽपि प्रकाशकत्वं दूरत इत्याह - प्रदीपेति । प्रकाशकत्वव्यवहारः कथमित्यिाह - प्रकाशकेति । चतुर्थपक्षं शङ्कते - नास्माभिरिति । 
निरसनपूर्वकेति । निरसनद्वारकेत्यर्थः । साध्याविशिष्टत्वमाह - न हीति । ज्ञानस्य विषयावरणनिरसनरूपं प्रकाशकत्वं न ह्यस्ति । तद्धि साध्यम््; न संप्रतिपन्नमित्यर्थः । मात्रचाऽर्थपरिच्छेदव्युदासः । हिशब्देन विषयावरणनिरासकत्वस्य साध्यत्वं फलितम्् । तत्र संप्रतिपन्नं प्रकाशकत्वमाह - अपित्विति । परिच्छेदशब्दस्य परिमितिपरत्वशङ्काव्यावृत्त्यर्थमाह - व्यवहारेति । व्यवहारयोग्यता - व्यवहारप्रतिसंबन्धित्वम्् । ननु न साध्याविशिष्टत्वं हेतोः । स्वप्रागभावनिरासकत्वं स्वविषयावरणनिरसनशब्देन विवक्षितम्् । तेन भावरूपनिरसनीयपूर्वकत्वं साध्यमिति । न; स्वप्रागभावनिरासकत्वस्य हेतोरिन्द्रियसहप्रयोगे अनैकान्तिकत्वात्् । भासमानत्वे 
सति अप्रकाशितार्थप्रकाशकत्वादिति हेतौ विशेषितेऽपि पूर्ववद्विकल्पः स्यात्् । तत्र साक्षात्पक्षे दृष्टान्तः साधनविकलः । प्रणाड्येति पक्षे हेत्वसिद्धिः । तृतीये लिङ्गादौ व्यभिचारः । चतुर्थे साध्याविशिष्टता; भासमानत्वविशेषितस्य विषयावरणनिरासकत्वस्यासंप्रतिपत्तेः ।
     अथास्यानुमानस्य प्रतिकूलतर्कपराहतिमाह - प्रतिप्रयोगाश्चेति । तर्कस्यापि व्याप्तिमूलत्वात्् प्रयोगा इत्युक्त्तम्् । स्वदेशगतत्वस्वविषयावरणत्वस्वनिवर्त्यत्वानां प्रतिकूलं यथाक्रममनुमानत्रयम्् अज्ञानं पक्षीकृत्योच्यते । विवादाध्यासितम््- ब्रह्माश्रयमतदाश्रयमिति विवादध्यासितमित्यर्थः । ततश्च शुक्तयाद्यज्ञानव्यावृत्तिः । तद्धि जीवाश्रयम््, अप्रामाणिकमपि भावरूपमज्ञानम््, ज्ञानमात्रं ब्रह्म चाभ्युपगम्य प्रतिकूलतर्का उच्यन्ते । शुक्तयाद्यज्ञानस्य ज्ञानानाश्रयत्वं कथमित्यत्राह - ज्ञात्राश्रयमिति । एवं व्याप्तिर्दर्शिता । अज्ञानत्वे ज्ञानानाश्रयत्वप्रसङ्ग इत्युक्त्तं भवति । प्रतिकूलतर्कान्तरमाह - विवादेति । व्याप्तिं दर्शयति - विषयावरणमिति । अज्ञानत्वे ज्ञानानावरणत्वप्रसङ्ग इत्यर्थः । तृतीयेपि प्रयोगे, ज्ञेयानावरणत्वे ज्ञानानिवर्त्यत्वप्रसङ्ग इत्यर्थः । अथ ब्रह्म पक्षीकृत्य प्रतिकूलतर्कत्रयमुच्यते ब्रह्मेत्यादिना । अज्ञानाश्रायत्वे ब्रह्मणो ज्ञातृत्वप्रसङ्ग इत्यर्थः । द्वितीयेऽपि प्रयोगे, ब्रह्मणोऽज्ञानवरणत्वे ज्ञेयत्वप्रसङ्ग इत्यर्थः । तृतीयेऽपि ब्रह्मणो ज्ञाननिवर्त्याज्ञानत्वे ज्ञेयत्वप्रसङ्ग इत्यर्थः ।
     अथ प्रमाणज्ञानं पक्षीकृत्य प्रागभावव्यतिरिक्त्तत्वस्य प्रतितर्कमाह - विवादाध्यासितमिति । प्रमाणज्ञानस्वे प्रागभावातिरिक्त्ताज्ञानपूर्वकत्वाभावप्रसङ्ग इत्यर्थः । यद्वा अनुमानमेवेदम्् । धारावाहिकज्ञानेषु प्रथमस्य पक्षत्वमुत्तरज्ञानानां सपक्षत्वमपि ह्युपपद्यते । ज्ञानं न वस्तुनो विनाशकमित्यादिना व्यतिरेक्यनुमानमुक्त्तम््; व्यतिरेकव्याप्तिं द्विधा दर्शयति - यद्वस्तुन इति । शक्त्तिविशेषोपबृंहणविरहे सति ज्ञानत्वादिति विशिष्टो हि हेतुः । तत्र शक्त्तिविशेषानुपबृंहितज्ञानव्यतिरिक्त्तत्वाविशेषात्् शक्त्तिविशेषोपबृंहितं ज्ञानं शक्त्तिविशेषानुपबृंहितमज्ञानं च द्वयमपि व्यतिरेकव्याप्तिभूमिरित्युभयत्र व्याप्तिर्दर्शिता ।
     भावरूपमज्ञानं पक्षीकृत्याह भावरूपमिति । भावरूपत्वे ज्ञानमात्रनिवर्त्यत्वं न स्यादित्यर्थः । भावरूपत्वज्ञाननिवर्त्यत्वयोर्न व्याप्तिः; भयादेर्भावरूपस्य ज्ञाननिवर्त्यत्वदर्शनादिति व्याप्तिभङ्गमाशङ्कते अथोच्येतेति । पूर्वज्ञानोत्पन्नानाम््- पूर्वभ्रान्तिज्ञानोत्पन्नानामित्यर्थः । बाधकज्ञानोदयात्् प्राक्् भयानुवृत्तेः, तदुत्पत्तेः पश्चाद्भयादिनिवृत्तेश्चेति भावः । परिहरति - नैवमिति । फलविनाशयानि हि स्वाश्रयविनाशाधीननश्वर(धीननाशवद्् ?)व्यतिरिक्त्तक्षणिकानि । उक्त्तविशेषणेन ज्वालाव्यावृत्तिः । तथा भयाद्यपि कम्पादिकार्यं जनयित्वा स्वयं नश्यतीत्यर्थः । न भयादेः क्षणिकत्वम््, चिरोपलब्धेरिति चेन्न; कारणभूतभ्रान्तिज्ञानाद्यनुवृत्त्या भयादिसंतत्युत्पत्तेर्हि 
चिरोपलब्धिः । तर्हि सदा भयसन्ततिरुपलभ्येतेति चेदत्राह - कारणनिवृत्त्या च पश्चादनुत्पत्तेरिति । कारणभूतभ्रान्तिज्ञानादिनिवृत्त्या कार्यभूतभयादिसन्तत्यनुत्पत्तेर्न सदोपलब्धिरित्यर्थः । पश्चादनुत्पत्तिरिति पञ्चम्याः क्षणिकत्वेनेति पूर्वत्रान्वयः । कारणनिवृत्त्या च पश्चादनुत्पत्तेः सिद्धेन क्षणिकत्वेन स्वयमेव विनाशादित्यर्थः । यद्वा न क्षणिकत्वमिति शङ्कायाम्् उपपन्नं क्षणिकत्वमित्यर्थवशादाकृष्टेन वाक्येनान्वयः । एवं क्षणिकत्वानुबन्धिचोद्यपरिहारः कृतः । यद्वा - नैवमिति दूषणप्रतिज्ञामुपपादयितुम््, यावद्बाधं भयस्वरूपानुवृत्तेरसिद्धिमाह - क्षणिकत्वेनेति, बाधकज्ञानानन्तरनिवृत्तेरन्यथासिद्धिमाह - कारणनिवृत्त्या चेति । तत्क्षणिकत्वं कुतः सिद्धमिति शङ्कायां तदुपपादयति क्षणिकत्वं चेति । स्थायिनो हि घटादयो दण्डचक्रादिकारणनिवृत्तावपनयुपलभ्यन्ते; न तथा ज्ञानदीपज्वालादिः । तथा भयादेरपि कारणसंनिधानतन्निवृत्त्यनुविधायिसद्भावासद्भावतया क्षणिकत्वं निश्चितमित्यर्थः । विपक्षे बाधमाह - अक्षणिकत्वे चेति । स्थायिनो हि घटादयः प्रतिक्षणमुत्पद्यमाना बहवो युगपदुपलभ्यन्ते; तथाऽत्रापि प्रसजेदिति भावः । अतो न भयादिकं  
ज्ञाननिवर्त्यम््; स्वयमेव क्षणिकतया नश्यति । भयसन्तत्युच्छेदो भ्रान्तिज्ञानपरम्परारूपकारणनिवृत्त्या । तन्निवृत्तिश्च दोषनिवृत्त्या । नायं सर्पो रज्जुरेषेति ज्ञानं स्वविषय व्यवहारहेतुः; न तु साक्षाद्भयादिनिवृत्तिहेतुः । रज्जुत्वं हि सर्पव्यावृत्तिः । अतः सर्पव्यावृत्तिरूपरज्जुत्वज्ञानाभावेन सर्पबुद्धयनुवृत्त्या पाश्चात्यभयानुवृत्तिः, सर्पव्यावृत्तिरूपरज्जुत्वज्ञानेन सर्पपारमर्थ्याभिमाननिवृत्त्या भयनिवृत्तिरिति सर्वाभ्युपगतप्रकारेण दूषणमुक्त्तम्् । स्यपक्षे तु ज्ञानविशेष एव भयादिः क्षणिकतया स्वयं नश्यति । भयादिरूपज्ञानानुवृत्तिस्तु दोषात्् सर्पादिभ्रमानुवृत्तिमूला तन्निवृत्त्या च तत्संततिनिवृत्तिरिति परिहारः ।
     एवमर्थदूषणमुक्त्तम््; अथ प्रयोगदूषणमाह - स्वप्रागभावेति । स्वशब्दः प्राक््शब्दोऽभावव्यतिरिक्त्तशब्दोऽन्तरशब्दश्च निरर्थकाः । वस्तुशब्दो हि भाववाची । अनुमानेन भावरूपाज्ञानासिद्धिं निगमयति अत इति । श्रुत्यर्थापत्तिभ्यां तत्सिद्धिमाशङ्कयाह - श्रुतीति ।
     अनिर्वचनीयत्वे परोक्त्तहेतुं विस्तरेण दूषयति - प्रतीतीति । प्रतीतिः भ्रान्त्यभ्रान्तिसाधारणरूपा । भ्रान्तिः विद्यमानभेदाग्रहणपूवर्कसाधारणाकारग्रहणजन्या स्वविषयान्यथात्वविशेषिता प्रवृत्त्यादिहेतुभूता । बाधः आरोपितविरुद्धाधिष्ठानाकारावगाहिनी बुद्धिः । न तथाभ्युपगमनीयम््- नानिर्वचनीयत्वेनाभ्युपगमीयमित्यर्थः । प्रतीतिभ्रान्तिबाधानां स्वविषयोल्लेखमात्रेण वा अन्यथानुपपत्त्या वा अनिर्वचनीयसिद्धिरिति विकल्पमभिप्रेत्य प्रथमं दूषयति - प्रतीयमानमिति । प्रतीयमानं प्रतीत्युल्लिख्यमानम्् । न हि नीलोल्लेखः पीतोल्लेखतया अङ्गीकार्यः; तथा सति सर्वोपप्लवप्रसङ्गादिति भावः । द्वितीयं दूषयति - आभिरिति । आभिः - प्रतीतिभ्रान्तिबाधशब्दोपात्ताभिः प्रत्यक्षप्रतीतिभिः । प्रतीत्यन्तरेण - प्रमाणान्तरजन्येन । यद्वा आभिः- लौकिकप्रतीतिभिः । प्रतीत्यन्तरेण- आगमजन्येन । यद्वा आभिः प्रतीतिभिः । एकाधिष्ठाने सर्पभूतलनाम्बुधारादिबहुत्वाभिप्रायं बहुवचनम्् । प्रतीत्यन्तरेणबाधज्ञानेन । सङ्क्षिप्तस्य दूषणस्य विस्तरार्थं परमतमनुवदति - शुक्त्यादिष्विति । अन्यस्यान्यथाभानायोगाच्चेति ।
     ननु कथमन्यथाभानायोगः । उच्यते । न तावत्् धर्मधर्मिणोर्मिथस्तादात्म्यमानमन्यथाख्यानम्् । पुरोऽवस्थितशुक्लभास्वरशकलं न रजतत्वजातितया प्रतीयते । रजतत्वञ्च न भास्वरशकलतया 
प्रतीयते । शकलं च शकलत्वेन, जातिश्च जातित्वेन पतीयते । तस्मान्नानयोरन्यतरस्य तदितरत्वमानमिति । नापि धर्म्यन्तरस्य धर्म्यन्तरतादात्म्यमन्यथात्वम्् । तत्् किं विषयगतम््, उत ज्ञानगतम्् । विषये तदन्यथात्वमस्ति चेत््- यथार्थैव प्रतीतिः । नास्ति चेत््- असत्ख्यातिप्रसङ्गः । यदि ज्ञानगतम््, विषयोऽन्यः ज्ञानमप्यन्यदेवेति नोपपद्यते । न हि घटज्ञानस्य पटज्ञानत्वसंभवः । आत्मख्यातिप्रसङ्गश्च, ज्ञानाकारत्वाद्रजतादेः । स्वस्मिन्् असता आकारेण ख्यानमन्यथाख्यानमिति चेन्न; असत्ख्यातिप्रसङ्गात्् । अन्यत्र सतोऽन्यत्र ख्यानं ख्यानस्यान्यथात्वमिति चेन्न; खण्डे दृष्टस्य गोत्वस्य मुण्डे दर्शनस्यापि भ्रमत्वापातात्् । अन्यत्रैव सतोऽन्यत्र ख्यानमन्यथात्वमिति चेत््- अन्यत्रैव सत्त्वं कथं निश्चीयते । इह बाधादिति चेन्न; भ्रान्तिज्ञानबाधितस्य सत्यरजतस्याप्यत्रासत्त्वनिश्चयप्रसङ्गात्् । प्रवृत्तिबाधादन्यत्रैव सत्त्वनिश्चय इति चेन्न; मन्त्रौषधादिप्रतिबद्धस्याग्नेरपि स्फोटजननादिप्रवृत्तिबाधेन मिथ्यात्वनिश्चप्रसङ्गात्् । दुष्टकारणजन्यज्ञानविषयत्वादिह बाध्यत इति चेत््- कथं दुष्टकारणजन्यत्वनिश्चयः । बाधकज्ञानोदयादिति चेत््- पूर्वज्ञानमेव बाधकं स्यात्् । परत्वस्याकिञ्चित्करत्वं हि दर्शितम्् । पूर्वज्ञानस्य दुष्टकारणजन्यत्वे निश्चिते पाश्चात्त्यज्ञानस्य बाधकत्वनिश्चयः, तस्य बाधकत्वे निश्चिते पूर्वस्य दुष्टकारणजन्यत्वनिश्चयः इत्यन्योन्याश्रयश्च स्यात्् । किञ्च यत्् तावत्् रजतं पुरोवर्तिनि भातम््, तस्यैवान्यत्र सत्त्वे किं प्रमाणम्् ? न तावत्् पूर्वज्ञानम््; अत्र सत्त्वेन हि तदवगमयति । न बाधकज्ञानञ्च; तद्धि परोवर्तिन्यसत्त्वमवगमयति । नापि रजतग्राहकप्रमाणम््; तत्् खल्वापणे रजतसत्तामवगमयति; न तु तस्य, पुरतः ख्यातस्य चैक्यम्् । क्वचिदप्यसतः ख्यानायोगात्् अन्यत्र सत एव ख्यातत्वं निश्चीयत इति चेन्न; असतः ख्यानायोगस्य संबन्धे परित्यक्त्तत्वात्् । न हि पुरोवर्तिनि रजतधर्मिसंबन्धो रजतत्वजातिसंबन्धो वा अन्यत्र विद्यते । ननु- अन्यत्र संबन्धमात्रमस्ति; तदिह प्रकाशते - इति अन्यत्र सत एवान्यत्र ख्यानमिति चेन्न- संबन्धद्वयानवभासात्् । अन्यत्र सतः संबन्धास्यान्यत्र ख्याने सम्बन्धिन इव संबन्धान्तरमपेक्षितम्् । संबन्धान्तरावभासे चान्यत्र सतः ख्यानं न स्यात््; द्वितीयसंबन्धस्य क्वचिदप्यसत्त्वात्् । संबन्धस्य संबन्धान्तरानपेक्षत्वात्् संबन्धान्तराभावेऽपि पुरोवर्तिनि भानं युक्त्तमिति चेत्् एवं तर्हि संबन्ध्यन्तरसंबन्धः पुरोवर्ति च निरन्तरं भातमिति यथार्थख्यातिरेवोक्त्ता स्यात््; ख्यातांशस्य सत्त्वात्् असतः कस्यचित्् ख्यातत्वाभावाच्च । किञ्च शुक्त्तिशकलस्यैव रजतज्ञानविषयत्वं रजतोपायान्यत्वे सति रजतार्थिप्रवृत्तिविषयत्वादिति साधयितुमप्ययुक्त्तम्् । तथा हि इदमर्थस्य रजतत्वजातिविशिष्टताज्ञानविषयत्वं हि साध्यम््, तत्् अबाधितप्रवृत्तिविषयत्वप्रयुक्त्तमिति हेतोस्सोपाधिकत्वम्् । शुक्त्तिनर् रजततया भाति शुक्त्तित्वात्् सम्प्रतिपन्नवदिति च बाधः । एवमादिदूषणाभिप्रायेण अन्यस्यान्यथाभानायोगाच्चेत्युक्त्तम्् ।
     दूषयति नेति । अन्यत्रैव सता आकारेण पुरोवतिर्नो विशिष्टताज्ञानम्् अन्यथाभानम्् । प्रतिपन्नाकारस्य परोवर्तिन्यभावनिश्चयश्च प्रवृत्तिबाधसचिवात्् नास्तीति प्रत्ययात्् । न हि प्रतिबद्धाग्नेरग्नित्वं नास्तीति प्रत्यय इति प्रसिद्धम्् । कथं तत्पल्पनायामप्यन्यथाभानस्यावर्जनीयत्वमित्यपेक्षायामाह - कल्प्यमानं हीति । अनिर्वचनीयमित्येव प्रतीत्यभ्युपगमे प्रतीतेर्भ्रमरूपत्वं बाधः प्रवृत्तिश्च न स्युः । अनिर्वचनीयं निर्वचनीयत्वेन प्रतीतं चेत्् अन्यस्यान्यथावभासोऽवर्जनीयः स्यादित्यर्थः । तस्यापरिहार्यत्वाच्चेति । तस्य - अन्यथामानस्य । अयमभिप्रायः- "नान्यस्यान्यथाभानम््; विद्यमानस्यैव प्रतीतेः । अलौकिकं सत्् लौकिकं सच्चेति 
द्विविधं सत्् । अनिर्वचनीये चालौकिकं सत्त्वमस्ति । अत्र तदलौकिकं सत्् रजतं प्रतीयते' इति चेत्् किमलौकिकं सत्् अलौकिकसत्त्वेन प्रतीयते, उत लौकिकसत्त्वेन ? प्रथमे भ्रमत्वबाधप्रवृत्त्यसंभवः । अलौकिकं लौकिकं सदिति प्रतीतं चेत्् अन्यस्यान्यथाख्यानं स्यात्् । अलौकिकसतो लौकिकसता भेदाग्रहात्् प्रवृत्त्यादिसंभव इति चेत्् तर्हि तत्रानिर्वचनीयं वस्तु कल्पयित्वा तत्र भेदाग्रहेण प्रवृत्तिबाधभ्रमत्वोपपादनादपि प्रथमत एव संप्रतिपन्नरजताच्छुक्त्तित्वरूपभेदाग्रहेण प्रवृत्तिबाधभ्रमत्वोपपादने कल्पनालाघवादनिर्वचनीयं वस्त्वनुपपन्नम्् इत्यादिपदकपरम्परामभिप्रेत्य तस्यापरिहार्यत्वाच्चेत्युक्त्तम्् । यर्थार्थख्यातिव्यतिरिक्त्तपक्षेष्वन्यथाख्यातिपक्षः प्रबल इत्यभिप्रायेणाह - ख्यात्यन्तरेति । सुदूरमपि गत्वापदकपरम्परामुक्तवाऽपीत्यर्थः । तदुपपादयति - असदिति । कथं माध्यमिकपक्षः । किमसदित्येव प्रतीयते, उत सदिति । असदितीति चेत््, भ्रमत्वबाधप्रवृत्त्यसंभवः । सदितीति चेत््, अन्यस्यान्यथाभानं स्यादित्यर्थः । आत्मेति । अयं योगाचारपक्षः । आत्मशब्दो ज्ञानपरः । किं ज्ञानमित्येव प्रतीतम््, उतार्थ इति । प्रथमे प्रवृत्तिबाधभ्रमत्वासंभवः । द्वितीयेऽन्यस्यान्यथाभानमित्यर्थः। अख्यातिपक्ष इति । इदं रजतमिति किमेकज्ञानम््; उत ज्ञानद्वयमिति विकल्पमभिप्रेत्य एकज्ञानमिति पक्षे ज्ञेये अन्यथाख्यातिं प्रसञ्जयति अन्यविशेषणमन्यविषणत्वेनेति । इदं रजतमित्येकत्वेन संप्रतिपन्नसम्यग्रजतवत्् आरोप्यलिङ्गानुविधायिप्रयोगानुगुणसामानाधिकरण्येन प्रतीतत्वादन्यविशेषणमन्यविशेषणत्वेन प्रतीयत इत्यापादितम््; न तु तत्पक्ष उपन्यस्तः । ज्ञानद्वयमितिपक्षे ज्ञानेऽन्यथाख्यातिं प्रसञ्जयति - ज्ञानेति । ज्ञानद्वयं किं ज्ञानद्वयमित्येव प्रतीतम््; उतैकमिति इति विकल्पे पूर्ववद्दूषणम्् । विषयासद्भावेति । किमविद्यमानत्वेन प्रतीयते; उत विद्यमानत्वेन प्रतीयते ? प्रथमे प्रवृत्त्याद्यसंभवः । द्वितीयेऽन्यथाभानमित्यर्थः ।
     अथ अकारणत्वमुपपादयति - किञ्चेति । तस्याः- प्रत्यक्षप्रतीतेः । तद्विषयत्वेन- विद्यमानविषयकारणकत्वेन । कारणं हि नियतपूर्वभावीति भावः । महतामिदमुपपादनमिति । तस्य वृत्तिज्ञानस्य विषयरहितावस्थास्वीकारेण 
कारणत्वाभ्युपगमेऽपसिद्धान्तापातात््, निर्विषयख्यातिवादिनामिव तत्प्रभावेन पवृत्त्यादिसिद्धौ अनिर्वचनीयक२प्तिवैयर्थ्यात््, विषयरूपकारणेन विनोत्पत्तिवचनात््, विरम्यव्यापारवचनाच्चात्यन्तमनुपपन्नमित्यर्थः । अथेन्द्रियादीति । आदिशब्देन विषयगतदोषः, पुरुषस्यानवधानं वा गृह्यते । तस्य पुरुषाश्रयत्वेनेति । दूरत्वादिदोषस्य विषयगतत्वेऽपि पुरुषगतत्वस्यापि संभवादुभयत्र कार्यमुत्पाद्यम््; न विषयमात्रे; नियामकाभावात्् । अतः पुरुष इव विषयेऽपि न संभवतीत्यभिप्रायः । ननु चक्षुषः पुरुषाश्रयत्वेऽपि चाक्षुषरश्मेः प्रसृतस्य विषयसंबद्धस्य तत्र कार्यकरत्वं दृष्टम्् । न; तत्कार्यस्य ज्ञानस्य पुरुषाश्रितत्वात्् दोषांशस्याकार्यकरत्वात्् । ननु विषयमात्रगताः सादृश्यादयो दोषाः सन्ति । तेषां तत्रैव कार्यकरत्वमुपपद्यते । मैवम््; सादृश्यादेर्यावद््द्रव्यभाविनः सदोत्पादकत्वप्रसङ्गात्् । आगन्तोरन्यस्य तत्रादृष्टेः । इन्द्रियसंयोगस्य पुरुषगतज्ञानातिरिक्त्तहेतुत्वासिद्धेः । दृष्टिविषादिन्यायस्यात्रासंभवात्् । संभवेऽपि सर्वैरुपलम्भप्रसङ्गाच्च । नन्विन्द्रियाणि यथा पुरुषविशेषसंबन्धात्् तत्रैव कार्यविशेषमुत्पादयन्ति, एवं विषयविशेषसंबन्धात्् तत्रैव किञ्चिज्जनयन्तु । तत्राह - नापीन्द्रियाणीति । 
पुरुषगतज्ञानाख्यकायर्करत्वमन्वयव्यतिरेकावसितम्् । विषये त्विन्द्रियजन्यं कार्यान्तरं न दृष्टम्् । तत्क२प्तिरन्यथैवोपपत्त्या निरस्तेति भावः । तथापि दुष्टपुरुषसंनिधानात्् यथा देशादिषु दोषाः प्रादुष्युः, तथा दुष्टेन्द्रियसंनिधानाद्विषये कार्यविशेषः स्यादित्यत्राह - नापि दुष्टानीति । अन्वयव्यतिरेकादिकमतिलङ्घ्य दृष्टान्तमात्रेण न किञ्चित्् साधयितुं शक्यमिति भावः । किमत्र हेत्वन्तरगवेषणया ? अनादिभावरूपाज्ञानमेव विश्वोपादानभूतं शुक्त्तिरजताद्यपि विचित्रकार्यं जनयेदित्यत्राह - अनादीति । तस्य स्वरूपानादित्वात्् । कार्यमपि प्रागेव स्यात्् । सहकारित्वेन शङ्कनीयमिन्द्रियादिकं तु निरस्तम्् । मिथ्याभूतस्य चार्थक्रियाकारित्वमयुक्त्तम्् । आश्रयानुपपत्त्यादयश्च पूर्वमेवोक्त्ता इति भावः ।
     एवमनिर्वचनीयस्य रजतादेरुत्पादकानुपपत्तिमुक्तवा तदुत्पत्तावपि रजतादिबुद्धिशब्दान्वयनियमानुपपत्तिमाह - किञ्चेति । तद्य्ववस्थापकं शङ्कते रजतादीति । प्रातिभासिकस्य रजतादेरर्थक्रियाकारिव्यावहारिकरजतादिसादृश्यादित्यर्थः । उक्त्तस्य व्यवस्थापकत्वाभावमभिप्रेत्य सादृश्यस्य यथादर्शनं साध्यान्तरमाह - तर्हीति । यदि तत्सदृशे तद््बुद्धिः, तदा गवये गोबुद्धिवदन्यथाख्यातिः स्यादित्येवकाराभिप्रायः । सादृश्यस्यानिर्वाहकत्वेऽपि तज्जातियोगस्य तद््बुद्धिनिर्वाहकत्वं दृष्टमिति शङ्कते - रजतादीति । सारजतादिजातिः । अपरमार्थान्वयायोगात््- अपरमार्थव्यक््त्यन्वयायोगादित्यर्थः । व्यक्त्तिबाधेऽपि जातेरबाधितत्वप्रसङ्ग इति भावः । जातिरपि हि बाध्यते । न हि, व्यक्त्तिर्नास्ति जातिरस्तीति प्रतीतिः । जातिरपि नास्तीत्येव हि प्रतिपत्तिः । न च प्राक््प्रतिपन्नाया अपि जातेः पश्चादप्रतीतिरभिव्यञ्जकव्यक्त्य भावात््; न तु जात्यभावादिति वाच्यम््; अभिव्यञ्जकवति पूर्वकाले प्रतिपन्नाया अपि जातेस्तत्कालसंबन्धितयैव नास्तितागोचरत्वाद्बाधकप्रत्ययस्य । प्रतिपन्नोपाधौ नास्तीति प्रत्ययो हि बाधः । अपरमार्थपक्षं दूषयति - नापीति । परमार्थान्वयायोगात््- आपणस्थरजतव्यक्त्य न्वयायोगादित्यर्थः । व्यक्त्य वस्थानेऽपि जातेः कदाचिद्बाधितत्वप्रसङ्ग इति भावः । न हि कदाचिदप्यापणस्थरजते रजतत्वं बाध्यते । परमार्थव्यक्त्य न्वये बाधकमाह - अपरमार्थ इति । परमार्थबुद्धिशब्दयोः । परमार्थव्यक्त्तौ जातिरनन्विता चेत््- तस्याः क्वचिदपि परमार्थबुद्धिशब्दहेतुत्वादर्शनात्् भ्रान्तिस्थलेऽपि परमार्थबुद्धिशब्दनिर्वाहकत्वं न स्यादित्यर्थः । यद्वा जात्यपारमार्थ्य एव दूषणान्तरं बुद्धिशब्दान्वयानुपपत्तिमाह - अपरमार्थ इति । तदानीम्् परमार्थबुद्धिशब्दयोः- परमार्थभूतबुद्धिशब्दयोरित्यर्थः । असत्यात्् सत्योत्पत्तिनिरासमुपजवव्येदं दूषणमुच्यते । व्यक्त्तेस्तन्निर्वाहकत्वायोगं दर्शयितुमपरमार्थ इत्युक्त्तिः । अपरमार्थजातेः परमार्थभूतबुद्धिशब्दनिर्वाहकत्वायोगात्् जात्यपारमार्थ्यमयुक्त्तमित्यर्थः । बुद्धिशब्दयोश्च पारमार्थ्यं तद्बाधकादर्शनादेव सिद्धम्् ।।
     अथ वक्ष्यमाणाया यथार्थख्यातेः स्वसिद्धान्तत्वं दर्शयति - अथवेति । तस्याः साम्प्रदायिकत्वं दर्शयन््  तां प्रतिजानीते - यथार्थमिति । वेनदविदाम््- भगवद्बोधायननाथमुनि(यामुन ?)मिश्रादीनामित्यर्थः । कुत इत्यत्राह - श्रुतिस्मृतिभ्य इति । श्रुतिं दशर्यति - बहु स्यामितीति । आदिशब्देन नामरूपव्याकरणमुच्यते । यद्वा सन्मूला इत्यादिवाक्योक्त्तं स्थितिप्रलयादिकं गृह्यते । सृष्टयादिरुपक्रमो यस्य प्रकरणस्य तस्मिन्् सृष्टयाद्युपक्रमे ।
     इदं श्लोकार्द्धं किमर्थमिति चेत््- उच्यते । पाठक्रमेणाण्डसृष्टेः पश्चात्् त्रिवृत्करणमिति 
ज्ञायते । अण्डसृष्टेः प्रागपि त्रिवृत्करणमस्ति; अण्डसृष्टयर्थत्वात्् त्रिवृत्करणस्य । त्रिवृत्करणमुपायः; अण्डसृष्टिः फलम्् । उत्पत्तौ तत्फलं पश्चाद्भवति; संङ्कल्पे तु पूर्वभावि । उपायस्तूत्पत्तौ पूर्वभावी, संकल्पे पश्चाद्भावीति लोकसिद्धम््, किं केन कथमित्यादौ । अतः "नामरूपे व्याकरवाणि । तासां त्रिवृतं त्रिवृतमेकैकां करवाणि' इत्यस्मिन्् व्यष्टिसृष्टिसङ्कल्पवाक्ये पश्चान्निर्दिष्टमण्डसृष्टयुपायभूतं त्रिवृत्करणम्् । "नामरूपे व्याकरोत्् तासां त्रिवृतं त्रिवृतमेकैकामकरोत््' इत्युत्पत्तिवाक्ये पूर्वनिर्दिष्टस्यापि नामरूपव्याकरणस्य फलभूतत्वात्् त्रिवृत्करणस्य फलरूपसृष्टेः पूर्वभावो निश्चीयते; अर्थक्रमेण पाठक्रमबाधस्य न्याय्यत्वात्् । "अग्निहोत्रं जुहोति यवागूं पचति' इतिवत्् । अस्मिन्नर्थे निदर्शनम््, उपक्रमे "बहु स्यां प्रजायेय' इति वाक्यम्् । अत्र बहु स्यामिति फलसङ्कल्पः; प्रजायेयेति तदुपायसङ्कल्पः अनेन, न केवलम्् किं केन कथमित्यादिलोकप्रसिध्द्या अत्र त्रिवृत्करणस्य फलभूतसृष्टेः पूर्वभावित्वनिश्चयः, उपक्रमभूतसङ्कल्पवाक्यानुगुण्याच्चेति ज्ञापितम्् । एवं त्रिवृत्करणस्याण्डसृष्टेः प्राक्् सद्भावं ज्ञापायितुमुपक्रमगतसङ्कल्पवाक्यस्य तदनुगुणत्वज्ञापनाय बहु स्यामित्याद्यर्धमुपात्तम्् ।
     अण्डान्तर्वर्त्यग्न्यादिषु त्रिवृत्करणस्य प्रदर्शनादण्डसृष्टेः पञ्चात्् त्रिवृत्करणमिति शङ्कायां श्रुतेरर्थमाह - एवं हि प्रत्यक्षेणोपलभ्यत इति । अग्न्यादिषु कतिपयव्यक्त्तिषु त्रिरूपत्वप्रदर्शनं नेयताबुद्धया; अपित्वण्डान्तर्भूतस्यैव प्रत्यक्षयितुं योग्यत्वात्् पूर्वोक्त्तत्रिवृत्करणसंभावनाप्रदर्शनार्थमिति भावः । अण्डसृष्टेः प्रागेव त्रिवृत्करणमस्तीति स्पष्टं ज्ञापयति पुराणे चेति । अस्यामुपनिषदि भूतत्रयसृष्टेरुक्त्तत्वात्् सृष्टतयोक्त्तानां मिश्रणमुक्त्तम्् । इदं तत्त्वान्तरसृष्टिप्रतिपादनप्रकरणेषु तेषामपि मिश्रणस्य प्रदर्शनार्थमिति ज्ञापनाय (च) पुराणवचनोदाहरणम्् । वैष्णव इत्यनेन सात्त्विकत्वात्् प्रामाण्यं सूचितम््; "सात्त्विकेषु च सर्वेषु विष्णोर्माहात्म्यमिष्यते' इति वचनात्् । संहतत्वं समागतत्वञ्चेति अवस्थाद्वयमस्ति । संहतत्वं नाम पृथक््स्थित्यर्हसंयोगमात्रम््; समागतत्वं पृथक््स्थित्यर्हसंश्लेषविशेषा, एतद््द्वयाभावात्् स्रष्टुं नाशक्नुवन्नित्याह - नानावीर्या इति । एतदुभयप्राप्त्या असृजन्नित्याह - समेत्यादि । एकैकस्मिन्् भूते सर्वभूतानि सन्ति चेत््, सर्वे शब्दाः सर्वत्र प्रयुज्येरन्नित्यत्राह - परम्परसमाश्रया इति । अन्येषां भूतानां समाश्रितानामेकं भूतं समाश्रयः । आश्रिताश्रयभावश्च न्यूनाधिकभावनिबन्धनः । तत्कृता शब्दव्यवस्थेति भावः । उपात्तवचनानन्तरं "सम्प्राप्यैक्यमशेषतः' इति कृत्स्नशः समागतत्वमुक्त्तम्् । महदादय इति पाठे सत्यपि वृत्तभङ्गपरिहाराय स्वसन्दर्भे महदाद्या इत्युक्त्तं भाष्यकारैः । अयमेव श्रुत्यभिप्राय इति स्थापयितुं सूत्रकारोक्त्तिं दर्शयति - सूत्रेति । ततः सूत्रकारोऽप्यवददित्यन्वयः । ततः- अस्यार्थस्य श्रुतिस्मृसििद्धत्वादित्यर्थः । एवं प्रथमं भूते भूतान्तरसद्भाव उक्त्तः, वक्ष्यमाणस्य सदृशे सदृशान्तरसद्भवस्योपयोगित्वात्् । तेनाभिधाभिदाभूयस्त्वेनाभिधानव्यवस्थेत्यर्थः । सदृशे सदृशान्तरसद्भावमाह - सोमेति । न्यायविदः- परीक्षकाः । "सोमाभावे पूतीकानभिषुणुयात््' इत्ययं विधिर्नियमार्थः । सोमाभावे तत्सदृशद्रव्यान्तरेषु स्वतः प्रवृत्तेः । एतत्तुल्यान्यायसिद्धार्थमाह - व्रीहीति । व्रीहिभावतः- व्रीह्यवयवसद्भावतः । ततः कथं सदृशे सदृशान्तरसद्भाव इत्यत्राह - तदेवेति । अनेन शुक्तयादौ रजताद्यवयवसद्भावः फलित इत्याह - शुक्त्यादाविति । श्रुत्यैव बोधितः- प्रतिनिधिश्रुत्यैवाभिहितत्वेन फलितः । यद्वा त्रिवृत्करणश्रुत्यैव बोधितत्वं फलितम्् । तेनःप्रचुररूप्यांशः शुक्त्तौ त्रिवृत्करणात्् सिध्यतीत्यर्थः । कथं शब्दव्यवस्थेत्यत्राह रूप्येति । 
शक्त्तिरूप्ययोः सादृश्ये सति हि शुक्त्तौ रूप्यसद्भावसिद्धिः, शब्दव्यवस्थाया भूयस्त्वहेतुकत्वसिद्धिश्चेत्यत्राह - रूप्यादीति । यद्वा शुक्त्तौ रजतैकदेशसद्भावे प्रमाणान्तरमाह - रूप्यादीति । ततः किमित्यत्राह - अत  इति । प्रतीतेः- रूप्यसदृशतया प्रतीतेः । शुक्तयादौ रजताद्यवयवसद्भावश्चेत््, सदा गृह्येत; प्रवृत्तिश्च सदा स्यात््; बाधश्च नोपपद्येतेत्यत्राह - कदाचिदिति । दोषः शुक्तयंशाग्रहहेतुः । प्रचुरग्रहणाभिभूतत्वाभावाददृष्टवशाच्च रजतग्रहणम्् । अदृष्टवशाच्चाम्बुनो ग्रहणादिति हि वक्ष्यते । उदाहरणान्तरेष्वप्युपजीव्यत्वाय हि तत्र तदुक्त्तिः । भूयस्त्वेन बाध्यबाधकाभाव इति । शुक्त्तिभूयस्त्वेन तज्ज्ञानस्य बाधकत्वम्् । तत एव रजताल्पत्वं सिद्धम्् । तेन रजतज्ञानस्य बाध्यत्वमित्यर्थः । भूयस्त्वेनेत्युक्त्ते भ्रान्तिज्ञानस्य रजतभूयस्त्वात्् तेन शुक्त्तिज्ञानस्य बाध्यत्वशङ्काव्यावृत्त्यर्थं भूयस्त्वेन बाध्यबाधकत्वमुपपादयति - शुक्त्तीति । ननु साकल्ये सत्यपि वैकल्यं गृहीतं चेत्् अन्यथाख्यातिरिति । नैवम्् । न हि वैकल्यस्य ग्रहो वैकल्यग्रहः; किन्तु शुक्त्तिभूयस्त्ववैकल्येन ग्रहः- तत्सहिततया ग्रहः । तयोर्ग्रहयोः रूपात्् स्वभावात््- तथाविधग्रहणात्मकत्वादित्यर्थः । बहुव्रीहिर्वा । भावप्रधानो निर्देशः । पूवोत्तरज्ञानयोस्तथारूपत्वात्् बाध्यबाधकभाव इत्यर्थः । ज्ञानस्य बाध्यत्वं न स्वरूपतः; न च विषयतः; किन्तु बाध्यप्रवृत्तिकत्वम्् । उत्तरज्ञानस्य च बाधकत्वंपूर्वज्ञानजन्यप्रवृत्तिनिवारकत्वम्् । अन्यथाख्यातिवादेऽपि ज्ञानस्य स्वरूपेण बाध्यत्वमनभिमतम््; किन्तु विषयबाध्यत्वमेवाभिमतम्् । अस्माकं तु ज्ञानफलभूतप्रवृत्तेर्बाध्यत्वमिति भिदा । प्रवृत्तेश्च बाधितत्वं प्रतिबद्धोत्पत्तिकत्वं विफलत्वं वा । नात इति । मिथ्यार्थसत्यार्थशब्दाभ्यां पराभिमतमिथ्यात्वसत्यत्वे विवक्षिते । एवमिति । सर्वस्य सर्वत्वेऽपि व्यवहारव्यवस्थितिः- हानोपादानादिनियमः एवम््- भूयस्त्वसाकल्यवैकल्याभ्यामित्यर्थः ।
     साधारणाकारग्रहणभेदाग्रहदोषादृष्टानि सर्ववादिभिरभ्युपेतव्यानि । तावता प्रवृत्त्यादिसंभवेऽपि अधिककल्पनायामन्येषां गौरवं स्यात्् । तत्रेष्टरूपरूपिनिरन्तरभानात्प्रवृत्तिः; द्विष्टरूपरूपिनिरन्तरभानान्निवृत्तिः । रूपरूपिणोर्धर्म्यन्तरनिष्ठत्वविरोधिधर्मान्तराश्रितत्वभानविरहेण भानं निरन्तरभानम््; अत एव, "भेदग्रहात्प्रवृत्तिश्चेत््, रज्जुसर्पभेदाग्रहे निवृत्तिर्न स्यात््' इत्यादीनि चोद्यानि नावकाशं लभन्ते । यः परमते ख्यात्यन्तरहेतुरभ्युपेतः, स एवास्माकं प्रवृत्त्यादिहेतुः । प्राभाकरैर्मन्त्रार्थवादार्थतात्पर्यानभ्युपगमात्् केवलभेदाग्रहणैव निर्वाहः कृतः । अत्र तु मन्त्रार्थवादयोः प्रतीयमानार्थे प्रामाण्याभ्युपगमादुपनिषद्भागावगतं त्रिवृत्करणं तत्प्रदर्शितं पञ्चीकरणम्् ईश्वरकर्तृकं सर्गविशेषं तथा प्रतिपिधिन्यायं भेदाग्रहमप्युपजीव्य निर्वाहः कृत इति वैषम्यम्् ।
     तत्र भूते भूतान्तरभ्रमस्य त्रिवृत्करणेन निर्वाहः स्फुटतरः । सदृशे सदृशान्तरभ्रमस्य तु प्रतिनिधिन्यायेनैव निर्वाहः,    न तु त्रिवृत्करणेनोपयोगु इति केचिदाचार्याः ।त्रिवृत्करणमपि विजातीयभूतारब्धे सदृशे विजातीयभूतारब्धसदृशान्तरभ्रमनिर्वाहौपयिकमिति च सम्प्रदायः । श्रुतिस्मृतिभ्यः सर्वस्येत्यादिग्रन्थानां स्वारस्यात्् तथाऽवगम्यते । अतस्त्रिवृत्करणश्रवणपञ्चीकरणस्मरणाभ्यां प्रतिनिधिन्यायाच्च सदृशे सदृशान्तरबुद्धियाथार्थ्यं निरूप्यते । ननु कथं सदृशे सदृशान्तरभ्रमस्य त्रिवृत्करणेनोपयोगः । न हि त्रिवृत्करणात्पूर्वं रजताद्यवयवाः सन्ति । तथासति हि त्रिवृत्करणनिबन्धनं शुक्त्तौ रजतादिसंमिश्रणं स्यात्् । न च तदस्ति; त्रिवृत्करणस्याण्डसृष्टेः पूर्वभावित्वात्् । उच्यते; पाञ्चभौतिकेष्वपि पदार्थेषु किञ्चित्कार्यं केनचित्प्रचुरेण भूतेन परिणामविशेषवता आरब्धम्् । तत्र यादृशपरिणामयुक्त्तयद्भूतप्रचुरं यत्् 
कार्यम््, तस्य तादृशपरिणामवतो भूतस्य कार्यान्तरेष्वपि विद्यामानत्वात्् तेषु तथाविधतद््भूतप्रचुरतत्कार्यविषयबुद्धिरुपपद्यते । यद्यप्यवान्तराकारविशेषस्त्रिवृत्करणदशायां नास्ति, तथापि त्रिवृत्करणेन कार्यानुप्रविष्टस्य 
तस्य भूतस्य कार्यान्तोवयवसमानपरिमाणसंभवाद्भौतिकान्तरे भौतिकान्तरबुद्धेर्याथार्थ्यं घटते । तथा (तथ च ?) त्रिवृत्करणेन शुक्त्तावन्तर्गतस्य तेजोंशस्य शुक्त्तभास्वररूपेण परिणामवतो रजतसौसादृश्यात्् रजतावयवत्वमुपपन्नम्् । तादृशाकारयुक्त्ततत्तद््भूतविशेषवन्त एव हि सम्यग्रजतादयो निरीक्ष्यन्ते । अतः शुक्तयादौ रजताद्यवयवसद्भाव उपपद्यते । ननु कथं शुक्तयादिषु प्रतीयमानानामवयवानां रजताद्यवयवत्वम्् । न हि ते रजतादिभ्य आनीय निवेशिताः । उच्यते । सम्प्रतिपन्नरजताद्यवयवसुसदृशाकारत्वमेव तेषां रजताद्यवयवत्वम््; न तु रजतादिभ्य आनीय निवेशितत्वम्् । यथा संप्रतिपन्नरजताद्यवयवानाम्् । न ह्यापणस्थरजताद्यवयवाः कुतश्चिद्रजतान्तरादेरानीय निवेशिताः । एवमेव पूतीकादिषु प्रतीयमानानां सोमलताद्यवयवानामपि सोमाद्यवयवत्वं नाम सम्प्रतिपन्नसोमलताद्यवयवसुसदृशत्वमेव । तच्च स्फुटतरप्रतीतिसिद्धमबाधितञ्च । न हि शुक्त्तिशकलपूतीकादिषु रजतसोमलतादिसादृश्यं नास्तीति बाधकप्रत्ययं उदेति । तेषामवयवानां विजातीयावयवप्राचुर्यादकायर्करत्वम््, प्रचुरक्षीरनिविष्टाल्पसलिलस्येव प्रचुरकनकसंसृष्टाल्परजतस्येव च संभवति ।
      नन्वेवं शुक्त्तितयाऽभिमतपुञ्जस्य शुक्त्तित्वमपुष्कलं स्यात््, विजातीयावयवसंसर्गात््; पुरुषमृगे पुरुषत्ववत्् । पुरुषमृगत्वं नाम पुरुषत्वमृगत्वविलक्षणं जात्यन्तरम््, न तु विकलं पुरुषत्वं मृगत्वं चेति चेत्् तर्हि शुक्त्तितयाऽभिमतपुञ्जस्यापि शुक्त्तित्वरजतत्वविलक्षणजात्यन्तरवत्त्वं स्यात्् । ततश्च पुरुषमृगे पुरुषव्यवहारवत्् शुक्त्तिव्यवहारो न मुख्यः स्यात्् । विजातीयसंसृष्टायाः भ्रमाधिष्ठानभूतायाः शुक्त्तेः, पुरुषेण पुरुषमृगस्येव, शुक्त्य न्तरेण सौसादृश्याभावात्् । सौसादृश्यत्वे सति हि तत्ताव्यवहारस्य मुख्यत्वम्् । तदभावाद्धि सिंहो देवदत्त इत्यस्यामुख्यत्वम्् । शुक्त्य वयवप्राचुर्याच्छुक्त्तित्वं पुष्कलम््; तत एव तद्वयवहारश्च मुख्य इति चेत्् तर्हि रजतांशस्याप्रचुरत्वादेव रजतत्वं नास्तीति रजतबुद्धेर्याथार्थ्यं न स्यात्् ।
    उच्यते । पुरुषत्ववत्् शुक्त्तित्वस्यावयवसंघातविशेषवृत्तित्वाभावादणुमात्रेऽपि शुक्त्तित्वं पुष्कलम्् । पुरुषत्वस्य तु सङ्घातविशेषवृत्तितया सङ्घातवैकल्यात्् तदपौष्कलम््; जान्यन्तरं वा तत्र स्यात््; शुक्त्तित्वं तु न तथेत्युक्त्तम्् । अतः शुक्त्य वयवेषु शुक्त्तित्वतद्वयवहारावुपपन्नौ । तत्र विरुद्धजात्यन्वयाभावात्् । शुक्त्तितयाऽभिमतसङ्घाते तु शुक्त्य वयवप्राचुर्यादर्थक्रियाव्यवस्था शब्दव्यवस्था चोपपद्यते । प्रचुरशुक्त्य भिभूतत्वेन रजतांशस्यागृहीतत्वात्् गृहीतशुक्त्तिविवक्षया तद्विषयत्वेन प्रयुक्त्तः शब्दो मुख्य इत्युपपन्नम्् । न च भ्रमाधिष्ठानभूतायाः शुक्त्तेर्विजातीयावयवयोगितया शुक्त्य -न्तरसौसादृयहानिः, शुक्त्य न्तरस्याप्यल्परजतांशमिश्रत्वात्् । रजतांशाभिभवेन शुक्त्य न्तरसौसादृश्यप्रतीतिरुपपद्यते । शुक्त्य वयवानां तु परस्परसौसादृश्यमुपपन्नतरम्् । उक्त्तरीत्या रजतांशस्य च रजतत्वं मुख्यम्् । तस्मिन्नंशे विरुद्धजात्यन्वयाभावात्् रजतान्तरावयवसौसादृश्यं च । भ्रमदशायां गृह्यमाणस्य तस्य प्रचुरशुक्त्तिग्रहणाभिभूतत्वाभावाद्रजतान्तरावयवसौसादृश्यप्रतीतिरुपपद्यते । अत एव रजतव्यवहारश्च मुख्यः । अतः शुक्तयादौ रजतादिबुद्धेर्याथार्थ्यमुपपन्नम्् ।
     अल्पस्य रजतस्य प्रचुरतया ग्रहणेऽन्यथाख्यातिप्रसङ्ग इति चेन्न; प्राचुर्यग्रहणाभावात््, अल्पत्वाग्रहणमेव हि तत्र विद्यते । प्राचुर्यस्य प्रतियोग्यपेक्षत्वात्् प्रतियोगिभूतशुक्त्य ग्रहणात्् तद््ग्रहणे प्रवृत्त्वसंभवाच्च शुक्त्य पेक्षया रजतांशस्य प्राचुर्यं न गृहीतमिति नान्यथाख्यातिः । नन्वल्पत्वाग्रहणं नाम प्रचुरत्वग्रहणं स्यात्् । भवन्मते हि भावान्तरमभावः । अतोऽन्यथाख्यातत्वमिति चेत््- न; अल्पात्वाग्रहणं नाम न प्राचर्यग्रहणम््, अपि तु अल्पत्वविषयज्ञानसङ्कोच इति अन्यथाग्रहाभावात्् । नेदं रजतमित्यत्र नञर्थः कः इति चेत्् शुक्त्तित्वमेवेति ब्रूमः । यदाकारग्रहणेन पूर्वज्ञानोत्पन्नायाः पवृत्तेर्निवृत्तेर्वा निवारणम््, स एवाऽऽकारो नञर्थः । स चाऽऽकारः प्रतियोगिसापेक्षैः नेदं रजतमित्यादिशब्दैः, तदनपेक्षैः शुक्तयादिशब्दैश्च व्यवह्रियते ।।
     एवं भूते भूतान्तरसद्भावात््, सदृशे सदृशान्तरसद्भावाच्च शुक्त्तिरूप्यादिबुद्धेर्याथार्थ्यमुपादितम््; न हि स्वप्ना र्थानां सदृशे सदृशान्तरसद्भावो वा भूते भूतान्तरसद्भावो वक्त्तुं शक्य इत्यत्राह - स्वप्ने चेति । कथं केचित्् सुखरूपाः केचित्् दुःखरूपा इत्यत्राह - पुण्यपापानुगुणमिति । भगवतैव- जगत्स्रष्ट्रैव । तर्ह्यन्यैरष्युपलभ्येत, सदा चोपलभ्येतेत्यत्राह - तत्तदिति । कथं दृष्टविसजातीयाः इत्यत्राह - तथा भूता इति । श्रुतिं दर्शयति- तथाहीति । स्वप्नविषयत्वमस्य वाक्यस्य कथमिति शङ्कायां स्वप्नं पश्यतीति पूर्ववाक्यं स्मारयति - स्वप्नविषयेति । रथयोगाः- अश्वादयः । न भवन्ति- दृष्टसजातीया न भवन्तीत्यर्थः । आनन्दा मुदः प्रमुद इति । साधारणभोग्यदर्शनजा प्रतीर्मुत््; असाधारणभोग्यत्वज्ञानजा प्रीतिः प्रमुत््; विनियोगजा प्रीतिरानन्दः । यद्वा विलक्षणविषयदर्शनजा प्रीतिर्मुत््; तस्य स्वविनियोगार्हत्वज्ञानजन्या प्रीतिः प्रमुत््; विनियोमजा प्रीतिरानन्द इति । एतैः शब्दैर्विषयाः लक्ष्यन्ते । मुख्यार्थत्वे दृष्टविसजातीयत्वायोगात्् । वेशान्ताः- गृहाः । यद्वा वेशान्ता(वेशान्ताः?) पल्वलानीत्यर्थः । कथमुपपद्यत इत्यत्राह - स हि कर्तेति । सर्वशक्त्तिर्हि कर्ता; किमनुपपन्नमिति भावः । तच्छब्दो न प्रकृतजीवपरः; अपि तु प्रसिद्धपरमात्मपरः । व्याघातपौनरुक्त्य शङ्कापरिहाराथर्मस्याः श्रुतेरर्थमाह - यद्यपि सकलेति । सृजत इति पदविरोधपरिहाराय, न भवन्तीति निषेधस्य सङ्कोचो हि उत्सर्गोपवादन्यायेन कृतः । अतः कालान्तरस्थायित्वपुरुषान्तरानुभाव्यत्वाकारविषयो निषेधः; न तु तत्कालतत्पुरुषमात्रानुभाव्यत्तया स्वरूपनिषेधः । अतो जाग्रदवस्थानुभूतवस्तुसजातीयाः अनेकपुरुषानुभाव्याः कालान्तरस्थायिनश्च न भवन्तीत्यर्थः । स हि कर्तेत्येतत्खण्डम्् उक्त्तार्थोपपादकत्वेन व्याचष्टे तस्येति । स्वाप्नार्थसृष्टेरीश्वरकर्तृकत्वस्फुटीकरणार्थं श्रुत्यन्तरमाह - य एषु सुप्तेष्विति । स्वप्नार्थानां पारमाथ्यर्ं पूर्वपक्षीकृत्यापारमार्थ्यं सूत्रकारेण सिद्धान्तितमिति व्याख्यातृमतभेदेन अस्याः श्रुतेर्नायमर्थ इति शङ्काव्युदासार्थमुक्त्तार्थस्य सूत्रकाराभिमतत्वमाह - सूत्रेति । सूत्रार्थमाह - स्वाप्नेष्विति । जीवस्यापि स्वप्नदशायां सत्यसङ्कल्पत्वाद्याविर्भावः कल्प्यत इत्यत्राह - तस्मिंल्लोका इति । अनन्यथासिद्धस्यैव हि कल्पकत्वम्् । परमात्मलिङ्गश्रवणेन स्वाप्नार्थदृष्टेः परात्मनैवोपपन्नत्वात्् न जीवस्य स्वरूपाविर्भावः कल्प्यत इत्यर्थः । कथमपवरके शयानस्य देशान्तरगमनादेः पारमार्थ्यमुपपद्यत इत्यत्राह - अपवरकादिष्विति । स्वयमेव स्वदुःखावहवस्तुसृष्टयनुपपत्तेश्च न तदा जीवस्य स्वरूपाविर्भावः कल्प्यत इति चार्थसिद्धम््; शिरश्छेदादय इत्युक्त्तत्वात्् । सरूपे देहान्तरे शयानदेहव्यवहारो भेदाग्रहकृतः;     न त्वन्यथाख्यातिकृतः । एवं स्वाप्नार्थेषु तत्तदेकपुरुषानुभाव्यत्वतत्तत्कालावसायित्वरूपभेदाग्रहात्् 
प्रवृत्त्यादिर्भवति ।।
     पीतशङ्खादावीश्वरसृष्टत्वश्रुतिर्दर्शयितुं न शक्यत इत्यत्राह - पीतेति । पीतिमवत्् शौक््ल्यमपि प्रतीयेतेत्यत्राह - तत्रेति । तर्हि पार्श्वस्थैरपि पित्तद्रव्यं ग्राह्यमित्यत्राह - पित्तेति । तर्हि सूक्ष्मत्वात्् तेनापि न पित्तं ग्राह्यमित्यत्राह - पित्तोपहतेन त्विति । दूरस्थशङ्खस्यातिसामीप्याभावात्् कथं तत्रस्थं पित्तद्रव्यं गृह्यत इत्यत्राह - तद्ग्रहणेति । यथा अतिदूरमुत्पतितः पतगो न द्रष्टुं शक्यते, तथापि संनिकर्षोत्पतनकालादारभ्य निरन्तरमवेक्ष्यमाणस्तज्जनितसंस्कारवद्भ्यां चक्षुर्भ्यां दूरेऽपि गृह्यते तद्वदित्यर्थः । प्राभाकरैः पित्तपीतिमा शङ्खद्रव्यं च निरन्तरं गृह्येते इत्युक्त्तम््; अत्र तु रूपवद्् द्रव्ये चक्षुषः सामर्थ्यात्् पित्तद्रव्यं गृह्यत इत्युक्त्तमिति विशेषः । सुवर्णानुलिप्तशङ्खवदिति दृष्टान्ते चायं भावः ।  ननु यदि पित्तद्रव्यशङ्खयोर्भेदाग्रहात्् पीतशङ्खव्यवहारः, तर्हि पटे पीतव्यवहारः कथं न स्यात्् । अन्यथाख्यातौ वा कथं    पटे पीतव्यवहाराभावः । भ्रमे सति तन्मूलनिरूपणा कार्या । न तु सर्वत्र भ्रमेण भवितव्यमिति चेत्् तुल्यम्् ।।
     जपाकुसुमस्फटिकादौ चाक्षुषदोषसंसर्गो दुर्वच इत्यत्राह - जपेति । जपाकुसुमस्फटिक-मरीचिका-जल-अलात-चक्र-दिङ्मोहेषु द्रव्यान्तरेण संबन्धान्् यथार्था प्रतीतिरिति निर्वाहः । जपाकुसुमपभासंबन्धात्् रक्त्तप्रतीतिश्चेत््, तत्संबन्धात्् पाषाणादिष्वपि तथा स्यादित्यत्राह - स्वच्छेति । मरीचिकेति । अदृष्टस्य नियामकत्वं सर्वैरपि ख्यात्यन्तरवादिभिरभ्युपेतव्यम््, अन्यथा सर्वेषां सर्वदा सर्वत्र सर्वविषयभ्रमप्रसङ्गात््; कदाचिदपि भ्रमाभावप्रसङ्गाच्च । अलातेति अन्तरालाग्रहणात््- पूर्वोत्तरकालभाविनोः तत्तत्प्रदेशविशेषालातसंयोगयोरन्तरलाग्रहणात्् क्रमाग्रहणादित्यर्थः । अन्तरालाग्रहणे सति कथं याथार्थ्यमित्यत्राह - चक्रेति । चक्रप्रतीतिः- सम्यक््चक्रप्रतीतिः । को विशेष इत्यत्राह- क्वचिदिति । दर्पणादिष्विति । सव्यदक्षिणविपर्यासः कथमिति चेत््- उच्यते । आपेक्षिको हि सव्यदक्षिणभावः । तत्र स्वाभिमुखतया विपर्यस्तसव्यदक्षिणभावस्य दपर्णस्य, मुखस्य चान्तरालाग्रहणमेव । विपर्यासो दर्पणदेशगतः । तेनाकृहीतान्तरालं मुखमिति अभिमुखस्य दर्पणस्य मुखस्य चान्तरालाग्रहणादाभिमुख्यप्रतीतेर्याथार्थ्यम्् एवं मलिनत्वाल्पत्वादि(दे?)श्च । दिङ्मोहेऽपीति । सर्वदिक््सद्भावेऽपि प्राच्यादिव्यवहारः प्रतियोग्यपेक्षया । तत्र दिगन्तरप्रतियोगिनो दिगन्तरस्य च निरन्तरभानम्् । अतो यर्थार्थविषयत्वमिति । दिशां बहुत्वं च, "पद्भयां भूमिर्दिशः श्रोत्रात््' इत्यवगम्यते ।
    द्विचन्द्रेति । ततः किमित्यत्राह - तत्रैकेति । स्वतः ऋजुप्रसारिणोऽपि चाक्षुषतेजसो वक्रत्वं संभवति । दर्पणादिना तद्दर्शनात्् । इहाप्यङ्गुल्यवष्टम्भादृष्टादिना तदुपपत्तिः । ततः किमित्यत्राह - अत इति । चन्द्रदेशौ द्वाविति प्रतीत्यभावहेतुश्चन्दैकत्वाग्रहणम्् । देशान्तरगतस्य तद्विशेषणकत्वं कथमित्यत्राह - देशेति । ततः किं प्रतीतेर्याथार्थ्यस्येत्यत्राह  तत्र सामग्रीति । तेन देशद्वयविशिष्टचन्द्रग्रहणद्वयं च पारमार्थिकमिति । ग्रहणद्वयमतिशैघ्य्रादगृहीतक्रमम््, अत एवागृहीतपरस्परभेदं चेति भावः । विशेषणद्वयविशिष्टविषयप्रहणद्वयेऽपि विशेष्यैक्यं कथं न प्रतीयत इत्यत्राह - तत्रेति । न हि केवलं चक्षुः ऐक्यप्रतिपत्तिसमर्थं दृष्टं देवदत्तादिष, अपि तु संस्कारसंस्कृतमेव समर्थं दृष्टम्् । संस्कारस्य  विलम्बितभावित्वान्न तदानीमैक्यप्रतिपत्तिरित्यथर्ः 
। चाक्षुषज्ञानं तथैवावतिष्ठत इति । अगृहीतैकत्वचन्द्रमात्रविषयमवतिष्ठत इत्यर्थः । तस्यैवेति पाठे चन्द्रमात्रस्यैव ग्राहकतया तिष्ठतीत्यर्थः । एकसामग्रीभूतयोश्चक्षुषोः कथं द्विसामग्रीत्वमित्यत्राह - द्वयोश्चक्षुषोरिति । स्वतो निर्दोषस्येन्द्रियस्य सदोषत्वं हि कार्यकल्प्यम्् । तथा सामग्रीद्वित्वमपीति भावः । तर्हि सदैव चन्द्रद्वित्वं गृह्येतेत्यत्राह - अपगते त्विति । कथं दोषापगमे ऐक्यप्रतिपत्तिरिति शङ्कायां द्वित्वप्रतिपत्तेरौपाधिकत्वमाह - दोषकृतमिति । ग्राह्याकारद्वित्वमिति । स्वदेशविशिष्टत्वमेक आकारः । अगृहीतान्तरालं प्रदेशान्तरमेक आकारः । तस्याऽऽकारत्वं विशेषणत्वम्् । न चानाकारस्याऽऽकारत्वेनान्यथाख्यानम्् । अगृहीतान्तरालत्वे सत्यप्रधानतया भातस्यैव विशेषणत्वात्् । नेत्रवृत्तिर्वित्तिगतद्वित्वं चन्द्रं चागृहीतभेदं गृह्यतीति प्राभाकाराः । यथा संवित्सिद्धौ प्राभाकरमतोपन्यासे, "नेत्रवृत्तिर्द्विधाभूता द्वे तु वित्ती वितन्वती । द्वित्वं चन्द्रं च युगपत्् निर्भासयति तत्र नः' इति । देशगतद्वित्वं चन्द्रं चागृहीतभेदं गृह्णातीति ततोऽत्र वैषम्यम्् । चाक्षुषतेजोगतिभेदरूपसामग्रीद्वयजन्यम्् अतिशैघ्य्रादगृहीतक्रममगृहीतभेदं च ज्ञानद्वयम्् अगृहीतैकत्वं चन्द्रमगृहीतान्तरालं देशान्तरं च निरन्तरं गृह्णाति । अतो द्विचन्द्रव्यवहार इत्यर्थः । इति निरवद्यं यथार्थख्यातिसमर्थनमित्यर्थः । ख्यात्यन्तरदूषणानामन्योन्यम्् उक्त्तानां स्वाभिमतत्वात्् तत्र यत्नाभावमाह - ख्यातीति ।
     अथवा किमनेनेत्यादिपाठो बहुषु कोशेषु दृश्यते । व्याख्यातृभिव्यर्ाख्याख्यातश्च । तत्र परागर्थविषयापरोक्षभ्रमेष्वेकेनैवोत्तरेण परिहारः कृतो भवति । किं न सेत्स्यतीत्यनेन प्रमाणेऽस्तित्वमुक्त्तम्् । किं नोपपद्यत इत्यनेन उपपत्तिरुक्त्ता । किं प्रमाणम््, कथमुपपत्तिरित्यत्राह - भगवताहीति । अखिलं जगत्् सृजतेत्यनेनास्यार्थस्य श्रुतिमूलत्वं सूचितम््; कृत्स्नकार्यकारणत्वाद्् ब्रह्मणः । "इदं सर्वमसृजत' इति हि श्रुतिः । प्रतीयमानत्वाविशेषादिदमपि तत्सृष्टमित्यर्थः । तर्हि बाध्यबाधकभावव्यवस्था कथमित्यत्राह - तत्रेति । न हि तत्तदेकपुरुषानुभाव्यानां तत्तत्कालावसायिनाञ्च सुखादीनां मिथ्यात्वमिति भावः ।।
     अथ श्रुतिश्रुत्यर्थापत्तिभ्यामनिवर्चनीयसिद्धिं दूषयितुं प्रथमं श्रुतिवाक्यानि योजयति - यत्पुनरिति । अनृतेनेत्यादिश्रुतिं व्याचष्टे - अनृतेनेति । पूर्वनिरस्तप्रकारेणानिर्वचनीयस्याप्रामाणिकत्वात्् तत्र व्युत्पत्तिर्नास्तीति भावः । अनृतशब्दं व्याचष्टे - ऋतेतरविषयो ह्यनृतशब्द इति । हिशब्देन ऋतेतरविषयत्वसम्प्रतिपत्तिः सूचिता । ऋताभावस्य ऋतविरोधिनश्च ऋतभूतब्रह्माश्रयत्वानुपपत्त्या तदन्य एव नञर्थस्त्वयापि वक्त्तव्य इति भावः । अनृतशब्दार्थं निष्क्रष्टुं ऋतशब्दार्थमाह - ऋतमितीति । कर्मवाचिपुण्यकर्मवाचीत्यर्तः; न तु सत्यवाचीति भावः । कुत इत्यत्राह ऋतं पिबन्ताविति । अस्मिन्् वाक्ये, "सुकृतस्य लोके' इति ह्युक्त्तमिति भावः । एवंविधवाक्यान्तरेषु प्रसिद्धिश्चाभिप्रेता, "यथा वृक्षस्य संपुष्पितस्य दूराद्गन्धो वाति, एवं पुण्यस्य कर्मणो दूराद्गन्धो वाति' इत्युक्तवा, "एवमनृतादात्मानं जुगुप्सेत््' इति पुण्यप्रतियोगिनि अनृतशब्दः प्रयुक्त्तः । तस्मात्् ऋतशब्दः पुण्यवाची । पुण्यमपि हि मोक्षविरोधि; तत्् कथमनृतशब्दोक्त्तपापमात्रप्रत्यूढत्वमिति शङ्कायां मोक्षप्रकरणोक्त्तं पुण्यं विविनक्त्ति ऋतं कर्मेति । मुमुक्षोः सुकृतं दुष्कृतमुभयं हि विरोधीत्यतन्तद््द्वयं पापम्् । अतो नञ््समासान्तर्गत ऋतशब्दोऽनभिसंहितफलकमर्पर इत्यर्थः । परमपुरुषाराधनवेषं तत्प्राप्तिफलयित्यनेन, "स्वकर्मणा तमभ्यर्च्य सिद्धिं विन्दति मानवः' इत्येतत्् सूचितम्् । अनृतशब्दस्य ब्रह्मप्राप्तिविरोधिपरत्वे सति 
ऋतशब्दस्य बन्धकेतरकर्मवाचित्वसिद्धिरिति तदर्थं तत्पूर्ववाक्येनोपपादयति - एतमिति । ऋतानृतशब्दयोः, "एवमनृतादात्मानं जुगुप्सेत््' इत्यादिषु श्रुतिषु पुण्यपापपरत्वेन प्रसिद्धत्वात््, "न सुकृतं न दुष्कृतं सर्वे पाप्मानोऽतो निवर्त्तन्ते', "क्षीयन्ते चास्य कर्माणि' इत्यादिषु सुकृतदुष्कृतयोरपि मोक्षविरोधित्वश्रवणात्् मोक्षप्रकरणेषु मुमुक्षोः संसाराख्यानिष्टफलप्रदत्वेनोभयोरपि पापशब्दाभिधेयत्वात्् अस्यानृतशब्दस्यास्मिन्् वाक्य एव ब्रह्मप्राप्तिविरोधित्वश्रवणात्् "तस्यान्तरो मैत्रेय' इत्यादिषु पुण्यपापकर्मणोः मोक्षविरोधिफलत्वश्रवणात््, अनृतशब्दस्यानिर्वचनीयवाचित्वेन व्युत्पत्यभावाच्चानृतशब्दस्तदन्यव्युत्पत्त्या मोक्षविरोधिकर्मपर इत्यर्थः ।
     नासदासीदित्यादि । अत्र, "अनादि मत्परं ब्रह्म न सत्तन्नासदुच्यते' इति ब्रह्मशब्दवाच्यशुद्धात्मस्वरूपविषयः सदसच्छब्दप्रयोगः प्रतिवन्दीत्वेनानुसन्धेयः । सदसच्छब्दयोश्चिदचिद्य्वष्टिविषयत्वमुपपादयति - उत्पत्तीति । उत्पन्नस्य हि प्रलयः उत्पत्तिश्च चिदचिदचिद्य्वष्टयोः श्रुतिसिद्धा । अतस्तयोरत्र प्रलय उच्यत इत्यर्थः । सत्त्यच्छब्दाभ्यां "सच्च त्यच्चाभवत््' इति वाक्यं स्मारितम्् । कार्यावस्थचेतनस्य सच्छब्दोक्त्तत्वादिह सच्छब्देन, तदन्यवाचकेनासच्छब्देन च कार्यावस्थचेतनाचेतननिषेधः कृतः; वाक्यान्तरैकार्थ्यादित्यर्थः । "तम आसीत्् तमसा गूढम््' इति तदनन्तरवाक्याभिप्रायेणाचित्समष्टिभूते तमश्शब्दाभिधेये वस्तुनीत्युक्त्तम्् । हेत्वन्तरं चाह - सदसतोरिति । न हि कालविशेषे अनिर्वचनीयमभ्युपगम्यते । अचित्समष्टेस्तमःशब्दवाच्यत्वमुपपादयति अत्रेति । "तम आसीत््', "मायां तु प्रकृतिम््' इत्यनयोर्वाक्ययोः पूर्वं क्रमेणोपादानविवक्षां चोद्यरूपेण दर्शयति - सत्यमिति । प्रकृतिशब्दवाच्या मायेत्यभिप्रायः । परिहरति - नैतदेवमिति । कुत इत्यत्राह - मायेति । इतिर्हेतौ । मायाशब्दवाच्या प्रकृतिरित्यभिप्रायः । ऐन्द्रजालिकादिषु मायावित्वप्रयोगदर्शनात्् मायामिथ्याशब्दयोः पर्यायत्वात्् अनिर्वाच्यस्य च मिथ्यात्वाच्च मायाशब्दवाच्यत्वमित्यभिप्रायेण शङ्कते मायेति । परिहरति - तदपि नास्तीति । मायाशब्दस्य मिथ्यापर्यायत्वमेव नास्ति । तथाऽभ्युपगमेऽपि अन्यथाख्यातिभेदाग्रहयोरन्यतरेणैवोपपन्नत्वात्् न तद्विषयत्वं युक्त्तमित्यनिर्वचनीयवाचित्वं नास्तीति भावः । तदुपपादयति - नहीति । मायाशब्दप्रयोगविषयेषु सर्वेषु मिथ्यात्वाननुवृत्तेरित्यर्थः । सत्येषु मायाशब्दप्रयोगं दर्शयति - यथोक्त्तमिति । न हि ज्ञानबाध्यानामेकैकशः शस्त्रच्छेद्यत्वमस्ति । तस्मादेकैकशो मायानां छेद्यत्ववचनान्मायाशब्दस्य सत्यपरत्वमिति । अनुयायिन एव प्रवृत्तिनिमित्तत्वात्् मायाशब्दप्रयोगविषयेषु सर्वेष्वनुगतमाश्चर्यत्वमेव 
मायाशब्दप्रवृत्तिनिमित्तमित्याह - अत इति । आश्चर्यत्वम्् विस्मयनीयत्वम्् । तच्च विचित्रार्थसर्गकरत्वात्् । विचित्रशब्दो नानाविधवाची । नानाविधकार्यकरत्वात्् प्रकृतेर्विस्ममयनीत्वम्् । मायाशब्दो ह्याश्चर्यवाचीति वक्ष्यते । तस्मादार्श्चयत्वमेव प्रवृत्तिनिमित्तम्् । असत्येषु सत्येष्वपि मायाशब्दप्रयोगविषयेष्वार्श्चयत्वं विद्यते । प्रकृतेरार्श्चयत्वमेव मायाशब्दाभिधेयत्वनिबन्धनमित्याह - प्रकृतेरिति । तदुपपादयति - अस्मादिति । विचित्रकार्यकरत्वात्् प्रकृतेराश्चर्यरूपत्वमिति न मायामात्रसूत्रविषयभाष्यविरोधः । एवं मायाशब्दार्थ उक्त्तः । अथ भगवतो मायासंबन्धश्रवणात्् तद्वश्यत्वशङ्काव्युदासाय मायीतिपदगतमत्वर्थीयप्रत्ययार्थमाह - परमपुरुषस्य चेति । मायीतिपदोक्त्तो मायासंबन्धो न तत्तिरोभाव्यत्वम््; अपि तु तच्छेषित्वम्् । जीवस्यैव तु तत्तिरोधेयत्वम््, तस्यैव तथात्वश्रवणादित्यर्थः । मायाभिभवो जीवस्यैवेत्येतस्मिन्नर्थे परोक्त्तमेव 
वचनमाह - अनादीति । "इन्द्रो मायाभिः' इत्यत्र अनेकविचित्रशक्त्य भिधायित्वं बहुवचनादवगम्यते । ममेति । स्पष्टम्् । निगमयति इतीति । मायाशब्दस्य मिथ्याभूतविषयेषु प्रयोगो दृश्यते चेत््, तत्र लाक्षणिकः स्यात््; अर्थस्य सत्यत्वाभावेन तस्याश्चयत्वाभावात्् । प्रतिभासस्तु द्वित्वादिविषयत्वादाश्चर्यरूपः, मन्त्रौषधादिश्चाश्चर्यरूप इति तत्संबन्धाल्लाक्षणिकत्वम्् ।
     अथ श्रुत्यर्थापत्त्या अनिर्वचनीयसिद्धिं दूषयति - नापीति । प्रतिज्ञातमुपपादयति - नहीति । अज्ञानापरिकल्पने अनुपपत्तिर्नास्ति; तत्कल्पन एवानुपपत्तिः, विरुद्धधर्मश्रवणादित्यभिप्रायेण तच्छब्दावगतविशेषणानि उक्त्तानि । समानविभक्त्तिश्रुतिसिद्धतया ह्यैक्यापरित्यागः, तथा श्रुतहानस्यान्याय्यत्वात्् तच्छब्दावगतविशेषाः स्वीकार्या इति भावः । ऐक्योपदेशानुपपत्तिरिति चेत््- तत्राह ऐक्येति । जीवपरयोर्हेयसंबन्धतदनर्हत्वाभ्यां ह्यैक्यविरोधः । जीवशरीरकस्य परमात्मन ऐक्याभिधाने जीववाचिशब्देन तच्छरीरकपरब्रह्माभिधानममुख्यमिति चेत्् तत्राह- अनेनेति । श्रुत्यर्थापत्त्यसिद्धिं निगमयति - अत इति । इतिहासपुराणयोर्ब्रह्माज्ञानपरत्वाभावं प्रतिजानीते - इतिहासेति ।
     नन्वित्यादि । ब्रह्मैकमेव तत्त्वमिति प्रतिज्ञायेति । जडाजडयोः स्वरूपैक्यायोगेन सामानाधिकरण्यस्य बाधार्थत्वात्् उत्तरश्लोकेषु तद्वयतिरिक्त्तस्य मिथ्यात्वकथनाच्चेत्यभिप्रायः । विज्ञानविजृम्भितानि । विविधं ज्ञायते येन, विपरीतं ज्ञायते येनेति वा करणे व्युत्पत्तिः । विज्ञानमविद्या । यदा तु शुद्धमित्यादिना तस्य हि व्यतिरेको वक्ष्यते । विज्ञाने (विज्ञानेन) विजृम्भितानीति योजना त्वयुक्त्ता; अस्वारस्यात्् । विजअम्भितानीति पुंसकस्य (नपुंसकान्तपदस्य) पुँल्लिङ्गभेदशब्दविशेषणत्वायोगेन विजृम्भितशब्दस्य भावार्थप्रत्ययान्तत्वस्य युक्त्तत्वेन षष्ठीसमासस्य युक्त्तत्वाच्च । ब्रह्मव्यतिरिक्त्तस्याविद्यापरिकल्पितत्वं व्यतिरेकमुखेन स्थिरीकरोतीत्याह - यदा त्विति । शुद्धम््- अविद्यारहितम्् । निजरूपि - तत्कृतभेददर्शनरहितम्् । अपास्तदोषम््- रागादिदोषरहितम्् । सङ्कल्पतरोः । समन्तात्कल्प्यतेऽनेनेति सङ्कल्पः दोषः । वस्तुषु वस्तुभेदा इत्यत्र वस्तुष्विति बहुवचने न तात्पर्यम्् । जडोपलक्षिते वस्तुनि जडगतभेदा न संभवन्तीत्यर्थः । यद्वा एको वस्तुशब्द आकारपरः, । जडगताकार(रूप?)भेदा न भवन्तीत्यर्थः । वस्त्वस्ति किम््, महीघटत्वमिति श्लोकद्वये प्रथमेनार्थस्वभाव उक्त्तः, द्वितीयेनोदाहरणं दर्शितमिति भिदा । तत्र कुतो हि तत्त्वम््- एवं सति कुतः परमार्थ इत्यर्थः । कृत्स्नमपरमाथर्त्वेनोपलब्धं चेत््, कथं तत्र प्रामाण्यमिति शङ्कायामुच्यते - स्वकर्मस्तिमितात्मनिश्चयैरिति । तत्त्वार्थनिश्चयविरोधिकर्मवशादित्यर्थः । यद्वा न केवलमात्मविद्भिरेवासत्यत्वमुपलभ्यते, अपि त्वजैरपीति भावः । न केवलं शास्त्रप्रमाणेन, लौकिकजडग्राहिप्रमाणेनापि तस्य मिथ्यात्वं सिध्यतीत्युक्त्तं भवति । तस्मान्न विज्ञानमृते इति श्लोकार्धमनात्मभूतविजातीयभेदनिषेधमुपसंहरतीत्याह - तस्मादिति । विज्ञानमेकमित्यर्धं सजातीयरूपात्मभेदनिषेधपरम्् । भेददर्शननिमित्ताज्ञानमूलं निजकर्मैवेतीति । भेददर्शनम््- सजातीयभेददर्शनम्् । तत्् उत्तरोत्तरभाविकार्याज्ञानहेतुः; तस्यापि पूर्वकर्मैवेत्यर्थः । यो देवादिशरीरभेदहेतुः, 
स एवेत्येवकाराभिप्रायः । यद्वा देवादिशरीरभेदप्रतीतिहेतुकाज्ञानमात्मनि देवत्वाद्याकारारोपणरूपम््; तस्य हेतुः कर्मैवेत्यथर्ः । अनात्मनि आत्मबुद्धेरप्यज्ञानशब्दवाच्यत्वं युक्त्तम््; तस्या अपि 
मूलाज्ञानकार्यत्वात््; "श्रूयतां चाप्यविद्यायाः स्वरूपं कुलनन्दन । अनात्मन्यात्मबुद्धिर्या' इति तस्या अज्ञानपर्यायाविद्याशब्दवाच्यत्वाच्च । ज्ञानं विशुद्धमिति स्वगतभेदनिषेधः । विशुद्धंविमलमिति- अविद्यातत्कृतभेददर्शनरहितमित्यर्थः । तत्कृतशोकादिरहितमित्याह विशोकमिति । एकं सदैकमिति सजातीयविजातीयभेदविरहानुवादः । यद्वा एकमिति सजातीयविजातीयभेदनिषेधानुवादः, सदैकमिति उक्त्तप्रकारेण स्वगतभेदराहित्यमुच्यते । परमपरेशादिशब्दवाच्यं चिन्मात्रमेवेत्याह - परम  इति । नेदं परमतम््, तत्त्वमेवोक्त्तमित्याह - सद्भाव इति । संव्यववहारभूतम््- समन्ताद्य्ववहारार्हभेदम्् । भुवनाश्रितम्् भुवनेनाधिष्ठानतया श्रितमेवैतद्वर्त्तते (इति यत््?) तत्रापि हेतुरज्ञानमेवोक्त्तमित्यर्थः । यद्वा भुवनाश्रितम््- भुवनमाश्रितम््, संव्यवहारभूतम््- व्यावहारिकम््, एतत्् लोकसिद्धं सत्यत्वं यत््, तत्रापि कारणमविद्येत्युक्त्तमित्यथर्ः । एतदभिप्रायेण हि तस्य भुवनादेः सत्यत्वं व्यावहारिकमितीत्युक्त्तम्् । इति ह्युपदेशो दृश्यत इति । तस्मादितिहासपुराणयोर्ब्रह्माज्ञानवादो न दृश्यत इति वक्त्तुं न शक्यमित्यर्थः ।
     एतत्् प्रतिक्षिपति नैतदेवमित्यादिना । नैतत््- चिन्मात्रब्रह्मणोऽविद्यासंबन्धित्वमविद्याकल्पितत्वेन प्रपञ्चस्य मिथ्यात्वं च यदुक्त्तम््, न तत्् प्रामाणिकमित्यर्थः । तथासति अर्थविरोधात्् प्रकरणविरोधात्् शास्त्रतात्पर्यविरोधात्् अशेषमूर्तिर्भगवानित्यादिपदानां लाक्षणिकत्वात्् प्रपञ्चधर्मिग्राहकप्रमाणविरोधात्् श्रुतेः सविशेषवस्तुपरत्वोपपादनेन स्मृतेस्तद्विरुद्धार्थपरत्वापातात्् पूर्वोक्त्ततर्कविरोधाच्च तदभावः । अत्रार्थविरोधो नाम- सर्वज्ञत्वादिगुणस्याज्ञानादिप्रसक्त्तिविरोधः, अविद्याया आश्रयतिरोधानाद्यनुपपत्तिश्च । प्रपञ्चस्य विस्तरेण प्रतिपादनवैयर्थ्यं प्रकरणविरोधः । अन्यत्तु स्पष्टम्् । दशश्लोक्यामस्तिनास्तिसत्यासत्यज्ञानाज्ञानादिशब्दा आत्मानात्मविषया इति नात्र विगानम्् । तत्र नास्त्यसत्यशब्दयोः किं ज्ञानबाध्यत्वं प्रवृत्तिनिमित्तम््, उत परिणामित्वमिति विचारोपरिणामित्वपक्षे स्वारस्यमस्ति; मही घटत्वमित्युपपादनात्् । अज्ञानशब्दस्य च नानिर्वचनीयपरत्वम््; अपि तु कर्मपरत्वमेव; यज्ञः पशुरित्यादिस्वारस्यात्् । अन्यत्र, "शरीराकृतिभेदास्तु भूपैते कर्मयोनयः', "अविद्याकमर्संज्ञाऽन्या', "बाह्यकर्मवृत्तिप्रज्ञः' इत्यादिवचनाच्च ।
     चिदचिद्विवेकोऽत्र क्रियत इत्यभिप्रेत्य तदनुगुणसङ्गतिमाह - अत्रेति । अत्र- अस्मिन्् द्वितीयांशे । विस्तीर्णमिति स्वरूपविशेषणम्् । विस्तीर्णशब्देन स्थौल्यं विवक्षितम्् । संसृष्टस्थूलरूपमुक्तवा वियुक्त्तं सूक्ष्मरूपमुच्यत इति भावः । यद्वा विस्तीर्णमिति क्रियाविशेषणम्् । उत्तरत्र मिथ्यात्वं विवक्षितं चेत्् पूर्वं विस्तरेण कथमनुपपन्नम्् । न हि, पूर्वमेव भ्रान्तस्य भ्रमान्तरापादनं कार्यम्् । तस्मात्् पूर्वं विस्तरेण भुवनकोशस्य कथितत्वान्न मिथ्यात्वं वक्ष्यत इति भावः । वक्ष्यमाणमादिभरतचरितं हृत्स्थं विस्तररूपम्् । तत्सङ्क्षेपश्चायम्् । वक्ष्यमाणसङ्क्षेप उक्त्तसंक्षेपश्च दृश्यते; अत उक्त्तसंक्षेपशङ्काव्यावृत्त्यर्थमाह - अनुक्त्तमिति । अनुक्त्तं संसृष्टरूपान्तरं कथ्यत इति शङ्काव्यावृत्त्यर्थमाह - रूपान्तरमिति । वियुक्त्तमित्यर्थः । मिथ्यात्वव्यतिरेकेण वक्त्तव्यं (रूपान्तरं) सकलमुक्त्तम्् । तस्मादनुक्त्तं वक्त्तव्यं रूपान्तरं नाम मिथ्यात्वम््, नान्यदिति शङ्कायाम््, मिथ्यात्वं विनाऽनुक्त्तं रूपान्तरमाह - चिदचिन्मिश्र इति । चिदचिन्मिश्रे जगतीत्यनेन, सङ्क्षेपः श्रूयतां पुनरित्यत्र पुनःशब्दो व्याख्यातो भवति । चिदचिदात्मके जगति स्थूलरूप(त्व)मुक्त्तम््; तत्रैव जगतीदमपि रूपान्तरं पुनरुच्यत इति तस्यार्थः 
। "सत्तामात्रमगोचरम्् । वचसामात्मसंवेद्यम््' इत्यादिवाक्योक्त्तं विशेषणमाह - चिदंशो वाङ्मनसेति । "द्वैतिनोऽतथ्यदर्शिनः' इत्यादिवाक्यानां भेदनिषेधपराणामर्थं हृदि निधायाह - अस्पृष्टेति । यदि चिदंशस्य ज्ञानैकाकारत्वमचिदंशस्य परिणामास्पदत्वं च विवक्षितम््, तर्ह्यस्तिनास्ति सत्यासत्यादिशब्दप्रवृत्तिनिमित्तत्वेन किमर्थमुच्यत इति चेत््- उच्यते । शाखाविशेषेषु "सच्च त्यच्चाभवत््', "विज्ञानं चाविज्ञानं च', "सत्यं चानृतं च सत्यमभवत््' इत्यादिवाक्येषु अस्तिनास्तिसत्यासत्यादिशब्दानां श्रूयमाणानाम्् अनधीतशाखागतानां च किं ज्ञानबाध्यत्वाबाध्यत्वे प्रवृत्तिनिमित्तभूते; उत परिणामित्वापरिणामित्वे इति शङ्कां निराकर्तुम््- "परिणामित्वापरिणामित्वे एव नास्त्यसत्यादिशब्दार्थः, न तु ज्ञानबाध्यत्वाबाध्यत्वे' इत्यधीतानधीतशाखार्थज्ञापनार्थमिति । पृथिव्यादितत्त्वानां सङ्घातविशेषावस्थायामेव जीवं प्रति शरीरत्वं दृष्टम््; न त्वैकैकस्य । मनुष्यादिशरीराणामपि तादृशपिण्डावस्थायामेव शरीरत्वं दृष्टम््; न भस्माद्यवस्थायाम्् इति चिदचितोः प्रत्येकमवस्थाविशेषेषु भगवच्छरीरत्वाभावशङ्काव्यावृत्त्यर्थमाह - उभयमिति । चिदचिद्रूपमन्योन्यसंसृष्टं निष्कृष्टं च भगवच्छरीरमित्यर्थः । निष्कृष्टस्य भगवच्छरीरत्वप्रतिपादनात्् भगवन्तं प्रति शरीरत्वस्य निरुपाधिकतया स्वरूपप्रयुक्त्तत्वं फलितमिति मुक्त्तावस्थायामपि जीवस्य भगवच्छरीरत्वसिद्धिः । एतद्रूपम््- अयमाकार इत्यर्थः । एतदुपपादयति तथाहीत्यादिना दशश्लोक्यां न भगवदात्मकत्वमसाधारणं प्रतिपाद्यम्् । तत्तु सर्वप्रकरणसाधारणम्् । असाधारणप्रतिपाद्यं तु प्रकृतिपुरुषविवेक एव । शास्त्रस्योपनिषदर्थोपबृंहणपरत्वात्् साङ्खयादिमतव्यावृत्त्यर्थं सवर्प्रकरणेषु भगवदात्मकत्वमुच्यते । अत्रासाधारणप्रतिपाद्यः प्रकृतिपुरुषविवेक एवेत्यभिप्रायेण हि पूर्वमनुक्त्तं रूपान्तरमित्युक्त्तम्् । भगवदात्मकत्वस्य सर्वप्रकरणसाधारण्यं हि, पूर्वमपकयेतदसकृदुक्त्तमिति उत्तरत्र च वक्ष्यते । दशश्लोकीस्थसामानाधिकरण्यं शरीरात्मभावनिबन्धनमिति ज्ञापयितुं पूर्वश्लोकमुपादत्ते - यदम्ब्विति । ऋषिणाऽभिप्रेतं फलितमर्थमाह अम्बुनो विष्णोरिति । न हि बाल्यावस्थायां शरीरभूतस्य वस्तुनोऽवस्थान्तरे चेतनेन स्वरूपैक्यमस्ति, अपि तु सर्वावस्थमपि तद्वस्तु शरीरमेवेति भावः । तस्य च विष्णुरात्मेतीति । अभिप्रेत्येत्यर्थः । एवंरूपशरीरात्मभाव इति वार्थः । सकलश्रुतिगततादात्म्योपदेशोपबृंहणरूपस्येति । अनधीतशाखास्वपि तादात्म्योपदेशोऽस्ति, तस्यायमेवार्थ इति ज्ञापनं तादात्म्योपदेशस्योपबृंहणम्् । यद्वा प्रत्यक्षसकलश्रुतिगततादात्म्योपदेशोपबृंहणं नाम अनधीतशाखासु तद्विरुद्धार्थप्रतिपादनं नास्तीति ज्ञापनम्् । अत्र इतिशब्दत्रयस्य अनेन श्लोकेन भगवानिममर्थमभिप्रेत्यायमर्थ इत्याहेत्यन्वयप्रकारः । नकेवलमत्र समष्टिसृष्टिश्लोकगतव्यधिकरणनिर्देशेन व्यष्टिश्लोकगतसामानाधिकरण्यं शरीरशरीरिभावनिबन्धनमिति विज्ञायते, अपि तु प्रदेशान्तरेषु व्यष्टयवस्थानां भगवन्तं प्रति शरीरत्वं सामानाधिकरण्यस्य शरीरशरीरिभावनिबन्धनत्वं चासकृत्् कण्ठोक्त्तमित्याह - अस्मिन्निति । शरीरात्मभावस्य सामानाधिकरण्यहेतुत्वं कण्ठोक्त्तम्् विश्वरूपो यतोऽव्ययः इति । तथा अन्यत्रापि, "सर्वगत्वादनन्तस्य स एवाहम््', "सर्वं समाप्नोषि ततोऽसि सर्वः' इत्यादि द्रष्टव्यम्् । तदिदमित्यादिना ज्योतींवीत्यादिश्लोके पादत्रयस्यार्थ उच्यते । संसृष्टस्य भगवदात्मकत्वमुक्त्तमित्यर्थः । प्रधानादिविशेषान्तं चेतनाचेतनात्मकमित्युक्त्तत्वात्् ज्योतिरित्यादिशब्दाः संसृष्टजीववाचिनः । अथ उत्तरश्लोकसङ्गत्यर्थं विशिष्टवाक्यार्थानुवादेन 
चतुर्थपादार्थं दर्शयति - अत्रास्त्यात्मकमिति । यदम्बु इत्यादिश्लोकेन वैयधिकरण्येन समष्टयवस्थचिदचितोर्भगवदात्मकत्वमुक्त्तम्् । व्यष्टयवस्थयोरसंसृष्टयोः संसृष्टयोरपि (स्थयोः संसृष्टयोः, असंसृष्टयोरपि ?) तयोः सामानाधिकरण्येन भगवदात्मकत्वमुच्यते ज्योतींषीत्यादिना श्लोकेन । तत्र पादत्रयेण व्यष्टयवस्थयोः संसृष्टयोसतदात्मकत्वमुक्त्तम््; चतुर्थपादेन तु निष्कृष्टयोरपि तदात्मपत्वमुक्त्तमित्यर्थः । अनन्तरश्लोकमवतारयति इदमिति । अचिदंशस्य नास्त्यात्मकत्वनिबन्धनमेव तात्पर्यविषयः । अचिदंशस्य हि मिथ्यात्वशङ्का व्युदसनीया । अतस्तस्य परिणामित्वात्् नास्त्यात्मकत्व एव तात्पर्यम्् । चिदंशस्य त्वपरिणामित्वादस्त्यात्मकत्वं फलितं स्यादित्यभिप्रायेण अस्य च नास्त्यात्मकत्वे हेतुरयमित्याहेत्युक्त्तम्् । व्याख्येये प्रतीकमुपादत्ते ज्ञानस्वरूप इति । अत्र ज्ञानस्वरूपो भगवानिति सामानाधिकरण्यस्य शरीरशरीरिभावनिबन्धनत्वं न केवलं पूर्वश्लोके "यदम्बु 
वैष्णवः कायः' इत्युक्त्तत्वादवगम्यते, अस्मिन्नपि श्लोके अशेषमूर्तिरित्यनेनापि ज्ञायत इत्यभिप्रायेण व्याचष्टे- अशेषेति । अशेषशब्देनाचितोऽपि विवक्षितत्वे भगवन्तं प्रति तस्य मूर्तित्वं विहितं स्यात््, अप्राप्तत्वात्् । ततश्च " न तु वस्तुभूत' इति देवमनुष्यशैलाब्धिधरादिवस्तुभावनिषेधोऽनुपपन्नः । अतोऽशेषशब्दः क्षेत्रज्ञविषय इत्यभिप्रायेणाशेषक्षेत्रज्ञात्मनेत्युक्त्तम्् । अत्र ज्ञानस्वरूपादिशब्दानां परमविशेष्यपर्यन्ताभिधायित्वेऽपि विशेषणविशेषणे वाक्यस्य तात्कर्यम्् । अतो ज्ञानस्वरूपत्वं विशेषणभूतजीवस्यैव विधीयते । यथा "लोहितोष्णीषा ऋत्विजः प्रचरन्ति' इत्यत्र विशेषणगतं लौहित्यमेव विधेयं परम्पराया ऋत्विक््प्रचारकर्मविशेषणम््  तद्वत्् । "काठिन्यवान्् यो बिभर्ति', "नृसिंहमूर्तिर्भगवान्् श्वेतः' इत्याद्युदाहरणं द्रष्टव्यम्् । ज्ञानस्वरूप इत्यत्र दिव्यात्मस्वरूपस्य ज्ञानस्वरूपत्वमुच्यत इति न शङ्कनीयम््; "सर्वकर्मक्षये ज्ञानमपास्तदोषम््' इति विवरणानुपपत्तेः । न हि दिव्यात्मस्वरूपस्य कर्मतत्कृतरागद्वेषादिहेयसंबन्धप्रसङ्गः । न तु वस्तुभूत इत्यस्यार्थमाह न देवमनुष्यादीति । शैलादिस्थावरोक्त्तिः सर्वशरीराणामुपलक्षणमिति ज्ञापनार्थो देवमनुष्यादिशब्दः । उत्तरार्द्धं व्याचष्टे - यत एवमिति । शैलाब्धिधरादिभेदात्् विज्ञानविजृम्भितानि जानीहीत्यनेन फलितं हेतुहेतुमद्भावं विवृणोति तद्विज्ञानेत्यादिना । विज्ञानशब्दं व्याचष्टे- तस्येति । विज्ञानम््- विविधज्ञानम्् । कथं शैलाब्धिधरादिभेदस्य वैविध्यानुसन्धानमूलत्वम््; "निजकर्मभेदभिन्नभित्तैः' "सर्वकर्मक्षये' इति कमर्मूलत्वेन वक्ष्यमाणत्वात्् कर्मैव हि मूलमित्यत्राह - देवादीति । वहविध्यानुसन्धानस्य देवादिभेदहेतुत्वं सद्वारकम््; उपरितनग्रन्थैकार्थ्यात््; "अविद्यासञ्चितं कर्म' "बाह्यकर्मवृत्तिप्रजः', "भूपैते कर्मयोनयः' इत्यादिवचनान्तराच्चेत्यर्थः । पूर्वम्् इदमस्त्यात्मकमित्यादिनोक्त्तश्लोकवाक्यार्थः कथं घटत इत्यत्राह - यतश्चेति । ज्ञानस्वरूपः, विज्ञानविजृम्भितानीत्यनेन तथा फलितमित्यर्थः । तदेवेति । पूर्वपक्षयोजनायामुक्त्तेष्वर्थेष्वपेक्षितांशोपजीवनेन सिद्धान्तयोजना क्रियते । विज्ञानविजृम्भितत्वमेव व्यतिरेकमुखेन विवृणोतीत्यर्थः । पूर्वश्लोके देवादिभेदानां स्वात्मवैविध्यानुसन्धानमूलत्वं सद्वारकमिति व्याख्यानमनन्तरश्लोके व्यतिरेकमुखेन विवरणे कर्महेतुत्वश्रवणनिबन्धनमिति स्पष्टयन्नाह - देवाद्याकारेणेति । निर्दोषमित्यादिपदानामर्थविभागः "ज्ञानं विशुद्ध'मित्यादिश्लोकव्याख्याने विशदयिष्यत इति ग्रन्थलाघवार्थमत्र न विस्तृतः । निर्दोषम्् शरीरसम्बन्धरहितम्् । परिशुद्धम्् तत्कृतरागद्वेषसुखदुःखादिरहितम्् । निजरूपि आविर्भूतस्वरूपम्् । सङ्कल्पशब्दं व्याचष्टे - 
एकीकृत्यात्मकल्पनाशब्देन । "समित्येकीकारे' इति हि शाब्दाः । पूर्ववत्् सद्वारकमिति व्याचष्टे आत्मकल्पनामूलकर्मफलभूता इति । देहात्मनोरेकीकृत्यानुसन्धानफलं देवाद्याकारेण स्वात्मवैविध्यानुसन्धानम्् । तयोरैकैकं विज्ञानशब्दे सङ्कल्पशब्देऽप्यर्थसिद्धम्् । सुखदुःखे हि कर्मफलम्् । तत्् कथं वस्तुभेदस्य कमर्फलत्वमिति शङ्कायां तद्भोगार्था इत्युक्त्तम्् । सुखादिभोगद्वारभूतत्वात्् देवादिभेदाः कर्मफलमित्यर्थः । "भोक्त्ता भोग्यं प्रेरितारं च मत्वा' इत्यादिषु भोग्यशब्दार्थः स्पष्टीकृतो भवति तद्भोगार्था इत्यनेन । भोगास्थानभोगोपकरणानां भोगसिद्धिप्रयोजकत्वमेव भोग्यत्वमित्यर्थः । सप्तम्यन्तवस्तुशब्दो जीवपर्यन्तदेहपरः; द्वितीयवस्तुशब्दो देवादिशरीरमात्रपरः । वस्तुभेदाः- देवादिशरीरभेदाः । अत्र वस्तुभेदशब्देन भेदस्य वस्तुरूपत्वात्् पारमार्थ्यमपि फलितम्् । अत्रान्वितेषु पदेषु व्याख्येयपदव्याख्यानार्थमाह ये देवादिष्विति । देवादिषु वस्तुषु आत्मतयाऽभिमतेषु । प्रथमवस्तुशब्दो जीवपर्यन्तदेहपर एवेत्यभिप्रायः । संसृष्टाकारे ह्यात्माभिमानः । तद्भोगार्था इति पूर्वोक्त्तस्य पदस्य व्याख्येयं पदमुदाहरति - भोग्यभूता इति । भोग्यभूता इत्यनेन वस्तुभेदा इति पदस्याचिदंशमात्रपरत्वमुक्त्तम््; न तु वस्तुभेद इत्युक्त्तत्वात्् । पूर्वश्लोकोक्त्तभेदा एवात्र विवक्षिता इत्याह - देवमनुष्येति । कारणाभावात्कार्याभावो हि व्यतिरेकः; तं स्पष्टयति तन्मूलभूतेति । परमप्रकृतार्थस्य फलितत्वमाह इत्यचिद्वस्तुन इति । पूर्वश्लोकफलितार्थकथने आत्मनोऽस्तिशब्दवाच्यत्वे हेतुरनुक्त्तः; अत्र तु तस्यापि 
फलितत्वमाह - इतरस्येति ।
     जगदुपलब्धिप्रकारेणापि वस्तुभेदानां परिणामित्वमुपपाद्यते श्लोकद्वयेन । तत्र प्रथमस्य वाक्यार्थमाह - प्रतिक्षणमिति । श्लोकस्य नास्तिशब्दाभिधेयतापरत्वं यदस्ति यन्नास्तीत्युपक्रमावगतम्् । अस्मिन्् श्लोके प्रयोजकशिक्षा । वस्त्वस्ति किमित्यर्थयोजननौपयिकतयाऽत्राभिधेयं यदस्ति यन्नास्तीत्युपक्रमवशात्सिद्धमर्थमाह - अस्तिशब्देति । सततैकरूपतया अस्तिशब्दवाच्यत्वे सति हि पूर्वार्द्धोक्त्तस्य तदभावस्य नास्तिशब्दाभिधेयताहेतुत्वसिद्धिः । पूर्वार्धं व्याचष्टे - अचिद्वस्त्विति । किमनेन नास्तिशब्दाभिधेयत्वस्येति शङ्कायामुत्तरार्द्धमवतारयति ततः किमित्यत्राहेति । यातीति वर्तमाननिर्देशस्याभिप्रायमाह - प्रतिक्षणमिति । भृयो न तत्तथेत्यस्याथर्माह- तदिति । उत्तरोत्तरावस्थाप्राप्त्येति भूयःशब्दार्थः । न तत्तथेत्यस्यार्थमाह - पूर्वपूर्वावस्थां जहातीति । तत्रेत्यस्यार्थमाह - पूर्वावस्थस्योत्तरावस्थायामिति । कुतस्तत्त्वमित्यस्यार्थमाह - न प्रतिसन्धानमिति । तत्त्वम्् तस्य भावः । तदिदमिति प्रतिसन्धानानर्हत्वं फलितमित्यर्थः । ननु तत्त्वं कुतः- पूर्वावस्थत्वं कुत इत्युक्त्तम्् । कथं प्रतिसन्धाननिषेधः । उच्यते । कुतः  शब्दः प्रमाणप्रतिक्षेपपरः । पर्वतोऽग्निमानित्युक्त्ते कुत इति प्रमाणाकाङ्क्षा हि द्योत्यते । अतः प्रतिक्षेपपरः कुतश्शब्दोऽपि प्रमाणप्रतिक्षेपपरः । कुतः प्रमाणादित्यर्थः । पूर्वावस्थस्य भूयस्तथात्वे प्रमाणं च प्रत्यभिज्ञा । अतः प्रमाणे प्रतिक्षिप्ते प्रतिसंधानं निषिद्धं भवतीति भावः । अन्यथा न तत्तथेत्यनेन पौनरुक्तयं स्यात्् । हिशब्देन फलितमर्थमाह - अत इति ।
     नास्तिशब्दवाच्यत्वे प्रयोजकशिक्षा कृता । शिक्षितमथर्मुदाहरणेन दर्शयत्यनन्तरश्लोक इत्यभिप्रायेणाह - तथा हीति । मही घटत्वमिति श्लोकं व्याचष्टे - स्वकर्मणेत्यादिना । महीघटत्वमित्यत्र यातीति पूर्वश्लोकादनुषङ्गः । कर्मण आत्मनिश्चयविरोधित्वं सद्वारकमित्याह - 
देवमनुष्यादिभावेनेति । देवादिदेहसंसर्गेणेत्यर्थः । स्तिमितम््- प्रतिबद्धम्् । अस्थिरे भोग्यत्वबुद्धिः स्थिरतरसुखरूपात्मनिश्चयस्तैमित्यादिति भावः । यद्वा आत्मज्ञानरहितैरप्यचिद्वस्तुनोऽस्थिरत्वमालक्ष्यत इत्याह - तथाहीति । आलक्ष्यत इति चाक्षषज्ञाने प्रयोगप्राचुर्यात्् तद्य्वावृत्त्यर्थमनुभूयत इत्युक्त्तम्् । श्लोकव्याख्यान परिसमाप्तिं द्योतयति इत्यर्थ इति । ब्रूहीत्यादेरर्थमाह - एवं सतीति । अनेन अत्रेदिपदं व्याख्यातम्् । अचिद्वस्त्वितिपदेन श्लोकस्थवस्तुशब्दो व्याख्यातः । अस्तिशब्दार्हमित्यादित्तिशेषणं सामर्थ्यसिद्धतयोक्त्तम्् । अथवा (?) श्लोकद्वाभिप्रायमाह - एवं सतीति । न तु वस्तुभूतः इति पुराणग्रन्थे, किमपकयचिद्वस्तु, अचिद्वस्तु किञ्चिदिति भाष्ये च अचिद्विषय (ये?) वस्तुशब्दप्रयोगात्् "तद्वस्तु नृप तच्च किम््' इति ग्रन्थस्थवस्तुशब्दतुल्यत्वं न शङ्कनीयम्् । अस्ति किमित्यनेन श्लोकस्थस्यास्तिशब्दस्य भवत्यर्थत्वमुक्त्तम्् । अत एव यदस्तीत्यस्तिशब्दवत्् नात्मस्वरूपपरत्वं शङ्कनीयम्् । फलितमाह - न हीति । एवं अस्ति किं न ह्यस्ति इति भाष्यस्वारस्येन श्लोकद्वोपक्रमगतस्य अस्ति किमिति वाक्यस्य प्रत्यभिज्ञानस्य भवत्यर्थतया व्याख्यातत्वं प्रतीयते । यद्वा अस्तिशब्दाभिधेये इत्यनेन वस्त्वस्ति किमित्यत्रास्तिशब्दो व्याख्यातः । "यदस्ति' "तस्मान्न विज्ञानमृतेऽस्ति' इत्यादिनैकरूप्यात्् । वस्त्वस्ति किम््, मही घटत्वमिति श्लोकद्वयस्य प्रत्येकमुक्त्तो वाक्यार्थः पूर्वपक्षयोजनायामुपजीव्यः । उत्तरश्लोकस्य प्रथमार्धं व्याचष्टे - यस्मादिति । यस्मादेवं तस्मात्् परिणामित्वादेव, न तु ज्ञानबाध्यत्वादित्यर्थः । अचिद्वस्तुशब्देन वस्तुजातशब्दार्थ उक्त्तः । जातशब्दशिरस्को वस्तुशब्दो न नित्यवाचीति भावः । केवलास्तिशब्दवाच्यमिति । एतच्छ््लोकस्थास्तिशब्दो न भवत्यर्थः; ज्ञानव्यतिरिक्त्तस्य तदेतदक्षयं नित्यम्् इत्यादिना नित्यत्वेनोक्त्तस्य निषेध्यत्वायोगात््, यदस्तीत्युपक्रान्तस्योपसंसारौचित्याच्चेति भावः । प्रागभावप्रध्वंसाभाववतोऽचिद्वस्तुनो नास्तिशब्दाभिधेयत्वमवच्छिन्नास्तिशब्दवाच्यत्वं चेति तद्य्वावृत्त्यर्थ केवलशब्दः ।
     एवमात्मव्यतिरिक्त्तवस्तुनो नास्तिशब्दाभिधेयत्वमुपसंहृतम्् । विज्ञानमित्यादि व्याचष्टे - आत्मा त्विति । तुशब्दोऽचिद्वैषम्यपरः । सर्वत्र- सर्वशरीरेषु । एकशब्दं व्याचष्टे - ज्ञानैकाकारतयेति । "एको व्रीहिस्सुनिष्पन्नस्सुषुष्टं कुरुते प्रजाः' इतिवत्् अयमेकशब्द आकारैक्यपरः । स चाकारो विज्ञानशब्दोक्त्तं ज्ञानत्वमित्यभिप्रायेणोक्त्तं ज्ञानैकाकारतयेति । भावप्रधानो निर्देशः; ज्ञानत्वैकाकारतयेत्यर्थः । स्वरूपतो र्धमतश्चाविशेषेण ज्ञानत्वं सद्वारकमद्वारकं चाऽऽकारो हि भवति । ज्ञानैकाकारतयेत्यत्र एकशब्देन सङ्कोचविकासदुःखरूपत्वादिव्युदासश्च । देवादिभेदप्रत्यनीकस्वरूपोऽपीति एकस्वरूपत्वाद्भेदप्रत्यनीकत्वम्् । निजर्मादिपदं व्याचष्टे देवादीति । भेदशब्दार्थमाह -विविधेति । बुद्धिशब्देन चित्तशब्दार्थ उक्त्तः । बुद्धेर्भेदश्च आत्मन्यारोप्यमाणदेवाद्याकाररूपविषयभेदात्् । बहुधा - देवत्वादिबहुप्रकारविशिष्टतयाऽभ्युपेतमित्यर्थः । बहुधाशब्दस्याकारैक्यपरत्वं स्पष्टम्् । फलितमर्थमाह - नात्मस्वरूपप्रयुक्त्तमिति । औपाधिकमित्यर्थः । उपाधिविमोक्षे कीदृशं स्वरूपमित्यत्र अनन्तरश्लोकं व्याचष्टे - आत्मेति । विशुद्धपदं व्याचष्टे - कर्मरहितमिति । विमलपदं व्याचष्टे - तत एवेति । विमलपदव्याख्यानमिति स्पष्टीकर्तुं मलरूपशब्दः । मलरूपप्रकृतिस्पर्शरहितमित्यनेन, "सर्वकमक्षये ज्ञानमपास्तदोषम््' इत्यस्यार्थोऽवगतः; कर्मक्षयवाचिपदानन्तरपदस्य शरीरसंबन्धरहितपरत्वेन व्याख्यातत्वात्् । तथा च श्रुतिः, "अश्व इव 
रोमाणि विधूय पापं चन्द्र    इव राहोर्मुखात्् प्रमुच्य । धूत्वा शरीरमकृतं कृतात्मा ब्रह्मलोकमभिसम्भवामि' इति । अत्र हि पापं विधूयेत्युक्तवा, धूत्वा शरीरमित्युक्त्तम्् । उपरितनपदानि व्याचष्टे - ततश्चेति । तत एवेत्यर्थः । हेतोर्नैरपेक्ष्यसूचकश्चशब्दः । निरस्ताशेषलोभादिसङ्गमित्यर्थः । एकमिति पदं व्याचष्टे - उपचयापचयानर्हतयैकमिति । उपचयापचयौ - वृद्धिक्षयौ; तदर्हत्वम्् सावयवत्वम््; सावयवत्वाभावादेव एकशब्दवाच्यत्वम्् । निरवयवत्वमेकत्वमित्यर्थः । तत एव सदैकरूपमिति । निरवयवत्वात्सावयवत्वप्रयुक्त्तवृद्धिक्षयरहितमित्यर्थः । सामानाधिकरण्यं व्याचष्टे - तच्चेति । "यदम्बु वैष्णवः कायः', "अशेषमूर्तिः' इत्युक्त्तत्वादयमेवार्थः । न यतोऽन्यस्तीत्येतद्य्वाचष्टे - अतदिति । यतः यस्माद्वासुदेवात्् । अन्यत्् स्वपर्यवसितं वस्तु, नास्तीत्यर्थः । यद्वा वासुदेवादिति पदमध्याहृत्य योजना; वासुदेवादन्यन्नास्तीति यतः,   तत इत्यर्थः । अस्यां योजनायां तच्छब्दः प्रसिद्धपरामर्शी । अतोऽपि पूर्वयोजना साधीयसी; तद््वृत्तस्य यद््वृत्तप्रतिनिर्देशरूपत्वस्वारस्यात््; पञ्चम्यन्ताध्याहारानपेक्षत्वाच्च । ज्ञानस्वरूपः, यद्वा त्विति श्लोकौ चिदचित्साधारणौ, वस्त्वस्तीत्यादिसार्धश्लोकद्वयमचिदसाधारणम््, विज्ञानमित्यादिसार्धश्लोकश्चिदसाधारण इति विभागः । न परमतमुक्त्तम््, तत्त्वमेवोक्त्तमित्यभिप्रायेण सद्भाव इत्याद्यर्धमुक्त्तम्् । तत्र यथाशब्दार्थमाह - चिदंश इति । यथा- येन प्रकारेण । परिणामित्वापरिणामित्वरूपेण; न ज्ञानबाध्यत्वाबाध्यत्वरूपेणेत्यर्थः । एवंरूपेति । शरीरशरीरिभावरूपेण येन प्रकारेण भगवदात्मकत्वम््; न तु स्वरूपैक्येनेत्यर्थः । श्लोके यथाशब्दप्रतियोगी एवंशब्दः । सत्यं ज्ञानमसत्यमन्यच्च यथा अवस्थितम््, एवं सद्भाव उक्त्त इत्यन्वयोऽभिप्रेतः । अतः सत्यासत्यशब्दवाच्यत्वनिर्वाहकापरिणामित्वपरिणामित्वे भगवदात्मकत्वञ्च यथाशब्दविवक्षितं भवति । अन्यदुपक्रान्तम््, अन्यदुपसंहृतं भवति; अस्ति नास्तिशब्देनोपक्रम्य सत्यासत्यशब्देनोपसंहारादित्यत्राह - अत्रेति । उपक्रमोपसंहारयोः शब्दान्तरनिर्देशस्यायमभिप्रायः- अन्येष्वपि शब्देषु क्वचिदेवं श्रुतेषु तेषामपि प्रवृत्तिनिमित्तमिदमेवेति । उत्तरार्द्धस्यार्थमभिप्रेत्याह - एतदिति । प्रत्यस्तमितभेदम््, अगोचरं वचसामित्यनयोरर्थमभिप्रेत्याह - ज्ञानैकाकारतया समम्् अशब्दगोचरस्वरूपभेदमिति । एवकारेण विरोधः, सूचितः । भुवनाश्रितत्वस्य घटकं पदमाह - अचिन्मिश्रमिति । भुवनाश्रितम््- अण्डान्तर्गतम््, भोगस्थानगतमित्यर्थः । संव्यवहारशब्दं व्याचष्टे - सम्यग्व्यवहारार्हभेदमिति । सम्यक््छब्दः स्पष्टत्वपरः ।   तत्् कर्म किमित्याकाङ्क्षायामुत्तरश्लोकस्य तद्विवरणपरत्वमाह - तदेव विवृणोतीति । स्वर्गमयश्च कामः । स्वर्ग
विषयेच्छेत्यर्थः । फलस्य वक्ष्यमाणत्वात्् । देवतायाः फलस्य च यष्टव्यत्वेन साध्यत्वेन च कर्मान्तर्भावः । इत्यादिशब्देन दानहोमादिकं च पापं चोक्त्तं भवति । भूरादिशब्देन पापफलमप्युक्त्तं भवति । पश्वादिपरिकरयुक्त्तो यज्ञ एव (कं) कर्म । एवंविधयज्ञात्मकं दानहोमाद्यात्मकं च कर्म तत्र हेतुः । आश्रितमार्गदृष्टम्् । तैस्तैराश्रिता मार्गा वर्णाश्रमाः । तेषु दृष्टमित्यर्थः ।
     नन्तरश्लोकार्थमाह जगदिति । कर्मवश्यः सर्वत्र व्रजति हि । यद्वा कर्मवश्यो हि सर्वत्र व्रजति । तस्मादेवं कुर्यादित्यर्थः । निगलित एव हि सर्वत्र कारागृहे चरति, अतस्तन्मोचनाय यतेतेति भावः । ध्रुवमचलं सदैकरूपम्् स्वरूपतो गुणतश्चेकरूपमित्यर्थः । यद्वा स्वरूपतो गुणतो 
रूपतश्चैकरूपमित्यर्थः । तस्मान्नैतदेवमिति पूर्वेणान्वयः ।
     एवं श्लोकानां स्वोक्त्तार्थानुगुण्यमुपपाद्य परोक्त्तार्थाननुगुणत्वमुपपादयति - अत्रेत्यादिना । किञ्चिदपि पदं नदृश्यत इति न वाच्यम््; परमपरेशादिशब्दानां भवत्पक्षे मुख्यार्थासिद्धिरिति भावः । हेत्वन्तरं चाह - अस्तिनास्तिसत्यासत्येति । प्रथमश्चः त्वर्थः । स्वोक्त्तयोजनायामनुगुणस्य शब्दस्य परपक्षाननुगुणत्वरूपं वैषम्यमस्तीति भावः । अस्तिसत्यशब्दौ दृष्टातार्थौ । यथा अस्तिसत्यशब्दौ न सद्विलक्षणपरौ, तथा नास्त्यसत्यशब्दावपि नासद्विलक्षणपरावित्यर्थः । कथमनिर्वचनीयवस्त्वभिधानासामर्थ्यमित्यत्राह - नास्तीति । अर्थद्वारको विरोधः । ततः किमित्यत्राह अतश्चेति । यद्वा अनिर्वचनीयवस्त्वभिधानासामर्थ्यादिति व्युत्पत्त्यभाव उक्त्तः । परस्परविरुद्धार्थत्वमत्र हेत्वन्तरतयोक्त्तम्् । चः समुच्चये । तथापि सत्त्वाभावात्् तुच्छत्वं मिथ्यात्वं वा उक्त्तं भवतीति चेत्् तत्राह - अत्रेति । कथं निनाशित्वपरावित्यत्राह - वस्त्विति । विनाशित्वमेव हि मिथ्यात्वमिति शङ्कायां विनाशित्वस्वरूपं शोधयति - ऐकेनेति । एकेनाकारेण कालान्तरेऽनुभूतस्य कालान्तरे आकारान्तरेणोपलब्धिरस्तु; ततः कथं विनाशित्वं तुच्छत्वमिथ्यात्वव्यावृत्तमिति शङ्कायां तुच्छत्वादिस्वरूपं शोधयति - तुच्छत्वं हीति । परिणामादिनेति । परिणामशब्दः परिणामसामान्यपरः तद्विशेषपरश्च । यथा वादशब्दः सर्वकथासाधारणः वीतरागकथामात्रपरश्च, तद्वत्् । अत्रायं परिणामशब्दो वर्धमानावस्थावाची; "परिणामर्द्धिजन्मभिः' इति प्रयोगात्् । "यत्तु कालान्तरेणापि नान्यसंज्ञामुपैति  वै । परिणामादिसंभूताम््' इति वक्ष्यमाणवचनकटाक्षेणैवमुक्त्तम्् । परिणामशब्दस्य विकारमात्रपरत्वे आदिशब्दः प्रदेशान्तरगमनपरः । कालान्तरानुभूतस्य कालान्तरे नास्तीत्युपलब्धिः कथं न बाध इत्यत्राह - कालभेदेनेति । विरोधे हि बाधः, बाध्यत्वं हि मिथ्यात्वमित्यभिप्रायेणाह अत इति । परिणामित्वपरिणामित्वयोरर्थयोर्न हि नास्त्यसत्यादिशब्दाः पारिभाषिकाः; तत्् कथं तदभिधानप्रकारः ? परिणामास्पदस्यापि वस्तुनो नित्यत्वात्् नास्तिशब्दाभिधेत्वं चानुपपन्नमित्यत्राह - एतदुक्त्तं भवतीति । सदैकरूपत्वमस्तिशब्दप्रवृत्तिनिमित्तम्् । विनाशगर्भत्वं नास्तिशब्दप्रवृत्तिनिमित्तमित्यर्थः । घटावस्थायां पिण्डो नास्ति, कपालावस्थायां घटो नास्ति, चूर्णावस्थायां न कपालसत्तेति सदा नाशगर्भत्वम्् । उत्तरावस्थाप्राप्तिर्हि पूर्वावस्थस्य विनाशः । तदवस्थस्य सैवोत्पत्तिः । तस्मात्् नास्तिशब्दाभिधेयत्वमचिद्वस्तुनः । चिद्वस्तुनस्तु अवस्थान्तरापत्त्यवस्थान्तरप्रहाणाभावेनैकरूपत्वान्न विनाशगर्भत्वम्् । अतस्तदस्तिशब्दवाच्यमेव । यत्् सदाऽस्त्येव, तदस्तिशब्दवाच्यम्् । "सिद्धे शब्दार्थसंबन्धे' इत्यत्र सिद्धशब्दवत्् अवधारणगर्भोऽयं शब्दः । तत्र हि सिद्ध एवेति व्याख्यातम्् "अव्भक्षः, वायुभक्षः' इत्यादि दृष्टान्तीकृत्य । तथा अत्रापीत्यर्थः । अस्तिनास्तीतिशब्दानां प्रवृत्तिनिमित्तमिदमेवेत्यस्मिन्नर्थे प्रमाणमाह - यथोक्त्तमिति । असदसत्यसत्सत्यादिशब्दानां मिथ्यात्वामिथ्यात्वयोः प्रसिद्धिस्वारस्यमस्तीति शङ्कायां मिथ्यागर्भितत्वमपि दर्शयति - देशेति । कर्मविशेषापेक्षयेति । पालनरञ्जनादिसद्भावासद्भावाभ्यां राजत्वपितृत्वादिरूपेण अस्तित्वं नास्तित्वं च कर्मापेक्षम्् । औपाधिकास्तित्वयोगिनि वस्तुनि स्वाभाविकास्तित्वयोगित्वबुद्धिविषयत्वं न परमार्थ इत्यर्थः । अपरमार्थत्वगर्भास्त्यर्थोपेतत्वादचितो नास्त्यसत्यादिशब्दवाच्यत्वमित्युक्त्तम्् । आत्मनः स्वाभाविकास्तित्वयोगात्् तत्र तद्धीविषयत्वं परमार्थ इत्याह - आत्मन एवेति । पदशो दशश्लोक्यामुक्त्तमर्थं श्रोतुरनुवादप्रकारेण द्रढयति श्रोतुश्चेति । प्रधानतः । "द्वयेकयोः' इतिवत्् 
भावप्रधानो निर्देशः; प्राधान्येनेत्यर्थः । प्राधान्यम्् उत्कर्षः । अनुभाषणश्लोकपूर्वार्धफलितमर्थमाह ज्योतींषीति । तदेकधार्यद्रव्यत्वं हि शरीरलक्षणम्् । अतो विष्ण्वाधारमित्यनेनाऽऽत्मशरीरभावः सिद्धः । उत्तरार्धफलितमथर्माह - चिदचिदिति । ज्ञानप्राधान्यं कण्ठोक्त्तम््; तेनाचिद्वस्तुनोऽप्राधान्यस्यार्थसिद्धत्वादाह - अचिद्वस्तुनश्चेति । प्राधान्याप्राधान्ये- उत्कर्षापकर्षौ । तौ चापरिणामित्वपरिणामित्वलक्षणौ; नामिथ्यात्वमिथ्यात्वलक्षणौ । धर्मिणि सति हि प्राधान्याप्राधान्ये । प्रतीतिमरत्रसिद्धं हि मिथ्या । अतो न तत्राप्राधान्यशब्दः स्वरस इत्यभिप्रायः ।।
     अथ निर्विशेषब्रह्मात्मैक्यज्ञानस्य निवर्तकत्वपरत्वेन परोक्त्तश्रुतीनाम्् अतदर्थत्वं वक्त्तुं परोक्त्तमनुवदति यदुक्त्तमिति । परिहरति तदसदिति । तत्र ज्ञानस्य निर्विशेषवस्तुविषयत्वं तेनात्मैक्यविषयत्वं च परिहरिष्यन्् प्रथमं निर्विशेषवस्तुविषयत्वं व्युदसितुमुपादत्ते - वेदाहमिति । अनेन विग्रहादिविशिष्टविषयज्ञानमेवोपायः, नान्य इत्युक्त्तम्् । एतत्समानार्थत्वादाह - सर्वे निमेषा इति । तत्र हि, "अद््भ्यः संभूतो हिरण्यगर्भ इत्यष्टौ' इति प्रतीकोपादानं कृतम्् । (विशेषणेन) अनेन विद्युच्छब्दश्च व्याख्यातो भवति । विद्युतः- विद्युद्वर्णादित्यर्थः; आदित्यवर्णमित्यनेनहकार्थ्यात्् । "न तस्येशे कश्चन' इत्यनेन उपायभूतं ज्ञानान्तरं नास्तीति फलितम््; अधिकज्ञेयान्तराभावात्् । उक्त्ताकारविशिष्टपुरुषवेदनस्योपायत्वं दर्शयति - य एनं विदुरिति । एषामन्येषामप्यादिशब्दगृहीतानाञ्च वाक्यानामुपादानम्् अनेकवाक्यविरोधप्रदर्शनाय । ननु "सदेव- एकमेव' इत्यादिकारणवाक्येषु निर्विशेषस्य प्रतिपन्नत्वात्् तज्ज्ञानमेव साक्षान्मोक्षोपाय इति सगुणज्ञानस्योपायत्वं तद््व्यवधानेन स्यात्् । यद्वा सगुणज्ञानोपायत्वपरवाक्येऽपि न सगुणत्वे तात्पर्यम््; वस्तुमात्रमेव लक्ष्यत इति चेत््- तत्राऽऽह ब्रह्मण इति । सद्विद्यादिष्वपि सगुणविषयत्वोपपादनात्् यथावस्थितस्वरूपविषयज्ञानस्यैव मोक्षोपायत्वात्् तान्यपि सविशेषज्ञानोपायत्वपराणीत्यर्थः । तर्हि शोधकवाक्यैर्विरोध इत्यत्राह शोधकेति । एवं ज्ञानस्य निर्विशेषविषयत्वं तद्विरुद्धवचनोदाहरणेन प्रतिक्षिप्तम्् ।।
     अथ तत्त्मस्यादिसामानादिकरण्यान्यथानुपपत्त्या निर्विशेषज्ञानमेवोपाय इति शङ्कायां तस्य जीवपरैक््यविषयत्वं व्युदस्यति - तत्त्वमस्यादीति । शोधकवाक्येषु सामानाधिकरण्यमतद्वयावृत्तिमुखेन वस्त्वैक्यपरम््; तत्त्वमस्यादिषु जीवब्रह्मणोस्सामानाधिकरण्यमन्वयमुखेनोपलक्षितवस्त्वैक्यपरम््; अचिद््ब्रह्मणोस्तु "सर्वं खल्विदं ब्रह्म' इत्यादावतात्त्विकरूपारोपणेन सामानाधिकरण्यम््; "ज्योतींषि विष्णुः' इत्यादौ बाधार्थम्् इति चतुर्धा हि परैः सामानाधिकरण्यं तत्रतत्राभ्युपेतम्् । तत्र तत्त्वमस्यादिवाक्ये अन्वयमुखेन वस्तुमात्रपरत्वं गत्यभावे बाधार्थत्वं चाशङ्कय निराक्रियते । तत्र प्रथमं वस्त्वैक्यपरत्वं दूषयितुमाह - न निर्विशेषवस्त्वैक्यपरमिति । कुत इत्यत्राह तत्त्वमिति । तच्च कथमित्यत्राह - तत्पदं हीति । हिर्हेतौ । सर्वज्ञात्वादिगुणकप्रतिपादनं कथमित्यत्राह - तदैक्षतेति । तच्छब्दस्य प्रकृतसर्वाकारविशिष्टवस्तुपरामर्शित्वं व्युत्पत्तिसिद्धम््, यथा शुक्ला शोभनाक्षी मदीया पूर्णृङ्गा घटोघ्नी गौः; तामानयेति ननु गौस्तिष्ठति तामानयेत्यादौ आनयनादिक्रियानह्रस्थित्यादिविशेषणविधुरवस्तुपरामर्शित्वं दृश्यते; तच्च मुख्यम्् । नैवम््, आनयनसमकालान्वययोग्येनापि स्थित्यादिविशेषणेन पूर्वकालवैशिष्टयस्य विवक्षितत्वात्् । अन्यथा धावतोऽपि गोपिण्डस्यानयनप्रसङ्गः । विशेषणं विशेष्यवस्तुनि यथान्वयार्हम््, तथाऽन्वितस्य 
तस्यापरित्यागो हि विवक्षितत्वम्् । प्रकृतसर्वविशेषणेषु एकस्यापि परित्यागे प्रकृतत्वमेव हीयते । शुक्ला शोभनाक्षी मदीया पूर्णृङ्गा घटोघ्नी गौः, तामानयेत्युक्त्ते शौक्लयेतरसमस्तविशेषणान्वितव्यक््त्यानयनेऽपि प्रकृतव्यक्त्तेरानीतत्वाभावात्् । अतः सविशेषे प्रकृते निर्विशेषस्य प्रकृतत्वं दूरोत्सारितम्् । न च प्रकृतसर्वविशेषणपरित्यागेऽपि धर्म्यैक्येन प्रकृतत्वसिद्धिः; सर्वाकारप्रहाणे प्रतिसन्धानानर्हत्वात्् । न ह्यपवरके घटोऽस्ति, तमानयेत्युक्त्ते घटत्वाविवक्षायां मृन्मात्रस्य सिद्धिः प्रकृतत्वसिद्धिः । कथमेकाकारपरित्यागेऽप्यसंभवत्् प्रकृतत्वं सर्वाकारपरित्यागे संभवति । अङ्गुलीयकत्वप्रहाणेऽपि कनकं प्रतिसंधीयत इति चेत््- सत्यम््, प्रत्यक्षेण । तच्छब्दस्तु प्रकृताकारप्रहाणे प्रतिसंधानमेव जनयितुं न शक्नोति । अत एव   हि, यदङ्गुलीयकं तदानयेत्युक्त्ते कनकमात्रं नानीयते । अतः प्रकृतसर्वाकारप्रहाणे प्रतिसन्धानानर्हस्य वस्तुनः प्रकृतत्वमेव नास्तीति तच्छब्दस्य वस्तुमात्रपरत्वं लाक्षणिकं स्यात्् । तत्पदोपस्थापितसार्वज्ञ्यादीनां त्वम्पदोपस्थापिताज्ञत्वादीनां च विरोधान्निर्विशेषपरत्वमिति चेत््- तत्राह तत्समानाधिकरणमिति । घटस्य शुक्ल इत्यादिव्यधिकरणवाक्येषु धर्मवाचिपदस्य धर्मिपर्यन्तत्वाभावात्् तद्य्वावृत्त्यर्थं तत्समानाधिकरणमित्युक्त्तम्् । अचिद्विशिष्टजीवशरीरकमिति । अज्ञत्वादिगुणानां सर्वज्ञत्वादिगुणके परमात्मनि विरोधः सद्वारकतया परिहृत इत्यर्थः । त्वम्पदप्रवृत्तिनिमित्तसंबोधनीयार्थत्वरूपाभिमुख्यविशेषप्रयोजकोपलक्षणाभिप्रायेण अचिद्विशिष्टजीवेत्युक्त्तम्् । समानाधिकरणत्वे सति कथं त्वम्पदं जीवविशिष्टब्रह्मपरमित्यत्राह - प्रकारद्वयेति । प्रकारद्वयावस्थितम्् - प्रकारद्वयविशिष्टम्् । प्रकृततत्त्म्पदप्रवृत्तिनिमित्तपरः प्रकारद्वयशब्दो न्यूनत्वनिवर्तकः; न तु प्रकारत्रित्वादिव्यवच्छेदपरः । तदुपपादयति - प्रकारद्वयपरित्याग इति । दूषणान्तरमाह - द्वयोरिति । अविरोधेन मुख्यतया निर्वाहे संभवति एकस्यापि पदस्य लक्षणा    न युक्त्ता; विरोधे सत्यप्येकपदलक्षणयैव अविरोधः सिध्यतीति पदद्वयलक्षणा अनुपपन्नेत्यर्थः । ननु पदद्वयलक्षणा न दूषणम््; सोऽयं देवदत्त इत्यादिषु दृष्टत्वात्् । तत्र हि देशकालविशिष्टाकारे देशकालान्तरान्वयविरोधाल्लाक्षणिकमेव पदद्वयम्् । तत्राह -सोऽयमिति । किमेकस्य देशद्वयसंबन्धे विरोधः, उत कालद्वयसंबन्धे ? इति विकल्पमभिप्रेत्याह - भूतेति । न हि विशिष्टाकारे विशेषणान्तरान्वयः, अपि तु विशेष्यमात्रे । अतः कालद्वयसंबन्धो न विरुद्धः । यदि विरुद्धः, तर्हि बौद्धोक्त्तं क्षणिकत्वमेवाऽऽपद्येत, अनेककालसाध्यधर्मविधानं फलप्राप्तिश्च नोपपद्येयातामिति भावः । देशभेदेति । यद्येकस्य देशद्वयसंबन्धविरोधः, तर्हि विष्णुक्रमणतीर्थस्नानादिविधिर्नोपपद्यते; प्रत्यभिज्ञाविरोधश्चेति भावः । यौगपद्यं कथं संभवतीति चेत््- तदुच्यते । देशद्वयसंबन्धस्य कालद्वयसंबन्धस्य वा न युगपद्भावः, तत्प्रतिपत्तेरेव हि यौगपद्यम्् । प्रतिपत्तिस्तु देशद्वयकालद्यसंबन्धं क्रमभाविनमेव दर्शयति । अतो न विरोधः । अन्यथा, अतीतानागतविषयज्ञानेष्वतीतानागतविषययोर्वर्तमानत्वं ज्ञानस्यातीतानागतत्वं वाप्रसज्येतेति । दूषणान्तरमप्याह तदैक्षतेति । उपक्रमाधिकरणे ह्युपक्रमप्राबल्यमुक्त्तमिति भावः । उपक्रमोपक्रमे ऐक्यस्य प्रतिपन्नत्वान्नोपक्रमविरोधः । एकविज्ञानेन सर्वविज्ञानप्रतिज्ञावाक्यं हि "तदैक्षत बहु स्याम््' इति वाक्यात्् पूर्वमित्यत्राह - एकविज्ञानेनेति । तत्र निमित्तत्वोपादानत्वतदनुगुणसार्वज्ञ्यसर्वशक्तयादिगुणसिद्धेरित्यर्थः । विशिष्टमेव कारणम््; तदेव स्थूलावस्थं कार्यमिति द्रव्यान्तरत्वाभावात्् कारणज्ञानेन कार्यज्ञानमुपपद्यते । मृषावादिनस्तु 
कारणज्ञाने कार्यस्य विषयताऽन्तर्भावोऽभिमतश्चेत्् विरोधः; सत्यविषयज्ञाने मिथ्यार्थस्य विषयत्वायोगात्् । मिथ्यात्वेनेत्यध्याहारश्च स्यात्् । अनन्तर्भावे तु अज्ञाते ज्ञातत्वव्यवहारो न मुख्यः स्यात्् । अतोऽस्मत्पक्ष एव प्रतिज्ञावाक्यं स्वरसम्् । श्रुत्यन्तरविरोधमाह - ज्ञानस्वरूपस्येति । ज्ञानस्वरूपस्य सर्वज्ञस्येत्यनेन धर्मिधर्मभूतज्ञाने विवक्षिते । सर्वज्ञस्याज्ञत्वम्् निरस्तनिखिलदोषस्य समस्तकल्याणगुणात्मकस्य अनन्तापुरुषार्थाश्रयत्वमिति विरोधः । ज्ञानस्वरूपस्येत्यनेन तिरोधानानुपपत्तिश्च सूचिता ।
     इत्थं सामानाधिकरण्यस्य निर्विशेषवस्त्वैक्यपरत्वं दूषितम्् । अथ बाधार्थत्वं दूषयति - बाधाथर्त्वे चेति । रज्जुः सर्प इत्येवंरूपं बाधार्थं सामानाधिकरण्यमेव नास्ति; सामानाधिकरण्यस्य एकस्मिन्् विशेष्ये प्रकारद्वयोपस्थापकतया बाधार्थत्वविरोधात्् । अतः पदद्वयमुख्याथर्त्वेऽभिमते बाधार्थं सामानाधिकरण्यं न सिध्येत्् । सपर्शब्देन नञर्थं लक्षयित्वा असर्पो रज्जुरिति निर्वाहं दृष्टान्तवाक्यस्याशङ्कय दार्ष्टान्तिकवाक्यस्य ततोऽप्यधिकं दूषणमाह - बाधार्थत्वे चेति । त्वंतत्पदयोरित्यत्र न क्रमविवक्षा । तत्पदमधिष्ठानमात्रं लक्षयति; त्वम्पदं जीवभावनिवृत्तिं लक्षयति । यद्वा त्वम्पदेनाधिष्ठानलक्षणा; तत्पदेन निवृत्तिलक्षणा । आदिशब्देन सामानाधिकरण्यलक्षणहानिः उपक्रमविरोधः एकविज्ञानेन सर्वविज्ञानप्रतिज्ञानुपपत्तिः श्रुत्यन्तरविरोधश्चेति दूषणानि विवक्षितानि । उक्त्तदृष्टान्तादुपलक्ष्यसामानाधिकरण्याच्च दूषणमत्ररधिकमित्याह - इयांस्तु विशेष इति । बाधार्थत्वे विशेषो न पूर्वोक्त्तदूषणहानिः, अपि तु तैस्सह वक्ष्यमाणाधिकदूषणद्वयापात एव विशेष इत्यर्थः । अधिकं दूषणमाह - नेदं रजतमितिवदप्रतिपन्नस्यैव बाधस्यागत्या परिकल्पनमिति । शुक्त्तिरेव रजतमित्यत्र प्रमाणान्तरेण नेदं रजतमिति बाधस्य प्रतिपन्नत्वाद्बाधकल्पनम््, अत्र बाधस्याप्रतिपन्नत्वेऽप्यगत्या बाधकल्पनमित्यर्थः । तत्पदेनाधिष्ठानातिरेकिधर्मानुपस्थापनेन बाधानुपपत्तिश्चेति । शुक्त्तिरेव रजतमित्यत्र शुक्त्तित्वरूपं विरुद्धधर्मं शब्द एवोपस्थापयति । अतस्तत्र बाधकल्पनम्् । अत्र त्वधिष्ठानमात्रं लक्षयता तत्पदेन शुक्त्तित्ववत्् विरुद्धधर्मानुपस्थापनात्् बाधकल्पनमनुपपन्नमित्यर्थः । विरोधपरिहारार्थं लक्षणा चेत््- अन्यतरपदलक्षणैव विरोधपरिहारायालम्् । तदा सविशेषत्वप्रसङ्ग इति चार्थसिद्धम्् । प्रमाणान्तरेण बाधस्य प्रतिपन्नत्वात्् शब्देन विरुद्धधर्मोपस्थापनाच्च बाधकल्पनम््; अत्र तूभयाभावात्् तदनुपपन्नमित्युक्त्तम्् । तत्र विरुद्धाकारोपस्थापनं शङ्कते - अधिष्ठानंत्विति । तदधिष्ठानमतिरोहितस्वरूपं यथा भवति, तथोपस्थाप्यत इति क्रियाविशेषणम्् । अप्रकाशितविरोधिप्रकाशनं हि बाधकल्पनम््; न तु धर्मोपस्थापनमेव बाधकल्पनमिति नियमोऽस्ति । अतस्तत्पदेन प्रागप्रकाशितविरोध्यधिष्ठास्वरूपप्रकाशनाद्बाधकल्पनमित्यर्थः । अत्राह - नेति । किं विरोधिरूपमधिष्ठानं प्रकाशते,   उत नेति विकल्प्य, अप्रकाशपक्षे दूषणमाह - अधिष्ठानेति । तदाश्रयेत्याश्रयशब्दो विषयपरः । यद्वा, तदधिष्ठानकभ्रमबाधयोरित्यर्थः । प्रकाशपक्षं शङ्कते भ्रमेति । भ्रमाश्रयमधिष्ठानमित्यत्र पाठो निरीक्षणीयः । आश्रयशब्दो विषयपरः । भ्रमाश्रयमित्यत्र भ्रमस्याश्रयणं विषयीकरणम्् यत्रेति वैयधिकरण्येन वा, भ्रमः आश्रयः आश्रयणीयः संबन्धनीयो येनेति सामानाधिकरण्येन वा कथञ्चिद्बहुव्रीहित्वमपि निर्वोढुं शक्यम्् । आरोप्याकाराधिकरणभूतमधिष्ठानमिति वाऽऽर्थः । भ्रमाश्रयत्वायातिरोहितमिति चेदित्यर्थः । दूषयति - तदेवेति । किमिदमधिष्ठानं विरोधिरूपम््, उत्ताविरोधि इति विकल्पाभिप्रायेण विरोधीतिपक्षे 
दूषणमुक्त्तम्् । अविरोधित्वपक्षे बाधकल्पनानुपपत्तिर्भ्रमानुच्छेदश्चेति दूषणं स्पष्टमिति न तदुक्त्तम्् । अत इति । पारमार्थिकशब्दस्यायमभिप्रायः - भ्रमविरोध्याकारस्यापारमार्थिकत्वे अध्यस्तरूपमेव सत्यं स्यात््; यथा शुक्त्तित्वापारमार्थ्ये रजतत्वं सत्यं भवतीति ।
     यदिदं चोद्यम््- विरोध्याकारस्यापारमार्थ्येऽपि भ्रमनिवृत्तिरुपपद्यते; यथा पलाशपुष्पविषयदावभ्रमवतो भ्रमरस्य वृन्दविषयभ्रमरभ्रमेण पलाशपुष्पं श्लिष्यतः पलाशपुष्पविषयदावभ्रमो वृन्तविषयभ्ररभ्रमश्च निवृत्त इति । यथाऽऽहुः, "भ्रमरी भ्रमरभ्रमेण वृन्ते यददावभ्रममाश्लिषत्् पलाशम््' इति तदयुक्त्तम््; तत्रापि परमार्थविरोध्याकारेणैव भ्रमविषयनिवृत्तेः । दावत्वविरोधिपलाशपुष्पत्वाकारः परमार्थः । भ्रमरत्वविरोधिवृन्तत्वाकारश्च परमार्थः । अपरमार्थत्वे दावत्वं भ्रमरत्वं च सत्यं स्यात्् । शुक्त्तित्वे अपरमार्थे रजतत्वमिव । वृन्तविषयभ्रमरभ्रमेण दावत्वभ्रमनिवृत्तिरिति चेत््- ततः किम्् ? दावत्वबुद्धिनिवृत्तिर्भ्रमरत्वस्य सत्यत्वप्रतिपत्तिकृता; ततश्चासत्येन सत्यत्वविषयभ्रमान्तरं तिष्ठति; तन्निवृत्तिरप्यसत्यविषयसत्यत्वभ्रमान्तरेणेति भ्रमपरम्परया निश्शेषाविद्यानिवृत्त्यनुपपात्तः । किञ्च दावत्वविषयधीनिवृत्तावपि दावत्वनिवृत्तिर्न भ्रमरभ्रमेण; अपितु परमार्थपुष्पत्वाकारेणैव । अन्यथा परमार्थरजते अपरमाथर्शुक्त्तित्वबुद्बया रजतधीनिवृत्त्या रजतस्यापि शुक्त्तित्वप्रसङ्गात्् । भ्रमान्तरेण भ्रमान्तरनिवृत्तावनवस्था च स्यात््, निवर्तकभ्रमान्तरस्यापि निवर्तकान्तरापेक्षत्वात्् । यथा रज्जुविषयसर्पभूदलनाम्बुधाराभ्रमपरम्परायाः । किञ्च भ्रमरभ्रमनिवृत्त्यनन्तरं निवर्त्तकापारमार्थ्यज्ञानादापतद््(न््?) दावभ्रमः परमार्थपलाशपुष्पत्वग्रहणेनैव प्रतिनिवृत्तः ।
     अतो निश्शेषाविद्यानिवृत्तिलक्षणमोक्षवादिना भ्रमपरम्परापर्यवसानार्थमन्ततो गत्वा परमार्थाकारोऽभ्युपगन्तव्यः, रज्जुत्ववत्् । चरमभ्रमः स्वयमेव न स्यादिति चेन्न,; स्वयं स्वबाधककर्मत्वे कर्मकर्त्रविरोधप्रसङ्गात्् । किञ्च बाधकस्य सत्यात्मकत्वात्् बाध्यस्य मिथ्यात्वात्् एकस्यैव निवर्त्यनिवतर्कत्वाभ्युपगमे तस्यैव मिथ्यात्वं सत्यत्वं चेति विरोधः स्यात्् । किञ्च प्रपञ्चोऽपि बाधकानपेक्षः स्वयमेव स्वात्मानं निवर्तयेत्् । स्वयं नाशे विनाशस्यावस्थान्तररूपत्वादविद्या सूक्ष्मरूपेण स्थिता स्यात्् । नाशकल्पकाविद्यान्तरं च स्यात्् । परमार्थविरुद्धधर्मतत्तिरोधानाभावे भ्रमबाधासंभवं दृष्टान्तेनोपपादयति - अधिष्ठाने हीति । अत्र राजकुमारसमाधिर्भगवतो भाष्यकारस्य ।
     एवं बाधार्थत्वं दूषितम््; अथ स्वपक्षे इमानि दूषणानि न सन्तीत्याह - जीवशरीरकेति । मुख्यवृत्तमित्यनेन लक्षणाहानिरुक्त्ता; प्रकारद्वयेत्यनेन सामानाधिकरण्यसिद्धिः । निरस्तनिखिलदोषस्येत्यादिना तत्पदोक्त्तगुणविरोधः, उपक्रमानुकूलता चेति, "सदेव सोम्येदम््', "तदैक्षत' इत्युपक्रमाविरोध उक्त्तः । एकविज्ञानेन सर्वविज्ञानप्रतिज्ञोपपत्तिः कथमित्यत्राह - सूक्ष्मेति । विशिष्टं कारणम््, तदेव कार्यमिति, प्रतिज्ञोपपत्तिरित्यर्थः । श्रुत्यन्तराविरोधमाह- तमीश्वराणामिति ।
     वाक्यं चेत्् उद्देश्योपादेयविभागवत्् । उद्देश्यं ह्यवगतम््; उपादेयं विधेयमनवगतम्् । अत्र तत्पदं नोद्देश्यसमर्पणपरम््; सार्वज्ञ्यादिगुणकत्वस्य प्रत्यक्षाद्यगोचरत्वात्् । त्वंशब्दस्य चान्तर्यामिपरत्वे सति उद्देश्यसमर्पकत्वमनुपपन्नम््, अन्तर्यामिणः प्रत्यक्षाद्यविषयत्वात्् । तस्मात्् त्वंशब्देन जीवमात्रमुद्दिश्य तस्य तत्पदेन ब्रह्मभावो विधीयत इत्यभ्युपगन्तव्यम्् । तत्र 
विरोधान्निर्विशेषवस्त्वैक्यपरं सामानाधिकरण्यं संभवतीत्यभिप्रायेण चोदयति - तत्त्वमसीत्यत्रोद्देश्योपादेयविभागः कथमिति चेदिति । परिहरति - नात्रेति । प्रमाणान्तरागोचराथर्स्य कथमविधानमित्यपेक्षायाम््,   न केवलं प्रत्यक्षाद्यवगतार्थविषयमेव वाक्यमनुवादकम््, अपितु वाक्यान्तरप्रतिपन्नार्थविषयमप्यनुवादकमित्यभिप्रायेण वाक्यान्तरप्राप्तिं दर्शयति - ऐतदात्म्यमिति । अस्मिन्नेव प्रकरणे प्रथमप्रतिपन्ननामरूपव्याकरणश्रुत्यैव परमात्मशरीरभूतचिदचिद्वाचकशब्दानां परमात्मपर्यन्ताभिधायित्वं च ज्ञातमिति भावः । ततः किमित्यत्राह - अप्राप्ते हीति । अप्रतिपन्नार्थविषयं शास्त्रमज्ञातज्ञापनरूपप्रयोजनवदित्यर्थः । अतः तदेवोद्देश्योपादेयविभागवत््; न तु प्रकृतनिगमनरूपं वाक्यम्् । अतोऽस्य निगमनवाक्यस्य प्रतिपन्नार्थविषयत्वान्नोद्देश्योपादेयविभागवत्त्वमित्यर्थः । ननु निगमनवाक्यस्याप्युद्देश्योपादेयविभागवत्त्वं प्रतीयते । यथा "तस्माच्छब्दोऽनित्यः', "तस्मादयमग्निमान््' इति । अत्र शब्दपर्वताद्युद्देशेन अनित्यत्वाग्निमत्त्वादिकं हि विधेयतया प्रतीयते । नैतद्युक्त्तम्् ; प्रतिपादितार्थविषयस्य निगमनवाक्यस्याप्रतिपन्नार्थविषयत्वव्याघातात्् । प्रतीतिस्तु विधायकवाक्यस्थोद्देश्योपादेयसमपर्कपदप्रत्यभिज्ञानात्् निर्देशे प्रथमचरमभावादिसारूप्याच्चोद्देश्योपादेयविभागवत्त्वभ्रान्तिरेव । "यद््वृत्तयोगः प्राथम्यम्् इत्याद्युद्देश्यलक्षणम््' इति हि नीतिविदः ।
     ननु सवर्त्रोद्देश्यानुुणा तिङ््विभक्त्तिः । अत एव हि युष्यदस्मदोः पदान्तरसामानाधिकरण्येन परस्परसामानाधिकरण्येन च प्रयोगेषूद्देश्यानुगुणा मध्यमोत्तमपुरुषव्यवस्था दृश्यते, "त्वं भूतानामधिपतिरसि', "अहमस्मि प्रथमजा ऋतस्य', तथा "यदग्ने स्याहंत्वम््, त्वं वा स्या अहम्् स्युष्टे सत्या इहाशिषः' इत्यादिषु । अग्ने अहं त्वं यदि स्याम्् त्वमिव देवता स्याम््, त्वमहं यदि स्याः अहमिवार्थी स्याः, तदा ते तवाऽऽशिषः सत्याः स्युरित्यर्थः । तस्मात्् तत्त्वमसीत्यत्रापि मध्यमपदप्रयोगात्् त्वंपदस्योद्देश्यसमर्पकत्वं तत्पदस्य चोपादेयसमर्पकत्वमकानापि स्वीकार्यम्् । नैवम््; पदद्वयावगतार्थस्य पूर्ववाक्यप्राप्तत्वादेव । तर्हि मध्यमनिर्देशः कथमिति चेत््- उच्यते । तत्त्वम्पदयोरुभयोरपि प्रयुक्त्तत्वादुद्देश्योपादेयविभागाभावाच्च प्रथममध्यमपुरुषयोरविशेषेण प्राप्तौ, निगमनवाक्यस्य प्रापकवाक्यानुरोधित्वस्य 
न्याय्यत्वात्् तत्र च इदं सर्वमिति निर्दिष्टजगदन्तर्गतचिद्विशेषविशष्ट परमात्मवाचिनस्त्वम्पदस्य प्रापकवाक्यस्थोद्देश्यवाचिपदवाच्यैकदेशविषयत्वात्् तदनुरोधेन मध्यमनिर्देश इति ।
     ननु "ऐतदात्म्यमिदं सर्वम््' इत्यचेतने ब्रह्मानुप्रवेशमुक्तवा तत्त्वमसीति जीवब्रह्मणोः स्वरूपैक्यमुच्यत इति शङ्कायामाह - इदं सर्वमिति सजीवं जगन्निर्दिश्येति । सर्वशब्दो नाचेतनमात्रपरः । सङ्कोचकाभावेऽपि स्वारस्यभङ्गायोगात्् । "सन्मूलास्सोम्येमास्सर्वाः प्रजास्सदायतनाः सत्प्रतिष्ठाः' इति पूर्ववाक्ये सर्वशब्देन प्रजानां विशेषितत्वात्् । प्रजाशब्दस्याचित्संसृष्टचेतनविशेषपरत्वात््; "इदं सर्वमसृजत' इत्यादिवाक्यान्तरे विज्ञानाविज्ञानशब्दवाच्यचिदचिदात्मकस्य जगतः सर्वशब्देन निर्देशाच्चेति भावः । ऐतदात्म्यमिति पदं व्याचष्टे - तस्यैष आत्मेति । इदं सर्वमिति पदद्वयमुद्देश्यसमर्पकम्् । ऐतदात्म्यम्् । एतदात्मकत्वं विधेयम्् । विशिष्टस्य ब्रह्मणः कारणतया प्रकृतत्वेपि एतच्छब्दः चिदचिद्विलक्षणविशेष्यांशपरः; अर्थवशात्् । तदात्मकत्वं मृदात्मको घट इतिवत्् स्वरूपैक्यकृतं 
स्यादित्यत्राह - तत्र च हेतुरुक्त्त इति । सदायतना इत्यनेन आधाराधेयभाव उक्त्तः । अनेन शरीरशरीरिभावः सिद्धः । चेतनेन यावदात्मभावितया धार्यद्रव्यं हि शरीरम्् । अस्मिन्् वाक्ये हेतुत्वमप्रकटमिति तद्वैशद्यायाह - सर्वं खल्विति । अत्रापि प्राणनेन सदायतनत्वं फलितम््; सन्मूला इत्यादिवाक्येनैकार्थ्यात्् । तत्र सन्मूला इति तज्जत्वम््, सत्प्रतिष्ठा इति तल्लत्वम््, सदायतना इति तदनत्वं चोच्यते । तच्च अन्तः प्रविश्य प्रशासनेन धारकतया स्थितिहेतुत्वम्् । "अन्तःप्रविष्टः शास्ता जनानाम््', "एतस्य वा अक्षरस्य प्रशासने गार्गि सर्वमिदं विधृतं तिष्ठति' इत्यादिश्रुतेः । एवं निष्कृष्टब्रह्मस्वरूपस्योपादानत्वलयस्थानत्वायोगात््, सर्वस्य तदनत्वोक्तया च चिदचिच्छरीरकत्वं सिद्धम्् । अतः सवर्शब्दः कार्यावस्थचिदचिच्छरीरकपरमात्मपरः, ब्रह्मशब्दस्य असङ्कोचेन स्वरूपगुणैर्निरवधिकबृहत्त्ववाचित्वात्् निष्कृष्टब्रह्मणः कारणत्वानुपपत्तिरूपार्थसामर्थ्याच्च ब्रह्मशब्दः कारणावस्थचिदद्विशिष्टपरः । एवमुभयावस्थचिदचित्प्रकारिणो ब्रह्मण एकत्वं सामानाधिकरण्यप्रतिपाद्यमिति कार्यकारणावस्थप्रकार्येकत्वमस्य वाक्यस्यार्थः । चिदचित्प्रकारित्वं प्रतिपदिकबोध्यम्् । अवस्थाद्वयविशिष्टवस्त्वेकत्वं सामानाधिकरण्यबोध्यमिति न वाक्यभेदः । अतो यथोक्त्त एवार्थः । अथ सवर्ंखल्विति वाक्यप्रतिपन्नस्य तादात्म्यस्य शरीरशरीरिभावनिबन्धनत्वं नियन्तृत्वनियाम्यत्वादिने शरीरशब्देन च विशदयितुं श्रुतिवाक्यानि दर्शयति - तथेति । "अन्तः प्रविष्ट शास्ता' इत्येतत्् सर्वात्मशब्दव्याख्यानरूपम्् । अनेन शरीरात्मभावः फलितः (उक्त्तः) । अन्तः प्रविश्य नियाम्यत्वं हि शरीरत्वम्् । तत्स्पष्टीकरणार्थमुदाहरति - यः पृथिव्यामिति । "यः पृथिव्याम््', "य आत्मनि' इति पर्यायद्वयेन चेतनाचेतनयोर्भगवन्तं प्रति शरीरत्वमुक्त्तम्् । आत्मनि तिष्ठन्नित्युक्त्ते वेद्यामग्निस्तिष्ठति, तिले तैलं तिष्ठतीतिवत्् बहिरबहिःस्थितिसाधारण्यात्् तद्वैशद्यार्थमाह - आत्मनोऽन्तर इति । अन्तरो यमयतीत्यनेन शरीरलक्षणमुक्त्तम्् । तस्मात्् तन्नियाम्यं तच्छरीरमित्यर्थः । न च शिलापुत्रकस्य शरीरमितिवत्् अयं निर्देशः, अपवादकाभावे व्यतिरेकनिर्देशस्वारस्यभङ्गायोगात्् । "यस्य पृथिवी शरीरम््' इति व्यतिरेकनिर्देशस्वारस्यभङ्गाभावस्य प्रकरणसिद्धत्वात्् तदपवादा(दका)भावे तत्रा(अिा?)प्यौपचारिकत्वाश्रयणायोगात््; अधिकरणाधिकर्तव्यभावव्याप्यव्यापकभावाज्ञप्राज्ञभावनियाम्यनियन्तृभावरूपविरुद्धधर्मैः स्वारस्यभङ्गस्यात्यर्थमपोदितत्वाच्च । यं पृथिवी न वेदेति दृष्टान्ताथर्म्् । यथा अचेतनं न वेति तथा चेतनोऽपीति भावः । य आत्मनीति पर्यायेण परिशुद्धात्मनो भगवच्छरीरत्वमुच्यते; नक्षत्रचन्द्रादित्यादीनामचित्संसृष्टचेतनविशेषाणां परमात्मशरीरत्वस्य पृथगुक्त्तत्वात््; "यः सर्वेषु भूतेषु तिष्ठन््' इत्यनुक्त्तानामपि संसृष्टजीवानां परमात्मशरीरत्वस्य पृथगुक्त्तत्वाच्च । न च भूतशब्दः पृथिव्याद्यचिन्मात्रपरः, "यस्य पृथिवी शरीरम््, "यस्यापः शरीरम््' इत्यादिना पृथिव्यवादीनां भूतानां पृथगुक्त्तत्वात्् । यमात्मा न वेदेति इयत्तया वेदननिषेधः; 
भगवत्प्रसादेन विना तज्ज्ञानस्य शक्यत्वनिषेधो वा क्रियते । कारणावस्थमपि भगवतः शरीरम््, शरीरी च नारायणाख्यो देवताविशेष इति ज्ञापयितुमाह - यः पृथिवीमन्तरे सञ्चरन्निति । मृत्युः- तमश्शब्दवाच्या प्रकृतिः; तत्रैव तमश्शब्दस्थाने मृत्युशब्दपाठात्् । शरीरशरीरिभावस्तत्तन्नामभाक्तवनिर्वाहक इत्याह - तत्सृष्ट्वेति । न केवलं श्रुत्यन्तरानुरोधादैतदात्म्यशब्दार्थो निश्चीयते, स्वप्रकरणवाक्यादपीत्याह - अत्रापीति । अनेन 
जीववाचकशब्दस्य परमात्मपर्यन्तत्वमपि श्वेतकेतुनाऽवगतमिति सिद्धम्् । जीवेनात्मनाजीवशरीरकेण मया; "व्याघ्रेण भूत्वा बहवो मयात्ताः' इतिवत्् । नामरूपे इति पदं व्याचष्टे - वस्तुत्वं शब्दवाच्यत्वं चेति । तत्तद्देवादिवस्तुत्वं देवादिशब्दवाच्यत्वं चेत्यर्थः । अचिद््ब्रह्मणोस्तादात्म्यमनुप्रवेशकृतमस्तु; जीवब्रह्मणोस्तु स्वरूपैक्यकृतमेव स्यात््, जीवेन मयेति श्रवणादित्यत्राह - तदनुप्रविश्येति ।
     ननु जीवमनुप्रविष्टस्यापि ब्रह्मणो नामवाच्यत्वं न व्याकरणात्् सिध्यति; नामरूपव्याकरणश्रुतेर्नामवाच्यत्वप्रतिपादनपरत्वाभावात्् । यथा रूपव्याकरणं रूपनिष्पादनमात्रम््, न तु स्वस्य तद्बोध्यत्वापादनम्् । एवं नामव्याकरणमपि शब्दसृष्टिरेव; न तु तद्ब्रोध्यत्वापादनमिति ।
     नैवम््; "तद्धेदं तर्ह्यव्याकृतमासीत्् । तन्नामरूपाभ्यां व्याक्रियत' इति समानवाक्ये इदंशब्दवाच्यजगदात्मब्रह्मणः प्रलयदशायामुपसंहृतनामरूपस्य सृष्टिदशायां नामरूपाभ्यां व्याकृतत्वश्रवणात्् । नामरूपाभ्यामिति इत्थंभावे तृतीया । नामरूपाभ्यां विशिष्टमक्रियतेत्यर्थः । न च नामकतर्ृत्वमेव नामविशिष्टत्वम््, न तु नामवाच्यत्वमिति वक्त्तुं युक्त्तम््; सञ्ज्ञासञ्ज्ञिसंबन्धव्युत्पादके नामोच्चारयितरि च पुरुषे घटादिनामविशिष्टत्वाप्रसिप्रसिद्धेः । नामवाच्यस्यैव हि नामविशिष्टत्वप्रसिद्धिः । उच्चारयितुः शब्दोपादानत्वाभावात्् नामविशिष्टत्वाप्रसिद्धिः । कृत्स्नोपादानस्य तु ब्रह्मणः शब्दोपादानत्वयोगात्् रूपविशिष्टत्ववत्् नामविशिष्टत्वोपपत्तिरिति चेन्न - नभसि घटादिनामविशिष्टत्वाप्रसिद्धेः । न हि घटादिनामविशिष्टत्वे कथिते नभसो नामित्वं स्वरसतः प्रतीयते । वाच्यत्वेन शब्दसंबन्धिन्येव हि नामित्वप्रतीतिस्वारस्यम्् । न च लक्षणादिवृत्त्याऽऽपि तत्तन्नामबोध्यत्वं ब्रह्मणः संभवतीति वाच्यम््; लक्षणागौणवृत्तिगोचरयोः कूलमाणवकयोर्गङ्गापदाग्निपदापेक्षया नामित्वाप्रसिद्धेः । ननु श्येनशब्दस्य यागविशेषं प्रति गौणनामत्वं निर्णीतम्् । सत्यम््, प्राणहारित्वगुणसाम्यात्् प्रयोगान्यथासिद्धेः । "यथा वै श्येनो निपत्याऽऽदत्ते' इति हि श्रुतिः । मुख्यस्यैव हि शब्दस्य नामत्वप्रतीतिः स्वतः प्राप्ता । अत्र तु स्वतः प्राप्तस्य मुख्यत्वस्यापवादा(दका)भावान्न तत्प्रहाणं युक्त्तम्् । अतोऽनेन वाक्येन नामवाच्यत्वं शब्दस्वारस्यादवगम्यते । एतदैकार्थ्यात्् "नामरूपे व्याकरवाणि' इत्यत्रापि ब्रह्मपर्यन्तं नामरूपव्याकरणमेव विवक्षितम्् ।
     किञ्च तावत्् वर्णसृष्टिप्रतिपादनशङ्काऽपि भवितुमर्हति; नामशब्दस्य वर्णमात्रपर्यायत्वाभावात्् । ब्रह्मव्यतिरिक्त्तसमस्ततत्तत्पदाथर्स्वरूपनिष्पादनस्य रूपव्याकरणोक्त्तिसिद्धत्वेन गगनासाधारणरूपशब्दनिेष्पादनस्यापि रूपव्याकरणोक्तयैव सिद्धत्वात्् तत्प्रतिपादनवैयर्थ्यं च स्यात्् । न च रूपशब्दस्य गोबलीवर्दन्यायेन सङ्कोचः, सङ्कोचकस्य नामव्याकरणनिर्देशस्यान्यथासिद्धत्वात्् । अतो निष्पाद्यमानतत्तद्रूपवाचकशब्द व्युत्पादनमेव नामव्याकरणं स्यात्् ।
     तत्र बहु स्यामित्यनेन स्रक्ष्यमाणबहुत्वस्य ब्रह्मविशेषणत्वावगमात््, अस्मिन्् वाक्येऽपि व्याकरणस्यानुप्रवेशपूर्वकत्वप्रतिपादनाच्च व्याक्रियमाणरूपस्य ब्रह्मविशेषणत्वमवगम्यते । अतो ब्रह्मविशेषणरूपसमभिव्याहारान्नाम्नोऽपि ब्रह्मविशेषणत्वमवगम्यते । नाम्नो विशेषणत्वं वाचकतयैवेत्युपपादितम्् । कृत्स्नस्य रूपस्य ब्रह्मविशेषणत्वावगमात्् तत्तद्रूपप्रवृत्तिनिमित्तकत्वाच्च नाम्नां ब्रह्मविशेषणत्वं तस्य वाचकतयैवेत्यवगम्यते; स्रक्ष्यमाणबहुत्वविषयस्य बहुशब्दस्य उपक्रमे ब्रह्मपर्यन्तत्वेन प्रयोगदर्शनादुपक्रमोक्त्तबहुत्वावान्तरभिदारूपतत्तद्रूपवाचिनां च नाम्नां ब्रह्मवाचकतया 
तद्विशेषणत्वमवगम्यते "तत्् तेज ऐक्षत', "ता आप ऐक्षन्त' इति प्रकरणे तेजः प्रभृतिशब्दानां परमात्मविषयतया प्रयोगदर्शनाच्च नाम्नां ब्रह्मविशेषणत्वं तद्वाचकतयेत्यवगम्यते । "वचसां वाच्यमुत्तमम््', "हरिरखिलाभिरुदीर्यते तथैकः', "नताः स्मः सर्ववचसां प्रतिष्ठा यत्र शाश्वती' इत्यादिस्मृतिस्वास्स्याच्च नामवाच्यत्वमवगम्यते । ततश्च "नामरूपे व्याकरवाणि' इति श्रुतिः चिदचिद्विशिष्टस्य ब्रह्मणस्तन्नामवाच्यत्वमेव प्रतिपादयतीति सिद्धम्् ।
     ऐतदात्म्यशब्दार्थव्याख्यानं निगमयति - अत इति । शरीरवाचिशब्दानां शरीरिपर्यन्तत्वं निगमयति - तस्मादिति । तस्मात््- उदाहृतवाक्यैः शरीरशरीरिभावप्रतिपादनात्् तस्य तत्तन्नामभाक्तवनिर्वाहकत्वाच्चेत्यर्थः । ननु न तत्पर्यन्ताभिधानमुपपद्यते । लोके तत्तद्वस्तुमात्रपर्यन्तत्वेन व्युत्पन्नतया व्युत्पत्तिभङ्गप्रसङ्गात््; ब्रह्मण एकत्वेन द्वित्वबहुत्वानुपपत्तेश्चेत्यत्राह - अतस्सर्वशब्दानामिति । लोकव्युत्पत्तिशब्दस्यायं भावः- नेत्र व्युत्पत्तिविरोधः, व्युत्पन्नार्थापरित्यागात्् । ब्रह्मणो लौकिकप्रमाणगोचरतया तत्पर्यन्तव्युत्पत्त्यभावः, न त्ववाचकतयेति सोऽन्यथासिद्धः । यथा लिङादेरपूवर्वाचित्वं वेदव्युत्पत्त्याऽवगम्य लोकतो व्युत्पत्त्यभावपरिहारः कार्यवाक्यार्थवादिभिरुच्यते, तद्वत्् । तत्तत्पदार्थविशिष्टशब्देन ब्रह्मणोऽपि द्वित्वबहुत्वादिकं सद्वारकमुपपन्नमित्युक्त्तं भवति ।
     तत्त्वमसीत्यस्योपसंहारवाक्यतामाह - इत्यैतदात्म्यमिति । सामानाधिकरण्येन विशेषे उपसंहार इति । वैयधिकरण्येन प्रतिज्ञातस्य सामानाधिकरण्येनोपसंहारः, सामान्येन प्रतिज्ञातस्य विशेष उपसंहार इत्यर्थः । "तदैक्षत' इत्यादिना तच्छब्दार्थः प्रतिपन्नः; "ऐतदात्म्यम््' इत्यादिना जीवस्य ब्रह्मात्मकत्वं प्रतिपन्नम््; "अनेन जीवेन' इत्यादिना जीववाचिशब्दानां ब्रह्मपर्यन्तत्वं च प्रतिपन्नमिति नात्रोद्देश्योपादेयविभागः । अयं ह्यप्राप्तार्थप्रतिपादकवाक्यानाम््; न तु निगमनवाक्यानाम््, तेषां प्राप्तविषयत्वात्् । निगमनं चोक्त्तार्थप्रतिष्ठार्थत्वादपेक्षितं दृश्यते । तस्मान्निगमनवाक्येऽस्मिन्् उद्देश्योपादेयविभागमुखेन चोद्यस्य नावकाश इति परिहार उक्त्तो भवति । यत्र त्वप्राप्तार्थपरवाक्ये जगद्ब्रह्मणोः सामानाधिकरण्यम््, तत्र ब्रह्मणस्तद्रूपनामभाक्तवं विधेयं ज्ञातव्यम्् ।
     एवं भेदश्रुतिघटकश्रुत्यविरोधार्थं "तत्त्वमसि' इति वाक्यसामानाधिकरण्यं शरीरशरीरिभावेनोपपादितम्् । शरीरवाचिशब्दानां शरीरिपर्यन्ताभिधानं जातिगुणपदयोर्व्यक्त्तिगुणिपर्यन्ताभिधानवत्् संभवतीत्याकृत्यधिकरणन्यायेनोपपिपादयिषुः शरीरवाचिशब्दानामाकृत्यधिकरणन्यायविषयतानिरूपणरूपस्य "अंशो नानाव्यपदेशात््' इत्यधिकरणस्य पूर्वपक्षभूतेष्वर्थेषु दूषणमाह - अत इति । अतः- जगद्ब्रह्मणोः श्रुतिभिः शरीरशरीरिभावप्रतिपादनात्् तस्य च तत्तन्नामभाक्तवनिर्वाहकत्वाच्चेत्यर्थः । भेदाभेदवादिशब्देन औपाधिकस्वभाविकभेदेभेदवादिनोर्द्वयोरपि तन्त्रेणोक्त्तिः । केवलभेदशब्देन स्वपर्यवसितभेदो विवक्षितः । तद्वादिनश्च वैशेषिकादयः । वैयधिकरण्यं च, अस्यैष आत्मा इत्येवं रूपत्वादुपदेशस्य । ब्रह्मात्मभावोपदेशपरित्यागः कथमिति शङ्कायां मृपावादिपक्षे तदनुपपत्तिं वक्त्तुमाह - एकस्मिन्निति । शङ्कते - तस्यैवेति । प्रतिवक्त्ति - तदिति । स्ववाक्येन - "सत्यं ज्ञानम््' इत्यादिना स्वरूपपरवाक्येन । स्ववाक्येन प्रतिपन्नादधिकार्थप्रतिपत्तिरस्ति वा न वा ? । प्रथमे सविशेषत्वम््; द्वितीये तादात्म्योपदेशवैयर्थ्यमिति भावः । पुनः शङ्कते - कल्पितेति । दूषयति - तदिति । प्रकारद्वयोपस्थापकत्वादिति भावः । सामानाधिकरण्यतादात्म्येति । सामानाधिकरण्येन 
तादात्म्योपदेशावसेयमित्यर्थः । न केवलमसाधकत्वम््, विरुद्धमपीत्याह - सामानाधिकरण्यं त्विति । औपाधिकभेदाभेदवादे तदनुपपत्तिमाह - भेदाभेदेति । क्लेशकर्माद्यस्पष्टः सार्वज्ञ्यादिगुणको हीश्वरः । अत ईश्वरस्य निर्दोषस्य तदनर्हानीश्वरतादात्म्यव्याघातादीश्वरतादात्म्योपदेशो विरुद्ध इत्यर्थः । परित्यक्त्ताः स्युः । परित्यागः फलित इत्यर्थः । स्वाभाविकभेदाभेदपक्षे तदनुपपत्तिमाह - स्वाभाविकेति । गुणवद्दोषाश्च स्वाभाविका भवेयुरिति । ब्रह्मण ईश्वरांशेन सार्वज्ञ्यादिगुणा इव जीवांशेन दोषाश्च स्वाभाविका भवेयुः; "अनादिर्भगवान्् कालो नान्तोऽस्य द्विज विद्यते । अन्वयुच्छिन्नास्ततस्त्वेते सर्गस्थित्यन्तसंयमाः' इति संसारप्रवाहानन्त्येन दोषा नित्याः स्युरित्यर्थः । यद्वा तत्तद्दोषसंबन्धार्हत्वं स्वाभाविकं स्यादित्यर्थः । ततः किमित्यत्राह - इति निर्दोषेति । सद््ब्रह्मात्मादिशब्दानां नारायणशब्दपर्यवसायित्वेनेश्वरातिरिक्त्तवस्तुनिषेधादिभिरीश्वरस्यैव ब्रह्मत्वं सिद्धं कृत्वा, निरवद्यं निरञ्जनमित्यादिश्रुत्युक्त्तं ब्रह्मणो निर्दोषत्वं चाभिप्रेत्य निर्दोषब्रह्मतादात्म्योपदेशविरोध उक्त्तः । निर्दोषश्रुतिविरोधः फलितः । तर्हि निर्दोषश्रुतिविरोध इति वक्त्तव्ये किमर्थं निर्दोषब्रह्मतादात्म्योपदेशो विरुद्ध इत्युक्त्तम्् । उच्यते । हेयानर्हतादात्म्यं हि पुरुषार्थः । स्वरूपैक्ये च ब्रह्मणो हेयार्हत्वाद्धेयार्हब्रह्मतादात्म्यधीर्न हेयापहा । तत्तादात्म्यानुभवोऽप्यपुरुषार्थश्चेत्युपायत्वप्राप्यत्वविरोधात्् तादात्म्योपदेशपरवाक्यस्य न प्रयोजनपर्यवसानं स्यात्् । न हि असिना छिद्यमानस्य कालाग्निना दह्यमानस्य च पुरुषस्योपासनमुपासकानर्थं परिहरति । न च तत्तादात्म्यधीः कस्यचित्पुरुषार्थः, तद्वदिति ज्ञापयाय तादात्म्योपदेशो विरुद्ध इत्युक्त्तम्् । स्वनिष्ठभेदपक्षं दूषयति - केवलेति । अत्यन्तभिन्नयोः-प्रकारप्रकारिभावरहितयोरित्यर्थः । केनापि प्रकारेण । विशेष्यांशतोऽप्यैक्यासिद्धिरित्यर्थः ।
     एवं पूर्वपक्षचतुष्टयेऽप्यनुपपत्तिमुक्तवा स्वपक्षे वैषम्यमाह - निखिलेति । सम्यक्छब्देन मुख्यत्वं विवक्षितम्् । कथं मुख्यत्वमित्यत्राह - जातिगुणयोरिति । दण्डादिव्यावृत्त्यर्थमाह - शरीरभावेन विशेषणत्वेनेति । कथं मुख्यमेव दृष्टचरमित्युच्यते; अमुख्यत्वेऽपि हि प्रयोगः संभवति । अमुख्यत्वं च शरीरस्य द्रव्यत्वात्् । न हि दण्डकुण्डलादिशब्दानां विशेष्यपर्यन्ताभिधानं दृष्टम्् । तस्मादद्रव्यत्वे सति विशेषणत्वम््, जातिगुणयोरन्यतरत्वे सति विशेषणत्वं वा मत्वर्थीयप्रत्ययनिरपेक्षसामानाधिकरण्ये प्रयोजकमिति शरीरवाचिशब्दस्य विशेष्यपर्यन्ताभिधानममुख्यमित्यत्राह - जातिगुणयोरपीति । एवकारेण जातिगुणयोरन्यतरत्वादेः प्रयोजकत्वव्युदासः । ततः किमित्यत्राह- मनुष्यत्वादिति । अत्र प्रकारशब्दो विशेषणमात्रपरः । एवकारेण दण्डकुण्डलादिव्यावृत्तिरभिप्रेता । सामानाधिकरण्यं अनुगतमितीति । सामानाधिकरण्यस्यानुगतत्वादनुगतमेव तत्प्रयोजकं वाच्यमित्यर्थः । जातित्वगुणत्वादेः प्रत्योजकत्वं किं न स्यादित्यत आह - न परस्परेति । परस्परव्यावृत्ताः - परस्पराननुयायिनः । जात्यादयः- जातित्वादयः । अयमभिप्रायः- गङ्गायां घोष इत्यादिषु प्रवाहकूलयोर्गङ्गापदप्रवृत्तिनिमित्तभूतस्यानुयायिनः आकारस्यादर्शनात्् तत्र लाक्षणिकत्वं युक्त्तम््; अत्र तु यत्र यत्र विशेष्यपर्यन्ताभिधायित्वेन प्रयोगो दृष्टचरः, तत्र तत्र प्रयोगविषयेष्वनुवृत्ताकारदर्शनात्् अननुगताकारप्रयोजकत्वाश्रयणेन क्वचिल्लाक्षणिकत्वं वक्त्तुमयुक्त्तम्् । अन्यथा अद्रव्यत्वे सति विशेषणत्वं विशेष्यपर्यन्ताधाने प्रयोजकमित्यपि न वक्त्तव्यम््; जातित्वं 
गुणत्वं वा प्रयोजकमस्तु, अन्यल्लाक्षणिकं स्यात्् । न च तथा भवदभिमतम््; जातिगुणवाचिनामुभयषामपि हि शब्दानां विशेष्यपर्यन्तवसायित्वेन प्रयोगदर्शनात्् । तस्मात्् शरीरवाचिशब्दानामपि विशेष्यपयर्न्ताभिधायित्वेन प्रयोगदर्शनात्् प्रयोगेषु सर्वेष्वनुवृत्तैकाकारदर्शनाच्च अननुवृत्ताकारान्तरस्य प्रयोजकत्वकल्पनेनान्यतरस्यामुख्यत्वकल्पनाया अयुक्त्तत्वात्् इदमपि सामानाधिकरण्यं जातिगुणवाचि शब्दानामिव मुख्यमेवेति । ननु प्रकारभूतद्रव्यवाचिपदानां मत्वर्थीयप्रत्ययनिरपेक्षविशेष्यपर्यन्ताभिधायित्वं दण्डादिशब्दानां तथात्वादर्शनादनुपपन्नमिति शङ्कायां प्रकारतयैवेति पूर्वमभिप्रेतं विवृणोति - स्वनिष्ठानामेव हीति । अपृथक््सिद्धप्रकारवाचित्वमेव मत्वर्थीयप्रत्ययनिरपेक्षसामानाधिकरण्यप्रयोजकमित्यर्थः । यत्रयत्र नियतप्रकारत्वम््, तत्र तत्र सहोपलम्भनियमो दृष्टः । शरीरे तु सहोपलम्भनियमाभावादपृथक््सिद्धविशेषणत्वमनुपपन्नम्् । तस्मात्् सामानाधिकरण्यं लाक्षणिकमित्यभिप्रायेण चोदयति - यदि गौरश्व इति । पक्षे व्यापकविपर्ययं दर्शयति - न चैवमिति । तत्् विवृणोति - नहीति । ततः किमित्यत्राह - अत इति । परिहरति - नैतदेवमिति । सहोपलम्भनियमस्य नियतप्रकारत्वप्रयोजकत्वे दूषणं वक्ष्यन्् प्रथमं शरीरस्यापृथग्विशेषणत्वं प्रतिपन्नमिति दशर्यति - मनुष्यादीति । 
आत्मैकाश्रयत्वतदेकार्थत्वयोरन्यतरान्वितं प्रकारत्वमपृथक््सिद्धविशेषणत्वमित्यर्थः । यद्वा प्रकारत्वशब्देन प्रकारतयैव प्रतीतिर्विवक्षिता; उत्तरत्र प्रकारत्वविवरणे आत्मविशेषणतयैव प्रतीतेरिति वक्ष्यमाणत्वात्् । तेन विशेष्यप्रतिपत्तिसंभवे दण्डकुण्डलादिवत्् पृथगवस्थितत्वेन प्रतिपन्नत्वाभावः फलितः । तदेकाश्रयत्वं तदेकप्रयोजनत्वं विशेष्यप्रतीतिसंभवे पृथक््स्थितत्वेनाप्रतीतत्वं चापृथक््सिद्धविशेषणत्वे प्रयोजकमित्यर्थः । तेषु त्रिषु आत्मैकाश्रयत्वं पक्षे दर्शयति - आत्मैकाश्रयत्वमिति । तदेकप्रयोजनत्वं दर्शयति - आत्मैकेति । न च दुःखैकफलनारकशरीरेष्वव्याप्तिः; दुःखस्याप्रयोजनत्वेऽपि तेषां पापक्षयरूपप्रयोजनहेतुत्वात्् । न च पत्यादिप्रीतिहेतुषु भृत्यादिदेहेषु तदेकप्रयोजनत्वादतिव्याप्तिः शङ्कनीया; तत्प्रयोजनसाधनत्वेनविना स्थित्यभावस्य विवक्षितत्वात्् । क्रयविक्रयाद्यर्हस्य तदेकप्रयोजनत्वं हि न सिध्यति । तत्कर्मफलभोगार्थतयैव सद्भावादिति ह्युक्त्तम्् । अतस्तदेकप्रयोजनशब्दस्याप्ययमेवार्थः । अथ तत्प्रकारत्वं दर्शयति - तत्प्रकारत्वमपीति । विशेष्यप्रतीतिसिद्धौ तत्पृथक््सिद्धत्वेन प्रतीत्यभावस्तत्प्रकारत्वशब्देन विवक्षित इत्यर्थः । पञ्चमीनिर्देशस्त्वौपचारिकः । यद्वा, तत एव तत्प्रकारत्वेनोक्त्तमित्यर्थः । अथवा पृथक््स्थितत्वप्रतीत्यभावे प्रतीतिविशेषो हेतुतयोदाह्रियते । एतत्् तदेकाश्रयत्वादित्रितयं सपक्षेऽपि दर्शयति एतदेव हीति । विपक्षव्यावृत्तत्वं दर्शयति - एतत्स्वभावेति । ईदृशप्रकारत्वमेव पक्षे मत्वर्थीयप्रत्ययनिरपेक्षसामानाधिकरण्यहेतुरित्याह - देवमनुष्यादीति । सहोपलम्भनिमस्यान्यथासिद्धिमाह - जातिव्यक्तयोरिति । सहोपलम्भनियमस्त्वेकसामग्रीवेद्यत्वप्रयुक्त्तः, न त्वपृथक््सिद्धविशेषणत्वप्रयुक्त्त इत्यर्थः । चाक्षुषत्वं प्रदर्शनार्थम्् । उपाधेरपक्षस्थत्वं दर्शयति - आत्मनस्त्विति । एकसामग्रीवेद्यत्वमपृथक््सिद्धविशेषणत्वे प्रयोजकमिति तदभावात्् नापृथक्सिद्धविशेषणत्वमित्याशङ्कयाह - पृथग्ग्रहणेति । स्वं रूपं स्वरूपम््-धर्मः । प्रकारत्वमेव धमर्ो यस्य तत्् प्रकारतैकस्वरूपम्् । एकशब्देन कदाचिदप्रकारत्वस्य व्युदासः । ततश्च दण्डकुण्डलादिवैषम्यम्् । किमपृधक््सिद्धविशेषणत्वे प्रयोजकान्तराभावादेकसामग्रीवेद्यत्वं प्रयोजकमुच्यते, उतास्यानुयायित्वात्् इदमपि प्रयोजकमुच्यते 
इति विकल्पमभिप्रेत्य प्रथमं शिरः प्रतिवदति - जात्यादीति । प्रकारतैकस्वभावत्वावगमादित्यत्र स्वभावशब्देनैव प्रकारत्वनियमे सिद्धेऽप्येकशब्दप्रयोगः एकसामग्रीवेद्यतास्वभावत्वव्यावृत्त्यर्थः । यदि तदेकाश्रयत्वादिरेवापृथग्विशेषणत्वे प्रयोजकः, कथं तर्हि जात्यादौ सहोपलम्भनियम इत्यत्राह - सहोपलम्भेति । अनेन पूर्वं चाक्षुषत्वोक्त्तिरेकसामग्रीवेद्यत्वप्रदर्शनार्थेति स्पष्टम्् । 
     अथ (त्र) पूर्वोक्त्तविकल्पे द्वितीयशिरसि चापृथग्विशेषणत्वप्रयोजकतयोच्यमानमिदं किं मत्वर्थीयप्रत्ययनिरपेक्षसामानाधिकरण्यप्रयोगविषयेषु सर्वेष्वनुयायि, उत भवदभिमतजातिगुणेष्वेवानुयायीति विकल्पोऽभिप्रेतः । तत्र न प्रथमः; देहात्मनोरेकसामग्रीवेद्यत्वाभावात्् । ततश्च अनुगतप्रयोजकसद्भावादपृथग्विशेषणत्वस्याप्यनुगतत्वेन सामानाधिकरण्यप्रयोगाणां सर्वेषां मुख्यत्वे संभवत्यपि अननुगतमाकारं प्रयोजकत्वेनाङ्गीकृत्य, अपृथग्विशेषणत्वमपि सङ््कुचितं कृत्वा, तद््द्वारा सामानाधिकरण्यप्रयोगाणाममुख्यत्वाश्रयणमनुपपन्नमित्यर्थसिद्धम््; प्रकारतैकस्वभावत्वावगमादित्यत्रैकशब्देन एकसामग्रीवेद्यतास्वभावत्वस्य व्युदस्तत्वात्् । अथ पराभिमतस्थलानुयायित्वरूपे द्वितीयशिरसि गन्धादौ व्याभिचारेण दूषणं वदन्् एकसामग्रीवेद्यत्वस्यापृथग्विशेणत्वाव्यापकत्वमाह - यथेति । न ह्यचाक्षुषस्यापि गन्धस्य पृथिवीनियतप्रकारत्वहानिः । एवंशब्दो यथाशब्दप्रतिनिर्देशरूपः । कस्मादग्रहणमित्यत्राह - आत्मग्रहण इति । व्यापकत्वाभावफलमाह - नैतावतेति । एतावता चक्षुषा ग्रहणाभावमात्रात्् । न तत्प्रकारत्वस्वभावहानिः । एकसामग्रीवेद्यत्वस्यापृथग्विशेणताव्यापकत्वाभावात््, तदेकाश्रयत्वादिप्रयोजकान्तरसद्भावाच्चेति भावः । ततः किमित्यत्राह - तत्प्रकारतेति । एकशब्द एकसामग्रीवेद्यतास्वभावत्वव्युदासपरः । एवकारः सहोपलम्भनियमव्युदासार्थः । अपृथग्विशेणत्वे सति शरीरस्य, केनापि प्रमाणेन तत्् तथोपलभ्येतेत्यत्राह - आत्मेति ।
     शब्दोपि न शरीरिपर्यन्ताभिधायीति चोदयति - ननु चेति । परिहरति - नैवमिति । इमौ चोद्यपरिहारौ आकृत्यधिकरणेऽपि समानावित्यभिप्रायेणाह - यथा गोत्वमिति । निष्कषर्कशब्दानां विशेष्यपर्यन्ताभिधायकत्वाभावे चेतनाचेतनवाचिनः शब्दाः न ब्रह्मपर्यन्ताभिधायिनो भवन्ति; "यस्यात्मा शरीरम््', "यस्य पृथिवी शरीरम््' इत्यादिष्वात्मादिशब्दानां निष्कर्षकशब्दत्वावगमादिति चेत््- उच्यते । निष्कर्षकशब्दो द्विविधः, वैवक्षिकनिष्कर्षकः नियतनिष्कर्षकश्चेति । तत्र शरीरादिशब्दाः नियतनिष्कर्षकाः, आत्मादिशब्दा वैवक्षिकनिष्कर्षकाः, गोत्वादिशब्दवत्् शुक्लादिशब्दवच्च; प्रयोगस्य व्यवस्थापकत्वात्् । निष्कर्षकानिष्कर्षकविभागोऽपि हि प्रयोगाधीनः । तद्वदयमपि विभागस्तन्मूलः । ननु शुक्लादिशब्दाः नियतनिष्कर्षका एव । गुणिपर्यन्तता तु "गुणवचनेभ्यो मतुपो लुग्् वक्त्तव्यः' इति स्मरणात्् । मैवम््; जातिवाचिशब्दवत्् अपृथक््सिद्धविशेषवाचित्वाविशेषाच्छुक्लादिशब्दानाम्् । प्रत्ययस्तु द्विशब्दस्थद्विवचनवत्् प्रकृत्यनतिरिक्त्तार्थः त्रिलिङ्गतया शब्दसाधुत्वाय, स्वरविशेषाय च भवति । तत एव हि, "गुणे शुक्लादयः पुंसि गुणिलिङ्गास्तु तद्वति' इति नैघण्टुकाः । यतः स्वतो गुणिपर्यन्तानामेव गुणवाचिपदानां लिङ्गस्वरार्थं मतुब्लोपस्मरणम््; न तु गुण्यभिधानशक्त्तिविरहिणां गुण्यभिधानार्थम्् अत एव हि रागशब्दस्य रक्त्तपदतुल्यतया प्रयोगाभावः । अतः शुक्लादिशब्दा वैवक्षिकनिष्कर्षकाः । नियतनिष्कर्षकाणामपि तथात्वं प्रतियोगिविशेषसापेक्षम््;   न तु सार्वत्रिकम्् । "रसोऽहमप्सु कौन्तेय प्रभाऽस्मि शशिसूर्ययोः । पुण्यो गन्धः पृथिव्यां च' इति (रस 
?)गन्धादिशब्दानामपि परात्मपर्यन्ततया प्रयोगात्् । अतः पृथिव्याद्यपेक्षयैव गन्धादिशब्दानां नियतनिष्कर्षकत्वम्् ।
     शरीरवाचिशब्दानां शरीरिपर्यन्ततां निगमयति - अतो गवादीति । आत्मपर्यन्ताः- आत्मपर्यन्तशक्त्तयः । शरीरवाचिशब्दैरात्मबोधनं शक्त्तिनिबन्धनतया मुख्यत्वमित्यर्थः ।
     ननु यद्यपि शरीरवाचिशब्दा आकृतिनयगोचराः, तथापि तैः शरीरिबोधनं लाक्षणिकम््; गवादिशब्दैरपि व्यक्त्तिबोधनस्य लाक्षणिकत्वात्् । संबन्धानुपपत्तिभ्यां हि लक्षणा । जातिमात्रस्याऽऽनयनाद्यनर्हत्वात्् व्यक्त्तिसंबन्धाच्च गवादिशब्दैर्व्यक्त्तिर्लक्षणया बोध्यते; प्रयोगे अन्यथासिद्धे शक्त्तिकल्पनानुपपत्तेः । नैवम््; अयुतसिद्धविशेषणवाचिशब्दत्वस्य विशेष्यलक्षणाप्रतिबन्धकत्वात्् । अन्यथा जात्यादिशब्दानामपि सम्बन्धानुपपत्त्यविशेषेण क्वचिद्य्वक्त्तिपर्यन्तप्रयोगप्रसङ्गः ।
     "आकृतिरेव शब्दशक्त्तिविषयः । व्यक्त्तिबोधस्त्वर्थसामर्थ्यात्् । प्रत्यभिज्ञायां संस्कारसचिवेन्द्रियवत्् अर्थसामर्थ्यसचिता शब्दशक्त्तिर्विशिष्टबोधसामग्री ' इत्यपि न युक्त्तम््; जात्यादिशब्दश्रवणेऽपि विशिष्टबोधप्रसङ्गादेव । न हि सत्यां सामग्रयां पायर्ानुदय उपपद्यते ।
     ननु गवादिशब्दाः जातेर्व्याक्त्तिपरतन्त्रतारूपममिदधति । अतस्त्रैर्व्यक्त्तिपर्यन्तबोधः । जात्यादिशब्दास्तु जातिस्वरूपमात्रम्् । अतस्तैर्व्यक्त्तिपर्यन्तबोधाभावः । नैवम््; जात्यादिशब्दैर्द्रव्यपारतन्त्र्ाप्रतिपत्तौ द्रव्यविलक्षणतया जातिप्रतीत्यनुपपत्तेः । ननु न जातेर्द्रव्यप्रकारतैकस्वभावत्वरूपपारतन्त्र्ाबोधनं विवक्षितम््, किन्तु विशेषणान्तरान्वयकारकभावानर्हत्वरूपपारतन्त्र्ाबोधनमिति । उच्यते । गवादिशब्दैः तादृक्तवबोधनमेकपदेन विशेष्याभिधाननिबन्धनम्् । न हि, कुण्डलीत्युक्त्ते कुण्डलस्य रुचिरत्वादिविशेषणान्वयः, कुण्डलेन भुषित इतिवत्् कारकभावश्च भवति । एवं च सति पारतस्त्र्ाबोधनाद्् व्यक्त्य बोधनेऽभ्युपगम्यमाने अन्योन्याश्रयः स्यात्् पारतन्त्राबोधनाद्विशेष्याबोधनम््, तदबोधनात्् पारतन्त्र्ाबोधनमिति । किञ्च गवादिशब्दानां विशेष्यबोधनशक्त्तिविरहे जात्यादिशब्दानामिव पारतन्त्र्यबोधनासामर्थ्यप्रसङ्गः । धर्मिबोधनासामर्थ्यव्यापकतया जात्यादिशब्देषु दृष्टं पारतन्त्र्यबोधनासामर्थ्यं गवादिशब्देभ्यो निवर्तमानं स्वव्याप्यं धर्मिबोधनासामर्थ्यं कथं न निवर्तयेत्् । द्रव्यांशे शक्त्तिर्मा भूत््; जातेर्व्यक्त्तिपारतन्त्र्यमपि गवादिशब्दा बोधयेतुरिति न वाच्यम््- द्रव्यांशे शक्त्तिविरहितैर्जात्यादिशब्दैरपि द्रव्यपारतन्त्र्यबोधनप्रसङ्गात्् । अतः शब्दशक्त्तिनिबन्धनैव गवादिशब्दैर्द्रव्यप्रतीतिः ।
     किञ्च यदि जातिमात्रमेव मुख्यार्थः, तर्ह्यमुख्यभूतद्रव्यपयर्न्तप्रयोगादपि जातिमात्रे गवादिशब्दानां प्रचुरप्रयोगप्रसङ्गः; मुख्यार्थतद््गतगुणसंबन्धिविषयप्रयोगादपि मुख्यार्थे प्रचुरप्रयोगदर्शनात्् । गङ्गाग्निसिंहादिशब्दानां कूलमाणवकादिविषयप्रयोगादपि मुख्यार्थे प्रचुरप्रयोगो दृष्टः । न तु व्यक्त्तिनिष्ठा गौः, व्यक्त्तिनिष्ठो महिष इति प्रयोगः । जातिरेव मुख्यार्थश्चेत्् गवादिशब्दानां जातिमात्रविषयप्रयोगे त्वतलादिनैरपेक्ष्यं च स्यात्् । न हि गङ्गादिशब्दाः प्रवाहादिविषयप्रयोगे भावप्रत्ययान्ताः प्रयुज्यन्ते । प्रचुरप्रयोगाभावो भावप्रत्ययापेक्षत्वं च गवादिशब्दानां व्यक्त्तौ निरूढलक्षणायोगादिति चेन्न । प्रचुरप्रयोगानुगतिर्हि लक्षणाया निरूढिः । 
ततश्च प्रचुरप्रयोगाभावात्प्रचुरप्रयोगाभाव इति परिहारो न घटते । प्रसङ्गस्य प्रसञ्जनीयामावपरिहार्यत्वाभावात्् । न ह्यग्निमत्त्वप्रसङ्गोऽग्न्यभावात्् परिह्रियते । भावप्रत्ययानपेक्षत्वप्रसङ्गश्च दुष्परिहरः; शुक्लादिशब्दानां गुणिबोधने निरूढलक्षणाभ्युपगमेऽपि पटस्य शुक्ल इति गुणमात्रपाप्रयोगे भावप्रत्ययानपेक्षत्वदर्शनात्् । शुक्लादिशब्दानां हि लुप्तमतुबर्थलक्षणा परैरभ्युपगता; यथा समासेषु प्रातिपदिकेनाप्रयुक्त्तविभक्त्य र्थलक्षणेष्यते । लक्षणाया निरूढिर्नाम सर्वप्रयोगानुगतिरिति चेन्न; गोशब्दे तदभावप्रसङ्गात्् । अनुवृत्तो गोव्यवहार इति गोत्वमात्रेऽपि हि गोशब्दः क्वापि प्रयुज्यते । किञ्च सर्वप्रयोगानुगता वृत्तिर्लक्षणैव न स्यात््; आकृतिविषयवृत्तिवत्् । ननु अनन्यथासिद्धा वृत्तिर्मुख्या । सत्यम््; अनन्यथासिद्धिश्च दर्शिता; अयुतसिद्धविशेषणवाचिशब्दानां विशेष्यलक्षणासामर्थ्याभावस्योपपादितत्वात्् । ननु त्वत्पक्षे धर्मिवाचिपदानां भावप्रधाननिर्देशेषु मुख्यैकदेशे लक्षणाऽभिमता; अस्माकं तु गवादिशब्दानां व्यक्त्तौ लक्षणा । तत्र शक्त्तेर्विशेषणविशेष्यगोचरत्वकल्पने भवतां गौरवं स्यात्् । स्यादेव । स तु नात्र दोषः, लाघवेन निर्वाहायोग्यस्थले गौरवस्य दोषत्वाभावात्् । लक्षणाश्रयणानुपपत्तिर्हि दर्शिता ।
     किञ्च गामनयेत्यादिषु व्यक्त्तिप्रतीतिरर्थसामर्थ्याद्भवति चेत्् तर्हि विवक्षितया जातेः प्रतिसंबन्धिभूतं द्रव्यमुपसर्जनतया प्रतीयते । ततश्च पुत्रः पितेतिवत्् खण्डो गौरयमिति सामानाधिकरण्यं न स्यात्् । पुत्रमानयेत्यत्र हि मयेत्यनुक्त्तेऽप्यर्थवशात्् विवक्षितपुत्रप्रतिसंबन्धिपितृत्वेन प्रतीयमानो देवदत्तः पुत्रं प्रति गुणतया प्रतीयते; न तु विशेष्यत्वेन प्रधानतया; तदवच्छेदार्थत्वात्् तस्य । गवादिशब्देषु तु द्रव्यमेव प्रधानतया प्रतीयते । गङ्गायां घोष इत्यत्र प्रवाहस्याविवक्षितत्वात्् कूलस्य तदुपसर्जनतया प्रतीत्यभावः । छत्रिणो गच्छन्तीत्यत्र तु अच्छत्रिणां छत्रिप्रतिसंबन्धितया प्रतीयमानत्वाभावात्् छत्रिगुणभावेन प्रतीत्यभावः । अतो विवक्षितार्थप्रतिसंन्धितया प्रतीयमानत्वेऽपि प्रधानतया प्रतीयमानं द्रव्यं शब्दशक्तयैव प्रतीयते; अयं पुत्रीत्यत्र पुत्रिशब्देन प्रतीयमानपुत्रिवत्् ।
     किञ्च विशेष्यांशे शक्त्तिमता रूपिशब्देन रूपप्रतिपत्तिदर्शनात्् तद्रहितेन रूपशब्देन विशेष्यप्रतिपत्तिदर्शनाभावाच्च शब्दविशेषोपश्लिष्टविशेष्यप्रतीतिरन्वयव्यतिरेकाभ्यां शब्दशक्त्तिनिबन्धनेत्यध्यवसीयते । अतो गवादिशब्दानां विशेष्यबोधकत्वं शक्त्तिनिबन्धनम्् ।
     ननु व्यक्त्तीनामानन्त्यात्् ताभिः संबन्धग्रहोऽनुपपन्नः । एकस्यां व्यक्त्तौ शब्दवाच्यताव्युत्पत्तिश्चेत्् व्यक्त्य न्तरस्य गोशब्दवाच्यत्वं न स्यात्् । नैवम््; यत्र जातिस्तत्रायां शब्द इत्येवंरूपत्वाद्वयुत्पत्तेः । अतो वाच्यतानिमित्तस्यैकत्वात्् प्रत्येकव्युत्पत्त्यनपेक्षा, युगपत्सर्वव्यक्त्तीनां वाच्यताव्युत्पत्तिः, एकैकव्यक्त्तौ वाच्यतानिमित्तस्य पुष्कलत्वादेकैकव्यक्त्तेर्वाच्यत्वसिद्धिश्च घटते । कथमनन्तानां व्यक्त्तीनां बुद्धावारोपणं शक्यमिति चेत्् व्यक्त्तीनां शब्दवाच्यत्वं प्रतिषेधता त्वया व्यक्त्तयः प्रतिपन्नाः, न वा ? न चेत्् तासु शब्दवाच्यत्वविषेधोऽनुपपन्नः । "लब्धरूपे क्वचित्् किञ्चित्् तादृगेव निषिध्यते' । प्रतिपन्नाश्चेत्् किं कतिपयव्यक्त्तयः प्रतिपन्नाः उत सर्वाः ? प्रथमे सर्वव्यक्त्तीनां शब्दवाच्यत्वनिषेधायोगः । द्वितीये त्वमिव सर्वे सर्वा व्यक्त्तीः पतिपद्येरन्् व्युत्पद्येरंश्च । अतो गवादिशब्दाः स्वशख्क््त्यैव व्यक्त्तिबोधकाः । तद्वत्् शरीरवाचिशब्दानामपि स्वशक्तयैव शरीरिपर्यन्तबोधकत्वं सिद्धम्् ।
     एवं शरीरवाचिशब्दाः शरीरिपर्यन्ताः स्युः; ततः किं परमात्मचिचिद्वाचिशब्दानां 
सामानाधिकरण्यस्येत्यत्राह - एवमिति । प्रयोजकाकारं वदन्् निगमयति - अत इति । एवं तत्त्वमसीतिवाक्येन चिदचिच्छरीरकस्य कारणावस्थस्य कार्यावस्थस्य च ब्रह्मण एकत्वं प्रतिपादितम्् । न च प्रकार्यैक्यं कार्यकारणैक्यं चेत्यर्थभेदद्वाक्यभेदः शङ्कनीयः; प्रकारित्वस्य पदावगम्यत्वात्् । तत्पदं हि प्रकृतवाचकम््, प्रकृतं हि सार्वज्ञ्यादिगुणकं जगच्छरीरकं कारणम््; "तदैक्षत' "एकमेव' "बहु स्याम््' "तत्तेजोऽसृजत' "अनुप्रविश्य नामरूपे व्याकरवाणि' "सदायतनाः सत्प्रतिष्ठाः' इत्यादिभिरीक्षितृत्वैकत्वानुप्रवेशपूर्वकनामरूपव्याकरणधारणश्रवणात्् । अतस्तत्पदं सार्वज्ञ्यादिगुणकजगच्छरीरकब्रह्मपरम्् । त्वम्पदं च कार्याचित्संसृष्टजीवविशेषविशिष्टब्रह्मपरम्् । अत उभयावस्थस्य ब्रह्मणः चिदचित्प्रकारवत्त्वं पदावगतम्् । पदद्वयस्थसमानविभक्त्या कारणावस्थस्य कार्यावस्थस्य च ब्रह्मण एकत्वमवगम्यते । अतो न वाक्यभेदः । अतः कार्यकारणावस्थप्रकायर्ेकत्वं तत्त्वमसीति वाक्येन प्रतिपादितम्् ।
     परमात्मानं प्रति जगतः शरीरत्वं कथम्् ? अस्मिन्् सिद्धे शरीरित्वप्रयुक्त्ता दोषाः स्युः । उक्त्तस्यानुग्राहकस्य न्यायस्य किमनुग्राह्यं प्रमाणम्् ? कथं व्युत्पत्तिविरोधपरिहार इत्यादिशङ्कायामाह - अयमर्थ इति । 
     परेण स्वरूपैक्यपरत्वेनोदाहृतं सूत्रं वाक्यकारवचनञ्च व्याचष्टे - इदमेवेत्यादिना । अत्रायमथर्ः सङ्कलय्यानुसन्धेयः- मृषावादिभिः सामानाधिकरण्यनिर्वाहाः बहुधा कृताः । तत्र सामानाधिकरण्यस्यातद्वयावृत्तिमुखेन वस्तुमात्रपरत्वं सत्यादिवाक्यनिरूपणेन निरस्तम््; व्यावृत्तीनामुपलक्षणतापक्षे पदान्तरवैयर्थ्यात््; विशेषणत्वाभ्युपगमे मुख्ये संभवति लाक्षणिकार्थस्वीकारायोगाच्च । तत्त्वमसीति वाक्ये चान्वयमुखेन स्वरूपमात्रपरत्वे तत्पदस्य प्रकृतपरामर्शित्वभङ्गः, पदद्वयलक्षणा, प्रवृत्तिनिमित्तभेदाभावात्सामानाधिकरण्यलक्षणहानिः, उपलक्षणरूपप्रवृत्तिनिमित्ताश्रयणे पदान्तरवैयर्थ्यम््, "तदैक्षत' इत्याद्युपक्रमविरोधः, उपक्रमोपक्रमविरोधः, श्रुत्यन्तरविरोधः, तिरोधानाद्युपपत्तिरूपतर्कविरोधश्चेति दूषणान्युक्त्तानि । बाधार्थत्वे च स्वरूपलक्षणा नञर्थलक्षणा चेति पदद्वयलक्षणादयो  दोषाः । प्रत्यक्षेण बाधादर्शनाद्बाधपरत्वानुपपत्तिः, पदान्तरेण विरोधिधर्मानुपस्था(प)नेन विरोधाभावाद्बाधकल्पनानुपपत्तिरित्यधिकं दूषणद्वयञ्चोक्त्तम्् । तथा "सर्वं खल्विदं ब्रह्म' इत्यत्र सामानाधिकरण्यस्य च अतदाकारारोपणनिबन्धनत्वमयुक्त्तम््, सर्वत्वब्रह्मत्वयोरेकाश्रयत्वाभावेन सामानाधिकरण्यलक्षणाभावात््; परमार्थत ऐकाधिकरण्येन संभवति अपरमार्थैक्यविषयत्वाश्रयणानुपपत्तेश्च । ऐक्यपरमार्थ्ये हि सामानाधिकरण्यवाक्यब्रामाण्यं हीयते; प्रतिपिपादयिषितस्यैक्यस्य मिथ्यात्यात्् । एवमचिद््ब्रह्मणोः सामानाधिकरण्यं सत्यानृतयोरैक्याभावादयुक्त्तम्् ।
     अन्तःकरणचिन्मात्रयोरैक्याभावात्् "ब्रह्माहमस्मी'ति सामानाधिकरण्यं न घटते । अहंशब्दस्य अन्तःकरणोपहितज्ञप्तिवाचित्वात्् तदुपपत्तिरिति चेन्न; अहंशब्दस्यान्तःकरणोपहितज्ञप्तिवाचित्वाभावात््, यथा अहमिच्छामि द्वेष्मीतीच्छादेरहमर्थविशेषणतया व्यवहारात्् अहंशब्दस्य नान्तःकरणोपहितेच्छादिवाचित्वम्् एवमहं जानामीति प्रयोगात्् तदुपहितज्ञप्तिवाचित्वमप्यहंशब्दस्यानुपपन्नम्् । न हि ज्ञप्तिरेव ज्ञप्त्या विशेष्यते । ज्ञातृज्ञेयतदवच्छिन्नज्ञानातिरिक्त्तस्य कस्यचित्् ज्ञानस्य शशविषाणायमानस्य 
लौकिकबुद्धयगोचरत्वात्् न तद्विवक्षायाऽहंशब्दप्रयोगोपपत्तिः। अतःअहं ब्रह्मास्मीति सामानाधिकरण्यमयुक्त्तम्् । अन्तःकरणद्वयैक्याभावात्् अहमादिशब्दानां पूर्वोक्त्तन्यायेन तदुपहितज्ञप्तिवाचित्वाभावाच्च अहं मनुरभवमित्यादिसामानाधिकरणंञ्चानुपपन्नम्् । प्राणाद्यचेतनजीवयोरैक्याभावात््, "प्राणोऽस्मि प्रज्ञात्मा', "अहमेवेदं सर्वम््', "मत्तः सर्वमहं सर्वम््' इत्यादि चायुक्त्तम्् । "अहं हरिः सर्वमिदं जनार्दनः' इति जीवेश्वरवाचिनोः अचिदीश्वरवाचिनोश्च शब्दयोः सामानाधिकरण्यमयुक्त्तम््; जीवेश्वरयोः पृथिव्यादीनां च चिन्मात्रे कल्पितत्वात्् । न हि रज्जुकल्पितसर्पभूदलनाम्बुधारावाचिनां शब्दानां मिथः सामानाधिकरण्यम्् ।
     अहं हतिः सर्वमित्यादिशब्दानाम्् अध्यस्तवाचिनामधिष्ठानभूतब्रह्मपरत्वादेकार्थवृत्तित्वमिति चेन्न; आकृतिवाचिनां व्यक्त्तिपर्यन्ततयेव अध्यस्तवाचिनां शब्दानामधिष्ठानवाचित्वेन व्युत्पत्त्यभावात्् । न िंह रजतशब्दस्य शुक्त्तित्वाश्रयद्रव्यवाचित्वेन व्युत्पत्तिः । तदभावश्च शुक्त्तिशकलादौ रजतादिशब्दप्रवृत्तिनिमित्तभूतरजतत्वादेरभावात्् । ननु अयस्तवाचिनः शब्दाः अधिष्ठाने मुख्यवृत्ताः, इदं रजतमिति वृद्धव्यवहारमूलव्युत्पत्तिसद्भावादिति चेत््- उच्यते । यदर्थविवक्षया शब्दप्रयोगोऽनन्यथासिद्धः, तस्य तद्वाचित्वनिश्चयः । तत्रेदं वक्त्तव्यम््- अध्यस्तवाचिनः शब्दस्याधिष्ठानपर्यन्तत्वे किं भ्रान्तप्रयोगो मूलम््, उत प्रबुद्धप्रयोगः ? । न प्रथमः, रजतपुरोवर्त्तिनोरनध्यस्तत्वानधिष्ठानत्वबुद्ध्यैव तत्र रजतशब्दप्रयोग इति तस्याध्यस्तवाचिनोऽधिष्ठानपर्यन्तत्वासाधकत्वम्् । न ह्यदेवदत्तत्वाज्ञानात्् देवदत्तशब्दप्रयोगो देवदत्तशब्दस्य यज्ञदत्तवाचित्वे मूलं भवति । द्वितीये च रज्जुः सर्प इति प्रयोगः सर्पशब्दस्य प्रागनारोपितबुद्धिमूलप्रयोगानुवादरूपत्वात्् आरोपितविषयशक्त्तिकल्पेन मूलं न स्यात्् । नन्वपृथक््सिद्धविशेषणवाचिशब्दानां विशेष्यपर्यन्तत्वमिष्टम्् । अध्यस्तञ्च अधिष्ठानस्यापृथग्विशेषणम््, तस्मिन्् सति अवभासात्् तेन विना तदनवभासाच्चेतिचेत््- न; अन्यत्र सतो विशेषणस्य पुरोवस्थित्तं प्रति अपृथक्सिद्धयभावात्् । अख्यातिपक्षे चाध्यस्तत्वाधिष्ठानत्वयोरेवाभावात्् । मृषावादिपक्षे च मृद्धिवर्तस्य घटादेः कनकं प्रतीव अविद्याख्यदोषविवर्तस्य रजतस्य पुरोवस्थितं प्रति अपृथग्विशेषणत्वायोगाच्चेति ।
     अतो जीवेश्वरसामानाधिकरण्यमयुक्त्तम्् ।
     किञ्च तत्त्वमस्यादिवाक्येषु ब्रह्मवाचकपदसमभिव्याहृतं त्वमादिजीववाचिपदं किं मुख्यार्थप्रहाणेन समानाधिकरणम््, उत तत्प्रहाणेन ? । प्रथमे वस्तुनः सविशेषत्वम््, दोषार्हतदनर्हयोरैक्यानुपपत्तिश्च । द्वितीये जीवब्रह्मणोरैक्यं न सिध्येत्् । जीवभावस्य मिथ्यात्वेनाधिष्ठानमात्रपारमार्थ्यं च न सिध्येत्् । प्रकृत्यंशविवक्षितार्थैकत्वपरायाः समानविभक्त्तेस्तदविवक्षितार्थैकत्वप्रतिपादनासामर्थ्यात््; तदविवक्षितविशेषणमिथ्यात्वप्रतिपादनासामर्थ्याच्च । न हि प्रहृष्टो जनपदः, अग्निर्माणवक इत्यत्र जनपदप्रहर्षवतोरग्निमाणवकयोश्चैकत्वं जनपदत्वाग्नित्वयोर्मिथ्यात्वेन तदधिष्ठानमात्रपारमार्थ्यं च सिध्यति । जनपदशब्देन वाच्यबहिर्भूतो लक्ष्यते, त्वंशब्देन तु वाच्यैकदेशो लक्ष्यत इति, तस्य तत्ताविद्यानेऽधिष्ठानैक्यं विरोधात्् जीवभावमिथ्यात्वं च सिध्यतीति चेन्न- त्वमादिशब्दानां ज्ञातृपदसमानाधिकरणानां ज्ञप्तिवैयधिकरण्येन ज्ञप्तिवाचित्वासिद्धया वाच्यैकदेशलक्षणाया दुर्वचत्वात्् । तत्सिद्धावपि नाधिष्ठानैक्यमितराकारमिथ्यात्वञ्च सिध्येत्् । न हि दूरस्थस्यपर्वतस्याग्रे 
ज्वलन्तमग्निं दृष्ट्वा पर्वतो ज्वलित इत्युक्त्ते पर्वताग्न्योरेकत्वं सान्वादिप्रदेशान्तरमिथ्यात्वेनाधिष्ठानमात्रपारमार्थ्यं च सिध्यति । अतो विवक्षितैकत्वजीवभावमिथ्यात्वासिद्धिः । अतः सर्वं सामानाधिकरण्यं मृषावादिनां विरुद्धम्् ।
     औपाधिकभेदाभेदपक्षेऽपि मुख्यया वृत्त्या सामानाधिकरण्यमनुपपन्नम्् । तथा हि- ईश्वर एव हि ब्रह्म तन्मते । जीवेश्वरयोरचिदीश्वरयोश्च क्लेशकर्माद्यर्हत्वतदनर्हत्वपरिणामित्वापरिणामित्वलक्षणविरुद्धस्वभावयोगात्् तद्वाचिशब्दानां घटपटादिशब्दानामिव न सामानाधिकरण्यम्् । भेदवत्् अभेदवस्यापि विद्यमानत्वात्् तदुपपत्तिरिति चेत््, न; सत्यपि केनाप्याकारेणैक्ये प्रवृत्तिनिमित्तभावाभावलक्षणे विशेष्यांशभेदे प्रतीयमाने समानविभक्त्तेरेकत्वप्रतिपादनासामर्थ्यात्् । यतः प्रथमपदप्रतिपन्नविशेष्यात्् पदान्तर(प्रतिपन्न?)विशेष्यस्यांशतोऽपि भेदासहमभिन्नत्वमेव सामानाधिकरणयावबोध्यम््, तत्् एव हि खण्डमुण्डयोर्व्यक्जिात्यात्मना, घटशरावयोः कार्यकारणरूपेण, गोपुच्छयोरेकदेशैकदेशिभावेन भिन्नत्ववत्् अभिन्नत्वेऽभ्युपगम्यमानेऽपि खण्डो मुण्डः, घटः शरावः, गौः पुच्छमिति सामानाधिकरण्याभावः ।
     ननु चिदचितोर्ब्रह्मैकदेशत्वात्् शुक्लः कृष्णो रक्त्ताश्चायं पट इतिवत्् "व्यक्त्तं विष्णुस्तथाऽव्यक्त्तं पुरुषः काल एव च' इत्यादिसामानाधिकरण्यमुपपद्यते । नैवम््; एकदेशैकदेशिभावे सत्यपि अङ्गुलिः पुरुष इति सामानाधिकरण्यादर्शनात्् । ननु शुक्लादिशब्दतुल्यत्वं किं न स्यात्् । उच्यते; पटस्यांशभेदे शुक्लादिशब्दानां पटशब्दश्रवणात्प्राक्् मिथस्सामानाधिकरण्यभावे च सत्यपि शौक्लयादीनामपृथक्सिद्धविशेषणतया शुक्लादिशब्दैर्विशेष्यपर्यन्तैस्संहत्य चित्रशब्देनेवाभिहिताद्विशेष्यात्् पटशब्दाभिहितविशेष्यस्यांशतोऽप्यनतिरेकात्् सामानाधिकरण्यम्् । हस्तादीनामेकदेशानां छेदनाद्यर्हाणामेकदेशिनं प्रति अपृथक्सिद्धविशेषणत्वं नास्ति; छेदनादावपीन्द्रियाणामविनाशित्वात्् तत्तद्गोलकस्याप्रच्युतस्वरूपत्वाच्च । एवञ्च सति छिन्नअस्तादिवत्् मृतशरीरस्यापि अप्रत्युतस्वरूपोपलभ्भादात्मानं प्रति तस्य नापृथक्सिद्धिः स्यादिति चेत््- न; शरीराख्यसङ्घातशैथिल्यानन्तरमेव आत्मोक्रमणात्् । पश्चाच्छरीरबुद्धेर्दग्धपटे पटबुद्धिन्यायेन भ्रान्तिरूपत्वात्् । अस्तादीनां तु छेदनदशायामशिथिलस्वांशानां पश्चाच्छैथिल्यमिति विशेषः । अतस्तद्वाचिशब्दानां हस्तादिमात्रवाचित्वाद्धस्ताद्यवयवसङ्घातात्मकस्यैकदेशिनो हस्तादिमात्रातिरेकादनतिरेकलक्षणमेकत्वं प्रमाणविरुद्धतया समानविभक्त्तिर्न प्रतिपादयितुं शक्नोति ।
     ननु हस्तत्वादयो धर्माः शौक्लयादिवदपृथक्सिद्धाः घटस्येव शरीरादेरेकदेशे वर्तन्ते । अतः शुक्लः कृष्णः पट इतिवत्् हस्तः पादो मनुष्य इति युक्त्तं वक्त्तुम्् । युक््त्यनभिज्ञत्वाल्लोको न प्रयुङ्क्त्े । उच्यते । युक्त्य नभिज्ञोऽभिज्ञोऽपि (विज्ञोऽपि) लोकः शुक्लादिशब्दान्् विशेष्यपर्यन्तान्् प्रयुङ्क्त्े; न तु हस्तादिशब्दान्् एकदेशिपर्यन्तान्् । अतोऽभिज्ञानभिज्ञप्रयोगानुगुणव्यवस्थापकं वक्त्तव्यम्् । तद्् ब्रूमः । केचिदपृथक्सिद्धधर्माः कस्यचिदेकदेश एव नियमेन वर्तन्ते; एकदेशे वाऽन्यत्र वा केचिदनियमेन वर्तन्ते । तत्र नितैकदेशवृत्तिधर्मवाचिनः शब्दाः तत्तदेकदेशभूतद्रव्यमात्रे वर्तन्ते; एकदेशत्वप्रतीत्युत्पादननियमात्् । एकदेशतयैव हि हस्तादयः प्रतीयन्ते । 
एकदेशवृत्तिनियमरहितधमर्वाचिनः शब्दा एकदेशत्वप्रतीतिनियममपहाय विशेष्ये वर्तन्ते । अतः शुक्लादिशब्दैरेकदेशत्वं हित्वा तदाश्रयमात्रोपस्थापनात्् तदुपस्थापिताश्रयात्् पटत्वाश्रयस्यानतिरेकात्् पटशब्दस्य सामानाधिकरण्यं युक्त्तम्् । एकदेशमात्रोपस्थापकैर्हस्तादिशब्दैरेकदेशिनोऽनुपस्थापितत्वेन हस्तादिप्रातिपदिकप्रतिपन्नविशेष्यातिरेकात्् सामानाधिकरण्यमयुक्त्तम्् । यदि क्वचित्् सामानाधिकरण्यं विद्यते, तत्र हस्तादिशब्दस्य तद्वति लक्षणया वा मनुष्यादिशब्दस्य तदेकदेशलक्षणया वा प्राधान्याद्यभिप्रायेणोपचारेण वा स्यात्् । छिद्रमाकाश इत्यत्र त्वाकाशत्वस्य समुदायवृत्तित्वाभावेन छिद्रे पुष्कलतया नैकदेशलक्षणा । जीवत्वाचित्त्वादिधर्माश्च त्वन्मते ब्रह्मणो नितैयकदेशवृत्तय इति न तद्वाचिशब्दैरीश्वरवाचिशब्दानां मुख्यया वृत्त्या सामानाधिकरण्यम्् ।
     ननु शिरः पाणिरुदरं पादश्च शरीरमिति दृश्यते प्रयोगः । सत्यम््; प्रभूतकृत्स्नावयवोपादानेऽवयविनस्तदतिरेकात्् सामानाधिकरण्यसंभवः । प्रत्येकं सामानाधिकरण्यं तु एकदेशलक्षणाप्रसङ्गादमुख्यमेव । एवं चिद्विशेषवाचिशब्देष्वैकैकस्येश्वरवाचिपदसामानाधिकरण्यमयुक्त्तं स्यात्् । एकदेशवाचिशब्दानामेकदेशिनि शक्त्य भावात््, "व्यक्त्तं विष्णुस्तथाऽव्यक्त्तम््', "ज्योतींषि विष्णुर्भुवनानि विष्णुः', भूतानि विष्णुःर्भुवनानि विष्णुः' इति हि प्रत्येकं सामानाधिकरण्यम्् । "अहं सर्वम््' इत्यचिज्जीववाचिपदयोरपि तद्वदेव सामानाधिकरण्यमयुक्त्तम्् । सर्वत्रामुख्यया वृत्त्या ब्रह्मोपस्थापनेन सामानाधिकरण्ये स एव दोषः मुख्यसामानाधिकरण्ये संभवत्यमुख्यवृत्त्याश्रयणस्यान्याय्यत्वात्् ।
     स्वाभाविकभेदाभेदपक्ष्ऽपि भोक्त्तृभोग्यनियन्तॄणां त्रयाणामपि ब्रह्मांशत्वाभ्युपगमादचिज्जीवयोरचिदीश्वरयोर्जीवेश्वरयोश्च सामानाधिकरण्यं घटः शराव इतिवदनुपपन्नमित्येतदवस्थितम्् । अंशतोऽपि विशेष्यभेदासहस्यैवाभेदस्य सामानाधिकरण्यबोध्यत्वात्् तेषां ब्रह्मसामानाधिकरण्यमपि चिन्त्यम्् । ब्रह्मवाचिपदानां सत्त्वद्रव्यत्ववादिः साधारणाकारः प्रवृत्तिनिमित्तं चेत््, तत्त्वमसीत्युक्त्ते, सदसि द्रव्यमसीत्युक्त्तं स्यात्् । तदानीमुपदेशवैयर्थ्यम्् । न हि कश्चित््- अहमसत््, अहमद्रव्यमिति मन्यते । सदन्तरैकत्वमुपदेष्टव्यमिति चेन्न; तस्य सामानाधिकरण्यबोध्यत्वाभावात्् । सामानाधिकरण्यं हि पूर्वनिर्दिष्टस्य विशेष्यस्य पदान्तरोपस्थापितविशेषणान्वयमवगमयति; न तु तद्विशेषणान्वितवस्त्वन्तरैक्यम्् । न हि ब्राह्मणस्त्मसीत्युकते त्वंशब्दनिर्दिष्टस्य ब्राह्मणान्तरैक्यं प्रतिपादितं भवति । किंतु तस्य ब्राह्मणत्वविशेषणवैशिष्टयमेव । अतो विवक्षितैकत्वासिद्धेरुपदेशवैयर्थ्यमेव । यदि अंशविशेषासाधारणाकारः प्रवृत्तिनिमित्तम््, तदा ब्रह्मादिशब्दानां तदितरांशवाचिपदसामानाधिकरण्ये विरोधः स्यात्् । तदा निरतिशयबृहत्त्वं प्रवृत्तिनिमित्तम््, तदा तत्त्वमसीत्युक्त्ते निरतिशयबृहदसीत्युक्त्तं स्यात्् । ततश्चाणोर्जीवस्य निरतिशयबृहत्त्वविरोधः । त्वं निरतिशयबृहद्वस्तुनोंश इत्यर्थश्चेत््, एकदेशलक्षणा । न हि ब्रह्मशब्दस्य बृहदेकदेशो मुख्यार्थः । एवमसाधारणाकारान्तरस्य प्रवृत्तिनिमित्तत्वेऽप्यनुपपत्तिर्द्रष्टव्या ।
     अतः कुदृष्टित्रयप्रत्यनीकं सामानाधिकरण्यं भाष्यकारपक्ष एव मुख्यम्् ।
      व्याख्यानान्तरोक्त्तनिर्वाहात्् भवदुक्त्तनिर्वाहस्य किं वैषम्यम्् । किञ्च- आत्मभेदे सिद्धे हि 
शरीरशरीरिभावः । स एव नास्ति; कालविशेषे ऐक्यप्रतिपादनात््; "पुरुषश्चाप्युभावेतौ लीयेते परमात्मनि', "सकाशादात्मनस्तद्वदात्मानः प्रभवन्ति हि' इत्यादिभिश्चिदचितोरुत्पत्तिप्रलयप्रतिपादनात्् कार्यकारणयोरेकद्रव्यत्वाच्च । न ह्येकमेव वस्तु शरीरं शरीरि च भवति तस्मात्् स्वरूपपरिणामपक्षेणैव निर्वाहो वरमिति शङ्कापरिहारार्थम््, सकलश्रुतीनां मुख्यार्थत्वज्ञापनार्थम््, तेषु तेषु प्रदेशेषु विप्रकीर्णम्् उक्त्तानामर्थानां सङ्कलय्य प्रदर्शनेन सुग्रहत्वापादनार्थञ्चाऽऽरभते अत्रेदं तत्त्वमिति । भोग्यत्वेन भोक्त्तृत्वेन चेति चशब्द ईशितव्यत्वेन तयोरेककोटिनिवेशात्् । "अस्मान्मायी' इत्यत्र मायाशब्दार्थं निष्क्रष्टुमुपादत्ते मायां तु प्रकृतिमिति । अन्यशब्दवाच्य आत्मेति स्पष्टयितुमाह - क्षरं प्रधानमिति । अर्थान्तरभ्रमहेतुत्वात्् हरशब्दं व्याचष्टे प्रधानमिति । अत्र "व्यक्त्ताव्यक्त्तं भरते विश्वमीशः' इति पूर्ववाक्ये श्रवणात्् धार्यत्वधारकत्वलक्षणभेदोऽपि सिद्धः । ईश्वरेशितव्यतारूपभेदं दर्शयति स कारणमिति । करणाधिपाधिपशब्दव्याख्यानार्थमाह - प्रधानेति । गुणेशः- गुणानां सत्त्वरजतस्तमसां नियन्ता । अनन्येश्वरत्वं दर्शयति - पतिमिति । अनेन शेषशेषित्वलक्षणभेदोऽपि सिद्धः । न च- "पा रक्षणे' इति धातोर्व्युत्पन्नत्वात्् पतिशब्दो रक्षकवाची, न शेषित्ववाचीति वाच्यम््; शेषिणि रूढत्वात्् । अन्यथा "गमेर्डोः' इति डोप्रत्ययान्तगमिधातोर्निष्पन्नत्वात्् गोशब्दस्य मनुष्यादिवाचकत्वप्रसङ्गः । गतिमत्सु सर्वेषु प्रयोगाभावात्, तिष्ठत्यपि गवि प्रयोगात्् तत्र रूढिशक्तयाश्रय इति चेत््- एवम््, "वृद्धौ च मातापितरौ साध्वी भायर्ा सुतः शिशुः । अप्यकार्यशतं कृत्वा भर्तव्या मनुरब्रवीत््' इति न्यायेन पितृसंरक्षके पुत्रे पित्राद्यपेक्षया पतिशब्दप्रयोगाभावात्् गृहाद्यरक्षकेऽपि स्वामिनि पतिशब्दप्रयोगाच्च शेषिणि पतिशब्दो रूढः । तथा, "दासभूताः स्वतः सर्वे ह्यात्मानः परमात्मनः' तथा, "नन्तव्यः परमः शेषी शेषा नन्तार ईरिताः । नन्तृनन्तव्यभावोऽयं न प्रयोजनपूर्वकः' इति दासशेषशेषिशब्दप्रयोगो भगवच्छास्त्रेषु दृश्यते । पत्यादिशब्दाभावेऽपि, "व्रीहीन्् प्रोक्षति' इत्यादौ द्वितीयाश्रुत्या प्रोक्षणादेव्रीह्यादिशेषत्ववत््, "यस्यात्मा शरीरम््' इत्यादिना जगतः परमात्मशरीरत्वावगमात्् शरीरपाराथ्यर्स्य च "सङ्घातपरार्थत्वात््' इत्यादिभिः प्रसिद्धत्वाच्च जगद्ब्रह्मणोः शेषशेषिभावः सिद्धः ।
अतो यथोक्त्त एवार्थः । मुखान्तरेणापि भेदसिद्धिं दर्शयति - ज्ञाज्ञाविति । उत्पत्तिप्रलयाभावप्रतिपादनं दर्शयति- नित्यो नित्यानामिति । आकारान्तरेणापि भेदमाह - भोक्त्तेति । भगवतोऽस्पृष्टदोषत्वं दर्शयति - तयोरिति । भेदज्ञानस्य मोक्षहेतुत्वमाह - पृथगिति । मुक्त्तौ भेदमाह - अजामिति । जीवेश्वरयोः स्वतो भेदं सविशेषत्वं च स्पष्टयितुमाह - समान इति । पृथक्तवज्ञानस्य मोक्षोपायत्वपरस्य वाक्यद्वयस्य मध्ये अजामेकामित्यादिवाक्यमुपात्तम््, "समाने वृक्षे', "अजामेकाम््' इति प्रधानप्रसङ्गोपेतत्वसाम्यात्् । जुष्टम््- प्रीयमाणम्् । स्मृतावपीति । अष्टधा भिन्ना प्रकृतिर्ममेत्यनेन कारणावस्थायामपि भेदसिद्धः । मामिकां प्रकृतिं कल्पक्षये यान्तीत्यत्रापि तथा । प्रकृतिं स्वामवष्टभ्य विसृजामीत्यत्रापि तत्सिद्धिः । मयाऽध्यक्षेणेत्य ितु स्वभावासङ्करः कारणावस्थायां भेदश्च सिध्यतः । प्रकृतिमित्यत्रानादित्वकणठोक्त्तिः । ममेत्यत्रापि कारणावस्थायां भेदसिद्धिः । उदाहृतस्मृतिवचनेषु व्याख्येयांशं व्याचष्टे - जगद्योनीति । जगद्योनिशब्देन "त्रिगुणं तज्जगद्योनिः' इति वचनं स्मार्यते । कार्यावस्थव्यावृत्त्यर्थं भूतसूक्ष्ममित्युक्त्तम्् । एवं चिददिीश्वरभेदे सति कथमेकत्वावधारणमुपपद्यत इति शङ्कायां घटकश्रुतीरवतारयति - एवमिति 
। "य पृथिवीमन्तरे सञ्चरन््' इति सुबालोपनिषदि श्रूयते । मरणमादिव्यावृत्त्यर्थं मृत्युशब्दं व्याचष्टे - अत्रेति । लीयत इति वचनात्् । क्रमप्रत्यभिज्ञानादित्यर्थः । "यस्याव्यक्त्तं शरीरं यस्याक्षरं शरीरं यस्य मृत्युः शरीरम््' इति क्रमो हि "अव्यक्त्तमक्षरे लीयते अक्षरं तमसि लीयते'इति क्रमेण सङ्गच्छते । तमस एकीभावमात्रं श्रुतम््, नलयः; तमस्त्वप्रहाणाभावात्् । कार्यानुपयुक्त्ततमश्शरीरके देवे कार्योपयुक्त्तस्य तस्यैकीभावः । मृत्युसंज्ञस्य तमसः शरीरत्वश्रवणात्् विशेषणमूततमसा तमस एकीभावो युक्त्तः । सर्वात्मत्वविवरणायाह - अन्तः प्रविष्ट इति । अनेनापि शरीरात्मभावः फलितः । अन्तः प्रविश्य नियाम्यत्वं हि शरीरत्वम्् । अन्तःप्रवेशशास्तिभ्यां नृपगगनव्यावृत्तिरिति । एतदपि शरीरलक्षणं भाष्यकाराभिप्रेतम्् । भेदश्रुतिघटकश्रुत्यविरोधेनैक्यवाक््यानामर्थमाह - एवमिति । घटकतयोपात्तं सन्मूला इति । अत्रापीति । छान्दोग्यप्रकरणे तैत्तिरीयप्रकरणे चेत्यर्थः । हन्ताहमित्यादि छादोग्ये । तत्सृष्ट्वेत्यादि तैत्तिरीये । जीवेनात्मनेत्यस्य व्याख्यानार्थमाह - अनेनेति । अनुप्रवेशश्रवणाभावेऽपि सामान्येनोक्त्तं नामरूपव्याकरणमनुप्रवेशपूर्वकनामरूपव्याकरणे पर्यवस्यति सामान्यविशेषान्यायादित्याह - एवम्भूतमेवेति । यद्वा सर्वशाखाप्रत्ययन्यायेन क्वचिदनुक्त्तस्यान्यतो ग्राह्यत्वात्् क्वचित्् ज्ञातोऽनुप्रवेशः कार्योपयोगितया अपेक्षितत्वादन्यत्रापि स्वीकार्य इत्याह - एवमिति । एवम्भूतशब्दोऽनुप्रवेशपूर्वकत्वपरः । अनेन नामरूपव्याकरणश्रुत्युपादानेन जीवानामुत्पत्तिप्रलयौ नामरूपव्याकरणतदभावौ; न तु स्वरूपनिष्पत्तिविनाशावित्युक्त्तं भवति । अनेन पूर्वोक्त्तशङ्का च परिहृता; कालविशेषोक्त्तमैक्यं नामरूपव्याकरणाभावमात्रम््; न तु स्वरूपैक्यमित्यवगमात्् ।
     अथ सर्वश्रुतीनामस्मिन्नर्थे मुख्यत्वं दर्शयन्् प्रथममेकविज्ञानेन सर्वविज्ञानं परमतेऽनुपपन्नमिति प्रागुक्त्तं स्वमत उपपन्नमित्याह - अत इति । कार्यकारणोरैक्यप्रतिपादनात्् एकविज्ञानेन सर्वविज्ञानप्रतिज्ञानात्् सामानाधिकरण्याच्चेति त्रिधा ह्यद्वैतप्रतीतिः । अत्र पूर्वोक्त्तद्यमस्मदुक्त्तप्रकारेणोपपन्नमिति अत इत्यादिभाष्येणोक्त्तं भवति । विशिष्टं कारणम््, तदेव कार्यमिति कारणात्् कार्यस्यानन्यत्वम्् । अतः कार्यकारणयोरैक्यपराणां श्रुतीनां तयोरेकद्रव्यत्वमेव प्रतिपाद्यम््; न तु विशिष्टत्वनिषेधः, तस्य विहितत्वात्् । एवविज्ञानेन सर्वविज्ञानमपि एवमेव । यथा मत्पिण्डेन तत्कार्यज्ञानेऽपि पिण्डगतरूपादिनिषेधो न कृतः स्यात््, तद्वत्् । उपपन्नतरमिति तरप्प्रत्ययेन मुख्यत्वं सर्वत्रापि विवक्षितम्् । एवं सामानाधिकरण्यस्य मुख्यत्वमाह - अहमिमा इति । उपादानत्वस्वभावासङ्करौ कथमुपपद््ेते इत्यत्राह - अतः स्थूलेति । भाव्यवस्थाविशेषवतः प्रागवस्थायागो ह्युपादानत्वम्् । अतोऽवस्थाविशेषौ स्थूलसूक्ष्मशब्दाभ्यां दर्शितौ । अनेन कालविशेषावच्छिन्नैकत्वावधारणं नामरूपविभागाभावाभिप्रायमिति फलितम्् । उपादात्वेऽपि 
स्वभावासङ्करमाह - सूक्ष्मेति । दृष्टान्तेनेममर्थमुपपादयति यथेति । ननु शुक्लकृष्णादितन्तवः कारणवस्थायामपि भिन्नाः । न च तेष्वन्यतमं प्रति अन्यतमस्य कारणत्वम्् । अतस्तत्र स्वभावासङ्करः । अत्र तु विश्वस्य सङ्घातोपादानत्वेऽपि कारणवस्थायां परमात्मैक एव स्वशब्देन श्रूयते; न तु चेतनाचेतनौ । किञ्च परमात्मनः प्रागेकत्वं तस्मादितरयोर्द्वयोरुत्पत्त्यादिकं च श्रूयते । अतो न स्भावसङ्कर इत्यत्राह - तन्तूनामिति । न हि तन्तुष्वन्योन्यगुणप्रधानभावोऽस्तीति न तत्रान्यतमवाचिशब्देन समुदाय उच्यते । अत्र तु सर्वप्रकारस्य भगवतः सवर्शब्दवाच्यत्वमुपपन्नमित्यन्यतमवाचिशब्देनापि विशिष्टमेवोच्यत इति विशिष्टस्यैव कारणत्वात्् 
प्रागपि भेदोऽस्तीति स्वभावासङ्कर उपपन्न इत्यर्थः । केनाकारेण साधर्म्यमित्यत्राह - स्वभावेति । रुमागतेतरपदार्थानां लवणत्वापत्तिवत्् ब्रह्मणोऽन्यथाभावमाशङ्क्याह - एवञ्चेति । तर्ह्युपादानत्वमेवानुपपन्नमित्यत्राह - स्थूलावस्थस्येति । आत्मतयाऽवस्थानात्् कथं कार्यत्वमित्यत्राह - अवस्थेति । अविकारत्वश्रुतीनां प्रकृतिगतस्वरूपान्यथाभावरूपविकारो ब्रह्मणि नास्तीत्यर्थः । कार्यावस्थचिदचिन्नियमनरूपावस्थान्तरापत्तिर्ब्रह्मणः कार्यत्वमिति कार्यत्ववादिनीनां श्रुतीनामित्यर्थः । न हि कारणावस्थनियमनं कार्यावस्थनियमनं भवति । तत्तदवस्थचिदचिन्नियनरूपविशेषा एव ब्रह्मणोऽद्वारकावस्थाः । स्वरूपान्यथाभावज्ञानसङ्कोचादिरूपविकारास्तु सद्वारकावस्था इत्यथर्ः । यथा ग्राहकग्रहणेन संनिधिसमाम्नातेषु वस्तुषु परमापूर्वशेषतयाऽवगतेषु यागव्रीह्यादेरद्वारकशेषत्वं प्रोक्षणादेः सद्वारकशेषत्वं च मुख्यमेवावगम्यते, तथा बहु स्यामिति प्राहकप्रहणेन सर्वावस्थासु परमात्मीयतयाऽवगतासु स्वरूपान्यथाभावज्ञानसङ्कोचादिरूपसद्वारकावस्थायाः तत्तन्नियमनरूपाद्वारकावस्थायाश्च परमात्मीयत्वं मुख्यमेवेति भावः । निर्गुणेति अपहतपाप्मेत्यादि चात्र किञ्चिद्विवृतम्् । श्रुतिरेवेति । मतान्तरोक्त्तनिर्वाहेषु श्रुतहानिरश्रुतकल्पनं चास्ति; अत्र तु निर्वाहः श्रौत एव, श्रुतानुगुणश्चेति वैषम्यमिति भावः ।
     अथ आर्थगुणनिषेधप्ररत्वेन पराभिमतानां श्रुतीनामर्थमाह - ज्ञानस्वरूपमिति । सर्वज्ञस्येत्यादिपदानि मङ्गलगुणविशेषविधायिवाक्यस्मरणार्थानि । "तद््गुणसारत्वात््' इत्यादिसूत्रसिद्धमेवात्र निर्वाहद्वयमुक्त्तम्् । ईश्वरस्य ज्ञातृतत्वात्् ज्ञानैकनिरूपणीयत्वमुक्त्तम्् । ज्ञातुर्हि ज्ञानं निरूपकम्् । तरपो मुख्यत्वमर्थः । ज्ञानस्वरूपत्वज्ञानगुणकत्वपराः श्रुतीर्दर्शयति - यः सर्वज्ञ इति । ज्ञानस्वरूपताम््- उभयथापि ज्ञानव्यपदेशयोग्यताम्् । ज्ञानगुणकत्वस्य ज्ञानस्वरूपत्वस्य च विहितत्वादुभयमप्युपपन्नमित्यर्थः । ज्ञानस्य ज्ञानाश्रयत्वानुपपत्तिचोद्यपरिहारः पूर्वमेव कृतः ।
     भेदनिषेधश्रुतीनामर्थमाह - सोऽकामयतेति । विचित्रस्थिरत्रसरूपतयाविचित्रवस्तुनानात्वमित्यर्थः । यद्वा स्थिरत्रसरूपतयास्थिरत्रसात्मकत्वात्् । अब्रह्मात्मकेति । अब्रह्मभूतमित्यर्थः । तथा सति कार्यकारणभेदनिषेधः कृतः स्यात्् । ऐक्यश्रुतीनां प्रकार्यैक्यपरत्वादैक्यश्रुतिविशेषभूतभेदनिषेधोऽपि तदनुरोधेन प्रकारिभेदनिषेध एव भवितुमर्हतीत्यर्थः । निषेधसामान्यं हि विशेषविधाने दृष्टे तद्य्वतिरिक्त्तविषयं दृष्टम््, "न हिंस्यात््' इत्यादिषु । विशेषविधानं सामान्यनिषेधो बाधते चेत््- वैधहिंसाया अधर्मत्वप्रसङ्ग इत्यभिप्रायेणाह - न पुनरिति । उक्त्तमर्थमुपक्रमेणैवोपपादयति यत्र त्वस्येति । योऽन्यत्रात्मन इति । अन्यत्रेत्यव्ययं विनाशशब्दपर्यायम्् । ब्रह्मणः पृथग्भूतं तदविनाभावरहितं नास्तीत्यर्थः । भेदविशेषनिषेधदर्शनात्् सामान्येन भेदनिषेधोऽपि तत्रैव पर्यवस्यति, "छागो वा मन्त्रवर्णात््' इति न्यायादिति भावः ।
     इतरव्याख्यातृभिः भवद्भिरपि निर्वाहप्रकाराः कृताः; तत्र को विशेष इत्यत्राह - एवमिति । अस्मदुक्त्तनिर्वाहः श्रुतिभिरेवोक्त्तः, श्रुत्यनुगुणश्च; तत्कृतनिर्वाहः श्रुतिविरुद्धः, अश्रुतः, तर्काभासमूलश्चेत्यथर्ः । अपन्यायमूलस्य सकलश्रुतिविरुद्धस्येति सर्वत्रान्वेति । अन्यस्येति स्वाभाविकभेदाभेदं स्वनिष्ठभेदं चाह । इममर्थं वैदिकदृष्टान्तेनोपपादयति- चिदचिदीश्वराणामिति । आग्नेयः अग्नीषोमीयोपांशुयाजौ ऐन्द्रौ द्वौ ऐन्द्राग्नश्चेति - षड््यागाः । उत्पत्तिवाक्यैः "यदाग्नेयोऽष्टाकपालोऽमावास्यायां पौर्णमास्यां चाच्युतो भवति' इत्येवमादिभिः । उत्पत्तिवाक्यमिति 
प्रथमप्रतिपत्तिजनकं वाक्यम्् (उच्यते? ।) पृथगुत्पन्नान््- पृथक्् प्रतिपादतान्् । समुदायानुवादिवाक्यद्वयेन- "य एवं विद्वान्् पौर्णमासीं यजते', "य एवं विद्वानमावास्यां यजते' इत्येताभ्याम्् । दर्शपूर्णमासाभ्यामिति । स्वर्गसाधनत्वाकारेणैकीकृत्य तत्कर्तव्यतया विदधातीत्यर्थः । तथा अत्रार्थप्रतिपादनं दर्शयति - तथेति । शरीरिभूतेति । कारणावस्थः कार्यावस्थश्च परमात्मैक एवेति वचनभङ्गया पृथक्प्रतिपन्नं वस्तुत्रितयं प्रतिपादयतीत्यर्थः । आग्नेयादिसमुदाये अन्यतमवाचिशब्दैः समुदायाभिधानं न दृष्टम््; अत्र तु परमात्मवाचिशब्देन समुदायाभिधानं कथमित्यत्राऽऽह चिदचिद्वस्त्विति । दृष्टान्तमाह - यथेति । तत्र अन्योन्यं प्रकारप्रकारिभावाभावादन्यतमवाचिशब्देन न समुदायाभिधानम््; अत्र तु तथाभावादुपपन्नम्् । कथम्् । उच्यते; अर्थसामर्थ्यात्् शब्दसामर्थ्याच्च । चिदचितोरपृथक्सिद्धप्रकारत्वात्् निष्कृष्टब्रह्मणः कारणत्वानुपपत्त्या च प्रकारिवाचिशब्देन विशिष्टोपस्थापनसिद्धिः । सद्ब्रह्मशब्दौ विशिष्टस्य सत्त्वबृहत्त्वयोगाद्विशिष्टोपस्थापनसमर्थौ । आत्मशब्दश्च व्याप्तिरूपप्रवृत्तिनिमित्तस्य व्याप्यसापेक्षत्वाद्विशिष्टोपस्थापक इति । यद्वा "अक्षरात्् संभवतीै विश्वम््', "यः सर्वज्ञः सर्ववित्् यस्य ज्ञानमयं तपः । तस्मादेतद््ब्रह्म नामरूपमन्नं च जायते', "आत्मन आकाशः संभूतः' इत्यादिषु परमात्ममात्रवाचिभिः शब्दैः कारणमुच्यते । तेषां विशेषणभूतचिदचिदभिधाने शक्त्तिर्नास्ति । लक्षणायां स एव दोषः । अतः सर्वत्र स्वरूपरिणाम एव स्वरसप्राप्त इत्यत्राह चिदचिदिति । श्रुत्यन्तरबलेन स्वरूपविकारासंभवात्् कार्योपयुक्त्तमनुक्त्तमपि विशेषणं पृषदाज्यनयादथर्स्वभावेन संनिधापितमनुसन्धेयमिति भावः । तदेव लोकप्रयोगेणापि द्रढयति - यथेति । अयमात्मा सुखीत्यात्मविशेषस्य सुखित्वविधाने शरीरहितस्यात्मनो वैषयिकसुखासंभवात्् तादृशसुखोपयुक्त्तमनुष्यादिपिण्डविशिष्टत्वमर्थतः सिध्यति; तद्वदिति भावः ।
     निवृत्त्यनुपपत्तिं वक्त्तुमनुवदति - यत्् पुनरिति । दूषयति - तदयुक्त्तमित्यादिना । प्रपञ्चस्य ज्ञानबाध्यत्वं ज्ञानस्य चैक्यविषयत्वमुभयमपि पराभिमतम्् । तत्र प्रथमं ज्ञानबाध्यत्वानुपपत्तिमाह - बन्धस्येति । सर्वप्रमाणानुगुणं पारमार्थ्यमुपपादयति - पुण्यापुण्येति । प्रतीतिमात्रसिद्धस्य हेतुहेतुमद्भावनियमोऽनुपपन्नः; परमार्थस्यैवार्थक्रियाकारित्वादुत्पत्तिमत्त्वाच्च । असत्यस्य हेतुत्वासंभवमुत्पत्त्यसंभवं च प्रागुपपदितमुपजीव्योक्त्तम्् । न हि प्रतीतिमात्रसिद्धमन्यत्र विद्यमानं वस्त्विै किमप्युत्पादयति; नापि स्वमिदानीमुत्पाद्यते । किञ्च अपरमार्थत्य भ्रान्तिज्ञानसामग्रीव्यतिरिक्त्तहेतुसापेक्षत्वं च न दृष्टम्् । न चाङ्कुरादिसामग्य्रेन भ्रमसामग्री; गिरिशिखरगतमृत्सलिलबीजसंबन्धेन अपवरकगतस्याङ्कुरभ्रमप्रसङ्गात्् । न च पदाथ्रानामर्थक्रियाकारित्वमुत्पत्तिमत्त्वं च मिथ्येति वाच्यम््, ज्ञानबाध्यत्वाभावात्् । किञ्च मिथ्यात्वे पापकरणेऽपि न प्रायश्चित्तापेक्षा, मिथ्येति बुद्धिरेवालमिति भावः ।
     भवताऽपि ज्ञाननिवर्त्यत्वमविद्याया वक्त्तव्यम््, तच्च सत्यत्वे कथमुपपद्यत इत्यत्राह - एवंरूपेति । परमार्थस्य ज्ञाननिवर्त्यत्वं दृष्टद्वारा नोपपद्यते; अपि त्वदृष्टद्वारा; यथा सत्यसर्पदष्टविषस्योपासनप्रीतगरुडप्रसादान्निवृत्तिः; न तु मिथ्येति ज्ञानात््- तथेत्यर्थः । प्रपञ्चस्य ज्ञानानिवर्त्यत्वमुक्त्तम्् । ऐक्यज्ञानस्योपायत्वानुपपत्तिमाह- भवदभिमतस्येति । तत्त्वज्ञानं हि मोक्षोपायः । भिन्नविषयस्याभेदज्ञानस्यातत्त्वज्ञानरूपत्वाद्विपरीतफलत्वमित्यर्थः । अद्वैतस्यातथ्यत्वे प्रमाणमाह - मिथ्यैतदिति । एैक्यस्यातात्त्विकत्वकण्ठोक्त्तिर्दर्शिता । ऐक््यस्यासत्यत्वं यथा 
फलति, तथा भेदज्ञानस्यैव मोक्षहेतुत्वमाह - उत्तम इति । स्मृतिवचसोः सङ्गत्यर्थं श्रुतेः पश्चादुपादानम्् ।
     ऐक्याज्ञानस्य निवर्तकत्वे प्रमाणविरोध उक्त्तः । अथ तर्कविरोधमाह - अपिचेति । दावानलविषनाशकविष
दृष्टान्ताभिप्रायेण शङ्कते- निवर्तकज्ञानमिति । निवर्तकज्ञानं तद्विनाशश्च किं ब्रह्मव्यतिरिक्त्तम््, उत स्वरूपमिति विकल्पमभिप्रेत्याह - नेति । ब्रह्मव्यतिरिक्त्तत्वाद््घटादेरिव विनाशस्य काल्पनिकत्वम््, यथा स्वप्नपदार्थस्वरूपतदुत्पत्तिस्थितीनां काल्पनिकत्वान्नाशश्च काल्पनिकः, तथेति भावः । विनाशतत्कल्पनाकल्पकरूपाविद्याया इति । विनाशः कल्प्यः, तद्विषयभ्रमबुद्धिः कल्पना, कल्पको भ्रमाश्रयादिः; एवंरूपाविद्याया इत्यर्थः । स्वरूपपक्षं दूषयति तथा सतीति ।
     पूर्वस्मिन्् पक्षे दूषणं प्रकारान्तरेणाप्युक्त्तं वेदार्थसङ्ग्रहे, "भावरूपस्य नाशो ह्युत्तरावस्थाप्राप्तिः । सा चात्रानुपपन्ना; ब्रह्मव्यतिरिक्त्तस्यावस्थावतोऽन्यस्य स्थित्यभ्युपगमे अद्वैतहानिप्रसङ्गात््' इति । भावान्तरं ह्यभावः । घटस्य प्रागभावः पिण्डत्वादिपूर्वावस्था, प्रध्वंसः कपालत्वाद्युत्तरावस्था, इतरेतराभावोऽपि अश्वस्य गोत्वाभावोऽश्वत्वम््, गोरप्यश्वत्वाभावो गोत्वम्् । संसर्गाभावे कथं भावरूपत्वम्् । यदि महीमात्रमेव, तर्हि घटसंसर्गे सत्यपि संसर्गभावः स्यात्् । यद्यतिरिक्त्तः, तर्ह्यभावोऽङ्गीकृत इति । उच्यते । भवत्पक्षे अभावाश्रयस्य यत्् वैलक्षण्यम््, तदेव संसर्गाभावः । यदि महीमात्रमेव अभावाश्रयः, तर्हि भावाश्रयभेतलेऽप्यभावाश्रयत्वप्रसङ्गः; तत्रापि महीमात्रसद्भावात्् । यदि केनचिद्विशेषेण विशिष्टं भूतलमभावाश्रयः, स एव विशेषः संसर्गाभाव इति । कालविशेषविशिष्टत्वे सति देशविशेषत्वमेव स च विशेषः । तदानीमेव घटसहितप्रदेशान्तरव्यावृत्त्यर्थं देशविशेषत्वमित्युक्त्तम््; तस्यैव देशस्य कालान्तरे घटहितस्य व्यावृत्त्यर्थं कालविशेषविशिष्टत्वे सतीत्युक्त्तम्् । यथाऽऽहुः-  "संसर्गाभावमेवं विदुरिह सुधियो भावमेव त्वभावं मन्वानाः, कुम्भवद्भूतलत इतरभूभागभेदस्त्वभावः । यस्तत्तत्कालभेदव्यतिकरितगृहप्राङ्गणादिप्रदेशः कुम्भाभावाश्रयोऽन्यैरगणि स इह नः क्वाधिकस्योपलम्भः ।' इति । नाशस्यावस्थान्तरत्वात्् कर्मनाशं वदतस्तवापि चोद्यं तुल्यमिति चेत््- न । कर्म ह्यस्मत्पक्षे भगवत्प्रीत्यप्रीतिरूपम्् । तत्र यः संसारफलानुगुणः सङ्कल्पः, तत्् विनाश्यं कर्म; यस्तु मोक्षानुगुणः सङ्कल्पः, स एव पूर्वस्य नाश इत्युपपन्नमेव, "धातुः प्रसादान्महिमानमीशम््' इत्यादिभिः ।
     अथ निवर्तकज्ञानस्य ज्ञात्रनुपपत्तिमाह - अपिचेति । न हि स्वरूपभूतज्ञानस्य ज्ञात्रन्तरापेक्षा । अतस्तद्व्यावृत्त्यर्थं कृत्स्ननिषेधविषयज्ञानस्येत्युक्त्तम्् । प्रमाणजन्यज्ञानं हि साश्रयमेवदृष्टम्् । ज्ञाता किं ब्रह्मव्यतिरिक्त्तः, उत नातिरिक्त्तः इति विकल्पाभिप्रायेणाह - चिन्मात्रेति । प्रथमं धर्मिप्रश्नः(?) कोऽयमिति । ब्रह्मव्यतिरिक्त्तपक्षे दूषणमाह - नेति । कर्मकर्तृत्वविरोधादिति भावः । निवर्त्यत्वे सति हि कर्मकर्तृविरोधः । अतस्तत्परिहाराथर्ं स्वरूपपक्षं शङ्कते ब्रह्मेति । ज्ञातृत्वधर्मविकल्पोऽयम्् । किं स्वरूपमिति । स्वरूपम््स्वा- भाविकमित्यर्थः । पाश्चात्त्यत्वेन बुद्धिस्थतया अध्यस्तपक्षं दूषयति - अध्यस्तं चेदिति । निवर्तकज्ञानाविषयतया तिष्ठत्येवेति । ज्ञातृत्वाध्यासस्य तन्मूलाविद्यान्तरस्य च निवृत्तौ निवर्तकान्तरसापेक्षत्वात््, निवर्तकान्तरस्य च भवद्भिरनभ्युपगमात्् तदुभयं तिष्ठत्येवेति निश्शेषाविद्यानिवृत्तिर्न स्यादित्यर्थः । निवर्तकज्ञानान्तराभ्युपगमे तस्यापि कस्यचित्् कञ्चित्् प्रति 
सिद्धिरूपतया ज्ञात्रपेक्षयाऽनवस्था स्यादित्याह - निवर्तकेति । आद्यं शिरो दूषयति - ब्रह्मस्वरूपस्येति । निरुपाधिकस्यैव ब्रह्मस्वरूपस्याभ्युपगम्यमानं ज्ञातृत्वं स्वाभाविकमिति भवतामपि सिद्धान्तः स्यादित्यर्थः । ब्रह्मव्यतिरिक्त्तस्य ज्ञातुर्निवर्तकज्ञानस्य च ब्रह्मव्यतिरिक्त्तत्वरूपोपाधिकोडीकारबलेन प्रपञ्चतन्मूलाविद्यानिवर्तकज्ञानेनैव निवृत्तिर्भविष्यतीत्याशङ्कय व्याघातेन दूषयति - निवर्तकज्ञानस्वरूपमिति । ज्ञातुरपि निवर्तकज्ञाननिवर्त्यत्वे निवर्तकज्ञेनार्थं श्रवणादौ प्रवृत्तिश्च न स्यादित्याह - अध्यस्तो ज्ञातेति । ज्ञातृनाशस्य परमपुरुषार्थरूपब्रह्मस्वरूपत्वात्् नापुरुषार्थतेत्याशङ्कयाह - तन्नाशस्येति । पूर्वपक्षनिराकरणमुपसंहरति - इतीति ।
     एवं ब्रह्मव्यतिरिक्त्तकृत्स्नमिथ्यात्वनिराकरणेन बन्धस्य सत्यत्वसिद्धेस्तन्निवृत्तिः कर्मसापेक्षोपासनात्मकज्ञानेदेवेति कर्मविचारपूर्ववृत्तत्वं युक्त्तमित्याह - तस्मादिति । तस्मात्् साधनचतुष्टयस्य ब्रह्मविचारं प्रति पूर्ववृत्तत्वे वस्तुसामर्थ्यं नाम हेतुरुक्त्तः; तच्च निर्विशेषब्रह्माध्यस्तप्रपञ्चस्य कर्मनिरपेक्षज्ञाननिवर्त्यत्वम््; तच्चानुपपन्नमित्युपपादनेन वस्तुसामर्थ्यासिद्धेरित्यर्थः । स्वरूपानादित्वव्यावृत्त्यथर्ं प्रवाहशब्दः । अनिर्वचनीयव्यावृत्त्यर्थः कर्मशब्दः । उक्त्तलक्षणज्ञानादेव- उपासनात्मकादेव । तदुत्पत्तिर्वर्णाश्रमोचितकमर्लभ्याऽस्तु; ततः किमुपासनादिस्वरूपज्ञानं प्रति प्रस्तुतकर्मविचारपूर्ववृत्तत्वस्येत्यत्राह - तत्रेति । कर्मविचारादेव तस्याल्पास्थिरफलत्वज्ञानं फलितमिति भावः । अनभिसंहितफलेति । "यज्ञेन दानेन' इत्यादिकर्मविनियोजकवाक्यार्थज्ञानस्य पदार्थज्ञानपूर्वकत्वात्् पदार्थभूतकर्मस्वरूपाख्यविशेष्यज्ञानात्् ऋते उपासनद्वारा अनन्तस्थिरफलत्वरूपं पदार्थज्ञानपूर्वकत्वात्् पदार्थभूतकर्मस्वरूपाख्यविशेष्यज्ञानात्् ऋते उपासनद्वारा अनन्तस्थिरफलत्वरूपं विशेषणं च न ज्ञायत इति भावः । ततः किमित्यत्राह - केवलेति । केवलाकारः- आत्मयाथात्म्यबुद्धिसंस्कारशून्याकारः । हानार्थमुपादानार्थं च हि कस्यचिज्ज्ञानम्् । तत्र फलद्वारा कर्म त्याज्यम््; स्वरूपेणोपादेयम््; उभयार्थं ज्ञानं कर्मविचारात्् ऋते न सिध्यति । तस्मात्् कर्मविचारनिवृत्तौ तज्ज्ञानफलं हानमुपादानं च न भवतीत्यर्थः । अथातश्शब्दार्थं निगमयति इति कर्मविचारानन्तरमिति । ब्रह्मविचारः कर्तव्य इत्यनेन ब्रह्मजिज्ञासाशब्दाथर्ः उक्त्तः । विचारस्य कर्तव्यतायां नातीव विवादः, शाब्दः आथर्ः इत्येतावदेव हि वैषम्यम्् । अथातश्शब्दार्थ एव ह्यतीव विवादः । अतः अथात इत्येतावदुपात्तम्् ।।
ख्ढख्ढख


(जिज्ञासाधिकरणरचनारम्भः)

     एवं सूत्रस्याक्षरयोजना कृता । अथ तात्पर्यार्थ उच्यते- तत्रेत्यादिना । अक्षरयोजनायां परेणान्यथोक्त्तोऽक्षरार्थश्च निरस्तः । तन्निरसनसमय एव परेणान्यथोक्त्तस्तापर्यार्थोऽपि निरस्तः । परेण हि प्रपञ्चस्य सत्यत्वेन ज्ञाननिवर्त्यत्वाभावात्् ज्ञानाय ब्रह्मविचारो नारम्भणीय इति पूर्वपक्षं कृत्वा, प्रपञ्चस्य मिथ्यात्वेन ज्ञाननिवर्त्यत्वात्् ज्ञानाय स आरम्भणीय इति सिद्धान्तितम्् । तच्च पूर्वं 
निरस्तम्् । अथ सूत्रकाराभिप्रेतां निरसनीयशंकामुपन्यस्य तदभिप्रेदं तत्परिहारं च वक्त्तुमारभते - तत्रेत्यादिना । कर्मविचारानन्तरं तत एव हेतोर्ब्रह्मविचारः कर्तव्य इत्युक््त्वा प्राभाकरैः, अध्ययनस्याचार्यकाधिकारकत्वात्् न धर्मविचारः कर्त्तव्यः इति पूवर्पक्षं कृत्वा, अर्थबोधाधिकारत्वात्् कर्तव्य इति सिद्धान्तितम्् । भाट्टैस्तु अध्ययनस्य स्वर्गार्थत्वान्न धर्मविचार इति पूर्वपक्षं कृत्वा अर्थज्ञानार्थत्वात्् स कर्तव्यः इति सिद्धान्तितम्् तच्च व्याहतं भवत्पक्षे । तत्र हि सूत्राक्षराणि योजयित्वा तात्पर्यार्थ उक्त्तः; अत्राप्यक्षरार्थमुक्तवा तात्पर्यार्थ उच्यत इत्यनुपपन्नम्् ।
     अक्षरयोजनायां ब्रह्मविचारारम्भे विशिष्टो हेतुरुक्त्तः- कर्मणोऽल्पास्थिरफलत्वनिर्णयविशिष्टानन्तस्थिरफलापातप्रतीतिः । अनन्तस्थिरफलापादप्रतीतिर्नास्ति चेत््, अल्पास्थिरफल एव तृप्तः स्यात्् । अल्पास्थिरफलत्वनिर्णयो नास्ति चेत््, न निर्वेदः स्यादिति विशिष्टो हेतुः । अत्राऽऽपातप्रतीतिः संभावितप्रामाण्या विवक्षिता, तादृशी हि सा प्रवृत्तिहेतुः । तत्र ब्रह्मज्ञानस्यानन्तस्थिरफलापातप्रतीतेः प्रामाण्यसंभावनाऽनुपपन्ना, सिद्धवस्तुनि शब्दस्य बोधकत्वनिश्चयाभावादिति विशिष्टहेतौ विशेष्यांशासिद्धिमाशङ्कय, सिद्धवस्तुनि व्युत्पत्तिसंभवादनन्तस्थिरफलापातप्रतीतिरस्तीति परिह्रियते । (अत्र पूर्वपक्षवादी प्राभाकरः ।) सूत्रकारैभर्विष्यद्दर्शनवेदित्वात््, कैश्चिदनुक्त्तत्वेऽपिसंभाव्यानानां प्रतिकूलपक्षाणाम्् आशङ्कय निरसनीयत्वाच्चैवं पूर्वपक्षीकरणं युक्त्तम्् । यद्वा जैमिनिमतं हीदम््, चोदनालक्षणोऽर्थ एव वेदप्रतिपाद्य इति । चोदना च क्रियायां प्रवर्तकं वचनम्् । तमाशङ्कय सिद्धवस्त्वपि वेदप्रतिपाद्यमिति सूत्रकारैः साधयितुं युज्यते ।
     अक्षरयोजनायां ब्रह्मविचारः कर्तव्य इत्युक्त्तत्वात््, ब्रह्मविचारारम्भो न युक्त्त इति पूर्वपक्षसमाप्तावुक्त्तत्वात््, ब्रह्मविचारारम्भो युक्त्त इति स्थितमिति सिद्धान्तस्योपसंहृतत्वाच्च दीपे कण्ठोक्त्तौ विषयः संशयश्चेहार्थसिद्धौ । ब्रह्मविचार इत्युक्त्तत्वात्् ब्रह्ममीमांसा विषय इति सिद्धम्् । आरम्भो न युक्त्तः, युक्त्तः इति चोक्त्तत्वात्् संशयसिद्धिः । ब्रह्ममीमांसा किमारम्भणीया, उतानारम्भणीयेति; तदर्थं चिन्त्यते- किं वेदान्ताः ब्रह्मणि प्रमाणम््, उत नेति; तदथर्ं परीक्ष्यतेश ब्दस्य सिद्धवस्तुबोधनसामर्थ्यावधारणं संभवति, नेति; वृद्धव्यवहारे च शब्दस्य सिद्धवस्तुबोधकत्वावधारणं संभवति, नेति च । न संभवतीति पूर्वः पक्षः । संभवतीति सिद्धान्तः । यदा व्यवहारादन्यत्र न व्युत्पत्तिः, व्यवहारे च शब्दस्य सिद्धरूपार्थबोधकत्वावदारणं न संभवति तदा शब्दस्य सिद्धवस्तुबोधनसामर्थ्याभावात्् वेदान्तानामपि ब्रह्मणि परिनिष्पन्नरूपे प्रामाण्याभावनिश्चयवतः पुरुषस्य अनन्तस्थिरफलापातप्रतीतेः प्रामाण्यसंभावनाया असिद्धेविर्शिष्टहेत्वभावादनारम्भणीयेति पूर्वपक्षे फलफलिभावः । राद्धान्ते तु यदा व्यवहारादन्यत्र व्युत्पत्तिर्व्यवहारे सिद्धवस्तुपरत्वावधारणं च संभवति, तदा शब्दस्य सिद्धरूपार्थे सामर्थ्यात्् वेदान्तानामपि ब्रह्मणि परिनिष्पन्नरूपे प्रामाण्यात्् प्रामाण्याभावनिश्चयरहितपुरुषस्य अनन्तस्थिरफलरूपब्रह्मविषयापातप्रतीतिप्रामाण्यसंभावनासिद्धेः विशिष्टहेतुसिद्धया ब्रह्ममीमांसा आरम्भणीयेति विचाराणां फलफलिभावः ।
     पूर्वपक्षमुपक्षिपति तत्रेति । पूर्वं मृषावाद्युक्त्तं सूत्रतात्पर्यं व्युदस्तम््; तद्य्वावृत्तिं सूचयति । तत्रशब्देन । तत्र प्रपञ्चसत्यत्वे स्थिते सतीत्यर्थः । पूर्वपक्षमुपपादयति - वृद्धव्यवहारादिति । वृद्धः- व्युत्पन्नः, प्रयोज्यः प्रयोजनकश्च । तयोर्व्यवहारः- वाचिकः कायिकश्च । व्यवहारादन्यत्र शक्त्य 
वधारणं मा भूत्् । ततः किमित्यत्राह - व्यवहारस्य चेति । कार्यधीपूर्वकत्वफलमाह - कायार्थ एवेति । ततः फलितमाह - कार्यरूप इति । वेदस्य शब्दात्मकत्वात्् शब्दस्य च व्युत्पत्त्यपेक्षत्वादिति भावः । ततः किमित्यत्राह अत इति । अतः- वेदार्थस्य कार्यरूपत्वादित्यर्थः । न प्रमाणभावमनुभवितुमर्हन्ति । प्रामाण्यसंभावना च नास्ति; अयोग्यत्वादित्यर्थः । प्रथमव्युत्पत्तिर्वृद्धव्यवहारादन्यत्र न संभवति । न हि घटोऽस्तीत्युक्त्ते प्रवृत्त्यभावे सति तस्य बोधकत्वं ज्ञायते । गामानयेत्यादिशब्दप्रयोगानन्तरं प्रयोज्यप्रवृत्तिं दृष्ट्वा, प्रवृत्तेः कार्यबुद्धिपूर्वकत्वं जानन्् व्युत्पित्सुः, अयं शब्दः कार्यरूपार्थबोधक इति निश्चिनोति । तत्र बहुषु प्रयोगेष्वनुवृत्तशब्दस्यानुवृत्तार्थेन संबन्धं व्यावृत्तशब्दस्य व्यावृत्तार्थेन संबन्धं गृहीत्वा आवापोद्वापमुखेन अर्थविशेषैः शब्दविशेषसंबन्धं निश्चिनेतीति प्रथमं व्युत्पत्तिः कार्यार्थ एव । न हि प्रथमत एव, अस्य शब्दस्यायमर्थ इत्युक्त्ते, अस्य शब्दस्यायमर्थ इत्येतद्वाक्यस्थपदानामर्थप्रतीतिः । एवं कार्यार्थ एव व्युत्पत्तिं कृतवतः पुरुषस्य, अस्य शब्दस्य अयमर्थ इति पश्चाच्छिक्षितेऽपि प्रथमं कार्यार्थपरतया व्युत्पन्नकतिपयपदसमभिव्याहारदर्शनात्् प्रथमव्युत्पत्त्यविरोधेन तत्तच्छब्दार्थसंबन्धग्रहणात्् सर्वे शब्दाः कार्यार्थपरा एवेति गृह्यन्ते । अतः, "य एव लौकिकाः, त एव वैदिकाः' इति न्यायात्् वेदान्ताः सिद्धवस्तुनि न बोधका भवन्तीत्यर्थः । वेदान्तानां संस्कृतशब्दत्वात्् भाषान्तरेण प्रथमं व्युत्पन्नस्य पुरुषस्य संस्कृते शब्दे अस्य शब्दस्यायमर्थ इति व्युत्पाद्यमाने प्रथममेव सिद्धवस्तुनि व्युत्पत्तिः कृता स्यादिति चेन्न- कार्यार्थपरत्वेन प्रथमव्युत्पन्नभाषान्तरशब्दानां पर्यायत्वेन व्युत्पाद्यमानत्वात्् संस्कृतशब्दा अपि कार्यार्थपरत्वेनैव हि व्युत्पन्नाः स्युः ।
     सिद्धवस्तुनि व्युत्पत्तेर्भाट्टरुक्त्तमुदाहरणं व्युदस्यति - न चेति । कालत्रयवर्तिनामिति पञ्चिकायामुक्त्तम््; तदत्राभिप्रेतम्् । देशकालयोग्यतादिभिः पुत्रजन्म जानातीत्यत्राह - सुलग्नेति । सुलग्नसुखप्रसवादीनाऽन्थासिद्धिर्नयविवेकोक्त्ता । आदिशब्देन पित्राद्यरिष्टाभावो भाविसमृद्धयादिकं च विवक्षितम्् । व्युत्पत्तिर्नाम शब्दस्यार्थविशेषैस्सह संबन्धग्रहणम््, न त्वर्थमात्रेणेति एवं दूषणमुक्त्तम्् । नैयायिकादिभिरुक्त्तमुदाहरणं व्युदस्यति - नापीति । व्युत्पन्नेतरपदस्य पदान्तरार्थनिश्चयोदाहरणमिदम्् कः कूजतीति प्रश्नस्य पिकः कूजतीति केनचिदुक्त्ते  व्युत्पन्न(कः) कूजतिशब्देन व्युत्पित्सुना पिकशब्दार्थो ज्ञायते । व्युत्पन्नेतरपदविभक्त्य र्थस्य प्रकृत्यर्थनिश्चयोदाहरणमिदम्् - काष्ठैः स्थाल्यामोदनं पचतीत्युक्त्ते व्युत्पन्नविभक्त्तिपचतिशब्दार्थेन व्युत्पित्सुना काष्ठादिप्रकृत्यर्थो ज्ञायत इति । ज्ञातेति । इदानीं श्रुते अस्मिन्् वाक्ये पूर्वं कार्यपरतया व्युत्पन्नवाक्यस्थकतिपयपददर्शनात्् अयमपि पदसमुदायः कार्याभिधायीति ज्ञायत इत्यभिप्रायेण ज्ञातकार्याभिधायिपदसमुदायस्येत्युक्त्तम्् । तदंशविशेषः- कार्यांशविशेषः । कार्ये ह्यनेककारकविशिष्टम्् । तस्य कार्यस्य विशेषणांशनिश्चयरूपत्वात्त्् तस्य- पदान्तरार्थनिश्चयस्य प्रकृत्यर्थनिश्चयस्य चेत्यर्थः । यद्वा तदंशविशेषः- कार्याभिधायिपदसमुदायंशविशेषः । मृषावादिभिरुक्त्तमुदाहरणं दूषयति - न चेति । वाचस्पतिनोक्त्तमर्थमाशङ्क्य परिहरति - कार्येति । तेन खल्वेवं सिद्धवस्तुनि प्रामाण्यमुपादितम््- सवर्शब्दामर्थोऽनुयायी  वक्त्तव्यः । किं कार्यरूपार्थाभिधायित्वमुनुयायि, उत कार्यान्वितस्वार्थाभिधायित्वम््, उत कारकान्वितस्वार्थाभिधायित्वम्् ? प्रथमे कारकपदेषु व्यभिचारः, तेषां कार्याभिधायित्वाभावात्् । द्वितीये लिङादिषु व्यभिचारः; तेषां कार्यान्वितस्वार्थाभिधायित्वाभावात्् । तृतीये च कारकपदेषु 
व्यभिचारः; तेषां कारकान्वितस्वार्थाभिधायित्वाभावात्् । तस्मादन्यान्वितस्वार्थाभिधायित्वं पदानामनुयायीति वक्त्तव्यमन्विताभिधायित्ववादिना । अन्यान्वितत्वं सिद्धवस्तुनोऽपि स्यादिति कार्यरूपार्थ एव व्युत्पत्तिरिति निर्बन्धोऽनुपपन्न इति । इमां शङ्कामभिप्रेत्य परिहरति - कार्यबुद्धीति । कार्यबुद्धिप्रवृत्तिव्याप्तिबलेनेति उत्तरत्र सर्वपदानां कार्यपरत्वेनेत्यनेनान्वयः । शब्दप्रयोगानन्तरं प्रवृत्तिदर्शनात्् शब्दस्य प्रवर्तकार्थावबोधकत्वात्् कायर्बुद्धेः प्रवृत्तेश्च व्याप्तिबलेन प्रवर्तकस्य च कार्यरूपत्वात्् सर्वैः पदैः कार्यमेव विशिष्टं प्रतिपाद्यते । तस्मात्् नान्यान्वितस्वार्थमात्रे पदशक्त्तिनिश्चयः, अपितु विशिष्टकार्यांशविशेषे पदशक्त्तिनिश्चय इत्यर्थः । ननु कार्यमेव प्रवर्तकं चेत््, प्रवर्तकस्य शब्दार्थत्वात्् सर्वशब्दानां कार्यपरत्वं स्यात् । तन्न; इष्टसाधनताबुद्धेःप्रवर्तकत्वादिति भाट्टोक्त्तमर्थमाशङ्कयाह - इष्टसाधनतेति । स्वप्रयोजनोपायः परेण साध्यते चेत््, तत्रापि न प्रवृत्तिरिति वर्तमानाया अपि इष्टोपायताबुद्देरप्रवर्तकत्वं दृष्टम्् । अतः कार्यबुद्धिःप्रवृत्तिव्याप्येत्यर्थः । ननु कार्यबुद्धिरपि प्रवृत्तिं व्यभिचरति, निर्धनस्य द्विजस्य यागकर्तव्यताबुद्धिमत्त्वेपि प्रवृत्त्यभावात्् । नैवम््; मयैवाद्य साधयितुं शक्यमिति बुद्धिर्हि कार्यबुद्धिः । न तस्याः प्रवृत्तिव्यभिचारः, निर्धनस्य हि नैवंविधा प्रतिपत्तिः, किंतु यागः कदाचित्कर्तव्यः, अर्थादिलाभादनुष्ठाने सति फलप्राप्तिरस्तीति । अतो न दोषः ।
     ततः किमित्यपेक्षायामुपपादितहेतुशरीरं वदन्् शङ्कान्तरं च परिहरन्् पूर्वपक्षं निगमयति अत इत्यादिना । ब्रह्मविचारारम्भे विशिष्टो हेतुरुक्त्तः, तत्र विशेष्यांशस्यानन्तस्थिरफलापात प्रतीतिरूपस्यासिद्धिरुक्त्ता । अत्र चोद्यमापादितम््, मन्त्रार्थवादेषु उपासनविधिशेषभूतेष्वनन्तस्थिरफलापातप्रतीतिसिद्धेः न विशेष्यांशासिद्धिरिति विशिष्ट एव हेतुरिति । एतदाशङ्कयाह - अक्षय्यं ह वा इति । अयमर्थः- यदि मन्त्रार्थवादेष्वनन्तस्थिरफलप्रतीत्या ब्रह्मविचारारम्भः, तर्हि पूर्वभागेऽपि "अक्षय्यं ह वै चातुर्मास्ययाजिनः सुकृतं भवति' इत्यादिभिरनन्तस्थिरफलप्रतीत्या अल्पास्थिरफलत्वनिर्णयरूपविशेषणांशासिद्धेर्ब्रह्मविचारारम्भो न युक्त्त इति । विशिष्टहेतौ विशेषणविशेष्ययोरन्यतरांशासिद्धयभिप्रायेण कर्मफलाल्पास्थिरत्वब्रह्मज्ञानफलानन्तस्थिरत्वज्ञानहेतुक इत्युक्त्तम्् ।
     अत्राभिधीयत इति । अस्मिन्् पूर्वपक्षे सूत्रकारैः परिहारोऽभिधीयत इत्यर्थः निखिलेति । अन्यथा वदता भवतापि
वक्ष्यमाणप्रकारेणैव शब्दव्युत्पत्तिः कृतेति निखिललोकशब्दस्य भावः । प्रामाणिकाः- प्रमाणेनार्थं स्वीकुर्वन्त इत्यर्थः । कथं संबन्धावधारणमित्यत्राह- एवं किलेति । मातापितृप्रभृतिभिरिति । अयं भावः- यदा स्वयमेव बालो व्युत्पत्तिक्षमो भवति, तदानीमप्येनं वृद्धैरुपाध्यायादिभिर्व्युत्पादयितुं श्रद्दधाना मातापित्रादयो न हि स्वयं व्युत्पत्त्यक्षमदशायामुपेक्षन्ते । किन्तु अक्षरशिक्षाद्यपयोगिनीः शिक्षाः प्रथमत एव स्वबुद्धिपूर्वकं कुर्वन्तीति । अम्बातातप्रभृतिः सप्रतियोगिकः शब्दगणः, शशिपशुप्रभृतिरप्रतियोगिकः शब्दगण इति विभागः । असंबन्धिशब्दव्युत्पत्तेः पूर्वमेवाम्बातातादिशब्दव्युत्पत्तिर्दृश्यते । सा च त्वभिमतशब्दार्थसंबन्धग्रहणे तु नोपपद्यते । न हि किञ्चित्प्रति पिता अन्यस्यापि पिता भवति । तस्माद्य््ुत्पित्सोर्मातापित्रादिषु अन्यैस्तत्तच्छब्दप्रयोगासंभवात्् प्रथममम्बादिशब्दार्थव्युत्पत्तिः त्वन्मते न संभवति । अतो बुद्धिपूर्विकैव प्रथमव्युत्पत्तिरिति ज्ञापनार्थं कोटिद्वयं शब्देषु दर्शितम्् । 
यादृच्छिकवृद्धव्यवहारेणानन्तशब्दव्युत्पत्त्यनुपपत्तिश्च । सर्वलोकसंप्रतिपन्नव्युत्पत्तिप्रकारपह्नवश्च । एनमवेहि इमञ्चावधारयेति । एनम््- बोधकं शब्दम््, इमम््- बोध्यर्थञ्चावेहीत्यर्थः । बहुश इति । यावत्् अङ्गुलिनिर्देशशब्दप्रयोगसाहचयर्दर्शनजनितवासनाभूयस्त्वोदयेन स्वयमेव तत्तच्छब्दान्् प्रयोक्त्तुम्् अर्थमात्रदर्शनेन शब्दं स्मर्त्तुं शब्दमात्रश्रवणेनाथर्ं स्मर्त्तुं च क्षमा भवन्ति, तावदित्यर्थः । शिक्षिताः- तैस्तैः शब्दैः तेषु तेष्वर्थेषूत्पादितज्ञानाः । एवं तर्ह्यङ्गुल्या निर्दिष्टेष्वर्थेष्वमी शब्दाः सङ्केतिताः इति मन्येरन्निति चेत््- यद्वा लिङ्गवज्जग्यजनकभावादिसंबन्धान्तराद्बोधका इति मन्येरन्निति चेत््- तत्राह संबन्धान्तरादर्शनात्सङ्केतयितृपुरुषाज्ञानाच्चेति । अयमर्थः- यादृच्छिकव्युत्पत्तावपि तुल्यं चोद्यम्् । शब्दप्रयोगानन्तरं प्रयोज्यप्रवृत्तिं दृष्टवतो व्युत्पिसोरियं शङ्का भवति, एतच्छब्दप्रयोगादनन्तरमस्य प्रवृत्तिः किं जन्यजनकभावादिसंबन्धात््, उत सङ्केतादिति । तत्र संबन्धान्तरशङ्का तु अदर्शनादेव न जायत इति चेत््- बुद्धिपूर्वकव्युत्पत्तावप्ययं परिहारः समानः । सङ्केतबुद्धयुत्पत्तिश्च नोपपद्यते । किमेते अस्मन्पातापित्रादयः सङ्केतयन्ति, उत पूर्वमेव कश्चित्् सङ्केतितवान्् इति । न तावत्प्रथमपक्षः; अनेकैः पुरुषैस्तेष्वेवार्थेष्वेकरूपशब्दप्रयोगदर्शनात्् । नापि द्वितीयः; अनेन पूर्वं सङ्केतिताः शब्दा इति सङ्केतयितुः पुरुषस्याज्ञानादिति परिहारस्तवापि वक्त्तव्यः; सोऽस्माकमपि समानः । सर्वप्रमाणानां बोधकत्वे अविशिष्टेऽपि प्रत्यक्षस्य वैषम्यं सत्तया ज्ञानजनकत्वम्् । अनुमानागमौ तु ज्ञाततया ज्ञापकौ । तत्रानुमानं जन्यजनकभावादिसंबन्धान्तरज्ञानेन बोध्यविषयबोधजनकम््; शब्दस्तु बोध्यबोधकभावरूपसम्बन्धज्ञानादेव बोध्यं बोधयति । एवं संबन्धान्तरशङ्का सङ्केतितत्वशङ्का च निरस्ता । सम्बन्धान्तराभावात्सङ्केतयितृपुरुषाज्ञानाच्च बोध्यबोधकभाव एव सम्बन्ध इति न बालैज्ञर्ातुं शक्यमिति चेत्् तत्् तवापि तुल्यम्् । किञ्च शब्दोच्चारणानन्तरं प्रयोज्यवृद्धस्य प्रवृत्तिं दृष्ट्वा प्रवृत्तेश्च कायर्बुद्धिपूर्वकत्वमनुमाय, यदनन्तरं यद्भवति तत्् तस्य कारणमिति न्यायात्् शब्दोच्चारणेन कार्यबुद्धिरस्य जातेति कायर्रूपः शब्दार्थ इति बोद्धुं बालैरतीव न शक्यते । अशक्यत्वं दृश्यते च; न हि बाला उक्त्तप्रकारेण कार्यार्थपरत्वं शब्दस्य निश्चिन्वन्ति । अतो बलैर्दुरवगमत्वचोद्यं भवत्पक्ष एवातीव प्रसजति । कालपरिपाकात्् ज्ञायत इति   चेत््- अयं परिहारोऽस्मत्पक्षे सुसङ्गत इति ।
     पुनश्चेति । अस्य शब्दस्य अयमर्थ इति व्युत्पत्तिश्चेत््- अन्विताभिधानभङ्गप्रसङ्ग इति चेत््- न; प्रातिस्विकव्युत्पत्तेः समुदायज्ञानार्थत्वात्् । न हि काव्यादिषु वाक्यार्थज्ञानोपयोगित्वेन संपाद्यमानं पदार्थज्ञानं वाक्यार्थज्ञानविरोधि । न ह्यक्षरशिक्षा च पदार्थज्ञानविरोधिनी । एवं तैस्तैः पदैः परस्परान्वितस्वार्थाभिधानव्युत्पत्तेः प्रतिपदमर्थव्युत्पत्तिर्न विरोधिनी; अपि तु उयुक्त्तैव । यथा भवत्पक्षे आवापोद्वापरूपेणं प्रतिपदार्थव्युत्पत्तिर्वाक्यार्थज्ञानोपयोगित्वान्न विरोधिनी, तद्वत्् । भवत्पक्षे तु प्रातिस्विकव्युत्पत्तिः पश्चाद्भाविनी, अत्र तु पूर्वभाविनीति विशेषः । वाक्यार्थज्ञानोपयोगित्वं समानम्् । शब्देनान्वयपर्यन्ताभिधानं ह्यन्विताभिधानम्् । प्रातिस्विकव्युत्पत्तावपि तत्रैव व्युत्पत्तिः क्रियत इति न विरोधः । अभिहितान्वयपक्षे अर्थानां परस्परान्वयबोधनयोग्यत्वं शब्दानां स्वाथर्बोधनशक्त्तिः शब्दैरपि परस्परान्वययोग्यत्वेन स्वार्थाभिधानमिति त्रयमपि कल्पनीयम््; अन्विताभिधानपक्षे तु शब्दानां स्वार्थबोधनशक्त्तेरेव अन्वयपर्यन्तत्वाभ्युपगमात्् कल्पनालाघवमस्तीति स एवात्र स्वीकृतः । अन्विताभिधानभङ्गप्रसङ्गश्च परिहृतः । अस्य शब्दस्य अयमर्थ इत्यत्राप्ययमर्थ इति बुध्यस्वेति 
ह्युक्त्तं भवति; तस्मात्् कार्यार्थ एव व्युत्पत्तिरिति चेत्् एवं तर्हि यादृच्छिकव्युत्पत्तावपि सिद्धवस्तुन्येव व्युत्पत्तिः स्यात्् । प्रयोज्यवृद्धस्य कार्यबुद्धिर्जातेति हि व्युत्पित्सुर्जानाति । शब्दबोध्यत्वं कार्यस्यैव; न बुद्धेः । बुद्धिर्हि शब्दजन्या; न तु शब्दवाच्येति चेत््- अत्रापि शब्दबोध्यत्वं तत्तत्पदार्थस्यैव; न बुद्धेः । न हि घटबुद्धिर्घटशब्दवाच्या; अपि तु तज्जन्या; वाच्यस्तु घट एव इति तुल्यः परिहारः इत्यभिप्रेत्य एनमवेहि इमं चावधारयेत्यभिप्रायेणाङ्गुल्या निर्दिश्येत्युक्त्तम्् । तत्तदर्थावबोधिवाक्यजातं प्रयुञ्जत इति । यादृच्छिकव्युत्पत्तौ कतिपयशब्दानां कार्यार्थपरत्वेन व्युत्पत्तिदर्शनात्् व्युत्पादकाः पुरुषा अपि कार्यार्थ एव व्युत्पत्तिं कृतवन्तो गामनयेत्यादिवाक्यं प्रयुञ्जत इति चेत्् अनेकशब्दानां सिद्धवस्तुपरत्वेन, व्युत्पादकाः पुरुषा अपि तथैव व्युत्पत्तिं कृत्वा तत्तदर्थविवक्षया शब्दान्् प्रयुञ्जते । व्युत्पत्तिदर्शनं प्रयोगदर्शनमपि ह्युभयमत्रा(भयत्रा?)विशिष्टमिति भावः ।
     एवं बुद्धिपूर्वकव्युत्पत्त्या शब्दानां सिद्धवस्तुपरत्वमुक्त्तम्् । यादृच्छिकव्युत्पत्तावपि सिद्धार्थेऽपि व्युत्पत्तिरस्तीत्याह - प्रकारान्तरेणापीति । शब्दनिरपेक्षं तत्तदर्थज्ञानं चेष्टादिना संभवतीति दर्शयति मूकवदिति । परोक्त्तयादृच्छिकव्युत्पत्तौ व्युत्पित्सुव्यतिरेकेण पुरुषद्वयापेक्षा, गवाद्यपेक्षा च । अस्यां तु व्युत्पित्सुव्यतिरेकेण पुरुषत्रयापेक्षेति वैषम्यम्् ।
     किञ्च- पुत्रस्ते जात इत्यादिवाक्यस्य गामानयेत्यादिवाक्यस्य च वैषम्यं दुरुपपादम्् । कलात्रयवर्तिहर्षहेतुबाहुल्यसंभावनया हि पुत्रजन्मवाक्ये व्युत्पत्तेरशक्यत्वमुक्त्तम्् । तन्न; संनिहितं पुत्रजन्म दृष्ट्वा तज्ज्ञापनाय प्रवृत्ते पुरुषे ज्ञाते, पश्चाच्च जातकर्मादौ दृष्टे, ततः पूर्वमनुल्लसितमुखत्वादसंभावितपुत्रजन्मविज्ञानस्य पुरुषस्यैतद्वाक्यश्रवणानन्तरभाविनो मुखविकासस्यातीतागामिहर्षहेत्वन्तरश्रवणमूलत्वशङ्कानुदयात्् । न हि संनिहितहेतुपरित्यागेनादृष्टहेतुशङ्का धियमधिरोहति । सुलग्नसुखप्रसवादिहेत्वन्तरशङ्का स्यादिति चेत््- नैवम््; सुलग्नादिमात्रस्य हर्षहेतुत्वायोगात्् । न खल्वन्यदीयपुत्रजन्माद्यनुबन्धिसुलग्नत्वादीनां हर्षहेतुत्वम्् । अतः स्वपुत्रजन्मविशेषणीभूतानां सुलग्नत्वादीनामेव हषर्हेतुत्वम्् । अतः स्वपुत्रजन्मनि अज्ञाते सुलग्नत्वादीनां हेषर्हेतुत्वायोगादस्य वाक्यस्य स्वपुत्रजन्मज्ञापकत्वमवश्यं विदितं स्यात्् । प्रागेव पुत्रजन्मज्ञानसंभवादस्य वाक्यस्य सुलग्नत्वादिपरत्वशङ्का स्यादिति चेत््- नैवम््; ततः पूर्वं मुखविकासविरहेण प्रागेव पुत्रजन्मज्ञानशङ्कानुदयात्् । अतः पुत्रजन्मनः संनिहितत्वात्् पूर्वं मुखविकासाभावाच्च प्राथमिकमुखविकासहेतोरस्य वाक्यस्य पुत्रजन्मज्ञापकत्वं व्युत्पिसुर्मन्यते । तत्रैवं शङ्का संभवति किं पुत्रजन्मादिमात्रज्ञापकमिदं वाक्यम््, उत सुलग्नत्वादिविशिष्टपुत्रजन्मादिज्ञापकमिति । ईदृशशङ्काग्रस्तत्वं गामानयेत्यादिवाक्यस्यापि तुल्यम््; किमिदं वाक्यं गवानयनमात्रप्रतिपादकम््; उत पुरोवर्तिनि पिण्डे ये शुक्लत्वादिविशेषा दृश्यन्ते, तैर्विशिष्टगवानयनप्रतिपादकमिति शङ्कोपपत्तेः । प्रयोगभेदेनावापोद्वापमुखेन शङ्कापाकरणमुभयत्र तुल्यम्् । पुत्रजन्मवाक्यादपि गवानयनादिवाक्यस्य अनेकार्थान्तरशङ्काग्रस्तत्वं सुतरां दृश्यत इति अर्थविशेषावधारमतीव कर्तुमशक्यम््; गामनयेति शब्दप्रयोगानन्तरं व्यापारान्तरविधुरं गवि समानीतायामपि, गां संदर्शय, गां पुरः स्थापय, गां देहि, गां क्रीणीहीत्याद्यनेकार्थशङ्काहेतुत्वात् प्रयोज्यवृद्धप्रवृत्तेः । किञ्च गामानयेत्यादिशब्दप्रयोगानन्तरं सामनयनात्पूर्वमेव उत्थानोपरिवासआच्छादनदण्डग्रहणयादृच्छिकजनसंभाषणगमनाद्यवान्तरव्यापाराश्च बहवो यस्य 
पुरुषस्य आद्यव्युत्पत्तावुपलभ्यन्ते, तस्य तेष्वन्यतमार्थवाचकत्वशङ्का गामानयेत्यादिवाक्यस्य जायते । पश्चाद्गवानयनमपि यादृच्छिकं कृतं स्यात्, न तु वाक्यप्रेरितत्वादिति च शङ्का संभवति । अतो नार्थविशेषसंबन्धावधारणसंभव इति । बहुभिः प्रयोगैरर्थविशेषनिश्चयोऽन्वयव्यतिरेकाभ्यामिति चेत््- एवमेव पुत्रस्ते जात इत्यादिवाक्यस्यार्तविशेषनिश्चयः सुतरां संभवति ।
     एवं सिद्धवस्तुनि शब्दव्युत्पत्त्युपपत्त्युपपादनेन वेदान्तानां परब्रह्मपरत्वमुपपन्नमित्याह - अतो वेदान्ता इति । अथ कार्यार्थपरत्वमभ्युपगम्य ब्रह्मविचारस्य कर्तव्यतामाह - कार्यार्थत्वेऽपीति । कार्यार्थत्वाभ्युपगमेऽपि स्तावकत्वसिद्धिहेतुत्वेन फलसाधनत्वेन च प्रकारद्वयेन सिद्धवस्तुनि तात्पर्यमुत्तरत्रोपपादयिष्यते । अत्र तु प्रकारान्तरेणोपपाद्यते । अनन्तस्थिरफलापातप्रतीतेः सिषादयिषितत्वात्् फलत्वेन तात्पर्यकथनमत्रोचितमिति फलतया सिद्धिरत्रोच्यते । अनेकवाक्योपादानम्् उपासने तात्पर्यातिशयज्ञापनार्थम््, उपसर्गविशेषसन््प्रत्यययोगायोगेऽप्यर्थभेदो नास्तीति ज्ञापानार्थं च । उपासनविषयकार्याधिकृतेति । उपासनावच्छिन्नकृतिसाध्यापूर्वादिकृतस्य । विषिष्वन्् (विर्शिषन््) हि विषय उच्यते । ब्रह्मस्वरूपतद्विशेषणानामिति । विशेषणानिगुणाः विभूतयश्च । विधिवाक्योक्त्तस्य फलस्यार्थवादेक्त्तविशेषणे तात्पर्यमस्तीति ज्ञापनार्थं दुःखासंभिन्नदेशविशेषरूपस्वर्गादिवदित्युक्त्तम्् । "यस्मिन्नोष्णं न शीतं नारतिः' इति श्रुतिः । स्वर्गाख्यफलं विधिगतम््; विशेषणमन्यत्र । फलस्य विधिवाक्यगतत्वाभावेऽप्यन्यपरार्थवादोक्त्तफले विध्यपेक्षिते तात्पर्यमस्तीति दर्शयितुं रात्रिसत्रप्रतिष्ठावदित्युक्त्तम्् । (रात्रीरुपेयात््) "प्रतितिष्ठन्ति ह वा एते य एता रात्रीरुपयन्ति' इति हि श्रुतिः । प्रतिष्ठाकाम उपेयादिति वचनाभावेऽपि अर्थवादोक्त्तफले तात्पर्यमङ्गीकृतमित्यर्थः । विधेयोपकारके विरोधिफलेऽपि तात्पर्यमस्तीति ज्ञापनार्थम्- अपगोरणशतयातनासाध्यसाधनभाववच्चेत्युक्त्तम्् । "तस्माद्ब्राह्मणाय नापगुरेत- योऽपगुरुते तं शतेन यातयात््' इति    हि श्रुतिः । अनेन मोक्षोपायविरोधिफलेऽपि तात्पर्यं सिद्धमित्यभिप्रायः । अनुयायिहेतुः कार्योपयोगितयैव सिद्धेरित्युक्त्तः । उपासनविषयकार्योपयोगित्वात्् फलभूतब्रह्मस्वरूपे, तद्विशेषणगुणादौ, विधिविरोधिनि फले, संसारहेयत्वादौ च विवक्षा कार्येत्यर्थः ।
     प्रवर्तकवाक्येऽपि न त्वदभिमतसिद्धिरित्याह- गामिति । कार्यार्थे प्राधान्येन त्वदभिमते कृत्युद्देश्यलक्षणकार्यार्थे । कुत इत्यत्राह भवदभिमतेति । स्वेदश्रमादावपि कृतिसाध्यत्वात्् तद्य्वावृत्त्यर्थं क्रियाकार्येऽप्युद्देश्यत्वमङ्गीकार्यम््; त्वदुक्त्तोद्देश्यत्वस्य दुर्निरूपतया तल्लक्षणकार्यस्य दुर्निरूपत्वादित्यर्थः । दुर्निरूपत्वं कथमित्यत्राह - कृतीति । कृति- भावभावि । कृतिः आन्तरप्रयत्नः; तत्सद्भावानन्तरभावि । कृतिसाध्यत्वं भावार्थादिष्वप्यसतीति तद्य्वावृत्त्यर्थं कृत्युद्देश्यमित्युक्त्तम्् । कृत्युद्देश्यत्वं कृतिप्रधानत्वमित्यर्थः । कार्यस्य कृतिसाध्यत्वमिष्टत्वं कृत्युद्देश्यत्वमिति त्रयमपि तन्मतेऽभ्युपगतम्् । इष्टत्वकृतिसाधयत्वे फलभावार्थसाधारणे । कृतिप्रधानत्वं ह्याकारद्वयविलक्षणं फलभावार्थव्यावर्तकं वर्ण्यते । यथा टीकायामुक्त्तम््, "कार्यमर्थं प्रतिपादयतो वेदस्य प्रामाण्यम््' इति । अत्रार्थशब्देन प्राधान्यं विवक्षितम्् । यथा पञ्चिकायाम््, "कायर्म्् अर्थं प्रधानतया प्रतिपादयतो वेदस्य प्रामाण्यम््; तत्रैव प्रामाण्यशब्दव्युत्पत्तेः व्युत्पत्त्यायत्तत्वात्् तस्य' इति । प्रकरणशालिकायाम््, "कृतिसाध्यं प्रधानं यत्् तत्् कायर्मभिधीयते' इति । तत्र तृतीयाकारतयाऽभिमतं कृत्युद्देश्यत्वं कृतिसाध्यत्वेष्टत्वाकारयोरन्तराकारे 
पर्यवस्यतीत्यभिप्रायेण दूषयितुमाह - कृत्युद्देश्यत्वं चेति । पाणिन्युक्त्तप्रकारेण कर्मत्वं विवृणोति कृतिकर्मत्वं चेति । इष्टतमत्वं च कार्ये नास्तीत्याह - इष्टतमं चेति । कृतिकर्मत्वं नाम प्रवर्तकत्वमित्यत्राह - तत्रेति । तदपीष्टस्य स्वप्रयत्नसाध्यत्वमेवेत्यर्थः । आदिशब्देन दुःखनिवृत्तिरुच्यते । स्वप्रयत्नात्् ऋते यदीत्यादेरयं भावः- कृतिसाध्यत्वातिरिकिकृतिकर्मत्वं नाम इष्टतमत्वेपर्यवस्यतीति । प्रयत्नेच्छुः चिकीषर्ुः । प्रवर्तते । आन्तरप्रयत्नमिच्छन्् स तमुत्पादयतीत्यथर्ः । इष्टतमस्यैव रूपद्वयमस्ति इच्छाविषयत्वं प्रेरकत्वञ्चेति । तत्र प्रेरकत्वं कृत्युद्देश्यत्वमित्यत्राह - इच्छाविषयत्येति । कुत इत्यत्राह - तत एवेति । पुरुषानुकूलत्वं कृत्युद्देश्यत्वमित्यत्राह - न चेति । सुखमेव पुरुषानुकूलमिति न वाच्यम््, सुखव्यतिरिक्त्तस्यापि अनुकूलत्वदर्शनादित्यत्राह - न च दुःखनिवृत्तेः पुरुषानुकूलत्वमिति । न हि दुःखनिवृत्तिः सुखं भवतीत्यर्थः । एतदुपपादयति पुरुषानुकूलमिति । तर्हि दुःखनिवृत्तेरिच्छाविषयत्वं कथमित्यत्राह दुःखस्येति । स्वत इष्टत्वमनुकूलत्वम््; न त्वनिष्टान्तरहेतुतया इष्टनिवृत्तिरूपतया वाऽनिष्टत्वम्् । अतो दुःखनिवृत्तेरिष्टत्वं दुःखस्य प्रतिकूलत्वादित्यर्थः । दुःखनिवृत्तेरनुकूलत्वाभावमुपपादयति अनुकूलप्रतिकूलेति । स्वरूपेणावस्थितिः- सुखनिवृत्तिरूपा दुःखनिवृत्तिरूपा च । अनुकूलप्रतिकूलान्वयविरहरूपायां स्वरूपेणावस्थितौ दुःखनिवृत्त्यंशस्य सामानाधिकरण्येन व्यपदेशः । दुःखनिवृत्तेरिव सुखं चेत््- दुःखनिवृत्तौ सुखनिवृत्तिर्न स्यात्् । तदा सुषुप्तावपि सुखान्वयप्रसङ्गः । अन्यतरनिवृत्तिरन्यतरसंयोगश्चेत््- स्वापेऽपि सुखदुःखान्वयः प्रसजेदिति भावः । अपूर्वस्यानुकूलत्वासंभवे दृष्टान्ताभिप्रायेण क्रियाद्युपादानम्् । क्रियादेरित्यादिशब्देन प्रयत्नो विवक्षितः । सुखासाधनत्वादनुकूात्वमित्यत्राह नेति । कुत इत्यत्राह दुःखात्मकत्वादिति । तस्य- क्रियादेः । प्रतिकूलरूपतया भासमानं वा तद्विषयज्ञानं वा दुःखम््; न तद्य्वतिरिक्त्तमात्मगुणान्तरमित्यभिप्रेत्य दुःखात्मकत्वादित्ययं हेतुरुक्त्तः । सुखार्थतयेति । न हि दण्डचक्रादिर्घटो भवतीत्यथर्ः । असुखार्थात्् सुखार्थस्य किं वैषम्यमित्यत्राह - सुखार्थतयाऽपीति ।
     कृतिशेषित्वं कृत्युद्देश्यत्वमिति पक्षं दूषयति - न चेति । अनिरूपणात््- दुर्निरूपत्वादित्यर्थः । पोद्देशप्रवृत्तकृतिव्याप्त्यर्हत्वं शेषत्वमिति पक्षमनूद्य दूषयति - न च परोद्देशप्रवृत्तेत्यादिना । न च परोद्देशप्रवृत्त्यर्हताया इति । उत्पत्तिश्च प्रवृत्तिमद््व्यापारः । अतः प्रवृत्त्यर्हत्वम्् उत्पत्त्यर्हत्वम्् । परोद्देशप्रवृत्त्यर्हतायाः शेषत्वरूपतयेत्यर्थः । उद्देश्यत्वस्यैव निरूप्यमाणत्वादिति । अयमर्थः- कृत्युद्देश्यत्वम््- कृतिशेषित्वम््; शेषित्वञ्च शेषप्रतिसम्बन्धित्वम््; शेषत्वम्् परोद्देशप्रवृत्त्यर्हत्वमित्युक्त्ते सति उद्देश्यत्वं नाम उद्देश्यत्वमित्युक्त्तं भवतीत्यामाश्रयः; उद्देश्यत्वनिरूपणोपयुक्त्तस्य शेषत्वनिरूपणस्य उद्देश्यनिरूपणसापेक्षत्वादिति । किं परोद्देशप्रवृत्त्ययोगव्यवच्छेदो विवक्षितः उतान्ययोगव्यवच्छेदः इति विकल्पे, प्रथमे शिरसि राजनि अतिव्याप्तिमाह प्रधानस्यापीति । अत्रोद्देश्यशब्देन प्रयोजनभावाभिसन्धिर्विवक्षितः; तत्परिहारमुखेन द्वितीयं शिरः शङ्कते प्रधानस्त्विति । परोद्देशेन प्रवृत्त्यन्ययोगव्यच्छेदो विवक्षितः । स तु प्रधानस्य नास्ति, स्वोद्देशेनापि तस्य प्रवृत्तेः । अतो नातिव्याप्तिरित्यर्थः । परिहरति नेति । भृत्येष्वव्याप्तिमाह मृत्योऽपि हीति । कार्यप्रतिसंबन्धित्वं शेषत्वमिति पक्षं दूषयति - कार्यस्वरूपस्येति । कार्यस्वरूपे निरूप्यमाणे फलभावार्थविलक्षणाकारेण तन्निरूपणाथर्ं कार्यत्वं कृत्युद्देश्यत्वमित्युक्त्तम्् । उद्देश्यत्वं शेषित्वम््; शेषित्वं च 
शेषप्रतिसम्बन्धित्वम््; शषत्वं च कार्यप्रतिसम्बन्धित्वम्् इत्युक्त्ते सति आत्माश्रयः स्यात््, कार्यनिरूपणोपयुक्त्तशेषत्वनिरूपणस्य कार्यनिरूपणसापेक्षत्वादित्यर्थः ।
     भाष्यकाराभिमतं शेषत्वलक्षणं स्ववीकृत्य कृत्युद्देश्यत्वसमर्थनमपि दुश्शकम्् । तथाहि-
     "परगतातिशयाधानेच्छयोपादेयत्वमेव यस्य स्वरूपम््, शेषः; परश्च शेषी' इति भगवान्् भाष्यकारो वेदार्थसङ्ग्रहे शेषिलक्षणभाषिष्ट । "शेषः परार्थत्वात््' इति शेषशेषिभावलक्षणपरस्य जैमिनीयसूत्रस्य परैरन्यथाव्याख्यातत्वात्् तद्य्वावृत्त्यर्थं तस्य सूत्रस्वार्थोऽनेन लक्षणग्रन्थेन यथावत्् प्रदर्श्यते । अस्याथर् उच्यते- अन्यस्य प्रयोजनमेव यस्य परमप्रयोजनं स शेषः, अन्यः शेषीति वाक्यार्थः । अत्र परशब्दोऽन्यपर्यायः, परअतिशयशब्दयोः कर्मधारयशङ्कानिवृत्त्यर्थो गतशब्दः । तेन स्वगतातिशयाधायके शेषिण्यतिव्याप्तिव्युदासः । अतिशयशब्दः प्रतिकूलतराकारपरः । निकृष्टेतराकारपरो वा । तेन परागतविनाशाधायकशस्त्राग्निकण्कादीनां विनाश्यं प्रति शेषत्वव्युदासः । न च दुःखहेतुषु यातनाशरीरेष्वव्याप्तिः; तेषामपि दुःखजननद्वारा पापक्षयलक्षणातिशयहेतुत्वात्् । न चानुत्पन्ने अपूर्वे व्रीह्यादिभिरतिशयाधानायोगात्् तेष्वव्याप्तिः, सत्तालाभस्यातिशयरूपत्वात््; निकर्षात्मकधर्मेतराकारो ह्यतिशयः । ननु मानसंबन्धार्हं व्यवहारार्हं वा यत्् स्वरूपं तदेव सदिति भवन्मतम््; सत्ताजात्यभावात्् । तत्् कथं स्वरूपमेवाकार इत्युच्यते । न; स्वरूपस्यैव सत्तारूपत्वेऽपि तल्लाभस्याऽऽकारत्वोपपत्तेः । सत्तालाभो ह्यतिशय इत्युक्त्तम्् । सत्तालक्षणस्वरूपस्य च लाभो नाम प्रथमक्षणसंबन्धः । स्वरूपस्याविद्यमानत्वेऽपि धीस्थतया परातिशयाधानव्यवहार उपपन्नः । इच्छयेतिपदेन परगतातिशयस्य इच्छाविषयतया प्रयोजनत्वमवगम्यते । इच्छापदस्य च निरुपपदत्वात्् साक्षादेवेच्छाविषयत्वमभिप्रेतम्् । साक्षाच्छाविषयश्च परमप्रयोजनम््; अवान्तरप्रयोजनस्य हि तदर्थतयेष्टत्वमिति न साक्षादिच्छाविषयत्वम्् । अतः परमप्रयोजनज्ञापकेन इच्छयेति पदेन परार्थत्वादित्यर्थशब्दो व्याख्यातो भवति । अर्थ्यत इति ह्यर्थः; इष्यत इति यावत्् । निरुपपदश्चाथर्शब्दः स्वतःपरमप्रयोजनपरः । अनेन स्वातिशयाधायके भृत्यादौ लक्षणस्याव्याप्तिशङ्का व्युदासः । भृत्यो हि स्वालङ्कारादिकमपि स्वार्म्यातशयाय भवतीति हि (?) (स्व) बुद्ध्या स्वातिशयमाधत्ते । अतो भृत्येन स्वातिशयाधानस्य परातिशयः परमप्रयोजनमिति नाव्याप्तिः । उपादेयत्वम््- स्वीकार्यत्वम््; व्यवहर्तव्यत्वमिति यावत्् । इच्छास्वीकारौ यथायोग्यं संभवतः । शेषशेषिणोरुभयोः, अन्यतरस्मिन्् वा संभवतश्चेत््, इच्छास्वीकारौ तद्गतौ स्तः । यथा राजभृत्यराजतद््भवनादौ । उभयमचेतनं चेत््, उभयव्यतिरिक्त्तचेतनगताविच्छास्वीकारौ; यथा प्रभाप्रभावद््यागतदङ्गादिके । उपादेयत्वम््- उपादातुमर्हत्वम्् । तेनाकिञ्चित्कारदशायामव्याप्तिपरिहारः । एवकारेण कदाचित्स्वार्थनिरपेक्षपरप्रयोजनसाधकेषु प्रकृष्टकृपास्नेहान्वितेषु अतिव्याप्तिव्युदासः । अथवा केनचिदाकारेणोपहितस्य शेषत्वे सति तदनुपहितस्य शेषत्वव्यावृत्त्यर्थ एवकारः; अनुपहितस्य प्रयोजनान्तरसाधकत्वेन परातिशयैकशब्दस्य व्युत्पादनार्थत्वात्् व्यावर्त्यधर्मापेक्षा । परातिशय एव परमप्रयोजनं यस्य, स परं प्रति शेष इति लक्षणमुक्त्तं भवति ।
     यतः परातिशयस्यैव परमप्रयाजनस्याऽऽधायकत्वं लक्षणम््, अत एव परगतातिशयाधानायोगान्ययोगव्यवच्छेदविकल्पेन राजन्यभृत्ययोरतिव्याप्त्यव्याप्तिप्रसञ्जनमस्मत्पक्षे नावतरति; परातिशयमात्राधायकत्वस्य लक्षणत्वाभावात्् । न च द्वारशेषिगतातिशयस्य 
परमशेषिगतातिशयं प्रति प्रयोजकत्वे सत्यपि तस्य परमप्रयोजनत्वाभावात्् द्वारशेषिणं प्रति शेषभूतवस्तुनि लक्षणस्याव्याप्तिः शङ्कनीया; शेषभूतवस्तुगतातिशयापेक्षया शेषिगतातिशयस्य पारम्यमात्रस्य विवक्षिततया परमशेषिगतातिशयरूपपरमप्रयोजनत्वस्य व्युदसनीयत्वाभावात्् । ततश्च द्वारशेषिगतातिशयस्य शेषभूतवस्तुगतातिशयान्तराधायकत्वेन प्रयोजनत्वं परमशब्दव्युदसीनयम्् । ननु पुरुषश्च कर्मार्थत्वादिति पुरुषस्य कर्मशेषत्वं कर्ममीमांसायां राद्धान्तितम्् । पुरुषश्च स्वर्गकामः इति तस्य परगतातिशयनिष्पादनमेव परमप्रयोजनं न भवतीत्यव्याप्तिरिति चेत््- न; तस्य कर्तृत्वोपहितवेषेण शेषत्वादुपहितस्य कर्मनिष्पादनैकप्रयोजनत्वाच्च कर्मशेषतोपपत्तेः ।
     नन्वेतल्लक्षणमसंभवहतम्् । न खलु चेतयमानः कश्चित्् परगतातिशयं स्वस्य परमप्रयोजनं मत्वा प्रवर्तते, किन्तु परप्रयोजनमपि स्वप्रयोजनार्थं मत्वा हि प्रवर्तते । उच्यते । नैवमसंभवः; अचेतनेषु परातिशयैकप्रयोजनत्वदर्शनात्् । यद्यपि चेतनः स्वारस्येन स्वप्रयोजनमेव परमप्रयोजनं मन्यते तथाऽपि न लक्षणस्य हानिः, जन्मक्रियाद्यभिज्ञैर्मध्यस्थैः परातिशयनिष्पादनैकप्रयोजनतया प्रतिपत्तुं शक्यत्वात्् । इच्छास्वीकारौ यथासम्भवमिति ह्युक्त्तम्् । तथा प्रतिपत्तियोग्यत्वमनिष्टमप्यवर्जनीयं स्वयमपि भृत्यो जानाति ।
     अपि च परातिशयस्य परमप्रयोजनत्वावगतिः स्वरसतश्चेतनस्यापि संभवति; प्रकृष्टकृपास्नेहान्वितेषु तद्दशर्नात्् । दया हि स्वार्थनिरपेक्षा परदुःखासहिष्णुता । अत्रानुकूलेतरजनः पर इति विवक्षितः । अर्थादिकामनया परदुःखं शिशमयिषोस्तद््दुःखानुवृत्तिरनिष्टा स्यादिति तद्वयुदासाय स्वार्थानपेक्षशब्दः । यद्यपि कृपया परं रक्षतः शास्त्रसिद्धमदृष्टम््, तथाप्यदृष्टाभिसन्धिविरहितस्यैव परदुःखदर्शनानन्तरमवशाश्रुपातादिमत्त्वदर्शनात्् तद्रक्षणदशायामप्यदृष्टाभिसन्धिराहित्यदर्शनाच्च स्वार्थानपेक्षता युक्त्ता । परदुःखदर्शनजनिततादात्विकस्वदुःखनिवृत्तिरूपफलात्् तत्प्रवृत्तिरिति न स्वार्थानपेक्षत्वमिति चेत््- ईदृशं स्वार्थत्वं शेषस्याप्यस्ति । तद्धि स्वार्थानपेक्षत्वं न विहन्ति; किन्तु तदनुकूलमेव । परदुःखज्ञानरूपदुःखनिवृत्तिं पराभ्युदयज्ञानरूपप्रीतिमत्त्वं च विना स्वार्थानपेक्षत्वस्य विवक्षितत्वात्् । तथा मित्रादिषु स्नेहप्रकर्षाच्च स्वार्थानपेक्षा प्रवृत्तिर्बन्धुद्रविणयशोधर्महानिकरी प्राणव्ययकरी च दृश्यते । संबन्धविशेषान्वितेषु प्रीतिः स्नेहः, यस्य विपाकाः अस्थानभयशङ्कित्वं दोषानवभासः दोषेऽपि गुणबुद्धिरित्यादयः । स्निग्धश्च जनः स्वसत्तानामपेक्ष्य पुत्रादिदुःखनिवृत्त्यर्थं प्रवर्त्तमानो दृश्यते । तच्च तद्गतदुःखासहत्वकृतम्् । यस्य दुःखातिशयदर्शनं स्वसत्तानपेक्षतामापादयेत््, स च निरतिशयप्रीतिविषयः; परानर्थनिमित्ताप्रीतितारतम्यस्य तद्विषयप्रीतितारतम्यनिबन्धनत्वात्् । यश्च निरतिशयप्रियः, तदभ्युदयोऽपि निरतिशयप्रियः । तत्प्रीतितारतम्यस्य तत्सबन्धिप्रीतितारम्यहेतुत्वात्् । तदभ्युदयश्च परमप्रयोजनं भवति; स्वप्रीतिहेतुभूतस्वगतार्थान्तरसाधनत्वनैरपेक्ष्येण स्वेच्छाविषयत्वात्् । अतः कृपया स्नेहेन वा परदुःखासहिष्णुत्वदर्शनात्् परप्रयोजनस्य परमप्रयोजनत्वं सिद्धमिति न शेषलक्षणस्यासंभवः । न च परमप्रयोजनरूपपरातिशयाधायकत्वस्य मित्रादिष्वपि संभवात्् लक्षणस्यातिव्याप्तिः शङ्कनीया; तेषां परातिशयैकप्रयोजनत्वनियमाभावात्् । तद्धि तेषामाकारविशेषोपहितरूपेण वा यावज्जीवं वा पुरुषविशेषं प्रति न नियतम्् । पुरुषभेदेनाप्यनियतञ्च । भृत्येषु तु तन्नियतम््; शेषिविशेषनियमाभावेऽपि यं कञ्चित्प्रति पारार्थ्यं भृत्यादेर्यावदात्मभावीति । यदीदृक्तवं न दृश्यते, तेषां न भृत्यत्वम्् । यद्वा यद्यपि गर्भदासादयः 
स्वेषां परार्थैकप्रयोजनत्वमजानन्तः शेषिण्यतिशयाधानमपि स्वार्थं मन्यन्ते तथापि स्थूलोऽहमित्यात्मनो देहाद्यभिन्नत्वबुद्धिवत्् सा भ्रान्तिरिति न लक्षणाव्याप्तिः, स्वार्थत्वबुद्धेरात्मस्थूलत्वधिय इव प्रमाणबाधितत्वात्् । न च स्वार्थत्वभ्रान्तिमात्रेण पारार्थ्यहानिः । न ह्यात्मनः स्थूलोऽहमिति भ्रान्त्या देहवैलक्षण्यहानिः । एवं चिचितोरपि स्वातन्त्र्यबुद्धेः श्रुतिबाधित्वान्न लक्षणाव्याप्तिः । न खलु व्रीह्यादीनां यागीयत्वाज्ञानेऽपि यागशेषत्वहानिः ।
     स्वातन्त्र्ाभिमानवतः परमप्रयोजनरूपं परगतातिशयं नियमेनानादधतः कथं लक्षणवत्त्वमिति चेत््- न; एतदबुद्ध्या तथात्वानवगमेऽपि वस्तुतः परमात्मलीलोपकरणतया परमात्मनि लीलारसरूपातिशयस्य नियमेन सिद्धेः । तत्त्वज्ञैरीश्वरपरिकरत्वेन नियमेन ज्ञायमानत्वं चास्य किञ्चित्कारः । तेन एतत्परिकरवत्तया ज्ञायमानत्वरूपातिशयः परस्य सिध्येत्् । तदुक्त्तं नीतिविद्भिः, "मनागुपकारिल सर्वस्यास्त्वेव; तत्परिकरत्वेन ज्ञायमानत्वात््' इति । शेषभूतवस्त्वाहितलीलारसाद्यतिशयभाक्तवं न परमात्मनोऽवाप्तसमस्तकामत्वविरोधि । इच्छायां सत्यामभिमतविनियोगानुगुणपरिकरसंपत्तिर्ह्यवाप्तसमस्तमाकत्वम्् । यथाऽऽह भगवान्् भाष्यकारो वेदान्तसारे, "अस्याऽऽत्मतृप्तस्यावाप्तसमस्तकामत्वं हि सदाऽभिमतसकलभोगोपकरणसद्भावः' इति । अतो यथोक्त्तशेषलक्षणमुपपन्नम्् ।
     एवमस्मदुक्त्तं शेषलक्षणमङ्गीकृत्य कृतिं प्रति शेषित्वं कृत्युद्देश्यत्वमिति परैर्वर्क्त्तुं न शक्यते ; विकल्पासहत्वात्् ।   किं त्वया द्वारशेषित्वं कृत्युद्देश्यत्वमभिमतम््, उत परनशेषित्वम्् । प्रथमे भावार्थस्यापि कृतिशेषित्वं स्यात््; तस्य कृतिसाध्यत्वात्् । द्वितीये स्वर्गस्य कृतिं प्रति शेषित्वं स्यात््; कृतिसाध्यापूर्वस्यापि स्वर्गसाधनत्वात्् । अतः कृतिशेषित्वरूपं कृत्युद्देश्यत्वं फलभावार्थ विलक्षणाकारेण न सिध्यति ।
     अथ कृतिप्रयोजनत्वं कृत्युद्देश्यत्वमिति पक्षं दूषयति नापीति । न हि कृतिर्नाम चेतयमाना काचित्् प्रयोजनवती । तस्मात्् कृतिप्रयोजनं नाम कृतिमत्पुरुषप्रयोजनमित्यर्थः । ततः किमित्यपेक्षायां तच्चेष्टत्वे पर्यवस्यतीत्याह स चेति । कृतिसाध्यताकृतिप्रधानत्वरूपं कार्यं दुर्निरूपमेवेति । कृतिप्रधानत्वशब्देन स्वेदादिव्यावृत्तिः । कृतिसाध्यताशब्देन आत्मव्यावृत्तिः; तस्य हि कृतिशेषित्वमस्ति । विशिष्टस्य लक्षणत्वात्् तत्र विशेष्ये दुर्निरूपे सति विशिष्टमेवासिद्धमित्यर्थः । एवं तृतीयाकाररूपं प्रयोजनत्वं दूषितम्् ।
     अथ स्वतइष्टत्वरूपं प्रयोजनत्वं तत्प्रयुक्त्तकृतिसाध्यत्वं च दूषयति नियोगस्यापीति । इषिः- इच्छा । अत्रेच्छाविषयभूतार्थान्तरसाधनत्वविरहेणेष्टत्वं स्वतइष्टत्वं विवक्षितम्् । तत्् सुखस्य दुःखनिवृत्तेश्च समानम्् । स्वत इष्टत्वं स्वत इष्टत्वप्रयुक्त्तकृतिसाध्यत्वञ्च तयोरेव । तस्मात्् स्वतइष्टत्वतत्प्रयुक्त्तकृतिसाध्यत्वे तत्साधनतयेष्टस्य नियोगस्य च सिध्यत इत्यर्थः । साधनतयेष्टत्वमुपपादयति अत एव हीति । साधनत्वेन सिद्धयनङ्गाकारे धात्वर्थ एव कार्यं स्यादित्याह अन्यथेति । एतद्विवृणोति स्वर्गकामेति । अत इति । स्वर्गकामपदान्वयात्पूर्वं धात्वर्थमात्रस्यैव कार्यताप्रतिपत्तेः, तदन्वये तत्साधनतयैव प्रतिपत्तेश्चेत्यर्थः । प्रथममनन्यार्थतया प्रतिपन्नस्य कार्यस्यानन्याथर्त्वनिर्वहणायापूर्वमेव पश्चात् स्वर्गसाधनत्वं भवतीति । अयमर्थः- यथा स्वप्राधान्यनिर्वहणाय अनुजीविनामभिमतं प्रभुः प्रददाति, तद्वत्् अपूर्वमपि स्वयं प्रधानतया प्रतिपन्नं स्वप्राधान्यनिर्वहणाय स्वं साधयतः पुरुषस्य स्वर्गं ददातीति । यथा  पञ्चिकायाम््, 
"आत्मसिद्धयनुकूलस्य नियोज्यस्य प्रसिद्धये । कुर्वत्् स्वर्गादिकमपि प्रधानं कार्यमेव नः' इति । उपहास्यम््- समीपस्थैरपि हास्यम्् । अत इत्युक्त्तमथर्ं विवृणोति स्वर्गकामेति । प्राधान्येन कार्यप्रतिपत्तिः किमेकपदश्रवणवेलायाम््, उत र्स्वगकामपदान्वितवेलायामिति विकल्पमभिप्रेत्य प्रथमे कल्पे दूषणम््, अन्यथा क्रियैव कार्यं स्यादित्यनेनोक्त्तं भवति । तस्मिन्नेव पक्षे अभ्युपगमेन दूषणान्तरञ्च एकपदेन कार्यमनन्यार्थे प्रतिपन्नमस्तु; तथाऽप्यन्विताभिधानदशायां प्रतिपन्न एवार्थः सम्यगथर्ः । अतो नानन्यार्थत्वमिति । द्वितीयकल्पे दूषणमुच्यते स्वर्गकामपदान्वितेति । स्वर्गकामपदान्वितलिङादिना तत्साधनतयैवाभिधानात्् प्रथममनन्यार्थतया प्रतिपन्नमिति न वक्त्तुं युक्त्तमित्यर्थः । व्युत्पत्तिदशायामपूर्वस्य साधनतया व्युत्पत्तिः; अभिधानदशायां तु अनन्यार्थं स्थायि कायर्मित्येव प्रतीयत इति शङ्कायाम््, अपूर्वव्युत्पत्तिमतोऽपि पुरुषस्य एकपदश्रवणवेलायामनन्यार्थत्वप्रतीत्यनुपपत्तिमाह सुखेति । "न निर्विशेषं सामान्यम््' इति न्यायात्् साध्यमिति सामान्येनाभिधीयमानमपि विशेषनिष्ठतया प्रतीयते । सुखं दुःखनिवृत्तिस्तत्साधनं वा त्रीण्येव कृतिसाध्यानि । तस्मादेषु त्रिष्वन्यतमेन साध्येन भवितव्यम्् । तत्र सुखत्वदुःखनिवृत्तित्वायोगात्् तत्साधनतयैव साध्यमिति प्रतीयते । कृतिर्हि त्रिष्वन्यतममेव गोचरयति; तथा दर्शनात्् । दर्शनानुरोधेन चाभ्युपगन्तव्यम्् । कृतेः क्रियातिरिक्त्तगोचरत्वादर्शनेन हि कृत्यपूर्वयोर्घटकत्वेन भावार्थो निवेशितः । तस्मात्् त्रिष्वन्यतमत्वाभावे, साध्यमिति प्रतीतिरेव न स्यादित्यर्थः । किञ्च अन्विताभिधानवादिना स्वर्गकामपदान्वित एव लिङादिः कार्यमभिदधातीति वक्त्तव्यम्् । तदानीं तत्संनिधानबलेन तत्साधनतयैव प्रतीतिः स्यादिति नानन्यार्थतया प्रतिपत्तिरिति । सुखेत्यादेरेवं वाऽर्थःसुखदुःखनिवृत्त्यन्यत्वात्् स्वत इष्टतया कृतिसाध्यत्वमयुक्त्तम्् । तत्साधनादन्यतया परस्परयेष्टत्वेन कृतिसाध्यत्वमप्ययुक्त्तमिति ।
     पूर्वं तृतीयाकाररूपं प्रयोजनत्वं निरस्तम््; अथ स्वतइष्टत्वरूपं प्रयोजनत्वञ्च सुखदुःखनिवृत्त्यन्यत्वान्निरस्तम््; इदानीं स्वतइष्टत्वसिद्धये अनन्यार्थत्वद्रढिम्ने च सम्भावनीयं सुखरूपप्रयोजनत्वं दूषयितुमुपक्रमते अपि चेति । किमिदं नियोगस्य प्रयोजनत्वमिति । किं- क्षेपे । शङ्कते सुखवदिति । अनुकूलत्वं सुखेतरस्यानुपपन्नं मन्यमानः पृच्छति- किमिति । अभिप्रेतं विवृणोति सुखमेव हीति । पुनः शङ्कते सुखविशेषवदिति । नियोगापरपर्यायम्् पर्यायशब्दबाहुल्यसंभवादपरशब्दः । सुखान्तरमिति । यथा भौमसुखाद्विलक्षणं स्वर्गादिसुखं संभाव्यते, तथा ततोऽपि विलक्षणं सुखान्तरमिदमित्यर्थः । प्रमाणाभावं वक्त्तुमाह किं तत्रेति । चन्दनादिसुखं हि स्वानुभवसिद्धम्् । अतः स्वानुभवः लौकिकवाक्यं वेदे च काम्यविधिवाक्यं नित्यनैमित्तिकवाक्यम्् अर्थवादाश्च यथाक्रमं नियोगस्य सुखरूपतां प्रति प्रमाणानि न भवन्तीत्युच्यते स्वानुभवश्चेदित्यादिना । तस्य दुःखात्मकक्रियाविषयत्वात्् तेन सुखादिसाधनतयैव कृतिसाध्यतामात्रप्रतिपादनादिति । दुःखात्मकस्य सुखादिसाधनभूतधात्वर्थमात्रस्य कर्तव्यताप्रतिपादनादित्यर्थः । नियतैडिकफलस्येत्यादिना योग्यानुपलब्धिरुच्यते । नियतैहिकफलस्य कर्मणः- अप्रस्तुतप्रतिबन्धस्य कर्मण इत्यर्थः । अनेन अन्त्येष्टिसापेक्षपरमापूर्वव्यावृत्तिः ।
     अथ कृतिसाध्यत्वं दूषयति - अतो विधिवाक्येष्वपीति । किं व्युत्पत्तिसिद्धत्वात्् धात्वर्थातिरिक्त्तार्थः स्वीक्रियते, उत पुरुषार्थतासिद्धयर्थम््, उत 
सुखसाधनत्वलक्षणव्यवहितपुरुषार्थत्वसिद्धयर्थमिति विकल्पं हृदि निधाय प्रथमद्वितीयकल्पयोरुत्तरमाह अत इति । अयमर्थः- उक्त्तप्रकारेण धात्वार्थातिरिक्त्ते व्युत्पत्त्यभावात्् तथाविधस्य स्वतः पुरुषार्थत्वाभावाच्चेति । कर्तृव्यापारः- प्रयत्नः । शब्दशास्त्रस्वारस्यमप्यस्मत्पक्षे विद्यत इत्याह शब्दानुशासनसिद्धमेवेति । साधनत्वसिद््ध्यर्थं क्रियातिरिक्त्तार्थस्वीकार इत्यत्राह धात्वर्थस्य चेति । "यज देवपूजादौ' इति हि धातुरिति भावः ।
     प्रकृतब्रह्मविचारारम्भहेतुः सिद्ध इत्याह अत इति । सिद्धवस्तुनि बुद्धिपूवर्कं यदृच्छया च आद्यव्युत्पत्तिसंभवात््, अन्यथाऽपि विधिशेषतया सिद्धेश्चेत्यर्थः । अथ विशेषणांशासिद्धिं परिहरति चातुर्मास्यादित्यादिना । कर्मणामावृत्तिविधानाच्च क्षयिफलत्वमवगतमिति सिद्धमित्यनुसंधेयम्् । "तद्यथेह कर्मचितो लोकः क्षीयते' इत्यादिवाक्यमभिप्रेत्याह क्षयिफलत्वोपदेशादिति । अक्षयफलश्रवणनिर्वाहमाह वायुश्चेति । न हि चातुर्मास्यादिवाक्येषु अक्षयफलश्रवणमर्थवादोक्त्तत्वात्् त्यज्यते; अपि तु कमर्णामावृत्तिविधानात्् क्षयिफलत्वोपदेशाच्च । तस्मात्् कमर्णां क्षयिफलत्वनिर्णयसिद्धिः । अतो हेतौ विशेषणांशः सिद्धः ।
    अधिकरणार्थमुपसंहरति अत इति । अस्याधिकरणस्य ब्रह्ममीमांसा विषयः; सा किम्् आरम्भणीया, उत नेति संशयः; सिद्धवस्तुनि शब्वव्युत्पत्तिर्नास्तीति विचारः; अस्तीति निश्चयः; आरम्भः प्रयोजनम्् इत्यधिकरणाङ्गपञ्चकम्् । यथाऽऽहुः, "विषयः संशयश्चैव विचारो निर्णयस्तथा । प्रयोजनेन सहितमेतत्् स्यादङ्गपञ्चकम््' इति । परीक्ष्य लोकान्् इत्यादिवाक्यं प्रथमसूत्रस्थन्यायसिद्धानुवादपूर्वकं गुरूपसदननियमविधिपरम््; गुरुमेवाभिगच्छेदित्युक्त्तत्वात्् । रागतः प्रवृत्तौ सत्यां विधेयाभावादस्य सूत्रस्य वाक्यत्वं न घटते; उद्देश्योपादेयविभागवद्धि वाक्यम््; विधेयं ह्युपादेयम्् इति न वाच्यम््; अज्ञातज्ञापकत्वात्् । प्रागज्ञात वाक्यज्ञाप्यं ह्युपादेयम्् । रागतो ब्रह्मविचारे प्रवृत्तस्यापि सिद्धवस्तुनि व्युत्पत्तिर्नास्तीति वाक्येन अनारम्भणीयत्वं ज्ञायते । तं प्रति, सिद्धवस्तुनि व्युत्पत्तिसंभवादारम्भणीयत्वज्ञापनमज्ञातज्ञापनमेवेत्युद्देश्योपादेयविभागवत्त्वं सूत्रस्य । अत्र हि रागतः प्रवृत्तिमतः पूर्वपक्षहेतुना निवृत्तौ प्रसक्त्तायामप्रतिपन्नस्तत्तत्परिहारो विधीयते ।।

इति जिज्ञासाधिकरणम्् ।।










