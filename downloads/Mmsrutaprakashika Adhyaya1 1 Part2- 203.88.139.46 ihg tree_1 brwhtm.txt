1.1.1
S एवं सत्यज्ञानादिवाक्यस्यानुग्राहकस्तर्क उक्त्तः, तर्कानुगृहीतेन वाक्येन कोऽर्थः प्रतिपन्न इत्यत्राह- तस्मादिति । तस्मात््- उक्त्तन्यायानुगृहीतत्वादस्य वाक्यस्येत्यर्थः । एकमिति - समानविभक्त्तिनिर्देशफलितमैक्यमुक्त्तम््, एवकारेण स्वरूपत ऐक्यं, गुणतो भेद इत्यंशतोऽनेकार्थत्वव्यावृत्तिः । एतद्विशदयति । निधूतनिखिलविशेषमिति । निर्विशेषस्य तुच्छताव्यावृत्त्यर्थम्् स्वयंज्योतिरिति पदम्् । इत्युक्त्तमिति । सत्यज्ञानादिवाक्येनेति शेषः । इत्थं सामानाधिकरण्यान्यथानुपपत्त्या सत्यज्ञानादिवाक्यस्य वस्तुमात्रपरत्वमुपपादितम्् ।। अथ कारणवाक्यैकार्थ्येन शोधकवाक्यान्तरैकाथ्यै न च हेतुद्वयेन वस्तुमात्रपरत्वमुपपाद्यते । एवमित्यादिना । तत्र प्रथमं कारणवाक्यैकार्थ्यं हेतुरुच्यते । एवमिति ।एवम्् निर्विशेषपरत्वेन निर्वाहे सत्येव, कारणवाक्यैकार्थ्यमित्यर्थः । कारणवाक्यैकार्थ्यं कुतोऽपेक्षितम््? ऐकार्थ्ये सति कथं वा निर्विशेषपरत्वम््? इत्यत्राह- यत इत्यादि । यतो वा इमानीत्यादि लक्षणवाक्यम्् । एतस्य कारणत्वानुवादेन लक्षणपरत्वात्् कारणत्वप्रापकं वाक्यमाह- सदेवेति । उपलक्षितस्य- उपलक्षणं नाम चन्द्रस्य शाखेव तटस्थं ज्ञापकम्् । सत्यं ज्ञानमनन्तं ब्रह्मेतीति- अनेन वाक्येनेत्यर्थः । कारणवस्तुनः स्वरूपशोधकत्वात्् कारणवाक्यैकार्थ्यमस्यापेक्षितमित्युक्त्तं भवति । अस्तु कारणवाक्यैकार्थ्यं, तत्तु सगुणब्रह्मकारणत्ववादिभिः "यस्सर्वज्ञः सर्ववित््' "यस्य ज्ञानमयं तपः' "तस्मादेतद्् ब्रह्म नाम रूपमन्नं च जायते' "तमीश्वराणां परमं महेश्वरम््' "स कारणं करणाधिपाधिपः' इत्यादिवाक्यैरेव स्यादित्यत्राह- तत्रेति । तत्रकारणवाक्यैकार्थ्येऽपेक्षिते । सवर्शाखाप्रत्ययन्यायो ह्यनुक्त्तार्थस्वीकारफलः, तेनात्रानुक्त्तस्योपनिषदन्तरोक्त्तस्यार्थस्य स्वीकर्त्तव्यत्वे सति सगुणमात्रपरासूपनिषत्सु निर्गुणमपि ब्रह्मोक्त्तं भवति । तत्रापच्छेदन्यानेन निर्गुणवाक्यानां बलीयस्त्वात्् सर्वत्र सजातीयविजातीयव्यावृत्तमद्वितीयं ब्रह्मैव प्रतिपादितं भवतीत्यभिप्रायः । ततः किमित्यत्राह - जगदिति । जगत्कारणेत्यादिपदैः कारणवाक्योक्त्तमर्थमनुवदति । प्रतिपिपादयिषितम्् तात्पर्यभूमिः, वस्तुमात्र एव तात्पर्यमित्यर्थः । तदविरोधेन वक्त्तव्यम््- कारणवाक्यप्रतिपन्नब्रह्मस्वरूपशोधकत्वात्तदविरोधेनानेन वाक्येन वक्त्तव्यमित्यर्थः । नरपतिरद्वितीय इत्यादिवत्समाभ्यधिकराहित्येऽद्वितीयत्वमुपपन्नमिति तदैकार्थ्येऽपि न निर्गुणपरत्वसिद्धिरित्यत्राह- अद्वितीयत्वश्रुतिरिति । सदेव एकमेवेति विजातीयसजातीयव्यावर्तकावधारणद्वयसमभिव्याहृतत्वादिदमद्वितीयपदं गुणतोऽपि सद्वितीयतां न सहत इत्यभिप्रायः । एवं कारणवाक्यैकार्थ्यात्् सत्यज्ञानादिवाक्यस्य वस्तुमात्रपरत्वमुपपादितम्् ।। अथ शोधकवाक्यान्तरैकाथ्यर्ं हेतुरुच्यते । अन्यथेति । अन्यथासत्यज्ञानादिवाक्यस्य विशिष्टपरत्वे; निरञ्जनं निर्गुणमित्यादिभिर्विरोधः स्यात््, अतस्तदविरोधाय इदं वाक्यं निर्विशेषवस्तुमात्रपरमित्यर्थः । अन्यथा निर्गुणं निरञ्जनमित्यादिभिः विरोधश्चेत्यनेनाद्वितीयत्वश्रुतेर्गुणतोऽपि सद्वितीयतानिषेधपरत्वं चार्थादुपपादितं भवति । हेतुत्रयेणोपपादितमर्थं निगमयति । अतश्चेति ।अतः-  पूर्वोक्त्तसामानाधिकरण्यान्यथाऽनुपपत्त्या पश्चादुक्त्तकारणवाक्यशोधकवाक्यान्तरैकार्थ्यरूपहेतुद्वयेन चेत्यर्थः । एतल्लक्षणवाक्यम््- स्वरूपलक्षणवाक्यम्् । अखण्डैकरसम््- निर्विशेषतैकस्वभावमेव प्रतिपादयतीत्यर्थः । अथ मुख्यार्थपरित्यागेन लक्षणास्वीकारेदोषमुद्धाटयति । ननु चेत्यादिना । स्वार्थप्रहाणेनस्वार्थो हि 
विशेषणद्वारकं विशेष्यं, तत्प्रहाणेनेत्यर्थः । लक्षणात्वमभ्युपगम्यादोषतां प्रतिजानीते । नैष दोष इति । मुख्यार्थत्वमुत्तरत्राभिधा स्यते । हेतुमाह- अभिधानवृत्तेरपीति । तात्पर्यवृत्तिर्न्नामतात्पर्यादागता वृत्तिः, तत्परत्वरूपा वा । सा चात्र लक्षणावृत्तिर्विवक्षिता । वाक्यतात्पर्यविरोधिमुख्यवृत्तेरपि वाक्यतात्पर्यानुगुणलक्षणावृत्तेर्बलीयस्त्वादित्यर्थः । कस्मि न्नर्थे तात्पर्यम््, यदनुरोधाय लक्षणास्वीकारः? इत्यत्राह सामानाधिकरण्यस्येति । ऐक्य एव तात्पर्यमिति । 
तात्पर्यनिश्चायिका समानविभिक्त्तिरिति भावः । आनन्दमयाधिकरणे सिद्धान्तिना ह्येतत्् वक्ष्यते । सर्वसम्मतम्् - विशिष्टैक्यवादिभिरन्यैश्च सम्मतमित्यर्थः । गङ्गायां घोष इत्यादिषु सवर्पदलक्षणा न दृष्टेति चोदयति । ननु चेति । तात्पर्यनिश्चायककतिपयमुख्यवृत्त्या तदनुगुणमन्येषां पदानां लाक्षणिकत्वमाश्रयणीयम््, सर्वपदलक्षणायां तु तन्न संभवतीत्यभिप्रायः । तात्पर्याविरूद्धपदमुख्यार्थस्वीकारः तात्पर्यविरुद्धपदलक्षणास्वीकारस्याविरुद्ध इत्यायेनाह- ततः किमिति । ततः किमित्यभिप्रेतं विवृण्वन्् प्रतिबन्दीमुखेन विवक्षितार्थं (विपक्षेबाधं)दर्शयित्वा परिहर्तुं विपक्ष बाधगर्भां प्रतिबन्दीमाह वाक्यतात्पर्येति । यदि अविरुद्धपदमुख्यार्थत्वं विरुद्धपदलक्षणाविरोधि, तर्हि गङ्गायां मत्स्याः प्रतिवसन्तीत्यादिषु अविरोधेन एकस्यापि पदस्य लक्षणानङ्गीकारात्् गङ्गायां घोष इत्यादिष्वेकस्यापि पदस्य लक्षणा न स्यादित्यभिप्रायः । गङ्गायां मत्स्या इति वाक्ये विरोधाभावाल्लक्षणानङ्गीकारः, गङ्गायां घोष इत्यत्र विरोधाल्लक्षणा न दोष इति चेत्् तदत्रापि तुल्यमित्याह समभिव्याहृतेति । सर्वपदलक्षणा च विषं भुङ््क्ष्वेत्यादिषु दृष्टेत्यभिप्रायः । एतत्तात्पर्यमिति निश्चिते सतीति ।अपवादकरहितसमानविभक्त्तिनिर्देशो निश्चायक इति भावः । द्वयोस्त्रयाणामित्यादि ।अविरोधविरोधावेव मुख्यलक्षणावृत्तिस्वीकारप्रयोजकौ, न तु पदानामेकत्वद्वित्वादिकमित्यर्थः । न केवलं विषं भुङ््क्ष्वेत्यादिषु लौकिकप्रयोगेष्वेव सर्वपदलक्षणाऽगत्याऽऽश्रिता, अन्यैरपि परीक्षकैराश्रितेत्याह तथा चेति । तथा सर्वपदलक्षणाया अदोषत्वम्् । अभ्युपगम्यते । अभ्युपगमहेतुसद््भावादभ्युपगमः फलित इति भावः । कैः परीक्षकैः केषु वाक्येषु सर्वपदलक्षणाऽऽश्रितेत्यत्राह कार्यवाक्यार्थेति । लौकिकवाक्येषु सर्वपदलाक्षणिकत्वमुपपादयति । अपूर्वकार्य एवेति । क्रियाकार्यं लाक्षणिकमस्तु, तत्् कथं सर्वपदलक्षणेत्यत्राह कार्यान्वितेति । पदानामन्विताभिधायित्वेन कारकपदानामपूर्वकार्यान्विताभिधायिनां तदन्वित एव मुख्यार्थ इति तदन्वयपरित्यागे लक्षणैवेत्यर्थः ।
ननु गङ्गायां घोषः प्रतिवसेतित्यादिषु गङ्गापदस्य लाक्षणिकार्थत्वेऽपि तदन्विताभिधायिनां पदान्तराणाममुख्यत्वं न दृष्टमिति चेन्न- गङ्गापदलक्षितस्य कूलस्य वाक्यार्थत्वाभावात््; इह तु वाक्यस्य प्रधानप्रतिपाद्यभूतकार्यार्थसमर्पकपदस्य लाक्षणिकत्वात्् तदन्विताभिधायिनां पदानां लक्षणा स्यादेव ।अत एव कार्यवाक्यार्थवादिभिरित्युक्त्तम्् । ननु "कमलानि निमीलन्ति कुमुदान्युन्मिषन्ति च' इति वाक्यार्थभूतनिमीलनादेर्लाक्षणिकत्वेऽपि तदन्विताभिधायिनां कमलादिपदानां न लाक्षणिकत्वं दृष्टमिति चेत््- अनभिप्रायज्ञश्चोदयति भवान्् । सर्वपदानां निमीलनरूपवाक्यार्थपरत्वस्य कैश्च्द्वयवस्थापितत्वाभावात्् निमीलनोपस्थापकपदलक्षणायामपि न तदन्विताभिधायिनां लाक्षणिकतापत्तिः; त्वया तु सर्वपदानां कार्यकरत्वाभ्युपगमात्् तत्कार्यसमर्पकपदलाक्षणिकत्वे तदन्वितार्थाभिधायिनां लक्षणा प्राप्नोपि । तथा हि- कायर्वाक्यार्थवादिना पदानां किं विशिष्टकार्यैकदेशे पदशक्त्तिनिर्श्चीयते, उत विशिष्टस्थायिकार्यैकदेशे? प्रथमे 
विशिष्टकायर्ैकदेशत्वाविशेषात्् स्वार्थेषु कारकपदानामिव लिङादेः क्रियाकार्ये मुख्यत्वप्रसङ्गः । द्वितीये विशिष्टस्थायिकार्यैकदेशपरत्वप्रहाणस्य सर्वपदानामविशिष्टत्वात्् लिङादेः क्रियाकायर् इव कारकपदानां क्रियाकार्यान्वितपरत्वे लक्षणा स्यात्् ।। पदानां विशिष्टकार्यैकदेशपरत्वे तुल्येपि लिङादेः क्रियाकार्ये लाक्षणिकत्वम््, कार्यान्वितमात्रे कारकपदानां मुख्यत्वमिति चेत्् यदि कार्यान्वितमात्रे कारकपदानां मुख्यत्वमिष्टं, क्रियाकार्ये लिङादेर्लाक्षणिकत्वं कथम््? ।। स्थायिकायर्परत्वेन वेदप्रयुक्त्तत्वनिश्चयाल्लक्षणयापि क्रियाकार्यबोधनसम्भवादिति चेत्् कारकपदानामपि स्थायिकार्यान्वितपरत्वेन वेदप्रयोगदर्शनात्् लक्षणयापि क्रियाकार्यान्वितबोधनोपपत्तेः क्रियाकार्यान्वितप्रतिपादनं लाक्षणिकं स्यात्् । ननु गोपदस्य सास्नादिमन्मात्रमुख्यत्वेऽपि प्रमाणान्तरेण खण्डादिसिद्धिवात्् लिङादेः कार्यमात्रपरत्वे कार्यविशेषस्य प्रमाणान्तरेण सिद्धयभावादुभयत्रैकशक्त्तिकल्पनायोगात्् शक्त्तिद्वयकल्पने गौरवाच्च लिङ््देरपूर्वकार्ये मुख्यत्वमिति क्रियाकार्यप्रतिपादनं लाक्षणिकम््; अन्यथा शब्दशक्त्तेः कायर्मात्रविषयत्वात्् प्रत्यक्षाद्यविषयत्वाच्च कार्यविशेषो निष्प्रमाणकः स्यदिति चेन्न- कार्यविशेषस्य प्रामाणिकत्वे तत्र शक्त्तिकल्पनम््, शक्त्तिकल्पने तस्य प्रामाणिकत्वमित्यन्योन्याश्रयप्रसङ्गात्् । किञ्च यदि कार्यविशेषस्याप्रामाणिकत्वपरिहाराय तत्र शक्त्तिकल्पनम्् तर्हि कारकपदानां कार्यान्वितमात्रपरत्वे कार्यविशेषान्वयस्य प्रमाणान्तरागोचरत्वात्् उभयत्र शक्त्तिकल्पने गौरवाच्च कार्यविशेषान्वये प्रमाणं न स्यादिति तत्परिहाराय कार्यविशेषान्वये कारकपदानां मुख्यत्वमिति क्रियाकार्यान्वितपरत्वं लाक्षणिकं स्यात्् ।। लिङादिसमभिव्याहारबलात्् कारकपदानां कार्यविशेषान्वयपरत्वसिद्धिरिति चेत्् तर्हि स्वर्गकामपदसमभिव्याहारबलात्् लिङादेः कार्यविशेषपरत्वसिद्धिरिति लिङादिः कार्यमात्रपरः स्यात्् । तस्माल्लिङादेरपूर्वकार्य एव मुख्यवृत्तत्वेन क्रियाकार्यस्यामुख्यत्वे कारकपदानामपि क्रियाकार्यान्वितपरत्वं लाक्षणिकमित्येवाभ्युपगन्तव्यम्् ।। कारकपदानामन्वयांशे लक्षणा; न सर्वत्रेति चेत्् समानाधिकरणवाक्येऽपि पदानां प्रातिपदिकांश एव लक्षणा न समानविभक्त्ताविति तुल्यम्् । सर्वपदलक्षणानुपपत्तिपरिहारमुपसंहरति । अत इति । अतः सर्वपदलक्षणाया उपपत्तिसिद्धत्वात्् लौकिकैः परीक्षकैरप्याङ्गीकृतत्वाच्चेत्यर्थः । 
यदप्याहुरित्यारभ्य कृतां शास्त्रेण स्वाभिमतार्थसिद्धिमुपसंहरति । अत इदमेवेति ।अतः निर्विशेषे वस्तुनि, तस्यैव पारमार्थ्ये व्यतिरिक्त्तस्य मिथ्यात्वे तस्य दोषपरिकल्पितत्वे, दोषस्य च सदसदनिर्वचनीयत्वे, ज्ञानमात्रनिवर्त्यत्वे च उक्त्तैरुपपत्तिसहितैः श्रुतिवाक्यैरित्यर्थः । इदमेवार्थजातम््- पूर्वोद्दिष्टमेवार्थजातम््; न तु सगुणवस्त्वादिकम्् । प्रतिपादयन्तो वेदान्ताः प्रमाणमिति । वाक्यान्तराणां काल्पनिकार्थपरत्वेन तत्त्वावेदकत्वाभावादुक्त्तार्थविषयमेव वाक्यजातं तत्त्वे प्रमाणमित्यर्थः ।।
पूर्वं प्रत्यक्षविरोधे शास्त्रप्राबल्यं, शास्त्रे च भेदाबलम्बिनाबाध्यत्वं चोक्त्तम्् । अथ प्रत्यक्षविरोधो नास्तीत्युपपादयितुं प्रकमते । प्रत्यक्षादीति शास्त्रप्रत्यक्षविरोधे शास्त्रप्राबल्यप्रतिपादकग्रन्थेन वक्ष्यमाणार्थसङ्गतिरिति भावः । चः समुच्चये । अविरोधपक्षस्य च बुद्धिस्थत्वात्् तस्य चान्वारुह्योक्त्तस्य च समुच्चयः । विरोधाभ्युपगमेऽपीत्यर्थः । सति चेति ।अत्र च शब्दो हि शब्दार्थः । अविरोधं प्रतिजानीते । विरोध एव न दृश्यत इति । हेतुमाह निर्विशेषेति । विषयविषयिभावरूपभेदव्यवृत्त्यर्थं सन्मात्रब्रह्मेत्युक्त्तम्् । प्रतीतिविरोधेन चोदयति । ननु चेति । 
विरोधमुपपादयति । घटोऽस्तीत्यादिना । न हि केवलम््, अस्तीति प्रतीतिः, अपि तु "घटोऽस्ति' "पटोऽस्ती'इत्येव हि प्रतीतिरित्यर्थः । प्रतीतेर्भ्रान्तिरूपत्वसंभवात्् तद््व्युदासार्थं व्यवहारविरोधमाह विलक्षणेति । परिहरति । सत्यमिति । घटोऽस्ति, पटोऽस्तीत्यत्रास्तित्व व्यवहारस्यैकरूपत्वात्् तावन्मात्रे भेदावभासमात्र चाङ्गीकारः, भेदव्यवहारस्य प्रत्यक्षभूलत्वे भेदावभासस्य प्रत्यक्षत्वे चानङ्गीकारश्च सूच्यते सत्यमित्यर्धाङ्गीकारेण । तथैव । यथा सन्मात्रस्यैव प्रत्यक्षत्वमेकव्यवहारहेतुतैव च स्यात््, तथैवेत्यर्थः । अत्र घटादिविषयस्वरूपविषयव्यवहारसमुदाये । विविच्यते । यथा इदं रजतमित्यत्र इदं व्यवहारस्य प्रत्यक्षमूलत्वं रजतव्यवहारस्य भ्रानितमूलत्वं, तथा विविच्यत इत्यर्थः । तत्र इदमंशरजतांशव्यवहारयोरबाधितत्वबाधितत्वाभ्यां विवेकः ; अत्र स्वरूपविषयभेदविषयव्यहारयोरुभयोरप्यबाधितत्वाविशेषे कथं विवेकः इत्यभिप्रायेणाह कथमिति । यौक्त्तिकबाधोऽस्तीत्याशयेनाह घटोऽस्तीति । किमस्तित्वं भेदश्चैकः पदार्थः, उत द्वौ? द्वित्वे च किं तदुभयव्यवहारयोः प्रत्यक्षमूलत्वम््, उतान्यतरस्य? द्वयोरपि प्रत्यक्षमूलत्वे प्रत्यक्षं किं युगपदुभयग्राहि उत क्रमेण इति विकल्पान्् हृदि निधाय, "अस्तित्वलक्षणस्वरूपतद्भेदयोरैक्यं न सम्भवति, भेदग्रहणस्य स्वरूपग्रहणप्रतियोगिस्मरणसापेक्षत्वात््, सन्मात्रग्रहणस्य तन्निरपेक्षत्वाच्च इत्यभिप्रयन्नाह अस्तित्वं तद्भेदश्चेति । भिन्न इति व्यवहारइव घट इत्यसाधारणव्यवहारेऽपि घटस्य पटाद्वयावृत्ततया प्रतीतौ प्रतियोगिसापेक्षत्वात्् घाटव्यवहार एव भेदव्यवहार इत्युच्यते । द्वित्वे च द्वयोरपि प्रत्यक्षमूलत्वं नेत्याह न च द्वयोरपीति । द्वयोरपि व्यवहारयोः-  स्वरूपविषयभेदविषयव्यवहारयोः । प्रत्यक्षं युगपद्वा क्रमेण वा मूलं स्यादिति विकल्पमभिप्रेत्य यौगपद्यं दूषयति । तयोरिति । प्रतियोग्यपेक्षानपेक्षारूपवैषम्यादित्यभिप्रेतम्् । क्रमपक्षं प्रतिक्षिपति प्रत्यक्षज्ञानस्येति । चःसमुच्चये । एवं युगपत्् क्रमेण चोभव्यवहारस्य प्रत्यक्षमूलत्वमनुपपन्नमिति तयोरन्यतरस्य प्रत्यक्षविषयत्वमाह तत्रेति । भेदः प्रत्यक्षविषयः स्यादित्यत्राह भेदेति । अस्तित्वभेदयोरैक्यायोगे तद्वयवहारयोर्भिन्नकालज्ञानफलत्वे च य एव हेतुः, तेनैवेत्येवकाराभिप्रायः । प्रत्यक्षस्य स्वरूपमात्रविषयत्वे कथं भेदव्यवहारसम्भव इत्यत्राह - अतो भ्रान्तीति । तथा च संवित्सिद्धौ, "यौगपद्यक्रमायोगाद्वयवच्छेदविधानयोः । ऐक्यायोगाच्च भेदो न प्रत्यक्ष इति यो भ्रमः ।।' इति । व्यवच्छेदः भेदग्रहणम्् । विदानम्् स्वरूपग्रहणम्् । 
एवं भेदे प्रमाणानुपपत्तिरुक्त्ता ;अथ प्रमेयानुपपत्तिमाह किञ्चेति । किञ्चेत्यादिना प्रमाणानुग्राहकतर्काभावोऽप्युपपादितो भवति ।दुर्निरूपत्वं प्रतिजानीते भेदो नामेति । विकल्पासहत्वादिति भावः । न्यायविद्भिः । न त्वापातप्रतीतितृप्तैरिति भावः । स्वरूपधर्मविकल्पं हृदि निधाय स्वरूपपक्षं दूषयति भेदस्तावदिति । कुतः इत्यत्राह वस्तुस्वरूप इति । स्वरूपव्यवहारवत्् सर्वस्माद्भेदव्यवहारप्रसक्त्तेरिति । प्रतियोगिनिरपेक्षभेदव्यवहारप्रसक्त्तेरित्यर्थः । स्वरूपग्रहणस्य शब्दव्युत्पत्तिव्युपन्नशब्दस्मरणनिरपेक्षत्वेऽपि भिन्न इति व्यवहारस्तु तत्सापेक्षो यथा भवति, तथा प्रतियोगिसन्मरणमपि भेदव्यवहारसामग्य्रन्तर्भूत्तम््; अतस्तत्स्मरणाभावात्् तदानीमेव भेदव्यवहाराभावः न तु भेदाग्रहणादिति परमतमाशङ्कयाह न चेति । कुत इत्यत्राह स्वरूपेति । यथा न स्वरूपग्रहणे प्रतियोग्यपेक्षा, तथा भेदव्यवहारे चेति च शब्दार्थः । हि शब्दो हेतौ । स्वरूपग्रहण इव भेदव्यवहारे प्रतियोग्यपेक्षाया असम्भवादित्यर्थः । असम्भवः कुत इत्यत्राह स्वरूपेति । स्वरूपभेदयोः स्वरूपत्वमविशिष्टमस्तु, ततः किं प्रतियोगिनिरपेक्षभेदव्यवहारप्रसक्त्तेः 
इति शङ्कायां तद्विवृणोति यथेति । स्वरूपपक्षे दूषणान्तरमप्याह हस्तः कर इति । पर्यायत्वे सति सहप्रयोगस्त्याज्यः स्यादिति भावः । स्वरूपपक्षे मृषावादिभिर्दूषणान्तराण्यप्युक्त्तानि; उदाहृतदूषणपरिहारेण तान्यपि प्रत्युक्त्तानि भवन्तीति भाष्ये न कण्ठोक्त्तानि । तान्युच्यन्ते- स्वरूपपक्षे भिन्न इति व्यवहर्तुं न युक्त्तम््, भिन्नो हि भेदयोगी । एतद्वयवहारसिद्धये यदि स्वरूपभूतभेदान्तरं स्वीक्रियते, तत्रापि भिन्न इति व्यवहारस्यायुक्त्तत्वात्् तत्स्वरूपभूतभेदान्तरमाश्रयणीयमित्यनवस्था । किञ्च शब्दान्तरेण धर्म इत्युक्त्तं स्यात््; तथा च धर्मपक्षदूषणान्यापतेयुः । किञ्च भेदःकिमनुवृत्तः, उत व्यावृत्तः,? व्यावृत्तश्चेत्् स किं स्वरूपम््, उत धर्मः? प्रथमे घटस्य भेदव्यवहारे कृते पट विषयभेदव्यवहारो न स्यात््, व्यावृत्तत्वात्् । धर्मश्चेत्् पूर्वोक्त्तदोषो धर्मत्वप्रयुक्त्तदूषणानि च स्युः । यद्यनुवृत्तः सच स्वरूपं चेत्् शब्दान्तरेण सन्मात्रमङ्गीकृतं स्यात्् । धर्मपक्षे पूर्ववत्् । किञ्च भिदिधातोर्हि विदारणमर्थः,एकस्य वस्तुनो भेदो नाम द्विधा भावः, तत्खण्डस्यापि तथा स्यात्् । अतो वस्तुनि भेदाभ्युपगमे विदारणपरम्परया नाश एव स्यादित्येवामादीनि । 
अथ धर्मपक्षं दूषयति नापीति । कुतः इत्यात्राह धर्मत्व इति । स्वरूपाद्धर्मस्य भेदाभावेऽनिष्टमाह अन्यथेति । स्वरूपधर्मयोर्भेदोऽस्तु; ततः किमित्यत्राह भेदे चेति । तस्यापि भेदस्तद्धर्मः- तस्य धर्मतया स्वीकृतस्यापि भेदस्य, स्वरूपापेक्षया यो भेदः, सोऽपि तस्य धर्मतया स्वीकृतस्य भेदस्य धर्मः । यद्वा स्वरूपाद्धर्मस्य यो भेदः स्वीकृतः, तस्य धर्मिभूताद्धर्मात्् भेदोऽपि धर्मः । अन्यथा स्वरूपमेव स्यात्् । तदा(था) च स्वरूपपक्षदूषणानि 
स्युः; सोऽपि भेदो धर्मः, तस्यापि स्वरूपाद्भेदः इत्यनवस्थेत्यर्थः । एवं धर्मपक्षेऽनवस्यामुक्त्ताऽन्योन्याश्रयणमाह - किञ्चेत्यादिना । त्रेधा च तत्् धर्मिणि प्रतियोगिनि च गृहीते भेदग्रहणं, भेदे गृहीतेधर्मिप्रतियोगिग्रहणमिति; धर्मे धर्मिणि च गृहीते भेदग्रहणम्् भेदे गृहीते धर्मधर्मिग्रहणमिति ।अयं घट इत्यत्र इदंशब्दनिर्दिष्टस्य घटजातीयत्वविशिष्टग्रहणं पटजातीयाद्भेदग्रहणपूर्वकम््,अन्यथा घटाजातीयत्वविरोधात्् ; पटाद्भेदग्रहणम्् इदंशब्दनिर्दिष्टस्य घटजातीयत्वग्रहणपूर्वकम््, अन्यथा पटत्वप्रसङ्गादिति ; एवं धर्मधर्मिग्रहणे धर्मितया प्रतियोगितया च ग्रहणे तत्तज्जातीयत्वग्रहणे च त्रिधाऽन्योन्याश्रयणमुक्त्तम्् । 
साधकप्रमाणाभावमुपसंहरति । अत इति ।अतः- स्वरूपधर्मपक्षोक्त्तैर्दूषणैः, दुर्निरूपत्वादित्यर्थः । 
इत्थं साधकप्रमाणाभाव उक्त्तः । प्रमेयानुपपत्तिरूपस्तर्कश्च तच्छेषभूतः; सामग्रीविषयेणार्थस्वाभावविषयेण वा निरूपणेन विषयविशेषे प्रमाणव्यवस्थापनं हि तर्ककृत्यम्् ।अथ वाधकप्रमाणमुपन्यस्यति । कि ञ्चेति । तत्र अनुमानं विवक्षुर्व्याप्ति शिक्षयति घटोऽस्तीत्यादिना । "वैधर्म्याच्च न स्वप्नादिवत््' इत्यत्र सूत्रकारेणैव दृश्यत्वानुमानस्य निराकरिष्यमाणत्वात्् तन्निरासस्य मिथ्यात्वानुमानानां सर्वेषां दूष्यत्वप्रदर्शनार्थत्वात्् पूर्वपक्षे व्यावर्त्तमानत्वहेतुरुपन्यस्यते । अनुवृत्तत्वप्रदर्शनाय घटोऽस्ति पटोऽस्तीत्युक्त्तम्् । सदनुमूत्योरेकत्वं वक्ष्यमाणं हृदि निधायानूभुतेरनुवृत्तिं दर्शयति । घटोऽनुभूयते पटोऽनुभूयत इति । ततः किमित्यत्राह अत्रेति । व्यावर्त्तमानत या उत्तरोत्तरप्रतिपातिविषयेप्वविद्यमानतया । रज्जुसर्पादिवत््- रज्जवादिवत््सर्पादिवच्चेत्यर्थः । तद्विवृणोति यथेत्यादिना । बाधितत्वाबाधितत्वाभ्यां द्वयोरपि हेत्वोः सोपाधिकत्वं दर्शयंरचोदयति ननु चेति । उपाधिनिवृत्त्या पक्षे साध्यनिवृत्तिमाह अत्र त्विति । 
विपरीतोपाधिसद्भावाच्च व्याधात इति चाभिप्रायः । परिहरति उच्यत इत्यादिना । प्रथमं सम्प्रतिपन्नांशमाह घटोदौ दृष्टा व्यावृत्तिरिति । सपक्षेषु सवर्ेषु विद्यमानःपक्षे अविद्यमानो ह्युपाधिः । तत्र परेणोपाधित्वेनोक्त्तस्य धर्मस्य पक्षे विद्यमानत्वकथनेन व्यावर्त्तमानत्वहेतोः सोपाधिकत्वं दूषयिष्यन्् तदुपयोगित्वेन, घटादिषु दृष्टा व्यावृत्तिः किं संवादफलभूता, उत बाधफलभूतेति विवेचनीयमित्याह सा किं रूपेति । बाधफलभूतत्वं दर्शयितुं व्यावृत्तिस्वरूपमाह किं घटोऽस्तीत्यत्रेति । घटोऽस्तीति प्रतीते विषये पटाभाव इत्यर्थः । स्द्धिं तर्हीति । रज्जौ भूदलनादीनामभावो हि बाधितत्वमिति भावः । तस्मात्् बाधफलभूतैवेत्याह अत इति । बाधो नाम अदुष्टकारणजा निषेधबुद्धिः । तेन पुरोवर्त्तिन्यभावो व्यावृत्तिः । एवं निरुपाधिकत्वाद्वयावर्त्तमानत्वमपारमार्थ्यसाधकमित्याह सेति । अबाधितत्वफलभूतानुवृत्तेः परमार्थत्वप्रयोजकत्वादनुवर्त्तमाने पारमार्थ्यं दर्शयति रज्जुवदिति ।अबाधो नाम अविरोधित्वम््, अनुवृत्तिर्नाम तत्कृतो विषयतयाऽन्वयः; पुरोवर्त्तिनि सद्भावो वा । इत्थं व्याप्तिः शिक्षिता । न केवलं तर्कः; अनुग्राह्यमप्यस्तीत्याह प्रयोगश्च भवतीति । मायावेदान्तिनो हि ज्ञानमात्रपारमार्थ्यवादिनः; तत्कथं सतः पारमार्थ्यसाधनमित्यत्राह एवं सतीति । व्यावर्त्तमानत्वानुवर्त्तमानत्वयोरपारमार्थ्ये पारमाथ्ये च प्रयोजकत्वे सिद्ध इत्यर्थः । तर्हि परमार्थद्वयं स्यादित्यत्राह सैव सतीति । अथ सदनुमूत्योर्विषयविषयिभावरूपं भेदमुद्धाटयंश्चोदयति । ननु चेति ।भिन्नत्वं साध्यं विषयतयेति हेतुः । परिहरति नैवमिति । तत्र साध्यांशं दूषयति भेदो हीति । पुरस्तादेवज्ञेयभदेनिषेधादेव ज्ञानभेदोऽपि निरस्त इत्यर्थः । हेत्वंशं दूषयति अत इति । न प्रमाणपदवीमनुसरतीति । विषयविषयिभावो भ्रान्तिसिद्ध इत्यर्थः । भेदस्य भ्रान्तिसिद्धत्वपिना समुच्चीयते । श्रुतिप्रतिपाद्यान्् अर्थान्् तकैणापि साधयन््, विषयविषयिभावे निरस्ते ग्राहकाभावाच्छून्यत्वशङ्काञ्च व्यावर्तयन्् स्वप्रकाशत्वमुपपादयति सा चेति । चः शङ्काया निवृत्तौ । तत्र व्यतिरेकिणं हेतुमाह अनुभूतित्वादिति । विपक्षे बाधं दर्शयति अन्यतः सिद्धाविति । यत्् अन्यतः सिद्धं, तत्् अननुभूतिदृष्टम््; यथा घट इति व्याप्तिरर्थाद्दर्शिता ।अस्य व्यतिरेकिणः पराभिमतं प्रत्यनुमानं सोपाधिकमिति दर्शयन्् अर्थादनुमानान्तरमप्याह किञ्चेत्यादिना । अनुमानान्तर कण्ठोक्त्तम््,आर्थः प्रत्यनुमाननिरासो वा स्यात्् । अनुमानान्तरस्य कण्ठोक्त्तत्वे किञ्चशब्दः स्वरसः । प्रत्यनुमानस्य कण्ठोक्त्तत्वे न शक्या कल्पयितुमिति निर्देशः स्वरसः । किञ्चेति । न केवलं स्वमतोपपत्तिः, परमतानुपपत्तिश्चेत्यर्थः । अनुमानान्तरं चेति वाऽर्थः । अनुभवापेक्षा चेति । पूर्वोक्त्तसमुच्चेतव्यद्वये किञ्चशब्दसमुच्चितादन्यस्य समुच्चयपरः च शब्द: । न शक्या कल्पयितुम्् । ज्ञानं परप्रकाशम््, वस्तुत्वात्् भासमानत्वाद्वा, घटादिवदिति प्रत्यनुमानम्् । एवमादिभिः परप्रकाशत्वं न वक्त्तुं शक्यमित्यर्थः । कुत इत्यत्राह सत्तयैवेति । सत्तयैव प्रकाशमानत्वादिति हेतोरसिद्धिशङ्कानिवृत्तये तं विवृणोति न हीति । विद्यमानदशायां कदाचिदप्रकाशमानत्वं पराधीनप्राकाशत्वे प्रयोजकम््; अतः प्रत्यनुमानं सोपाधिकमित्यर्थः। विद्यमानदशायां सर्वदा भासमानत्वादिति व्यतिरेक्यनुमानान्तरमिति स्फुटतरम्् । यथा संवित्सिद्धौ, "यद्यप्रकाशमाना धीःकदाचिदवतिष्ठते' इत्यारभ्य "घटादाविव तत्रापि कल्पनीयं प्रकाशनम््' इति । अनेन ग्रन्थेन स्वसत्तयैव प्रकाशमानत्वादिति हेतोरसिद्धिशङ्का परिहृता ।। विद्यमानत्वे सर्वदा प्रकाशमानत्वं सुखादावप्यस्तीत्यनैकान्त्यमिति चेन्न- सुखादिव्यतिरिक्त्तत्वे सतीति विशेषणस्याभिप्रेतत्वात्् । सिद्धान्तिमते सुखादेरपि 
ज्ञानविशेषत्वेन पक्षेऽन्तर्भावान्नानैकान्त्यम्् । एकमनुमानान्तरमुक्त्तम्् । शङ्कितप्रत्यनुमानस्य सोपाधिकत्वञ्च दर्शितम्् ।।
अथ प्राकष्टययानुमेयपक्षं निराचिकीर्षुरनुवदति अथैवं मनुष इत्यादिना । प्रथमं स्वसत्तयैव प्रकाशमानत्वादिति हेतोरसिद्धिमुपपादयति उत्पन्नयामिति । अनेन स्वोक्त्तस्य, "वस्तुत्वात््' "भासमानत्वात््' इत्यादिप्रत्यनुमानस्य सोपधिकत्वव्युदासः सेत्स्यतीति भावः । उत्पन्नायामप्यनुभूतौ विषयमात्रमवभासत इत्यत्र घटोऽयमितीत्यध्याहार्यम्् । घटोऽयमिति विषयमात्रमवभासत इत्यर्थः । घटोऽयमिति जानन्निति हि वक्ष्यते । यथा संवित्सिद्धौ, "घटोऽयमिति विज्ञाने घटमात्र प्रकाशते न वित्तिरिति युष्माकं गोष्ठीषु ननु घुष्यते ।।' इति । घटोऽनुभूयत इत्यस्योत्तरत्रान्वयः । पूर्वत्रान्वयश्चेत््, "विषयमात्रमवभासत' इत्यनेन विरोधः स्यात्् । कथं विषयमात्रस्यावभासः; घटोऽनुभूयत इति अनुभवोऽपि प्रकाशत इति शङ्कायां विषयमात्रस्यैवावभासमुपपादयति । घटोऽनुभूयत इत्यादिना । यदा घटोऽयमिति जानाति न हि तदानीमेव घटोऽनुभूयत इति जानाति । कुत इत्यत्राह अविषयभूतामनिदम्भावामिति । अविषयभूताम््- घटशब्दार्थव्यतिरिक्त्ताम्् । अनिदम्भावाम््- अयंशब्दार्थव्यतिरिक्त्ताम्् । घटत्वविशिष्टं पृथुबुध्नोदराकारद्रव्यं घटशब्दार्थः । सन्निहितदेशवर्तमानकालविशिष्टत्वमयंशब्दार्थः । उभय-व्यतिरिक्त्तो ह्यनुभवः । स तु घटोऽयमित्यनुभववेलायां नानुभूयत इत्यर्थः । अविषयभूतामिति साधारणनिर्देशः पटादीनामपि प्रदर्शनार्थः । अत एवाघटभूतामित्यनुक्त्तिः । यद्वा घटोऽनुभूयत इति पूर्वेणान्वयः । इतिर्हेतौ । यतो घट एवानुभूतिकर्म, न त्वनुभूतिरपि तदानीमनुभूतिकर्म भवति- तस्माद्विषयमात्रमवभासत इत्यर्थः । अस्यैव विवरणम्् न हीति । शब्दलिङ्गालोकादीनां प्रकाशकानां ज्ञाततयैव प्रकाशकत्वं दृष्टम््; अतोऽनुभूतिरप्रकाशा चेत््, प्रकाशकत्वमपि न स्यादित्यत्राह तस्माद्धटादीति । सत्तया प्रकाशकं ज्ञायमानतया प्रकाशकञ्च द्विविधं प्रकाशकम्् । तत्र सत्तया प्रकाशककोटिनिविष्टं ज्ञानमित्यर्थः । क एवं नियामकः इत्यत्राह तस्मादिति । स्वसत्तयैव प्रकाशमानत्वहेतोरसिद्धेः, अस्मदुक्त्तहेतोः सोपाधिकत्वनिरासाच्चेत्यर्थः । यद्यनुभूतिः स्वयमेव न प्रकाशते, तर्हि किं तस्यां प्रमाणमित्यत्राह तदनन्तरमिति । अर्थगतकादाचित्कप्रकाशातिशयलिङ्गेन - कादाचित्कत्वात्् कार्यं, कार्यत्वात्् सहेतुकमित्यनुमानेन ज्ञायत इत्यर्थः । विषयगतप्राकठ्यलिङ्गेन कथं स्वगतज्ञानमनुमीयत इति चेत्् स्वस्मै प्रकाशमानत्वात्् स्वगतज्ञानानुमानमुपपद्यते । यदि ज्ञानपश्चाद्भाविना प्रकाशलिङ्गेन ज्ञामनुमीयते, तर्हि 
घटोऽनुभूयत इति वक्त्तुमयुक्त्तम््, घटोऽन्वभावीति वक्त्तुं युक्त्तमिति शङ्कायामुक्त्तं तदनन्तरमिति । प्रत्यासत्त्यतिशयात्् वर्तमानत्वव्यपदेश इत्यर्थः । अर्थेन्द्रियसंप्रयोगसमनन्तरभेव घटोऽनुभूयत इति प्रतीतेः प्रकाट्यलिङ्गेन ज्ञानानुमानानवकाशत्वशङ्का चानेन परिहृता तदनन्तरमिति । पद्मपत्र- बहुपत्रवेधवदनुमानशैघ्य्रात्् तथा प्रतीतिरुपपद्यत इति भावः । मृषावादी स्वदर्शनप्रसिध्द्याऽनिष्टं प्रसञ्जयति एवं तर्हीति जडत्वम््- ज्ञानव्यतिरिक्त्तत्वम््, अचित्त्वमित्यर्थः । इह चानुभूतिरजडेति विपर्यये पर्यवसानम्् प्रसञ्जनीयस्य जडत्वस्यानिष्टत्वं प्रतिक्षेप्तुमजडत्वं विकल्प्य दूषयति किमिदमिति । किमिदं- न किमपि; दुर्निरूपमित्यर्थः; अनन्तरं शिरोद्वयप्रदर्शनाभावात्् । दुनिर्रूपत्वविवरणमुत्तरग्रन्थः । विकल्पपरो वा किं शब्दः । अजडत्वं नाम, किं हेतुत्वेनोक्त्तं विद्यमानदशायां सर्वदा प्रकाशमानत्वम््, उत साध्यतयाऽभिमतं स्वयमेव स्वस्य प्रकाशकत्वम्् इति 
विकल्पोऽभिप्रेतः । तत्र प्रथमे कल्पे किमुत्पत्तिकालेऽपि प्रकाशाव्यभिचारो विवक्षितः, उतोत्पत्तिक्षणादूर्ध्वं प्रकाशाव्यभिचारः इति विकल्पोऽभिप्रेतः । तत्राद्ये शरस्यसिद्धिः पूर्वभेवोक्त्तेति मत्वा द्वितीयेऽनैकान्तिकत्वमाह सुखादिष्विति । तद्विवृणोति न हीति । शिरोऽन्तरं दूषयति । अत इति । अतः हेतोरसिद्धयनैकान्तिकत्वाभ्यां साध्यमपि नेत्यर्थः । अनेन जडत्वं नानिष्टमिति दर्शितम्् । अनुमानान्तरेण साधयिष्यत इत्यत्राह अर्थान्तरमिति । व्याहतत्वान्न किञ्चिदपि प्रमाणमिममर्थं साधयितुमलमित्यर्थः । यथाहुः, "अङ््गुल्यग्रं यथात्मानं नात्मना स्प्रष्टुमर्हति । स्वांशेन ज्ञानमप्येवं नात्मानं ज्ञातुमर्हति ।।' इति । एवं जडत्वप्रसङ्गरूपतर्कस्य विपर्यये पर्यवासानाभावः, व्याप्त्यमावः, इष्टप्रसङ्गत्वम््, व्याधातलक्षणप्रतितर्कपराहतत्वञ्च दर्शितम्् । इति ? अथैवं मनुष इति पुर्वत्रान्वयः ।। अथ स्वयंप्रकाशत्ववाद्याह तदिदमिति । अनाकलितानुभवविभदस्य । स्वव्यतिरिक्त्तस्य कृत्स्नस्य प्रकाशकः सन्ननुभवः स्वात्मनि अनन्यनन्यापेक्ष इति एको विभवः । प्राकट्यहेतुको यो व्यवहारः "प्रकाशत' इति, तं च जनयितुमयमेव क्षम इत्यपरः । एवं द्विविधोऽनुभवविभवोऽनाकलितो येन, सोऽनाकलितानुभवविभवः; तस्य । स्वमतिविजृम्भितम्् । प्रमाणतर्कनिरपेक्षस्वोत्प्रेक्षामात्रविजृम्भितमित्यर्थः । स्वमतिमाहात्म्यमित्यधिक्षेपो वा । पारिशेष्यात्् स्वयंप्रकाशत्वमभ्युपगमयितुं प्रथमं प्राकट्यलिङ्गं प्रतिक्षिपति अनुभूतीत्यादिना । अनुभूतिव्यतिरेकिण इत्यनेनासाधारण्यप्रतिक्षेपः फलितः । विषयधर्मशब्देन आत्मधर्मव्युदासः । तेन रूपादिवत्् साधारण्यं फलितम्् । अनुभूतिव्यतिरेकिविषयधर्मः प्रकाशः प्रत्यक्षयोग्यो न वा? न चेत््, लिङ्गज्ञानाभावात्् अनुमानानुदयः । योग्यश्चेत्् अन्यैरुपलभ्यः स्यात््, रूपादिवदिति भावः ।। अपेक्षाबुद्धिजन्यस्य द्वित्वादेर्यथा तत्तदेकपुरुषवेद्यत्वम्् ; तद्वत्् प्राकट्यमपि तदेकपुरुषवेद्यमिति चेन्न; द्वित्वादिसङ््ख्याः प्रागेव सन्ति । यथैकत्र सर्वा दिशः; तत्तदुपाध्यपेक्षाबुध्यभिव्यङ्गया हि ताः एवमपेक्षाबुध्यभिव्यङ्गयद्वित्वादि तस्यैव प्रकाशते, यद््गतमभिव्यञ्जकम्् । अत्र तु रूपादिवत्् जन्यधर्मत्वाभ्युपगमात्् सर्वैरुपलभ्येत । अभिव्यङ्गयत्वेऽभिव्यञ्जकवत एवावभासते, सिद्दाञ्जनवतो निधिरिव । न तु जन्यं जनकस्यैवावभासते; न हि कुलालस्यैव घटः प्रकाशते । किञ्च रूपादिवदिति । धर्मस्य निराश्रयोत्पत्त्ययोगादतीतानागतयोरर्थयोर्जायमानयोरपि प्राकट्यायोगात्् प्राकठ्याभावेऽपि ज्ञानं प्रतीयत इति तत्र रूपादिवत्् प्रकाशानुपलब्धेः प्राकट्येन ज्ञानानुमानं न सम्भवतीति भावः । यथा संवित्सिद्धौ, "अतीतेऽनागते चार्थे कथं प्राकट्यसम्भवः । न हि धर्मिण्यसत्येव धर्मः सम्भवमृच्छति ।।' इति ।। अतीतानागतयोरपि द्वित्वादिवत्् प्राकट्यं जन्यत इति चेन्न; द्वित्वादेरपि निराश्रयोत्पत्त्ययोगात्् । तत्र द्वित्वाद्यनुत्पत्तावपि घटोदेरिव द्वित्वादेरपि धीस्थतया व्यवहारोपपत्तेश्च । ये पुनर्द्वित्वादिकं नाभ्युपगच्छन्ति, न तान्् प्रति द्वित्वादिकं प्रतिबन्दीकार्यम्् ।। विषयविषयिभावसम्बन्धस्य विद्यमानाश्रयत्वनियमाभावाद्विषयविषयिभाव एव प्राकट्यमिति चेन्न, सम्बन्धस्य सम्बन्धिभ्यां विना प्रतीत्यनुपपत्त्या संबन्धि 
ज्ञानं च प्रतीयत इत्यनुमेयमेव न स्यात्् इति प्राकट्यं लिङ्गं न भवति ।। एवं प्राकट्याख्यं वस्तु अनुपलब्धमप्यन्यथाऽनुपपत्त्या कल्प्यत इत्याशङ्कय कल्पकस्यान्यथासिद्धि दर्शयति उभयेति । अनुभूत्येत्युक्त्ते प्राकट्यस्य नामान्तरमुक्त्तं स्यादिति शङ्कानिरासार्थमुभयाभ्युपेतशब्दः । यां प्राकट्यजनकत्वेनाभ्यधाः, तयैवेत्येवकाराभिप्रायः । अशेषव्यवहारः हानोपादानादि(व्यवहार)ः । तस्यानुभूत्यैव संभवान्न तेन प्राकट्यं कल्प्यम्् । ज्ञातो घटः, प्रकटो घटः इति व्यवहारश्च, इष्टो 
घटः द्विष्टो घट इति व्यवहारवदन्यथासिद्ध इत्यशेषशब्दाभिप्रायः । न हीच्छाजन्येनार्थगतेष्टत्वेन इच्छाऽनुमीयते ।। घटः प्रकाशत इति घटकर्तृकतया प्रकाशः प्रतीयते; घटमनुभवतीति घटकर्मकतया अन्यकर्तृकतया चानुभवः प्रतीयते; एवमेकस्यैव कर्मकर्तृव्यवहारानुपपत्त्या कल्प्यत इति चेन्न- कारकभेदस्य धातुभेदनिबन्धनत्वेनार्थभेदनिबन्धनत्वाभावात््, यथा "परशुमुद्यम्य वृक्षे निपातयति', "परशुना वृक्षं छिनत्ती' इत्युक्त्तौ परशोः कर्मत्वकरणत्वे श्रुते; अथापि नार्थभेदः; वृक्षस्याधिकरणत्वकर्मत्वे श्रुते; तथापि नार्थभेदः तथा व्यवहारभेदस्य धातुभेदनिबन्धनत्वेनार्थभेदहेतुकत्वाभावान्न व्यवहारः प्राकट्यकल्पक इत्यभिप्रायेण च अशेषव्यवहारोपपत्तावित्युक्त्तम्् ।। घटः प्रकाशत इति व्यवहारो घटगतातिशयेन विना नोपपद्यते, अन्यथा पटेऽपि तस्य व्यवहारस्य प्रसङ्गात्् । स चातिशयः प्राकट्यमिति चेन्न-  योऽतिशयो व्यवस्थापकः, स कथं घट एव स्यात््; न पटे? ।। इन्द्रियसंयोगवशादिति चेत्् तेन ज्ञानमेव व्यवस्थाप्यताम््, किमतिशयान्तराभ्युपगमेनेति अयमर्थोऽप्यशेषव्यवहारशब्देनाभिप्रेतः । 
यत्तु घटोऽयमित्यनुभववेलायां नानुभूत्यनुभव इति तन्न;अनुभूयत इति शब्दाप्रयोगस्याविवक्षानिबन्धनत्वेनाननुभवप्रयुक्त्तत्वाभावात्् । लोको हि अनुभूतकृत्स्नार्थविवक्षाऽस्ति चेत््, तं सर्वं वदति एकदेशविवक्षास्ति चेत्त्ङ,लनुभूतैकदेशं वदति । एकदेशविवक्षाऽपि नास्ति चेत््, न किञ्चिदपि वदति । अतोऽनुभूयत इति शब्दाप्रयोगो नतदप्रकाशत्वहेतुः । इदमप्यशेषव्यवहारशब्देनाभिप्रेतम्् ; विकलस्याविकलस्यापि व्यवहारस्याशेषशब्देन क्रोडीकर्तुं शक्यत्वात्् । एवं व्यवहारस्यान्यथासिद्धत्वादनन्यथासिद्धस्यैव कल्पकत्वात्् न प्रकाशः कल्प्य इत्यर्थः ।।
प्राकट्यानुमेयत्वानुपपत्तिं निगमयति अत इति ।अतः अनुपलब्धिव्यवहारान्यथासिद्धिभ्यां प्राकट्याभावात्् अनुभूतिर्न प्राकट्यानुमेयेत्यर्थ्।ः । मानसप्रत्यक्षवेद्यत्वानुपपत्तिमभिप्रेत्याह नापि ज्ञानान्तरसिद्धेति । इदमत्र परोक्त्तमनुमानम्् ज्ञानं मानसप्रत्यक्षग्राह्यम््, क्षणिकत्वे सति आत्मविशेषगुणत्वात्् सुखदुःखप्रयत्नादिवदिति । आत्मविशेषगुणत्वादित्युक्त्ते धर्मादिष्वनैकान्त्यं स्यादिति तद्वयावृत्त्यर्थं क्षणिकत्वे सतीत्युक्त्तम्् । क्षणिकविशेषगुणत्वादित्युक्त्ते शब्दे व्यभिचारः, क्षणिकात्मगुणत्वादित्युक्त्ते आत्मनः संयोगे व्यभिचारः स्यादिति तत्परिहारार्थमात्मविशेषशब्दौ । तदिदमनुपपन्नम््; क्षणिकत्वगुणत्वयोरन्यतरासिद्धत्वात्् । दृष्टान्तश्च साधनविकलः । किञ्च यत्् मानसप्रत्यक्षवेद्यं तत्् अनुभुत्सितग्राह्यं दृष्टम््, यथा सुखादि ।अतश्च तद्विषयं ज्ञानं नियतमिति वक्त्त व्यम्् । तस्मात्् घटादिज्ञानविषयं यत्् ज्ञानम््, तस्याप्यबुभुत्सितग्राहत्यत्वात्् मानसप्रत्यक्षवेद्यत्वं स्यात््, तद्विषयज्ञानस्यापि तथेत्यनन्तसंविदावलीसमुदयस्यावर्जनीयत्वात्् ज्ञानान्तरानवकाशः स्यात्् ।। मानसग्राह्यत्वस्यावुभुत्सितग्राह्यत्वव्याप्यत्वं नास्ति, स्वापादावुच्छ्वासनिश्श्वासप्रयत्ने सत्यपि तद्ग्रहणाभावादिति चेन्न- तदानीं जीवात्मनि प्रयत्नस्यैवाभावात््, देहधारणादयः परमात्मसङ्कल्पाधीनास्तदानीमिति हि वेदान्तवादिनः । "अन्तराभूतग्रामवत््' इत्यधिकरेणेऽयमर्थः सुनिर्णयः । स्वापे देहपरिवर्तनादिस्त्वङ्गप्रत्यङ्गतोदात्् द्दशंमराकादिजन्यदुःखादिना वाऽत्यल्पबोधे सति भवति । तदानीं च प्रयत्नो धीविषयः ।अतो हेतोरव्यभिचारात्् मानसग्राह्यं सर्वमबुभुत्सितग्राह्यमिति अनवस्था स्यादेव । यदि बुभुत्सितग्राह्यम््, तर्ह्यन्योन्याश्रयणं ज्ञाने सतीच्छा, इच्छायां सत्यां ज्ञानमिति । किञ्च मानसप्रत्यक्षवेद्यस्य बुभुत्सितग्राह्यत्वेऽपि, 
सुखादिषूपलिब्धनियमदर्शनात्् बुभुत्सानियमः कल्प्य इति तद्वदेव ज्ञानेऽपि बुभुत्सानियमसिद्द्वरुपलब्धिश्च नियता स्यात्् ।अतो बुभुत्सान्तरितज्ञानपरम्पराया अविरतिः स्यात्् ।। ज्ञानं बुभुत्सितग्राह्यम््, सुखादि तु नेति चेन्न; मानसप्रत्यक्षत्वाविशेषे नियामकाभावात्् ।। सुखादिषु घटादिविषयप्रथमज्ञाने च बुभुत्सा ; द्वितीयादौ तु नेति चेन्न- नियामकाभावात््, मानसग्राह्यत्वाविशेषात्् प्राप्तां बुभुत्सां को वारयेत््? ।। मानसग्राह्यत्वे सति हि बुभुत्सा; सुखादिकं घटादिविषयप्रथमज्ञानं च मानसग्राह्यम््; द्वितीयादिज्ञानं न मानसप्रत्यक्षवेद्यमिति चेन्न; तत्रापि नियामकाभावात्् । किञ्च क्षणिकात्मविशेषगुणत्वे सत्यपि द्वितीयादिज्ञानं न मानसग्राह्यं चेत््, हेतोरनैकान्त्यम्् ।। यदा प्रत्यक्षेण गृह्यते, तदा मानसग्राह्यमिति चेत््; तर्हि पक्षो हेतुश्च प्रत्यक्षग्राह्यशब्देन विशेष्यौ स्याताम्् । किञ्च अन्यैरप्युक्त्तानि दूषणान्तराण्युच्यन्त;- यदिद्वितीयं ज्ञानं न मानसग्राह्यं, तस्य द्वितीयस्य निष्प्रमाणकत्वेन शून्यता च स्यात्् । ततश्च प्रथमस्य, ततस्तेद्विषयघटादेरपि शून्यता स्यात्् । द्वितीयादिज्ञानं स्वतःसिद्धं चेत््, प्रथमज्ञानमपि तथा स्यादिति । एवमाद्यभिप्रायेण नापि ज्ञानान्तरसिद्धा इत्युक्त्तम्् । अथ पारिशेष्यात्् स्वयंप्रकाशत्वं सिद्धमित्याह अपि त्विति । सर्वमिति । अन्यथा संविदः शून्यत्वेन तध्द्यीनसिद्धि सर्वं शून्यं स्यादिति तत्परिहारायस्वयंप्रकाशत्वमवश्याभ्युपगन्तव्यमित्यभिप्रायेणसर्वे साधयन्त्यनुभूतिः स्वयमेव सिद्धयतीत्युक्त्तम्् । यथा संवित्सिद्धौ "तदेवापश्यतां सर्वशून्यत्वात्् बिभ्यतां सताम्् । गतिः स्वयं प्रकाशत्वादृते नान्योपलभ्यते ।।' इति । 
अथ तर्कानुग्राह्यं स्वयंप्रकाशत्वे प्रमाणमुपन्यस्यति प्रयोगश्चेति । न केवलं पारिशेष्यात्् स्वतःसिद्धत्वं; साधकप्रमाणमप्यस्तीति चार्थः । अनुभूतिरित्यादिना अनुमानद्वयं ग्रन्थलाधवार्थमविभागेनोक्त्तम्् । अनुभूतिरनन्याधीनस्वधर्मास्वसम्बन्धादर्यान्तरे तद्धर्महेतुत्वात्् , अनुभूतिरनन्याधीनस्वव्यवहारा स्वसम्बन्धादर्थान्तरे तद्व्यवहाररहेतुत्वात्् इत्येवं विभागः ।अत एव हि परत्र व्यवहारविशेषहेतोः स्वस्मिन्नपि तद्वयवहारहेतुत्वमति उत्तरत्र वक्ष्यते । प्राकट्यमभ्युपगम्य तदुपजीवनेन प्रथमानुमानमुक्त्तं; तदनुपजीव्यं तु द्वितीयम्् । प्राकट्याभ्युपगमस्य न स्वप्रकाशताविरोधित्वम््; तस्य ज्ञानानुमापकत्वानभ्युपगमात्् । धर्मवत्त्वेऽनन्याधीनधर्मवत्त्वे च साध्ये सिद्धसाध्यता स्यात््; अनुभूतित्वादिधर्माणां हेतुत्वन्तरनैरपेक्ष्यात्् । न ह्यनुभूतित्वजातिर्हेत्वधीना; नित्यत्वात्् । जात्यनभ्युपगमेऽप्यनुभूतित्वस्यानुभूतिसामग्रीव्यतिरिक्त्तहेत्वनपेक्षत्वात्् सिद्धसाध्यता । अतोऽनन्याधीनस्वधर्मेत्युक्त्तम्् । स्वस्य धर्मः- स्वोत्पाद्यतया स्वसम्बन्धी धर्मः स्वधर्मः । परत्रस्वसाध्यधर्मात्यन्तसजातीयधर्म इत्यर्थः; अर्थान्तरे तद्धर्महेतुत्वादिति हेतूक्त्तेः । स्वधर्मशब्दनिर्दिष्टधर्मो हि तच्छव्दोक्त्तः । परत्र स्वसाध्यधर्मात्यन्तसजातीयः स्वस्मिन्नवश्यंभाविधर्मः स्वधर्मत्वेन विवक्षितः । अत एव स्वास्मिन्् रूपित्वानापादनात्् रूपस्य दृष्टान्तस्य साध्यविकलत्वशङ्का व्युदस्ता स्यात््; दण्डान्तरनिरपेक्षं स्वास्मिन्् दण्डित्वमनापादयति दण्डे व्यभिचारश्च परिहृतः स्यात्् । अन्यशब्दश्च स्वात्यन्तसजातीयान्तरपरः अन्यथा हेतुमात्रनिरपेक्षत्वे दृष्टान्तस्य साध्यविकलत्वं स्यात्् ; चक्षुराद्यपेक्षं हि रूपस्य चाक्षुषत्वम््, तादृशहेत्वपेक्षानियमराहित्यमनन्याधीनशब्देन विवक्षितम््; अन्यापेक्षामात्रविरहे साध्ये परज्ञानस्यानुमेयत्वदर्शनेन बाधितत्वप्रसङ्गात्् । न हि ज्ञानान्तरागोचरत्वमेतदनुमानसाध्यम््; अपि तु स्वात्यन्तसजातीयानपेक्षप्रकाशार्हत्वमात्रं, तच्च परज्ञानय सम्भवतीति न बाधितविषयत्वम्् । 
अनन्याधीनस्वव्यवहारेत्यत्रापि व्यवहारवत्त्वे साध्ये सिद्धसाध्यता; अतोऽनन्याधीनशब्दः । अन्यशब्दस्यात्यन्तसजातीयपरत्वात्् तद्वागाद्यपेक्षया बाधितत्वशङ्का परिहृता स्यात्् । घटादीनां हानादिव्यवहारे स्वात्यन्तसजातीयानपेक्षो हेतुरनुभूतिरिति सिद्धसाध्यत्वव्युदासाय स्वशब्दः । स च परत्र स्वसाध्यव्यवहारात्यन्तसजातीयपरः । व्यवहारस्यात्यन्तसजातीयत्वं नामाभिन्नप्रवृत्तिनिमित्तकत्वम्् । व्यवहारानुगुण्यमात्रं हि प्रकाशत इति व्यवहारस्य निमित्तम्् परज्ञानव्यवहारे कालात्ययापदेशपरिहारायापेक्षानियमराहित्यविवक्षा । 
हेतुमाह स्वसम्बन्धादिति । धर्महेतुत्वे व्यवहारहेतुत्वे च हेतौ विवक्षिते अनैकान्त्यं स्यादिति तत्परिहाराय तच्छब्दः । स्वस्य यो धर्मो व्यवहारश्च तदत्यन्तसजातीयो धर्मो व्यवहारश्च तच्छब्दविवक्षितः । स्वस्याग्निसम्बन्धात्् स्वस्मिन्् पूर्वरूपसजातीयरूपान्तरतद्वयवहारहेतुघटोऽग्निसादेक्ष इति तत्र व्यभिचारपरिहाराय अर्थान्तर इत्युक्त्तम्् । किञ्च अर्थान्तरशब्दो निर्दिष्टजातीयाद्विजातीयपरः; तेन परस्मिन्् द्रव्ये संयुक्त्तत्वतद्वयवहारहेतोर्द्रव्यस्य परद्रव्यसापेक्षतया अनैकान्त्यं परिहृतं स्यात्् । द्रव्यं हि द्रव्यस्यात्यन्तसजातीयम्् ।। ननु घटो हि पटे संयुक्त्तत्वादिकमापादयन्् स्वस्य तथात्वे घटान्तरापेक्ष इत्यनैकान्त्यम्् । नैवम््; सजातीयापेक्षानियमविरहरूपस्य साध्यधर्मस्य तत्र विद्यमानत्वात्् । न हि घटः स्वस्य संयुक्त्तत्वादौ स्वात्यन्तसजातीयं घटमेवापेक्षत इति नियमो ऽस्ति । पुत्रे पुत्रत्वतद्वयवहारहेतौ पितरि स्वस्य पुत्रत्वव्यवहाराय पित्रन्तरसापेक्षे व्यभिचारपरिहाराय स्वसम्बन्धादित्युक्त्तम्् । विद्यमानस्वसम्बन्धो विवक्षितः । परत्र स्वसम्बन्धतुल्यकालस्वगतधर्मात्यन्तसजातीयधर्मतत्सापेक्षव्यवहारहेतुत्वादित्यर्थः । न हि पित्रादिप्रवासनिधनयोः पुत्रादौ पुत्रत्वं तद्वयवहारश्चापगच्छति । अत एव स्वस्मिन्् अनन्यापेक्षद्वैधीभावमनापादयति परद्वैधीभावहेतौ द्रव्ये व्यभिचारश्च दूरोत्सारितः । ननु सिद्धान्तिनोऽप्यभिमतमिदमनुमानम्् । चेतनः स्वसम्बन्धतुल्यकालं शरीरत्वं शरीरे जनयन्् स्वस्मिन्् शरीरत्वतद्वयवहारयोर्नानन्यापेक्षः; अपि तु परमात्मसापेक्षः । परमात्मा च चेतनत्वादत्यन्तसजातीयः । अतस्तत्रानैकान्त्यमिति । नैवम््; स्वव्यापकधर्महेतुत्वस्य विवक्षितत्वात्् । न हि चेतनत्वव्यापकं शरीरत्वम््; ईश्वरस्य चेतनस्यापि शरीरत्वाभावात््, अतः स्वधर्मशब्दाभिप्रेतेन स्वावश्यम्भावित्वेन परिहारः । एतदुक्त्तं भवति- धर्मशब्दः प्रकाशपरो वा, धर्ममात्रपरो वा, अन्यशब्दश्च अन्यमात्रपरो वा स्वात्यन्तसजातीयान्यपरो वा । तत्र हेतुमात्रानपेक्षप्रकाशत्वे दृष्टान्तस्य साध्यविकलत्वम््; रूपं हि चक्षुराद्यपेक्षप्रकाशम्् । स्वात्यन्तसजातीयानपेक्षप्रकाशत्वे साध्ये व्यर्थविशेषणत्वं हेतोः; हेतुत्वमात्रेण साध्यसिद्धेः । न हि यस्य कस्यचिद्धेतुस्सन्् घटादिः स्वप्रकाशे घटान्तरादिकमपेक्षते । हेत्वनपेक्षधर्मत्वे अनुभूतित्वादिना सिद्धसाध्यता; परश्वधादिष्वनैकान्त्यञ्च; काष्ठद्वैधीभावेहेतोः परश्वधस्य स्वद्वैधीभावे हेत्वन्तरसापेक्षत्वात्् । स्वात्यन्तसजातीयानपेक्षधर्मत्वे चानुभूतित्वादिना सिद्धसाध्यता । विषयप्रकाशके परज्ञाने लिङ्गापेक्षप्रकाशत्वदर्शनात्् बाधश्च । रूपे रूपान्तरानपेक्षस्वगतरूपित्वहेतुत्वाभावात्् दृष्टान्तस्य साध्यविकलता । पुत्रगतपुत्रत्वहेतौ पित्रन्तरसापेक्षपुत्रत्वधर्मे पितरि अनैकान्त्यञ्च । परद्रव्यगत संयुक्त्तत्वहेतै द्रव्यान्तरसापेक्षसंयोगे द्रव्ये चे अकान्त्यम्् । अत एवमादिदोषपरिहारार्थमित्थं प्रयोक्त्तव्यम््- अनुभूतिः स्वजन्यपरगतधर्मात्यन्तसजातीयधर्मभाकत्वे स्वात्यन्तसजातीयापेक्षानियमरहितेति प्रतिज्ञा । 
स्वविजातीये स्वावश्यम्भाविधर्मात्यन्तसजातीयस्वसम्बन्धतुल्यकालधर्म हेतुत्वादिति हेतुः । तथा अनुभूतिः स्वजन्यपरगतव्यवहारात्यन्तसजातीयव्यवहारभाकते स्वात्यन्त सजातीयापेक्षानियमरहितेति प्रतिज्ञा । स्वविजातीये स्वावश्यम्भाविव्यवहारात्यन्तसजातीयस्वसम्बन्ध तुल्यकालव्यवहारहेतुत्वादिति हेतुः । व्यवहारस्य स्वावश्यम्मावित्वं नामावश्यंभाविधर्मनिबन्धनत्वम्् ।।
व्याप्तिप्र्रदर्शनपूर्वकं दृष्टान्तमाह य इति । साध्यसाधनधर्मौ सपक्षे दर्शयति- रूपादिर्हीति । पक्षधर्मताबलसिद्धधर्ममाह अतोऽनुभूतिरिति । प्रकाशत इति व्यवहार इति ।अनुभूतिः प्रकाशत इति व्यवहारे अनुभूतिरिति 
व्यवहारे चेत्यर्थः । ननु स्वसम्बन्धादर्थान्तरे तद्धर्मव्यवहारहेतुत्वं सोपाधिकम्् सम्बन्धविशेषादर्थान्तरे तद्धर्मव्यवहारहेतुत्वस्यैव स्वस्मिन्् तद्धर्मव्यवहारयोरनन्याधीनत्वे प्रयोजकत्वात्् । स च सम्बन्धविशेषः आश्रयाश्रयिभावरूपः । स तु रूपादावस्ति; न तु पक्ष इति ।। नैतत्् अस्य साध्यसमव्याप्त्यभावेनोपाधित्वाभावात्् आश्रयाश्रयिभावविरहेऽपि संबन्धमात्रादर्थान्तरे प्रकाशत इति व्यवहारहेतोर्दीपस्य स्वस्मिन्नपि तद्वयवहारेऽत्यन्तसजातीयानपेक्षत्वं हि दृष्टम्् । पूर्वं ज्ञानस्य परप्रकाशत्ववादिभिः स्वसत्तयैव प्रकाशमानत्वादिति हेतोरसिद्धिर्व्याहतिश्चोक्त्ते । तत्र घटोऽयमित्यनुभववेलायामनुभूयत इति शब्दस्याप्रयोगात्् असिद्धिरुक्त्ता; शब्दव्यवहारवैकल्यपौष्कल्ययोर्विवक्षाविशेषहेतुकत्वेनार्थानुभवेऽननुभवे च प्रयोजकत्वाभाववचनादसिद्धिः परिहृता । व्याहतिश्च नास्ति । तथा हि अङ््गुल्यग्रस्य स्वात्मस्पर्शादिव्याहतिरुपलब्धिनिबन्धना । दीपादिषु च प्रकाश्यत्वप्रकाशकत्वे दृश्येते । निरूप्यमाणे, कर्मकर्तृभावविरोधश्च नास्ति । निरासको (हि)दीपः, निरसनीयं तमः; दीप उत्पादकः, ज्ञानमुत्पाद्यं; ज्ञानमुत्पादकम््, व्यवहार उत्पाद्य इति । किञ्च यद्यपि कर्मकतर्ृभावस्य स्वतो विरोधात्् भेदकत्वमुपलब्धिसिद्धम््, तथापि ज्ञापकेषु विरोधनियमाभावश्चोपलब्धिसिद्धः । ज्ञातरि मनसि, शब्दशब्दे, पदमिति पदे, तथेदृशार्थान्तरेष्वप्यविरोधो हि उपलभ्यते । उत्पादकेष्वेव तु विरोधनियमः । तत्र चाकारान्तरेण चेन्न विरोधः ।। ननु घटादिषु व्यवहारार्हत्वं स्वव्यतिरिक्त्तज्ञानहेतुकं दृष्टम्् । ज्ञाने व्याप्तिर्भज्यते चेत््, व्यवहारस्य ज्ञानपूर्वकत्वव्याप्तिभङ्गेन अज्ञातस्यैव ज्ञानस्य व्यवहारास्पदत्वं स्यात्् ।। नैवम््;घटादिषु ज्ञेयव्यवतिरिक्त्तज्ञातृदृश्यत्वेऽपि स्वेनैव ज्ञात्रा ज्ञातरि दृश्यत्वमिति सर्वाविगीतमिति तत्र परेणापि कर्मकर्तृविरोधव्याप्तिभङ्गोऽभ््युपन्तव्यः । तथा घटादौ स्वव्यतिरिक्त्तकरणजन्यज्ञानदृश्यत्वेऽपि मनसि तद्भग्नम््; स्वानुमाने मनस एव करणत्वात्् । तथा सर्ववाच्यानां स्वव्यतिरिक्त्तशब्दवाच्यत्वेऽपि शब्दशब्दे पदपदे च तद्् भग्नम््, घटादीनां स्वव्यतिरिक्त्त वाग्व्यवहार्यत्वेपि वागिन्द्रिये तद्् भग्नम््, अतः कर्मकर्तृभावस्य विरोधव्याप्तिर्नास्ति । व्यवहारस्य ज्ञानपूर्वकत्वं न कैश्चिदपि भग्नम्् । ज्ञानव्यवहारस्य ज्ञानकर्मतापूर्वकत्वविरहः प्रसज्यते चेत््, नानिष्टः । अवभासपूर्वकत्वस्याभग्नव्याप्तिकत्वान्न तद्विरहप्रसङ्गः । तस्मादवभासमानस्यैव ज्ञानस्य व्यवहारास्पदत्वम्् । अतः स्वविषयपरविषयव्यवहारानुगुण्यं ज्ञानस्य युक्त्तम्् ।। 
अथ ज्ञातृज्ञेयनिरसनं ज्ञानस्वयंप्रकाशत्वञ्च बौद्धपक्षेऽपि समानमिति तद्वयावर्त्तकं ज्ञानस्य नित्यत्वं साधयति सेयमिति । सेयम््- परमार्थभूतसन्मात्रैक्या प्रमाणाविषयभूता चेत्यर्थः; यद्वा स्वयं प्रकाशत्वहेतुभूतधर्मवत्तया प्रसिद्धेत्यथर्ः । स्वयंप्रकाशत्वस्य नित्यताहेतुत्वविवक्षया 
स्वयम्प्रकाशेत्युक्त्तम्् । चः साध्यसमुच्चये; सौगतसाम्यशङ्कानिवृतौ वा । कुत इत्यत्राह प्रागभावादीति । स च कथमिति शङ्कायां ग्राहकाभावादित्यभिप्रायेणाह तदभावश्चेति । स्वतःसिद्धत्वेन प्रागभावाद्यमावं विकल्पमुखेन उपपिपादयिषुर्विकल्पशिरोद्वयेऽनुपपत्तिं प्रतिजा नीते । न हीति । स्वतःपक्षे अनुभूतिः किं सती स्वाभावमवगमयति, उतासती इति विकल्पमभिप्रेत्य सत्त्वपक्षं दूषयति अनुभूतिरिति । कुत इत्यत्राह तस्या इति । ग्राह्याभावादित्यर्थः । अनुभूतिः किमनुमित्यादिरूपा स्वाभावमवगमयति, उत प्रत्यक्षरूपेति विकल्पे लिङ्गाद्यभावात्् प्रथमः कल्पो न संभवतीत्यभिप्रेत्य द्वितीयः कल्पो ग्राह्याभावाद््दूषितः । पूर्वाभिप्रेतविकल्पशिरसोरसत्त्वपक्षं ग्राहकाभावेन दूषयति एवमिति । पूर्वतराभिहितयोर्विकल्पशिरसोरन्यत इति पक्षं दूषयति नापीति । अनुभूतिरनन्यगोचरा स्यात््; ततः किमभावाग्रहणस्य? अभावो ह्यन्यगोचरत्वमर्हतीत्यत्राह अस्या इति । अस्याः । न ह्यन्यस्य प्रागभावो ग्राह्यः; अपि त्वनुभूतेरेव; तस्मात्् तां विषयीकृत्यैव तदभावो ग्राह्यः; तस्या विषयीभावानर्हत्वान्न तत्प्रागभावग्रहणं शक्यमित्यर्थः । एवं 
प्रागभावाभावादुत्पत्यमावः(वं) ततश्च परिणामादिसर्वविकारान्तराभावमप्युपपादयति अतोऽस्या इति । अतः स्वतः परतः पक्षयोरुभयोरप्यभावस्य दुर्ग्रहत्वादित्यर्थः । विकारमात्रविरहे साध्येऽनुत्पन्नत्वमन्तवति प्रागभावेऽनैकान्तिकं स्यात्् । अतो भावरूपविकारविरहस्य साध्द्यत्वज्ञापनाय भावशब्दः । यद्वा भावस्य विकार इति षष्ठीसमासः । ततश्च भावाभावरूपविकारमात्रविरहे साध्ये, प्रागभावे व्यभिचारशङ्कनिवारणार्थं भावत्वे सत्यनुत्पन्नत्वं विकारान्तराभावे प्रयोजकमिति फलितम्् । अनुभूतिर्नान्तवती, भावत्वे सत्यनुत्पन्नत्वात््; यदन्तवत्् तत्् भावत्वे सत्यनुत्पन्नं न भवति, यथा घट इति । 
बौद्धाभ्युपगतक्षणिकत्वव्यावृत्त्यर्थं नित्यत्वाय अनुत्पत्तिः, तद्वयाप्तविकारान्तराभावश्च साधितौ ।। अथ तदभ्युपगताऽनेकत्वव्यावृत्त्यर्थंसजातीयभेदं व्युदस्यति अनुत्पन्नेयमिति । व्यापकविरुद्धोपलब्धेः । नानात्वव्यापकोत्पत्तिविरुद्धानुत्पत्त्युपलब्धेरित्यर्थः । व्याप्तिं दर्शयति न हीति । अस्य ग्रन्थस्य, यदनुत्पन्नं तदनानाभूतं दृष्टमित्यर्थो वक्त्तुं न युज्यते; ब्रह्मव्यतिरेकेणानुत्पन्नस्य अनानाभूतस्य कस्यचिन्मायावेदान्तिभिरनभ्युपगमात्् । यदनानाभूतं तदनुत्पन्नमित्युक्त्ते व्याप्यनाकजन्मनिवृत्त्या व्याप्नानात्वनिवृत्तिरुक्त्ता न स्यात्् । तस्मादयमर्थः- यत्् नानाभूतं तत्् अनुत्पन्नं न दृष्टम््; अपि तूत्पत्तिमदेव दृष्टमिति जन्मनो नानात्वव्यापकत्वं दर्शितम्् । अनेनोत्पत्तिनिवृत्त्या नानात्वनिवृत्तिरित्यर्थसिद्धम्् । यद्वा यथा न ह्यनग्नि धूमवद््दृष्टभित्युक्त्ते अग्निमदेव धूमवदित्युक्त्तं स्यात््, तद्वत्् इहापि अनुत्पन्नं नानाभूतं न दृष्टं इत्युक्त्ते उत्पतिमदेव नानाभूतं इत्युक्त्तं स्यात््; ततश्चोत्पत्तिर्व्यापिकेत्युक्त्तं भवति । अनुभूतिर्नाना न भवति, अनुत्पन्नत्वात्् । यत्् नानाभूतम््, तत्् उत्पत्तिमद््दृष्टम््, यथा घट इति व्यतिरेक्यनुमानमनुभूतिं पक्षीकृत्योक्त्तम्् । गगनादिषु व्यभिचारो दुर्वचः; तेषामुत्पत्तिमत्त्वेन वेदान्तिभिरभ्युपगमादिति भावः । एवं सजातीयभेदो निषिद्धः ।अस्मिर्थे विकारान्तराभावे च भेदं विकारान्तरं च पक्षीकृत्यान्वय्यनुमानमाह भेदादीनामिति । आदिशब्देन उत्पत्त्यादयो विवक्षिताः । भेदादयो नानुभूतिधर्माः अनुमाव्यत्वात्् रूपादिवदिति । व्यावृत्तिरूपधर्मोऽपि नास्तीत्युपपादयति अतोऽनुभूतेरिति । अन्योऽपिव्यावृत्तिरूपोऽपीति भावः(?) । यद्वा विकारनानात्वजडत्वनिषेधात्् नित्यत्वैकत्वस्वयप्रकाशत्वरूपधर्मवत्वशङ्काव्युदासार्थं पुर्वोक्त्तनानात्वादिव्युदासार्थं च व्यतिरेक्यनुमानमाह अतोनुभूतेरिति ।अन्योऽपि 
नित्यत्वादिरूपोऽपीत्यर्थः । अनुभूतिर्न व्यावृत्तिरूपधर्मभाक्् अनुभवस्वरूपत्वात्।्् । यत्् व्यावृृत्तिरूपधर्मभाक््, तत्् अननुभूतिर्दृष्टम््, यथा घटादीति व्यतिरेकि । यदि व्यावृत्तिरूपधर्मं पक्षीकृत्यानुभूतिधर्मत्वाभावः साध्यः स्यात््,तदा अनुभाव्यत्वं हेतुः; यथा रूपादीति सपक्षः । इदमन्वयि । एवं स्वगतभेदो निरस्तः; पूर्वमेव ज्ञेयभेदो निरस्तः । "अत्रायं पुरुषः स्वयंज्योतिर्भवति' इत्यिादिषु वेदान्तवाक्येष्वात्मनो नित्यत्वस्वयंप्रकाशत्वादयः प्रतिपन्नाः; अत्र तु संविदो नित्यत्वादिरुच्यते; तत्् कथं सङ्गच्छते इत्यत्राह यत इति । निर्द्धूतनिखिलभेदा सकलभेदनिषेधेन विजातीयभेदोऽपि निरस्त इति विजातीयभेदस्य ज्ञातुर्मिथ्यात्वेन स आत्मा, अपि तु परमार्थभूता संविदेवात्मेत्यर्थः । यद्वा वेदान्तैरात्मनः प्रतिपादितं सजातीयविजातीयस्वगतनानात्वराहित्यं संविद एवोपपद्यत इति सैवात्मेत्यर्थः । स्वरूपेति । स्वरूपातिरिक्त्तआश्रयो हि ज्ञाता ; स नास्ति- संवित्स्वरूपातिरिक्त्तत्वादेवापरमार्थ इति स नात्मेति परमार्थभूता संविदेवात्मेत्यर्थः । स्वप्रकाशरूपा सैवात्मेति । वेदान्तैरात्मनः प्रतिपादितं स्वयभ्प्रकाशत्वं संविद उपपन्नमिति सैवात्मेत्यर्थः । यद्वा तुच्छत्वशङ्कानिरासार्थमुक्त्तं स्वप्रकाशरूपेति । स्वयम्प्रकाशत्वं स्वतन्त्रसाधकं चेत्याह अजडत्वाच्चेति । इदं व्यतिरेतिसंवित्् आत्मा अजडत्वात््; यन्नान्मा तज्जडम््, यथा घटादीति । एतद्विवृणोति अनात्मत्वेति । अनात्मत्वव्याप्तम्् । व्याप्तमिति कर्तरिक्त्तः व्यापकमित्यर्थः । प्राप्त इतिवत्् ।। 
तर्केण ज्ञातृत्वे प्रतिक्षिप्ते आत्मनोऽहंप्रत्ययगोचरत्वस्य स्वानुभवप्रत्यक्ष सिद्धत्वेन चोदयति ननु चेति । चश्चोद्यसमुञ्चये । प्रतीतिसिद्धास्वानुभवरूपप्रतीतिसिद्धेत्यर्थः । अत्राह नैवमिति । प्रतितेर्भ्रान्तित्वमाह सा भ्रान्तिसिद्धेति । अनुभवविषयत्वेन पूर्वं प्रतीता रजतता यथा शुक्त्तिज्ञानबाधितत्वात्् भ्रान्तिसिद्धा भवति, तथेत्यभिप्रायेणाह रजततेव शुक्त्तिशकलस्येति । भ्रमाधिष्ठानत्वोपपत्तये शकलशब्दः । अविकलवपुषः शुक्त्तेर्भ्रमास्पदत्वायोगात्् । यद्वा ज्ञातृत्वे प्रतीयमाने तत्र ज्ञानांशस्य पारमार्थ्ये कर्त्रंशस्यापारमाथ्यर्े च दृष्टान्ततया रजततेव शुक्त्तशकलस्येत्युक्त्तम्् । तत्र हि इदमशः परमार्थः, रजततैवापरमार्थ इति । भ्रान्तिसिद्धत्वमुपपादयति । अदुभूतेरिति । ततः किमित्यत्राह अतो मनुष्य इति । कर्तृत्वायोगमुपपादयति ज्ञातृत्वं हीति । यद्वा ज्ञातृत्वं नाम किं ब्रह्मस्वरूपभूतज्ञानाश्रयत्वम््, उतान्तःकरणक्रियारूपज्ञानाश्रयत्वम्् इति विकल्पमभिप्रेत्य प्रथमं शिरो दूषयति- अनुभूतेरिति । पूर्वोक्त्तयुक्त्तिभिरनुभूतेरेव पारमार्थ्ये सिद्धे, तस्या ज्ञातृत्वं स्वात्मनि कर्तृत्वं स्यात््; तत्तु व्याहतमित्यर्थ । कर्तृत्वम्् आश्रयत्वम्् । ज्ञातृत्वं भ्रान्तपुरुषप्रतीतिसिद्धत्वाच्चाध्यस्तमित्यभिप्रायेणाह अत इति । पिण्डस्योत्पत्त्यादिभिरात्मव्यतिरिक्त्तत्वस्य सम्प्रतिपन्नत्वादत्यन्तबहिर्भूतेत्युक्त्तम्् । अथ न केवलं स्वापेक्षया कर्तृत्वमनुपपन्नम््, अपि तु स्वपरविभागनिर्विशेषं कर्तृत्वमात्रमेवानुपपन्नमित्यभिप्रायेण द्वितीयं शिरो दूषयति ज्ञातृत्वं हीति । ततः किमित्यत्राह तच्चेति । विक्रियात्मकम््- उत्पत्तिविनाशयोगात्् क्रियायास्तदाश्रयत्वमपि कादाचित्कमिति तत्् विकाररूपमित्यर्थः । जडम््- ज्ञेयम्् । अत एव     विकारिद्रव्याहङ्कारग्रन्थिस्थम््,जडत्वविक्रियात्मकत्वसाम्यादिति भावः । ग्रन्थिर्नाम बन्ध स्याशैथिल्यकरो ग्रथनविशेषः । अहङ्कारस्य सर्वभ्रममूलत्वात्् ग्रन्थिरित्युक्त्तम्् । एतद्विरोधिरूपमाह अविक्रिय इति । साक्षित्वाभ्युपगमेन ज्ञातृत्वमभ्युपगतं भवतीति शङ्कायां साक्षित्वमपि ज्ञानस्वरूपत्वानुगुणमित्यभिप्रायेण साक्षिणीत्युक्त्तम्् । अविद्यानुभवरूपत्वमेव 
साक्षित्वमिति ज्ञानत्वाविरोध इति भावः । चिन्मात्रात्मनि- स्वयंप्रकाशे । जडम्् । ज्ञातृत्वमजडस्य न संभवतीति भावः । कर्तृत्वादिर्नात्मधर्मः,दृश्यधीनसिद्धित्वात्् । रूपादिवदित्यन्वयिनमभिप्रेत्याह दृश्यधीनसिद्धित्वादेवेति । कर्तृत्वादेरित्यादिशब्देनाहम्प्रत्ययगोचरत्वं गृह्यते । य एव भेदादीनामनुभूतिधमर्त्वाभावे हेतुः, तेनैवेत्येवकाराभिप्रायः । अहमर्थो ह्यात्मा तेन समानाधिकरणतया प्रतीतो ज्ञाता आत्मा स्यादित्यत्राह सुषुप्तिमूर्च्छादाविति । "नाह रवलु' इत्यादि' श्रुत्युपजीवनेनाहंप्रत्ययापायेऽपीत्युक्त्तम्् । आत्मनः कर्तृत्वाहम्प्रत्ययगोचरत्वाभावे व्यतिरेक्यनुमानत्रयं प्रसङ्गरूपेणाह कर्तृत्व इति । आत्मा न कर्त्ता, न चाहंप्रत्ययगोचर इति प्रतिज्ञाद्वयम््; अजडत्वात्् प्रत्यकत्वात्् आत्मत्वादिति हेतुत्रयम््; यत्् कर्तृ यत्् अहंप्रत्ययगोचरः तज्जडं पराक्् आनात्मा च दृष्टम््, यथा शरीरमिति । यद्वा आत्मा न कर्त्ता, न चाहंप्रत्ययगोचरः, जडत्वादिप्रङ्गात्् देहवदिति । जडत्वम््- दृश्यतैकस्वरूपत्वम्् । पराकत्वम््- परस्मै भासमानत्वम्् ।आत्मत्वम््पु- रुषार्थप्रतिसम्बन्धित्वम््, देहं प्रति नियन्तृतया व्यापित्वं वा; तदभावोऽनात्मत्वम्् । आदिशब्देन क्षयित्वादिकं विवक्षितम्् । अहंप्रत्ययगोचस्य देहस्यानात्मत्वे सिद्धे ह्यहंप्रत्ययगोचरस्य कर्तुरनात्मत्वप्रसक्त्तिरित्यत्राह अहंप्रत्ययगोचरादिति । क्रियाफल स्वर्गादेर्भोक्त्तुरित्यनेन देहातिरिक्त्तत्वं सिद्धम्् । प्रामाणिकानाम््- चार्वाकव्यतिरिक्त्तानाम्् । अनात्मनः अहङ्कारस्य कर्तृत्वे कथमात्मनः संसारभोक्त्तृत्वमिति च शङ्का शरीरप्रतिबन्द्या निरस्ता । स्वर्गादिभोक्त्तुरात्मत्वे सिद्धेज्ञातैवात्मा स्यादित्यत्राह तथेति । शरीरातिरिक्त्तात्मनोऽभ्युपगमो हि प्रमाणबलात्क्रियते; तथा ज्ञातुरपि विलक्षणत्वेन प्रमाणसिद्धत्वात्् तथाऽभ्युपगन्तव्यमित्यर्थः । यद्वा प्रामाणिकाहंप्रत्ययगोचरत्वेन हि शरीरस्यानात्मत्वादि; प्रामाणिकाहंप्रत्ययगोचरस्य तु कथमनात्मत्वादीत्यत्राह अहंप्रत्ययगोचरादिति । देहस्याप्रामाणिकाहंप्रत्ययगोचरत्वं प्रमाणबाधादेव हि ज्ञायते । एवं कमर्फलभोक्त्तुरौपाधिकाकारवतो 
ज्ञातुरात्मत्वं प्रमाणबाधितं चेत््, आत्मनस्तद्विलक्षणत्वं स्वीकार्यमित्यर्थः ।अतः प्रामारिकाप्रामाणिकविभागाभावेनाहंप्रत्ययगोचरत्वमात्रमेवानात्मत्वसाधकमिति भावः । 
अविक्रियात्मनः कथं ज्ञातृत्वसंभवः इत्यत्राह एवमिति । यद्वा ज्ञातृत्वमहङ्कारग्रन्थिस्थमिति पूर्वमुक्त्तम्् । कथमहङ्कारस्य ज्ञातृत्वसम्भव इत्यत्राह एवमिति । अभिव्यञ्जकत्वप्रयुक्त्तोऽयमहङ्कारस्य संविदाश्रयभाव इति भावः । अभिव्यञ्जकोऽस्त्वहङ्कारः; कथमस्य स्वाश्रयतयाऽभिव्यञ्जकत्वमित्यत्राह आत्मस्थतयेति । स्वभावशब्देन औत्सर्गिकत्वं विवक्षितम्् । क्कचित्् प्रमाणबाधश्चेत््, न तथेति भावः । दृष्टान्तं दर्शयति दर्पणेति ।आत्मस्थतयाऽभिव्यञ्जनं न दर्पणत्वप्रयुक्त्तम््, न च प्रतिबिम्बत्वप्रयुक्त्तम््, अभिव्यञ्जकत्वमात्रप्रयुक्त्तमिति दर्शयितुं खण्डादिग्रहणम्् । आदिशब्देन मुण्डादि(?) । एवं व्यङ््क्त्तृव्यङ्गयभावकृतो ज्ञातृत्वावभासः संविद इत्याह तत्कृत इति । जडस्याभिव्यञ्जकत्वमयुक्त्तम््; स्वप्रकाशस्य वस्तुनोऽभिव्यङ्गयत्वं चायुक्त्तम््; संविदभिव्यङ्गयस्य च विशेषेण तदभिव्यञ्जकत्वमयुक्त्तम्् इतीमामाशङ्कां स्वयमेवोत्थाप्य प्रतिक्षिपति स्वप्रकाशाया इति । कुत इत्यत्राह रविकरेति । करतलस्य किरणाभिव्यञ्जकत्वं क्व दृष्टमित्यत्राह जालकेति । एवं ज्ञातृत्वस्यापारमार्थिकत्वमुक्त्तम्् । एतदेव परमार्थवस्तुभासनवेलायामनवभासनप्रतिपादनेन उपपादयति यत इति । अनेन अहंप्रत्ययापायेऽपीति पूवर्ोक्त्तार्थो विवृतो भवति । यत इति 
साध्यस्य हेतुतया निर्देशः अग्निमत्त्वेन धूमवत्त्वमितिवत्् । मुक्त्तिसमभिव्याहारेण सुषुप्तावप्यहंप्रत्ययापायस्यागमसिद्धत्वं सूचितम्् । तदा कथं भासत इत्यत्राह तत्र हीति । "नाहं स्वल्वयमेवं सम्प्रत्यात्मानं जानाति,अयमहमस्मि' इति स्वापविषया श्रुतिः । "अहङ्कारं बलं दर्पं कामं क्रोधं परिग्रहम्् । विमुच्य निर्ममः शान्तो ब्रंमभूयाय कल्पते ' इति मुक्त्तिविषया स्मृतिः । "महाभूतान्यहङ्कारो बुद्धिरव्यक्त्तमेव च' इति क्षेत्रान्तर्भावश्चोच्यते अहङ्कारस्य । "अहङ्कारविमूढात्मा कर्त्ताऽहमिति मन्यते' इति तस्य भ्रान्तिसिद्धत्वमुच्यते । हि शब्दः श्रुतिस्मृतिप्रसिद्धिद्योतनाथर्ः । न केवलं श्रुतिः सुषुप्तिविषया; परामर्शश्च तथाऽस्तीत्याह अत एवेति । (अत एव चेति ) । अत एवेति साध्यस्य हेतुत्वेन परामर्शः । कथं साध्यसाधनयोर्विपरीतनिर्देशः? इत्थम्् ज्ञप्तौ यत्् साध्यं,तत्् उत्पत्तौ साधनम््; यत्् उत्पत्तौ साधनम्् तद्् ज्ञप्तौ साध्यम्् (साधनम््?) । तस्मात्् अन्गिमत्त्वादेव हि धूमोद्गम इतिवत्् उत्पत्तौ हेतुत्वमपेक्ष्य अत एवेत्युक्त्तम्् । 
ततः किं प्रस्तुतपूर्ववृत्तत्वचिन्तायाः इत्यत्राह तस्मादिति । तस्मादित्यनेन यदप्याहुरशेषविशेषेत्यारभ्योक्त्तं प्रमाणतर्काभ्यां स्वमतोपपादनमभिप्रेतम्् । निरस्तसमस्तभेदविकल्पेति । भेदविकल्पशब्देन ज्ञातृज्ञेयादिभेदस्यावान्तरवैविध्यं विवक्षितम्् । निर्विशेषशब्देन स्वगतनित्यत्वादिभेदव्यावृत्तिः । कुत इत्यत्राह चिन्मात्रैकरसेति । चिन्मात्रत्वादित्यर्थः । अनेन शून्यत्वव्युदासश्च । कूटस्थम्् निर्विकारम््; सर्वाधिष्ठानं वा । नित्यसंविदेवेति । चिन्मात्रशब्दः स्वयंप्रकाशत्वपरः, संविच्छब्दो विशेष्यपर इत्यपौनरुक्त्तयम्् । चिन्मात्रस्य कथं भेदसम्भव इत्यत्राह भ्रान्त्येति । भ्रान्त्या विवर्त्तत इति करिकलभवन्निर्देशः । शुद्धम्् अविद्यारहितम्् । बुद्धम्् स्वयंप्रकाशम्् । मुक्त्तम्् परमार्थतो भेददर्शनजन्मादिरहितम्् । एवंविधब्रह्मात्मैकत्वविद्यालब्धये सर्वे वेदान्ता आरभ्यन्त इत्यर्थः । वेदान्तानामारभ्मणीयत्वं नाम तद्विचारस्याऽरम्भणीयत्वम्् । सर्वे वेदान्ता आरभ्यन्त इति यदप्याहुरिति पूर्वेणान्वयः । ब्रह्ममीमांसाशास्त्रं किमनारम्भणीयम््, उतारम्भणीयम्् इति विचारे, बन्धस्य परमार्थत्वेन ज्ञाननिवर्त्यत्वाभावात्् ज्ञानप्रतिपादकवेदान्तवाक्यविचाररूपं शास्त्रमनारम्भणीयमिति पूर्वपक्षं कृत्वा, बन्धस्य मिथ्यात्वेन ज्ञानमात्रनिवर्त्यत्वात्् ज्ञानार्थं वेदान्तविचाररूपं शास्त्रमारम्भणीयमिति हि ब्रह्माज्ञानपक्षे प्रथमाधिकरणार्थः शिक्षितः । अतो बन्धस्य मिथ्यात्वेन ज्ञानमात्रनिवर्त्यत्वात्् ज्ञानप्रधानस्य शास्त्रस्य कर्मविचारो न पूर्ववृत्त इत्युक्त्तं 
भवतीति वैषम्यम्् । उपाय आत्मैकत्वविज्ञानम््, उपेयं निर्विशेषचिन्मात्रं ब्रह्म, निवर्त्यं च मिथ्याभूतम्् इति त्रयं कर्मविचारस्यानपेक्षितत्वाय पूर्वं विस्तरेणोपपादितं निगमनग्रन्थे संक्षिप्तं भवति ।।
अथ कर्मविचारपूर्ववृत्तत्वविरोधिवस्तुसामर्थ्यनिरासार्थं परोक्त्तानामुपायोपेयनिवर्त्यानां प्रमाणतर्काभासमूलत्वं प्रतिजानीते(प्रतिजानाति) तदिदमिति । स्वाभिमतानामेव तेषां प्रमाणतर्कोपपन्नतां च संक्षेपेण प्रतिजानाति । अर्थाद्वहुशास्त्रज्ञानां बहुग्रन्थकारारामपि परेषां स्खलनानुपपत्तिशङ्काच्च सम्यग््ज्ञानोत्पत्तिसामग्रीवैकल्यप्रतिपादनमुखेन परिहरति तदिदमित्यादिना । परमपुरुषशब्देनोपेयम््, वरणीयतेत्यादिना उपायम्् अनादीत्यादिना निवर्त्यम्् अनधिगतेत्यादिना परपक्षनैर्मूल्यम्् न्यायानुगृहीतेत्यादिना स्वपक्षस्य समूलताम्् अर्थताऽनेकविद्वत्परिग्रहञ्च प्रतिजानीते । तदिदमिति अनन्तरवाक्यप्रकृतं परोक्त्तोपायोपेयनिवर्त्यत्रयं विवक्षितम्् । औपनिषदपरमपुरुषशब्देन 
"तं त्वौपनिषदं पुरुषं विद्धि' इति श्रुतिं स्मारयति; एतेन अस्मदभिमतप्रमाणप्रमेयविशेषसम्बन्धः श्रुत्यैव व्यक्त्त इति सूचयति । परमशब्देनेश्वरातिरिक्त्ततत्वव्यावृत्तिः । वरणीयताहेतुगुणविशेषविरहिणाभित्यनेन , "यमेवैष वृणुते तेन लभ्यः' इत्यभिमतोपायविशेषकथनं फलितम््; अनेन पदेन बहुशास्त्रज्ञबहुग्रन्थकाराणां भ्रमानुपपत्तिशङ्का च परिहृता भवति; सम्यक्् शास्त्रार्थज्ञानोत्पत्तौ भगवद्भक्त्तेरपि सामग्रयन्तर्भावेन केवलशास्त्रपरिश्रमस्य विकलहेतुत्वात्् । यथा "यस्य देवे परा भक्त्तिः' इत्यादिका श्रुतिः । स्मृतिश्च "विद्या राजन्् न ते विद्या मम विद्या न हीयते । विद्याहीनस्तमोध्वस्तो नाभिजानासि केशवम्् ।। धृतराष्ट्रः । गावद््ग(ल्ग)णे! ते का विद्या या ते विद्या जनार्दने । यया त्वमभिजानासि त्रियुगं मधुसूदनम्् ।। सञ्जयः । मायां न सेवे भद्रं ते न वृथा धर्ममाचरे । शुद्धभावं गतो भक्त्तया शास्त्राद्वेह्यि जनार्दनम््' इति अत्र, "भक्त्तया शुद्धभावं गतः शास्त्रात्् जनार्दनं वेह्मीत्यनेन यथावच्छास्त्रार्थज्ञानोदयस्य भक्त्तिसापेक्षत्वं सिद्धम्् । "जायमानं हि पुरुषं यं पश्येन्मधुसूदनः । सात्त्विकः स तु विज्ञेयः स वै मोक्षार्थचिन्तकः । पश्यत्येनं जायमानं ब्रह्मा रुद्रोऽथवा पुनः । रजसा तमसा चास्य मानसं समभिप्लुतम्् ।।' इति वचनाच्च तत्त्वार्थज्ञानस्यं भक्त्तिप्रीतभगवत्कटाक्षसापेक्षत्वं ज्ञायते । ननु "यया त्वमभिजानासि', "भक्त्तया वेद्मी'ति प्रशनप्रतिवचनाभ्यां विद्याभक्त्तिाशब्दयोरैकाथ्यर्ं प्रतीयते । भक्त्तिरूपा च विद्या मोक्षायेति प्रागुपपादितम्् । ततश्च शास्त्रज्ञानमूला भक्त्तिः, भक्त्तिमूलं शास्त्रज्ञानमित्यन्योन्याश्रय इति चेत््- नैवम््; श्रवणवेलायामेव पदार्थतया अवगम्यमानेषु परमात्मगुणादिप्वनुकूलबुद्धिगोचरत्वाद्विद्याभक्त्तिशब्दयोः । तेन सम्यग्वाक्यार्थनिर्णयलाभः । पूर्वपक्षतयोपन्यस्यमानेऽपि सुगताभिमतवेदाप्रामाण्यादौ हि भवति प्रद्वेषो वैदिकानाम्् । भगवद््गुणादिप्वनुरक्त्तचित्तता भवति । न चैषा साक्षात्कारकल्पनिरन्तरध्यानरूपा भक्त्तिः ।अतो नान्योन्याश्रयः । अथ शास्त्रार्थ याथात्म्य ज्ञानोत्पत्तिहेतुभूतभक्त्तिविरोधिनमाह अनादीति । यद्वा सम्यग््ज्ञानहेतुभूतभक्त्तयभावात्् सम्यग््ज्ञानविरोधिपापानुबन्धमाह अनादीति । वासनाशब्देन पापस्य दृढमूलत्वेन दुर्निवारत्वमुक्त्तम्् । वासनया पापं पापेन वासना, अज्ञानेन पापवासना पापवासनया अज्ञानमित्यन्योन्याश्रयपरिहाराय अनादिशब्दः । शेमुषी मोक्षोपयोगि ज्ञानम्् ।अशेषशब्दस्योपायोपेयनिवर्त्यविषया विश्वशेमुषी दूषितेति भावः । अनेनार्थात्् स्वपक्षे निवत्यर्ं चोक्त्तं भवति; कर्मण एव मोक्षप्रतिबन्धकत्वात्् । दूषितशेमुषीकत्वफलं सम्यग््ज्ञानाभावमाह अनधिगतेति । प्रत्यक्षविरोधे शास्त्रप्राबल्यस्य परेणोक्त्तत्वात््, पदशः समुदायेन च सविशेषपरत्वप्राधान्येन च प्रथमं शब्दप्रमाणमाह पदेति । प्रकृतिप्रत्यययोगेन च पदत्वं न ज्ञातमिति पदशब्दस्य भावः । वाक्यस्वरूपेति । वाक्यम्् अनेकपदार्थसंसर्गविशेष भिधायि इति च न ज्ञातमिति भावः । तदर्थयाथात्म्यम््- तात्पर्यविषयः । प्रत्यक्षादीति आदिना अनुमानम््; सकलशब्देन स्पार्शनचाक्षुषादिप्रत्यक्षावान्तरभिदा विवक्षिता; अन्वयव्यतिरेकाद्यनुमानावान्तरभिदा च विवक्षिता ।
 यद्वा तत्तद्वाद्यभिमतार्थापत्त्यादिप्रमाणान्तरविषयः सकलशब्दः । वृत्तम्- बोधनम्् । तदितिकर्त्तव्यतारूपेति । तर्केण प्रमाणबाधवचनात्् प्रमाणानुग्राहकस्तर्क इति च न ज्ञातमिति भावः । प्रमाणानुग्राहकतयैव हि वयं तर्कमङ्गीकुर्म इत्यत्राह समीचीनन्यायेति । अनुग्राहकबुध्द्या स्वीकृतस्यापि तर्कस्य प्रमाणविरुद्धत्वात्् सोऽसमीचीन इति भावः । अपच्छेदनयादिसमीचीनन्याया एव हि स्वीकृत इत्यत्राह न्यायमार्गाणामिति । अयमपच्छेदन्यायविषयः, अयं 
सामान्यविशेषन्यायविषय इति तत्तन्यायसञ्चारविषयविभागोऽनवगत इति भावः । तर्हि किमवलम्व्य प्रबन्धाः कृता इत्यत्राह विकल्पासहेति । कुतर्काः- प्रमाणविरुद्धाः मूलशैथिल्यमिथोविरोधादिदोषान्तराक्रान्ताश्च तर्काः । ते च त्रिचतुरपदस्थायिनो न भवन्ति, किन्तु विकल्पितान्यतरशिरःपरिग्रह एव भङ््गुरा इत्याह विकल्पासहेति । तर्कस्य विकल्पासहत्वं नाम तद्विषयसाधनादिविकल्पासहत्वमेव । विविधेति । ब्रह्मणोऽनुभाव्यत्वेऽननुभूतित्वम््, प्रत्यक्षं सन्मात्रग्राहि, वेदान्तवेद्यं ब्रह्म प्रमाणान्तरागोचर इत्यादिरूपं कुतर्काणामन्योन्यव्याहतिवैविध्यं विवक्षितम्् । ईदृशकुतर्क एव कल्कम््- असारभूतम््, बौद्धैरात्तसारम्् जीषमित्यर्थः । एतेन कल्पितम््- उत्कीर्णम्् । इतिर्हेतौ । केषाञ्चित्् समीचीनार्थान्तरविषयज्ञानेऽसत्यप्यस्यासमीचीनत्वनिश्चयः कथमित्यत्राह न्यायानुगृहीतप्रत्यक्षादिसकलप्रमाणवृत्तयाथात्म्यविद्भिरिति । अनेन पूर्वोक्त्तविपरीताकार उक्त्तः । बहुवचनेन स्वपक्षस्य भगवद्वोधायनाद्यनेकशिष्टपरिग्रहः सूचितः । अनादरणीयमिति । शिष्यशिक्षासु पूर्वपक्षोपन्यासकौशलार्थमप्यादर्त्तुमयोग्यमित्यर्थः । अशेषविशेषप्रत्यनीकचिन्मात्रमित्यारभ्य सर्वे वेदान्ता आरभ्यन्त इत्यन्तेन यदप्याहुः तदनादरणीयमित्यन्वयः ।। 
एवं सङ्क्षेपेण प्रतिपादितमर्थमुपपादयितुमुपक्रमते तथा हीति । ननु पूर्वपक्षिणा प्रथमं वेदान्तवाक्यानि (क्यविशेषान््)उदाहृत्य तत्र निरूपणीयं सर्वं निरूप्य पश्चात्् तद्वयतिरिक्त्तप्रमाणतर्काः प्रदर्शिताः । अतः सिद्धान्ते च तेन क्रमेण तत्प्रतिक्षेपोयुक्त्तः । तत्् कथं प्रथमं सकलप्रमाणाविषयत्वनिरूपणं सङ्गच्छते? उत्तरत्र च कथं प्रत्यक्षादिनिर्विशेषविषयत्वनिरासपूर्वकं वेदान्तवाक्ययोजना क्रियते ।। उच्यते । प्रत्यक्षविरोधे शास्त्रप्राबल्याभ्युपगमात्् परेण वेदान्तवाक्यानि प्रथममुहाहृत्य पश्चात्् तदन्यद्वक्त्तन्यं सर्वमुक्त्तम््; प्रबलतयाऽभिमतप्रमाणपुरस्कारो ह्युचितः । सिद्धान्तिना तु प्रत्यक्षविरोधे शास्त्रप्राबल्यानभ्युपगमात्् प्रत्यक्षादेर्निर्विशेषविषयत्वव्युदसनपूर्वकं तदविरोधेन वेदान्तवाक्यानि स्वरसतो व्याख्यस्यन्ते । तत्र निर्विशेषचिन्मात्रपारमार्थ्यस्य परेण प्रथमप्रतिज्ञातस्य सामान्येन सकलप्रमाणबहिष्कृतत्वरूपं दूषणं प्रथमं प्रतिजानीते निर्विशेषे इति । अथर्ात्् प्रमाणास्व(प्रमाणा)भावश्च स्वपक्षानुगुणो निरूपितो भवति । स्वपुण्यमपि स्वानुभवसिद्धमिति वक्त्तुं शक्यमिति तद्रव्यावृत्त्यर्थमिदंशब्दः । परसम्प्रतिपत्तिपदं प्रमाणं न किञ्चिदपीति भावः । यद्वा, न काचिदपि प्रमाणव्यक्त्तिर्निविर्शेषगोचरेत्येकवचनाभिप्रायः । कुत इत्यत्राह सविशेषेति ।। ननु विशेषा हि निर्विशेषाः, । तत्् कथं निर्विशेषवस्तुनोऽप्रामाणिकत्वम्् ।। उच्यते । धर्मेण धर्मी सविशेषः; धर्मिणा च धर्मः सविशेषः । कस्यचिद्धर्मभूतं धमिर् वा यन्न भवति, तत्् प्रमाणशून्यमिति हि ग्रन्थार्थः । विशेषः व्यावर्त्तकः । धर्मी च स्वगतधर्मस्याश्रयान्तरगतधर्माद््व्यवच्छेदक इति विशेषशब्दवाच्यः । किञ्च विशेषो निर्विशेष इति शब्दौ किं पर्यायौ, न वा? आद्ये, सह प्रयोगानुपपत्तिः । द्वितीये तु, न निर्विशेषत्वम््; बोध्यभेदमन्तरेणापयर्ायत्वायोगात्् ।। ननु कथं सर्वप्रमाणानां सविशेषविषयत्वम््? न हि गन्धादिग्राहि प्रमाणं गन्धादिकं साश्रयमावेदयति । नैवम््;आश्रय एव विशेष इति नियमाभावात्् । संविदोऽपि सर्वविशेषणतया सर्वार्थवौशिष्टयं ह्युपपद्यते । अयं गन्धोऽनुभूयत इति कालादिविशेषावच्छिन्नतयैव गन्धादिप्रतीतेश्च सविशेषविषयत्वोपपत्तिः । तथा प्रतीतिश्च वक्ष्यते ।। तर्हि न वयं प्रमाणान्तरेण निर्विशेषसिद्धिमभ्युपगच्छामः; स्वानुभवसिद्धं हि 
तदित्यत आह यस्त्विति । तुशब्देन समयं विशिंषन्् समयवैशिष्टयमूलं 
स्वानुभवलक्षणप्रमाणवैषम्यमभ्रिप्रैति । स्वगोष्ठीनिष्ठ इति परवाद्यसम्मतत्वं दर्शयति ।आत्मसाक्षिकानुभवस्य सविशेषत्वं दर्शयति इदमहमिति । विशिष्टविषयत्वादिति । विशिष्टो विषयः स्वयमनुभव एव; शिलापुत्रकस्य शरीरमितिवदयं निर्देशः, अन्यथा स्वानुभवनिर्विशेषत्वनिरासे घटादिसविशेषत्वसाधनस्यानुपयोगात्् । अनुभूयमानोऽप्यनुभव इत्युपरितनग्रन्थस्याप्येवमेवार्थः; स्वानुभवसिद्धमित्यनेनैकार्थ्यात्् । न चानुभवशब्दोऽनुव्यवसायपरः । न ह्यनुव्यवसायरूपं प्रत्यक्षमिष्टम््; अतीतविषयतया प्रत्यक्षत्वानुपपत्तेः । परज्ञान्म्् प्रमुषितसंस्कारं स्वज्ञानं चानुमेयम््; अन्यत्तु स्मृतिविषयः । न च स्मृतिविषयत्वमिह विवक्षितम््; अनुभवशब्दस्यातदर्थत्वात्् । अतोऽनुभूयमानत्वम्् अवभासमानत्वम्् । इदमहंशब्दाभ्यां सकर्मकर्तृक एवानुभव इत्युक्त्तम्् । अदर्शमित्यनेनापरोक्षत्वविशेषान्वयोऽभिप्रेतः । अतीतत्वं त्वविवक्षितं तदा स्वतःसिद्धत्वायोगात्् । केनचिद्विशेषेणेति । उक्त्तेष्वप्यन्यतमविशेषणमन्ततो गत्वाऽप्यवर्जनीयमिति भावः । यद्वा,अदर्शमितीत्यत्र इतिशब्दः प्रकारवचनः प्रकृतसजातीयरूपं विशेषं यावत््सम्भवं गृह्णाति । तेन परोक्षत्ववर्तमानत्वादिकं केनचिदिति विवक्षितं स्यात्् । परोक्षत्वं विषयद्वारा । ननु न हि वयमिदमहमदर्शमिति प्रतीतिमपलपामः । सा तु तर्कव्यवस्थापितविषया निर्विशेषे प्रमाणमित्यत्राह सविशेषोऽपीति । स्वव्याघातस्य दर्शयिष्यमाणत्वात्् युक्त्तयाभासेनेत्युक्त्तम्् । निविर्शेष इति निष्कृष्यमाण इति । यदा निर्विशेष इति निष्कृष्यते, तदानीमेवं हि निष्क्रष्टव्य इत्यर्थः । कथं निष्क्रष्टव्य इत्यत्राह सत्तातिरेकिभिः स्वासाधारणैरिति । सत्तानतिरेकी चेत्् पक्षाविशिष्टो हेतुः स्यात्् । तदयुक्त्तं; पक्षव्यावर्तको हि हेतुः । किञ्च अन्यस्य द्रव्यान्तराद्वयावर्त्तकधर्मस्यैव व्यावृत्तिरूपत्वसम्भवः । स्वरूपे प्रतिपन्ने स्वस्यान्यतादात्म्यभ्रमविरोधिनश्च स्वरूपमेव व्यावृत्तिः, यथा शुक्त्तित्वादेः । ब्रह्मणस्तु वस्त्वन्तरस्यान्यस्माद्वयावर्तकरूपधर्मत्वाभावात्् स्वरूपे भासमाने भ्रमसहत्वाच्च न स्वरूपमेव व्यावृत्तिरिति वक्ष्यमाणशौकल्यादिदृष्टान्तवैषम्याभिप्रायेण सत्तातिरेकिभिरित्युक्त्तम्् । साधारणश्चेद्धेः तु, अनैकान्तिको भ्रमाविरोधि च स्यात््; यथा शौक्लयादिः ।असाधारणं शुक्त्तित्वमेव हि रजतभ्रमविरोधि । अतः स्वासाधारणैरित्युक्त्तम्् स्वशब्देन व्यधिकरणासिद्धिपरिहारः । स्वभावविशेषैः- धर्मविशेषैः । एवं सामान्येनार्थशरीरमुक्त्तम्् । अतस्त्वयाऽपि निरासकहेतुतयाऽभिमतानां सत्तातिरेकित्वस्वासाधारणत्वे अवर्जनीये सत्यभिप्रायेण सत्तातिरेकिभिः स्वासाधारणैरिति पुनः कथनम््, ये ये हेतवः सविशेषघटादिवस्तुव्यावृत्ताः सामान्येन सकलविशेषाभावसाधकाः, ते अथर्सामर्थ्यात्् सामान्यान्तर्गतं स्वात्मानमपि निवर्तयेयुरेवेत्यत्राह अतः कैश्चिदिति । अतः- तेषां सत्तातिरेकित्वस्वासाधारणत्वयोरवश्याभ्युपगन्तव्यत्वादित्यर्थः । कैश्चिदिति । स्वासाधारणैः प्रामाणिकैरित्यर्थः । विशिष्टस्यैवेति । निर्विशेषत्वसाधकनिवृत्तौ निर्विशेषत्वासिद्धेः, तदनिवृत्तौ तैरेव सविशेषत्वप्रसङ्गाच्चेत्यभिप्रायः । अन्य इति । निर्विशेषत्वसाधका हेतवो येभ्यो घटादिभ्यो व्यावृत्ताः, तद्गता इहाप्रामाणिकाः रूपादयो विशेषा अस्मिन्निरस्यन्ते; न तु सर्वविशेषाः । अनग्निमद्यावृत्तो धूमः पक्षे ह्यनग्निमत्त्वमेव निवर्तयति: न त्वाकारान्तरमित्यर्थः । न क्वचिदिति । स्वानुभवे, प्रत्यक्षादिप्रमाणान्तरेष्वपीत्यर्थः । स्वव्याधातप्रसङ्गेन सकलविशेषनिवृत्तेः साधयितुमशक्यत्वात्् न निर्विशेषवस्तुसिद्धिरित्युक्त्तं भवति । 
एवं कर्मकर्तृव्युदासमभ्युपगम्य सविशेषत्वमापादितम्् । अथ कर्मकर्तृनिरास एव दुःशक इत्याह धियो हीति । धीत्वम््- विषयप्रकाशत्वम्् । स्वप्रकाशता- अनन्याधीनप्रकाशत्वम्् । एतदुभयं स्वप्रकाशवादे 
साधनतया साध्यतया च परेणोपन्यस्तम्् । ज्ञातुविर्षयप्रकाशनस्वभावतयोपलब्धेरिति । नियमेन स्वाश्रयं प्रति विषयप्रकाशकतया भासमानत्वात्् धीत्वस्वप्रकाशत्वे सिध्यत इत्यर्थः । धीत्वं विषयसाधनत्वं; तथावभासमानत्वादिति न साध्याविशिष्टता । यद्युपलब्धिसिद्धं सर्कमकत्वं नाङ्गीकुरुषे, ततः सर्कमकत्वहेतुकं स्वप्रकाशत्वमपि न सिध्येदिति भावः । यद्वा धीत्वं धीस्वरूपमात्रम्् । हि शब्दः उपलब्धेः सर्वसम्प्रतिपत्तिं दर्शयति । ननु न कर्मकर्त्रवच्छिन्नं ज्ञानमात्मभूतम््; अन्यदेव तु स्वापाद्यवस्तानुभूतं निविर्शेषं साध्यत इत्यत्राह स्वापेति । अनुभवः- आत्मस्फुरणम्् । न हि तदा धर्मभूतज्ञानस्फुरणम्् । स्वावसरे- अहमर्थस्यैवात्मत्वसमर्थने । निपुणतरम््- परप्रयुक्त्तयुकत्यैवेति भावः । "सुखमहमस्वाप्सम््', "मामप्यहं न ज्ञातवान्् इत्यादिना परोक्त्तपरामर्शेनैवेति यावत्् । यद्वा निपुणतरं विशदतरम्् । एतदुक्त्तं भवति- किं त्वया स्वानुभवाधीनं निर्विशेषत्वं कमर्कर्त्रवच्छिन्नस्य ज्ञानस्योच्यते, उताहमिति भासमानस्यात्मस्वरूपभूतज्ञानस्य, उत(?) तदुत्तीर्णस्य वा? आद्ये कर्मकर्त्रवच्छेदनियमादेव न निर्विशेषत्वम्् । द्वितीये प्रत्यक्तवानुकूलत्वादिभिः सविशेषत्वमवर्जनीयमिति वक्ष्यते । तृतीये शून्यत्वादेव न निर्विशेषत्वं साधमिति ।। मुखान्तरेण सविशेषत्वमाह स्वाभ्युपगताश्चेति । आदिशब्देन स्वप्रकात्वैकत्वाऽनन्द(त)त्वादयो विवक्षिताः । ते वस्तुमात्रमिति ह्युक्त्तमित्यत्राह ते चेति । उपपादयति वस्त्विति । बौद्धैः क्षणिकत्वमुक्त्तम््; अनेन तु नित्यत्वम्् । वैशेषिेकादिभिश्च जडत्वबहुत्वे; अनेन तु स्वप्रकात्वैकत्वे स्वरूपं तु तैः सर्वैरभ्युपेतम्् । अतो विप्रतिपत्तिविषयः सम्प्रतिपत्तिविषयश्चैक एवेति वक्त्तुमयुक्त्तमित्यर्थः । विमत्यनन्तरभाविना तदुपपादनेन च स्वरूपातिरिक्त्तंतां दर्शयति स्वाभिमतेति । क्षणिकत्ववादिनं प्रति ब्रह्मनित्यत्वं साधयता त्वया स्वरूपमात्रातिरेकेण किञ्चित्् साधितमस्ति, न वा? अस्ति चेत््, सधर्मत्वम्् । नो चेत््, सिद्धसाधनत्वम््; स्वरूपमात्रस्याभिमतत्वात्् । संविन्नित्येति प्रतिज्ञावाक्यगतौ धर्मधर्मिशब्दौ किं पर्यायौ, न वा? आद्ये साधनायासो निष्फलः । द्वितीये स्वरूपातिरिक्त्तधर्माङ्गी(न्तरस्वी)कार इति भावः । स्वमतोपपादनान्न वस्तुमात्रमिति शक्योपपादना इत्यन्वयः । पूर्वं सविशेषत्वनिरासकहेतुभिः सविशेषत्वमुक्त्तम््; अनन्तरं साध्यधमर्ैः; ततः कतिपयविशेषसाधकहेतुभिः । एते निरासकसाध्यसाधनधर्मा: अपरमार्था इत्यत्राह अत इति । अतः विशेषव्युदासकत्वेन साध्यत्वेन साधनत्वेन च केषाञ्चिद्धर्माणां त्वयोक्त्तत्वात्् परमार्थभूतैस्तैः र्विशिष्टमित्यर्थः । प्रामाणिकैरित्यनेन कैश्चिदिति पूर्वोक्त्तस्यार्थस्यापि विशेषो दर्शितः । विशिष्टमेवेति । पूर्वोक्त्तसत्तातिरेकित्वस्वासाधारणत्वाभावे भ्रमोच्छेदो न स्यात््; निरासकधर्मापारमार्थ्ये, शुक्त्तित्वापारमार्थ्ये रजतसत्यत्ववत््, निरसनीयाकारसत्यत्वं प्रसजेत््; साध्यधर्मापारमार्थ्ये, च नित्यत्वादिविपरीताकारानित्यत्वप्रसङ्गः; साधनापारमार्थ्ये च साध्यनित्यत्वादिविपरीताकार(स्य) सत्यत्वमापद्येतेति भावः । 
इत्थं स्वानुभवप्रसङ्गात्् तत्रापि सविशेषत्वमुपपादितम््; अथ प्रथमप्रतिज्ञातं सर्वप्रम्राणानां सविशेषविषयत्वं वक्त्तुमारभते; तत्र परेण प्रत्यक्षाद््बलीस्त्यवेनोक्त्तत्वात्् सविशेषबोधकत्वातिशयस्य स्वाभिमतत्वाच्च प्रथमं शब्दस्य सविशेषयत्वमाह शब्दस्य त्विति । तु शब्दः परोक्त्तबलीयस्त्वशूचकः । विशेषेणेतिपदेन सविशेषवस्तुबोधकत्वातिशय उच्यते । यद्वा सर्वप्रमाणानां सविशेषगोचरत्वे प्रतिज्ञाते, चिद्वस्तुनि अन्तरङ्गतया स्वप्रकाशवृत्तिं निरूप्य तदनन्तरमात्मनि 
प्रत्यक्षादिभ्योऽन्तरङ्गत्वेन उभयवादिसम्मतस्य शास्त्रस्य सविशेषविषयत्वमाह शब्दस्य त्विति । सविशेषगोचरत्वे प्रमाणान्तरेभ्योऽतिशयो विशेषेणेत्युच्यते । तुशब्देन तत्तदौपयिकं शब्दस्य सविशेषगोचरप्रत्यक्षादिपूर्वकत्वं विशेष उच्यते । प्रतिज्ञातस्य हेतुमाह पदवाक्यरूपेणेति । ततः किं सविशेषविषयत्वस्येति शङ्कायां पदरूपेण प्रवृत्तिं विवृणोति प्रकृतीति । ततः किमित्यत्राह प्रकृतिप्रत्यययोरिति । पदस्यैवेति । वाक्यं तावदास्ताम््; पदमेव सविशेषपरमिति भावः । वाक्यरूपेण प्रवृत्तिं विवृणोति पदभेदश्चेति । पदभेदः- पदानां परस्परभेदः । न केवलं प्रकृतिप्रत्ययभेद एवार्थभेदहेतुकः, पदभेदोऽपीति चार्थः । अन्यथा पदान्तरवैथ्यर्थ्यादिति भावः । पदभेदस्यार्थभेदनिबन्धनत्वेऽपि वाक्यैकत्वात्् निर्विशेषत्वसिद्धिरिति शङ्कायां वाक्यस्य सविशेषविषयत्वं वदन्् निर्विशेषे प्रमाणाभावमुपसंहरति पदसङ्घातेति । तत्तत्पदाभिधेयानां संसर्गविशेष एव वाक्यप्रतिपाद्यः न तु तत्तत्पदार्थप्रहाणेन अर्थान्तरमित्यर्थः ।। 
ननु निर्विशेषशब्देन निर्विशेषं वस्तु किं प्रतिपन्नम््, उत अप्रतिपन्नम््, उत सविशेषं वस्तु प्रतिपन्नम््? आद्ये, निर्विशेषवस्तुनः शब्देन प्रतिपादनात्् निषेधोनुपपन्नः । द्वितीये तु निषेध्याप्रतिपत्तेः निषेधोऽनुपपन्नः । तृतर्ी ये तु सविशेषनिरासः कृतः स्यात्् ।। नैवम््; भ्रान्तिप्रमितिविभागात्् । निर्विशेषवस्तुनि शब्दस्य प्रमाणमावो हि निषिध्यते; न तू भ्रमहेतुत्वम््; अतो निर्विशेशब्दजनिता मिथोऽन्वयानर्हार्थगोचरा भ्रान्तिः प्रमितिजनकैः शब्दैर्बाध्यत इति युक्त्तम्् । अधिकरणतदसाधारणनिषेध्यप्रतिपक्षधर्मतो विशेषशब्दस्य सङ्कोचानभ्युपगमे ह्यधिकरणलाभात्् निषेधकशब्दस्यानन्वय एव स्यात्् । न हि निर्विभक्त्तिकः पदान्तरानन्वितो निर्विशेषशब्दोऽर्थाभिधायी । अतः सङ्कोचाभावे व्याघातः । यद्यपि कथञ्चिद्विभक्त्तयर्थो न विवक्षितः, तथापि निर्विशेषपदस्य बहुव्रीहित्वादन्यपदार्थाभिधानमवर्जनीयम्् । तत्पुरुष(पद)प्रयोगे च अधिकरणाभिधानमवजर्नीयम्् ।अतो यदि निर्विशेषशब्दः प्रमाणभूतवाक्यस्थः, तदा विषयविभागो द्रष्टव्यः; सकलविशेषशून्यप्रतिपादनासामर्थ्यात्् । नगरे को विशेष इत्युक्त्ते, न कश्चिदपीत्यादिषु । वाक्येषु सविशेषनिषेधः सङ््कुचितविषयो दृष्टः । तथा शास्त्रेष्वपि, "अविशेषास्ततो हि ते' इति गन्धादिगुणान्वितानामपि पृथिव्यादीनां शान्तत्वधोरत्वमूढत्वरूपकतिपयविशेषविरहविवक्षया अविशेषशब्दः प्रयुज्यते ।। 
एवं ज्ञानस्वरूप आत्मन्यन्तरङ्गतया स्वानुभवशब्दौ निरूपितौ । अथ व्यतिरिक्त्तप्रमाणेषु मूलभूतस्य प्रत्यक्षस्य सविशेषविषयत्वमुपपादयति प्रत्यक्षस्येत्यादिना । निर्विकल्पकानुभूतार्थस्य सविकल्पके प्रतिसन्धानस्य वक्ष्यमाणत्वात्तदुपयोगित्वेन च सविकल्पकस्वरूपं प्रदर्शितम्् । अथ निर्विकल्पकस्य सविशेषविषयत्वं प्रतिजानीते । निर्विकल्पकमपीति । एकजातीयपिण्डेषु द्वितीयादिपिण्डग्रहणस्य सविकल्पकत्वं प्रथमपिण्डग्रहणस्य निर्विकल्पकत्वञ्च हृदि निधाय हेतूमाह सविकल्पक इति । विशिष्टप्रतिसन्धानमिति षष्ठीसमासः कर्मधारयो वा । स्वस्मिन््- निर्विकल्पके अनुभूतजात्यादिपदार्थविशिष्टवस्तुविषयस्य सविकल्पके प्रतिसन्धानस्य हेतुत्वादित्यर्थः । प्रथमपिण्डस्य विशिष्टतयाऽवगतत्वमर्थलब्धम्् प्रथमपिण्डे जातिविशिष्टतया प्रतीते हि द्वितीयादिषु जात्यनुवृत्तिबुद्धिलक्षणं प्रतिसन्धानं घटते ।। कथं प्रतिसन्धानम््; सकलविशेषशून्यविषयं हि निर्विकल्पकमिति हेत्वसिद्धिमाशङ्क्याह निर्विकल्पकं नामेति । सकलविशेषवैधुर्याभावमुपपादयति तथा भूतस्येति । सकलविशेषशून्यग्रहणं किं दर्शनादभ्युपगम्यते, किं वा अनुपपत्त्या कल्प्यते इति 
विकल्प्य, न तावत्् दर्शनमित्याह कदाचिदपीति । कल्पनं व्युदस्यति अनुपपत्तेरिति ।निर्विशेषज्ञानबाधिकैव अनूपपत्तिर्दृश्यते । तत्कल्पिका तु दूरतो निरस्तेति भावः ।अदर्शनं विवृणोति केनचिदिति प्रकारविशेषनियमो नेति भावः । उतरत्र ग्रहणायोगादिति पञ्चम्या हेतुत्वं स्फुटम्् । अत्र पञ्चमीस्थाने हिशब्दः । इदमित्थमिति प्रतीतिमेव विवृण्वन्् अर्थात्् सकलविशेषशून्यग्रहणकल्पनामपि व्युदस्यति त्रिकोणेति । अनुपपत्तिं विवृणोति ग्रहणायोगादिति । अध्याहृतशङ्कावाक्येन ग्रहणायोगादिति पञ्चम्यन्तान्वयः । त्रिकोणम््- गोमुखम्् । ग्रहणायोगात््- दृष्टव्याप्तिविरोधेन सकलविशेषशून्यग्रहणकल्पनस्यानुपपन्नत्वादित्यर्थः । अनुपपत्तेरित्यनेन विपक्षे बाधकतर्कोऽप्यभिप्रेतः- सविशेषविषयत्वाभावे प्रत्ययत्वमेव हीयेतेति ।अस्य तर्कस्यानुग्राह्यं प्रमाणं प्रत्यक्षं योग्यानुपलम्भश्च । यद्वा अनुपपत्तेरित्यनेन सविशेषविषयत्वे साधकं प्रमाणं विवक्षितम्् प्रथमाक्षसन्निपातजं ज्ञानं सविशेषविषयम््, ज्ञानत्वात्् संप्रतिपन्नवदिति । एवं साधकप्रमाणाभावबाधकप्रमाणसद्भावाभ्यां विवक्षितकतिपयविशेषशून्यग्रहणं निर्विकल्पकमिति सिद्धम्् । अनेन निर्विकल्पकशब्दस्य 
सङ्कुचितवृत्तित्वं फलितम्् । स च सङ्कोचः कस्मिन्् विषय इत्यत्राह अत इति । अतः उक्त्तादर्शनानुपपत्तिभ्यामि त्यर्थः । प्रथमद्वितीयपिण्डयोः सविकल्पकनिर्विकल्पकशब्दौ न सङ्केतितौ; अतस्तयोः पिण्डयोर्वैषम्यं वक्त्तव्यमिति शङ्कायां ग्राह्याकारभेदं दर्शयति तत्रेत्यादिना वाक्यद्वयेन । गोत्वानुवृत्तिप्रतीत्यप्रतीत्योः सविकल्पकनिर्विकल्पकशब्दयोः प्रवृत्तिनिमित्ततां दर्शयति प्रथमप्रतीतीत्यादिना वाक्यद्वयेन । पूर्वग्रन्थोक्त्तं गोत्वं संस्थानशब्देन विशेषितम््; तेन पराभिमतविलीनाज्यगतधृतत्वादेरिव प्रत्यक्षत्वे व्यञ्जकापेक्षया विलम्बो नास्तीति दर्शितम्् । तदेव संस्थानमनन्तरग्रन्थे सास्त्रादिशब्देन निर्दिश्यते । एवमनुवृत्तिग्रहाग्रहाभ्यां सविकल्पकत्वं निर्विकल्पकत्वं चोक्त्तम्् । नानुवृत्तिमात्रग्रहणान्निर्विकल्पकत्वम््, किन्तु जात्यग्रहणाच्च । अनुवृत्तत्यग्रहणे हि जातिरेवागृह्णीता स्यादिति शङ्कायामाह न पुनः संस्थाना(नरूपजात्यादेर?)ग्रहणादिति । अत्राग्रहणानुपपत्तिद्योतकः संस्थानरूपशब्दः । गोत्वादेरसाधारणधर्मभूताऽनुवृत्त्यग्रहणात्् गोत्वादिर्न ग्रहीत इति शङ्कायामग्रहणानुपपत्तिमेव विवृणोति संस्थानरूपजात्यादेरपीति । ग्रहणकारणभूतेन्द्रिययोग्यतायामपि स एव हेतुरिति द्योतनाय पुनः संस्थानशब्दोक्त्तिः । निर्विकल्पकस्य सविशेषविषयत्वे प्रमाणत्वेन सविकल्पके निर्विकल्पकानुभूतार्थविशिष्टप्रत्यभिज्ञानं (त्यभिज्ञानं)पूर्वमुक्त्तम्् । पराभिमतनिर्विकल्पकाभावे योग्यानुपलम्भः प्रत्यक्षं च प्रमाणम्् । तयोरनुग्राहकतर्कज्ञानेनोक्त्तो भवति । किं प्रमाणानुपपत्त्या प्रमेयानुपपत्त्या वा वस्तुमात्रग्रहणाभ्युपगम इति विकल्पमभिप्रेत्य प्रमाणानुपपत्तिं प्रथमं व्युदस्यति ऐर्न्दियिकत्वाविशेषादिति । अनेन पृथिव्यपृथक््सिद्धगन्धव्यावृत्तिः ।। कथमैन्द्रियिकत्वम््? समवायस्यानैन्द्रियिकत्वात्् तदयुक्त्तमिति चेत््््््््््, तर्हि सविकल्पके विशिष्टग्रहणमनुपपन्नम्् । अतो न भिन्नेन्द्रियाग्राह्यत्वमिति न प्रमाणानुपपत्तिः । असन्निहितत्वं प्रमेयानुपपत्तिः; अपृथक््सिद्धत्वेन तन्नास्तीति परिहृरति संस्थानेनेति । अनेन चाक्षुषत्वेपि पृथक््सिद्धदण्डादिव्यावृत्तिः । एकेन्द्रियग्राह्यत्वे सति अपृथक््सिद्धत्वात्् प्रमाणप्रमेयानुपपत्तिर्नास्तीति ससंस्थानमेव वस्तु गृहीतमित्यर्थः । एवं पूर्वं संस्थानरूपशब्देनाभिप्रतोऽथर्ो विवृतो भवति । अनुवृत्त्यग्रहणान्न संस्थानरूपजात्यादेरग्रहः शङ्कनीयः; प्रकारप्रकारिभावेन ग्रहणोपपत्तेरिति भावः । 
प्रथमपिण्डग्रहणे अनुवृत्त्यग्रहणात्् गोत्वमगृहीतं चेत्् द्वितीयपिण्डेऽपि गोत्वं दुर्ग्रहम््; अनुवृत्त्यग्रहणात्् । अनेकव्यक्त्तयन्वयारूपा हि अन्यनुवृत्तिः । सा चान्वयिनः पदार्थस्य पूर्वव्यक्त्तिनिष्ठतापरार्ज्ञोनैव द्वितीयादिषु गह्यते । अतः प्रथमपिण्डे गोत्वाग्रहात्् तदन्वयापरामर्शेन द्वितीयव्यक्त्तयन्वयरूपानुवृत्तिद्वितीयेऽपि दुर्ग्रहेति तत्रापि गोत्वमगृहीतम््, एवं प्रथमद्वितीयव्यक्त्तयन्वयापरामर्शे (र्शात््)तृतीयेप्यनुवृत्तिरगृहीतेति गोत्वमग्रहीतम््, एवं व्यक्त्तयन्तरेष्वपि गोत्वं दुर्ग्रहं स्यात्् । अतः प्रथमपिण्डग्रहण एव गोत्वग्रहणमभ्युपेतव्यम्् । एवं सकलविशेषशून्यवस्तुग्रहणं व्युदस्तम्् । "जात्यादयो विशेष्यं च पृथक्् निविर्कल्पके गृहीतम््; सविकल्पक एव विशिष्टतया ग्रहणम््' इति पक्षश्चार्थान्निरस्तो भवति । विशेषणं विशेष्यं च पृथक्् पृथक्् गृहीतमिति कथमवगतम््? दण्डकुण्डलादिषु विशेषणविशेष्ययोः प्रथक्् प्रथग््ग्रहणपूर्वकत्वदर्शनादिति चेत््- तत्र किमपृथक््सिद्धिवेलायां पृथग्ग्रहणम््? उत पृथक््स्थितिवेलायाम््? न प्रथमः, विशिष्टत्वेनैव ग्रहणात्् । पृथक््स्थितिवेलायां तु विशिष्टग्रहणमेव नास्तीति न तत्प्रतीतिहेतुत्वम्् । अतः पृथग््ग्रहणस्य विशिष्टग्रहणहेतुत्वाभावान्न गोत्वादौ पृथग््ग्रहणप्रसङ्गः ।। 
ननु विशेषणविशेष्यभावस्य सप्रतियोगिकत्वात्् तज््ज्ञानस्य प्रतियोगिस्वरूपज्ञानमपेक्षितमिति विशिष्टप्रतिपत्तेर्जात्यादिपदार्थस्वरूपमात्रग्रहणपूर्वकत्वं स्वीकार्यम्् ।। उच्यते । प्रतियोगिज्ञानापेक्षा नाम किं विशिष्टज्ञाने प्रतियोग्यवभासनियमः? उत तद््ज्ञानस्य विशिष्टज्ञानहेतुत्वम््? प्रथममभ्युपगच्छामः । द्वितीये, च जात्यादयः पदार्थाः प्रथमं मिथो व्यावृत्ततया गृहीता न वा? न चेत््, अव्यावृत्ततया गृहीतानां पूर्वोत्तरज्वालानामिव विशेषणविशेष्यभावप्रतियोगिताप्रतीतिर्नोपपद्यते । यदि व्यावृत्ततया गृहीताः तदा व्यावृत्तिश्च विशेषणविशेष्यभावेन पारतन्त्रादिलक्षणेन तदौपयिकाकारान्तरेण वा यदि न स्यात््, विशेषणविशेष्यभावव्यत्यासप्रतीतिः प्रसज्यते ।। वस्तुसामर्थ्याद्वास्तव एव विशेषणविशेष्यभावः प्रतीयत इति चेत्् तर्हि वस्तुचसामर्थ्यं नाम विशेषणविशेष्यभाव रूपं तर्दोपयिकाकारान्तररूपं वा स्यात्् । वस्तुस्वभावस्य सत्तयोपकारकत्वे वस्तुस्वभावादेव विशिष्टप्रतीतिसम्भवात्् स्वरूपमात्रग्रहणकल्पनमयुक्त्तम्् । ज्ञाततयोपकारकत्वे तेन स्वभावेन व्यावृत्ततया विशेषणस्य प्रागवगतिरस्तीति प्रथमत एव विशिष्टप्रतीतिरभ्युपगता स्यात्् । अतो वरं द्रव्यस्यैव प्रथमं विशिष्टतया प्रतीत्यभ्युपगमः । तस्यापि स्वभावस्य स्वविशेष्यभूतं विशेषनं प्रति विशेषणत्वं न प्रथममवगतम््; किन्तु स्वरूपमात्रमिति चेत्् तर्हि विशेषणतत्स्वभावयोर्विशेषणविशेष्यभावव्यत्यासः प्रतीयेत । तत्परिहाराय तस्य वस्तुस्वभावस्याकारान्तराभ्युपगमे अनवस्था । यदि व्यत्यासविशिष्यप्रतीतिप्राथम्यप्रसङ्गपरिहाराय जात्यादीनां स्वरुपमेव विशेषणभावः विशेष्यभावश्च, न त्वाकारान्तरमित्यभ्युपगम्यते तदा प्रथमप्रतिपत्तिर्विशेषणतया विशेष्यतया च स्यात््; तदप्रतिपत्तौ स्वरूपस्यागृहीतत्वप्रसङ्गात्् । तथैव प्रतीतौ प्रथमत एव विशिष्टप्रतीतिः स्यात््; एकस्यां प्रतीतौ विशेषणतया विशेष्यतया च जात्यादीनां प्रतिपन्नत्वात्् ।अतः प्रथमत एव परस्परप्रतियोगिकविशेषणविशेष्यभावप्रतीतिः संभवतीत्यभ्युपगन्तव्यम्् । एवं सति विशिष्टग्रहणस्य पृथग््ग्रहणपूर्वकत्वे भिन्नसामग्रीवेद्यवस्तुगोचरत्वमुपाधिः स्यात्् । पक्षव्यतिरिक्त्तव्यवच्छेद्याभावेऽप्युक्त्ततर्कबलात्् पक्षव्यवच्छेकत्वसिद्धेरुपाधित्वं युक्त्तम्् । यथा प्रध्वंसाभावस्यादिमत्त्वादन्तवत्त्वे भावरूपादिमत्त्वमुपाधिर्भवति, भावोन्मज्जनप्रसङ्गरूपतर्कबलात््; 
यथा अग्निमत्त्वात्् धूमानुमाने आर्द्रेन्धनमुपाधिः सर्वत्राग्निमति धूमोपलम्भप्रसङ्गतर्कबलाद्भवति तद्वत्् । अतः प्रथमपिण्डग्रहण एव गोत्वं गृह्यते; द्वितीयादिष्वनुवृत्तिग्रहणम(मित्य?)भ्युपेत्य(तव्य)म्् ।अतो यथोक्त्तस्वरूपे एव निर्विकल्पकसविकल्पके ।।
अनुवृत्तिग्रहाग्रहौ हि सविकल्पकनिर्विकल्पकयोः प्रयोजकौ कथितौ; तत्् कथं द्वितीयादिग्रहणस्य सविकल्पकत्वमित्यत्राह अत इति । अतः प्रथमग्रहण एव स संस्थानवस्तुग्रहणात्् । अनुवृत्तिग्रहणविधुरप्रथमेतरग्रहणे कथं सविकल्पकत्वम््? इत्यत्राह द्वितीयादीति । द्वितीयादिपिण्डग्रहणेषु- द्वितीयादित्वेन पिण्डग्रहणेषु । अनेन संस्कारसचिवग्रहणं सविकल्पकम््, इतरन्निर्विकल्पकमिति सिद्धम्् । एतेन न केवलं जात्यनुवृत्त्यैव सविकल्पकत्वम््; जातिगुणादिष्वन्यतमानुवृत्तिविशिष्टग्रहणमपि सविकल्पकमिति सिद्धम्् । सवर्विधानुवृत्तिविकलग्रहणमेव निर्विकल्पकम्् । यथा एकव्यक्त्तौ प्रथमाक्षसन्निपातजं ज्ञानम्् ।। नन्वेकव्यक्त्तावपि संस्कारजन्यं देशकालाद्यनुवृत्तिविशिष्टग्रहणं सविकल्पकं स्यात्् ।। स्यादेव; संस्कारजन्यत्वअनुवृत्तिगोचत्वाविशेषात्् । एकजातीयद्रव्येषु प्रथमपिण्डग्रहणमित्युक्त्तिस्तु जात्यनुवृत्तिप्रदर्शनार्था । संस्थानिवत्संस्थानवदिति दृष्टान्तप्रदर्शनं स्पष्टीकरणार्थम्् । पिण्डधर्मः संस्थानम््, तद्वर्मोऽनुवृत्तिरिति धर्मधर्मिभावरूपसाम्यनिबन्धनञ्च दृष्टान्तद्वयोपादानम्् । एवं सविकल्पकनिर्विकल्पकयोः संस्कारसचिवत्वतद्विरहौ सामग्रीवैषम्यम््,गोत्वाद्यनुवृत्तितद्विरहौ ग्राह्याकारवैषम्यमित्युक्त्तं भवति ।। द्विविधस्यापि प्रत्यक्षस्य सविशेषविषयत्वं निगमयति अत इति । 
प्रसङ्गात्् भेदाभेदं निराकरोति अत एवेति । अत एव प्रथमपिण्डग्रहणस्य विशिष्टविषयत्वसमर्थनेन । सर्वत्र- पिण्डद्वयजातिव्यक्त्तिगुणगुणिक्रियातद्वत््कार्यकारणेष्वित्यर्थः । कथमित्यत्राह इदमित्थमिति । भेदाभेदवादिना,पिण्डानामन्योन्यभेदाभेदसमर्थने इदमिदं न भवतीति भेदः, इदमिदं भवतीत्यभेद इत्येकस्यैव युगपत्् भावाभावरूपव्याहतिपरिहारार्थम््, जात्यात्मना अभेदो व्यक्त्तयात्मना भेद इत्याकारद्वयेन भेदाभेद उपपादितः । जातिगतो अभेदः व्यक्त्तगतो भेदश्चेति नैकस्य द्वयात्मकतेति शङ्कापरिहाराय जातिव्यक्त्तयोश्चान्योन्यभेदाभेद 
उक्त्तः । तन्निर्वहणायाकारान्तरान्वयादर्शनात्् प्रतीतिरेव शरणमित्याश्रिता । अतस्तन्निरासाय प्रथमं जातिव्यक्त्त्योर्भेदेनैव प्रतीतेरभेदस्य प्रतीतिविरोधं दर्शयति इदमित्थमिति । इदम्भावो विशेष्यम््; इत्थम्भावो विशेषणम्् । इत्थमंशः कः; इदमंशः क इत्यत्राह तत्रेति । अत्र जातिव्यक्त्तयोर्भेदाभेदे चत्वारो हेतवः परोक्त्तः प्रथमपिण्डग्रहणे अभेदेन ग्रहणम््, एकशब्दानुविद्धप्रत्ययः, मत्त्वर्थीयप्रत्ययनिरपेक्षसमानाधिकरणपदप्रयोगः, सहोपलम्भनियमश्चेति । अत्र सहोपलम्भनियमसमानाधिकरणप्रत्ययौ भेदाभेदसाधकौ; अन्यौ द्वावभेदसाधकौ । इदं हेतुचतुष्टयमाशङ्कयाह तथा हीति । तान्् हृदि कृत्वा प्रथमपिण्डग्रहणेअभेदेन ग्रहणं व्युदस्यति प्रथममेवेत्यादिना । सकलेतरव्यावृत्तम््- सकलविजातीयव्यावृत्तमित्यर्थः । ततः किं भेदेन ग्रहणस्य इत्यत्राह व्यावृत्तिश्चेति । गोत्वादिसंस्थानविशेषविशिष्टतया इत्थमिति प्रतीतेर्व्यावृत्तिश्च निश्चीयत इत्यर्थः । अनेनाखण्डवाक्याथर्भङ्गश्चार्थतः कृतो भवति; शौक्ल्यादिवैधर्म्यस्येहाभिप्रेतत्वात्् । तच्च पूर्वं दर्शितम्् ।। गोत्वादिविशिष्टतया प्रतीतिरस्तु, तथाप्यभेदः स्वप्रमाणेन प्रसजन्् न (प्रसज्यते चेत्् , न) निवार्यत इत्यत्राह सर्वत्रेति । सर्वत्र- गोत्वतदाश्रयादिषु, दण्डकुण्डलादिषु च । दण्डदण्डिनोरिव जातीतद्वतोरपि विशेषणविशेष्यभाव एव अभेदविरोधीत्यर्थः । विशेषणविशेष्यभावेति 
। गोत्वव्यक्त्तयोरनुवृत्तिव्यावृत्त्यग्रहेऽपि विशेषणविशेष्यभावरूपेणाऽकारान्तरेण भेदो गृहीतः; न ह्येकेनैवाकारेण भेदग्रह इत्यस्ति नियम इति भावः । उभयत्राऽत्यन्तभेदोऽस्ति चेत््, मत्त्वर्थीयप्रत्ययनिरपेक्षसामानाधिकरण्यमेकशब्दानुविद्धप्रत्ययः सहोपलम्भनियमश्च कथमेकत्र दृश्यते नान्यत्रेत्यत आह तत्रेति । तत्र गोत्वतदाश्रयदण्डदण्ड्यादिवर्गे । पृथक््संस्थानविशिष्टस्वपर्यवसितकादाचित्कविशेषणभावो मत्वर्थीयप्रत्ययसापेक्षसामानाधिकरण्यप्रत्यये प्रयोजकः । द्रव्यसंस्थानतयैव पदार्थत्वेन तत्पर्यन्तत्वात्् तद्विशेषणतयैव स्थितिर्मत्वर्थीयप्रत्ययनिरपेक्षसामानाधिकरण्ये प्रयोजिका । सहोपलम्भनियमतदभावयोरपृथक््सिद्धत्वपृथक््सिद्धत्वे एव प्रयोजके; न तु भेदाभेदावित्यर्थः । सहोपलम्भनियमे, द्वयोरेव सहभावात्् सहोपलम्भो द्वित्वसाधकः; तन्नियमस्तुभिन्नयोरेकस्मिन्नपि नास्तीत्यसाधारणानैकान्तिकत्वादनुभयसाधकः । किञ्च विरुद्ध एव; द्वित्वसाधकसहोपलम्भनियमो हि द्वित्वस्य नियमं दर्शयति । एकशब्दानुविद्धप्रत्ययस्तु एको दण्डीत्यादिषु दण्ड्यन्तरव्यावर्त्तकत्वदर्शनेन धर्म्यन्तरनिषेधपरत्वान्न धर्मधर्मिणोरभेदसाधक इति भावः । यद्येवं जातिकुण्डलादेर्वैषम्यम््, यदि विशेषणविशेष्यभावसाम्यादुभयत्र भेदः साध्यते, तर्हि सहोपलम्भनियमादिवैषम्ये(ण) एकत्वमपि स्यादित्यत आह उभयत्रेति । विशेषणविशेष्यभावा(दि)विशेषात्् तत्प्रयुक्त्तभेदप्रतिपत्तिरनिवार्या; विशेषणविशेष्यभावे सति भेदस्यापि संप्रतिपत्तेः । सहोपलम्भनियमे ऐक्यं हि विमतम्् ।अतो न सम्प्रतिपन्नभेदविरुद्धाभेदः कल्प्यः । यथा शीतत्वोष्णत्वाद्यवान्तरवैषम्यं न द्रव्यत्वादिसाधारणाकारविरोध्यद्रव्यत्वकल्पकम््, एवं सहोपलम्भनियमो न भेदविरोध्याकारकल्पक इति भावः । यद्वा पृथक््स्थितानां दण्डादीनामविशेषणानामेव सतां कदाचित्् सहभावमात्रात्् विशेषणत्वमध्यस्तमित्यत्यन्तभिन्नेषु विशेषणत्वाभावाद्विशेषणत्वं नात्यन्तभेदसाधनसमर्थमित्यत्राह उभयत्रेति । व्यावृत्तप्रतीतौ व्यावर्त्तकतयोपयुज्यमानत्वं विशेषणत्वम्् । तच्च दण्डादिष्वपि मुख्यमिति विशेषणत्वादत्यन्तभेदो युज्यत इति भावः ।। गोत्वतदाश्रयादिष्वेव सहोपलम्भनियमः, नान्यत्रेति व्यवस्थासिध्द्यर्थमैक्यं कल्पनीयमिति चेत्् तत्राह इयांस्त्विति । इयानेव; न त्वधिकं कल्पनीयमित्यर्थः । यदि सहोपलम्भनियमव्यवस्थार्थमैक्यं कल्प्यते तदयुक्त्तम््; तत्रैवैक्यं, नान्यत्रेति व्यवस्थार्थमर्थान्तरकल्पनप्रसङ्गात्् । यद्यैक्यं तत्र स्वाभाविकम््, तर्हि सहोपलम्भनियमः स्वाभाविक इति न प्रतिपन्नविरुद्धार्थान्तरकल्पनागौरवमाश्रयणीयमिति भावः । यद्वा, विशेषणविशेष्यभावप्रयुक्त्तभेदप्रतिपत्तिर्यथोभयत्र तुल्या, तथा सहोपलम्भनियमो दण्डदेवदत्तादावपि स्यात््, जातिव्यक्त्तयोर्वा स न स्यादित्यत्राह इयानिति ।
 न हि साधारणाकारेऽभ्युपगतेऽवान्तरभेदस्त्याज्य इत्यर्थः । घटे पटस्याभावो भेदः, तत्र तस्य सद्भावो अभेद इति भावाभावविरोधस्य, "न हि दृष्टेऽनुपपन्नं नाम' इति न्यायात्् प्रतीतिपराहतत्वमाशङ्कयाह अत इति । अतः इत्थं भेदसामानाधिकरण्येनाभेदस्य प्रतीत्यभावात्् ।। कथं प्रतीतिप्रकार इत्यत्राह प्रतीतिप्रकारो हीति । यदि विशेषणविशेष्ययोरैक्यमस्ति तर्ह्यन्यतरदेव प्रतीयेत । अन्यतरप्रतीतिर्वाऽस्तु तथाऽपि नैक्यम््; यथा पूर्वानुभूतयोः पुरुषयोरेकस्मिन्् दृष्टे न हि पुरुषैक्यम्् ।। जातिव्यक्त्तयोः सम्बन्धनियम एवैक्यमिति चेत्् न; भेदसाधकसम्बन्धनियमस्य भेदनियतसम्बन्धनियम्यत्वात्् । द्वयोर्हि संबन्धः; तन्नियम ऐक्यं चेत््, सम्बन्धस्वरूपभङ्गप्रसङ्गः । 
एवं भेदाभेदनिरासस्य सूत्रकाराभिमतत्वमाह तदेतदिति । 
अथ प्रमाणान्तराणां प्रत्यक्षमूलत्वात्् तेषामपि सविशेषविषयत्वमाह अत इति । प्रत्यक्षादिदृष्टधूमादिसम्बन्धविशिष्टाग्न्यादिविषयत्वादित्यर्थः । स्वाभिमतमुक्त्तं प्रमाणत्रयम्् । प्रमाणान्तराम्युपगमेऽपि तेषां सविशेषविषयत्वमाह प्रमाणसङ्खयेत्यादिना । प्रमाणानि सविशेषविषयाणि स्युः, तानि तर्कपराहतानीति सङ्कायाम््- अस्मिन्् सर्वप्रमाणसविशेषविषयत्वविस्तरोक्त्तिसमयेऽपि पूर्वं तत्सङ्ग्रहोक्त्ताविव, बुद्धिस्थस्वसिद्धिवादेऽपि न निर्विशेषत्वसिद्धिरिति ज्ञापनाय, "सविशेषत्वबाधकतया परोक्त्तयुक्त्तयम्युपगमेऽपि युक्त्तिरूपविशेषैः सविशेषत्वमवर्जनीयम््' इति पूर्वोक्त्तं स्मारयन्् विरोधं च दर्शयति वस्तुगतेति । यद्वा पूर्वं स्वानुभवसिद्धे विशिष्टे निर्विशेषत्वनिष्कर्षो निष्कर्षकः धमैः सविशेषत्वापादनेन दूषितः; तत्् सर्वं प्रमाणनिर्विशेषत्वविषयत्वनिष्कर्षेऽप्यतिदिशति वस्तुगतेति ।। 
एवं निर्विशेषचिन्मात्रपारमार्थ्यव्यतिरिक्त्तापारमार्थ्यप्रतिज्ञाबाधः सामान्येन सर्वप्रमाणसविशेषगोचरत्वेन दर्शितः ।अथ परोक्त्तं प्रमाणतर्कजातं विशेषतो दूषयितुमुपकमते । शास्त्रबलीयस्त्वमिच्छता परेण प्रथमं शास्त्रमुपन्यस्तम्् तदनिच्छता प्रत्यक्षाविरुद्देऽर्थे शास्त्रं प्रमाणयता सिद्धान्तिना प्रत्यक्षस्य सन्मात्रविषयत्वं निराक्रियते । तत्र प्रत्यक्षस्य सन्मात्रविषयत्व, भेदस्य दुर्निरूपत्वे च परोक्त्तं कुतर्कमनूद्य निरस्यति यत्त्विति । यत्त्वित्यादिना ग्रन्थद्वयेन (प्रमाणानुपपत्तिप्रमेयानुपपत्त्यनुभाषणम््) । तदपीति । न केवलं सविशेषविषयत्वोपपादनम््, निर्विशेषविषयत्वोपपादनानुपपत्तिश्चेति अपिशब्दस्य भावः । यद्वा न केवलं भिन्नविषयत्वं स्थापितम््; सन्मात्रविषयत्वमपि दूरोत्सारितमित्यपिशब्दस्य भावः । जात्यादेरेवेति । स्वपरनिर्वाहकत्वात्् व्यावृत्तिरूपधर्मान्तरनिरपेक्षस्य प्रतियोगिनिरपेक्षस्यैव चेति भावः । दूरोत्सारितम्् । प्रतियोगिस्मरणकृतविलम्बे सत्यपि ज्ञानस्य यावत्कार्यसिद्धि सत्त्वं(स्थिरत्वं) कल्प्यम्् । तथापि प्रतियोगिनिरपेक्षजात्यादेर्भेदत्वेन, एकक्षणवर्त्तित्वेऽपि प्रत्यक्षस्य, भेदस्य सुग्रहत्वात्् दूरोत्सारिमिति भावः । जात्यादेरेवेत्यभिप्रेतं भेदस्य स्वपरनिर्वाहकत्वं परोक्त्तयुकत्वैव दर्शयति संवेदनवदित्यादिना । संवेदचवद्रूपादिवच्चेत्यनेन परोक्त्तपक्षसपक्षौ द्वावपि सपक्षीकृतौ । अनेन परोक्त्तदूषणस्य परिहृतत्वं दर्शयति अत एवेति ।अत्र प्रथमचशब्दस्य स्वपरनिर्वाहकत्वोपपादनेन दूषणपरिहारश्च सिद्ध इति भावः । द्वितीयश्चशब्दो दूषणद्वयसमुच्चये ।। अनवस्थापरिहारसिद्धौ तदथर्स्वपरनिर्वाहकत्वसिद्धिः, तदर्थस्वपरनिर्वाहकत्वसिद्धौ अनवस्थापरिहार इत्यन्योन्याश्रय इति चेन्न; भ्रमनिवृत्त्यन्वयव्यतिरेकाभ्यामेव स्वपरनिर्वाहकत्वसिद्धेरनवस्थापरिहारात्् । प्रत्यक्षज्ञानस्य त्रिचतुरक्षणमात्रवर्त्तित्वेऽपि एकक्षणवर्त्तित्वमभ्युपगम्य परिहरति एकक्षणवर्त्तित्वेऽपीति । 
अत्रैवमनुसन्धेयम्् किं भेदप्रतीतिः अनरयुपगता, उताङ्गीकारेऽपि मूलं नास्ति, किं वा मूलं दुर्निरूपम््; इति विषयो वा किं नास्ति, उत सन्नपि दुर्निरूप इति । तत्र प्रथमं (?) प्रतीत्यनभ्युपगमो नोपपद्यते; वेदान्तानामनारम्भणीयत्वप्रसङ्गात््; वादिप्रतिवादिरूपेण कथानुपपत्तेश्च । मूलमप्यस्ति; कायर्स्य सम्प्रतिपन्नत्वेन कारणस्य कल्पनीयत्वात्् । "कार्यं हि प्रतीतं कारणकल्पनायां प्रमाणम््; न पुनः स्फुटावधारितं कार्यं कारकनिरूपणायापह्नवमर्हतीति नीतिविदः । दुर्निरूपत्वमपि नास्ति; कार्योत्पत्त्यनुरूपत्वं हि कारणस्य सुनिरूपत्वम्् । कार्योत्पत्त्या कारणस्य तदनुरूपत्वं सिद्धमिति न दुर्निरूपत्वम्् । विषयोऽप्यस्त्येव । यदि न विषयः, तर्हि त्वयैव तत्् 
अनुयुक्त्तेन वक्त्तव्यम्् प्रपञ्चस्य वाध्यत्वज्ञानं किं सविषयम््? उताविषयम््, इति । सविषयत्वे, विषयोऽङ्गीकृत एव । नो चेत्् वाध्यत्वमपि नेति प्रपञ्चपारमार्थ्यं स्यात्् । अतोऽस्त्येव विषयः । न च बाध्यविषयत्वम््; तथा सति भेदबाधकप्रमाणजन्यप्रतीतेरपि मिथ्याविषयत्वेन भेदपारमार्थ्यप्रसङ्गात्् । एतान्् प्रत्याहुः ।
"स्वशास्त्रनिर्णये सत्ये सत्याः स्युर्लोकनिर्णयाः । स्वशास्त्रनिर्णयेऽसत्ये सत्याः स्युर्लोकनिर्णयाः ।।' इति । उक्त्तविकल्पेषु पूर्वे चत्वारः पक्षाः अपिचेत्यादिना भाष्येण वक्ष्यमाणेनाभिप्रेता इति तेषां निरस्तत्वं तत्र ज्ञास्यते । अत्र प्रथमं पञ्चमं बाध्यविषयत्वपक्षं प्राधान्यात्् परिजिहीर्षता भाष्यकारेण प्रत्यक्षबाधस्तावन्न दृष्ट इति, यौक्त्तिकबाधः परिह्रियते । तत्र प्रतियोगिनिरपेक्षजात्यादेरेव भेदत्वेन तद्विशिष्टविषयतया क्षणान्तरग्राह्याभावात्् क्रमयौगपद्यविकल्पायोगरूपा प्रमाणानुपपत्तिः परिहृता । एवं प्रमेग्रानुपपत्तौ स्वरूपपक्षे प्रतियोगिनिरपेक्षभेदव्यवहारप्रसक्त्तिश्च इष्टतया परिहृता; हानोपादानादिरूपस्य गोत्वादिशब्दावलम्बिनश्च व्यवहारस्य प्रतीतेश्च प्रतियोगिनिरपेक्षत्वात्् शब्दव्यवहारविशेषे प्रतियोगिसापेक्षत्वस्य दाराः कलत्रमापः इत्यादिषु स्त्रीत्वनपुंसकत्वबहुत्वादिवत््, शब्दस्वभावायत्तत्वान्नार्थदूषणत्वम्् । व्यावृत्तादिशब्दप्रयोगेष्वेव प्रतियोगिसापेक्षत्वदर्शनात््, गोत्वादिप्रतिपत्तिव्यवहारेषु तदभावात्् शब्दव्यवहारविशेषस्य प्रतियोगिसापेक्षत्वं शब्दविशेषस्वभावाधीनमित्यन्वयव्यतिरेकाभ्यां निश्चीयते । शब्दस्वभावश्च प्रवृत्तिनिमित्तसाधारण्यात्तदवच्छेदकोपाधिपुरस्कारेणार्थविशेषप्रतीतिहेतुत्वम्् । गोत्वशब्दो ह्यसाधारणो गोत्वं स्वरूपेण दर्शयति । भेदशब्दस्तु व्यावृत्तिबुद्धिहेतुत्वरूपप्रवृत्तिनिमित्तसाधारण्यात्् तदवच्छेदकमहिषादिपदार्थान्तररूपोपाधिपुरस्कारेण गोत्वं दर्शयति । पर्यायत्वप्रसक्त्तिश्च परिहृता; व्यावृतिरूपे परे ब्रह्मणि ब्रह्मशब्देन सह स्वरूपाब्दवत्् अधिकारार्थाविवक्षायामपि भिन्नशब्दस्य प्रयोगसंभवात्् । उपाधि शब्दानां हि वाच्यनतिरेकेपि तटस्योपाधिभेदात्् अपर्यायत्वं उपपद्यते । तत्र ऐच्छौ प्रयोगाप्रयोगौ । भेदस्य व्यावृत्त्यनुवृत्ति विकल्पोपि परिहृतः; व्यावृत्त इत्यभ्युपगमे स्वरूपव्यावृत्तशब्दयोरिव भेदशब्दस्यानुवृत्तप्रयोगसम्भवात्् "भिन्नोहि भेदयोगी' इत्येतच्च स्वरूपस्यैव जात्यादिभेदविशिष्टत्वेन भिन्नशब्द प्रयोगसंभवात्् परिहृतम्् । धर्मभूतजात्यादिेषु भिन्न इति प्रयोगो भवन्मते व्यावृत्तिरूपे ब्रह्मणि व्यावृत्तशब्दवदौपचारिकः; धर्मान्तरराहित्येऽपि तद्योगकार्यव्यावृत्तिबुद्धिहेतुत्वात्् । धर्मपक्षेऽनवस्थाऽन्योन्याश्रयणे च परिहृते; प्रतियोगिनिरपेक्षजात्यादेरेव भेदत्वात्् तस्यैव स्वपरनिर्वाहकत्वाभ्युपगमाच्च ।। अविद्यायाः ब्रह्मणो भेदोऽस्ति वा, न वा? न चेत््, ब्रह्मणो जडत्वादिप्रसङ्गः; अस्ति चेत््, स भेदः स्वरूपं वा धर्मो वेति विकल्पे दूषणपरिहारसाम्यं द्रष्टव्यम्् । किञ्च स्वरूपधर्मविकल्पदूषणपरिहारा अभेदेऽपि तुल्याः अभेदः स्वरूपं चेत््, प्रतियोगिनिरपेक्षाभेदव्यवहारप्रसङ्गः । "परमात्मना भवत्यभेदी', "घटध्वंसे घटाकाशो न भिन्नो नभसा यथा' इत्यादिष्वभेदः सप्रतियोगिको ह्यवसीयते । ब्रह्माद्वितीयमिति पदानां पर्यायत्वं स्यात्् । धर्मश्चेत््, सविशेषत्व्म्् । ततश्चापसिद्धान्त इति । 
इत्थं विषयदुर्निरूपत्वपक्षे प्रतिक्षिप्ते भेदप्रतीत्यनभ्युपगम एव परेषां शरणमिति तं निराकरोति अपि चेत्यादिना । प्रथमं प्रतिपत्तिविरोध उच्यते सन्मात्रेति; यदिचेत्यादिना व्यवहारविरोधः; सर्वास्वित्यादिना शब्दविरोधः ।। नन्वेकत्र स्मर्यन्त एव सर्वे शब्दाः, सर्वप्रतीतीनां सन्मात्रविषयत्वाभ्युपगमात्् ।। नैवम््, घटे प्रतिपन्ने तत्र पटव्यवहाराप्रसङ्गस्यभिप्रेतत्वात्् । अत्र 
प्रतिदूषणं सन्मात्रशब्दानुवृत्तिर्दूष्योर्थोऽयमेवेति स्मरणार्था । किञ्चेत्यादिना प्रतीत्यवान्तरजातिविशेषविरोध उक्त्तः । अत्र सन्मात्रशब्दाप्रयोगः किञ्चशब्देन दूष्यार्थप्रतिसन्धानात्् । धारावाहिकज्ञानेषु कालभेदो ऽस्तीति तद्वयावृत्त्यर्थं विशेषाभावादित्युक्त्तम्् । स्मृतिवैलक्षण्यं न स्यादिति । ज्ञाततयैव परामर्शप्रसङ्ग इत्यथर्ः ।। धारावाहिकबुद्धिष्विव ज्ञाततापारामर्शाभावोपपत्तिरिति चेन्न; तत्राप्रतिसन्धानस्य तादात्विकबुभुत्साभावाधीनत्वात्् । अत्र तु सत्यामपि बुभुत्सायां ज्ञाततयापरामर्शाभावो विषयभेदमेवे व्यवस्थापयति । प्रतिसंवेदनमिति । विशेषाभ्युपगमशङ्का परस्य गत्यन्तराभावद्योतनार्था । सवर्ेषामित्यादिना करणव्यवस्थाऽभावप्रसङ्ग उक्त्तः । करणानां व्यवस्थासिध्द्यर्थं विषयभेदानाह न चेत्यादिना । अत्र पूर्वोक्त्तविशिष्टविषयप्रतिपत्तिविरोधविवरणम्् अकारणत्वदुर्निरूपकारणत्वनिरसनं च कृतं भवति । रूपैकार्थसमवेतेति । रूपसमानाश्रयसमवेतेत्यर्थः । समवेतशब्दो विशेषणतैकस्वभावपरः । विशेष्यत इति विशेषः । तेन सन्मात्रविलक्षणपरस्परभिन्नविषयत्वसिद्धिः ।। ननु सर्वं प्रत्यक्षं सविशेषविषयमित्युक्त्तम््; शब्दगन्धरसानां साश्रयतया धर्मान्तरवत्तया वा ग्रहणाभावात्् तदग्राहिणः प्रत्यक्षस्य कथं सविशेषविषयत्वम्् ।। नैतदेवम््; गुणकर्मणोरपि तत्तत्संस्थानवत्तया कालविशिष्टतया च सविशेषत्वेन गृह्यमाणत्वात्् । एतच्च निर्विकल्पकमपेक्ष्योक्त्तम्् । सविकल्पके तु देशादीनां बहूनां विशेषणत्वं संभवत्येव । इन्द्रियाणां लोकसिद्धहेतुभिः सन्मात्रविषयत्वप्रतिक्षेपमुपसंहरति अत इति । प्रत्यक्षस्य सन्मात्रविषयत्वं पराभ्युपगतार्थान्तरविरुद्धं चेत्याह निविर्शेषेति । शास्त्रस्याप्राप्तविषयतयाऽर्थवत्त्वम््, लोकसिद्धत्वात्् भेदस्य शास्त्रविषयित्वं वदद्भिः परैरेवाभ्युपेतम्् । श्रुतिप्रामाण्यविरोध उक्त्तः; पराभिमतार्थान्तरविरोधमाह सन्मात्रब्रह्मण इति । ततः फलितमनिष्टमाह तत इति । एवमुपपादितं प्रत्यक्षस्य सन्मात्रग्राहित्वप्रतिक्षेपं स्वाभिमतार्थान्तरव्युत्पादनाय प्रत्यक्षस्य विशिष्टविषयत्वे पर्यवसाययति अत इति ।अतः इत्यादिभाष्येऽर्थद्वयमुक्त्तम््- वस्तुसंस्थानरूपा जातिः, जात्यादिरेव भेद इति च । तत्र प्रथमं संस्थानमेव जातिरित्युपपादयति संस्थानेत्यादिना । किं दर्शनेन अनुपपत्त्या वा उत संस्थानातिरिक्त्तजात्यभ्युपगम इति विकल्पभिप्रेत्य, दर्शनं नेत्याह संस्थानातिरेकिण इति । अयं सास्नादिमान्् अयमपि सास्त्रादिमान््,अयं पृथुबुध्नोदराकारः, अयमपि तदाकार इति सास्नादिरनुवृत्तबुद्धिव्यवहारविषयोः दृश्यते; तदतिरिक्त्तोऽनुवृत्तधीव्यवहारविषयो न कश्चिदृश्यते; तस्मादित्यर्थः । यद्वा जातितया स्वाभिामतात्् संस्थानात्् पराभिमतजातेरसाधारणं रूपमुक्त्तम्् एकाकारबुद्धिबोध्यस्येति । कल्पनमप्यनुपपन्नमित्याह तावतेति । व्युत्पत्तिरनुगतप्रयोगश्च व्यक्त्तिजातिविशेषादिशब्दा नामिव गवादिशब्दानामपि सुसदृशोपाधिवशादुपपद्यत इति भावः । नामान्तरेण पराभिमतजातेरभ्युपगतत्वशङ्काव्युदासायाह अतिरेकवादेऽपीति । परैरवयविनोऽसमवायिकारणत्वेन संस्थानं स्वीकृतम्् । किमिदं संस्थानं नाम? किमवयवसंयोगविशेषः, उत स्वरूपमात्रम््? उतान्यत्् किमपि? प्रथमे, निरवयवेष्वात्मसु संस्थानाभावादात्मत्वादिजातिर्न स्यात्् । द्वितीये प्रत्यक्षस्य विशिष्टविषयत्वं न स्यात््; अनुगतव्यवहारश्च न स्यात््; जातिमात्रोच्छेदश्च स्यात्् । तृतीये गत्याभावात्् अस्मत्पक्षाङ्गीकार इति शङ्कायां निरवयवेष्वपि जातिव्यवहारसिध्द्यर्थं जात्यजातिसाधारणं संस्थानमात्रं(?) दर्शयति संस्थानं नामेति । घटस्य द्रव्यत्वं संस्थानं माभूदित्यसाधारणशब्दः । रूपम््- 
अपृथक््सिद्धविशेषणम््, तेन गर्भदासादिव्यवच्छेदः ।। 
ननु स्वासाधारणमित्यत्र स्वशब्दः किं व्यक्त्तिपरः? उत सजातीयपरः? व्यक्त्तिपरत्वे च किमेकव्यक्त्तिपरः? उत सर्वव्यक्त्तिपरः? प्रथमे, एकव्यक्त्तयतिरिक्त्तव्यक्त्तिषु गोत्वं न स्यात्् । स्वशब्दस्य सर्वव्यक्त्तिपरत्वे, महिषव्यक्त्तावपि गोत्वं स्यात्् । असाधारणशब्दश्च निष्फलः । सजातीयपरत्वे जातेः संस्थानविशेषत्वात्् समानसंस्थानविशेषाणामसाधारणं रूपं संस्थानमित्युक्त्तं स्यात्् । ततश्चात्माश्रयः; संस्थाननिरूपणस्य तत्प्रतिपत्तिसापेक्षत्वात्् ।। नैवम््; स्वशब्दस्य प्रकृतपरत्वात्् प्रकृतत्वञ्च तद्वयवहारगोचरतया बुद्धिस्थत्वम्् ।। एवं तर्हि खण्डे बुद्धिस्थे गोत्वं तदसाधारणमिति मुणडे गोत्वं न स्यात्् । खण्डस्य वा गोः गोत्वं संस्थानं न स्यात््; मुण्डेऽपि विद्यामनतया गोत्वस्य खण्ड साधारणत्वाभावादिति चेन्न- खण्डं प्रति गोत्वस्य संस्थानरूपत्वाभावात्् । खण्डत्वमेव हि खण्डस्य संस्थानम्् । किं तव खण्डो बुद्धिस्थः? उत गौः? उत खण्डो गौः? प्रथमे खण्डत्वमेव खण्डासाधारणमिति न मुण्डे गोत्वाभावप्रसङ्गः । अत एव खण्डं प्रति गोत्वस्य संस्थानरूपत्वाभावश्च नानिष्टः । द्वितीये, गोर्गोत्वमसाधारणमिति महिषादौ गोत्वं निवर्तते, गोषु च वतर्त इति न कश्चिद्दोषः । तृतीये, यथा नीलोत्पलस्य नीलत्वविशेषितमुत्पलत्वमसाधारणम्् एवं खण्डस्य गोः खण्डत्वविशेषितगोत्वमसाधारणमिति मुण्डे खण्डत्वविशेषितगोत्वमेव निवर्तते, न गोत्वमात्रमिति न काचिदनुपपत्तिः । नीलत्वविशेषितमुत्पलत्वमिन्दीवरशब्दप्रवृत्तिनिमित्तत्वादेकं संस्थानम्् । खण्डत्वगोत्वे तु मिथो विशेषणविशेष्यभावेऽपि नैकं संस्थानम््, एकशब्दप्रवृत्तिनिमित्तत्वाभावादिति भिदा । अतः स्वासाधारणरूपं संस्थानम्् ।। कस्तर्हि जातिरूपसास्थानानां शौक्ल्यादिभ्यो भेदः । स्वभावतारतम्याभावादिति ब्रूमः । शौक्लयादिषु हि शुक्लं शुक्लतरमिति तारतम्यं विद्यते । शब्दादिष्वप्युपाधितो वा स्वतो वा तीव्रतरत्वादितारतम्यमुपलभ्यते । खरत्वमृदुत्वादिस्वभावतारतम्यं स्पर्शादिष्वप्यस्ति । संख्यास्वपि न्यूनाधिकभाव उपलब्धः । परिमाणे च स्फुटतरः । एवं गोत्वादिषु गोतरो गोतम इति तारतम्यं नोपलभ्यते । एममादिवैषम्यं द्रष्टव्यम्् । (संस्थानसामान्यलक्षणपक्षं त्युकत्वा ) जातिरूपसंस्थानलक्षणमिह विवक्षितं चेत्् प्रकृताकारेण सुसदृशव्यक्त्तयः समस्ताः स्वशब्देन विवक्षिताः । प्रकृताकारेणेति आत्माश्रयः परिहृतः; संस्थाननिरूपणस्य संस्थानप्रतिपत्तिनैरपेक्ष्यात्् । सुसदृशशब्देन महिषादावतिप्रसङ्गः परिहृतः । समस्तशब्देन मुण्डादिष्वभावप्रसङ्गः परिहृतः । खण्डासाधारणत्वाभावात्् गोत्वस्य ।
ननु व्यावृत्तं संस्थानमनुवृत्तव्यवहारस्य कथं निष्पादकम््? उच्यते- यथा व्यक्त्तित्वजातिविरहेऽपि बह्वीषु व्यक्त्तिषु व्यक्त्तिशब्दप्रयोगः, यथा गोत्वाश्वत्वादिजातिषु जात्यन्तराभावेपि जातिशब्दप्रयोगः, भिन्नेषु भिन्नत्वजात्यभावेऽपि भिन्नशब्दप्रयोगः, खण्डादिषु खण्डत्वादिजात्यभावेऽपि खण्डादिशब्दप्रयोगः, यथा च नित्यद्रव्येषु विशेषमिच्छतां विशेषेषु विशेषत्वाभावेऽपि विशेषशब्दप्रयोगः तद्वत्् गवादिशब्दव्यवहार उपपद्यत इति । किञ्च कोऽयमनुवृत्तव्यवहारः इति निरूप्यम्् । गकारौकारविसर्जनीयानामानुपूर्वीं यावदाकाशभाविनां देशतः कालतश्च नोपपद्य इति तस्या उच्चारणनिबन्धनत्वादुच्चारणस्य च विनाशित्वादानुपूर्वी च प्रतियोगिविनाशिनीत्यानुपूर्वीविशेषविशिष्टस्य शब्दस्य कथमनुवृत्तिः? ।। सुसदृशत्वमेव शब्दानामनुवृत्तिरिति चेत््- अर्थानामपि गोत्वादीनां तथाभूतानुवृत्तिरित्यङ्गीक्रियताम्् ।। ननु किमिदं 
सौसादृश्यम्् ।। उच्यते । सदृशब्यवहारासाधारणहेतुर्विषयधर्मः सादृश्यम्् । स च भ्रातृत्ववत्् प्रतियोगिनिरूप्यपदार्थः प्रतिव्यक्त्ति व्यावृत्तः । अतो न वृत्तिविकल्पादिदौर्धट्यम्् । निर्दिष्टाकारपौष्कल्यतः सादृश्यं सौसादृश्यमिति । विशेष्यवाचिशब्दप्रवृत्तिनिमित्तपौष्कल्यं निर्दिष्टकारपौष्कल्यं विवक्षितं पौष्यकल्यशब्देन । गवयनिष्ठगोसादृश्यं न सौसादृश्यमिति सिध्यति । नन्वेवं तर्हि प्रथमेतरगोव्यक्त्तिषु गवा सुसदृश इत्येव प्रयोगः स्यात््; न तु गौरिति इति चेत्् यदि विवक्षा, तदा प्रयुज्यताम्् अयं गौः, अयं गवा सुसदृश इति प्रयोगेऽर्थभेदाभावात्् ।। किं तर्हि न प्रयुज्यत इति चेत्् व्यवहारगौरवादिति ब्रूमः, गौरिति व्यवहारे हि लाघवात्् सौकर्यमस्ति । ननु तर्हि तत्सदृशि तच्छब्दो माणवकेऽग्निशब्दवदौपचारिकः स्यात्् ।। न; सौसादृश्यलक्षणानुवृत्त्यभावनिबन्धनत्वादौपचारिकत्वस्य । न हि माणवकाग्न्योः सौसादृश्यम््; किन्तु सादृश्यलेशमात्रम्् ।
पक्षे तु सौसादृश्यलक्षणानुवृत्तिरुपलभ्यते, तस्य च मुख्यताहेतुत्वं वृद्धव्यवहारसिद्धम््, यथा जात्यादिशब्दानाम्् । अतोऽनुवृत्तप्रयोग उपपन्नः । कस्मिश्चिदर्थे कस्यचिच्छब्दस्य व्युत्पत्तिः तत्सुसदृशेऽर्थे सुसदृशस्य तस्यैव शब्दस्य प्रयोगे हेतुरिति यथादर्शनमभ्युपगन्तव्यम्् । अप्रतिपन्नमर्थान्तरं कल्पयित्वा वृत्तिविकल्पादिदोषाणां प्रतीतिशरणतया परिहारादपि परिदृष्ट एव वस्तुनि प्रतीतिबलेन चोद्यपरिहारो लाघवन्यायादुपपद्यते । व्याप्तिग्रहणञ्च सौसादृश्यलक्षणानुवृत्तेरेवोपपद्यत इति तदपि न त्वदभिमतजातिकल्पकम्् । अतः संस्थानानतिरिक्त्ता जातिः ।। 
ननु संस्थानस्यासाधारणाकारत्वात्् तेन विना संस्थानिनः प्रतीत्यनुपपत्तेश्च शुक्त्तयादौ रजतादिभ्रमो न स्यात्् । न ह्यसाधारणाकारस्फूर्तौ भ्रमः संभवतीति चेत्् न; केनाऽपि संस्थानेन प्रतिपन्नवस्तुनि प्रतिपन्नसंस्थानाविरोध्याकारविषयभ्रमोपपत्तेः । प्रतिपन्नसंस्थानविरोध्याकारभ्रमस्यैव ह्युत्पत्त्यसम्भवः । इदं शुक्लमिति प्रतीतौ न कार्ष्ण्यादिभ्रमः । शौक्लयं हि शुकलस्यासाधारणम््, न शुक्त्तेः । अतोऽसाधारणाकारप्रतीतिर्भ्रान्तिश्चोपपद्यते ।। एवमापेक्षिकं चेदसाधारण्यम््, तर्ह्यसाधारणशब्दवैयर्थ्यं स्यात्् । न हि किमपि रूपं कस्यचिदसाधारणं न भवतीति चेन्न- शुक्त्तयपेक्षया शौक्लयस्य संस्थानत्वव्युदासार्थत्वादसाधारणशब्दस्य । अतः स्वासाधारणरूपं संस्थानम््; ततो नातिरिक्त्ता जातिरिति सिद्धम्् । 
इत्थं संस्थानमेव जातिरित्युपपाद्य गोत्वादेरेव भेदत्वं पूर्वप्रस्तुतमुपपादयति जातिग्रहणेनेति । प्रतियोगिनिरपेक्षो गोत्वादिः प्रतियोगिसापेक्षे भेदो भवितुं नार्हति; अतः प्रतियोगिसापेक्षतरेतराभावो गोत्वाद्यतिरिक्त्तो भेदोऽभ्यपगन्तुमुचित इति शङ्कायामुच्यते । जातिग्रहणेनेतिप्रतियोगिनिरपेक्षो गोत्वादिः प्रतियोगि सापेक्षो भेदो भवितुं नार्हति । अतः प्रतियोगि सापेक्षेतरेतराभावो गोत्वाद्यतिरिक्त्तो भेदोभ्युपगन्तुं उचित इति शङ्कायां उच्यते । जातिग्रहणेनैव भिन्न इति व्यवहारसम्भवादिति । अयमर्थः- गोत्वादिव्यतिरिक्त्तभेदमङ्गीकुर्वताप्यभावाभावे प्रतियोगिनिरपेक्षभावरूपपदार्थस्यैव प्रतियोगिसापेक्षाभावत्वमङ्गीकृतम््; अन्यथाऽनवस्थानात्् अनुपलम्भाच्च । तद्वदत्रापि संभवति; प्रतियोगिसापेक्षत्वस्य प्रतियोगिनिरूपितवेषप्रवृत्तिनिमित्तकशब्दस्वभावाधीनत्वेनार्थस्वरूपभेदहेतुत्वाभावादिति । एवमनुपपत्तिर्नास्तीत्युक्त्तम््; दर्शनञ्च नेत्याह पदार्थान्तरादर्शनादिति । 
नामान्तरेणेतरेतराभावाभ्युपगमशङ्कायां व्युदस्यति अर्थान्तरेति ।अर्थान्तरवादिनाइतरेतराभावरूपो भेदोऽप्यस्तीति वदतेत्यर्थः । पूर्वं प्रतियोग्यपेक्षया भेदव्यवहार इत्युक्त्तम््; अत्र तन्निरपेक्षगोत्वादिर्भेद उक्त्तः । तर्हि भेदव्यवहारोऽपि प्रतियोगिनिरपेक्षः प्रसजेदित्यभिप्रायेण चोदयति ननु चेति । एकार्थविषयानेकचोद्यपरः ईदृशश्चशब्दः । सत्यमिति । प्रतियोग्यनपेक्षभेदस्वरूपव्यवहारेऽभ्युपगमः,भेदशब्दादिव्यवहारविशेषे त्वनभ्युपगमः । भेदश्च व्यवह्नियत एवेति । न केवलं गृह्यते, प्रतियोगिनिरपेक्षं व्यवह्नियते चेति चार्थः । उपपादयति गोत्वादिव्यवहारादिति । कथं गोत्वादिव्यहारे सति भेदव्यवहार इत्यत्राह गोत्वादिरिति । गोत्वादिरेव कथं व्यावृत्तिरित्यत्राह गोत्वादाविति । निर्दिष्टसामान्यानन्तरपरसामान्यापेक्षया तद्विशेषाणां सजातीयत्वं विवक्षितम्् । अत्र तिर्यकत्वेन सजातीयो महिषादिगोत्वव्यवच्छेद्यः । व्यावृत्तेः सजातीयबुद्धिव्यवहारनिवृत्तिहेतुत्वमस्तु; ततः किं व्यावृत्तेभेदत्वे इत्यत्राह भेदग्रहणेनैव ह्यभेदनिवृत्तिरिति । अभेदनिवृत्तिः- अभेदधीनिवृत्तिः । एवं गोत्वादेः प्रतीतौ हानोपादानादौ गोत्वादिशब्दव्यवहारे च न प्रतियोग्यपेक्षेत्युक्त्तम््; तर्हि कथम््,यमस्माद्भिन्न इत्यत्र प्रतियोग्यपेक्षेति शङ्कायामाह अयमस्मादिति । न हानादिव्यवहारे; नापि शब्दव्यवहारमात्रे;अपि तु शाब्दव्यवहारविशेष एवेति ज्ञापयति तु शब्दः । 
भेदश्च व्यवह्नियत एवेत्यादिना भेदग्रहणेनैव ह्यभेदनिवृत्तिरित्यन्तेन कस्यचिद्वस्तुनो वस्त्वन्तराद््व्यावर्तकधमर्स्यैव स्वयमेव स्वव्यावृत्तिरूपत्वसम्भवः; परनिर्वाहकत्वाभावे स्वनिर्वाहकत्वासम्भवात्् । स्वरूपे 
प्रकाशमाने भ्रमविरोधिनश्च न व्यावृत्तिरूपधर्मान्तरापेक्षेत्युक्त्तं भवति । एवञ्च सति ब्रह्मणः कस्यचिद्वस्तुनो वस्त्वन्तराद्यावर्तकधमर्रूपत्वाभावात््, स्वरूपे भासमाने अध्याससहत्वाच्च न स्वरूपमेव व्यावृत्तिरिति सिध्यति ।। 
ननु धर्मिणः स्वरूपमेव तद्गतभावाभावरूपसकलधर्मान्तरापेक्षया भेद इत्यन्ततो गत्वाऽभ्युपगन्तव्यम््, भेदान्तराभ्युपगमे तस्मात्स्वरूपस्य भेदापेक्षायामनवस्थाप्रसङ्गात्् ।। सत्यम्् । स तु स्वरूपभेदो नाध्यासविरोधी; तन्निवृत्तौ धर्मान्तरान्वयसापेक्षत्वात्् । पटद्रव्यस्य रूपाव्यतिरेकभ्रमो हि स्पर्शसामानाधिकरण्यबुद्धिनिवर्त्त्यः । अतो धर्मिस्वरूपस्य स्वगतधर्मापेक्षया भ्रमविरोधिभेदो धर्मान्तरान्वयः । अतो धर्मणांस्वरूपस्यैव स्वाश्रयस्य स्वविरुद्धधर्मान्तरधमर्यन्तरापेक्षयाऽध्यासविरोधिभेदत्वसम्भवः । विशिष्टस्य तु वस्तुनः स्वरूपमेव विशिष्टं स्वविरुद्धविशेषणविशिष्टवस्त्वन्तराद्वयावृत्तिरिति च युक्त्तम्् ,अर्थान्तरैक्यभ्रमविरोधित्वात्् । तत्र विशेषणापेक्षया विशेष्यस्य स्वरूपमेव भेदः । विशेष्यापेक्षया विशेषणस्य स्वरूपमेव भेदः । तदुभयापेक्षया च सम्बन्धस्य स्वरूपमेव भेदः । विशिष्टस्य विशिष्टान्तरापेक्षया स्वरूपमेव भेदः । स्वरूपस्य भेद इति निर्देशस्तु पदार्थस्वरूपमिति वदनतिरिक्त्तार्थः । तत्तदसाधारणशब्दवाच्यं स्वरूपम्् । स च शब्दो व्युत्पत्तिसिद्धः । प्रतियोगितयाऽभिमतार्थान्तरैक्यधीविरोधि वा स्वरूपम्् । अतः कस्यचिद्धर्मत्वाभावात्् धर्मविशिष्टत्वाभावात्् स्वरूपे भासमानेऽपि भ्रमसहत्वाच्च ब्रह्मणः स्वरूपमेव जडत्वाद्यध्यासविरोधिनी व्यावृत्तिर्भवितुं नार्हतीति सिद्धम्् ।। 
इत्थं प्रमाणप्रमेयानुपपत्ती परिहृते; अथ परोक्त्तमनुमानमनूद्य दूषयति यत्पुनरित्यादिना । पुनःशब्दः केवलतर्कादनुमानस्य वैषम्यं द्योतयति । दृश्यत्वानुमानस्य सूत्रकारैरेव दूषयिष्यमाणत्वाद्् 
वक्ष्यमाणदूषणस्य मिथ्यात्वविषयसर्वानुमानानां दूष्यत्वप्रदर्शनार्थत्वाच्च व्यावर्तमानत्वानुमानमिह दूष्यते । साधारणदूषणानि कालात्ययापदेशसोपाधिकत्वव्याघाताः । 
तत्राश्रयः प्रतीतो न वा? न चेत््, आश्रयासिद्धिः । प्रतीतत्वे, प्रतीतिश्च प्रत्यक्षादिप्रमाणैः सत्यत्वेनेति तस्य मिथ्यात्वसाधनं धर्मिग्राहकप्रमाणबाधितम्् प्रतिपन्नोपाधौ बाधितत्वस्य मिथ्यात्वे प्रयोजकतया सोपाधिकत्वञ्च वक्ष्यते । तत्र देशकालविषयभ्रमेष्वपि वस्त्वन्तरस्योपाधित्वात्् अनुदितबाधकज्ञानेषु भ्रान्तिष्वपि(?) चोदयितृपुरुषज्ञानेन बाधितत्वाच्च विशेषणविशेष्यांशसिद्धेर्विशिष्टोपाधिसिद्धिरिति विस्तरेण वक्ष्यामः । 
साध्यधर्मस्य पारमार्थ्यापारमार्थ्यविकल्पे कृते, पारमार्थ्यं चेत््,अद्वैतहानिः; दृश्यत्वहेतोरनैकान्त्यञ्च; परमार्थेऽपि तस्य वृत्तेः । अपारमार्थ्ये, प्रपञ्चसत्यता; "बाधकबाधे बाध्यस्वरूपाबाधः' इति न्यायात्् । अत एव हि, "द्वौ नञौ प्रकृतमर्थ सूचयतः' इति शाब्दप्रसिद्धिः । "धर्मे धर्मान्तरारोपणेन प्रत्यवस्थानादियं नित्यसमा जातिः' इति न वाच्यम््; अप्रामाणिकधर्मपरम्परापादनेन दूषणं हि नित्यसमा । मिथ्यात्वमिथ्यात्वं प्रामाणिकम््; माध्यमिकोक्त्तस्य ज्ञानबाध्यत्वस्य भवता बाध्यत्वाभ्युपगमात््; परमार्थरज्जौ रज्जुबुद्धेः सर्वबुध्द्या बाध्यत्वस्य बाध्यत्वदर्शनाच्च ।। तर्हि सत्यत्वेऽपि सत्यत्वं किमस्ति, उत नास्ति? न चेत््, असत्यं जगत्स्यात्् । अस्ति चेत््, तस्यापि सत्यत्वमित्यनवस्थेति चेन्न- स्वपरनिर्वाहकत्वाभ्युपगमात्् । यदि त्वया मिथ्यात्वेऽपि स्वपरनिर्वाकत्वमङ्गीक्रियते, तर्हि मिथ्यात्वस्यैव स्वमिथ्यात्वनिर्वाहकत्वात्् मिथ्यात्वं मिथ्यात्वान्तरमनपेक्ष्य स्वयमेव मिथ्येति प्रपञ्चः सत्यः स्यात्् ।। साधनस्य पारमार्थ्यापारमार्थ्यविकल्पे कृते पारमार्थ्ये, अद्वैतहानिः; अपारमार्थ्ये, धूमबुद्ध्या गृहीतबाष्पवत्् असाधकत्वमिति व्याघातः ।। भेदवादिनापि हि न प्रपञ्चसत्यत्वहेतुसत्यत्वसाधनपूर्वकमनुमानान्युपन्यस्यन्ते; तथापि तदुपपद्यते; तद्वन्ममापीति चेन्न- सत्यत्वासाधनेऽपि नास्माकं स्वाभ्युपगमव्याहतिः; तव तु मिथ्यात्वाभ्युपगमसाधकत्वाभ्युपगमव्याहतिरिति वैषम्यात्् ।। ननु न साधनधर्मपारमार्थ्यमपेक्षितम्् । नाशके 
मुद्गरे नष्टेऽपि पूर्वनष्टो घटो नष्ट एव दृष्टः, नोत्पन्नः । तद्वत्् बाधकज्ञानस्य मिथ्यात्वेऽपि तद्बाधितस्य मिथ्यात्वं तिष्ठत्येवेति चेन्न- कारकज्ञापकयोवैषम्यात्् । नाशको हि कारकः । अतस्तन्नाश्यस्य तस्मिन्नष्टेऽपि नाश एव; तथा दर्शनात्् बाधकञ्च ज्ञापकः । तस्मिन्् बाधिते तद्वाध्यं च सत्यमेव स्यात्् । अपवरकस्थघटाभावे केनचिदुक्त्ते अस्तीति वचनेन बाधिते घटसत्यत्वदर्शनात्् ।। ननु बाधकबाधे पूर्वबाधितस्य सत्यत्वं वक्त्तुमयुक्त्तम््; बृन्तविषयभ्रमरत्वभ्रमबाधेऽपि भ्रमरत्वबुद्धिबाधितस्य पलाशपुष्पविषयाग्निभ्रमस्य अबाधितत्वदर्शनादिति चेत्् तत्र किं वस्तुनिवृत्तिः बुद्धिनिवृत्तिर्वोच्यते? न प्रथमः; दावत्वस्य परमार्थभूतवृन्तबाध्यत्वदर्शनात्् । बुद्धिनिवृत्तिश्चेत््, सा न बाधकाधीना । ज्ञानानां क्षणिकत्वात्् स्वयं निवृत्तेः । भ्रमरबुद्धिस्तूतरकालीनदावबुद्धयुत्पत्तिप्रतिबन्धिका । तत्प्रतिबन्धकत्वञ्च भ्रमरपारमाथ्यर्बुद्धेरेव । अन्यथा पूर्वभ्रमनिवृत्त्यभावदर्शनात्् । ततश्च त्वन्मते कदाचिदपि न निश्शेषभ्रमनिवृत्तिः सिध्यति । बुद्धिनिवृत्तेर्बाधकविज्ञानजन्यत्वपक्षेपि निवर्त्तकज्ञानानां सर्वेषां भ्रान्तिरूपोत्तरोत्तरनिवर्त्तकज्ञानापेक्षतया भ्रमपरम्परापत्तेः । उत्तरस्य कस्यचित्् ज्ञानस्य स्वयं नाशे काल्पनिकघटादिनाशस्येव तन्नाशस्य 
काल्पनिकत्वात्् नाशक्लृप्तिरूपभ्रान्तिः स्थिरेति निश्शेषभ्रमनिवृत्तिरूपो मोक्षोऽनुपपन्न इति कृत्स्नमिथ्यात्वनिश्शेषाविद्यानिवृत्तिव्याघातः । एवमादिव्याघाता अनुसन्धेयाः । सोपाधिकत्वं चानन्तरमेव वक्ष्यते । 
दृश्यत्वव्यावर्तमानत्वयोरसाधारणं दूषणं ब्रह्मण्यनैकान्त्यम्् । (1)अध्यस्तं स्वाधिष्ठानसमानाधिकरणतया वेद्यं, यथा इदं रजतमिति । एवं घटस्सन्् पटस्सन्नित्यधिष्ठानस्य सतः प्रपञ्चस्य चैकधीवेद्यत्वाद्् दृश्यत्वमनैकान्तिकम्् । यद्यपि नभो मलिनमित्यध्यासे नभसो अचाक्षुषत्वादेकधीवेद्यत्वमध्यस्ताधिष्ठानयोर्न नियतम््, तथापि सन्मात्रस्य प्रत्यक्षग्राह्यत्वं परोपगतमिति सिद्धमनैकान्त्यम्् ।। ननु दृश्यत्वनियमोऽत्र हेतुतया विवक्षितः । स तु दृश्यत्वनियमः सतो नास्ति; सतः स्वयंप्रकाशत्वात्् ।। तदपि कथम्् । सदनुभूत्योर्भेदाभावादिति चेन्न- अन्योन्याश्रयणात््; सदनुभूत्योर्भेदाभावे सिद्धे सतः स्वयंप्रकाशत्वेन दृश्यत्वनियमासिद्धेर्दृश्यत्वहेतोरनैकान्त्यपरिहृतिः, अनैकान्तिकत्वे परिहृते भेदभाव इति । यद्यनुमानान्तरेण भेदनिषेधः, तर्ह्यस्मिन्् सिद्धसाध्द्यता । एवं परोपगमेनैकान्त्यमुक्त्तम्् । किञ्च ब्रह्मणो दृश्यत्वं श्रुतिसिद्धम््, "दृश्यते त्वग्रयया बुद्धया' "आत्मा वा अरे द्रष्टव्यः' इति । अनुभूतित्वादित्याद्यनुमानेन दृश्यत्वाभावे साध्ये कालात्ययापदेशः । "यत्तदद्रेश्यम््' इति वाक्याद्दृश्यत्वश्रुतिर्बाध्येति चेन्न, दृश्यत्वसामान्यनिषेधपरत्वात्् तस्य; "दृश्यते त्वग्रयया बुद्धया सूक्ष्मया सूक्ष्मदर्शिभिः' इत्यस्य दृश्यत्वविशेषविधानविषयत्वाच्च; "न चक्षुषा गृह्यते नापि वाचा "नान्यैर्देवैः', "मनसा तु विशुद्धेन' इत्यादौ दृश्यत्वविशेषनिषेधदशर्नादद्रेश्यमित्यादिसामान्यनिषेधस्य तत्पर्यमसायित्वाच्च ।। अद्रेश्यमित्यादिसामान्यश्रुत्या दृश्यत्वाभावसाधकानुमानेन च ब्रह्मणो न दृश्यत्वमिति चेन्न; तर्हि "न हिंस्यात्् सर्वा भूतानि' इति सामान्यनिषेधश्रुत्या हिंसात्वादित्यनुमानेन च अग्नीषोमीयर्हिंसानिवृत्तिप्रसङ्गात्् । अतो ब्रह्मणि दृश्यत्वमनैकान्तिकम्् । अनैकान्तिके (कत्वे?)परिजिहीर्षिते ब्रह्मणो मिथ्यात्वं वाभ्युपगन्तव्यं स्यात्् ।। दृश्यतैकस्वभावत्वं हि हेतुत्वाभिमतमिति नानैकान्त्यमे; ब्रह्म हि स्वयंप्रकाशमिति न दृश्यतैकस्वभावमिति चेन्न- तदानीं हेतोर्भागासिद्धिः स्यात््; चिदचिदात्मके प्रपञ्चे जीवांशस्य स्वयंप्रकाशत्वात्् । अचिदंशमात्रपक्षीकारे हेतोर्जीवगतनित्यत्वादिधमर्ेष्वनैकान्तिकत्वम्् । ते हि धर्मभूतज्ञानवेद्या एव, परमार्थभूताश्चा ।। (2) व्यावर्त्तमानत्वमपि ब्रह्मण्यनैकान्तिकम््; अनृतादिभ्यो व्यावृत्तत्वेनाभ्युपगमात्् । तच्च स्वरूपमात्रमिति न शक्यं वक्त्तुम््, ब्रह्मणः कस्यचिद्धर्मत्वाभावात्् अध्याससहत्वाच्च । व्यावर्त्तमानत्वस्य स्वरूपत्वेऽपि तत्् स्वकार्यकरम्् अनुभूतित्ववत्् । हेतोः स्वरूपानतिरेकेऽपि साधनदशायां कार्यकरत्वम््, न तु दूषणदशायामिति नियामकाभावात्् । किञ्च ब्रह्मणि स्वरूपं व्यावृत्तिश्चेत््, 
घटादिष्वपि तथाऽस्तु । यदि ब्रह्मणि स्वरूपातिरिक्त्ता सा, तर्हि घटादिष्वपि तथा स्यात्् । सर्वथानैकान्त्यमवर्जनीयम्् । जडादिव्यावृत्तत्वं ब्रह्मणोऽपरमार्थश्चेत्् वस्तुतो ब्रह्म जडमेव स्यात्् । अपरमार्थशब्दश्च निष्फलः; घटादावपि व्यावर्त्तमानत्वस्य मिथ्यात्वेन व्यावर्त्याभावात्् । ततश्चानैकान्त्यं सुस्थम््; अपरमार्थस्यैव हेतुतया त्वयाङ्गीकृतत्वात्् तस्य च विपक्षेऽपि वर्त्तमानत्वात्् । किञ्च अनुवर्त्तमानस्य सन्मात्रस्य निषेधस्य तत्पर्यवसायित्वाच्च । अद्रेश्यमिन्यादि सामान्य व्यावर्त्तमानेभ्यो घटादिभ्यो व्यावृत्तिरस्ति वा न वा? अस्ति चेत््, तत एव 
व्यावर्त्तमानत्वहेतुब्रह्मण्यनैकान्तिकः । नो चेत््, घटादिष्विव व्यावर्त्तमानत्वं ब्रह्मणि स्यात््; व्यावर्त्तमानेभ्यो व्यावर्त्तमानत्वाभावात्् । यथा रजतादिव्यावृत्तं रजतम््, तथा व्यावर्त्तमानादव्यावृत्तमपि हि व्यावर्त्तमानमेव भवति ।अत उभयथापि ब्रह्मण्यनैकान्त्यम्् ।। ननु ब्रह्म जडादिव्यावृत्तमेव; व्यावर्त्तमानत्वं च सत्यम््; तच्च स्वरूपमिति नाद्वैतहानिः । तस्य च सत्यत्वान्न जडत्वादि ब्रह्मणः । ततश्च नानैकान्त्यम्् । अपरमार्थभूतं घटादिगतं व्यावर्त्तमानत्वं हि हेतुरिति चेत्् यद्यपरमार्थभूतं घटादिगतं व्यावर्त्तमानत्वं हेतुतया विवक्षितम््, तर्हि असिद्धो हेतुः; घटादीनां मिथो व्यावृत्तेरसत्यत्वोपगमात्् । 
यत्पुनरित्यादिना सोपाधिकत्वं प्रतिजानीते । पूर्वं परेण बाधस्यापि पक्षाद््(द?) व्यावृत्त्युपपादनेनोपाधित्वं प्रत्युक्त्तम््; तद्वयुदासाय पक्षे बाधाभावं दर्शयितुं बाघं शिक्षयति द्वयोरिति । विरोधे सत्येव बाध्यबाधकभावः; न त्वस्निास्तीतिप्रत्ययमात्रयोरित्यर्थः । बाधितस्यैव व्यावृत्तिरिति । प्रतिपन्नोपाधौ बाधितस्यैव मिथ्यात्वसाधिका व्यावृत्तिः; न त्वगृहीतत्वमात्रं मिथ्यात्वसाधकमित्यर्थः । अत्र व्यावृत्तिविशेषो व्यावृत्तिशब्दोक्त्तः उत्तरत्र व्यावर्तमानत्वमात्रमिति मात्रच््प्रत्ययसद्भावात्् । ततः किं पक्षे बाधाभावस्येत्यत्राह अत्रेति । देशयोः कालयोश्च भेदे सति अविरोधं दर्शयितुं तयोरैक्ये विरोधबाधौ दर्शयति यस्मिन्निति । भावाभावविरोधादन्यतरस्य बाध्यत्वे सति बलवतो बाधकत्वमितरस्य बाधितत्वात्् निवृत्तिश्चेत्यर्थः । च एवार्थे । बाधितस्यैव त्वदभिमतव्यावृत्तिविशेष इत्यथर्ः । सामानाधिकरण्यानर्हत्वं विरोधः । अदुष्टकारणजन्या निषेधधीर्बाधः । अदुष्टकारणजन्यत्वे सति निषेधरूपत्वं बाधकत्वम्् । पुरोवर्तिनि अभावोऽनवभासो वा सत्यत्वावभासाभावो वा निवृत्तिः । पक्षे घटादौ देशकालभेदेन विराधबाधाभावावुपपादयति देशान्तरेति । विरोधबाधाभावात्् तत्फलभूतनिवृत्तिरपि नेत्याह अन्य त्रेति । अन्यत्र निवृत्तस्य । अन्यत्र- विरोधबाधरहितस्थले निवृत्तस्य । अन्यत्र विरोधबाधरहितस्थले । यद्वा अन्यत्र स्वदेशकालव्यतिरिक्त्तदेशकालयोः । अन्यत्र स्वदेशकालयोः । एतद्वैधर्म्यं दृष्टान्तेन विवृणोति रज्जुसर्पादिष्विति । तुशब्दो घटादिवैषम्यपरः । इत्यं दूषणोपयोगिनी व्याप्तिः शिक्षिता; अथानुमानदूषणसिद्धिं दशर्यति इति देशकालान्तरेति । इतिर्हेतौ । मिथ्यात्वं व्यापकम््; व्यावर्तमानत्वं व्याप्यम्् । व्यावर्तमानत्वमात्रमिति मात्रशब्देन विरोधबाधहेतुकव्यावृत्तिर्व्यावर्त्त्यते । 
यद्वा, व्यावर्त्तमानत्वहेतोरसिद्धिं प्रतिजानीते- यत्पुनरित्यादिना । तदर्थं बाधमूलं विरोध इत्याह द्वयोरिति । पक्षे तदभावं दर्शयति अत्रेति । विरोधाभावमुपपादयति यस्मिन्निति । तत्फलनिवृत्तिमाह अन्यत्रेति । दृष्टान्ते तद्वैधर्म्यं दर्शयतिरज्विति । एवमसिद्धिं वक्त्तुं विभागो दर्शितः । अथासिद्धिमाह इति देशकालान्तरेति । सोपाधिकत्वमार्थम्् । 
अयमर्थः- किं पटोऽस्तीत्यत्र घटाभावः सिषाधयिषितः उत घटोऽस्तीत्यत्रापि तदभावः? प्रथमे सिद्धसाध्यता । द्वितीये व्यावर्त्तमानत्वशब्देन किं व्यावृत्तिबुद्धिबोध्वत्वं मिथ्यात्वहेतुतया विवक्षितम््, उत प्रतिपन्नोपाधौ बाधितस्य व्यावृत्तिः । प्रथमे सोपाधिकत्वम्् । द्वितीये हेत्वसिद्धया घटादेः सत्यत्वमिति ।। ननु बाधार्हताया उपाधि
त्वे साध्याविशिष्टता स्यादिति बाधिकत्वमेवोपाधिः स्यात््; तस्य न साध्यसमव्यातिः । असहायेन गच्छता पथि दृष्टस्य रज्जुसर्पस्य केनाप्न्यबाधितत्वादिति चेत््- नैवम््, ईश्वरादिज्ञानेन बाधितत्वनियमात्् । अनभ्युपगतेश्वरादीनां पक्षेऽप्यमुपाधिरेव; किं त्वया तस्य पथि दृष्टस्य 
रज्जुसर्पस्य मिथ्यात्वं प्रमाणतोऽवगतम््, न वा? न चेत््, सम्यक्् सर्प एवेति तत्रावृत्तिर्न साध्यसमव्याप्त्यभावाय स्यात्् । अवगतं चेत््, तत एव ज्ञानात्तस्य बाधितत्वं सिद्धमिति साध्यसमव्याप्तिसिद्धिः ।। ननु किं प्रतिपन्नोपाधौ बाधो मिथ्यात्वे प्रयोजकः; उत केवलबाधः? प्रथमे, देशकालयोरुपाधित्वात्् देशकालभ्रमस्य देशकालोपाधिकत्वाभावेन सर्वसपक्षाननुयायित्वेन साध्यसमव्याप्त्यभावात्् प्रतिपन्नेपाधौ बाधौ नोपाधिः स्यात्् । द्वितीये कृत्स्नमिथ्यात्वमिति ।। अत्रोच्यते- न हि देशकालावेव उपाधिरिति नियमः; किन्तु वस्त्वन्तरमपि उपाधिः । उपाधिः अवच्छेदकः । अतराव हि देशकालादिप्रतिपन्नोपाधौ अबाधितत्वादित्यत्रादिशब्देन वस्त्वन्तरस्याप्युपाधित्वं भाष्यकारैर्वक्ष्यते । तस्मात्् देशकालभ्रमे वस्त्वन्तरमुपाधिः । देशकालाभ्रमस्य वस्त्वन्तरमुपाधिकत्वेऽपि वसुभ्रमस्य देशकालोपाधिकत्वे नान्योन्याश्रयः, भ्रमव्यक्त्तिभेदात्् । तस्मात्् यदवच्छेदकावच्छिन्नं यत्् प्रतिपन्नम््, तदवच्छेदकावच्छिन्नस्य बाधो मिथ्यात्वे प्रयोजकः । यद्वा आरोपितेन सायन्त्वादिना तन्निवर्त्तकेन दिवात्वादिना च विना क्रियान्तरावच्छिन्नकालस्य भ्रान्त्युपाधित्वम््; एवं देशेऽपीति न कश्चिद्दोषः । एवं विशिष्टोपाधौ विशेषणविशेष्यांशयोः पतिहृताऽनुपपत्तिकत्वेन विशिष्टोपाधिसिद्धिः । अतो न व्यावर्त्तमानत्वमात्रमपारमार्थ्यहेतुः । कैश्चिदेवमुक्त्तम्् घटोऽस्तीत्यत्र किं घटोस्तिशब्दौ पर्यायौ उत न? पर्यायत्वे सह प्रयोगो न स्यात्् । नो चेत््, सद्विलक्षणो घट इति ।। नैवम््; "अस्ति ब्रह्मेति चेद्वेद'इत्यादौ च अस्तिब्रह्मशब्दयोः पर्यायत्वे पौनरुक्त्यम््; नो चेत््, ब्रह्मणोऽपि सद्विलक्षणत्वमिति । उमयत्रायं परिहारः- स्वशब्दप्राप्तस्य स्वभावस्यैव निषेधार्थानुवादशङ्कापरिहारायास्तिशब्देन नियमः क्रियत इति ।। 
अथ पारमार्थ्यसाधकत्वेनोक्त्तमनुवर्त्तमानस्वं दूषयति यत्त्वित्यादिना । प्रमाणसम्बन्धार्हतत्तद््घटादिस्वरूपस्य सच्छब्दवाच्यस्य किं पारमार्थ्यं साध्यते, उत उधिष्ठानतयाऽनुवृत्तस्वार्थान्तरस्य इति विकल्पे द्वितीयशिरस्याश्रयासिद्धिमाभिप्रेत्य प्रथमे सिरसि सिद्धसाधनत्वं दूषणमुक्त्तम्् । ननु सदेव परमार्थ इति हि ग्रन्थकाराभिप्रायः, तत्् कथं सिद्धसाधनत्वमिति ।। उच्यते । एतदनुमानं किं सतः पारमार्थ्यसाधकम््, उत व्यतिरिक्त्तापारमाथ्यस्य, उतोभयस्य? । प्रथमे सिद्धसाध्यता । द्वितीये व्यधिकरणऽसिद्धता (च) । तृतीयेअंशे सिद्धसाध्यता, अंशे व्यधिकरणासिद्धिश्चेति । निगमयति अत इति । परेण प्रमाणप्रमेयानुपपत्तिकृतं भेददूषणमुपजीव्य अनुभूतेः सतो(अनुभूतिसतोः) भेदोऽपास्तः । अत्र च भेददूषणहेत्वाभासनिरासमुपजीव्यानुभूतिसतोरभेदश्च निरस्यते अनुभूतीत्यादिना ।अनुभूतिसद्विशेषयोरित्यत्र विशेषशब्देन अनुवर्त्तमानत्वहेतोराश्रयासिद्धिः सूच्यते; सच्छव्दवाच्यस्य वस्तुनो व्यावत्तत्वादनुवृत्तार्थान्तराभावाच्च ।। सच्छब्दः प्रमाणसम्बन्धयोग्ये हि वर्त्तते । घटः सन्् पटः सन्नित्यनुवृत्तव्यवहारो व्यावृत्तशब्दवत्् उपपन्न इति प्रमाणसम्बन्धार्हाः पदार्थाः परस्परव्यावृत्ताः सच्छब्दवाच्याः ।। 
अथ परोक्त्ते स्वयंप्रकाशत्वेऽभिमते तत्रापि शिक्षणीयांशोऽस्तीत्यभिप्रायेणाह यत्त्वनुभूतेरिति । तुः पक्षवैषम्ये । वक्त्तव्यांशमाह तत्् विषयप्रकाशनवेलायामिति उत्तरत्र वर्त्तमानदशायामिति हि वक्ष्यते । तस्य ज्ञानस्य नित्यद्रव्यत्वेन सदा वर्त्तमानत्वात्् वर्त्तमानदशायामिति पदं निरर्थकमिति श्ङ्कापनुत्तये विषयप्रकाशनवेलायामित्युक्त्तम्् । वर्त्तमानदशाशब्देन विषयसम्बन्धप्रसरस्य वर्त्तमानता विवक्षितेत्यवगम्यते । न तु सर्वेषामित्येतदुपादयति परानुभवस्येति । (न?)सर्वदेत्येतदुपपादयति 
स्वानुभवस्यापीति । अनुभूतिश्चेदित्यनेन स्वाश्रयं प्रति विषयप्रकाशनवेलायामित्युक्त्तवैषम्यविरहो गर्भितः । एवमनुभूतेरनुभाव्यत्वसम्भवमुपपाद्य तदसंभवे परोक्त्तमनुमानं दूषयति अनुभूतेरिति । कुत इत्यत्राह स्वगतेति । परानुभावनुमेयत्वानभ्युपपगमे लौकिकव्यवहारविरोधमनिष्टमाह परेति । अथ वैदिकव्यवहारविरोधमाह आचार्यस्येति । परानुभवानुमानानभ्युपगम इत्यादिना चार्वाकनिरासच्च फलितः; अनुमानानभ्युपगमे शब्दार्थसंबन्धग्रहहणायोगात्् । एवं बाध उक्त्तः; अथ व्याप्तिंदूषयति न चान्येति । न ह्यसाधारणाकारो धर्मिग्राहकमानसिद्धिः साधारणाकारे सति अयपगच्छतीत्यभिप्रायेणानुभूतिरूपं शिक्षयति अनुभूतित्वमिति । अत्रानुभूतिशब्दो ज्ञानमात्रपरः; न तु स्मृतिविलक्षणपरः । प्रकाशमानत्वमित्युक्त्ते घटादेरप्यनुभूतित्वं स्यादिति तद््व्यावृत्त्यर्थं स्वाश्रयं प्रतीत्युक्त्तम्् । अणुत्वनित्यत्वाध्यात्मधर्माणां ज्ञानान्तरप्रकाश्यत्वात्् तद्वयावृत्त्यर्थं स्वसत्तयैवेत्युक्त्तम्् । अतीतानुभवव्यावृत्त्यर्थं वर्त्तमानदशायामित्युक्त्तम्् । यद्यप्यतीतानुभवस्य ज्ञानान्तरमन्तरेण प्रकाशानुपपत्तेरर्थात्् (असंभव) व्यवच्छेदः; तथाऽप्यतीतस्य ज्ञानान्तरेण सिद्धिं परानभिमतां व्युत्पादयितुमिदिं विशेषणम्् । विषयसम्बन्धस्य वर्तमानदशायामित्यर्थः । वर्त्तमानदशायां स्वसत्तयैव प्रकाशमानत्वमित्युक्त्ते परानुभवे तदसंभवात्् तद्वयावृत्यर्थं स्वाश्रयं प्रतीत्युक्त्तम्् । एतल्लक्षणं स्वयम्प्रकाशत्ववादिनामेवेष्टमिति सर्वसम्प्रतिपन्नं लक्षणमाह स्वसत्तयैवेति । स्वाश्रयं प्रति वर्तमानदशायामिति पदद्वयानुकर्षस्योपलक्षणं स्वसत्तयैवेति पदम्् । साधनमित्युक्त्ते दण्डचक्रादेरपि तथात्वात्् तद्वयावृत्तत्यर्थं विषयसाधनेत्युक्त्तम्् । चाक्षुषज्ञानं श्रावविषयं न साधयतीति सर्वविषयसाधनत्वासंभवात्् तद्वावृत्तत्यथर् (सर्वविषयासाधनत्वासंभवव्यावृत्त्यर्थं)स्वशब्दः । इन्द्रियव्यावृत्तत्यर्थं स्वसत्तयैवेति पदम्् । तदसम्भवात्तद्वयावृत्त्यतर्ः स्वाश्रयं प्रतीत्युक्त्तम्् । चाक्षुषज्ञानं श्रावणविषयं न साधयतीति सर्वविषयसाधनत्वासम्भवव्यावृत्त्यर्थ स्वशब्दः । इन्द्रियव्यावृत्त्यर्थ स्वसत्तयैवेति पदम्् । इन्द्रियादिकं हि न केवलं स्वसत्तया प्रकाशकम््; अपि तु ज्ञानोत्पादनद्वारा । वर्त्तमानदशायामित्यतीतानुभवव्यावृत्तिः स्वाश्रयं प्रतीति परानुमवव्यावृत्तिः । ततः किमित्यत्राह ते चेति । एवमननुभाव्यत्वलक्षणसाध्यधर्मप्रतिक्षेपेक्षणानुभाव्यत्वेनानुभूतित्वस्य सामानाधिकरण्यदर्शनात्् अननुभाव्यत्वेन व्याप्तिर्नराकृता; तर्हि कथमनुभाव्यत्वेऽननुभूतित्वदर्शनमिति शङ्कायां सोपाधिकत्वमाह घटादेस्त्विति । अननुभूतित्वम््- अनुभूतिशब्देन व्यवहर्तव्यत्वाभाव इति न साध्याविशिष्टता । यद्वा उक्त्तयोर्लक्षणयोरन्यतरदनुभूतित्वम््; न तु समुच्चितमुभयम््; अन्योन्यनिरपेक्षत्वात््; वाशब्दप्रयोगाच्च । न हि चशब्दः प्रयुक्त्तः । तत्रान्यतरलक्षणाराहित्यरूपम्् अननुभूतित्वम्् अन्यतराकारविरहप्रयुक्त्तमिति सोपाधिक(त्व)मित्युयर्थः । अथ प्रतितर्कपराहतिमाह तथानुभूतेरिति । यद्वा आभाससमानयोगक्षेमत्वमाह (तथानुभूतेरिति)। गगनकुसुमादेरननुभूतित्वस्य उपाध्यन्तरसत्त्वं शङ्कते गगनेति । घटादेरननुभूतित्वस्याप्युपाध्यन्तरमज्ञानाविरोधित्वमाह एवं तर्हीति । प्रकाशनियमाभावाविरोधित्वम्् अज्ञानाविरोधित्वम्् । न च सुखादावभावात्् साध्यसमव्याप्त्यभावः शङ्कनीयः,; सुखादेर्ज्ञानविशेषत्वेनाननुभूतित्वाभावात्् । अज्ञानाविरोधित्वस्योपाधित्व निरासाय पक्षे तत्् प्रसञ्जयति अनुभूतेरिति । तत्् भवत्पक्षेऽपि तुल्यमित्याह अननुभाव्यत्वेऽपीति । अनुभूतेरनुभाव्यत्वेऽननुभूतित्वस्य उपाधित्वेनोक्त्तमज्ञानाविरोधित्वमननुभाव्यत्वेऽपि प्रसज्यत इत्यर्थः । अनुभाव्यत्वेऽननुभूतित्वमज्ञानाविरोधित्वञ्च यदुक्त्तम््, तत्् अननुभाव्यत्वेऽपि गगनकुसुमादेरिव 
प्रसज्यत इत्युक्त्तम्् ।। गगनकुसुमादावननुभूतित्वमज्ञानाविरोधित्वं चासत्त्वप्रयुक्त्तम््, नाननुभाव्यत्वप्रयुक्त्तमिति चेत्् अननुभाव्यत्वे तद्वत्् असत्त्वमपि प्रसज्यते ।। गगनकुसुमादेरसत्त्वं नाननुभाव्यत्वमात्रप्रयुक्त्तम््; अपि तु स्वयम्प्रकाशत्वे सति अननुभाव्यत्वविरहप्रयुक्त्तमिति अनुभूतेरननुभाव्यत्वमात्रान्नसत्त्वप्रसक्त्तिरिति चेत्् अननुभाव्यत्वे तद्वत्् अस्वयम्प्रकाशत्वमपि प्रसज्यते(प्रसजति) । अतः अस्वयम्प्रकाशत्वे सति अननुभाव्यत्वप्रयुक्त्तमसत्त्वमनुभूतेर्दुवारम्् ।। असत्त्वं तु धर्मिग्राहकप्रमाणविरुद्धमिति चेत््; अनुभाव्यत्वेऽननुभूतित्वमपि तथेत्येवमनुसन्धेयमिति भाष्याभिप्रायः । खपुष्पोदाहरणे तु नाश्रयवैकल्यदोषः शङ्कनीयः,ख्यातेर्नासदिति व्यतिरेकदृष्टान्तत्वस्य परैः स्वीकृतत्वात्् । "शब्दज्ञानानुपाती वस्तुशून्योऽवभासो विकल्पः; सस्वभावस्त्ववभासः प्रतीतिः' इति हि तैरुच्यते । तत्राभासप्रतीतस्यापि निषेधाधिकरणत्वं युक्त्तमिति भाट्टाङ्गीकृतञ्च ।अतः परमतप्रक्रियया खपुष्पमुदाहृतम्् । उपहास्यम््स- मीपस्थैरपि हास्यमित्यर्थः ।
अथ परोक्त्तं नित्यत्वं व्युदस्यति यत्त्वित्यादिना ।। ननु ज्ञाननित्यत्वमभ्युपयद्भिः कथं तन्निरसनं युक्त्तम््? उच्यते; ज्ञानाश्रयभूत आत्मा । तदाश्रितं च सङ्कोचविकासार्हं नित्यं ज्ञानद्रव्यं परस्यानभिमतम्् । यत्तु प्रस्तुतमिन्द्रियसंयोगाद्यन्वयव्यतिरेकानुविधायि प्रत्यक्षत्वपरोक्षत्वप्रमाणत्वाप्रमाणत्वावस्थं लोकसिद्धं ज्ञानम््, तस्य यदि नित्यत्वमुपपाद्यते, तत्् व्युदस्यते विषयसम्बन्धिज्ञानस्य हि स्वयम्प्रकाशत्वं परेण समर्थितम्् । स्वयम्प्रकाशत्वसमानाधिकरणं च नित्यत्वं परस्येष्टम््, स्वतस्सिद्धतया नित्यत्वसमर्थनात्् । अतस्तन्निरासो युक्त्तः । तत्र च मृद््द्रव्यस्य सिद्धत्वेपि घटत्वाद्यवस्थमृद्दृव्यानित्यत्ववात्् । ज्ञानाख्यद्रव्यस्य नित्यत्वेऽपि स्मृतित्वानुभूतित्वाद्यवस्थज्ञानानित्यत्वं युक्त्तमिति न स्वपक्षविरोधः । स्वयम्प्रकाशत्वेपि किञ्चिदुपादेयत्वमस्तीति तद्वयावृत्त्यर्थस्तुशब्दः । अन्धस्य जात्यत्धेन यष्टिः प्रदीयत इति । असिद्धमत्यन्तासिद्धेन हेतुना साध्यत इत्यर्थः । तत्र हि ग्राहकाभावात्् ग्राह्याभावाच्च प्रागभावाभाव उक्त्तः; तमाशङ्कय ग्राहकोऽस्तीत्याह प्रागभावस्येति । तत्र विकल्पे पूर्वपक्षिणोक्त्ते, सत्येवावगमयतीति पक्षं स्थापयितुं तत्रोक्त्तं विरोधं शङ्कते कथमिति । तदानीमित्यभावविशेषणम््; न क्रियाविशेषणम्् । परिहरति नहीति । स्वसमकालवर्त्तित्वनियमः किं ग्राह्यसामान्यप्रयुक्त्तः? उतहतद््ग्राह्यविशेषप्रयुक्त्तः इति विकल्पाभिप्रायेण प्रथमं ग्राह्यसामान्यप्रयुक्त्तत्वपक्षं प्रतिवदति । न ह्यनुभूतिरिति । यद्वा वर्त्तमानग्रहणनियमः किं ग्राहकानुभूतिस्वभावात््? उत ग्राह्यानुभूत्यभावस्वभावादिति विकल्पमभिप्रेत्य प्रथमं दूषयति न हीति । हि शब्दो हेतौ । नेति प्रतिज्ञा अध्याहर्त्तव्या ।
ग्राह्यविशेषपक्षं दूषयितुं शङ्कते अथ मन्यस इति । ग्राह्यविशेषस्य समकालवर्त्तित्वनियमोक्त्तिर्दर्शनपूर्विकैव स्यादित्यभिप्रायेणाह किं त्वयेति । क्कचित््- अनुभूतौ । व्याप्तिग्रहणभूमित्वेनाभावस्य दृष्टत्वात्प्रागभावो दुरपह्नव इत्याह हन्त तर्हीति । प्रागभावस्य समकालसिद््ध्या व्याप्तिरनुभूतिप्रागभावरूपे धर्मिणि गृहीते हि सिद्ध्यतीत्यर्थः । आदिशब्दः प्रध्वंसपरः । समकालवर्त्तित्वनियममभ्युपगम्य दूषणमुक्त्तम्् । समकालवर्त्तित्वं चानुपपन्नमित्याह तत्प्रागभावञ्चेति । यदि स्वसमकालवर्त्तिग्रहणनियमोऽनुभूतेर्नास्ति, तर्ह्यविद्यमाने घटेऽपि चाक्षुषं ज्ञानमुपपद्येततत्राह इन्द्रियजन्मन इति । प्रत्यक्षशब्देन प्रत्यक्षज्ञानमुच्यते । अयमभिप्रायः- 
स्वसमकालवर्त्तिग्राहकत्वनियमो न ज्ञानमात्रस्य; न च तदवान्तरभेदप्रमाणज्ञानस्य; न च तद््भ्रान्तरभेदप्रत्यक्षस्य; अपि तु प्रत्यक्षविशेषरूपस्य ऐन्द्रियिकज्ञानस्येति । न सर्वेषां ज्ञानानां प्रमाणानां चेति । चशब्देन प्रत्यक्षस्य चेत्युक्त्तं भवति; उपपादकग्रन्थानुगुण्यात्् । कुत इत्यत्राह स्मरणानुमानेति । स्मरणशब्देन सर्वज्ञानामां समकालवर्त्तिविषयत्वनियमव्युदासः । अनुमानागमशब्देन प्रमाणमात्रस्य तन्नियमव्युदासः । योगिप्रत्यक्षादिशब्देन प्रत्यक्षमात्रस्य तन्नियमव्युदासः । आदिशब्देन ईश्वरप्रत्यक्षं गृह्यते । प्रमेयसद्भावो न चेत््, प्रमाणाप्रमाणज्ञानयोः कथं वैषम्यमित्यत्राह अत एवेति । अत एव ज्ञानमात्रस्य समकालवर्त्तिग्राहकत्वनियमाभावेन । प्रमेयाविनाऽभावश्च सिद्ध इत्यर्थः । अन्यथा वर्त्तमानविषयालाभादसमकालवर्त्तिग्राहिणा तत्तत्प्रमाणानां प्रमेयाविनाभावो न सिध्येदिति भावः । तत्सिद्धिः कथमित्यपेक्षायां तमेवाविनाभावं विवृणोति न हि प्रमाणस्येति । प्रमाणस्यार्थसम्बन्ध इत्यन्वयः । तर्हि प्रमेयाविनाभावः क इत्यत्राह अपित्विति । यद्दोकालादीत्यादिशब्देन संस्थानमुच्यते । मिथ्यात्वप्रत्यनीकता । मिथ्यात्वस्य प्रमाणं प्रत्यनीकं भवति; तस्य भाव इत्यर्थः । यद्वा मिथ्यात्वप्रत्यनीकोऽर्थो भवति । तस्य भावो मिथ्यात्वप्रत्यनीकता । सा प्रमाणस्यार्थसम्बन्ध इत्यन्वयः । अत एवेत्यादिभाष्यस्यैवं वाऽर्थः अत एव प्रमाणत्वेन सम्प्रतिपन्नानां कालान्तरवर्त्तिग्राहकत्वदशर्नात्् तत्रापि प्रमेयाविनाभावः कल्प्यत इत्यर्थः । कथं तत्राविनाभावःप्रकारः इत्यत्राह न हीत्यादि । अनेनैव प्रमाणप्रमेयाविनाभावरूपविषयविषयिभावरूपशिक्षणेन बौद्धैकदेशिभिरुक्त्तं स्मृतेर्निर्विषयत्वं निरस्यत इत्यश्याभ्युपेतव्यमिदमित्यभिप्रायेणाह अत इदमपीति । 
एवमनुभूतिरेव प्रागभावग्रहणक्षमेत्युपपादितम्् ; अथ तद्ग्राहिणाऽनुभवेन प्रत्यक्षाद्यन्यतमेन भवितव्यमिति, तदसम्भवेन प्रमाणाभावात्् प्रागभावाभावं (व इति)शङ्कते अथोच्येतेति । लिङ्गाद्यभावादिति आदिशब्देन अनुमानशब्दौ विवक्षितौ । तद्विवृणोति न हीत्यादिना । निगमयति अत इति । उपमानस्य प्रतिपन्नवस्तु सादृश्यसंज्ञासंज्ञिसम्बन्धयोरन्यतरमात्रगोचरत्वेनाप्रतिपन्नपदार्थप्रतिपादनासामर्थ्यादनुपन्यासः । 
परिहरति यदीति । यदिशब्दः किमर्थः । चेच्छब्दो यद्यर्थः । स्वपरिपाटी विहाय शास्त्रमर्यादायां किमवतीर्णोऽपि; तथा चेदित्यर्थः । प्रमाणमाह योग्यानुपलब्ध्यैवेति । परेणाभावप्रमाणस्याङ्गीकृतत्वात्् योग्यानुपलब्ध्यैवेत्युक्त्तम्् । स्वपक्षपर्यालोचनायामपि ज्ञानस्य योग्यानुपलब्धिर्नाम भावरूपावस्थान्तरोपलब्धिः । पिण्डत्वाद्युपलब्धिरेव हि धटस्य योग्यानुपलब्धिः । अतोऽतीतकालावच्छिन्नज्ञानाभावो नाम ज्ञानस्य सङ्कोचः अर्थान्तरज्ञानं वा । पूर्वकालीनगजज्ञाने बुभुत्सिते तत्कालीनस्वापादिप्रतिसन्धानं घटादिज्ञानप्रतिसन्धानं वा गजज्ञानस्य योग्यानुपलब्धिः । सा च लिङ्गतया पूर्वकालीनज्ञानाभावनिश्चायिका । यदुक्त्तं- संविदः इयमिति विषयीकारानर्हत्वेन अभावो दुर्ग्रहः इति तदयुक्त्तम््; तथा सति प्रागभावनिरासानुपपत्तेः । न ह्यन्यस्य घटादेः प्रागभावो निरस्यते; अपि त्वनुभूतेः । तस्मादनुभूतिम्् इयमिति विषयीकृत्य तस्याः प्रागभावो निराकरणीयः । इयमिति विषयीकाराभावेऽपि तत्प्रागभावो निराकर्तुं शक्यते चेत््; तदभावेऽपि प्रागभावः साधयितुं शक्यते । यदि त्वया विषयीकृता, तद्वदस्माभिरपि विषयीकृतेति तदभावः सुसाघ इत्यनुसन्धेयम्् । उत्तरत्र नित्यञ्चेदिति ग्रन्थे ह्यययमर्थोऽप्यभिप्रेतः । 
एवं प्रागभावस्य योग्यानुपलब्धिसिद्धत्वमभिधायार्थापत्तिमप्याह किञ्चेत्यादिना । ज्ञानस्य 
स्वावभासास्थिरत्वलक्षणयोग्यानुपलब्ध्या अनित्यत्वमुक्त्तम्् ; अथ विषयप्रकाशनिरूपणमुखेनापि तदुपपाद्यते । अविशेषेण ज्ञानाभावस्य ग्रहणमुपपन्नमित्युक्त्तम्् । अथ किं भवता नित्यत्वं सविषयज्ञानस्य विषाधयिषितम््, उत निर्विषयस्य इति विकल्पमभिप्रेत्य सविषयपक्षं दूषयति प्रत्यक्षेत्यादिना । सर्वदा घटसत्ताकाले सवर्स्मिन््(घटो?)न प्रतीयत इत्यर्थः । घटादेः पूर्वोत्तरकालसत्ता न प्रतीयताम््; ततः किमित्यत्राह तदप्रतीतिश्चेति । अप्रतीतिः- ज्ञानस्य घटव्यावहारानुगुण्याभावः । अतो न साध्याविशिष्टता । नियमेन स्वसमकालवर्त्तिग्राहिणः प्रत्यक्षज्ञानस्य पूर्वोत्तरकालयोर्विद्यामानेऽपि घटे तदप्रकाशकत्वं तदानीं स्वाभावादेवेत्यर्थः । एवं विषयव्यवहारानुगुण्यकादाचित्कत्वान्यथानुपपत्त्या ज्ञानानित्यत्वमुक्त्तम्् । अर्थापत्त्यन्तरमा(मप्या)ह घटादिविषयमेवेति । विषयसमकालवर्त्तिनः प्रत्यक्षसंवेदनस्य नित्यत्वे घटादिरपि नित्यः स्यात््; अतो घटाद्यनित्यत्वाऽन्यथानुपपत्त्या ज्ञानानित्यत्वमित्यर्थः । अर्थापत्त्यन्तरमाह नित्यञ्चेदिति । संविदो नित्यत्वसाधनं संविदियमिति विषयीकृत्यैव कर्त्तव्यम्् । स्वतःसिद्धत्वेनेयमिति विषयीकारानर्हत्वात्् स्वयमेव नित्यमिति प्रतीयेत, न च तथा प्रतीयते; तस्मादनित्यत्वमेवेत्यर्थः । एवं नित्यतयाऽनवभासान्यथाऽनुपपत्त्या ज्ञानानित्यत्वमुक्त्तम्् ।। अनित्यतयाऽनवयासात्् नित्यत्वमिति चेन्न; पूर्वापरावधि 
सापेक्षस्य अनित्यत्वस्य सद्भावेऽपि अवधिद्वयास्वयम्प्रकाशत्वादेव अनित्यत्वाप्रकाशत्वोपपत्तेः । यद्वा घटादिनित्यत्वप्रसङ्गो नित्यत्वेनावभासप्रसङ्गश्च विषयव्यवहारानुगुण्यकादाचित्कत्वान्यथानुपपत्तेरनुग्राहकतर्कत योक्त्तौ भवतः ।। अथानुमानादिविषयाणामपि नित्यत्वमनिष्टं प्रसञ्जयति एवमिति । एवम््- प्रत्यक्षज्ञाननित्यत्वे विषयनित्यत्वप्रसक्त्तौ सत्यामित्यर्थः । कुतो नित्यम््,अत्राह (नित्यतेत्यत्राह) संविदनुरूपेति । यथा संवित्् स्वविषयं दर्शयति, तथाभावादिति तदर्थः ।। ननु प्रत्यक्षस्य समकालवर्त्तिविषयत्वनियमात्् तन्नित्यत्वे विषयनित्यत्वप्रसङ्ग उपपन्नः । अनुमानादिसंविदाम्् अतीतानागतविषयत्वसम्भवात्् कथं तन्नित्यत्वे विषयनित्यत्वप्रसङ्गः ।। उच्यते । अतीतानागतते ह्यापेक्षिके वतर्ेते । ततः संविदपेक्षया हि विषयस्यातीतत्वानागतत्वे । संविदो नित्यत्वे तदपेक्षया विषयस्यातीतत्वानागतत्वे संविन्न दर्शयतीति कालानवच्छिन्नतया प्रतीतौ (ताः)विषया नित्याः स्युरिति । कालानवच्छिन्नत्वमेवानुगतं नित्यत्वलक्षणमित्यभिप्रायेण कालानवच्छिन्नाः नित्या इत्युक्त्तम्् ।। ननु न संविदपेक्षया विषयस्यऽतीतत्वागामित्वे; किन्तु लिङ्गाद्यर्थान्तरापेक्षया । ततो विषयस्य लिङ्गाद्यपेक्षयाऽतीतत्वमागामित्वञ्च संभवतीति न नित्यत्वप्रसङ्गः ।। उच्यते- लिङ्गादेः प्रत्यक्षज्ञानविषयत्वात्् तन्नित्यत्वेन तद्विषयभूतलिङ्गादेरपि नित्यत्वापातात्् तदपेक्षयानुमानविषयस्यातीतत्वमागामित्वञ्च संविन्न दर्शयतीति कालानवच्छिन्नो नित्य एव विषयः स्यादिति ।। एवं पूर्वोक्त्तदोषमुपजीव्य अनुमानविषयनित्यत्वप्रसक्त्तिरित्यभिप्रायेण एवमित्युक्त्तम््; ।
एवं पूर्वोक्त्तविकल्पे सविषयानुभवस्य नित्यत्वं निराकृतम्् ; अथ निविर्षयानुभवस्य नित्यत्वपक्षं निराकरोति न चेति । कुत इत्यत्राह अनुपलब्धेरिति । न केवलं निर्विषय संविदनुपलब्धेरेव, सविषयसंविद एव परेण स्वयम्प्रकाशत्वसमर्थनात्् तदभ्युपगमप्रकारेणापि निर्विषया संविन्नास्तीत्याह विषयेति । ततः कितित्यत्राह संविदो विषयेति । सविषयज्ञानोत्तीर्णायाः संविदः कदाचिदपि विषयसम्बन्धाभावेन स्वयम्प्रकाशत्वासिद्धेर्ज्ञानान्तराबेद्यत्वाच्च तुच्छतेत्यर्थः ।। ननु यदि 
विषयप्रकाशकतया स्वयम्प्रकाशत्वमुपपाद्यते, तदाऽयं दोषः स्यात्् । विषयसम्बन्दाभावेऽपि अनुभूतित्वादित्यनेन साध्यस्वप्रकाशत्वसिद्धिरिति चेत््किमिदमनुभूतित्वम््? किं स्वतः सिद्धत्वम््? तदा साध्याविशिष्टता स्यात्् । यदि विषयप्रकाशकत्वमनुभूतित्वम््, तदानीं मुक्त्तदोषः स्यादेव । विद्यमानदशायां सर्वदा भासमानत्वमपि न त्वया हेतुत्वेन वाच्यम््; सुखदुःखेच्छादौ जडत्वेन त्वदभिमते व्यभिचारात्् । अतो विषयप्रकाशकत्वमनुपजीव्य स्वयंप्रकाशत्वं दुःसाधमित्युक्त्तदोषानतिवृत्तिः । कथं स्वप्रकाशत्वरूपसाध्यधर्मनिवृत्तौ धर्मिभूतसंविदसिद्धिरित्यत्राह अनुभूतेरनुभवान्तराननुमाव्यत्वाच्चेति । नन्वेकस्या एव संविदः अन्तःकरणवृत्तिद्वारा विषयसम्बन्धः कादाचित्कः । तद्विगमेपि स्वपादिदशासु स्वप्रकाशा संविच्छकास्तीति न तुच्छताप्रसक्त्तिरित्यत्राह न चेति । केवलशब्देन निराश्रयत्वमुच्यते । कुत इत्यत्राह योग्येति । तदेवोपपादयति तास्वपीति । विपर्यये पर्यवसानं दर्शयति । न च तदस्तीति । व्यापकाभावो हि व्याप्याभावसाधकः । स्मरणञ्च नानुभवव्यापकम्् । अतस्तदभावो न अनुभवाभावसाधक इत्याह नन्विति । पथि गच्छता स्पृष्टतृणादीनां प्राग्जन्मानुभूतार्था(दी)नां चास्मरणादिति भावः । परिहरति उच्यत इतियादिना । विषयान्तरव्यासङ्गादिरस्मरणमात्रहेतुः । विषयवैचित्रीविरहः, निष्प्रयोजनतया तात्पर्याभावः, तादात्विकतीव्रसंवेदनान्तरम््, अनुभवानभ्यासश्च अस्मरणमात्रहेतुतया हि प्रसिद्धाः । अतो नियमशब्दः । अस्मरणनियम इत्युक्त्तेः । जन्मान्तरानुभूतस्याप्यनुभवाभावप्रसङ्गात्् तद्वयावृत्त्यर्थं निखलसंस्कारेत्युक्त्तम्् । देहविगमादीत्यादिशशब्देन नारकदुःखप्रसूतिव्यसनकालविप्रकर्षा विवक्षिताः । यथा संवित्सिद्धौ, "प्रायणान्नरकक्लेशात्् प्रसूतिव्यसनादपि । चिरान्नि(ति)वृत्ताः प्राग्जन्मभ
 न स्मृतिगोचराः ' इति । देहविगमादीनां निखिलसंस्कारतिरस्कृतिकरत्वं स्वभावः । पुण्यविशेषादपवादात्् कस्यचिदेकस्य जातिस्मृतिः । प्रबलशब्दोव्यासङ्गाद्यपेक्षया प्राबल्यपरः । उक्त्ततिरस्कारकाभावे कदाचिदपि स्मरणमनुभवव्यापकम्् । अतस्तदभावोऽनुभवाभावसाधक एवेत्यर्थः । न केवलमनुभवसाधकाभावः, बाधकप्रमाणान्तरमप्यस्तीत्याह न केवलमिति । सिद्धेरिति अनुभवाभावस्येत्यनुषङ्गः । अथास्मरणनियमस्यान्यथासिद्धिमाशङ्कते न चेति । अहङ्कारविगमः- अहं प्रत्ययविगमः । परिहरति अर्थान्तरेति । घटाननुभवः पटविनाशश्च अनुभूतकुड्याद्यस्मरणकारणं न दृष्टमित्यर्थः । ननु कुड्यादेः स्मरणं प्रति घटादेरकारणत्वात्् तदभावो नास्याः स्मरणहेतुः; इह तु स्मरणकारणस्याभावोऽस्मरणहेतुरेव ।। नैवम््; कुड्यादिस्मरणं प्रति घटादेरिव ज्ञातृज्ञेययोरपि स्मरणं प्रति अकारणत्वमकामेनापि स्वीकायर्ामित्यभिप्रायेण ह्यर्थान्तरशब्दः प्रयुुक्त्तः । अयमर्थः- ज्ञातृज्ञेययोः स्मरणं प्रति कारणत्वं दृष्टत्वादङ्गीक्रियते चेत््, दृष्टत्वादेवानुभवेऽपि ज्ञातृज्ञेययोः कारणत्वमङ्गीकार्यम्् । यदि ज्ञातृज्ञेययोर्दृष्टत्वे अप्यनुभवकारणत्वं नाङ्गीक्रियत,े स्मृतावपि कारणत्वं न स्यात्् । अतस्तदभावान्न स्मरणाभाव इति एतद्दूषणमहमर्थाभावमभ्युपगम्योक्त्तम्् । अहमर्थाभावोपि नास्तीत्युपपादयिष्यत इत्याह तास्वपीति । अनुवर्त्तते- प्रकाशते । ततो हेतुरसिद्धश्चेत्यर्थः ।।
पूर्वं सविशेषोऽनुभवः स्वपादिदशास्वस्तीत्युक्त्तमिति तदालम्व्य व्याघाताभिप्रायेण चोदयति नन्विति । अ त्राह सत्यमुक्त्तमिति । स त्वात्मानुभवः । नानुभूत्यनुभव इत्यर्थः । अनुभूतिविरहे स आत्मा निर्विशेषः स्यादित्यत्राह स चेति । प्रत्यकत्वानुकूळत्वविशिष्ट इत्यर्थः । इह किं निषिध्यत इत्यत्राह 
इह त्विति । शब्दान्तरेणास्मन्मतमङ्गीकृतमिति शङ्कते केवलैव संविदात्मानुभत इति चेदिति । आत्मानुभवे- केवलात्मानुभवदशायाम्् । स्वापादिदशायां या संवित्् त्वया नित्यतया अभ्युपेता, सा प्रसरणाभावेन विषयावच्छेदविरहात्् तदानीं केवला निर्विशेषा अस्मदुक्त्तैव स्यादिति । परिहरति सा चेति । सा च धर्मभूता संवित्् । विषयविरहिताऽपि(वा) वा साश्रयेत्यर्थः । केवलैवेत्यादेरेवं वार्थः- आत्मानुभवरूपा आत्मस्फुरणरूपा या संवित््, सा केवलैवेति चेत्् अस्मदुक्त्त(क्त्ता?)सकलविषयादिविशेषशून्यैवेति चेदित्यर्थः । परिहरति सा चेति । सा- धर्मिस्फुरणरूपा या संवित््; सा साश्रयेति वक्ष्यते । स्फुरणं हि स्फुरतो धर्मः । यथा प्रभाश्रयस्य दीपस्य धर्मिणः औज्जवल्यं दीपाख्यधर्मिगतो धर्मः, तद्वदित्यर्थः । धर्मिस्वरूपभूतज्ञानस्य स्फुरणं नित्यम्् । तच्च भासमानता; व्यवहारानुगुण्यम्् । धर्मभूतज्ञानस्य स्फुरणं विषयसम्बन्धजन्यं तदानीमेव; न त्वन्यदा । तत एव हि विषयप्रकाशनवेलायामिति पूर्वमुक्त्तम्् । "पुंस्त्वादिवत्त्वस्य' इत्यत्र च वक्षयते । स्वापादौ तु तस्य सर्वविषयसम्बन्धार्हता प्रतिबद्धा, वह्नेर्दाहकत्वशक्त्तिवत्् । अतो न तदा स्फुरणम्् । 
अथ प्रासङ्गिकमात्मानुभवं परिसमाप्य प्रस्तुतप्रागभावसिद्धि निगमयति अत इति । अतः निर्विषयज्ञानस्याप्रामाणिकत्वात्् दवच्छिन्नज्ञाननित्यत्वस्योक्त्तानुपपत्तिपराहतत्वात्् प्रागभावग्राहकसमर्थनाच्चेत्यर्थः ।। कथमनुभूतिः सती स्वप्रागभावं साधयेत्् ।। इत्थम्् स्मर्त्तव्यास्मरणलिङ्गेन इयन्तं कालं न किञ्चिदहमज्ञासिषमिति सुषुप्त्यवस्थापरामर्शेन ज्ञानसामान्याभावगोचरेण तदन्तर्गतस्वाभावोपि स्वेनैव विषयीकृत इति स्वतः पक्षे प्रागभावसिद्धिरुक्त्ता । परतःपक्षेपि सिध्द्यतीत्याह अनुभूतेरिति । अथ प्रागभावाभावहेतुकाननुत्पत्तिदूषणमुपसंहरति तस्मादिति । 
अथानुत्पत्त्या विकारान्तरनिरसनं दूषयति यदपीत्यादिना । अनुत्पत्तिरूपहेत्वसिद््ध्या विकारान्तरनिरासोऽनुपपन्नः । तदभ्युपपगमेऽपि, हेतोर्व्यभिचामाह प्रागभाव इति । तद्विवृणोति तस्य हीति । भावशब्दोपादाने, तद्विरहेऽपि, व्यभिचारसाम्याभिप्रायेण भावशब्दोपादानमुपालभते भावेष्वितीति । नात्र (नतु)प्रतिज्ञान्तरं दूषणमुच्यतें । तद्धि उक्त्तिदूषणम््: न त्वर्थदूषणम्् । भावरूपत्वे व्यभिचारं दर्शयति तथा चेति । तथाशब्देन भावरूपत्वं विवक्षितम््; तैर्भावरूपाज्ञानस्य समथिर्तत्वात्् । तत्र परिहारं शङ्कते तद्विकारा इति । अस्य विशेषणस्य व्यावर्त्याभावान्नैरर्थक्यमाह किं भवत इति । व्यावत्यर्मस्ति चेत्् अद्वैतहानिः । न चेत्् विशेषणवैयर्थ्यमित्यथर्ः । किं विकारमात्राभावः साध्यते, उत परमार्थविकाराभावः? प्रथमेऽनैकान्त्यम्् । द्वितीयेनुभूतिः परमार्थविकाररहिता अजत्वादित्युक्त्तं स्यात्् । यत्् परमार्थविकारवत्् तत्् उत्पन्नम््, यथा घट इति व्यतिरेकोदाहरणं वाच्यम्् । घटस्य परमार्थविकारानभ्युपगमाद््दृष्टान्तः साध्याव्यावृत्त इति हेतोर्व्याप्यत्वासिद्धिर्भवेदिति भावः ।।
अथाजत्वात्् नानात्वनिषेधं प्रतिवदति यदपीति ।अत्र किं भेदमात्रं दुदूषयिषितम््? उत विजातीयभेदः? उत विजातीयभेदः, उत स्वगतभेदः, इति पक्षेषु हेत्वसिद्धया निरस्तेष्वपि हेतुत्वाभ्युपगमेन प्रथमं द्वितीयं शिरश्च दूषयंश्चार्वाकव्यतिरिक्त्तसर्ववादिसम्मतस्थले व्यभिचारं दर्शयति अजस्यैवेति । मृषावाद्यभिमतस्थल एव हेतोरनैकान्त्यमाह अविद्याया इति । "तमःप्रकाशयोरिव विरुद्धस्वभावयोरितरेतराभावानुपपत्तौ तमःप्रकाशयोरिव 
विरुद्धस्वभावयोरितरेतरभावानुपपत्तौ सत्याम््' इति हि तद्ग्रन्थः । तद्विभागस्य मिथ्यात्वमाशङ्कय तदभ्युपगमेन परिहरति स विभाग इत्यादिना । जन्मप्रतिबद्धः- उत्पत्तिव्याप्तः । घटादिषु परमार्थविभागस्यैव उत्पत्तिव्याप्यत्वाभ्युपगमे घटादिविभागस्य पारमार्थ्यप्रसङ्गात््, तस्यापारमार्थ्ये विशेषणवैयर्थ्यादुक्त्तदोषः स्यादेवेत्यर्थः । हेतुदूषणस्य बुभुत्सायाम््, दृष्टान्तस्य साध्यव्यावृत्तत्वमुखेन व्याप्यत्वासिद्धिरभिप्रेतानुसन्धेया । यत्् परमार्थविभागवत्् उत्पन्नम्् । यथा घट इति हि व्यतिरेकदृष्टान्तः । घटस्य परमार्थविभागवत्त्वानभ्युपगमात्् साध्याव्यावृत्तत्वं हि स्पष्टम्् । विभागस्य मिथ्यात्वे दूषणान्तरमाह अविद्याया इति ।अथ सजातीयभेदाभावं व्युदस्यति अबाधितेति । पूर्वं प्रमाणप्रमेयानुपपत्तिमिथ्यात्वानुमानानिरासमुखेन दृश्यभेदः समर्थितः । तत्तुल्यन्यायतया दर्शनभेदोऽपि सिद्ध इत्यर्थः । अवच्छेदकगतो भेदः, न त्ववच्छेद्यगत इति घटकरकाऽकाशदृष्टान्तमाशङ्कयाह छेद्यभेदादिति । यथा संवित्सिद्धौ, "प्रतिप्रमातृविषयं परस्परविलक्षणाः । अपरोक्षं प्रकाशन्ते सुखदुःखादिवत्् धियः ।। संबन्धिव्यङ्गयभेदस्य संयोगेच्छादिकस्य तु । न हि भेदः खतो नास्ति नाप्रत्यक्षश्च संमते ।।' इति । प्रतिप्रमातृविषयं ज्ञानभेदोपरोक्षः । परज्ञानं परोक्षतया भासते; स्वज्ञानमपरोक्षतया । घटादिविषयज्ञानानां परस्परवैलक्षण्यं चापरोक्षम्् । अतस्तद्भेदापलापः स्वानुभवप्रत्यक्षबाधित इति प्रथमग्रन्थार्थः । सर्वमेकं ज्ञानं ज्ञातृज्ञेयरूपावच्छेदकसम्बन्धभेदाद्भेदेन प्रतीयत इत्य त्राह सम्बन्धीति । सम्बन्धिव्यङ्गयभेदस्येति शङ्काबीजानुवादः । न च ज्ञातृज्ञेयरूपसम्बन्धिव्यङ्गयत्वमात्रेण ज्ञानस्य भेदः सम्बन्धिभेदकृत इति औपाधिकः स्यात््; संयोगादेरपि संबन्धिव्यङ्गयत्वमात्रेण घटकरकावच्छिन्नाकाशवदेकत्वप्रसक्त्तेः । संबन्धी हि द्वेधासत्ताहेतुर्व्यक्त्तिहेतुश्चेति । यस्य संयोगादेः सम्बन्धिव्यरिरेकेण स्वरूपे प्रमाणं नास्ति, तस्य संबन्धी सत्ताहेतुः; यस्य तु शब्दाकाशादेरस्ति, तस्य तदुपाधिको भेदावभासः ; न स्वतः । तस्मात्् ज्ञातृज्ञेयव्यतिरेकेणालब्धसद्भावस्य ज्ञानस्य स्वाभाविक एव भेदः । तस्मान्न सजातीयभेदापलाप इत्यर्थः । एतदभिप्रेत्य छेद्यभेदादित्युक्त्तम्् ।। 
अथ स्वगतनित्यत्वैकत्वादिभेदनिरासार्थं पूर्वपक्षिणा अनुभूतिं पक्षीकृत्योक्त्तम्् अनुभूतित्वादिति व्यतिरेकि, दृश्यं पक्षीकृत्योक्त्तं दृश्यत्वादित्यन्वयि च दूषयति यदपीत्यादिना । अनैकान्तिकमिति । अनियतम््; व्याप्तिशून्यमित्यर्थः । दृश्यत्वादित्यन्वयिनः पक्षत्रयवृत्तित्वलक्षणमनियतत्वम््; दृशित्वादिति व्यतिरोकिणः साध्यव्यावृत्तावपि साधनाव्यावृत्तिलक्षणमनियतत्वमात्रम्् । अनुभूतिर्न दृश्यधर्मवती दृशित्वात््; यद्् दृश्यधर्मवत्् तन्न दृशिः,
 यथा घटः इति ह्यनुमानशरीरम्् ।अत्र दृश्यधर्मवत्त्वस्य अदृशित्वव्याप्तिरनुभूतौ भग्ना, तस्याः दृशित्वनित्यत्वादिधर्मवत्त्वादिति भावः । नित्यत्वादिमिथ्यात्वे नित्यत्वादिविपरीताकारानित्यत्वं प्रसजेदिति तत्परिहाराय तेषां स्वरूपमात्रत्वमाशङ्कय परिहरति न चेत्यादिना । तेषां स्वरूपमात्रत्वं किमन्वयरूपाणाम््, उत व्यतिरेकरूपाणामिति विकल्पमभिप्रेत्य, अन्वयमुखेन स्वरूपमात्रत्वं संभावितं शिर इति दूषितम््; न तु पराभ्युपगमात्् । हेतुमाह स्वरूपभेदादिति । स्वरूपाद्भेदः तेषां परस्परं भेदश्च विवक्षितः । अनेन पूर्वं विधाभेदविवाददशर्नादित्युक्त्तं विवृतं भवति । संवेदनत्वस्वयम्प्रकाशत्वयोः स्वरूपभेदमाह स्वसत्तयेत्यादिवाक्यद्वयेन । प्रकाश्यतेऽनेनेति प्रकाशनम््; व्यवहारानुगुण्यापादकमित्यर्थः । उभयत्रानुगतप्रकाशशब्दाथर्माह प्रकाशश्चेति । 
चिदचिदशेषपदार्थाः तदा हि व्यवहारानुगुणाः, यदा तद्वयवहारहेतुषु ज्ञानं सन्निधत्ते । तत्राचिदंशस्य स्वव्यवहारसामग्रयन्तर्भूतज्ञानवत्त्वं व्यवहारानुगुण्यम्् । वेद्यत्वे चिदंशस्याप्येवम्् । स्वप्रकाशत्वे तु स्वव्यवहारासामग्रयां ज्ञानान्तरानपेक्षया स्वस्यान्तर्भावः । यद्वा, एवञ्चाहुः, व्यवहारानुगुण्यं व्यवहारप्रतिसम्बन्धित्वम््, प्रकाश इत्यथर्ः । तच्च ज्ञप्तिज्ञात्रोः स्वतः । ज्ञेयस्य तु ज्ञानापाद्यम्् । अतः पुरोवर्त्तिनो घटादेरपि तदेव प्रकाशः; न प्राकट्यम््, तदतिरिक्त्ताभ्युपगमेऽपि न ज्ञानस्य स्वप्रकाशत्वविरोधः; तस्य तन्निरपेक्षसिद्दितया प्राकट्यस्य ज्ञानानुमापकत्वानभ्युपगमात्् । यद्वा ज्ञानगतप्रकाशासाधारणं लक्षणमाह चिदचिदिति । चिदचिदशेषपदार्थापेक्षया साधारणं ज्ञानगतं चिद्वयवहारानुगुण्यञ्च प्रकाशः; स्वपरव्यवहारानुगुण्यं प्रकाश इत्यर्थः ।।
नन्वचितो विषयत्वमविगीतम््; तच्च भासमानत्वम्् । अचितो व्यवहारानुगुण्यं हि ज्ञानगतं चेत््, घटः प्रकाशत इति व्यवहारामुख्यत्वं स्यात््; ज्ञानगतप्रकाशस्य तत्सम्बन्धिन्युपचरितत्वात्् । न च ज्ञानसम्बन्ध एव घटादेर्व्यवहारानुगुण्यम््; व्यवहारानुगुण्यापानस्वभाव इति ज्ञानलक्षणकथनायोगात्् । संबन्धस्य द्विनिष्ठतया पुरोवर्तिनो घटोदेरपि तद्धेतुत्वेन सम्बन्धरूपव्यवहारानुगुण्यापादकत्वं हि ज्ञानज्ञेयसाधारणं स्यात्् ।। उच्यते । व्यवहारकर्मत्वरूपं व्यवहारानुगुण्यं साधारणम्् । तद्धि व्यवहारप्रतिसंबन्धित्वम्् । तदेव भासमानत्वम्् । घटः प्रकाशत इति व्यवहारश्च तन्निबन्धनतया मुख्यः । व्यवहारप्रतिसम्बन्धित्वं प्रति हेतुत्वरूपव्यवहारानुगुण्यं ज्ञानस्यैव । तत्र प्रत्यकत्वानुकूलत्वैकत्वलक्षणस्य स्वस्य व्यवहारप्रतिसम्बन्धितां प्रति हेतुत्वरूपं व्यवहारानुगुण्यं ज्ञातृस्वरूपभूतज्ञानस्यैव स्वस्वरूपस्वगतैकत्वपराक्त्तानुकूलत्वाद्याकारखाश्रयतत्सम्बन्धस्वविषयतत्सम्बन्धानां व्यवहारप्रतिसम्बन्धित्वे हेतुत्वरूपं व्यवहारानुगुण्यं तु धर्मभूतज्ञानस्यैव ।अतः स्वपरव्यवहारानुगुण्यं ज्ञानासाधारणप्रकाशलक्षणमिति युक्त्तम्् ।।
अथ नित्यत्वमाह सर्वेति । यद्यपि कालानवच्छिन्नत्वमनुगतं नित्यत्वलक्षणं प्रागुक्त्तम्् । सदकारणत्वञ्च नित्यत्वं प्रसिद्धम्् तथापि संविदः कालव्यतिरिक्त्तत्वात्् कालव्यतिरिक्त्तार्थनित्यत्वं कृत्स्नकालसम्बन्धव्याप्तमिति तेनापि सविशेषत्वापादनाय कालव्यतिरिक्त्तार्थनित्यत्वलक्षणमत्रोक्त्तम्् । 
धर्माणामभावरूपत्वेऽप्यनैकान्त्यमाह तेषामिति । अभावरूपाणमपि स्वरूपानतिरिक्त्तत्वे दूषणमाह संविदि त्विति । तुशब्देन प्रागुक्त्तशौक्लयादिदृष्टान्तवैषम्यभिहाभिप्रेतम्् । तस्य कस्यचिद्धर्मत्वेन स्वपरनिर्वाहकत्वात््, स्वरूपे प्रतिपन्ने भ्रमविरोधित्वाच्च स्वरूपमेव व्यावृत्तिः । ब्रह्मणस्तु कस्यचिद्धर्मत्वेनानभ्युपगमात््, स्वरूपे प्रतिपन्नेऽपि भ्रमसहत्वाच्च पुरोऽवस्थितशुक्लभास्वरशकलस्येव न स्वरूपमेव व्यावृत्तिरिति । संविदस्तीतिशब्दो नित्यस्वयंप्रकाशादिशब्दाश्च किमधिकार्थाः उतानधिकार्थाः? अधिकार्थत्वे सविशेषत्वम््; अन्यथा पदान्तरवैयर्थ्यम््, स्वरूपमात्रस्याविगीतत्वात्् । नित्यत्वादिसाधनैर्हेतुभिः किं संविन्मात्रं साध्यते, उत तदतिरिक्त्तं किञ्चित्् । 
प्रथमे सिद्धसाध्यत्वम्् ; द्वितीये सविशेषत्वमित्येवं समानाधिकरणपदप्रयोगानुपपत्तिर्नित्यत्वादिसाधकहेतूनां सिद्धसाधनत्वं चाभिप्रेतम्् । यथा संवित्सिद्धौ, "न वेद्यं वित्तिधर्मः स्यादिति यत्् प्रागुदीरितम्् । तेनापि साधितं किञ्चित्् संविदोऽस्ति न वा त्वया । अस्ति चेत्् पक्षपातः स्यात्् न चेत्् ते विफलः श्रमः ।। ' इति । नित्यत्वादिधर्माणां 
परस्परभेदानभ्युपगमे एकेनैव धर्मेण साधितेनालम््; न तु धर्मान्तरं साध्यम््; तस्य पूर्वप्रसाधितधर्मानतिरिक्त्तत्वात्् । न हि नित्यत्वे प्रसाधिते कालापरिच्छेदः पुनरपि साध्योऽवतिष्ठते । एवं नित्यत्वादीनां स्वरूपाद्भेदः परस्परभेदश्च सिद्धः । 
परेण संविदो निर्भेदत्वापादनमुखेन तस्य आत्मत्वं संधितम्् । अत्र निर्भेदत्वनिराकरणमुखेन संविदात्मत्वं निराकर्तुमारमते अपि चेत्यादिना । तत्र सविशेषत्वमापादयितुं विकल्पयति संवित्सिध्यति वा न वेति । किं प्रतीता उताप्रतीतेत्यर्थः । प्रथमं शिरो दूषयति सिध्यति चेदिति । सर्वप्रमाणानां सविशेषविषयत्वस्य पूर्वमुपपादितत्वादिति भावः । यद्वा सिध्यद्वस्तु सिद्धेराश्रयतया सविशेषं स्यात्् सिद्धिः प्रकाशः; व्यवहारानुगुण्यधर्मयोगी स्यादित्यर्थः । शिरोद्वयापादि(पदि)तदोषपरिहाराय परोक्त्तं शङ्कते सिद्धिरेवेति । सिद्धेः सिद्धयन्तरानपेक्षत्वात्् प्रमितिविषयत्वप्रयुक्त्तं सिद्धिसम्बन्धित्वरूपं सविशेषत्वं न स्यात्् । अथापि तुच्छत्वं च न भवेत््; न च शशशृङ्गं सिद्धिरूपमिति भावः । तत्रापि सविशेषत्वमाह कस्येति । प्रतीतिश्चेत््, कस्यचिदाश्रयस्य किञ्चिद्विषयं प्रति भवेदिति तदुभयं वक्त्तव्यमित्यर्थः । विपक्षे बाधकमाह यदीति । तद्विवृणोति सिद्धिर्हीति । पितृः स्थाने विषयः, पुत्रस्थाने आश्रयः, पुत्रत्वस्थाने सिद्धिः । पुत्रत्वस्य हि पुत्रः आश्रयः । कस्यचिदित्युक्त्तं ज्ञात्रपेक्षाप्रतिक्षेपं शङ्कते आत्मन इति चेदिति । आत्मानं प्रतीत्यर्थः । आत्मशब्दः स्ववाची । अनेन प्रत्यक्त्वं फलितम्् । सिद्धिप्रतिसंबन्धी स्वात्मा हि प्रत्यक्् । स्वस्मै भासमानत्वं प्रत्यक्त्वमिति हि वक्ष्यते । तच्च संविदोऽनुपपन्नमित्यभिप्रायेणाह कोऽयमात्मेति । अयंशब्दः सिद्धिप्रतिसम्बन्धित्वपरः । सिद्धिप्रतिसम्बन्ध्यात्मा कः । किंशब्दः क्षेपे । संविन्न सिद्धिप्रतिसम्बन्ध्यात्मा । संविदः प्रत्युक्त्तमनुपपन्नमित्यर्थः । संविदात्मत्वस्योपपादितत्वान्नानुपपन्नमिति चोदयति नन्विति । परिहरति सत्यमुक्त्तमिति । संविदात्मत्वस्य दुरुक्त्तत्वं संविदात्मत्वनिराकरणमुखेनोपपादयितुमारभते तथा हीति । कर्मनिर्देशो दृष्टान्तत्वेन । अर्थजातमिति । धर्मधर्मिरूपपुञ्ज एव प्रमितिविषय इति भावः । सिद्धिरूपा प्रकाशरूपा; अत एव तदुभयसम्बन्धिनी । कथमिति ।आत्मधर्मभूता संवित्् स्वयं कथमात्मेत्यर्थः । 
सिद्धिशब्द उत्पत्तिज्ञप्तिसाधारण इह किमर्थः? प्रकाशश्चेदिह विवक्षितः, । स कः? तस्य कर्मकर्तृसम्बन्धित्वे किं प्रमाणम््? वृत्तिज्ञानं हि सकर्मकर्तकम््, संवित्तु केवला । इह कर्मनिर्देशे किं फलमिति शङ्कायामाह एतदुक्त्तं भवतीति । अनुभूतिरित्यनेन ज्ञप्तिपरत्वमुक्त्तम्् । स्वाश्रयं प्रति स्वसद्भावेनैव कस्यचिद्वस्तुनो व्यवहारानुगुण्यापादनस्वभाव इत्यनेन तत्स्वरूपमुक्त्तम्् । एवं सिद्धिशब्दार्थ उक्त्तः । ज्ञानावगतिसंविदाद्यपरनामेत्यनेन ज्ञानसंविच्छब्दयोः पर्यायतया वृत्तिज्ञानसंविदोविर्भागस्य निष्प्रमाणकत्वं फलितम्् । घटमहं जानामीत्यादिना, आत्मसाक्षिकः प्रसिद्ध इत्यन्तेन कर्मकर्तृसम्बन्धस्य स्वानुभवसिद्धत्वं ज्ञानसंविदोः पर्यायत्वञ्चोक्त्तम्् । तत्र स्वानुभवसिद्धत्वमुक्त्तम्् । ज्ञानसंविच्छब्दयोः पर्यायत्वमुपपादितञ्च । कर्मकर्तृसंबन्धे परभ्युपगतिमाह एतत्स्वभावतयेति । आत्मनः स्वयम्प्रकाशत्वं साधयता कर्मकर्तृसम्बन्धिज्ञानस्य स्वयम्प्रकाशत्वं साधितमिति सकर्मकंज्ञानं जडरूपमात्मभूतज्ञानादन्यत्् वृत्तिरूपमित्यभ्युपगमोऽनुपपन्न इति भावः । अस्येत्यादिना कर्मनिर्देशस्य फलं दर्शितम्् । ननु न वयं संविदः कर्त्तृत्वमिच्छाम इति कथमयं प्रसङ्गः ।। उच्यते । संविद आत्मत्वं वदता प्रत्यकत्वमभ्युपेतव्यम्् । 
प्रत्यक््त्वञ्च ज्ञानाश्रयस्यैवेति संविदो ज्ञातृत्वमवर्जनीयम्् । तच्च दुर्घटमित्यर्थः । कर्त्तृत्वमाश्रयत्वम्् 
। धात्वर्थाश्रयो हि कर्ता । 
एवं धर्मधर्मभावेन प्रतीत्या संविदात्मत्वं निराकृतम्् । अथ स्थिरत्वास्थिरत्ववैधर्म्येण तद्् व्युदस्यते । तथेति । हिर्हेतौ । तथाशब्देन चार्थेन हेत्वन्तरमुच्यते । कर्तृस्थैर्यमुपपादयति कर्त्तृस्थैर्य तावदिति । प्रत्यभिज्ञाय-मानत्वाद्धि घटादेः स्थैर्यसिद्धिः; तद्वत्् तत्र घटप्रत्यभिज्ञाकाले पूर्वं मया अनुभूत इति कर्तुरपि प्रत्यभिज्ञाविषयत्वात्् स्थैर्यसिद्धिरित्यर्थः । अथ ज्ञानस्योत्पत्तिस्थितिनिरोधान्् दर्शयति अहमित्यादिना । जानामीत्यनेनोत्पत्तिस्थिती सिद्धे । अज्ञासिषमित्यतीतत्वप्रतीतिः । एवद्वैशद्यायानन्तरपूर्वकालसञ्जातज्ञानविशिष्टत्वपरामर्शद्योतनार्थं ज्ञातुरेव ममेत्युक्त्तिः । उत्पत्त्यादय इति आदिशब्देन स्थितिनिरोधग्रहणम्् । संविद उत्पत्तिर्नाम त्रिचतुरक्षणस्थायिन्याः तस्याः प्रथमक्षणयोगः; क्षणान्तरसम्बन्धः स्थितिः । संविदः स्वप्रकाशत्वात्् ते प्रत्यक्षे । घटसंविदो निरोधो नाम पटसंवित्् । सा च प्रत्यक्षा । इतिर्हेतौ । स्थिरत्वा स्थिरत्ववैधम्यर्ेण न तदैक्यमित्यर्थः । एवं प्रत्यभिज्ञाविषयत्वेनाऽऽत्मनः स्थैर्यभुक्त्तम्् । अथ प्रत्यभिज्ञाश्रयत्वेन स्थैर्यमुच्यते एवमिति । पूर्वत्र प्रत्यभिज्ञाप्रत्यक्षसिद्धमित्युक्त्तम््; अत्र प्रत्यभिज्ञा न घटत इत्युक्त्तम्् । अयमभिप्रायः- प्रत्यभिज्ञाविषये ज्वालादौ यत्र क्कचिदन्यथासिद्धिः संभवेत््, तत्र न स्थैयर्सिद्धिः । अत्र प्रत्यभिज्ञाविषयत्वान्यथासिद्धावपि प्रत्यभिज्ञाश्रयत्वस्यानन्यथासिद्धत्वात्् भ्रान्तिरूपप्रत्यभिज्ञायामपि तदाश्रयस्य स्थैर्यमनन्यथासिद्धमिति प्रत्यभिज्ञाश्रयत्वप्रयुक्त्तं स्थैर्यं दुष्प्रकम्पमिति । प्रत्यभिज्ञाश्रयतया स्थैर्यं विवृणोति अन्येनेति । 
एवं स्थिरस्य ज्ञातुर्धर्मत्वेनास्थिरत्वेन च प्रतीतत्वात्् अस्थिरत्वनिबन्धनात्प्रतिसन्धानासंभवाच्च संविदात्मत्वं निरस्तम्् ; अथ स्थिरत्वाभ्युपगमेऽपि प्रतिसन्धानासंभवादात्मत्वं व्युदस्यति किञ्चेति । अनुभूतेरात्मत्वाभ्युपगमे तस्या नित्यत्वेपीति । आत्मत्वाभ्युपगमौपयिकतया संविदो नित्यत्वाभ्युपगमेऽपीत्यर्थः । न केवलमनित्यत्वपक्ष एव संविदात्मत्वानुपपत्तिः; नित्यत्वेऽपि इत्यपिशब्दार्थः । आत्मा हि प्रतिसंधत्ते; प्रतिसंधानमत्र न संभवतीत्यर्थः । तदसंभवमुपपादयति प्रतिसन्धानमिति । तदुदाहरति अहमिति । ततः किमिति शङ्कायां तस्य परानिष्टत्वमाह भवत इति । न केवलं भवदनभ्युपगमः, अनुभूतेरनुभवितृत्वं गमनक्रियाया गन्तृत्ववत्् अनुपपन्नं चेत्यभिप्रायेणाह अनुभूतिरिति । मात्रचा अनुभवितृत्वव्यावृत्तिः । ननु धर्मत्वास्थिरत्वाप्रतिसन्धातृत्वैः संविदो नात्मत्वं यदुक्त्तम््, तन्न वक्त्तव्यम््; अनुभवितृत्वस्यात्माकारत्वेनानभ्युपगमात््; विषयाश्रयशून्यायाः संविदो गुणभावाभावात्् तदुभयसम्बन्धप्रयुक्त्तानित्यत्वप्रसङ्गाभावाच्चेत्यत्राह संविन्नामेति ।। ननु कथं विषयाश्रयशून्यज्ञानाभावः? स्वरूपभूतं ज्ञानं विषयाश्रयशून्यं त्वन्मते ।। उच्यते । स्थविष्ठमिदं चोद्यम्् । किं त्वया ज्ञातुरेव ज्ञानशब्दवाच्यस्याजडत्वनित्यत्वादिकं विषयाश्रयशून्यत्वमात्मत्वं च साध्यते? तत्् सिद्धसाधनम्् । यदि ज्ञातृव्यतिरिक्त्तस्य ज्ञानस्य, तर्हि ज्ञातृव्यतिरिक्त्तं विषयाश्रय विरहितं ज्ञानं सून्यमिति ब्रूमः । ज्ञातृज्ञेय तदवच्छिन्न ज्ञानस्वरूपत्रिकातिरिक्त्तं ज्ञानमनुपलम्भनिरस्तमित्यर्थः । बौद्धैकदेशिभिः धर्मिकल्पनातो वरं धर्मकल्पनेति लाघवन्यायात््, ज्ञात्रात्मवादिना ज्ञानात्मवादिना च सम्प्रतिपन्ना संविदेवात्मेत्युक्त्तम्् । तदाशङ्कय परिहरति उभयेति । कल्पनायामेव लाघवन्यायः; न तूपलब्धौ । अन्यथा अत्यन्तलाघवार्थं माध्यमिकमतानुसारेण ज्ञानञ्च त्यज्येत ।। कल्पने तु लाघवन्यायः; संवित्तूपलभ्यत इति चेत्् ज्ञाताऽपि तथोपलभ्यते ।अत उपलब्धिपराहतत्वात्् 
संविदात्मत्वमनुपपन्नमित्यर्थः । साश्रयैव संविदुपलभ्यते; तथाऽपि युक्त्तिभिर्निर्विशेषत्वं साधितमित्यत्राह अनुभूतिमात्रमिति । यद्वा संविदः परमार्थत्वेनोभयवादिसम्मतत्वात्् सैवात्मेत्युक्त्तमित्याशङ्कय दूषयति उभयेति । उपलब्धिपराहतम््प्रत्यक््त्वलक्षणस्यात्मत्वस्य अहं जानामीति ज्ञातृत्वसामानाधिकरण्येनोपलब्ध्या पराहतमित्यर्थः । ज्ञातुरेव प्रत्यगात्मत्वमुपलब्धिसिद्धमित्युक्त्तम्् । तस्या उपलब्धेर्निर्विशेषसंविदात्मत्वसाधकयुक्त्तिभिर्बाधितत्वमाशङ्कयाह- अनुभूतिमात्रमिति । 
प्रत्यगथर्ो ह्यात्मा । प्रत्यकत्वं च अहमर्थत्मत्वे तु न सिध्यति, संविदात्मत्वपक्ष एव सेत्स्यतीति चोदयति । ननु चेति । अहं जानामीत्मस्मत्प्रत्यये- अस्मत्प्रत्ययत्वेन पराभ्युपगते । यश्चित्यदार्थः, स आत्मा; कुत इत्यत्राह अनिदमंश इति । इदमंशव्यतिरिक्त्तः परागर्थव्यतिरिक्त्तः प्रत्यगर्थः । हेतुगर्भमिदम््; प्रत्यगर्थत्वादित्यर्थः । प्रत्यकत्वं च कुत इत्यत्राह प्रकाशैकस्य इति । स्वयम्प्रकात्वादित्यर्थः । हेत्वभिप्रायश्चिच्छब्दः । ज्ञानत्वात्् स्वयम्प्रकाशत्वमित्यर्थः । प्रत्युकत्वं स्वस्मै प्रकाशमानत्वम्् । स्वयंप्रकाशत्वमनन्याधीनप्रकाशत्वम्् । अहमर्थस्तु युष्मदर्थलक्षणः । युष्मदर्थलक्षणत्वात्् परागर्थविशेषोहमर्थ इत्यर्थः । युष्मदर्थ लक्षणत्वं कुत इत्यत्राह तद्वलेति । तद्वलनिर्भासितत्वात्् ज्ञानाधीनप्रकाशत्वात्् । तच्च चिन्मात्रातिरेकित्वादित्यर्थः । अस्मिश्चोद्यग्रन्थे संविदात्मत्वे व्यतिरेकित्रयम््, अहमर्थानात्मत्वे अन्वयित्रयञ्चाभिप्रेतम्् । तत्र व्यतिरेकिणां व्यतिरेकिदृष्टान्तोऽन्वयिनां सपक्षश्च युष्मदर्थशब्देन सूचितः । अनुभूतिरात्मा, प्रत्यकत्वात््; यदनात्मा तन्न प्रत्यक्् यथा घटः- अनुभूतिः प्रत्यग्भूता स्वयंप्रकाशत्वात््, यन्न प्रत्यक्् तन्न स्वयम्प्रकाशम््, यथा घटः अनुभूतिः स्वयम्प्रकाशा, अनुभूतित्वात््, यन्न स्वयंप्रकाशम््(स्वतस्सिद्धि), न तदनुभूतिः,यथा घट इति व्यतिरेकित्रयम्् । अहमर्थो ज्ञानाधीनप्रकाशः चिद्व्यतिरिक्त्तत्वात्् घटवत््; अहमर्थः पराक्् ज्ञानाधीनप्रकाशत्वात्् घटवत््; अहमर्थो नात्मा पराक््त्वात्् घटवदित्यन्वयित्रयम्् । स्वयम्प्रकाशत्वमेव संविदात्मत्वे साक्षाद्धेतुतया पूर्वमुक्त्तं पूर्वपक्षोपन्यासे; अत्र तु तेन प्रत्यकत्वं साधयित्वा तेनाऽऽत्मत्वं साधितम्् । एतत्् परिहरति नैतदेवमिति । संवित्स्वयम्प्रकाशत्वमिष्टम््; शिक्षणीयांशश्च शिक्षितः(श्चोक्त्तः) । अतः स्वतस्सिद्धत्वसाधकहेतोः सिद्धसाध्यता । ज्ञातुः अस्वतस्सिद्धत्वसाधकहेतोश्चिदन्यत्वस्यासिद्धिर्वक्ष्यते । इतरानुमानचतुष्टयमिह निरस्यते । संविदात्मत्वादि किं प्रतीत्याऽभ्युपगतम््, उत प्रत्यक््त्वसिध्द्यनुपपत्त्या, उत श्रुत्यर्थापत्त्या, उत श्रुतिस्मृतिसूत्रस्वारस्यात्् इति विकल्पमभिप्रत्य प्रथमपक्षे प्रत्यक्षप्रतीतिविरोधमाह अहं जानामीति । एतेन परोक्त्तानां ज्ञानप्रत्यकत्वात्मत्वज्ञातृत्वपराकत्वानात्मत्वसाधकानामन्वयव्यतिरेक्यनुमानानां कालात्ययापदेश उक्त्तः । अहं जानामीत्यत्राहमर्थः स्वावभासेऽपि घटावभास इव प्रतिसम्बन्धितया अहमिति प्रतीयते । धर्मीतया अवभासादेव न ज्ञानशेषतावभासः । अतः स प्रत्यक््; आत्मा च । ज्ञानं धमर्तया प्रतीयमानं सुखादिवदन्यस्मै भासत इति न प्रत्यक्् आत्मा च । ज्ञानं धर्मतया प्रतीयमानं सुखादिवद्यस्मै भासत इति न प्रत्यक्् नाप्यात्मा ,अपितु पराक्् अनात्मा च । अतश्चतुर्णा हेतूनां प्रत्यक्षबाध उक्त्तो भवति ।
अथ प्रत्यकत्वं विपरीतसाधकं चेत्याह किञ्चेति । स्वस्मै प्रकाशमानत्वरूपं प्रत्यकत्वं परस्मै प्रकाशमानत्वं पराक््त्वं चाहमिदम्बुद्धिम्यां हि विभज्यते । तस्मादहम्बुद्धिविगमे प्रय्यकत्वमेव न 
सेत्स्यतीति प्रत्यकत्वमहमर्थस्यैवात्मत्वसाधकमित्यर्थः । संविदि प्रत्यकत्वाभावादात्मत्वसाधकहेतोरसिद्धिश्च फलिता । अहमर्थस्य पराकत्वाभावादनात्मत्वसाधकहेतोरसिद्धिश्च सिद्धा । अहम्बुध्येत्यनेन युष्मदस्मत्प्रत्ययगोचरयोरिति स्वोक्त्तिविरोधश्च, "कोऽहमित्येव निपुणः', "शब्दोऽहमिति दोषाय नात्मन्येष' इत्याद्यागमविरोधश्च गर्भितः; हि शब्दस्य प्रसिद्धिपरत्वात् । हेतौ वा, अनुभूतिः पराची, अहमर्थव्यतिरिक्त्तत्वात्् घटवदिति । प्रत्यकत्वहेतोरसिद्घिदार्ढ्य, तत्प्रत्यकत्वसाधकस्य स्वयम्प्रकाशत्वहेतोः सत्प्रतिपक्षत्वञ्च, अनुभूतिरनात्मा अहमर्थव्यतिरिक्त्तत्वात्् घटादिवदिति 
संविदात्मत्वसाधकस्य प्रत्यकत्वहेतोश्च सत्प्रतिपक्षत्वं चाभिप्रेतमित्यवगम्यते; अहम्बुध्द्या परागर्थात्् प्रत्यगर्थस्य भेदसमर्थनात्् । हिशब्दाच्चात्र संवित्प्रत्यकत्वहेतोरसिद्धिन्च सिद्घा । श्रुत्यर्थापत्तिं वक्त्तुं मुमुक्षोरभिसन्धिमाह निरस्तेति । ततः किमित्यत्राह अहमर्थविनाश इति । यत्सम्बन्धित्वेन दुःखज्ञानं यत्सम्बन्धिनी दुःखविनिवृत्तिर्यत्सम्बन्धिनी सुखप्राप्तिश्चेप्स्यते, तद्विनाशो मोक्षश्चेत््, अधिकारिविरहादप्रमाण्यं भवेत्् । प्रमितिजनकत्वं हि शास्त्रस्य प्रामाण्यम्् । बुभुत्सितग्राह्यस्य शास्त्रस्य पुरुषार्थपर्यवसायित्वाभावे श्रवणमननाद्यधिकारी न सिध्येत्् । न हि शास्त्रं श्रवणादिनिरपेक्षं कस्यचित्् प्रमितिं जनयति । अतोऽधिकारिविरहात्् प्रामाण्यं न भवेदिति शास्त्रप्रामाण्यान्यथानुपपत्तिरूपश्रुत्यर्थापत्तिरुक्त्ता । अहमर्थे नष्टेऽपि ज्ञप्तिर्नित्या तिष्ठतीत्यत्राह मयि नष्टेऽपीति । न हि मयि नष्टेऽपि स्तम्भस्तिष्ठतीति स्वशिरश्छेदः पुरुषाथर्ः स्यादिति भावः । न हि केवलसंविदः श्रवणादौ प्रवृत्तिः, अपित्वहमर्थस्यैव; अतः प्रवर्तमानोऽयं स्वनाशाय न प्रवर्त्तते । अहमर्थविगमे ज्ञप्त्यवस्थानमभ्युपगम्य दूषणमुक्त्तम्् । अथ तदवस्थानमेव नास्तीत्याह स्वसम्बन्धितयेति । सामान्याकारः सत्ता; विज्ञप्तिताविषयप्रकाशत्वरूपविशेषाकारः । आदिशब्देन स्वयम्प्रकाशत्वं विवक्षितम्् । सत्ताया आश्रयसम्बन्धाधीनत्वात््, स्वरूपलाभे सति ज्ञप्तित्वादिसम्भवाच्च सर्वं तदधीनमित्यर्थः । अतो यत्सम्बन्धायत्ता सत्ता, तत्संबन्धिवियोगे ज्ञप्तिसत्तैव नेत्याह स्वसम्बन्धेति । घटकरकाकाशदृष्टान्तव्यावृत्त्यर्थ विषयाश्रयसम्बन्धस्य सत्ताहेतुत्वे दृष्टान्तमाह छेत्तुरिति । छेदनादेरि आदिना सत्ता तत्फलं द्वैधी भाव इत्यादि विवक्षितम्् । 
एवं प्रत्यक्षविरोधात्् असिद्धत्वात्् विपरीतसाधकत्वात्् सत्प्रतिपक्षत्वाच्च संविदात्मत्वानुपपत्तेः श्रुत्यर्थापत्या चाहमर्थात्मत्वमाह अत इति । पूर्वोत्तरहेतूनामियं प्रतिज्ञा । श्रुतिस्मृतिसूत्राणि दर्शयति विज्ञातारमिति । ज्ञातव्यस्यात्मनो ज्ञातृत्वमुक्त्तं, "विज्ञातारमरे केन विज्ञानीयात््' इति । ज्ञातृत्वस्य स्वाभाविकतया मुक्त्तावपि ज्ञातृत्वमस्तीति दर्शयति जानात्येवेति । "ज्ञोऽत एव' इत्यत्र ज्ञशब्दनिर्दिष्ट आत्मेति ज्ञापनार्थम््, "नात्मा श्रुतेः' इति सूत्रमुपात्तम््; त्वया अनित्यतया अभ्युपेतस्याऽहमर्थस्य नित्यत्वकथनमपि तस्यैवात्मत्वसाधकमिति च ज्ञापनार्थम्् । अतो नात्मेति संविदात्मत्वप्रतिक्षेपनिगमनात्् । पूवर्ोक्त्ताहमर्थात्मत्वप्रतिज्ञायां संविदात्मत्वप्रतिक्षेपे च यथायथमुक्त्तहेतवोऽनुसन्धेयाः । 
दूषणान्तरं व्याहतिरप्यस्तीत्याह अहंप्रत्ययेत्यादिना । अहंप्रत्ययसिद्ध इति सिद्धशब्देन स्वतस्सिद्धिः सूचिता । अत एव ह्यन्यत्र युष्मत्प्रत्ययविषय इत्युक्त्तम्् । अहंप्रत्ययसिद्धो हीति हि शब्देनास्मदर्थयुष्मदर्थशब्दतश्च युष्मदस्मत्पत्ययगोचरयोरिति तद्वन्थप्रसिद्धिं दर्शयति । ज्ञानमेव 
स्वयम्प्रकाशम््; तद्वयतिरिक्त्तत्वादहमर्थोऽन्याधीनप्रकाशः, अतो नात्मेति शङ्कायां हेतोरसिद्धिमभिप्रयन्् अहमर्थस्य प्रकाशान्तरनैरपेक्ष्यं प्रतिजानीते न चासाविति । कुत इत्यत्राह स्वयम्प्रकाशत्वादिति । प्रकाशः- व्यवहारानुगुण्यम्् । स्वत एव व्यवहारानुगुण्यशक्त्तियुक्त्तत्वादहमर्थः प्रकाशान्तरनिरपेक्ष इत्यर्थः । तच्च कथमित्यत्राह चैतन्यस्वभावता हि स्वयम्प्रकाशतेति । चेतना ज्ञानम््, तद्भावश्चैतन्यं ज्ञानत्वम््; तत्स्वभावत्वं ज्ञानत्वगुणकतेत्यर्थः । ज्ञानत्वमेव हि ज्ञानस्य स्वयम्प्रकाशत्वम््, तद्वदत्रापि ज्ञानत्वं प्रामाणिकं चेत््, तदेव स्वयम्प्रकाशत्वं भवतीत्युक्त्तं भवति । अहमर्थस्य चैतन्यस्वभावत्वे श्रुतिं प्रमाणं वक्ष्यन्् तदनुग्राहकतर्कमुपन्यस्यति यः प्रकाशस्वभाव इत्यादिना । आत्मदीपधमर्भूतज्ञानप्रभयोः साक्षाद्वा प्रणाल्या वा यादृशव्यवहारानुगुण्यम््, तादृशं व्यवहारानुगुण्यमिह प्रकाशशब्देन विवक्षितम्् । दीपस्य तमोविरोधि रूपमौज्जवल्यं प्रकाशः; ज्ञानस्य तु स्फुरणम्् । यःतत्स्वभावःतद्धर्मकः स्वः यवहारानुगुण्यापादन शक्त्तियुक्त्तः सः अनन्याधीतप्रकाशः स्वधर्म निरपेक्षप्रकाश इत्यर्थः । प्रकाशस्वभावत्वासिद्धिर्न 
शङ्कनीया; यथा प्रभाश्रयस्य दीपस्य ओज्वल्यं प्रत्यक्षसिद्धं तथा ज्ञातुरपि स्वत एव व्यवहारागुण्यस्य वक्ष्यमाण श्रुतिस्वारस्यानुगतत्वात्् । प्रकाशस्वभावस्य स्वधर्मभूत प्रकाशानपेक्ष प्रकाशत्वं उपपन्नमित्येतावदेव हि उच्यते अनेन ग्रन्थेन । अथ चक्षुगर््राह्यत्वे सति प्रभाव्यतिरिक्त्तत्वात्् दीपो घटादिवत्् प्रभाबलनिर्भास्य इति दृष्टान्तस्य साध्यवैकल्यमासङ्कयाह नहीति । न च चक्षुर्ग्राह्यत्वे सति प्रभान्यत्वात्् घटादिरिव दीपः प्रभावभास्यः,अन्धकारे व्यभिचारात्् । अतो न दीपस्य प्रभापेक्षेत्यमिप्रायः । अप्रकाशत्वमन्याधीनप्रकाशत्वञ्चेति । स्वयमौज्जवतयधर्मकत्वाभावः तत्कृतप्रकाशान्तरसापेक्षत्वञ्च नास्तीत्यर्थः । (अर्थसिद्धं) अर्थस्थितिं वक्त्तुं अकाशंङ्क्षां दर्शयति किं तर्हीति । उत्तरमाह दीप इति । दीपो न केवलं स्वात्मानमेव प्रकाशयति, अपि तु स्वपरिकरेण अन्यानपि प्रकाशयतीत्यतिशयमाह अन्यानपीति । एवं वाऽर्थः- दीपः प्रभानिरपेक्षप्रकाशश्चेत््, प्रभावत्् विषयानपि प्रकाशयेदित्यत्राह अन्यानपीति । विषयप्रकाशनक्षमेपि स्वरूपस्य क्वचित्कतया विषयसम्बन्धाभावात्् स्वरूपेण न प्रकाशयति, किन्तु विषयसम्बन्धिन्या स्वपरिकरभूतया प्रभयेत्यर्थः । "यथा प्रकाशयत्येकः कृत्स्नं लीकं इमं रविः' इत्यादिनिर्देर्शाऽभिप्रेतः ।
यद्वा अनगुमानविवक्षयाऽऽह चैतन्यस्वभावता हीति । चैतन्य स्वमावता ज्ञानधर्मकत्वम्् । एतदेव हि स्वयंप्रकाशत्वम्् । ज्ञानधर्मकत्वात्् स्वयं प्रकाशत्वम्् इत्युक्त्तं भवति । यथा धूमवत्वं ह्यग्निमत्वाभित्युक्त्ते धूमवत्वादग्निमत्वं इत्युक्त्तं स्यात्् तद्वत्् । अयं चान्वयी हेतुः । व्याप्तिं दर्शयति य इति । प्रकाश स्वभावः- प्रकाशधर्मकः । यो धर्म्यन्तरापरोक्षावभासे साक्षाद्वा परम्परया वा भासमानतयैव हेतुः, सोऽनन्याधीन (स इह) प्रकाशशब्दविवक्षितः रूपितत्समवेतार्थचाक्षुषत्वनिमित्तस्य रूपस्य, स्वाश्रयेतरद्रव्यानुमापकदूमादेश्च प्रकाशत्वव्युदासाय धर्म्यन्तरअपरोक्षशर्ब्दो । इन्द्रियव्यवच्छेदार्थः भासमान शब्दः । पक्षसपक्षयोः अनुगतत्वाय साक्षाद्वा परम्परया वेत्युक्त्तम्् । ज्ञाता स्वधर्मभूत प्रकाशनिरपेक्षसिद्धिः प्रकाशधर्मकत्वात्् दीपवदित्यनुमानशरीरम्् । भासमानतया साक्षाद्वा परम्परया वा धर्म्यन्तरापरोक्षावभासहेतुधर्मकत्वादिति हेतुवाचिशब्दार्थः । दीपस्य स्वधर्मभूत प्रभानपेक्षप्रकाशत्ववत्् 
ज्ञातुरपि स्वधर्मभूतमाननिरपेक्षप्रकाशत्वं भिदधमिति पक्षधर्मतावलात्् स्वयंप्रकाशत्वसिद्धिः । दृष्यान्ते साध्यान्वयं धर्शयति नहीति । साधनान्वयं दर्शयति अन्यानपीति ।
अनुमानपरत्वादपि ग्रन्थस्य श्रुत्यनुग्राहकतर्कपरत्वं युक्त्तम््; उत्तरत्र तथा हि श्रतय इति वक्ष्यमाणत्वात्् । पूर्वमनुमानं विवक्षितं चेत््, तथा चेति हि वक्त्तव्यम्् । उपक्रमे चैतन्य स्वभावता हि स्वयं प्रकाशतेति समानाधिकरणनिर्देशस्वारस्याच्च । पञ्चम्यर्थत्वे हि स्वारस्यं भज्यते । निगमने च चिद्रूपताहि स्वयंप्रकाशतेत्युक्त्तम्् । चिद्रूपशब्दो ज्ञानस्वरूपत्परः; न तु ज्ञानधर्मकत्वपरः; अनन्तरपूर्वग्रन्थे चिद्रूप एव चैतन्य गुणक इति (ज्ञानधर्मकत्वस्य पृथगुक्त्तत्वात््) एवं निगमने स्वयम्प्रकाशतापदसमानाधिकरणस्य चिद्रपताशब्दस्य ज्ञानधर्मत्वस्य पृथगुक्त्तत्वात्् । एवं निगमने स्वयम्प्रकाशतापदसमानाधिकरणस्य चिद्रूपताशब्दस्य ज्ञानस्वरूपतापरत्वदर्शनात््, पूर्वमपि स्वयम्प्रकाशतापदसमानाधिकरणस्य चैतन्यस्वभावतेति पदस्य ज्ञानस्वरूपतापरत्वस्य समुच्चितत्वाच्च चैतन्यस्वभावतेत्यादिभाष्यं श्रुत्यनुग्राहकतर्कपरम्् । एवमनुग्राहकतर्कस्य श्रौतत्वे सति अनुमानमप्यर्थसिद्धम््; ज्ञानधर्मकत्वज्ञानस्वरूपत्वोक्त्तेः; एकजातीयद्रव्योर्नियतधर्मधर्मिभावे प्रभाप्रभावद््दृष्टान्तोक्त्तेश्च । 
ज्ञानस्य द्रव्यत्वे द्वयोर्ज्ञानयोर्नियमेन धर्मधर्मिभावो नोपपद्यते; अन्यत्रादर्शनात्् । गुणत्वे तु न ज्ञानाश्रयत्वसम्भवः गुणानामगुणत्वात्् । न च द्रव्यत्वेऽपि नियताश्रयाश्रयिभावः प्रभाप्रभावतर्दृश्यत इति वाच्यम््; प्रभाया विशीर्णदीपावयवत्वादित्याशङ्कयाह एतदुक्त्तमिति । यथैकमेव तेजोद्रव्यं प्रभाप्रभावद्रूपेणावतिष्ठते, एवमात्मा 
चिद्रूप एव चैतन्यगुण इति यथाशब्दस्योत्तरत्रान्वयः । प्रथमं प्रभाया विशीर्णावयवान्यत्वं प्रतिजानीते एकमेवेति । एकम््- एकजातीयम्् (सजातीयम््)। नियतधर्मस्य कथं द्रव्यत्वमित्यत्राह यद्यपीति । गुणभूतापरतन्त्रभूता; अयुतसिद्धिविशेषणभूतेत्यर्थः । तेजोद्रव्यमेवेति प्रतिज्ञातद्रव्यविशेषत्वसिद्धयर्थं प्रथमं द्रव्यत्वमुपपादयति स्वाश्रयादिति । द्रव्यत्वमस्तु; तत्रापि तेजस्त्वे किं प्रमाणमित्यत्राह प्रकाशवत्त्वादिति । प्रकाशः- तमोविरोध्याकारविशेषः, औज्जवल्यम्् । प्रकाशवत्त्वमुपपादयति प्रकाशवत्त्वं चेति । स्वविषयपरविषयज्ञानविरोधितमोनिरसनरूपकार्यदर्शनादित्यर्थः । तर्हि कथमस्या गुणत्वव्यवहार इत्यत्राह अस्या इति । तुशब्दः शौक्लयादिवैषम्यपरः । अथ विशीर्णावयवानां प्रभावत्त्वं प्रतिक्षिपति न चेति । कुत इत्यत्राह मणीति । प्रतिक्षणं विनाशप्रसङ्गादित्यर्थः । तदभ्युपगमे मण्याद्यनुपलम्भप्रसङ्गपरिहाराय प्रतिक्षणोत्पत्तिरभ्युपेत्या । प्रतिक्षणोत्पत्तिविनाशाम्युपगमश्चानुपपन्नः; दीपस्येव उत्पत्तिविनाशसामग्रयनुवृत्त्यभावात्् । तदभावेऽपि तेजस्त्वसामान्याद्दीप इव प्रत्यभिज्ञाबाधेन प्रतिक्षणं विनाशादिकल्पने सत्त्वद्रव्यत्वादिभिः घटादावपि क्षणिकत्वप्रसङ्ग इति भावः । रत्नेषु क्षणिकत्वं रत्नशास्त्रविरुद्धम््; कालविशेषे तदुत्पत्त्याद्यवगतेः । आदित्यादिषु च क्षणिकत्वं श्रुतिविरुद्धम््, "सूयोचन्ध्रमसौ धाता यथापूर्वमकल्पयत््' "नाग्नीषोमौ न सूर्यः' इति कालविशेषे तदुत्पत्तिविनाशवगतेः । न च सूयर्ादिसृष्टिप्रलयपरवाक्यानां सन्तत्युपक्रमोच्छेदपरत्वं वाच्यम््; रत्नसूर्यादिमात्रक्षणिकत्वे प्रमाणाभावात्् । तेजस्त्वं हि (तु) तेजःपरमाणुमिच्छद्भिः न हेतुतया वाच्यम््; तेजः परमाणुषु व्यभिचारात्् सत्त्वादिभिः क्षणिकत्वे जगत्क्षणिकत्वं स्यादित्युक्त्तम्् ।। ननु कर्पूरादीनां दूरोपलब्धगन्धानां गन्धाश्रयभूतावयवविशरणस्यावर्ज्जनीयत्वात्् उत्तरकालोपलम्भाच्च 
प्रतिक्षणोत्पत्तिविनाशवभ्युपगन्तव्यौ; तद्वन्मण्यादिष्वपीति ।। नैवम्् । समुद्गकसम्पुटादिनिवातदेशनिहितदृढपिहितधनसारादेःदूरे गन्धोपलम्भाभावात्् आश्रयावयवविशरणाभावेन यथापूर्वं स्थित्युपलम्भोपपत्तेः न प्रतिक्षणोत्पत्तिविनाशौ कल्प्यौ । सवातदेशस्थधनसारादीनां दूरोपलभ्यमानगन्धानामल्पावयवविशरणमस्त्येव । वयविनि च सूक्ष्मपरिक्षयो विद्यत एव; तुलया परीक्षणेऽप्यल्पाल्पपरिमाणापकषर्दर्शनात्् । अतः प्रतिक्षणमवयवान्तरोपनिपातविश्लेषहेतुकोत्पत्तिविनाशौ कल्प्यौ । कल्पनेऽपि परितः केषाञ्चिदवयवानामुपलभ्यमानगन्धाश्रयत्वेन उभयवादिसम्प्रतिपन्नानामेव स्थितिमात्रं कल्प्यम््; तावता गन्धोपलब्ध्युपपत्तेः । अनेक धर्मितदुत्पत्तिविनाशा अपरिदृष्टतदुभयसामग्रीकल्पने गौरवाच्च । यद्वा घ्राणस्यापि चक्षुष इव रश्मिद्वारा संबन्धात्् दूरस्थपदार्थगतगन्धग्राहित्वं कल्प्यम्् । गौरवाभावात्् । न केवलं कल्प्यं रश्मिमत्त्वम्् । उक्त्तञ्च भारते, "न ह्यात्मा शक्यते द्रष्टुमिन्द्रियैः कामगोचरैः । प्रवर्त्तमानैरनयैर्दुर्द्धषर्ै रकृतात्मभिः ।। तेषां तु मनसा रश्मीन्् यदा सम्यङ््नियच्छति । तदा प्रकाशते ह्यात्मा दीपो(?) दीप्यन्निराकृत्तिः ।।' इति । इन्द्रियाणां पञ्चीकृतभूताप्यायनैः र्वायुतेजःप्रभृतिभिः सम्बन्धात्् रश्मिमत्त्वं चोपपद्यते ।।
ननु अग्न्यातपसम्बन्धात्् (तपतप्त) सलिलशिलादेरौष्ण्यतारतम्योपलम्भोऽग्न्यातपाद्यवयवसङ्क्रान्तिं विना नोपपद्यते । सलिलादेः स्वत औष्ण्याभावान्निराश्रयधर्मसङ््क्रमणायोगाच्च औष्ण्याश्रयभूत अग्न्यातपावयवस्य संक्रान्तिरभ्युपेत्या । एवमवयवसङ््क्रान्तिश्च विशरणेन विना नोपपद्यते । गत्वराणां रश्मीनां चरणतलानामिव कथं विशरणेन विना क्कचित्् सङ््क्रमः अवयवतारतम्याच्चौष्ण्यतारतम्यम्् इति ।। उच्यते । अग्नितप्तेषु अग्न्यवयवसङ््क्रान्त्यैव औष्ण्योपलम्भः । सलिलादौ सङ््क्रान्तिमन्तोऽग्न्यवयवा एव प्रभेति न वाच्यम््; दीपप्रभया अहोरात्रसंवृते(पृक्त्तऽ)पि सलिलभूतलादावौप्ण्यानुपलम्भात्् । आतपतप्तेष्वपि न किरणशिरणादवयवसङ््क्रमः, तुहिनकणानामिव रविकिरणोपात्तमुक्त्तानामग्नयवयवानां संक्रमणादुष्णोपलम्भोपपत्तेः । न चात्र कल्पकमन्वेष्टव्यम््; नापि कल्पनागौरवं प्रसजति; आगमसिद्धत्वादस्यार्थस्य । तथाहि मात्स्ये पुराणे कथ्यते, "वसन्ते ग्रीष्मके रश्मिशतैः सन्तपति त्रिभिः । शरद्यपि च वर्षासु चतुर्भिस्सम्प्रवर्षति ।। हेमन्ते शिशिरे चैव हिममुत्सृजते त्रिभिः' इति । यथा वर्षासु हेमन्ते च रविकरणमुक्त्ता सलिलकणाः तुहिनकणाश्च न विशीर्णकिरणावयवाः;किन्तु किरणोपात्तविमुक्त्ता आप्यावयवा एव एवं(वसन्ते?) ग्रीष्मे च रविकिरणाजन्यं सन्तापनं न तद्विशीर्णावयवकार्यम््, किंतु तदुपात्तमुक्त्ताग्न्यवयवकार्यमिति प्रतीयते । तथा "अग्निं वा वादित्यः सायं प्रविशति', "उद्यन्तं वावादित्यमग्निरनुसमारोहति' इति श्रूयते । अत्र चाऽऽदित्यतिरोधानदर्शनावच्छिन्नकालविशेषपरौ सायंप्रातःशब्दौ । कालस्य सायम्भावप्रातर्भावौ रविविप्रकृष्टसन्निकृष्टतत्तदेशविशेषवृत्तिपुरुषापेक्षया सर्वदोपपद्यते इत्ययमर्थो भुवनकोशे स्पष्टतरः । ततश्च प्रविशतीत्यनेनाम्नावादित्यस्य व्याप्तिरुच्यमाना दूरस्थितस्य स्वरूपेण नोपपन्नेति किणद्वारा भवति । अग्निरनुसमारोहतीत्यनेन अग्न्यवयवानामादित्येनोपादीयमानत्वमुच्यते । न चाग्न्यधिष्ठातृदेवतारोहणपरमिदं वाक्यम््; "तस्माद्धूम्् एवाम्नेर्दिवा ददृशे' इत्यनन्तरवाक्येनाग्नरादित्योपसर्पणनिमित्ततेजोमान्द्यकथनात्् । अन्यथा सायंप्रातस्समययोः सर्वदा सम्भवेन अग्नेरादित्ये सर्वदारोहरम्् अग्नावादित्यस्य सर्वदारोहणेञ्च प्रसजेत्् । 
ततश्चाम्न्यादित्ययोः स्वानविविमयेन सर्वदास्थितिरुक्त्ता स्यात्् । सा च प्रमाणान्तरविरुद्धा ।अत आदित्यस्याम्नौ किरणद्वारा व्याप्तिः किरणैःरम्न्यवयवोपादानं च वाक्यद्वयोक्त्तम्् । अतश्चोपात्ताम्न्यवयववर्षेण तापनं मात्स्योक्त्तम््: उत्सर्जनप्रकणस्वारस्यात्् ।अतस्तुहिनकणानामिव रविकिरणमुक्त्तानामाग्नेयावयवानां विशीर्णकिरणावयवत्वाभावात्् रविकिरणेषु तन्मण्डले च प्रतिक्षणविनाशोत्पत्तिक्लप्तिरनुपपन्ना । अतो न विशीर्णावयवाः प्रभा ।
दूषणान्तरमाह दीपेपीति । अवयवप्रतिपत्त्यनुपपत्तिमुपपादयति नहीति । दीपः किं विशरणस्वभावः उत स्थिरस्वभावः? विशरणस्वभावत्वे पिण्डीभावो मूर्तद्रव्यप्रतिबन्धनिबन्धनः स्यात्् । स्थिरस्वभावत्वे विशरणं मूर्तद्रव्यप्रतिहतिहेतुकं स्यात्् । अत्रोभयमनुपलम्भहतम्् ।। विशरणस्वभावत्वे पिण्डीभावो वातिनोपपद्यत इति चेत्् तर्हि युवाते पिण्डीभावो न स्यात्् । स्तिमितसूक्ष्मवायुना पिण्डीभावश्चेत्् विशरणं न स्यात्् । तच्च सूक्ष्मवायुना चेत््, एकस्य विरुद्धस्वभावद्वयायोगात्् पिण्डीभावविशरणहेतुभूतवायुद्वयमभ्युपेत्यम्् । तयोमिर्थः प्रतिधातुकत्वादन्यतरविगमे पिण्डीभाव एव वा विशरणमेव वा स्यात्् । तत्परिहाराय परस्परान्तरितविरुद्धस्वभाववायुद्वयपरम्परया संन्निधिविगमपरिकल्पने गौरवं स्यात्् । तत्कल्पनेऽपि तिर्यग््गत्वराणां वाय्ववयवानां नोदनामात्रहेतूनां परितः प्रतिबन्धकत्वायोगात्् पिण्डीभावो न स्यात्् । 
ननु पोषणद्रवीभूतपार्थिवावयवसन्दंशात्् पिण्डीभावः, ततस्तदवयवगतस्त्रिग्धत्वापगमेन संदंशकत्वाभावादग्न्यवयवविशरणमित्यत्राह न हि विशरणेति । यद्यग्न्ययवा उद्गमनस्वभावाः,तर्हि विशरणे तिर्यग्नतिर्न स्यात्् । यदि ते तिर्यग््गतिस्वभावाः तर्हि प्रथममूद््र्ध्वगतिर्न स्यात्् । एकजातीयद्रव्यस्योपाधिना विना विरुद्धस्वभावत्वायोगात्् । उपाधिश्च न दृश्यते । दीपप्रभयोर्भिन्नावयवित्वे तु विरुद्धस्वभावत्वमुपपद्यते । किञ्च चतुरङ््गुलादिपरिमिति(माण) तारतम्यनियामकोऽपि नास्ति । विशरणे च पार्श्वेऽपि विशरणं सम्भवति । समन्ततो युगपद्विशरणेनियामकाभावादित्यभिप्रायः । किञ्च विशीर्णानाभावयवानां पांसूनामिव ॠजुप्रसरण नियमते च न हेतुः । प्रसरणस्य आर्जवनियमश्च तिरोधायकं पदार्थं प्रति ऋृजुदेश एव च्छायायोगादवगम्यते । छायावैपुल्यं तु निवार्यमाररश्मीनां पृथ्वग्रत्वकृतम््, नाऽनार्ज्जवकृतम्् । छायाकौटिल्यं तु तिरोधायककौटिल्टकृतम््; न तु प्रसरणा(सारा)नार्जवकृतम्् । तच्च ऋृजुप्रसारित्वसाधकम्् । विशीर्णावयवत्वे रेणूनामिव पवनानुत्सार्थमाणत्वं न च घटते । 
प्राचीनजालकनिष्क्रान्ता हि प्रभादक्षिणानिलेन नोत्सार्यते । अन्यथा रजसामपि तत्र नोदनं प्रसजेत्् । जालकनिष्कान्तप्रभायाश्च पवनानुत्सारित्वं ततः परस्मिन्् भित्त्यादौ प्रभा संसर्गादेवगम्यते । अतो धनुषि आततायाः मौर्व्या इव प्रभाया न विशीर्णावयवत्वमिति । 
ततः किमित्यत्राह अतस्सप्रभाका एव दीपाः प्रतिक्षणमुत्पन्ना इति । तेजस्त्वेन मण्यादिविनाशाम्युपगमे अतिप्रसङ्गात्् , विशरणस्वीकारे पिण्डीभावयुगपद्विष्वग्निःशरणं ऋजुसरणाद्यनेकनियमव्यवस्थापकाभावात्् यथादृष्टाभ्युपगमे विरोधाभावाच्च सप्रभाका एव दीपाः प्रतिक्षणमुत्पन्ना इत्यर्थः । तर्हि कथं प्रतिक्षणोत्पत्तिविनाशावित्यपेक्षयाम््, यथा मण्यादीनां प्रतिक्षणविनाशो न प्रसजति, तथा दीपक्षणिकत्वे हेतुद्वयमाह पुष्कलकारणक्रमोपनिपातात्तद्विनाशे विनाशाच्चेति । पृथक््स्थितदण्डचक्राद््िव्यावत्त्यर्थं पुष्कलशब्दः । वर्त्यवयवाग्निसंयोगस्य दीपसामग्रीत्वं प्रथमवर्त्यवयवाग्निसंयोगेदृष्टम्् । न च प्रथमावयवाग्निसंयोगस्यैव कारणत्वं 
शङ्कनीयम््; चरममध्यावयवयोरप्यग्निसंयोगे सति दीपोत्पत्तिदर्शनात्् । अतः प्रत्यवयवमग्निसंयोगात्् पुष्कलकारणपरम्परा दृष्टेति प्रत्यवयवमग्निसंयोगात्् दीप उत्पद्यते एव । तत्र प्रतिक्षणमुत्पत्तौ सत्यां युगपदनेकदीपानुपलम्भात्् विनाशोपि सिद्धः । प्रतिक्षणाविनाशस्य पृथगनुमापकमुच्यते तद्विनाशे विनाशच्चेति । वर्त्ववयवविनाशस्य दीपविनाशसामाग्रीत्वं चरमवर्त्यवयवविनाशे दृष्टम्् । एवं विनाशकारणानुवृत्तिदर्शनात्् प्रत्यवयवविनाशं दीपो विनश्यत्येव । एवमुत्पत्तिविनाशसामग्रयनुवृत्तिभ्यां प्रतिक्षणं तावनुमीयेते इत्यर्थः । प्रभा विशीर्णावयवाः; न चेत््, दीपसमीपे तस्या औष्ण्याधिक्यादिकं कथम््? विशरणपक्षे ह्यवयवबाहुल्यवैरौल्याभ्यामाष्ण्याधिक्यमान्द्यादिकमुपपद्यत इत्यत्राह प्रभाया इति । प्रकाशाधिक्यमौष्ण्याधिक्यमित्यादीति आदिशब्देनाश्रयविप्रकृष्टदेशे प्रकाशमान्द्यमौष्ण्यमान्द्यञ्च विवक्षितम्् । उपलब्धिव्यवस्थाप्यत्वे दृष्टान्तमाह अग्न्यादीनामिति । उक्त्तं दार्ष्टान्तिकेऽतिदिशति । एवमिति । चिद्रूप एवेति । रूपशब्दो धर्मिस्वरूपपरः । ततः किं स्वयम्प्रकाशत्वस्येत्यपेक्षायां चिद्रूपत्वं विवृणोति चिद्रूपता हीति । अनेन वक्ष्यमाणश्रुतिवाक्ये ज्ञानादिशब्दो विवृतो भवति ।। 
एवमनुग्राहकतर्कमुपन्यस्य प्रमाणमाह तथाहि श्रुतय इति । स यथा सैन्धवधन इति । अनन्तरः- अन्तरङ्गव्यतिरिक्त्तः । अबाह्यः- बहिरङ्गव्यतिरिक्त्तः । एवं व्यतिरेकनिर्देशेन निश्शेषग्रहणं कृतम्् । तदेवाह कृत्स्न इति । दार्ष्टान्तिकविषयो बाह्यशब्दो धर्मिपरः; अनन्तरशब्दो धमर्परः; कृत्स्नशब्दस्तयोरेकदेशजडत्वशङ्काव्युदासार्थः । अत्र सर्वत्रैकरूप्यमेव दृष्टान्तोपजीव्यम््, न त्वन्यत्् । दृष्टान्तदार्ष्टान्तिकविषयवाक्यद्वयेऽप्यनन्तरोऽबाह्य इति ह्युक्त्तम्् । शरीरित्वावस्थायामपि ज्ञानात्मकत्वपरं वाक्यमुपादत्ते विज्ञानधन एवेति । घनशब्दोक्त्तनैरन्तर्यस्य जडांशमिश्रत्वं व्यावर्तयत्येवकारः । ज्ञानत्वं नाम स्वयम्प्रकाशत्वमिति ज्ञापनार्थम्् अत्रायमितिवाक्योपादानम्् । धर्मधर्मिभावं ज्ञापयति न विज्ञातुरिति । ज्ञातृसंबन्धिज्ञानस्य नित्यत्वे कथिते ज्ञानमात्रस्य(?) नित्यत्वशङ्काव्युदासार्थं ज्ञातुरेवात्मत्वं दर्शयति अथ य इति । एकवाक्येन ज्ञानगुणकत्वस्वस्वयंप्रकाशत्वयोः सहप्रतिपादकं वाक्यमाह कतम इति । ज्ञानगुणकत्वज्ञानस्वरूपत्वप्रतिपादकवाक्यमाह एष हीति । ज्ञातव्यस्य निष्कृष्टान्त्मस्वरूपस्य ज्ञातृत्वमाह विज्ञातारमिति । अनेन ज्ञातृत्वं स्वाभविकमिति फलितम्् । न केवलं संसृतिदशायाम््; मुक्त्तावपि ज्ञातृत्वं ज्ञापयति जानात्येवायमिति । अवधारणासङ्कोचान्मुक्त्तावपि ज्ञातृत्वसिद्धिः(ज्ञातृत्वं सिद्धम््) । मुक्त्तौ ज्ञाननिषेधश्रुतीनां विषयविभागं दर्शयति न पश्य इति, स उतम इति च । पुुरुषं प्राप्तस्य मुक्त्तस्य ज्ञातृत्वेऽनुवर्त्तमान एव देहेन्द्रियविगमं दर्शयति एवमिति । अन्तःकरणोत्तीर्णस्य ज्ञातृत्वमाह तस्माद्वा इति । अस्यार्थस्य सूत्रकारामिप्रेतत्वमाह वक्ष्यति चेति । पूर्वं सूत्रोपादानमहमर्थात्मत्वं सूत्रकाराभिमतमिति ज्ञापनार्थम्् । अत्रोपादानं 
ज्ञानगुणकत्वज्ञानस्वरूपत्ववादिनीनां श्रुतिनामविरोधः सूत्रकारभिमत इति ज्ञापनाथर्म्् ।। ज्ञानत्वात्् ज्ञानं न ज्ञानान्तराश्रय इति चेत्् यदि व्याप्त्यनुरोधेनैवमुच्यते, तर्हि धर्मत्वेन स्वीकार्यम्् । यदि श्रुतिबलात्् स्वातन्त्र्ेण स्वीक्रियते, तर्हि श्रुतिबलादेव ज्ञानाश्रयत्वमप्यङ्गीक्रियताम्् । न च व्याप्तिविरोधः; धर्मभूतज्ञानत्वप्रयुक्त्तत्वात्् ज्ञाने ज्ञानानाश्रयत्वस्य । श्रुत्या ज्ञातृः स्वयंप्रकाशत्वसिद्धिं निगमयति अत इति ।। 
ननु घटमह नानामीत्यत्र ज्ञानस्य ज्ञातृ(ज्ञातृस्व?)सम्बन्धः प्रतीयत इत्यभ्युपेत्यम्् । अन्यथा 
स्वज्ञानपरज्ञान विभागस्य दुर्ग्रहत्वप्रसङ्गात्् । स्वसम्बन्धितया प्रतीतं ज्ञानं सम्बन्धा प्रतीतौ कथं स्वज्ञानमिति व्यवह्रियते? अतः स्वसम्बन्धः प्रतीयत एव । तत्प्रतीतिः न तावदहमर्थाद्भवति । "अहमर्थः प्रत्यकत्वेनानुकूलत्वेनैकत्वेन च स्वतो भाति; न ह्यर्थान्तरमहमर्थो विषयीकर्तुमलम््' इति भवतां प्रक्रिया । अतो धमर्भूतज्ञानेनैव सम्बन्धप्रतीतिः । सम्ब्धश्च सम्बन्धिभ्यां विना न प्रतीयत इति ज्ञातृज्ञानयोरपि सम्बन्धप्रकाशकज्ञानान्तरवेद्यत्वं स्यात्् । ततः स्वतोऽवभासो ज्ञानान्तरेणावभासश्चेत्यवभासद्वयाभावात््, ज्ञानान्तरेणैव प्रकाश्यतया स्वप्रकाश्यत्वासिद्धेः,र्ज्ञातुश्च ज्ञानस्य च जडत्वं स्यात्् । किञ्च, ज्ञानान्तरेण सम्बन्धप्रतीतिः अवश्यम्भाविनी चेत््, संबन्धविषयज्ञानेन सह ज्ञातृसम्बन्धस्यापि ज्ञानान्तरेण प्रतीत्यवश्यम्भावात्् सम्बन्धज्ञानपरम्पराप्रसङ्गः । अवश्यम्भावाभावे सर्वज्ञानेषु अहं जानामीति ज्ञानज्ञातृसम्बन्धप्रतीतिर्न स्यात्् ।। नैवम््; स्वयम्प्रकाशप्रत्यक्षेणैव सम्बन्धप्रतीतेः । नियतविशेषणविशेष्यभावो हि सम्बन्धः । अहमर्थो विशेष्यतैकस्वभावं स्वात्मानं प्रकाशयति । धर्मभूतज्ञानं च विशेषणतैकस्वभावं स्वात्मानं प्रकाशयति । विशेषणविशेष्यभावस्य परस्परप्रतियोगिकत्वं च ज्ञातृज्ञानयोः सहावभासादेव प्रतीयते ।। ननु सम्बन्धप्रतीतौ सम्बन्धिनोः सहावभासञ्च एकज्ञानगम्यतया विना नोपपद्यत इति ज्ञातृज्ञानयोर्ज्ञानान्तरवेद्यत्वं स्यात्् । सुरभि पुष्यमित्यादौ भिन्नसामग्रीवेद्ययोरपि गन्धपुष्पयाः सम्बन्धप्रतीतिवेलायामेकज्ञानगभ्यत्वं हि दृश्यत इति चेन्न-तत्र सम्बन्धिनोः सम्बन्धेन सह एकज्ञानगम्यत्वस्य सहावभासप्रयुक्त्तत्वाभावात्् । संबन्धिनो जडत्वप्रयुक्त्तं हि तत्रैकज्ञानगम्यत्वम्् । अत्र स्वयम्प्रकाशत्वात्् स्वयमेव सहावभासमानर्योज्ञातृज्ञानयोर्विशेषणविशेष्यतैकस्वभावत्वरूपसम्बन्धग्रहो ज्ञानान्तरानपेक्ष उपपद्यते । अतः सम्बन्धाग्रहस्वपरज्ञानविभागाभावसम्बन्धज्ञानपरम्पराप्रसङ्गाः दूरोत्सारिताः । एवं ज्ञातृत्वस्वयम्प्रकाशत्वोपपादनेन चिन्मात्रव्यतिरिक्त्तत्वादिति जडत्वयाधकहेतुः निरस्तो भवति । ज्ञानव्यतिरिक्त्तत्वाज्जडत्वं वदता किं स्वयम्प्रकाशव्यतिरिक्त्तत्वं हेतुरुक्त्तः, उत विषयप्रकाशकान्यत्वम्् । प्रथमे साध्याविशिष्टत्वम्् । द्वितीये ब्रह्मण्यनैकान्तिकम््; श्रुत्यादिबाधश्च । 
अथ साश्रयत्वे तर्कमाह प्रकाशत्वादेवेति । प्रकाशत्वात््- विषयेण साक्षात्सम्बध्यसाक्षात्् परम्परया वा ज्ञायमानत्वेनाऽपरेक्षव्यवहारानुगुण्यहेतुत्वादित्यर्थः । अनेन स्वरूपभूतज्ञानेन्द्रियलिङ्गादिव्यावृत्तिः । हेत्वन्तरमप्याह संविदनुभूतीति । सम्बन्धिशब्दत्वं शब्दस्वभावायत्तमित्याशङ्कयाह न हि लोकवेदयोरिति । यत्रऽर्थस्वरूपस्यान्यथात्वं दृश्यते; तत्र शब्दस्वभावायत्तत्वमाश्रयणीयम्् । यथा दारा इत्यादिषु बहुत्वादेः । यत्र नान्यथात्वम््, तत्रार्थस्वभावायत्तत्वमेव, यथा भार्येत्यादिष्वेकत्वादेः । तथा लोकवेदयोः सकर्मकर्तृत्वदर्शनात्् अर्थस्वभावायत्तमेव सम्बन्धिशब्दत्वमित्यभिप्रायः । यद्वा कर्मकर्तृसम्बन्धित्वं व्युत्पत्तिनिमित्तमस्तु; न प्रवृत्तिनिमित्तम्् । तत्तु ज्ञप्ति(?)मात्रमित्यत्राह नहि लोकेति । प्रयोगाधीनं हि प्रवृत्तिनिमित्तान्तरकल्पनम्् । प्रयोगश्च संबन्धिन्येवार्थ इति नार्थान्तरकल्पना स्यात्् । स्वरूपभूतज्ञानवाचिशब्दानां सम्बन्धिशब्दत्वं त्वन्मतेऽप्यनुपपन्नमिति चेन्न, स्वरूपगोचराणां स्वयम्प्रकाशत्वे रूढानां ज्ञानादिशब्दानां अनुभूत्यादिशब्देभ्यः शब्दान्तरत्वात्् । अतः(?) सम्बन्धिशब्दत्वोप(त्वव्यप?) देशस्तु धर्मभूतज्ञाने सावकाशेऽस्मन्मते । विषयाश्रयसम्बन्धिज्ञानस्यैव विषयाश्रयसम्बन्धबाधेन निराश्रयत्वनिर्विषयत्वाभ्युपगमात्् त्वन्मते सम्बधिशब्दत्वोपदेशो निरर्थक इति भावः ।
अथाजडत्वात्् संविदात्मत्वसमर्थनं दूषयितुमनुवदति । यच्चेक्त्तमिति । अथ अजडत्वं किं स्वसत्ताप्रयुक्त्तप्रकाशत्वम््, उत अव्यभिचरितप्रकाशसत्ताकत्वम््, उत स्वस्मै प्रकाशमानत्वम््, उत स्वस्मै स्वयम्प्रकाशत्वम््, उत स्वयम्प्रकाशत्वम््, इति पञ्चवा विकल्पमभिप्रेत्याह अजडत्वमितिकिमभिप्रेतमिति ।अहं जानामीति प्रत्यक्ष बीधः सर्वसाधारणं दूषणम्् । प्रथमं स्वसत्ताप्रयुक्त्तप्रकाशत्वपक्षं दूषयितुमाह स्वसत्तति । स्वसत्ताप्रयुक्त्तः प्रकाशो यस्येति बहुव्रीहिः । वक्ष्यमाणासिद्धिदूषणोपयोगिमेदज्ञापनार्थं स्वसत्ताप्रयुक्त्तशब्दः । अनैकान्त्यमाह तथा सतीति । स्वपक्षे ज्ञातुरात्मत्वात्सपक्षभूते तस्मिन््, विपक्षे अनात्मनि दीपे च वृत्याऽनैकान्त्यं पक्षत्रयवृत्तित्वलक्ष्णमुक्त्तम्् । परपक्षेअनियत्वमेवानैकान्त्यम््; सपक्षाभावात्् । दूषणान्तरदूयमाह संविदतिरिक्त्तेति । संवित्् प्रत्योजिका प्रकाशः प्रयोज्य इति तदतिरेकेणानभ्युपगमादसिद्धिः ।अभ्युपगमे निर्विशेषत्वविरोधः । इमीवसिद्धिविरोधौ विकल्पितसर्वाशिरस्साधारणावनुसन्धेयौ । यद्वा, विरोधः पक्षविपक्षयारेव वर्त्तमानत्वम््; पक्षभूतसंविदि विपक्षे दीपादौ च वृत्तेः । परमतमात्रपर्यालोचनायां विरोध उक्त्तः । अत्र स्वसत्ताप्रयुक्त्तप्रकाशत्वमित्यत्र प्रकाशशब्देन किं साक्षाद्वा परम्परया वा व्यवहारानुगुण्यं विवक्षितम््, उत परम्परयैव, उत साक्षादेवेति विकल्पोऽभिप्रेतः । प्रथमं शिरः स्वपरदर्शनपर्यालोचनया अभिहितयोरनैकान्त्यविरोधयोरन्यतरेण निरस्तं भवति । द्वितीये त्वसिद्धिः, परम्परयैव व्यवहारानुगुण्यस्य ज्ञप्तौ उभयवाद्यनाभिमतत्वात्् । तृतीये सत्ता(सन्मात्रा)तिरिक्त्तप्रकाशानभ्युपगमनिबन्धनासद्धिः निर्विशेषत्वविरोधश्च स्याताभित्यभिप्रायः । द्वितीयं पक्षं प्रतिक्षिपति अव्यभिचरितेति । न व्यभिचरति प्रकाशो यस्य सत्तायां सोऽव्यभिचरितप्रकाशसत्ताकः । प्रयोज्यप्रयोजकत्वाभावेऽपि विद्यमानदशायां सर्वदा प्रकाशमानत्वमित्यर्थः । तस्यानात्मत्वेन संप्रतिपन्नेषु सुखदुःखादिषु व्यभिचार उक्त्तः । अथ तत्पयिहारमुखेन स्वस्मै प्रकाशमानत्वपक्षमुपक्षिपति तद्युच्येतेति । परिहरति ज्ञानं वेति । कस्येत्यत्राह तदपीति । परस्मै भासमानत्वमुपपादयति अहमिति । तस्मादेवंरूपाजडत्वमसिद्धमित्याह अत इति । अथ चतुर्थं शिरो दूषयन्् असिद्धिमाह तस्मादिति । स्वयंप्रकाशत्वपक्षेऽपि स्वयंप्रकाशत्वं नाम किं ज्ञानकर्मतामतरेण व्यवहारानुगुन्त्वम्् उत ज्ञानान्तरनिरपेक्षप्रकाशत्वम्् इत्यभिप्रेते विकल्पे प्रथमं शिरः तस्मादिति ग्रन्थेन दूषितम्् । इह इतरात्मव्यावृत्त्यर्थं स्वात्मानमित्युक्त्तम्् । स्वसत्तयैव सिध्यन्नित्यनेन स्वयम्प्रकाशत्वमुक्त्तम्् । स्वस्मै स्वयं भासमानत्वं अहमर्थस्य अधिकम्् । स्वरूपै स्वयंभासमानस्य स्वयम्भासमानत्वमप्यस्तीत्यभिप्रायेण स्वात्मानं प्रति स्वसत्तयैवेत्युक्त्तम्् । तेन, ज्ञानकर्मतामन्तरेण व्यवहारानुगुणत्वं ज्ञातर्यप्यंस्तीति तत्् व्यभिचरितम्् स्वपक्षे अनात्मनि ज्ञातर्यपि विपक्षभूते वृत्तेरिति दर्शितम्् । ज्ञानान्तरनिरपेक्षप्रकाशत्वं संविद्यसिद्धम््; तस्याः स्वरूपभूतज्ञानाधीनत्वात््; अहमर्थस्यैव तदित्यभिप्रायः स्वसत्तयैवेत्यनेन सूचितः । तमेव विवृणोति ज्ञानस्यापीति । तत्सम्बन्धायत्तत्वमुपपादयति तत्कृत-मेव हीति । ज्ञानस्फुरणस्य अश्रयसम्बन्धोऽपि सामग्रयन्तर्भूत इति भावः । अजडत्वात्् संविदात्मत्वासिद्धिं निगमयति अत इति । 
अथाहमर्थस्य भ्रान्तिसिद्धत्वं दूषयितुमनुवदति ।अथ यदुक्त्तमित्यादिना । संविदपि मिथ्या किं न स्यादित्यत्राह निरधिष्ठानेति । अनुभूतिव्यतिरिक्त्तापारमार्थ्यसिद्धवत्कारेणायं हेतुरुक्त्तः । दूषयति तदयुक्त्तमित्यादिना । अधिष्ठानसामानाधिकरण्येनाध्यस्तप्रतीतिं दृष्टान्तेनोपपादयति पुरोऽवस्थितेति 
। पक्षे तद्विपर्ययं दर्शयति अत्रत्विति । पृथगवभासमानाव्यधिकरणतया अवभासमाना । तथा प्रतीति दर्शयति तथा हीति । ततः किमित्यत्राह तदेवमिति । तदेवम््- उक्त्तप्रकारेण धर्मधर्मिभावप्रतीतौ । विशेषणतया प्रतिपन्ने तद्विशेषणविशिष्टस्याध्यासोऽनुपपन्न इत्यर्थः । तत्र न सम्बन्धमात्राध्यासः; तथा सति सम्बन्धिनो ज्ञातुः पारमार्थ्यप्रसङ्गात्् । न च तथाभ्युपेतम्् ।। ननु विशेषणे विशिष्टाध्यासो दृश्यते; यथा प्रभायां मण्यध्यास इति ।। इदं चोद्यं पृथगवभासमानेत्यनेन परिहृतम्् । नहि तथा वैयधिकरण्येन विशेषणीभूता प्रभा, किन्तु अयं मणिरिति मण्यध्यासाधिष्ठानभूता । प्रभा मणिसामानाधिकरण्येनैव हि भाति ।। ननु अनुभवसामानाधिकंरण्येन प्रतीतिप्रसञ्चनमयुक्त्तम््; दिक्षु मालिन्यम््, नभसि राग सति वैयधिकरण्येनाप्यध्यासदर्शनात्् ।। नैवम््;पदद्वयप्रवृत्तिनिमित्तयोरेकाश्रयवृत्तित्वं हि सामानाधिकरण्यम्् । इह दिकत्वमालिन्ययोः नभस्त्वारुण्ययोश्च एकाश्रयवृत्तित्वात्् अर्थतः सामानाधिकरण्यमस्ति । वैयधिकरण्यं तु शब्दगतम्् । दिशो मलिनाः, दिक्षु मालिन्यमित्यत्र कोऽर्थभेदः? अध्यासेषु धर्म्यैक्यप्रतीतिरवर्ज्जनीया । अतः सैवात्रापद्यते अनुभूतिरहमिति प्रतीयेतेति ।। ननु,अनुभूतिरहमितिप्रतीतिप्रसङ्गो दुर्वचः । अनुभूतित्वं ह्यधिष्ठानासाधारणाकारः । तदस्फुरणं भ्रमानुगुणमेव । न हि, शुक्त्ती रजतमिति प्रतीयत इति ।। एवं तर्ह्यनुभूतेर्निर्विशेषतया रूपान्तरेण स्फुरणाभावात्् अनुभूतितया स्फुरणे विरोधाच्च तदधिकरणाध्यासानुदयः ।अविरोधेन कृत्स्नाध्यासे ग्रन्थोक्त्तसामानाधिकरण्यप्रतीतिप्रसङ्गो दुर्वारः । एतदभिप्रायेण हि पुरोऽवस्थितभास्वरद्रव्याकारतया रजतादिरिवेत्युक्त्तम्् ।। ननु, अध्यासानुदयो दर्वचः, विषयोपश्लिष्टा ्रनुभूतिः अहं जानामीत्यत्र ज्ञात्रध्यासे प्रतीयते । सा तु नाधिष्ठानम्् । निर्विषया निराश्रयानुभूतिरेवाधिष्ठानम्् । तदप्रकाशादध्यासोदय इति ।। उच्यते । तत्रऽप्रतिपन्नस्य अधिष्ठानत्वायोगात्् विषयाश्रयशून्यसंविदो योग्यानुपलब्धिनिरस्तत्वात््, विषयप्रकाशकसंविद एव आत्मत्वाभ्युपगमेन त्वया स्वयम्प्रकाशत्वसमर्थनाच्च सैवाधिष्ठानमिति तदवभासे तस्याश्च शुक्त्तित्ववत्् भ्रमविरोधित्वेऽध्यासानुदय इति ।।
देहात्माभिमानवतो ज्ञातृत्वप्रतिभासात्् तन्मिथ्येत्युक्त्तमनूद्य दूषयति यदप्युक्त्तमित्यादिना । तदबाधादेवेति ज्ञातृत्वस्याबाधितत्वं मुक्त्तावपि ज्ञातृत्वपरश्रुतिवाक्यात्् । ज्ञातृत्वस्य विक्रियात्मकत्वं निराकर्तुं तदनुवदति यद््प्युक्त्तमविक्रियस्येति । ज्ञानस्य धात्वर्थतया क्रियात्वम्् । तत्कर्तृत्वं च विकाररूपम्् ।अत एव जडं च । अविक्रियस्याजडस्यात्मनो न संभवति । विक्रियात्मकत्वाज्जडत्वाच्च तादृशाहङ्कारग्रन्थिस्थमित्यर्थः । सर्वाध्यासमूलत्वात्् ग्रन्थित्वम्् ।अथ हेत्वन्तरेण च ज्ञातृत्वस्यान्तःकरणधर्मत्वमुपपादयति कर्तृत्वादिरिति । दृश्यत्वादित्यर्थः । आत्मनो ज्ञातृत्वेऽनिष्टं प्रसञ्जयति कर्तृत्व इति । अत्र व्यतिरेक्यनुमानान्यभिप्रतानीति पूर्वमेवोक्त्तम्् । परिहरति नैतदिति । देहस्येत्यादिना अन्तःकरणस्य ज्ञातृत्वाभावोपपादनम्् । आदिशब्दादन्तवत्त्वग्रहणम्् । चेतनासाधारणेत्यादिना आत्मनो ज्ञातृत्वोपपादनम्् । ज्ञातृत्वाभावः साध्योऽभिप्रेतः ।अन्तःकरणं धर्मि । अचेतनत्वादयो हेतवः । देहस्येवेति सपक्षो दर्शितः । ज्ञातृत्वस्य चेतनासाधारणत्व कथनात्् व्यतिरेकव्याप्तिश्च कथिता । एवं परोक्त्तव्यतिरेकिणां प्रत्यनुमानान्युक्त्तानि भवन्ति अन्तःकरणं न ज्ञातृ अचेतनत्वात्् प्रकृतिपरिणामत्वात्् दृश्यत्वात्् पराकत्वात्् परार्थत्वात्् देहवदिति । ननु,अचेतनत्वात्् अज्ञातृत्व साध्ये साध्याविशिष्टता ।। नैवम््- अचेतनशब्देनानात्मत्वस्य विवक्षितत्वात्् । पुरुषार्थप्रतिसम्बन्धित्वम््, देहं प्रति नियन्तृतया 
अन्तःप्रविष्टत्वं वा आत्मत्वम््; तदभावोऽनात्मत्वम्् । प्रकृतिपरिणामत्वं प्रकृतिकार्यत्वम्् । दृश्यत्वं नियमेन ज्ञानान्तराथीनसिद्धित्वम्् । पराकत्वम्् परस्मै भासमानत्वम्् । परार्थत्व परप्रयोजनैकफलत्वम््; जीवोपकरणत्वमित्यर्थः ।आत्मनो ज्ञातृत्वे साध्ये अमी हेतवो यथासंभवं तर्क्काः योजनायाः- आत्मनो ज्ञातृत्वाभावे देहस्येवानात्मत्वप्रसङ्गः, परार्थत्वप्रसङ्ग इति । ननु यथा घटदेहयोरचेतनत्वादिके तुल्येऽपि इन्द्रियाक्षयत्वादिकं देहासाधारणं भवति तथा देहान्तःकरणयोः 
अचेतनत्वादिके तुल्यपि ज्ञातृत्वमन्तःकरणासाधारणधर्मः स्यात्् । अत इन्द्रियाश्रयत्वाभावस्येव ज्ञातृत्वाभावस्याप्यचेतनत्वादिकमप्रयोजकम्् ।अचिद्विशेषत्वमेव प्रयोजकम्् । तथाऽऽत्मनो ज्ञातृत्वाभावेऽपि प्रत्यकत्वादिरुपपद्यतामित्युभत्रापि विपक्षे बाधकाभावमाशङ्कय परिहरति एतदुक्त्तमिति । येन दृश्यत्वादिविरुद्धधर्मेण देहस्य द्रष्टत्वाद्यनुपपत्तिः, तेनान्तःकरणस्यापि तद््द्रव्यत्वात्् द्रष्टृत्वाद्यनुपपत्तिरित्यर्थः । ज्ञातृत्वामावं प्रति अचेतनत्वादिकमप्रयोजकं चेत््, देहस्य ज्ञातृत्वप्रसङ्गः । ततश्च चार्वाकं प्रति देहात्मभेदस्त्वयाऽपि दुरुपपादः । न च देहस्य देहत्वादज्ञातृत्वम््, घटादौ देहत्वभावेऽपि ज्ञातृत्वाभावात्् । अतः तत्राचित्त्वादिकस्य ज्ञातृत्वाभावप्रयोजकत्वमभ्युपगन्तव्यमिति क्कचित्् ज्ञातृत्वाभावाप्रयोजकस्य तस्याचित्तत्वादेः क्कचिदप्रयोजकत्वमयुक्त्तम्् ।अतोऽचित्त्वादिभिर्द्देहस्येव अन्तःकरणस्य द्रष्टृत्वाद्यनुपपत्तिरित्यर्थः । प्रत्यकत्वादेरिति आदिशब्दादजडत्वग्रहणम्् । विविच्यते । प्रत्यकत्वादिधर्म्मैः सम्बन्धरहितोऽवगम्यत इत्यर्थः । तैरेव हेतुभिस्तस्माद्विविच्यत इति । पराकत्वादिभिर्देहस्य ज्ञातृत्वाभावे उक्त्ते परकत्वं व्याप्यं ज्ञातृत्वभावो व्यापक इति सिध्यति । ततश्च स्वाभावव्याप्तेषु पराक्षु निरवकाशं ज्ञातृत्वं यदि प्रत्यग्वस्तुन्यपि न स्यात््, तदा निराश्रयं प्रसजेदिति पूर्वोक्त्तव्याप्तिस्थापनाय विपक्षे बाधकस्तर्कोऽत्राप्यभिप्रेतः । तस्माद्विविध्यत इत्येतदुक्त्तमित्यन्वयः ।अतोऽचेतनत्वजडत्वादिस्वभावविरोधान्नाहङ्कारस्य ज्ञातृत्वमित्याह अत इति । 
नहि वयं द्रष्टृत्वाद्यनुपपत्त्या देहात्मविवेकं व्रूमः । स तु परमतानुसारात्कृतः । वयं तु दृशित्वानुपपत्त्येति शङ्कायाम्् द्रष्टृत्वाभावस्यैअचेतनत्वादिप्रयोज्यत्वे मृषावाद्यसाधारणप्रतिबन्दीमाह दृशित्ववदिति । तदेव विवृणेति यथेति । दृश्यत्वाद्यविशेषेऽपि देहस्य घटादिविलक्षणस्येन्द्रिायाश्रयत्ववत्् अन्तःकरणस्य दृशित्वं उपपद्यताम्् ।। अन्तःकरणस्यापि दृश्यत्वादिना देहस्येव दृशित्वं नोपपद्यत । इति चेत्् तथा दृश्यस्य अन्तःकरणस्य दृश्यत्वादिनैव देहर्स्यव दृष्टत्वमपि नोपपद्यते । अतो दृशित्वाभाव इव द्रष्टृत्वाभावेऽपि अचेतनत्वादिकं प्रयोज कम््; अन्वयव्यतिरेकयोस्तुल्यत्वात्् उपायान्तरादशर्नाच्चेति भावः । 
अहम्प्रत्ययगोचरत्वमनात्मत्वसाधकं देहस्येवेति यदुक्त्तम््, तदयुक्त्तम््; बाधिताहम्प्रत्ययगोचरत्वस्य पक्षे वृत्त्यभावात्् अबाधिताहम्प्रत्ययगोचरत्वस्य सपक्षे देहादावभावाच्च । यद्यहम्प्रत्ययगोचरत्वमात्रेणात्मनि अयनात्मत्वादिप्रसङ्गः, तर्हि रजतप्रत्ययगोचरत्वमात्रेण भ्रान्तवत्् (अभ्रान्त) सम्यग्रजतेऽप्यरजतत्वऽ््गुलीयकनिर्माणानर्हत्वप्रसङ्गः स्यादिति असङ्गतम्् । श्रुतिभिः प्रत्यक्षेण च कालात्ययापदेशश्च । अनात्मत्वादिप्रसञ्जकं कर्तृत्वं किं प्रयत्नाधारत्वम्् उत स्पन्दरूपक्रियाश्रयत्वम्् उत धात्वर्थमात्राश्रयत्वम्् । प्रथमे, व्याप्त्यभावः; प्रयत्नाधारत्वानात्मत्वयोः क्कचित्् सहदर्शनाभावात्् । परमात्मन्यनात्मत्वादिप्रसङ्गश्चेत््, "कर्तारमीशं पुरुषम््' इत्यादिना 
कालात्ययापदेशश्च । जीवे चेत््, "साधुकारी साधुर्भवति', "कर्ता शास्त्रार्थवत्त्वात््', "यतः स्वकृतभुक्् पुमान््' इत्यादिभिः प्रत्यक्षेण च कालात्ययापदेशश्च । द्वितीये,परमात्मन्यसिद्धिः । जीवे तूत्क्रान्त्यादिश्रुतिभिः कालात्ययापदेशः । तृतीये, भ्रमाश्रतया स्वाभिमतात्मन्यनात्मत्वप्रसङ्गः ।। भेददर्शनं तदाश्रयत्वं चापारमार्थिकमिति चेत्् किं परमार्थभूतधात्वर्थाश्रयत्वमनात्मत्वसाधकम्् उतापरमाथर्भूतधात्वर्थाश्रयत्वम््? प्रथमे घटादावपि परमार्थभूतधात्वर्थान्वयानभ्युपगमात्् व्याप्त्यभावः । द्वितीये, त्वदभिमतस्य भ्रमाश्रयस्याऽऽत्मनोऽप्यनात्मत्वप्रसङ्गः । 
अथ विक्रियात्मकत्वं नेत्याह न चेति । तदुपपादयति ज्ञातृत्वं हीति । गुणा(क्रिया)श्रयत्वेऽपि तत्् कादाचित्कं चेत्् क्रियाश्रयत्ववत्् विक्रियात्मकं स्यादित्यत्राह ज्ञानं चास्येति । धर्मस्य स्वाभाविकत्वेऽपि धर्मी अनित्यश्चेत्् धर्मोऽप्यनित्यः स्यात्् । धर्मिनित्यत्वे धर्मः सोपाधिकश्चेत््, उपाधिविगमे धर्मो नश्यतीत्यनित्यः स्यात्् ।
 उभयव्यावृत्त्यर्थौ नित्यस्वाभाविकशब्दौ । अवस्थाविशेषेण कदाचित्कत्वं तु प्रामाणिकत्वादिष्टम्् । अनेन पदद्वयेन, "न हि विज्ञातुर्विज्ञातेविर्परिलोपो विद्यते अविनाशित्वादात्मनः' इति श्रुत्यर्थ उक्त्तो भवति । अस्याः श्रुतेरयमर्थः- ज्ञातृसंबन्धि विज्ञानं नित्यम््; कुतः? अविनाशित्वादात्मनः । विशिष्टस्य नित्यत्वेन विशेषणभूतज्ञानस्यापि नित्यत्वात्् । यद्वा धर्मिनित्यत्वेन तत्स्वाभाविकधर्मस्यापि नित्यत्वादिति । आत्मनो नित्यत्वे ज्ञानस्य तत्स्वाभाविकधर्मत्वे च प्रमाणं स्मारयन्् पूर्वभेव श्रुतिवाक्योपादानात्् सूत्रमुदाहरति नित्यत्वं चेति । सूत्रोदाहरणेन तद्विषयभूता श्रुतिरपि ह्यर्थतो दर्शिता स्यात्् । सूत्रं च पूर्वं ज्ञानगुणकत्वप्रदर्शनायोपात्तम््; इदानीं नित्यत्वज्ञापनायोपात्तम्् । "ज्ञोऽत एवेत्यत्र ज्ञ इति व्यपदेशस्य विवरणम््, "यावदात्मभावित्वाच्च न दोषः' इति सूत्रम्् । अत्रः स्वाभाविकत्वसिद्धिरिति भावः । ज्ञानस्वरूपस्य ज्ञानाश्रयत्वं कथमित्यत्राह अस्येति । ज्ञानं स्वाभाविकनित्यधर्मश्चेत््, सर्वदा सर्वज्ञत्वप्रसङ्ग इत्यत्राह स्वयमिति । स्वयं स्वतः । "सम्पद्याविर्भाव' इत्यादिसूत्रे उपपादयिष्याम इत्यर्थः । अनन्तरमेवेति वाऽर्थः । तर्हीदानीमपि कदाचित्् सवर्ज्ञत्वम््, मुक्त्तौ च कदाचिद्् ज्ञानसङ्कोचः किं न स्यात्् । यदि क्षेत्रज्ञावस्थायां सङ्कोचः,तर्हि सर्वेऽप्यज्ञाः स्युरित्यत्राह अतः क्षेत्रज्ञेति । अतः- सङ्कोचविकासार्हत्वात्् । कर्मणेति सङ्कोचकोपाधिः । क्षेत्रज्ञावस्थायामिति । तदानीमेव सङ्कोच इत्यर्थः । सर्वेषामज्ञत्यप्रसक्त्तिश्च कर्मतारतभ्यात्परिहृता । तारवम्यशब्देन, "तया तिरोहितत्वाच्च शक्त्तिः क्षत्रज्ञसंज्ञिता । सर्वभूतेषु भूपाल तारतम्येन वर्तते' इति वचनं स्मारितं भवति । कर्मणेतिपदेन तयति पदं श्लोकस्थं व्याख्यातं भवति । तया कर्मरूपाविद्ययेत्यर्थः । "अविद्या कर्मसंज्ञाऽन्या तृतीया शक्त्तिरिप्यते । यथा क्षेत्रज्ञशक्त्तिः सा वेष्टिता नृप ! सर्वगा ।। संसारतापानखिलानवाप्रोत्वतिसंततान््' इति हि प्रकृतम्् । ज्ञानस्य नित्यत्वेन अनुत्पत्तिकत्वात्् इन्द्रियनैरपक्ष्यं स्यादित्यत्राह तच्चेति । यद्वा स्यावरेष्वपि ज्ञानविकासः स्यादित्राह तच्चेति । इन्द्रियद्वाराकत्वं सङ्कोचविकासार्थमित्यर्थः । तर्ह्युत्पत्तिविनाशव्यपदेशो न स्यादित्यत्राह तमिममिति । प्रसरान्वयव्यतिरेकावपेक्ष्य उदायास्तमयव्यपदेश इत्यर्थः । यद्वा प्रसृतांशः प्रसरः । तस्य प्रसरणसङ्कोचावुदयास्तमयावित्यर्थः । सङ्कोचविकासाभ्युपगमे विक्रियात्मकत्वं स्यादित्यत्राह ज्ञानप्रसरे त्विति । तादृशविक्रियात्मकत्वं प्रामाणिकत्वात्् इष्टमित्यर्थः । अचेतनवत्् परिणामो ह्यनभ्युपगत इत्येवकाराभिप्रायः ।अनेन भाविकारश्रुतीनां विषयो दर्शितः । 
मुखान्तरेणाप्यविकारश्रुतीनां निर्वाहं दर्शयति तच्चेति । स्वाभाविकविकारनिषेधपरा अविकारश्रुतय इत्यर्थः । स्वाभाविकं रूपं कथमित्यत्राह अविक्रियेति । स्वरूपम््स्वाभाविकरूपम्् । अविकारित्ववाक्यानि उपाधिविमुक्त्तस्वाभाविकरूपपराणीत्यर्थः । प्रसरणकर्तृत्वमपि विकाररूपत्वात्् अन्तःकरणस्यैवेत्यत्राह एवंरूपविक्रियात्मकमिति । स्वधर्मभूतज्ञानप्रसरणकर्तृत्वलक्षणविकारित्वमेवंरूपशब्देन विवक्षितम्् । ज्ञानस्वरूपस्य ।ज्ञानमेव स्वाभाविको धर्मः यस्य स ज्ञानस्वरूपः । स्वधर्मभूतज्ञानप्रसरकर्तृत्वलक्षणविकारः तद्धर्मकस्यात्मन एव संभवति, न तु जडत्वात्् अतद्धर्मस्याहङ्कारस्येत्यर्थः । एवं विक्रियात्मकत्वात्् ज्ञातृत्वस्य आत्मधर्मत्वानुपपत्तिनिरस्ता । 
अथ परोक्त्तान्् ज्ञातृत्वनिर्वाह प्रकारान्् निरस्यति । ज्ञातृत्वं चिच्छायापत्तिकृतम््, चित्संपर्ककृतम््, चिदभिव्यञ्जकत्वकृतमिति त्रयः पक्षाः । तत्र प्रथमं चिच्छायापत्तिपक्षमाशङ्कते जडेति । दूषयति केयमिति । केयं दुर्निरूपेत्यर्थः । विकल्पयति किमिति । चिच्छायाशब्दयोः समासान्तर्गता विभक्त्तिः षष्ठी वा सप्तमी वेति भावः ।
अहङ्कारच्छायापत्तिस्संविदः । अहङ्कारे संविद्गतज्ञातृत्वच्छायापत्तिरित्यर्थः । संविच्छायापत्तिरहङ्करस्येति । संविदि अहङ्कारगतज्ञातृत्वच्छयापत्तिरित्यर्थः । प्रथमं दूषयति न तावदिति । शिरोऽन्तरं व्युदस्यति नापीति । 
पूर्वमचेतनत्वप्रकृतिपरिणामत्वादिभिरहङ्कारस्य ज्ञातृत्वव्युदासमभिप्रेत्याह उक्त्तरीत्येति । दूषणान्तरमाह द्वयोर पीति । तद्विवृणोति न हीति । चित्संपर्कं दूषयितुं शङ्कते अथेति । पूर्ववद्विकल्प्य दूषयति नैतदिति । इयं साधा रणी प्रतिज्ञा । अहङ्कारे संवित्सम्पर्कात्् ज्ञातृत्वं व्युदस्यति संविदीति । अहङ्कारसम्पर्कात्् संविद ज्ञातृत्वं दूषयति अहङ्कारस्य त्विति । सुतरामिति । ज्ञानस्याजडत्वात्् ज्ञानाश्रयत्वं स्वमते न संभवति । अहङ्कारस्य जडत्वेन वस्तुतो ज्ञानाश्रयत्वस्य स्वपरपक्षयोरुभयोरप्यसम्भवान्न तत्सम्पर्कात्् संविदि ज्ञातृत्वमिति भावः । रुमागतकाष्ठादीनां लवणसम्बन्धाल्लवणत्वोत्पत्तिर्दृश्यते; अयःपिण्डेऽग्निसम्पर्कादुष्णत्वमुपलभ्यते ।अतो ज्ञातृत्वं तदुपलब्धिर्वेति पृथगुक्त्तम्् । ननु पूर्वोक्त्ते पक्षद्वये ज्ञातृत्वस्य छायापत्तिसम्पर्कौ निरस्तौ । ज्ञानच्छायापत्तिसम्पकौ कस्मान्न निरस्तौ ।। वक्ष्यमाणाभिव्यक्त्तिपक्षान्तर्भावादिति व्रूमः । ज्ञानस्याहङ्कारे छायापत्तिर्नाम दर्पणे मुखस्येव तदाधेयतया अभिव्यक्त्तता । संपर्कपक्षेऽप्यधिष्ठानतया संपर्कौ ज्ञातृत्वप्रतीत्यनुपयुक्त्तः । अत आधेयतया संपर्को वक्त्तव्यः । स च तत्स्थतयाऽभिव्यक्त्तावन्तर्गतः । अतस्तत्रा(द?)नुपन्यासः । किञ्च छायापत्तिः संविदोऽचाक्षुषत्वेनैव निरस्ता । संपर्कश्चोपम्मानुगुण्येन वक्त्तव्यत्वात्् अपृथक््सिद्धधर्मधर्मिभावेन वक्त्तव्यः । स च नोपपन्नः; अचेतनस्य चैतन्यस्य च तथाविधधर्मधर्मिभावायोगात्् । दण्डदेवदत्तयोरिव ज्ञानज्ञात्रोः पृथगवस्थानादर्शनात्् अपृथगवस्थितयोस्सम्पर्कश्च अनुपपन्न इत्यनुसन्धेयम्् । अथाभिव्यक्त्तिपक्षमनुभाषितुं छायापत्तिसम्पर्कपक्षयोरभिव्यक्त्तिपक्षस्य चान्योन्यवैषम्यं दर्शयति उभयत्रेति । वस्तुत इति । छायापत्त्यादिना आपाद्यमानादध्यासात्पूर्वमेव सिद्धत्वं विवक्षितम््; न तु पारमार्थिकत्वम्् । अलातचक्रादेरपि प्रतिबिम्बदर्शनात््,उष्णजलसम्पर्कादनुष्णेऽप्यौ णोपलम्भाच्च । एकत्र पूर्वसिद्धज्ञातृत्वाध्यासादन्यत्र ज्ञातृत्वनिवार्हः पूर्वस्मिन्् पक्षद्वये ; अभिव्यक्त्तिपक्षे तु ज्ञातृत्वस्य पूर्वसिद्धिमनपेक्ष्य ज्ञानाध्यासात्् ज्ञातृत्वनिर्वाह इति वैषम्यम्् । 
अभिव्यक्त्तिपक्षमाह अहङ्कारस्त्विति । दूषयति तदयुक्त्तमिति । कुत इत्यपेक्षायामात्मनो अभिव्यञ्जकापेक्षा च नास्ति, अहङ्कारस्याभिव्यञ्जकत्वशक्त्तिरपि नास्तीत्याह आत्मन इत्यादिना । स्वोक्त्तार्थस्य सांप्रदायिकत्वप्रदर्शनार्थं, दृष्टान्तेन तद्विशदीकरणार्थं चात्मसिद्धिग्रन्थमाह तदुक्त्तमिति । 
शान्ताङ्गार इत्यादिकं श्लोकं विवृणोति स्वयमिति । स्वयम्प्रकाशशब्देन अभिव्यञ्जकापेक्षाया अभाव उक्त्तः । अनुभवाधीनसिद्धय इत्यनेन अहङ्कारस्याभिव्यञ्जकत्वाभाव उक्त्तः । अचिदहङ्कार इत्यनेन चिन्मात्रातिरेकित्वात्् तदायत्तप्रकाश इति परोक्त्तहेतुः सूचितः । अनुदितानस्तमितस्वरूपप्रकाशम्् । कदाचिदप्रकाशं चेत््, तदा अभिव्यञ्जकापेक्षा स्यात््; तदभावात्् कदाचिदपि व्यञ्जकापेक्षा नास्तीत्यर्थः । अशेषाथर्सिद्धिहेतुभूतम्् । त्वया विषयप्रकाशकत्वेन हि स्वयम्प्रकाशत्वं समर्थितमिति भावः । परिहसन्तीति । ईदृशमनुभवमीदृशोऽहङ्कारोऽभिव्यनक्त्तीति त्वदीया एव त्वत्समीपस्था एव हसन्तीति भावः । 
अहङ्कारानुभवयोरभिव्यञ्जकत्वाभिव्यङ्गयत्वानभ्युपगमेन दूषणमुक्त्तम्् । तयोरभिव्यञ्जकत्वम्् भिव्यङ्गयत्वञ्चास्तु, तत्परस्परं नोपपद्यत इत्याह - किञ्चेति । स्वभावविरोधात््- अनुभवस्याशेषार्थसिद्धिहेतुत्वं तद्वयतिरिक्त्तत्वेनाहङ्कारस्यास्य तदधीनसिद्धित्वं च विरोधः । यथा पितापुत्रयोरन्यं प्रति पुत्रत्वे पितृत्वे च सत्यपि परस्परं पितृत्वपुत्रत्वव्यत्ययो नोपपद्यते, एवमन्यापेक्षया तयोर्व्यङ््क्त्तृव्यङ्गयभाव संभवेऽपि परस्परं नोपपद्यत इत्यर्थः । दूषणान्तरं चाह अनुभूतेरननुभूतिवप्रसङ्गाच्चेति । 
अस्मिन्नर्थेअप्यात्मसिद्धिग्रन्थं दर्शयति यथोक्त्तमिति । प्रतिकूल्यतः पूर्वोक्त्त स्वभावविरोधशब्देन प्रतिकूल्यशब्दो व्याख्यातः । तद्वयङ्गयस्यैव तद्वयञ्जकत्वे परोक्त्तदृष्टान्तं दूषयिष्यन्नाह न चेति । दृष्टान्तस्य साध्यविकलत्वमाह तत्रपीति । तत्र तथात्वस्यान्यथासिद्धिं दर्शयति । करतलेति - नहि ब्रह्मप्रसरणस्वभावं द्रव्यम््, अतस्तद्वाहुल्यहेतुत्वमहङ्कारस्याऽनुपपन्नमित्यर्थः ।। तथा अहङ्कारेणास्याभिव्यक्त्तिं त्रि(त्रे)धा विकल्प्य दूषयति किञ्चेत्यादिना । किं रूपा किं शब्दः क्षेपार्थः । दुन्निर्रूपेत्यर्थः । कुत इत्यत्रापेक्षायां अभिव्यक्त्तिर्नाम किमुत्पत्तिः, उत प्रकाशनम््, उतानुभवसाधनानुग्रहः इति त्रि(त्रे)धा विकल्पमभिप्रेत्योत्पत्तिपक्षं दूषयति न तावदिति । अनुत्पन्नस्य घटादेरभिव्यक्त्तयसम्भवात्् उत्पादकस्यापि दण्डचक्रादेः उत्पादनद्वारा अभिव्यक्त्तिहेतुत्वात्् उत्पत्तिरपि विकल्पशिरसि निवेशिता । किञ्च व्यङ्गयप्रकाशोत्पादनं व्यञ्जनम्् । संविदः स्वयमेव प्रकाशरूपत्वात्् तदुत्पत्ति रेव तत्प्रकाशोत्पत्तिरूपाभिव्यक्त्तिरिति विकल्पशिरस्युत्पत्तिनिवेशः । स्वतःसिद्धतयेति । तथा हि प्रागभावाभाव उक्त्तः । अनादित्वादिति वार्थः । अथ द्वितीयं व्युदस्यति नापीति । प्रकाशनम््- अनुभवविषयप्रकाशोत्पत्तिः । 
अथ तृतीयं प्रतिवक्त्ति तत इति । तत एव- प्रकाशानुपपत्तेरेव ।। नन्वनन्तरग्रन्थोत्थानमनुपपन्नम््; अनुग्राहकद्वैविध्यस्य तन्निरासानुपयोगित्वात्् । उत्तरात्रात्मसिद्धिग्रन्थोदाहरणं च न सङ्गतम््; इन्द्रियासम्बन्धवाचित्वेनानुग्रहद्वैविध्यानुपयोगात्् ।। अत्रोच्यते । पूर्वमनुग्राह्यजन्यप्रकाशविषयानुभूतिपर्यालोचनया तदनुभवसाधनानुग्रहो दूषितः । इदानीमनुग्रहप्रकारविशेषपर्यालोचनया दूषणमाह स हीति । द्विविधस्याप्यनुपपत्तिं दर्शयितुं प्रथमं द्वैविध्यमाह ज्ञेयस्येति । शमदभादेः शास्त्रानुग्राहकत्वोक्त्तिः परमतेन । तद्धि उपासनानुग्राहकम्् ।। 
ननु स हि द्विध ?ति वक्त्तुमयुक्त्तम््; अनुग्रहस्य कोटिद्वयेऽप्यनन्तभावात्् । अनुमानादेः र्व्याप्तिग्रहादिरनुग्रहोऽप्यस्तीति ।। उच्यते ।करणानुग्रहः कर्त्रनुग्रहश्चेति कोटिद्वयमेव । व्याप्तिग्रहणमपि करणानुग्रहान्तर्भूतम्् । यद्वा दृष्टमुखेन चानुग्रहः अदृष्टमुखेन चेति द्विधा । व्याप्तिग्रहणमपि दृष्टमुखेनानुग्रहः । तस्मादिन्द्रियसम्बन्धहेतुत्वेनेत्येतत्् करणानुग्रहस्य दृष्टमुखेनानुग्रहस्य चोपलक्षणम्् । तत्राहङ्काराभिव्यङ्गयायाः संविदोऽनुमानविषयत्वासंभवात्् इन्द्रियसम्बन्धहेतुत्वेनेत्युक्त्तम्् । बोद्धृगतकल्मषापनयनेनेति कर्त्रनुग्रहस्यादृष्टमुखेनानुग्रहस्य चोपलक्षणमुक्त्तम्् । आत्मसिद्धिग्रन्थेऽप्ययमेव भावः । एवं द्वैविध्यदर्शनेन द्विधाभूतोऽप्यनुग्रहोऽहङ्कारस्य न सुवच इत्यनुषङ्गेण योजना । कथमत्र द्विविधस्याप्यनुग्रहस्यानुपपत्तिरिति शङ्कायामात्मसिद्धिग्रन्थमाह यथोक्त्तमिति । "करणानामभूमित्वात्् न तत्सम्बन्धहेतुता' इति हेतुत्वलक्षणानुग्रहः अनुपपन्न इति दर्शितः । बोद्धृगतकल्मषापनयनलक्षणानुग्रहानुपपत्तिर्न ग्रन्थस्था । अत्र केचिदाचार्या एवं व्याचक्षते शमादेरनुग्राहकत्वं शास्त्रसिद्धम््, न तथा अहङ्कारस्यानुग्राहकत्वं शास्त्रसिद्धमिति स्फुटत्वान्न ग्रन्थे कण्ठोक्त्तया निरास इति । पूर्वार्धौदाहरणेन श्लोकस्योत्तरार्धै बोद्दृगतकल्मषापनयनलक्षणानुग्रहानुपपत्तिर्द्रष्टव्येत्याचार्याः । तदिदमुत्तरार्धं अहमर्थस्य बोद्धृत्वान्न स तेनैव शोध्यते' इति । एकस्यैव स्वप्रतियोगितया शोध्यत्वं शोधकत्वं चानुपपन्नमित्यर्थः । अयं तु भाष्याभिप्रायः- अहमर्थस्य बोद्धृगतकल्मषापनयने कर्तृत्वं किं स्वरूपेण उतादृष्टकिञ्चित्कारमुखेन । प्रथमे कर्मकर्तृविरोधः, एकस्यैव स्वापेक्षया शोध्यत्वशोधकत्वानुपपत्तेः । द्वितीये निष्प्रमाणकत्वम्् । न ह्यन्तःकरणस्यादृष्टवशादन्तःकरणशुद्धिरित्यत्र प्रमाणमस्तीति ।
पूर्वमिन्दियगोचरत्वानभ्युपगमेन दूषणमुक्त्तम्् ; अथानुभाव्यत्वाभ्युपगमेन दूषणमाह किञ्चेति । अनुग्रहस्वरूपं शिक्षयति सहीति ।। व्यक्त्तिदर्पणादावनुग्रहप्रकारान्तरे दृष्टे अपि कथं प्रतिबन्धनिरसनरूपानुग्रह एव परिशेषितः ।। उच्यते । जातिव्यक्त्तयोनियतधर्मधर्मिभावेन, व्यक्त्तिः जातेः व्यर्ाञ्जिका । न तथा अहङ्कारानुभवयोः नियतधर्मिधर्मभावोऽस्ति । स तु परेणैव निरस्तः । मूर्तद्रव्यभूतः चाक्षुषरश्मिप्रतिहतिहेतुः दर्पणोमूर्तद्रव्यभूतचाक्षुषरश्मि मुखेन सम्बन्धयति; न तथा अहङ्कारो मूर्तद्रव्यं कस्य चित्प्रतिहतिहेतुरिति वक्ष्यमाणामिहानुग्रहप्रकारान्तरानुपपत्तिमभिप्रेत्य प्रतिबन्धनिरसनरूपानुग्रह एव परिशेषितः । ईदृशानुग्रहे दृष्टान्तमाह यथा रूपादीति । ततः किमित्यत्राह न चेहेति । तदुमपायति न तावदिति । किं प्रागभावरूपमज्ञानम्् किं वा भावरूपम्् उतान्यन्निरसनीयमुच्यत इति शिरस्त्रयमभिप्रत्य तावच्छब्दः प्रयुक्त्तः । न तावदिति ग्रन्थेन अन्यन्निरसनीयं निरस्तम्् । यद्वा अहङ्कारस्याज्ञाननिरासकत्वमज्ञानस्य संवित्सम्बन्धित्वं चोभयमनुपपन्नमित्यभिप्रेत्य प्रथममहङ्कारापनेयत्वमज्ञानस्य प्रतिक्षिपति न तावदिति । अहङ्कारपनेयमज्ञानमस्तीति शङ्कते अस्ति हीति । दूषयति नेति । अज्ञानशब्दो भावसरूपस्य चाभावरूपस्य च साधारणः । दूषणमपि साधारणम््; द्विविधस्याप्यज्ञानस्य अहङ्कारापनोद्यत्वाभावात्् । किं निवर्तकमित्यत्राह ज्ञानमेव हीति । प्रागभावस्यापि ज्ञानोत्पत्तिर्निवर्तिका । भावरूपस्यापि ज्ञाननिवर्त्यत्वं पराभ्युपेतम्् । 
एवमज्ञानस्य संविदाश्रयत्वे सत्यप्यहङ्कारापनोद्यत्वायोगात्् तन्निरसनरूपानुग्रहो न सम्भवतीत्युक्त्तम्् ; अथाज्ञानस्य संविदाश्रयत्वं चानुपपन्नमित्याह न चेति । संविदाश्रयत्वम्् । संवित्सम्बन्धित्वमित्यर्थः 
। आश्रयणम्् सम्बन्धः । संबन्धश्च कर्मत्वेनाश्रयत्वेन च इत्युभयविधसम्बन्धपर आश्रयशब्दः । "आश्रयश्चेतसो ब्रह्मे' इत्यादिप्रयोगाच्चाश्रयशब्देन विषयस्याप्युपस्थापनं युक्त्तम्् । संविदो अज्ञानसम्बन्धः किम्् आश्रयतया किं विषयतया? उभयथाऽपि संबन्धोऽनुपपन्न इत्यर्थः । कुत इत्यत्राह ज्ञानेति । ततः किमित्यत्राह ज्ञातृभावेति । साक्षिणि । द्रष्टुरेव साक्षित्वम््; ज्ञप्तेस्तु साक्षित्वमपि व्याहतं भवतीत्यभिप्रायः । भवितुमर्हतीति र्निर्देशेन आश्रयतया विषयतया वा सम्बन्धमात्रं विवक्षितम्् । अनेन व्यतिरेकव्याप्तिर्दशिता भवति । संविदाश्रयत्वाभावे अन्वयव्याप्तिं दर्शयति यथेति । अज्ञानाश्रयत्वं (हि) ज्ञानप्रागभावाश्रयत्वमनिर्वचनीयाज्ञानाश्रयत्वं वा । तत्् घटादौ नास्तीत्यर्थः । ज्ञानाश्रयत्व प्रसक्त्तीति । ज्ञातुरप्यज्ञानाश्रयत्वं ज्ञानाश्रयत्वं च कालभेदादविरुद्धमिति भावः । ज्ञानात्यन्ताभावाश्रयत्वं हि धटादेः । ज्ञानं नाज्ञानश्रयः; न चाज्ञानविषयः । अज्ञानाश्रयत्वे तद्विषयत्वे चोपगम्यमाने ज्ञातृत्वज्ञेयत्वप्रसङ्ग इति प्रतिकूलतर्क उक्त्तो भवति । एवमज्ञानाश्रयत्वानभ्युपगमेन दूषणमुक्त्तम्् । तदभ्युपगमेन दूषणमाह संविद इति । अवच्छिन्नज्ञानस्यानुभाव्यत्वेऽङ्गीकृतेऽप्यनवच्छिन्नस्यात्मभूतस्य ज्ञानस्यानुभाव्यत्वानभ्युपगमादित्याभिप्रायेणाह आत्मतयाऽयुपगताया इति । ज्ञानविषयस्यैवाज्ञाननिवृत्तिं सदृष्टान्तमाह ज्ञानं हीति । यद्यविषयेऽप्यज्ञाननिवृत्तिः तर्हि शुक्त्तिज्ञानेन सर्व(र्प)भ्रमनिवृत्तिः स्यादित्यभिप्रायः । एवं ज्ञाननिवर्त्याज्ञानाश्रयत्वे ज्ञानविषयत्वप्रसङ्ग इत्युक्त्तं भवति । आश्रयत्वाभ्युपगमेनोक्त्तदूषणं निगमयति अत इति । त्वया अहङ्कारापोह्यत्वेनोक्त्तमज्ञानं किं सदसदनिर्वचनीयम्् उत ज्ञानप्रागभावरूपम्् इति विकल्प्याऽऽह अस्येति । द्वितीयं प्रतिवक्त्ति ज्ञानप्रागभावेति । विरोधिशब्देन प्रतिबन्धकत्वं विवक्षितम््, न सहानवस्थानमात्रम््, । अभिव्यक्त्तेर्दुर्न्निरूपत्वं निगमयति अत इति । केनापि प्रकारेण ।उत्पादकत्वेन वा प्रकाशकत्वेन वा तदनुभवसाधनानुग्राहकत्वेन वेत्यथः ।
अथ स्वात्मस्थतयाऽभिव्यक्त्तिं दूषयति न चेति । व्यभिचारमाह प्रदीपादिष्विति । हेत्वन्तरं चाह यथावस्थितेति । प्रतीतिः व्यवहारानुगुण्यम््; तदनुगुणात्् ज्ञानादीनां स्वभावादित्यर्थः । तदेव उपपादयति । तच्चेति । 
प्रमाण्याप्रामाण्यविषयाश्चत्वारः पक्षाः । प्रामाण्याप्रामाण्ये द्वे च परतः, द्वे च स्वतः, प्रामाण्यं परतः 	अन्यत्् स्वतः, प्रामाण्यं स्वतः अन्यत्् परत इति । प्रथममनुपपन्नम््,निःस्वभावत्वादिप्रसङ्गात्् । प्रामाण्याप्रामाण्ये अन्यत्र विद्येते चेत्् तत्सम्बन्धात्् ज्ञानस्य तथात्वम््, तत्सम्बन्धाभावेऽनुभयत्वं च युक्त्तम््; अनुष्णाशीतवत्् । अन्यत्र तयोरविद्यमानत्वात्् परतस्त्वमनुपपन्नम्् । प्रामाण्यबुभुत्सापरम्परयाऽनवस्थाप्रसङ्गाच्च । द्वयोरपि स्वतस्त्वमनुपपन्नम््; विरुद्धधर्मत्वेन व्याधातात्् । न च व्यक्त्तिभेदादविरोधः; इयं प्रामाण्याश्रयव्यक्त्ति इयं नेति नियामकाभावात्् । 
अप्रामाण्यस्यैव स्तस्त्वमनुपपन्नम््; प्रामाण्यस्यैव भूयस्त्वात्् अन्यस्याभूयस्त्वाच्च । भूयसं स्वतस्त्वं अल्पीयस औ(सामौ)पाधिकत्वञ्च हि युक्त्तम्् । घटपटादिज्ञानेषु, शुक्त्तिरजातादिज्ञानानामिदमंशेशष्वपि प्रामाण्यदर्शनात्् तस्य भूतस्त्वम्् । अतः स्वतः प्रामाण्यं परतोऽप्रामाण्यमिति ।
क्कचिदात्मस्थतयाऽभिव्यञ्जनमभ्युपेत्य व्यभिचार उक्त्तः । अथ क्कचिदपि तन्नास्तीत्याह न चेति । तर्हि मुखदर्शनाय दर्प्पणादिकं नोपादीयेतेत्यत्राह अपि त्विति । प्रतिफलनस्य 
दोषत्वमन्यथाज्ञानहेतुत्वादित्याह तद्दोषेति । कस्तत्राभिव्यञ्जक इत्यत्राह अभिव्यञ्जकस्त्विति । अहङ्कारस्य मूर्त्तस्वच्छस्थूलद्रव्यत्वाभावात्् संविदो ज्ञेयत्वाभावादचाक्षुपत्वाच्च अहङ्कारेण संविदि अविषयभूतायां तद्ग्रहकवस्तुप्रतिफलनदोषो न सम्भवतीत्याह न चेहेति । व्यक्त्तौ जातिप्रतीतिर्नियतधर्मधर्मिभावात्् न तु व्यङ्गयत्वादित्याह व्यक्त्तेरिति । एतत्् दर्पणव्यक्त्तिनिर्वाह द्वयं हृदि निधाय पूर्वं प्रतिबन्धनिरसनरूपानुग्रहो दूषितः । धर्मधर्मिभावेन वस्तुतः तात्स्थ्ेनोपलब्धिर्व्यक्त्तौ; दपर्णे तु प्रतिफलनरूपदोषात्् । एवं परपक्षे न संभवतीत्याह अत इति । वस्तुतः कारणं धर्मधर्मिभावः; दोषस्तु तात्स्थ्येनोपलब्धिकारणं मूर्तस्वच्छस्थूलद्रव्यत्वम्् । उभयमप्यहङ्कारे नास्तीत्यर्थः । वस्तुतः कारणाभावान्न ज्ञातृत्वं विद्यते, दोषरूपकारणाभावान्नोपलभ्यते चेत्यभिप्रायेणाह नाहङ्कारस्य ज्ञातृत्वं तथोपलब्धिर्वेति । ज्ञातुरात्मत्वं निगमयति तस्मादिति । ज्ञप्तेरात्मत्वमयुक्त्तम््, अहं त्वाभावे प्रत्यकत्वायोगादित्याह अहम्भाव(न?)विगम इति । अहमिति व्यवहारानुगुणभासनविरहे स्वस्मै भासमानत्वं न स्यात्् । अतः प्रत्यकत्वमप्यहमर्थस्यैवात्मत्वसाधकमित्यर्थः ।
अथ सुषुप्तावहमर्थस्फुरणमस्तीति साधयितुम्् "वेदान्तावलम्बिभिः सर्वैः स्वयंज्योतिष्ट्वश्रुत्यनुसारात्् सुषुप्तावात्मस्फुरणमभ्युपेयम्् । तत्र, "नाह स्वल्वयमेवं संप्रत्यात्मानं जानाति अययमहमस्मि' इति श्रुत्या, "मामप्यहं न ज्ञातवान्् इति परामर्शाच्च नाहमर्थानुभवः । अतोऽनुभूतिस्फुरणमेव तदानीम्् इति शङ्कायामहमर्थस्याविशदस्फुरणमस्तीति सोपपत्तिकं प्रतिजानीते तम इत्यादिना । चस्त्वर्थः शङ्कानिवृत्तौ । तमोगुणाभिभवहेतुकात्् परागर्थानुभवाभावात्् स्फुटावभासाभावः । विविक्त्तप्रतिभासः- व्यावृत्तप्रतिभासः । अनेकविशेषणविशिष्टावभासः स्फुटावभासः । व्यावर्त्तकब्राह्मणत्वादिबाह्यधर्मविशिष्टत्वेन बुद्धिसुखाद्यान्तरधर्मविशिष्टत्वेन च प्रतिभासाभावात््, सकलेतरव्यावृत्ततया स्फुटतया च प्रतिभासाभावः । केनाकारेण स्फुरतीत्यत्राह अहमित्येकाकारेण स्फुरणादिति । अहमिति न शब्दानुकारः; अपित्वेतद्वाच्यार्थानुकारः । प्रत्यकत्वाकारेण स्फुरणादित्यर्थः । एकशब्देन अहम्भावाविगमो विवक्षितः । यद्वा एकाकारेणसर्वात्मसाधारणाकारेणेत्यर्थः । प्रत्यकत्वादिको हि सर्वात्मसाधारणः । सुखदुःवादयो देवत्वादयश्च न हि सर्वात्मसाधारणाः । सुषुप्तौ भासमान आत्मन्यहम्भावः साध्यः; तथा स्फुरणं हेतुः । विशदावभासाभावादहमर्थस्फुरणं नास्तीत्यत्राह भवदभिमताया अनुभूतेरपीति । न केवलमहमर्थस्फुरणे एव अवैशद्यदोषः; अनुभूतिस्फुरणेऽपि स त्वया वाच्यः (स तुलयः) । अतो विशदावभासाभावात्् नास्तित्वं चेत््, ज्ञप्त्यात्मनोऽपि तदानीं स्फुरणं न स्यात्् । "ज्ञातृज्ञेयोपश्लेषविरहात्् स्फुटानवभासः' इति हि तदभ्युपगम इत्यभिप्रायः । मृषावादिभिवर्ाद्यन्तरैरपि जागरितावस्थायामेव अविशदावभासो निर्विकल्पकेऽङ्गीकृतः । ते यदि विशदावभावाभावदहमर्थास्फुरणं व्रूयुः, तत्रापि निर्विकल्पके पृथक््पृथग्वस्तुमात्रावभासाभ्युपगमो नोपपद्यते । अविशदवस्तुमात्रावभासः परैरप्रामाणिको निर्विकल्पके स्वीकृतः; अत्र तु, "अत्रायं पुरुषः स्वयंज्योतिर्भवति' इत्यादिश्रुत्यनुसारादविशदावभासः प्रामाणिकः स्वीकृत इति भिदा । अतः सुषुप्तावात्मस्फुरणाभ्युपगमे अविशदावभासाभ्युपगमे च तुल्येपि भृषावादिमतादपि स्वपक्षे प्रमाणानुगुण्यं विवक्षुः परपक्षे प्रमाणाननुगुणत्वं दर्शयति न हीति । अहम्भाववियुक्त्तअर्थान्तरप्रत्यनीकाकाराज्ञातृज्ञेयादिसमस्तविशेषपरहितेत्यर्थः । प्रत्य
कत्वसिध्द्यथर्ं ज्ञप्तिरहमिति अत्राहंशब्दोपादानम्् । स्वपक्षे परामर्शानुगुण्यमाह एवं हीति । अयं परामर्शः सुषुप्ति काले सुखरूपतयाऽनुभूतात्मगोचरः । अतीतकालसम्बन्धस्वापौ तु पूर्वकालानुभूतार्थप्रत्यभिज्ञानयोग्यानपलब्धिभ्यामनुमेयौ । स्वतोऽनुकूलतयाऽवभासमानस्य अहमर्थस्याऽनुमानिककालस्वापवैशिष्टयगोचरप्रत्यभिज्ञाविशेषोऽयं परामर्शः सुखमहमस्वाप्समिति । एवं स्वपरमतयोः परामर्शनुगुण्यतदभावरूपवैषम्यभुक्त्तम्् । श्रुतिस्वारस्यं च अस्मन्मते; "अत्रायं पुरुषःस्वयंज्योतिः' इति पुरुषशब्दश्रवणात्् । पुरुषशब्दो न संविन्मात्रपरः । "एष हि द्रष्टा श्रोता रसयिता ध्राता मन्ता बोद्धा विज्ञानात्मा पुरुषः' इति ज्ञातृरेव पुरुषत्वश्रवणात््; ल्लोके ज्ञातरि पुरुषशब्दप्रसिद्धेश्च । प्रत्यकत्वसिद्धिश्चास्मन्मत एवेति वक्ष्यते । उक्त्तपरामर्शफलितमर्थमाह अनेनेति । 
सुखमहमस्वाप्समिति परामर्शे सुखमित्यनेन तदानीमनुकूलतया भासमानत्वमुसंहितं भवति ह अहमित्यनेन स्वस्मै भासमानत्वरूपप्रत्यकत्वं चानुसंहितं भवति । यथा मन्दमगच्छम््, मधुरमगायमिति परामर्शेन पूर्वं गमनगानाभ्यां सह तदानीन्तनं मान्द्यं माधुर्यं चानुसंहितं भवति, तद्वदित्यर्थः । स्वस्मै स्वयमनुकूलमित्यानुकूल्यप्रतियोगित्वाभिप्रायेण सुखित्वमित्युक्त्तम््; स्वस्मै भासत इति भासनप्रतिसम्बन्धित्वरूपप्रत्यकत्वाभप्रायेण ज्ञातृत्वमित्युक्त्तम््; न तु धर्मभूतज्ञानस्फुरणात्् । तत्तु, "विषयप्रकाशनवेलायां ज्ञातुरात्मनस्तथैव; न सर्वेषां सर्वदा तथैव' इति भाष्यस्वारस्यविरुद्धम्् । "पुंस्त्वादिवत्त्वस्य सतोऽभिव्यक्त्तियोगात्् इति सूत्रस्वारस्यविरुद्धञ्च । अस्मरणनियमाध्युपपत्तिविरुद्धञ्च । संसारदशायां मनोव्यापारविरहेऽपि ज्ञानस्याऽत्मविषयत्वम््, "तञ्चेन्द्रियद्वारेण व्यवस्थितम््' इति भाष्यस्वारस्यविरुद्धं च । अन्यथा एषां सूत्रभाष्यवचसां सङ्कोचः स्यात्् । स च सङ्कोचकाभावादनुपपन्नः । तस्मात्् तदानीमात्मा प्रत्यकत्वेनानुकूलत्वेनानुसंहित इति परामर्शफलितार्थः ।। सुखमहमस्वाप्समिति सुखस्य स्वापक्रियाविशेषणत्वे प्रतीयमाने कथमात्मविशेषणत्वमुच्यत इति चेत््- नैवम्् । क्रियायाः सुखाश्रयत्वायोगेन पुरुषद्वारा क्रियाविशेषणत्वस्य युक्त्तत्वादिति । आत्मनस्तदानीं "न किञ्चिदवेदिषम््' इत्यज्ञानसाक्षित्वेन स्थितिं वदता अज्ञानाश्रयभूताहमर्थानुभवाऽभ्युपगन्तव्यः; यथा प्रातश्चत्वरें गजो नासीदिति परामर्शे पूवर्ं गजाभावाश्रयभूतं चत्वरमनुसंहितं भवति, तद्वत्् । अस्वाप्समिति परामर्शेन मन्दमगच्छमित्यत्र गमनवत्् स्वापोऽपि तदाऽनुसंहितः स्यादिति चेन्न; यथा प्रातश्चत्वरे गजो नासीदित्यत्र पूर्वं गजा भावाननुसन्धानेऽपि एवं परामर्शोपपत्तिः, तद्वत्् सकलज्ञाननिवृत्तिरूपस्वापस्य तदानीमननुसंहितत्वेऽप्येवं परामर्शेपपत्तेः । तत्र हि प्रातश्चत्वरमेवानुभूतम््, न गजाभावः; प्रतियोगिभूतगजास्मरणात्् पश्चात््, "गजः किं स्थितः' इति पृष्टेन योग्यार्थाननुस्मरणलिङ्गेन अभावेऽनुमीयते । तद्वत्् सकलज्ञाननिवृत्तिरूपस्वापोऽपि योग्याननुस्मरणलिङ्गेनाभावोऽनुमीयते ।। ननु सुखमहमस्वाप्समिति परामर्शस्वरूपे सति स्वापादेतदानीमननुभवः सुखित्वादेरनुभवश्च कथमुच्यते? सर्वमप्यनुभूतं स्यात््; न वा स्यात्् ।। नैतत्् ।। सुखमहमस्वाप्समित्यत्र यस्मिन्नंशे प्रतीतिस्वारस्यापवादकमस्ति, तद्विषयप्रतिपत्तिस्वारस्यभङ्गेऽप्यनपोदितांशविषयप्रतिपत्तिस्वारस्यभङ्गायोगात्् । तत्र स्वापदशायां योऽर्थो नानुभवितुं शक्यः, तद्विषयप्रतिपत्तिस्वारस्यं भज्यते । यस्तु तदानीमनुभवयोभ्यः, तद्विषयप्रतिपत्तिस्वारस्यं तिष्ठत्येव । बाह्यन्तः (न्तर?)करणजन्यसमस्तज्ञानाभावरूपत्वात्् स्वापः 
तदाऽनुसन्धातुं न शक्यते । अनुसन्धानमस्तीति चेत्् स्वाप एव न स्यात््; ऐन्द्रियिकसमस्तज्ञाननिवृत्त्यभावात्् । नैवं सुखादेः प्रतिपत्त्यनुपपत्तिरिति यथोक्त्त एवार्थः ।
अथाऽस्य परामर्शस्य परोक्त्तान्यथासिद्धिमनूद्य परिहरति न चेत्यादिना । अतद्रूपत्वादिति । एवमर्थः किं प्रतिपक्षिस्वारस्यात्् उतानुपपत्त्याऽभ्युपगम्यते इति विकल्प्य, अतद्रूपत्वाप्रतिपत्तेति प्रतिपत्तिस्वारस्यं परिहृतम््; यथा मन्दमगच्छम्् मधुरमगायमिति परामर्शवचनस्य । न हि तत्र, यथेदानीं मान्द्यं माधुर्यं च भवति तथा अगच्छ
मगायमित्यर्थः उपपद्यते । अपितु गतिगानसमकालत्वमेव मान्द्यमाधुर्ययोरुपपन्नम्् । तद्वत्् प्रत्यकत्वसुखित्वे अपि स्वापसमकालीने इत्यर्थः । अथानुपपत्तिं परिहरति न चेत्यादिना । अनुपपत्तिश्चाऽऽत्मनः अस्थिरत्वमनुभवाभा वो वा । तत्र परामर्शेन स्थिरत्वमाह यत इति । मयेदं कृतमित्यादयो मानसवाचिककायिकत्रिविधव्यापारविषयपरामर्शपराः । अथाहमर्थाननुभवसाधकनिषेधसामान्यविषयं परामर्शं (र्शविशेषं) शङ्कते एतावन्तमिति । अहमर्थस्य निषेधविषयत्वाभावाभिप्रायेणाऽऽह ततः किमिति । परविवक्षितं शङ्कते न किञ्चिदिति । परिहरति नेति । वेद्यविषयः- वेद्यप्रतिभासविषयः । कृत्स्नविषयत्वेऽनिष्टमाह न किञ्चिदिति । नानुभूतिनिषेधः, तस्या अनुवृत्तेरित्याशङ्कयाह सुषुप्तिसमये त्विति । भवत्पक्षस्य विपरीतोऽयं परामर्श इत्यर्थः । यथा प्रातश्चत्वरे गजानुभवं पृष्टेन पश्चात्् योग्याननुस्मरणलिङ्गेन चत्वरे गजाभावं वदता पुरुषेण पूर्वकालीनचत्वरानुभवेन विना गजाभावो न वक्त्तुं शक्यते तथा अज्ञानाश्रयमहमर्थं वदता स्वापवेलायामहमर्थानुभवोऽभ्युपगन्तव्यः । अथाप्यहमर्थनिवृत्तिज्ञानानुवृत्तिकथनं चत्वरनिवृत्तिगजावस्थानवचनतुल्यमिति भावः । देवानामेव साधयतु । अचर्ारूपा हि देवाः । प्रतिवचनमकुर्वतामित्यर्थः । क्षमावतामिति वा, प्रतिवाद्यसन्निधाविति वा, उल्लोकमुक्त्तमिति वाऽथर्ः ।।
अथ निषेधविशेषविषयं परामर्शमाह मामपीति । परिहरति स्वानुभवेति । स्वानुभववचनयोर्नान्योन्यं विरोधः; किन्तूभयोरप्यहमर्थानुवृत्तिनिषेधशब्देन विरोधः इत्यर्थः । अनुभवैकदेशयोर्वचनैकदेशयोश्च मिथो विरोध इति वाऽर्थः । विरोधञ्च दर्शयति अहमिति ।अहं न ज्ञानवानित्यत्र अज्ञानसाक्षित्वेन अहमर्थानुवृत्तिः स्वानुभवसिद्धा, वचनमपि तदनुगुणमित्यनुभववचनाभ्यामहर्थानुवृत्तिनिषेधवाक्यविरोध इत्यर्थः । निषेधशब्दत्तदर्थानुभवयोर्विरोध इति वाऽर्थः । तत्र मामिति पदस्य अर्थं वक्त्तुं परप्रश्नमनुभाषते मामितीति । पूर्वं विरुद्धार्थकथनमसाधु; अर्थतत्त्वप्रश्नः साधुरित्यभिवप्रायेणाह साध्विति । निषेधानुवृत्त्योर्विषयविभागं दर्शयति तदुच्यत इत्यादिना । अहं मामित्युभयोरपि पदयोर्विशिष्टविषयतैवोचिता नीतिभेदप्रसङ्गात्यत्राह अहं मामिति । विधिनिषेधयोरेकविषयत्वे व्याघातः स्यादिति तन्निवृत्यर्थं विषयविभागः कार्य इत्यर्थः । विषयविभागविपर्यासशङ्कायां विषयविभागमुचितं दर्शयति जागरितेति । यत्् सामग्रयभावात्् तदानीं न प्रकाशते, तदेव निषेधविषयः । यत्् अनन्यापेक्षं स्वयं प्रकाशत,े तदेवानुवर्त्तत इति, अप्रकाशमानस्यानुवृत्तिः प्रकाशमानस्य निषेधश्चानुपपन्नावित्यर्थः । एवं विषयविभागानुगुणमनुभवं दर्शयति अत्रेति । शब्दप्रयोगो विवक्षावशात्् धीस्थं सर्वं वदति वा; तदेकदेशं वदति वा; न किञ्चिदपि वदति वा । अतः शब्दप्रयोगे वैवक्षिकेऽप्यनुभव एकरूपः । स पुनः एवंविषय विभागानुगुण एवेत्यर्थः । अनेन "नाह स्वल्वयेमेवं सम्प्रत्यात्मानं जानात्ययमहमस्मि' इति श्रुतिवाक्यस्थायंशब्दो व्याख्यातः ।।
परमतेनेममर्थमुपपादयति किञ्चेत्यादिना । साक्षित्वेनात्माऽभ्युपगम्येत, ततः किमित्यत्राह साक्षित्वं चेति । साक्षाज््ज्ञातृत्वम््साक्षात्काररूपज्ञानाश्रयत्वम्् । असाक्षात्कारिणि साक्षिशब्दः प्रयुक्त्तश्चेत््, औपचारिकः । उपपादयति न हीति । अजानतः- अज्ञातुरित्यर्थः । कुत इत्यत्राह ज्ञातैव हीति । शब्दप्रयोगनियामकं लक्षणमाह स्मरतीति । साक्षिशब्दं स्मरतीत्यन्वयः । ततः किमहमर्थस्याऽत्मत्व इत्यत्राह य चेति । अस्मिन्नर्थे अनुमानमुत्त रत्र विस्तरेण विवक्षितम््; अत्र शङ्ग्रहेणाह आत्मने स्वयमिति । आत्मने स्वयमवभावमानोऽहमित्येवावभासत' इति व्याप्तिवचनम््; जाग्रदात्मा सपक्षः; स्वस्मै प्रकाशमानत्वादिति हेतुः । निगमयति स्वापादीति । अविशदावभासस्य सर्वाभ्युपगतत्वात्् श्रुतिस्वारस्यात्् परामर्शस्वारस्यात्् साक्षित्वोपपत्तेः प्रत्यकत्वसिद्धेश्च सुषुप्तावात्मा अहमिति स्फुरतीत्युक्त्तं भवति ।। 

अथ मुक्त्तावहमर्थाननुवृत्तिमनूद्य दूषयति यत्त्वित्यादिना । तुरर्थगौरवविशेषे । अपेशलम्् असाध्वित्यर्थः । कुत इत्यत्राह तथासतीति । सौगतान्् ज्ञानसन्तत्युच्छेदं मोक्षं वदतः स्वरूपनाशस्य अपुरुषार्थत्वेन दूषयता त्वया शब्दान्तरेण स्वरूपनाश एवोक्त्तः स्यादित्यर्थः । नैयायिकाद्युक्त्ते मोक्षेऽप्यपुरुषार्थत्वं तुल्यम्् । दुःखनिवृत्तिः सुख-प्राप्तिश्चोभयं पुरुषार्थः । अत्रापुरुषार्थाभूतदुःखाभावात्पुरुषार्थान्वयः, मुखाभावादपुरुषार्थान्वयश्चेति मुक्त्तेः पुरुषार्थापुरुषाथर्मिश्रयत्वं हि स्यात्् ।अहमर्थो ह्यारोमितः; अतस्तद्विगमे स्वरूपनाशो न प्रसज्येदित्यत्राह न चेति । कुत इत्यत्राह अहमिति । अहमर्थधर्मतया ज्ञानप्रतीतेरेव । पूर्वोक्त्तहेतोरेवेत्यर्थः । अहमर्थात्मत्वसमर्थनोपजीवनेन स्वरूपनाप्रसङ्ग उक्त्तः । एवं धर्मधर्मिभावेन प्रतीत्या अनुवृत्तिरुपपादिता ।अथ श्रुत्यर्थापत्तिमाह अपिचेत्यादिना । पूर्वमहमर्थस्यात्मत्वसमर्थनाय श्रुत्यर्थापत्तिरुक्त्ता; इदानीमहमर्थस्य मुक्त्तावनुवृत्त्युपपादनाय तामेव श्रुत्यर्थापत्तिं विस्तरेणाऽऽह । यः स्वात्मानं दुःखिनमनुसन्धत्ते, स एव तन्निवृत्तिसाधने प्रवर्त्तते । स चाहमर्थ एव । दुःखित्वं भ्रान्तिसिद्धमिति चेत्् यः स्वात्मानं भ्रमन्तमनुसन्धत्त,े स एव भ्रमनिवृत्तिसाधने प्रवतर्ते । स चाहमर्थः । द्विचन्द्रज्ञानादिभ्रान्तिमतोऽपि स्वभ्रमनिवृत्तिरेवापेक्षिता; न तु स्वविनाशः ।अतोऽहमर्थविनाशोऽपुरुषार्थः इत्यभिप्रायेण परमार्थतो भ्रान्त्या वेत्युक्त्तम्् । अनुसन्धत्त इत्यन्तेन, "निरस्ताखिलदुःखोऽहम््' इत्यत्रापेक्षितं वक्त्तव्यमुक्त्तम्् । निरस्तेत्यादिश्लोकं विवृणोति । सवर्मेतदित्यादिना । अनाकुलः स्वस्थो भवेयमिति । अपुनर्भवमपोह्येत्येतत्फलितमुक्त्तम्् अनाकुल इति । आगामिदुःखशङ्कया मनःक्षोभः आकुलत्वम््; तदभावोऽनाकुलत्वम्् । स्वस्थः- स्वस्मिन्् स्थितः, स्वभावे स्थितः, यथावस्थितात्मनानुभवपरः । अनन्तानन्दभागिति फलम्् । स एव पूर्वदुःखित एव । उत्पन्नानिष्टनिवृत्तीष्टप्राप्त्यभिलाषः स एवेत्यर्थः । श्रवणादाविति पूर्वमुक्त्तत्वादिह तत्साधन इत्येतावदुक्त्तम्् । अपसर्प्पेदसावित्यादिग्रन्थेन फलितमर्थमाह ततश्चाधिकारीति । श्रवणाद्यायाससाध्यस्य शास्त्रस्यापुरुषार्थपर्यवसायित्वे श्रवणाद्यधिकारिविरहात्् श्रवणादिसापेक्षस्य शास्त्रस्य प्रमितिजनकत्वलक्षणं प्रामाण्यं न स्यादित्यर्थः । "मयि नष्टेपीत्ये'तद्विवृणोति । अहमुपलक्षितमित्यादिना । बुद्धिपूर्वकारीत्यनेन कस्यापीति पदं विवृतम्् । श्रुत्यर्थापत्तिं निगमयति अत इति । अहमर्थविगमे ज्ञप्तिसिद्धिरप्यनुसन्धेया । अनुमानमाह स चेति । किञ्च अनुमानमप्यस्तीति चार्थः । अन्वयव्याप्तिमाह योय इति । तथाऽवभासमानत्वेनस्वस्मै 
प्रकाशमानत्वेन । व्यतिरेकव्याप्तिं दर्शयति यः पुनरिति । उपनयमाह स्वस्मा इति । निगमनमाह तस्मादिति । स्वस्मै प्रकाशमानत्वं हेतुः,अहमिति व्यवहारार्हत्वं साध्यमिति न साध्याविशिष्टता । अहमित्येव प्रकाशते- अहमिति व्यवहारार्हं प्रकाशत इत्यर्थः । 
साध्यविपरीतविशेषसाधकतया विशेषविरुद्धत्वं शङ्कते न चेति । आदिशब्दात्् रागद्वेषदुःखादि विवक्षितम्् । ननु व्यापकं हि प्रसञ्जनीयम्् । न च कार्यं कारणस्य व्यापकम्् ।। सत्यम्् । कारणजातीयस्य तु कदाचित्कार्यप्रसक्त्तिर्व्यापिका । अतोऽहंप्रत्ययेनात्मनोऽत्वादिप्रसञ्जनम्् । अज्ञत्वादिप्रसक्त्तिः श्रुतिविरुद्धेत्याह मोक्षेति । "न पश्यो मृत्युं पश्यति न रोगं नोत दुःखता'मिति हि श्रुतिः । अतो यथा सहदर्शनमात्रेण पर्वते भाण्डादिप्रसक्त्तिः प्रत्यक्षबाधात्् वार्यते, तद्वत्् कालात्ययापदेश इत्यर्थः । सोपाधिकत्वमाह अज्ञत्वादीति । संसारित्वाहमर्थत्वयोः सहदर्शनमात्रेण मुक्त्तावपि संसारित्वादिप्रसङ्गश्चेत््, अनुभवस्यापि तत्सहभावदर्शनात्् त्वत्पक्षेऽपि मुक्त्तौ संसारित्वप्रसङ्गः ।। तत्् मोक्षग्राहिप्रमाणविरोधात्् कालात्ययापदिष्ट(त्व?)म््, संसारित्वादेरनुभवप्रयुक्त्तत्वाभावात्् सोपेधिकत्वं चेति चेत्् तदस्मत्पक्षेऽपि समानमित्यभिप्रायः । अनेन अहमिति भासनं न स्वस्मै भासमानत्वप्रयुक्त्तम््, अपित्वज्ञत्वप्रयुक्त्तमिति हेतोः सोपाधिकत्वञ्च श्रुतिबलेन व्याप्तेर्भग्नतया सहदर्शनमात्रमेवेति परिहृतं भवति । एवं 
कालात्ययापदेशसोपाधिकत्वे उक्त्ते । तत्र सोपाधिकत्वमुपपादयितुमज्ञानत्वेन संभावितशिरांसि विकल्पयति अज्ञानं नामेति । धर्म्यैक्ये सति प्रकारान्तरारोपणेन ज्ञानमन्यथाज्ञानम््; यथा पीतः शङ्ख इति । इदं रजःकार्यम्् । धम्यर्न्तरस्य धर्म्यन्तरत्वेन ज्ञानं विपरीतज्ञानं; यथा शुर्को, इदं रजतमिति । इदं तमःकार्यम्् । "अयथावत्् प्रजा नाति बुद्धिः सा पार्थ! राजसी ।। अधर्मं धर्ममिति या मन्यते तमसा वृता ।। सर्वार्थान्् विपरीताश्च बुद्धिः सा पार्थ! तामसी' इति स्मृतेः । अहंप्रत्ययस्य स्वरूपज्ञानरूपत्वात्् तत्प्रागभावान्यथाज्ञानविपरीतज्ञानानि विरोधादेवापगतानीत्याह अहमित्येवेति ।अहमित्येवात्मनः स्वरूपम््- अहमिति व्यवहारबुध्द्यर्हमेवात्मनः स्वरूपमित्यर्थः । अहम्प्रत्ययस्याज्ञत्वादिप्रयोजकत्वदूषणेनाज्ञत्वादेरविद्यान्वयः एवोपाधिरित्यर्थादुक्त्तं भवति । अथवा कार्यकारणभावेन व्याप्तिमङ्गीकृत्व परेणाज्ञत्वादिप्रसङ्ग उक्त्त इति, व्याप्तिप्रतिक्षेपाय कार्यकारणभावं प्रतिक्षिपति अज्ञात्वाद्यहेतुत्वाञ्चेत्यादिना । अज्ञत्वफलमपि नास्तीत्याह कुतः संसारित्वमिति ।। 
निवृत्ताविद्यानामपि अहमित्यात्मप्रतिपत्तिदर्शनेन अहम्प्रत्ययस्य मुक्त्तावृत्तिमाह ब्रह्यात्मभावेति । तद्धैतत्पश्यन्् इति ब्रह्मात्मकत्वसाक्षात्कारकथनेन निर्धूतनिरवशेषाविद्यत्वं गम्यते । ब्रह्मणोऽपि तथा प्रतिपत्तिमाह सकलेतरेति । सकलेतराज्ञानविरोधिनः न हि सकलेतरविषहरणनिपुणस्य वैनतेयस्य विषवश्यत्वसम्भव इति भावः । सच्छब्दप्रत्ययमात्रभाजः सच्छब्दस्य सदिति प्रत्ययस्य च विषयभूतस्य । मात्र चा पाशचात्यनामरूपभाकत्वव्यावृत्तिः । अनेनाहङ्कारसृष्टेः पूर्वमप्यहम्प्रत्ययं ज्ञापयति । अहम्प्रत्ययस्फुटीकरणाय "अहमिमा' इति वाक्यं पूर्वमुपादत्ते । बहु स्यामिति वाक्ये "अस्मद्युतम' इत्युत्तमपुरुषबलादहमिति प्रत्ययस्सिद्धिः । अहमिमास्तिस्त्र इत्यत्राहंशब्दः कण्ठोक्त्तः । न ह्यहङ्कारस्य नामरूपव्याकर्तृत्वमिति भावः । बहूपनिषत्सु अहमिति निर्देशज्ञापनायोपादत्ते स ईक्षतेति । सृजा इत्युत्तमपुरुषेणाहंशब्दाकर्षसिद्धिरिति भावः । स्मृतिं दर्शयति तथा यस्मादिति । यस्मादिति वचनं क्षराक्षरातीतस्वाभाविकरूपेणाहम्प्रत्ययज्ञापनार्थमुपात्तम्् । न ह्यहङ्कारः 
क्षराक्षरातीत । अतो अस्मीत्युत्तमपुरुषेणाप्यहमर्थसिद्धिः । आत्मनो अहम्प्रत्ययं ज्ञापयति- अहमात्मेति । न ह्यहङकारश्चिदचिदन्तरात्मा । स्वाभाविकनित्यरूपेऽहम्प्रत्ययं दर्शयति न त्वेवाहमिति । न ह्यहङ्कारो नित्यः । मृत्युविरोधिमुक्त्तिप्रदोऽप्यहम्प्रत्ययविषय इत्याह तेषामिति । न ह्यहङ्कारो मुक्त्तिप्रदः । एवमनेकश्रुतिस्मृतिवचनोपादानं परविवक्षितद्धित्रतादृशवचनापनोदनार्थम्् । एभिरहंशब्दैश्चिन्मात्रमुपलक्ष्यते चेत्् अनेक वाक्यस्थाहंशब्दलक्षणैव दोषः ।
"महाभूतान्यहङ्कार' इति क्षेत्रान्तर्भाववचनमेकम््, "अहङ्कारं बलं दर्पं कामं क्रोधं परिग्रहम्् । विमुच्य निमर्मः शान्तो ब्रह्मभूयाय कल्पते ।।' इति त्याज्यत्वपरं वचनं द्वितीयम््, "अहङ्कारविमूढात्मा' इत्यपरम््; एतत््त्रयमनुदाहृतमप्यभिप्रेतम्् उतरत्र प्ररिहारात्् । पूर्वमेतद्वचनाभिप्रायेण, सुषुप्तिमुक्त्तयोर्नान्वेतीत्युक्त्तम्् । इममर्थमवलम्व्य चोदयति कथं तर्हीति । परिहरति उच्यत इति । अहमर्थाहङ्कारयोरभेदबुध्द्या परेण चोदिते प्रकृति प्रत्यययोरर्थविभागव्युत्पादनाय प्रकृत्यर्थभूत आत्मन्यहभ्बुद्धेः प्रामाणिकत्वस्थैर्यं दर्शयति स्वरूपोपदेशेष्विति । अन्यथासिद्धिं दर्शयन्् तत्राहङ्कारशब्दविवक्षितमाह अव्यक्त्तेति । अव्यक्त्तपरिणामभेदस्येति । न त्वहमर्थस्येत्यर्थः । "अथातोऽहङ्कारादेश' इत्यादिषु शुद्धस्वरूपस्याहङ्कारशब्देनाभिधानाभ्युपगमेऽपि न विरोधः; स त्वहङ्कारशब्दोऽहमर्थविषयबुद्धिपरः । यद्यहङ्कारशब्दवाच्यत्वमात्रात्् प्रत्यगात्माऽपि क्षेत्र(जड)भेदः स्यात्् तर्हि हरिशब्दवाच्यत्वसाम्यात्् सिंहो मण्डूकः स्यात्् । अतोऽनेकार्थाभिधायिशब्दैकत्वमर्थभेदाविरोधीति भावः । यथा आगमप्रामाण्ये "तथा च हरिशब्दस्य दृष्टा मण्डूकवाचिता इति । ' तच्छब्दवाच्वत्वात्सिंहो मण्डूक एव किम्् ।। तथा गोशब्दवाच्यत्वाच्छब्दश्चापि विषाणवान््' इति । अथाहङ्कारशब्दस्याव्यक्त्तपरिणामविशेषवाचकत्वप्रकारं दर्शयति स त्विति । अहम्भावः अहमिति बुद्धिः । भावशब्दस्य बुद्धिवाचकत्वमभिप्रायपरतया प्रयोगादवगम्यते । सर्वत्राहं शब्दार्थमेकरूपमङ्गीकृत्याहङ्काराब्दस्याव्यक्त्तपरिणामवाचित्वं शब्दानुशासनप्रक्रिययोपपादयति अस्य त्विति । च्विप्रत्ययस्य सर्वलोपः । कृमः करणे धञ््' । क्षेत्रान्तर्भावोपदेशस्य निर्वाहः कृतः । "अहङ्कारं बलं दर्पमिति त्याज्यतयोपदेशस्य निर्वाहः क्रियते अयमेव त्विति । अयंशब्देन प्रस्तुताहम्भावो विवक्षितः; न त्वहम्भावकरणहेतुः; गर्वापरनामेति वचनात्् । न हि महदहङ्कारयोरन्यतरोऽहङ्कारो गर्वापरपर्यायः । अतोऽत्राहम्भाव एवायंशब्दविवक्षितः । प्रशस्तदेहेऽहम्बुद्धिरुत्कृष्टजनावामानहेतुः । अहङ्कारः अहम्बुद्धिः । मानसव्यापारवाचिनः करोतेः बुद्धिपरत्वं युज्यते । यथा "तदेकावयवं देवं चेतसा हि पुनर्बुधः । कुर्यात््' इति । मनसा करणं हि वेदनम्् । अतोऽहम्बुद्धिरहङ्कारः । च्विप्रत्ययार्थगर्भत्वात्् अतहमि अहम्बुद्धिगमौ इमौ अहंभावाहङ्कारशब्दौ । अत्र भावे व्युत्पत्तिः; पूर्वत्र करणे व्युत्पत्तिः । "गर्वोभिमानोऽहङ्कार' इति नैधण्टुकाः ।। ननु कथं भावे (हेये?) व्युत्पन्नस्याहङ्कारशब्दस्योपादेयगोचरतया प्रयोगः "अथातोऽहङ्कारादेश' इति । उच्यते । स त्वहङ्कारशब्दः साक्षादहमर्थबुद्धिवाची; न त्वनात्मन्यात्मबुद्धिपरच्विप्रत्ययार्थगर्भः । हेयोपादेयरूपेण शब्दप्रतिपन्नयोरहम्बुध्द्योर्विषयविभागं निगमयति तस्मादिति । अस्मिन्नर्थे प्रमाणमाह यथोक्त्तमिति । तत्रैव पुराणे नात्मविषयाहम्बुद्धिवचनयोर्भ्रान्तत्वमात्मविषयेत्व भ्रान्तत्वं च स्पष्टम्् । यथा, "आकाशवाऽवभ्निजलपृथिवीभ्यः पृथक््स्थिते । आत्मन्यात्ममयं भावं कः करोति कलेवरे ।। 
पञ्चभूतात्मके देहे देही मोहतमोवृतः । अहं ममैतदित्युच्चैः कुरुते कुमतिर्मतिम्् ।।' इति । आदिभरतचते "आत्मन्येष न दोषाय शब्दोऽहमिति यो द्विजः । अनात्मन्यात्मविज्ञानं शब्दो वा भ्रान्तिलक्षणः ।।'इति । एतद्वचनार्थमप्यहमर्थात्महेतुत्वेनाह यदीति । अनात्मनीति । अनात्मन्यहम्प्रतीतिः कथमात्माभिमान इत्यर्थः । अहमर्थात्मत्वं निगमयति तस्मादिति ।अस्मिन्नर्थे आत्मसिद्धिग्रन्थमुदाहरति । तदुक्त्तमिति । धर्मधमिर्भावेन प्रतीतिः, प्रत्यक्षसिद्धिः, स्थिरत्वास्थिरत्वादिवैषम्यम्् श्रुत्यर्थापत्तिश्च न्यायः । आगमः उदाहृतोपनिषद्वाक्यानि । अविद्यायोगः- अनन्तरोक्त्तभ्रान्तियोगः । अहमर्थस्यानातमित्वे स्थूलोऽहमिति भ्रान्तेरयोग इति वार्थः । ज्ञातुरात्मत्वे संवादिग्रन्थो दर्शितः । ज्ञप्तेरनात्मत्वे चात्मसिद्धिग्रन्थमाह तथा चेति । धीभ्योऽन्य इत्येतदत्रोपयुक्त्तम्् । साधनशब्द(पद?)स्योत्पादकज्ञापकसाधारणत्वात्् तत्् व्याचष्टे अनन्येति । जीवस्वरूपविभुत्वशङ्काव्युदासार्थं व्यापीति शब्दं व्याचष्टे अतीसूक्ष्मेति । पुराणेषु व्याप्तिशब्दप्रयोगात्् स एवात्र श्लोके प्रयुक्त्तः । यत्र यत्र जीवस्य व्याप्तिवाचिनः शब्दः, तत्रायेमेवार्थो द्रष्टव्य इति भावः । जीवस्य धर्मभूतज्ञानेन व्याप्तिरात्मसिद्धावेवोच्यते, "व्याप्तिरपि चैतन्यमात्रेणैव न स्वरूपेणे'ति । अतो यथोक्त्त एवार्थः ।।
अथ शास्त्रप्रत्यक्षविरोधे शास्त्रप्राबल्यमनूद्य निरस्यति यदुक्त्तमित्यादिना । परेण पूर्वम््, "मूलमूलिभावपरोक्षापरोक्षरूपत्वादिर्न्न बाध्यबाधकभावे कारणम््; ज्वालाभेदानुमानेन व्यभिचारात्् । "आदित्यो यूप' इत्यादावपि यूपादित्यैक्याद्यप्रतिपादनं न दौर्बल्यात््; अपि तु यूपाञ्जनविधिशेषत्वेनैक्ये तात्पर्याभावात्् इत्युक्त्तम्् । तत्र ज्वालाभेदानुमानात्् शास्त्रस्य त्रिधा वैषम्यमस्ति प्रमाणान्तरेण दोषमूलत्वानिश्चयादन्योन्याश्रयः, बाध्यबाधकयोस्तुल्यदोषत्वम््, मूलोच्छेदित्वञ्चेति; एतत््त्रयं ज्वालाभेदानुमाने नास्ति । तथाहि- एकवर्तिकावर्त्तित्वनिबन्धनसादृश्याख्यदोषस्या असत्यप्यैक्ये ऐक्यप्रतीतिहेतुत्वम्् अचिरनिर्वापितारोपितप्रदीपे दृष्टमिति, चक्षुषा ज्वालैक्यप्रतिपत्तेः क्कचित्् दोषमूलत्वनिश्चयात्् अन्यत्रैक्यप्रतिपत्तावपि दोषमूलत्वसम्भवाज्जवात्् अवालैक्यप्रत्यक्षं शङ्कितं न निश्चयजननक्षमं परीक्षकस्य भवेत्् । ज्वालायां सादृश्यरूपदोषस्य असत्यप्यैक्ये ऐक्यप्रतीतिहेतुत्वं प्रमाणान्तरेण न दृष्टं चेत््, अन्योन्याश्रयः स्यात्् अनुमानस्य प्राबल्यात्् प्रत्यक्षस्यान्यथासिद्धिः, तदन्याथासिध्द्याऽनुमानस्य प्राबल्यमिति; ऐक्यप्रतीतेरन्यथासिद्धिसम्भवः प्रमाणान्तरदृष्ट इति नान्योन्याश्रयः । अत्र न तथा प्रमाणान्तरेण भेदवासनाया दोषत्वं दृष्टम्् । किञ्च दीपे बाध्यस्य ज्वालैक्यज्ञानस्य सादृश्याख्यदोषमूलत्वे बाधकस्य ज्वालाभेदानुमानस्य न सादृश्यदोषमूलत्वं दृष्टम्् । अत्र तु बाध्यस्य प्रत्यक्षस्य बाधकस्य शास्त्रस्य चोभयोः पराभ्युपेतदोषमूलत्वमविशिष्टं विद्यत इति तुल्यदोषत्वम्् । किञ्च तत्र ज्वालाख्यधर्मिग्राहिणः प्रत्यक्षस्य च प्रथमवर्त्यवयवाग्निसंयोगे चरमवर्त्यवयवस्य विनाशे च उत्पत्तिविनाशयोर्व्याप्तिग्राहिणः प्रत्यक्षस्य, प्रत्यवयवमग्निसंयोगवर्त्यवयवविनाशाख्यलिङ्गग्राहिणः प्रत्यक्षस्य च न भेदानुमानबाध्यविषयत्वम्् । ऐक्यप्रतिपत्तेरेव तत्् । अत्र तु शब्दाख्यधर्मिग्राहिणः तस्य निर्दोषत्वसाधकलिङ्गग्राहिणः तल्लिङ्गव्याप्तिग्राहिणषद्विध तात्पर्यलिङ्ग ग्राहिणश्च प्रत्यक्षस्य तेषां तार्त्पयलिङ्गानां च शास्त्रेणैव बाधोपगमान्मूलोच्छेदित्वमिति त्रिधा वैषम्यम्् । एतद्वैषम्यत्रयमुपपादयिष्यन्् पूर्वपक्षमनुवदति दोषमूलत्वेनेति । सकलभेदावलम्बिप्रत्यक्षस्येति । अत्रायं भावः- 
तत्त्वशुद्धिकारादिभिः कैश्चित्् काचतिमिरादिरेव प्रत्यक्षस्य दोष उक्त्तः । स नोपपद्यते; काचतिमिरादेः क्काचित्कत्वात्् । एतेन प्रत्यक्षान्तराणां दोषमूलत्वमनुमीयते चेत््, शब्दत्वात्् शास्त्रस्यापि दोषमूलत्वमनुमीयताम्् ।। शास्त्रे दोषस्य योग्यानुपलम्भनिरासश्चेत््, प्रत्यक्षेऽपि तथैव स्यात्् । किञ्च आयुर्वेदे दोषाणां स्वरूपं तन्निवृत्त्युपायादिकं च निरूपितम्् । सर्वप्रत्यक्षस्य दोषमूलत्वानुमानं तद्विरुद्धं च । किञ्च सर्वप्रत्यक्षस्य दाषमूलत्वे सन्मात्रग्राहिणः प्रत्यक्षस्य च दोषमूलत्वात्् सन्मात्रमपि मिथ्या स्यादिति दूषयति कोऽयमित्यादिना । कोऽयं दोष इति वक्त्तव्यमिति । कोऽयं दोष इत्यनया वचनव्यक्त्तया दोषरूपं मूलं यय्दुक्त्तं, तत्् किमिति पृष्टे अयं दोष इति वक्त्तव्यमित्यर्थः । यद्वा यच्छब्दसामर्थ्यात्् तत्रेत्याक्षेपसिद्धम्् । दोषमूलत्वेनेत्यादिना यदर्थजातमुक्त्तम््, तत्र कोऽयं दोष इति पृष्टे, वक्त्तव्यमित्यर्थः । कुतो वक्त्तव्यमित्यत्राह यन्मूलतयेति । न हि दोषमनुकत्वाऽन्यथासिद्धिः सुवचेत्यर्थः । दोषमाह अनादीति । स्वरूपसम्प्रतिपत्तिपर एवकारः । हि शब्देन दोषान्तरासम्भवसिद्धवत्कारः । स्वमते दोषत्वसम्प्रतिपत्त्यभिमानाद्वा हि शब्दः । दोषत्वं हि विपरीतज्ञानहेतुत्वम्् । अतो विपरीतज्ञानहेतुत्वेन व्याप्तेरदृष्टतया भेदवासनास्वरूपसम्प्रतिपत्तावपि दोषत्वासम्प्रतिपत्तेः पृच्छति भेदवासनाया इति । तिमिरादिवदिति आदिशब्देन सादृश्यादि विवक्षितम्् । तद्धि ज्वालायामैक्यभ्रमहेतुः । अन्यत्र ज्ञातपूतर्वत्वस्य दुर्वचत्वाच्छङ्कते अनेनैवेति । दूषयति नेति । एवं प्रमाणान्तरेण दोषत्वानिश्चयेनान्योन्याश्रयणापत्तिरूपवैषम्यमुक्त्तम्् । अथ तुल्यदोषत्वं बाध्यबाधकयोराह किञ्चेति । अथ दोषमूलत्वे तुल्येऽपि परत्वाद्वाधकत्वं शङ्कते अत्रेति ।अपच्छेदादिषु, इदं रजत्म््, नेदं रजतमित्यादिषु च बाधकं दृष्टम््; अतो निषेध्योपस्वापकमानापेक्षया निषधकस्य परत्वात्् बलीयस्त्वमित्यर्थः । एवं बह्मप्रतिपादकशास्त्रस्यापि व्युत्पत्त्यादेः प्रत्यक्षादिमूलतया तत्पूर्वकस्य तस्य प्रत्यक्षावपेक्षया परत्वात्् तत्प्रतिपाद्यनिर्विशेषवस्तुसत्यत्वमपि तुल्यन्यायतया सिद्धम्् । तद्दूषयति तन्नेति । परत्वस्याकिञ्चित्करत्वमुपपादयति रज्जुसर्पेति । उत्तरज्ञानस्य दोषमूलत्वेन प्रामाण्याऽनिश्चयाद्भयानिवृत्तिः । ननु भ्रान्तत्वे ज्ञाते परत्वमकिञ्चित्करमस्तु; अत्र तु भ्रान्तत्वज्ञानं नास्तीत्यत्राह शास्त्रस्य चेति । ज्ञातत्वमुपपायति श्रवणावगतेति । शास्त्रस्य भेदवासनामूलत्वं तावत्सम्प्रतिपन्नम्् । तस्याश्च दोषत्वं भेदमिथ्यात्वज्ञानादवगम्यते । तन्मिथ्यात्वावगतिश्च ज्ञाननिवर्त्यत्वावगमात्् ज्ञाननिवर्त्यत्वावगमश्च ब्रह्मात्मैकत्वज्ञानस्य निखिलभेदोपमर्दित्वावगतेः । अत ईदृशनिवर्त्तकज्ञानाभ्यासरूपमननं कुर्वता शास्त्रस्य दोषमूलत्वमवगतमित्यर्थः । 
एवं बाध्यमाधकयोस्तुल्यदोषत्वरूपं वैषम्यमुक्त्तम्् ।अथ मूलच्छेदित्वमाह अपि चेति । इदं शास्त्रमिति शब्दराशिव्यावृत्तिः । असम्भाव्यमानदोषमिति बौद्धागमादिव्यावृत्तिः । त्वया प्रमाणप्रमेयादिकं तात्विकत्वे
नानभ्युपगच्छता । न तावदिति । स्वतस्सिद्धत्वेन निर्द्धूतनिखिलविशेषत्वम्् । एतद्विशेषणं निर्विषयत्वप्रदर्शनार्थम्् । कुतो नावगम्यत इत्यत्राह तस्या इति । सर्वविषयविरक्त्तत्वात्् । निर्विषयत्वादित्यर्थः । न हि विज्ञानम्् असंबध्य विषयं प्रकाशयति । वस्तुतो निर्विषयापि भ्रान्त्या अविद्यमानमपि शास्त्रप्राबल्यमवगमयतीत्यत्राह शास्त्रपक्षपातविरहाच्चेति । असम्बन्धाविद्यमानत्वाविशेषात्् सौगतादिशास्त्रान्तरप्राकाण्यमप्यवगयमयेदित्यर्थः । प्रत्यक्षादिकं नावगमयतीत्याह नापीति । 
भोगिप्रत्यक्षादेरप्यैन्द्रियिकप्रत्यक्षमूलशास्त्रजन्यज्ञानहेतुकादृष्टकार्यत्वादैन्द्रियिकप्रत्यक्षं प्रथममुपात्तम्् । तन्मूलत्वात््भेदवासनामूलप्रत्यक्षमूलत्वात्् । एवं प्रकृतगोचरतयोक्त्तं प्रमाणाभावं पराभिमतसर्वगोचरत्वेनोपसंहरति अत इति । न स्वाभिमतार्थसिद्धिः । स्वाभिमतम््, प्रत्यक्षदौर्बल्यशास्त्रप्राबल्यादिकम्् ।
एतत ््खण्डकाराद्युक्त्तकुतर्कनिरसनोपलक्षणार्थमुक्त्तम्् । तत्र प्रमाणव्याप्त्यादिभङ्गः क्रियते । तत्रेदं प्रष्टव्यम्-  स्वाभिमतव्यतिरिक्त्तार्थपरं शास्त्रान्तरमपरमार्थार्थकमित्यस्मिन्नर्थे किं तव प्रमितिः, तत्साधनं नास्ति, उत नास्ति? अस्ति चेत््, न प्रमाणादिभङ्गः । नास्ति चेत््, तत एव न प्रमाणादिभङ्गः । प्रमितितत्साधनादिकमस्त्येव; तत्् व्यावहारिकमिति चेत््कि मिदं व्यावहारिकत्वम््? किं परमार्थत्वम््, उतापरमाथर्त्वम््? अपरमार्थभूतं प्रमाणं किं साधकम््, उतासाधकम््? साधकं चेदपरमार्थसंज्ञितम््, अन्येषां च प्रमाणं तत्तत्पक्षसाधकमेव स्यात्् । अथासाधकम््, ततो नितरां वाद्यन्तराभ्युपगतप्रमाणादिकं साधकं भवेत्् । त्वदुक्त्तं प्रमाणादिकं परमार्थभूतं चेत््, द्वैती विजयी स्यादिति । स्वपक्षपरपक्षभेदः किं परमार्थः, उतापरमार्थः? परमार्थश्चत््, न भेदमिथ्यात्वम्् । अपरमार्थश्चेत््,परपक्ष एव त्वयाऽङ्गीकृतः स्यादिति भेदपारमार्थ्यं त्वयैवोक्त्तं स्यादिति । एवमादिव्याघातः सवर्त्रानुसन्धेय इत्यभिप्रायः ।। 
अथ स्वपक्षसाधनाप्रमाणाभावं प्रतिविवक्षुश्चोदयति नन्विति । कोऽयमित्याक्षिपति । व्यावहारिकस्वरूपं दर्शयति आपातेति । दूषयति किं तेनेति । साध्यनिश्चयरूपप्रयोजनं नेत्यर्थः । कुत इत्यत्राह प्रमाणतयेति । युक्त्तया बाधो यौक्त्तिकबाधः; धूमबुद्धया गृहीतबाष्पादेः साध्यनिश्चयाहेतुत्वदर्शनादित्यर्थः । एवं मूलोच्छेदित्वं वैषम्यमुपपादितम्् ।
एवं पूर्वं परोक्त्तं परत्वाद्वैषम्यं दूषितम्् ।। अथास्मात्् परस्य कस्यचिद्बाधकस्याभावं व्रह्म प्रतिपादकशास्त्रस्य प्रत्यक्षाद्वैषम्यं शङ्कते अथोच्येत इत्यादिना । बाधदर्शनाभावरूपं वैषम्यं शास्त्रस्य वक्त्तुं प्रत्यक्षविषयस्य बाधदर्शनमाह शास्त्रेति । प्रत्यक्षविषयात्् शास्त्रविषयस्य वैषम्यमाह शास्त्रविषयत्वेति । पाश्चात्यबाधादर्शनाभ्युपगमेन दूषयति तदयुक्त्तमिति । कुत इत्यत्राह अबाधितस्येति । "यस्य दुष्टं कारणं यस्य च मिथ्येति प्रत्ययः, स एवासमीचीनः प्रत्ययः' इति(हि) नीतिविदः । अतो दुष्टमूलत्वबाधकप्रत्ययौ प्रत्येकं मिथ्यात्वसाधकौ ।। व्याहतमिदम््, यत्् अबाधितस्याप्यपारमार्थ्यनिश्चय इति । अपरमार्थत्वेन निश्चितत्वं हि बाधितत्वमित्यत्राह एतदुक्त्तमिति । अज्ञातस्वतिमिरस्येति पदं क्कचिद््दृश्यते । दोषज्ञाननिबन्धनपरोक्षवाधकज्ञानोदयव्युदासः प्रयोजनम्् । ज्ञातस्वतिभिरस्येति तु पाठो लेखकस्खलनकृतः । स हि पुरुषान्तरागोचरत्वोक्त्तिविरुद्धः । बाधकाभावे कथं मिथ्यात्वमित्यत्राह दोषो हीति । भ्रान्तिसमानाश्रयबाधकज्ञानाभावेऽपि पुरुषान्तरज्ञानेन मिथ्यात्वनिश्चयो न व्याहत इत्यर्थः । तिरश्चां यावज्जीवं बाधोदयामावेऽपि देहात्मधीर्मिथ्यार्थविषया; तस्याः संसर्गरूपदोषमूलत्वात्् । बाह्यभ्रमेषु स्पष्टोदाहरणस्य विवक्षितत्वादेव तदनुक्त्तिः । ननु तिरश्चां देहात्मभ्रमो नास्माकं प्रत्यक्षः; कार्यानवगमात्् भ्रमकारणदोषोऽपि दुरवगमः; तत्् कथं दोषमूलत्वसम्भावनाज्ञानमात्रेण मिथ्यात्वनिश्चयः ।। उच्यते ।अस्मदादेः शास्त्रश्रवणात्पूर्वं देहात्मभ्रमदर्शनात्् तेषां च शास्त्राधिकाराभावात्् देहात्मभ्रमस्तन्मूलदेह संसर्गरूपदोषवत्त्वं 
चानुमीयते; दोषमूलत्वनिश्चयान्मिथ्यात्वनिश्चयः । एवं तैमिरिकजनस्य तिमिरान्वये 
आप्तवाक्यादिकमन्वेष्टव्यम््; ततो मिथ्यात्वनिश्चयः । एवं सपक्षे शिक्षितमर्थं दार्ष्टान्तिके निगमयति तथेति । ज्ञानमिथ्यात्वं परमताभ्युपगमादुक्त्तम्् । पाश्चात्यबाधादर्शनमुतरत्र निरसिष्यते । शास्त्रस्याविद्यामूलत्वाभ्युपगमे अनिष्टं प्रसञ्जयति भवन्तीत्यादिना । व्याप्ति प्रदर्शनवचनत्वात्् प्रयोगा इत्युक्त्तम्् । प्रतिज्ञादृष्टान्तहेतुरूपेण कथनम््, "अनिष्टप्रसङ्ग एवमपि न्याय्यः' इति ज्ञापनार्थम्् । ज्ञानविषयत्वमात्रमेको हेतुः, एको दुष्टपुरुषज्ञानविषयत्वम््, एको मिथ्याभूतसामग्रीजन्यज्ञानविषयत्वमिति भिदा । पूर्वं सपक्षीभूत एवार्थोत्र सपक्ष इत्येवकाराथर्ः ।। नन्वसत्यहेतुजन्यधीविषयत्वमन्यतरासिद्धम्् । प्रपञ्चवदिति दृष्टान्तश्च साध्यविकलः । कथमेवं प्रसङ्गः ।। उच्यते । "ब्रह्मणोऽननुभूतित्वं त्वदुक्त्तयैव प्रसज्यते' इति वत्् प्रसञ्जकप्रसञ्जनीयधर्मव्याप्तिं परमतेनाभ्युपगम्य दूषणमुक्त्तमिति न विरोधः । 
नासत्वहेतुजन्यज्ञानविषयत्वादसत्यत्वं ब्रह्मणः; असत्यादपि सत्यप्रति प्रतिर्द्दश्यत इति शङ्कामनूद्य परिहरति न चेत्यादिना । किमसत्यस्य सत्योत्पत्तिहेतुत्वानुपपत्तिः, उत तज्ज्ञप्तिहेतुत्वानुपपत्तिः इति विकल्पमाभिप्रेत्य उत्पत्तिहेतुत्वेज्ञप्तिहेतुत्वे चोदाहरणानि दर्शितानि । तत्र स्वाप्नविषयाणां सत्यत्वेऽभिमतेऽपि विषयासत्यत्वमभयुपगम्य परिहरति स्वाप्नेति । ज्ञानस्य सत्यत्वमुपपादयति तत्र हीति । अवधारणं कथमित्यत्राह तेषामेवेति । ज्ञानस्याबाधं दर्शयति न हीति । कथं जायत इत्यत्राह दर्शनं त्विति । अन्यविषयो बाधो नान्यत्र सञ्चारयितुं युक्त्त इत्यर्थः । अत्रानेकोदाहरणप्रदर्शनं तत्तज्ज्ञानसामग्रीविशेषाणां सत्यत्वज्ञापनार्थम्् । तच्च ज्ञानसत्यत्वनिर्वहणार्थम्् । स्वप्नकारणं पूर्वानुभवसंस्कारः सत्यः । प्रसिद्धत्वात््- तदनुक्त्तिः । मायाविन इति । अत्र मन्त्रोैषधादिप्रभवमित्यनेन कारणसत्यत्वमुक्त्तम्् । मायाभयम््- मिथ्याविषयमित्यर्थः; विचित्रविषयं वा । विषयेत्यादि । विषयदोषः सादृश्यादिः; इन्द्रियदोषः काचादिः; आदिशब्देन देशगतदूरत्वादिदोष उच्यते । दोषश्च सत्यः । सत्यैवेति । सर्प्पसन्निधानं कारणं सत्यम््; द्रष्टबुद्धिश्च सत्या; शङ्काविषबुद्धावपि सामग्री सत्या; निर्विषोरगदंशनं वा अन्धकारे अश्मलोष्ठादिनिपीडनं वा सत्यं हि भवति । वस्त्विति । जलादि सत्यम्् । तत्कृतचाक्षुषतेजः प्रतिहतिश्च सत्या । संवेदनानां सत्यत्वे निश्चिते ह्युक्त्तोदाहरणेषु सत्यात्सत्यप्रतिपत्तिरित्यत्राह एषामिति । उत्पत्तिमत्त्वमर्थक्रियाकारित्वं च द्वयमपि प्रत्येकं सत्यत्वे साधकम्् । न हि शुक्त्तौ रजतमुत्पत्तिमत््; न च कार्यकरम्् । अथ ज्ञानसत्यत्वं विषयसत्यताव्याप्तमिति तन्निवृत्त्या ज्ञानसत्यत्वनिवृत्तिरिति शङ्कते हस्त्यादीनामिति । अभावेप्रतिपन्नोपाधौ तथात्वाभावे । ज्ञानसत्यत्वं सालम्बनत्वमात्रव्याप्तम्् ; अबाधितत्वादिति परिहरति नैतदिति । सालम्बन्त्वमात्रशब्देन सत्यालम्बनत्वव्यावृत्तिः । मिथ्याभूतस्यालम्बनत्वं कथमित्यत्राह अर्थस्येति । आलम्बनम््- विषयः । प्रतिभासमानत्वमेन ह्यालम्बनत्वेऽपेक्षितमिति । प्रतिभासमानत्वमेव विषयत्वमिर्त्थः । अविद्यमानस्याप्यतीतानागतादेः प्रतिभासमानस्यालम्बनत्वदर्शनात्् विद्यमानस्याप्यप्रतिभासमानस्य तदभावाच्चेति भावः । पक्षे प्रतिभासमानत्वमप्यस्तीत्याह प्रतिभासेति । प्रतिभासमानतासंविदपेक्षया प्रतिसम्बन्धित्वम्् ।। अविद्यमानस्य विद्यमानतया भासनात्् तेन रूपेणासत्यता । तथा साक्षादवभासमानो विषयोऽपि ज्ञानहेतुः स्यात््; संप्रतिपन्नविद्यमानविषयवत्् विद्यमानतया भासमानत्वाविशेषात््; तथासति असत्योत्सत्यात्पेक्षिरित्यत्राह दोषवशादिति । अविद्यमानस्य विद्यमानतया भासनहेतुर्दोष एव; न त्वविद्यमानो विषयः । अविद्यमानो विषयो न 
ज्ञानस्य हेतुतयाऽपेक्षितः केवलं विषतया, विद्यमानस्तु तथात्वेन भासमानो विषयतया हेतुतया चापेक्षितः, अतो वस्तुतो विद्यमानत्वमेव विषयस्य ज्ञानहेतुत्वे उपाधिः । नियतपूर्वकालवर्त्तिनो हि हेतुत्वं दृष्टम्् । तस्मादविद्यमानस्य हेतुत्वायोगात्् दोष एव हेतुरिति नासत्यात्सत्योत्पत्तिरित्यर्थः । प्रातभासमानत्वे द्वयोरप्यविशिष्टे कथमन्यरस्यासत्यत्वनिश्चय इत्यत्राह स त्विति । 
बुद्धिरप्यसत्या किं न स्यादित्यत्राह अबाधितेति । विषयासद्भावेन ज्ञानस्यासत्यताकथनं कालात्ययापदिष्टमित्यर्थः ।। 
ननु स्वाप्नादिविषयज्ञाने किं ज्ञानमात्रं शुभाशुभप्रतिपत्तिहेतुः, उत ज्ञानविशेषः? ज्ञानमात्रपक्षेऽतिप्रसङ्गः । ज्ञानविशेषश्चेत््, कस्तस्यावच्छेदकः? विषयश्चेत््,किं विषय उपलक्षणतयावच्छेदकः उत विशेषणतया? यदि विशेषणतया, विशेष्येण सह कार्यान्वयि हि विशेषणम््, अतोहस्त्यादेरपि शुभाशुभप्रतिपत्तिहेतुत्वादसत्यात्सत्यप्रतिपत्तिः । यद्यपलक्षणतया, उपलक्ष्यबहिर्भूतः उपलक्ष्यप्रतीत्युपायो ह्युपलक्षणम्् । अतो विषयस्य ज्ञानप्रतिपत्तिहेतुत्वादसत्यात्सत्यप्रतिपत्तिः ।। ज्ञानानां तत्तद्ययवहारानुगुण्यलक्षणस्वभावविशेषैव्यर्ावृत्तत्वान्नातिप्रसङ्ग इति न च वाच्यम््; व्यवहारानुगुण्यमात्रस्य व्यावर्त्तकत्वेऽतिप्रसङ्गात्् । व्यवहारविशेषानुगुण्यस्य व्यावर्त्तकत्वे तद्विशेषश्च तत्संग्राहकविषयाधीन इति व्यवहारावच्छेदकतया अनृतस्य सत्यहेतुत्वमिति ।। 
उच्यते- व्यावृत्तमेव ज्ञानं शुभाशुभाद्यनुमापकम््; व्यावृत्तिश्च स्वा(साआ)लम्बनेन । अविद्यमानस्याप्यालम्बनत्वं दोषवशादित्युक्त्तम्् । अन्यथा ख्यातिपक्षेऽप्यालम्बनसत्यता सर्वज्ञानानामिष्यत एव; विशेषणविशेष्यतत्संसर्गाणां क्कचित्ससत्यत्वात्् । विशेषणविशेष्ययोस्तथात्वनिर्वाहकः संसर्गः स्वस्य तदीयत्वे संसर्गान्तरनिरपेक्षः । स तु संसर्गः पुरोवत्तिर्नि भ्रमाधिष्ठाने प्रतीयमानः पुरोवर्त्यपेक्षया स्वयं स्वस्य संर्गारूपत्व निर्वहणाऽभायर्थ्यात्् पुरोवर्तिति नास्तीति पुरोवर्त्यपेक्षया संसर्गोऽपरमार्थः; न तु स्वरूपेण । आलम्बनत्वे च सन्निहितत्वरूपमनपेक्षितम््, असन्निहितास्याप्यालम्बनत्वदर्शनात्् । अतः सत्येन रूपेणालम्बनत्वमिति हस्त्यारोहणादिज्ञानान्यपि सत्यभूतहस्त्याद्यालम्बनावच्छिन्नानि परमार्थभूतया स्वप्नावस्थयावच्छिन्नत्वाज्जाग्रदवस्थाज्ञानविलक्षणानि शुभाशुभप्रतिपत्तिनिमित्तानि । अतो नातिप्रसङ्गः, नासत्यात्सत्यप्रतिपत्तिश्च । न च प्रतिबिम्बात्् बिम्बानुमितावसत्यात्सत्यप्रतिपत्तिः; प्रतिबिम्बप्रतिभासस्य सत्यस्यैवानुमापकत्वात्् । परमार्थतस्तु तत्र नानुमापकानुमेयविभाग, दर्प्पणादिप्रतिहतैश्चाक्षुषतेजोभिेर्बिम्बस्यैव दर्पणस्थतया गृह्यमाणत्वात्् । अतः क्कचिदर्थात्् प्रतिपत्तिः, क्कचित्् तत्प्रतिभासात्् तत्तदर्थप्रतिपत्तिरिति नासत्यस्य लिङ्गत्वम्् । किञ्च असत्यात्सत्यप्रतिपत्तिः किं भवत्पक्षेणोच्यते, उतास्मत्पक्षेण । न तावत्् भवत्पक्षे सा सिध्यति; शुभाशुभयोरपि मिथ्यात्वेन असत्यादसत्यप्रतिपत्तिरेव हि स्यात्् । न चास्मत्पक्षे; यर्थाथख्यात्यभ्युपगमात्् सत्यादेव सत्यप्रतिपत्तेः । एषां स्वाप्नहस्त्यादिज्ञानादीनां शुभाशुभप्रतिपत्त्यादिहेतुभूतानां षण्णामुदाहरणज्ञानानां संस्कारादिसत्यसामग्रीकत्वं स्पष्टम््; ज्ञानानां सत्यत्वमुपपादितम्् । अत उत्पत्तौ ज्ञप्तौ च हेतुसत्यत्वं सिद्धम्् ।।
अथ ज्ञानव्यतिरिक्त्तासत्यहेतुना सत्यप्रतिपतौ हेतुसत्यत्वमुपपाद्यते रेखयेत्यादिना । हेतोरसत्यत्वं दर्शयँश्चोदयति नन्विति । परिहरति नैवमिति । वर्णात्मकता किं सत्तयो वर्णप्रतिपत्तेरुपायः, उत 
प्रमिततया, उत प्रतीततया इति विकल्पमभिप्रेत्याह असत इति । असत्यत्वात्सत्तयोपायत्वमनुपपन्नमित्यसत इति पदस्याभिप्रायः । असतः- सद्वयतिरिक्त्तस्येत्यर्थः । असत्त्वादेव प्रमिततयोपायत्वं चानुपपन्नमिति निरुपाख्यशब्दाभिप्रायः । उपाख्या- प्रमितिः; तदविषयत्वं निरुपाख्यत्वम्् । प्रतीतिविषयतयोपायत्वानुपपत्तिस्तु वक्ष्यते ।। सत्ताप्रमित्योरभावेऽपि वर्णात्मताया उपायत्वमस्तीति कल्प्यते चेत््, तदनुपपन्नम््; व्याप्तिविरोधात्् । व्याप्त्यनुगुणं हि कल्पनं प्रवर्त्तत इत्यभिप्रायेणाह अनुपपन्नं चेति । अथ भ्रान्तित प्रतीतायाः वर्णात्मताया वर्णप्रतिपत्तिहेतुत्वपक्षेऽपि बुध्द्यंशस्य हेतुत्वे परस्यानुपपत्तिं दर्शयितुमाह अथेति । दूषयति एवं तर्हीति । कुत इत्यत्राह बुद्धेरिति । दूषणान्तरमाह उपायेति । तदुपपादयति उभयोरिति । बुध्द्यंशस्य हेतुत्वे दूषणमुक्त्तम्् । वर्णात्मतांशस्य हेतुत्वे सिंहावलोकितकेन 
दूषणमाह रेखाया इति । अविद्यमानवर्णात्मना अविद्यमानवर्णात्मत्वेनेत्यर्थः । अतिप्रसङ्गपरिहारार्थं शङ्कते अथेति । तत्रापि स्वमतासिद्धिमाह हन्तेति । तदुपपादयति रेखाया इति । उदाहरणान्तरं परिहरति रेखागवयादपीति ।
स्फोटवादावलम्बनेन उच्यमानं उदाहरणान्तरं परिहरति न चैकरूपस्येत्यादिना । "नादैः स्फोठ्यते इति व्युत्पत्त्या स्फोट एकरूपः शब्दः; तदभिव्यञ्जकनादविशेषाः बहवः; कत्वस्वत्वादिभेदो व्यञ्जकगतः शब्द ेआरोपितोऽर्थविशेषप्रतिपत्तिहेतुः; तत्रासत्यात्सत्योत्पत्तिः'इत्यपि न युक्त्तमित्यर्थः । कुत इत्यत्राह नानानादेति । कत्वस्वत्वादिविशेषान्विततत्तन्नादकृतोऽभिव्यक्त्तिविशेषः सत्यः; तद्विशिष्टः सत्यःशब्दोऽथर्प्रतिपत्तिहेतुरित्यर्थः । यद्यपि कत्वस्वत्वादिवौशिष्टयं शब्दस्यारोपितम्् तथापि तज््ज्ञानं सत्यभेवार्थप्रतिपत्तिहेतुः । ज्ञानस्य च सत्येनैवालम्बनेन स्वाप्नज्ञानवद्वयावृत्तिरनुसन्धेया । कत्वाद्यालम्बनाभिव्यक्त्तिविशिष्टरूपेण स्फोटस्यार्थप्रतिपत्तिहेतुत्वसम्भवात्् कत्वादिवैशिष्टयस्यासत्यस्यार्थस्य नार्थप्रतिपत्त्युपयोगः । एवं शब्दस्यैकरूपत्वमभ्युगम्य परिहृतम्् । अथ तदनभ्युपगमेन परिहरति शब्दस्यैकरूपत्वमिति । कुत इत्यत्राह गकारादेरिति । एककारेणैकरूपः शब्दो व्यावर्त्त्यते; न तु दुन्दुभिशब्दादिः । स त्वनभिव्यक्त्तविशेषाकारो गकारादिरेव । "अथ गौरित्यत्र कः शब्दः? गकारौकारविसर्ज्जनीया इति हि भगवानुपवर्षः' इति गकारेदेरेव बोधकत्वं व्याचख्युः । ननु "तस्मिस्तस्मिस्तु तन्मात्रं तेन तन्मात्रता स्मृता' इति शास्त्रवशादेकरूपं शब्दमात्रमभ्युपगन्तव्यम््; तत्् कथं तत्प्रतिक्षेपः ।। नैवम््; तन्मात्रावस्थासूक्ष्मभूतकारणगुणानामिन्द्रियग्राह्यत्वायोगात्् । पञ्चीकृतभूतगुणानामेव ह्यैन्द्रियिकत्वम्् । किञ्च, दध्यवस्थायां दुग्धावस्थेव तन्मात्रावस्था ।आकाशगुणभूतं शब्दतन्मात्रं स्थूलाकाशसृष्टे पश्चान्न विद्यते । यथा महाभूततृतीये तेजसि शुकलकृष्णादिवर्णव्यतिरेकेण रूपतन्मात्रं किञ्चिदस्ति, शुकलकृष्णादयश्चाभिव्यञ्जकगताः एकरूपे आरोपिता इति च वक्त्तुमयुक्त्तम्् एवमिदानीमेकरूपशब्दस्य विद्यमानत्वं तत्राभिव्यञ्जकगतानां कत्वस्वत्वादीनामारोपितत्वञ्च सर्गप्रतिपादकशास्त्रानुसारिभिरभ्युपेतुमयुक्त्तम्् । 
अत्रायामभिसन्धिः वर्णातितिक्त्त एकरूपः शब्दः किं स्फुटप्रतिपन्नत्वादभ्युपगम्यते, उत कल्पनावशात्् । न प्रथम:, गकारादिव्यतिरिक्त्तस्य कस्यचिदनुपलम्भात्् । न द्वितीयः, कल्पकाभावादिति ।। ननु वर्णानां वाचकत्वानुपपत्तेः, एकं पदभित्यादिप्रत्ययस्य वर्णेष्वनुपपत्तेः, भिन्नेषु वर्णेषु शब्दः शब्द इत्यनुवृत्तिबुद्धिवशाच्च वर्णातिरिक्त्तपदस्फोटसिद्धिः; तत एव न्यायात्् 
पदसङ्घातातिरिक्त्तवाक्यस्फोटसिद्धिश्चत्यत्राह गकारादेरिति । गकारादिवर्णानामेव समुदितानां वाचकत्वम्् । एकं पदम््, एकं वाक्यमिति प्रत्ययश्च वणर्समुदायविषयः । शब्दः शब्द इत्यनुवृत्तिबुद्धिश्च श्रोत्रग्राह्यत्वोपाधिनिबन्धना ।अतः कल्पकानामन्यथासिद्धत्वान्नैकरूपशब्दसिद्धिरित्यर्थः ।।
ननु न कल्पकान्यथासिद्धिः । तथाहि, न तवदेकैकस्य वर्णस्य वाचकत्वं वर्णान्तरवैयर्थ्यात््; गकारमात्रेण गोगवयगजाद्यप्रतिपत्तेश्च । नापि वर्णसमुदायो वाचकः; क्रमोच्चारितश्रुतानां वर्णानां यौगपद्याभावेन वृक्षादीनामिव समुदायभावानुभूतवर्णविषयस्मरणा नुपपत्तेः । न च पूर्वपूर्ववर्णश्रवणजनितसंस्कारसचिवोऽन्त्यवर्णो वाचक इति युक्त्तम््; वर्णानुभवजन्यसंस्काराणामनुभूतवर्णविषयस्मरणहेतुतयाऽननुभूतार्थान्तरप्रतीतिहेतुत्वाभावेनाकिञ्चित्करत्वात्् । तत्साचिव्यविरहितान्त्यवर्णस्य च अर्थप्रत्यायकत्वायोगात्् । तथा वर्णानां भिन्नत्वात्् एकं पदमिति प्रत्ययश्च तदतिरिक्त्तार्थविषयो भवितुमर्हति । न च वनसेनादिप्रत्ययवत्् समुदायविषयत्वमेकत्वप्रत्ययस्य युक्त्तम््, एकप्रदेशसम्बन्धित्वादिवत्् एकीकारनिमित्तोपाध्यभावात्् ।। एकस्मृत्यारूढत्वमुपाधिरिति चेन्न । द्वे पदे, त्रीणि पदानि, बहूनि वाक्यानीत्यनेकेषामेकप्रत्ययारूढत्वदर्शनात्् । न चैकाथर्ावच्छिन्नवर्णसमुदाय एकं पदम््; वर्णानां वाचकत्वानुपपत्तेरेवैकार्थप्रतिपादनाभावात्् । किञ्च बहुवर्णेषु अयं शब्दोऽयं शब्द इत्यनुवृत्तः शब्दशब्दो वर्णातिरिक्त्तार्थविषयो युक्त्तः । घटकरकापवरककादिभेदेऽप्येकार्थविषयस्योकाशशब्दस्य हि घटकरकाद्यतिरिक्त्तार्थविषयत्वं दृष्टम्् । न च श्रोत्रग्राह्यत्वोपाधिना शब्दशब्दानुवृत्तिरिति युक्त्तम््,श्रोत्रस्य श्रोत्रग्राह्यत्वात्् योगेन श्रोत्रग्राह्यताया अपि श्रोत्रेण ग्रहीतुमशक्यत्वात्् । मानान्तरेण श्रोत्रग्राह्यताप्रतीतौ अविलम्बितशब्दसाक्षात्कारानुपपत्तिः । अतः कल्पकान्यथासिध्द्यभावाद्वर्णातिरिक्त्तः शब्दः स्फोट इति । 
अत्रोच्यते । न तावत्् वर्णानां वाचकत्वानुपपत्त्या स्फोटसिद्धिः; तेषां स्फोटाभिव्यञ्जकत्वेऽपि चोद्ययरिहारयोस्तुल्यत्वाल्लाघवन्यायेन वर्णानामेव वाचकत्वाश्रयणस्य न्याय्यत्वात्् । तथा हि न तावदेकैकवर्णः स्फोटव्यञ्जकः, द्वितीयवर्णवैयर्थ्यात््; गकारमात्रेण गवयादिपदस्फोटाभिव्यक्त्तिप्रसङ्गाच्च । नापि वर्णसमुदायो व्यञ्जकः; क्रमोच्चरिरतश्रुतानां वर्णानां यौगपद्याभावेन समुदायभावानुपपत्तेः । न च पूर्वपूर्ववर्णजनितसंस्कारसचिवोऽन्त्यवर्णो व्यञ्जकः, वर्णानुभवजन्यसंस्काराणामनुभूतवर्णस्मृतिमात्रहेतुतयाऽननुभूतस्फोटप्रतीतिहेतुत्वायोगेन तत्संस्कारानुपकृतस्यान्त्यवर्णस्य च तदभिव्यञ्जकत्वायोगात्् । यद्युच्येत- पदं तावत्् प्रतीयते ।अतस्तत्प्रतीत्यनुरूपं कारणं कल्प्यम्् । क्रमभाविनामपि संस्काराणां युगपत्कार्यकरत्वं युक्त्तम््; क्रमदृष्टयोरपि घटयोः तौ घटाविति स्मरणदर्शनात्् । अतो युगपद्भाविपूर्ववर्णमरणसचिवोऽन्त्यवर्णो वा युगपत्स्मर्यमाणसर्ववर्णसमुदायो वा स्फोटाभिव्यञ्जक इति एवं तर्हि स्फोटाभिव्यञ्जकतया अभ्युपेतायाः सामग्रया अर्थाभिव्यञ्जकत्वमास्थीयताम््; चोद्यपरिहारयोस्तुल्यत्वात््; अन्यथासिद्धस्यार्थान्तरकल्पकत्वायोगात्् वर्णानामेव वाचकत्वसंभवे तदतिरिक्त्तकल्पनानुपपत्तेर्लाघवन्यायस्य बलीयस्त्वाच्च । वर्णानां भिन्नत्वेऽपि युगपद्बुद्धिस्थैकविभकत्यन्तानेकवर्णसमुदायविषयतया पदैकत्वबुद्धिरपि नार्थान्तरकल्पिका । न चार्थैकत्वात्् पदैकत्वं पदैकत्वादर्थैकत्वमित्यन्योन्याश्रयेः; एकविभकत्यन्तवर्ण 
समुदायस्यैकपदत्वनिश्चयात्् । "सुतियन्तं पदम््' इति हि पदनिष्कर्षः । तस्य चोक्त्ताभिप्रायत्वे सति अव्याप्तिर्न्न स्यात्् । एकव्युत्पत्तिसिद्धैकार्थप्रीतीत्युपयुक्त्तवर्णसमुदायस्व वा पदत्वम्् । बहुवर्णेषु अयं शब्दोऽयं शब्द इति प्रत्ययोऽपि श्रोत्रग्राह्यत्वोपाधिनिबन्धनत्वादन्यथासिद्ध इति नार्थान्तरसिद्धिः । न च श्रोत्रग्राह्यताया अपि श्रोत्रेण ग्रहणापेक्षा , यथा चाक्षुषाणां धवलिमनीलिमपीतिम्नां चाक्षुषत्वज्ञानेन चक्षुरपेक्षा । इदं चाक्षुषम््, इदं चाक्षुषमिति व्यवहारश्च चाक्षुषत्वज्ञाननिबन्धन एव । प्रमाणान्तरावगतचक्षुश्श्रोत्राद्यन्वयव्यतिरेकानुविधायिज्ञानगोचरत्वेन चाक्षुषश्रावणत्वादिज्ञानम्् । न हि सहसैव शब्दोऽयमिति जानन्ति । प्रथमं गकारादिरूपेण शब्देऽवसिते व्युत्पन्नशब्दस्मरणपूर्वकमेव शब्द इत्यवगम्यते । अतः शब्देन स्मरणकृतविलम्बवत्् श्रोत्रग्रह्यता(श्रोत्रा)नुमानविलम्बोप्यभ्यासपाटवकृतात्् शैघ्य्रान्न विविच्यते ।अतो वर्णसमुदाय एव पदं पदसमुदाय एव वाक्यमिति स्थितम्् । 
असत्यात्सत्यप्रतिपत्तिनिराकरणमुपसंहरति अत इति । सत्यप्रतिपत्तिहेतुषु सत्यतया अभिमतेषु यादृशं सत्यत्वम््, तादृशं सत्यत्वं शास्त्रस्याप्यस्तीत्यभिप्रायेण चोदयति नन्विति । गगनकुसुमवदिति युक्त्तिबाधो ह्युक्त्तः । न त्विदानीमेव लौकिकपुरुषैर्नास्तीति प्रतिपन्नत्वम्् । अतः तादृामसत्यत्वं नेत्यर्थः । हेतुमाह सद्दुद्धिबोध्यत्वादिति । सदिति बोध्यत्वमेव कार्यकत्वानुगुणम््; न सत्यत्वमित्यर्थः । तर्हि सदद्वैतभङ्गः स्यादित्यत्राह उत्पन्न इति । तर्हि न बोधकमित्यत्राह न तदेति । परिहरति नैवमिति । नैवम््- उपायकालेऽपि सत्यत्वं नास्तीत्यर्थः । ज्ञानस्य मिथ्यात्वं मिथ्यार्थविषयत्वात्् । ज्ञानस्य दोषमूलत्वाद्विषयमिथ्यात्वे निदर्शनमाह यथेति । पूर्वं पश्चात्तनबाधादशर्नमभ्युपेत्य दूषणमुक्त्तम्् । इदानीं तदेव नास्तीत्याह पश्चादिति । तदुपपादयति शून्यमिति । तद्वाक्यं 
तत्प्रामाण्यमपि भ्रान्तिसिद्धमिति शङ्कते तत्त्विति । तुल्यत्वमाह एतदपीति । पाश्चात्यबाधादर्शनस्य प्रामाण्यहेतुत्ववचनं सर्वशून्यवादिन एव साधकम््; ततः परं निषेध्याभावेन निषेधानुदयादित्याह पाश्चात्येति । प्रामाण्यादीनां दोषमूलत्वं द्वयोरपि तुल्यम््; पाश्चात्यबाधादर्शनं तु शून्यवादिनोऽधिकमित्यर्थः ।। सर्वशून्यवादिनोऽपि परो निषेधोऽस्ति; सर्वमस्तीति वचनं हि तन्निषेध इति चेत्् तर्हि प्रपञ्चमिथ्यात्ववचनस्यापि प्रपञ्चसत्यतावचनं निषेधः स्यात्् । नास्तीति वचनमेव निषेध इति चेत्् तत्तु शून्यवादिन एवेति भावः । इदञ्च वेदाप्रामाण्यं मृषावादिनां सौगतानां च समानम्् । यदाहुः- 
 "वेदो अनृतो बुद्धकृतागमाऽनृतः प्रामाण्यमेतस्य च तस्य चानृतम्् । 
 बोद्धाऽनृतो बुद्धिफले तथाऽनृते यूयं च बौद्धाश्च समानसंसदः ।।' इति । 
ननु विषयसत्यत्वरूपं शास्त्रप्रामाण्यं विद्यत इति महदिह(दं) वैषम्यमस्माकमिति चेन्न । किं कतिपयविषयसत्यत्वं विवक्षितम््, उत कृत्स्नविषय सत्यत्वम्् । कतिपयविषयसत्यत्वं बुद्धागमस्याप्यस्ति; संवित्स्वयम्प्रकाशत्वादेः सम्प्रतिपन्नत्वात्् । कृत्स्नविषयसत्यत्वं तु श्रुतेरपि त्वया न स्वीकृतमिति । किञ्च विषयसत्यत्वं दुर्वचम््; सत्यतयाऽभ्युपेतस्य ब्रह्मणः प्रमाणविषयत्वानभ्युपगमात्् । 
यत्तु "आदित्यो यूपः' इत्यत्र यूपादित्यैक्याप्रतिपादनं तात्पर्यलिङ्गाभावात््, न तु प्रत्यक्षप्राबल्यादित्युच्यते तत्र तात्पर्यलिङ्गाभावोऽभ्युपेत एव । तेन 
प्रत्यक्षाविरुद्धार्थप्रतिपादनाक्षमत्वमवर्ज्जनीयमापतति । न हि वेदान्तिभिरर्थवादादेरन्यपरत्वात्् स्वार्थे प्रामाण्यं त्यज्यते । मन्त्रार्थवादानामपि स्वार्थे प्रामाण्यस्य भवद्भिरेवोपपादितत्वात्् ।अतः स्तुतिपरत्वात्् यूपादित्यैक्याप्रतिपादनं इत्यपसिद्धान्तः ।। अर्थवादानां स्वार्थे प्रामाण्यमस्तीति कथं तत्् यूपादित्यैक्याप्रति पादनमिति चेत्् उच्यते । प्रमाणाविरोधश्च तात्पर्यलिङ्गम्् उपक्रमोपसंहारादिष्वपूर्वत्वमपि तात्पर्यलिङ्गतया ह्युक्त्तम््, "अभ्यासो अपूर्वताफलम््' इति । अपूर्वत्वं साधकबाधकप्रमाणागोचरत्वम्् यथाऽऽहुः, "असन्निकृष्टवाचा च द्वयमत्र जिहासितम्् । ताद्रूप्येण परिच्छित्तिस्तद्विपर्ययतोऽपि वा' इति । 
अतः प्रमाणान्तरागोचरत्वलक्षणं तात्पर्यलिङ्गमत्र नास्तीति यूपादित्यैक्याप्रतिपादनम््; न त्वर्थवादत्वेन स्वार्थे प्रामाण्याभावादिति ।अतस्तात्पर्यलिङ्गाभावो नाम प्रत्यक्षादिविरोधे पर्यवस्थित इति शास्त्रं न तद्विरुद्धार्थप्रतिपादनक्षमम्् । शास्त्रप्राबल्यनिरसनं परिसमापयति अलमिति । यद्वा, यत्तु प्रत्यक्षमित्यादिना न्यायमुखेन कृतं परपक्षप्रतिक्षेपमुपसंहरति अलमिति । प्रमाणविरुद्धस्तर्कः कुतर्कः । अत एवाप्रतिष्ठितत्वम्् । स्वविरुद्धबौद्धमतोपयुक्त्तयुक्त्तिकथनात्परिहसनीयत्वम्् ।। 
परेण प्रत्यक्षादपि शास्त्रप्राबल्यं वदता प्रबलतयाऽभिमतं शास्त्रं पुरस्कृत्य पश्चात्् तर्कः प्रतिपादितः । सिद्धान्ते तु प्रबलतया अभिमतलौकिकप्रमाणगतिं प्रथमं निरूप्य परोक्तदुस्तर्कं निरस्य लौकिकप्रमाणविरोधे शास्त्रप्राबल्यं च प्रतिक्षिप्तम्् । शास्त्रस्य लोकिकप्रमाणविरुद्धार्थप्रतिपादनासामर्थ्योपपादनेन शास्त्रस्य सविशेषपरत्वं सामान्यतः सामर्थ्यात्् सिद्धम्् । विशेषेण शब्दस्य पदवाक्यरूपेण प्रवृत्त्या सविशेषपरतोपपादनाच्च शास्त्रस्य सविशेषपरत्वं सामान्येन सिद्धम्् । अथापि ये वाक्यविशेषाः परेण निर्विशेषपरत्वेनोदाहताः, तेषां सविशेषपरत्वं वाक्यतात्पर्यपर्यालोचनया प्रतिपादयितुमारभते यदुक्त्तमित्यादिना । तत्र निर्विशेषपरत्वं सङ्गहेणानुवदति यदुक्त्तमिति । ज्ञानैकरसत्वेन शोधकवाक्येषु प्रतिपन्नत्वान्निर्विशेषत्वम्् । तच्च कारणवाक्येषु प्रतिपन्नम्् । वस्तुमात्रशब्देन अन्यत्र सगुणब्रह्मणि तात्पर्याभावस्सूच्यते । इत्यादीनीत्युक्त्ते तस्यामेवोपनिेषदि पर्यवस्यतीति तद्वयावृत्त्यर्थमित्येवमादीनीत्युक्त्तम्् । तत्् दूषयति तदयुक्त्तमिति । कुत इत्यत्राह एकविज्ञानेनेति । येनाश्रुतमित्यादिवाक्येन एकविज्ञानेन सर्वविज्ञानं प्रतिज्ञायते । 
अस्यायमर्थः, येन श्रुतेन मतेन विज्ञातेन अश्रुतममतमविज्ञातं श्रुतं मतं विज्ञातं भवतीति, न तु ब्रह्मणस्सत्तया सर्वं ज्ञातं भवतीति दार्ष्टान्तिकसामर्थ्यात््, मृद््दृष्टान्तसामर्थ्याच्च । न हि ब्रह्मसत्तया मृत्पिण्डसत्तया वा तत्तत्कार्यं ज्ञायते । "कस्मिन्नु भगवो विज्ञाते सर्वमिदं विज्ञातं भवति' इति मुण्डकोपनिषदि, "आत्मनि स्वल्वरे दृष्टे श्रुते मते विज्ञात इदं सर्वं विदितम््' इति बृहदारण्यके च श्रवणाच्च । अतो यथोक्त्त एव प्रतिज्ञावाक्यार्थः । न हि घटज्ञानेन पटज्ञानसंभव इत्येकविज्ञानेन सर्वविज्ञानं न संभवतीति शङ्कायां कार्यकारणयोस्तद्् दृष्टमित्याह यथा सौम्येति । तत्राप्यसत्कार्यवादमुखेन एकविज्ञानेन सर्वविज्ञानानुपपत्तिशङ्कां परिहरति- वाचारम्भणमिति । वाचा । वाक््शब्दोऽजहल्लक्षणया वाक््पूर्वव्यवहारपरः । वाचेति तृतीयया प्रयोजनतया हेतुत्वं विवक्षितम्् । आरम्भणमिति कर्मणि ल्युट््; आरभ्यते आलभ्यते इत्यारम्भणम्् । "आलम्भः स्पर्शहिंसयोः' मृत्पिण्डेनेत्यर्थसिद्धम्् । विकारः घटत्वद्रव्यत्वाद्यवस्था । वाक््पूर्वकहानादिव्यवहारार्थं मृत्पिण्डेन नामरूपे स्पृश्येते, मृत्पिण्डो नामरूपभाग्् भवतीत्यर्थः । कार्यकारणयोरेकद्रव्यत्वे 
प्रमाणमाह मृतिकेत्येव सत्यमिति । मृदयं घट इति प्रत्यभिज्ञया मृण्मयं घटादिकमपि मृद््द्रव्यत्वेनैव प्रामाणिकमित्यर्थः । बुद्धिशब्दादिभेदाः घटादिषु द्रव्यभेदेऽपि दृष्टाः; न तत्र आस्ते शेते सुख्यहं दुःख्यहमित्यादिषु द्रव्यैक्येपि दृष्टाः; अतस्ते साधारणाः । तत्र आस्ते शेते सुख्यहं दुख्यहं इत्यादिषु द्रव्यैक्यनियामिका या प्रत्यभिज्ञा, सैवात्रापि द्रव्यैक्यनियामिकेति भावः । अत्र मृत्तिकामात्रस्य पारमार्थ्यं विकारासत्यत्वं च विवक्षितं चेत्् इतिशब्दवैयर्थ्यं स्यादिति । तदा मृतिकैव सत्येति हि वाच्यम््; विकारासत्यत्वे दृष्टान्तः साध्यविकलः; सत्यत्वप्रतिपत्तेः ।। घटादिसत्यत्वं व्यावहारिकमिति चेत्् पिण्डस्यापि सत्यत्वं व्याहारिकमिति न कारणसत्यत्वसिद्धिः ।। कारणस्य व्यावहारिकमेव सत्यत्वमभितं चेत्् तद्् घटादेरपि तुल्यं स्यात्् । कार्यकारणद्रव्यैक्यात्् कारणविज्ञानेन कार्यविज्ञानमुपपन्नमस्तु; तथाऽपि लोके विविधकार्यवर्गस्य विविधोपादानकत्वदर्शनादेकविज्ञानेन सवर्विज्ञानमनुपपन्नमिति शङ्कायां जगतो ब्रह्मैककारणतामाह सदेव सोम्येदमग्र आसीदिति । श्रुतिगतसच्छब्दार्थमभिप्रेत्यात्र शच्छब्दवाच्यस्येत्युक्त्तम्् । सगुणब्रह्मपरमिदमित्यन्यथासिद्धिर्दुर्वचेत्यभिप्रायेण परस्य ब्रह्मण इत्युक्त्तम्् । अगसृष्टेः पूर्वमित्यर्थः; अनन्तरं सृष्टेर्वक्ष्यमाणत्वात्् । विजातीयसजातीयस्वगतनानात्वव्यावृत्तिः । अत्र विवक्षिता चेत््, अग्र इति वक्त्तुमयुक्त्तम्् । न हि ब्रह्मणः कालविशेषे निर्विशेषत्वम््; वैषम्यनैर्वृण्यपरिहाराय जीववहुत्वतत्कर्मप्रवाहतदनादित्वानामभ्युपगम्यत्वाच्च ।। तद्वहुत्वमपारमार्थिकमिति चेत्् पारमार्थिकबहुत्वस्य इदानीमप्यभावादग्रशब्दवैयर्थ्यात्् । न चाग्रशब्दस्याविवक्षितार्थता; अनन्तरं सृष्टयुक्त्तेः । अतः कालरूपविजातीयभेदश्चेतनरूपसजातीयभेदः सार्वज्ञ्यादिसृष्टयनुगुणगुणरूवस्वगतभेदश्च तदानीमस्तीति विजातीयादित्रिविधभेदनिरासपरत्वं विरुद्धम््; कारणवाक्यत्वात्् । न चेदिदं कारणवाक्यम््, ईदृशानां वाक्यानां सर्वशाकारणवाप्रत्ययनयात्् विजातीयादिभेदनिरासपरत्वेन कारणपरत्वाभावात्् ब्रह्मकारणत्वमप्रमाणं स्यात्् । अवधारणवाचिन एवकारस्य स्वयं व्यावर्त्त्यविशेषोपस्थापनासमर्थस्य समभिव्याहृतपदान्तरार्थविरोधिव्यावर्तकत्वनियमदर्शनात्् सदेवेत्यवधारणमसत्कार्यवादव्युदासपरम्् । न हि अयं विद्वानेवेत्यवधारणं ब्राह्मणत्वं व्यावर्त्तयति; अपि त्वविद्वत्त्वमेव । अतः शब्दस्वारस्यात्् सदेवेति निरसनीयमसत्त्यमेव; न तु विजातीयभेदः । यद्यपि सद्विजातीयमसत्् तथाऽपि तस्य व्यायर्त्यत्वं न विजातीयत्वाकारेण; अपि तु सद्विरोधित्वरूपेणा । सदेव; न तु कदाचिदपि असदित्यर्थः । सच्छब्दो हि मानसम्बन्धयोग्यतालक्षणं सत्त्वं प्रवृत्तिनिमितीकृत्य परमात्मनि वतर्ते ।अयं सच्छब्दो विशेष्यभूतपरमात्यवाचकोऽपि कारणविषत्वसामर्थ्यात्् कारणत्वौपयिकगुणविशिष्टं प्रकृतिपुरुषकालशरीरकं परमात्मानमुपस्थापयति । एकभेवेति अविभक्त्तनामरूपकारणावस्थं ब्रह्योच्यते । कारणत्वावस्थायामेत्वात्वावधारणस्य बहु स्यामिति स्त्रक्ष्यमाणकायर्बहुत्वप्रतियोग्येकत्वपरत्वात््; "एकेन मृत्पिण् डेन सवर् मृण्मय' इत्युक्त्तदृष्टान्तसामर्थ्यात्् । "तद्धेदं तर्ह्यव्याकृतमासीत्् तन्नामरूपाभ्यां व्याक्रियत' इति श्रुत्यन्तरैक्यार्थ्याच्चायमेवार्थः । वैशेषिकादिभिर्न्नित्यतयोक्त्तानामाकाशादीनामपि संहाराभिप्रायः एवकारः । एवमविभक्त्तनामरूपत्वाद्द्रह्मण उपादानत्वं सिद्धम्् । भाव्यवस्थाविशेषवतः प्रागवस्थायोगो ह्युपादानत्वम्् । अद्वितीयमिति निमित्तान्तरनिेषेधः; उपादानस्य प्रस्तुतत्वेन निमित्तस्य बुद्धिस्थत्वात््; परतन्त्ररूपविशेषाणां विहितत्वात्् निषेधस्य च विहितव्यतिरिक्त्तविषयत्वात््; 
उपरितनवाक्यसङ्गतेरपेक्षितत्वाच्च । एकमेवेति शब्दस्याविभक्त्तनामरूपतापरत्वं बहुस्यामित्यनेनावगम्यते । "तदैक्षत...तत्तेजो असृजते' इत्यनेन आद्वितीयपदस्य निमित्तान्तराभावपरत्वमवगम्यते । परस्य ब्रह्मणः सर्वदा सत्त्वेन सदेवेत्यवधारणमसत्कार्यवादव्युदासपरमिति उपरितनेन, "कथमसतः सज्जायेत' इत्यादि वाक्येनावगम्यते । "कथमसतः' इत्यादिवाक्यं वैशेषिकमतनिरासपरम््; न तु क्षणिकवादिनिरासपरम््, न शून्यवादिनिरासपरं च; क्षणिकशून्यवादिनिरासे कृते अप्येकविज्ञानेन सर्वविज्ञानस्य वैशेषिकमतनिराससापेक्षत्वात््; "तद्धैक आहुः असदेवेदमग्र आसीत््' इयारब्धत्वाच्च । न हि क्षणिकत्वं शून्यत्वं च कालविशेषे भवति । अतोऽसत्कार्यवादनिरासपरं तद्धैक आहुरित्यादि वाक्यम्् । "कुतस्तु खलु सौभ्येवं स्यात््' इति मृद उत्पन्नस्य मृदात्मकत्वत्् असत उत्पन्नस्यासदात्मकत्वप्रसङ्ग इति भावः । उत्पत्तिर्नाम द्रव्यस्यावस्थान्तरापत्तिरित्यमर्थो वाचारम्मणमित्यनेन शिक्षितः । तदु(मु?)पजीव्योच्यते, कथमसतः सज्जायेतेति । कथं निराश्रयातस्यासम्भव इत्यर्थः । 
तदैक्षतेति सर्वज्ञत्वम््, असृजतेति निमितत्वम््, बहु स्यामित्युपादानत्वम््, तदुभयानुगुणं सर्वशक्त्तित्वम््, सत्यसङ्कल्पत्वञ्च, अनेन जीवेनात्मनाऽनुप्रविश्येति सर्वान्तरत्वं चोक्त्तं भवति । जीवेनात्मनाजीवशरीरकेण मयेत्यर्थः । "सिंहेन भूत्वा बहवो मयात्ता व्याघ्रेण भूत्वा बहवो मयात्ताः' इत्तिवत्् । सवर्ज्ञत्वादिगुणकस्य तद्विपरीताकारजीवैक्यासंभवात््, "यस्यात्मा शरीरम््' इत्यादिवचनात््, "तदनुप्रविश्य' इति अचेतन इव जीवेऽप्यनुप्रवेशश्रवणच्च । शरीरवाचिशब्दस्य शरीरिपयर्न्तत्वमुख्यताया उपपन्नत्वाच्चायमेवार्थः । "सदायतनाः' इत्यनेन सर्वाधारता, तत एव सर्वनियमनञ्च सिद्धिम्् । "एतस्य वा अक्षरस्य प्रशासने गार्गि ! द्यावापृथिव्यौ विधृते तिष्ठतः' इति प्रशासनेन धारकत्वश्रवणात्् । एवं सर्वाधारत्वसर्वनियमनसर्वान्तरत्वैः शरीरिलक्षणैर्ज्जगच्छरीरकत्वं ब्रह्मण उक्त्तम्् । आदिशब्देन सृष्टयुपयोगिनः श्रुत्यन्तरसिद्धा गुणा गृह्यन्ते । ऐतदात्म्यमित्यनेन कृत्स्नस्य जगतः तदात्मकता चावगम्यते; तत्सत्यमिति तदात्मकत्वेनैव जगतः प्रामाणिकत्वम्् । जगतः स्वनिष्ठत्वेन प्रतीतिर्भ्रान्तिरित्यर्थः । अतः कृत्स्नस्य जगतः स आत्मा । "ऐतदात्म्यमिदं सर्वं स आत्मा' इति निर्देशः "रामानुजं लक्ष्मणपूर्वजं च' इतिवत्् अन्योन्यसम्बन्धित्वतात्पर्यातिशयकृतः । यद्वा, "स त आत्माऽन्तर्वाम्यसृतः' इतिवत्् कृत्स्नजगदन्तर्यामित्वात्् तवात्मा स इत्यर्थः । तस्मात्् त्वंशब्दतदर्थतद््बुद्धयः तत्पर्यन्ता इति तत्त्मबसीत्यस्यार्थ इत्याह एवम्भूतेति । एवम्भूतशब्देन तत्पदस्य प्रकृतपरामर्शित्व सूचितम्् । 
अस्याः सद्विद्यायाः सविशेषवस्तुन्येव षड््िववतात्पर्यलिङ्ग विद्यते उपक्रामे तावत््, "उत तमादेशमप्राक्ष्यः' इत्यत्र आदेशशब्देन प्रशासिताऽभिधीयते । अत्र श्लोकावाचार्यपादैरुक्त्तौ
"छान्दोग्ये केचिदाहुर्दिशतिः "उत तमादेशमप्राक्ष्य' इत्य-
 त्राङ््पूर्वस्तूपदेशं प्रकटयति सतो न प्रशास्ति घञन्तः । 
	नो कर्त्तर्यस्त कर्मण्यगणि घञिह सत्् कर्तृ शास्तौ न कमर् 
 स्यात्् स्या(त)त्कर्मोपदेशे तदिदमुदित (तदिदम्् उतत)मादेशवाचोपदेश्यम्् ।।
अत्र व्रूमः प्रशास्ति वदति दिशिरसावाङ््मुखो नोपदेशं 
 शास्तौ (शास्ता) सोऽतिप्रसिद्धो न हि पर इह चापेक्षितार्थप्रसङ्गः । 
युक्त्तोऽसाधारणोक्त्तया घञगणि करणेऽप्यत्र वैवक्षिकत्वं 
 शाब्दोक्त्तं कारकाणां ननु करणतया कर्तरि स्याद्विवक्षा ।।' इति । 
आदेशशब्देनोपदेश्यमुच्यते । प्रकृत्यर्थ उपदेशः; प्रत्ययार्थः कर्मत्वम्् "अकतर्रि च कारके संज्ञायाम््' इति कर्तृव्यतिरिक्त्तकारके घञो विहितत्वात्् । उपदेशे ब्रह्मणः कर्मत्वोपपत्तेश्च; प्रशासने तु ब्रह्म न कर्म । अपि तु कर्तृ । कर्तृव्यतिरिक्त्तकारके हि घञ््प्रत्ययविधिः । नात्र कर्त्तरि कप्रत्यय उपपद्यते; "किङ््ति चे' इति गुणप्रतिषेधादादेशशब्दरूपासिद्धेः । नापि पचाद्यच््प्रत्यय उपपद्यते; दिशिघातोरिगुपधत्वेन "इगुपधात्कः' इत्यपवादसूत्रेण कप्रत्ययप्राप्तेर्गुणाभावात्् । अतो घञ््प्रत्ययान्त एवायमादेशशब्दः । स च प्रत्ययः कर्तर्यविहित इति कर्मार्थत्वस्यैव युक्त्तत्वादुपदेश्यमेवादेशशब्दवाच्यमिति । अत्रोच्यते- प्रकृत्यर्थः शासनम््; प्रसिद्धिप्राचुर्यात्् । अन्यथा स्वारस्यभङ्गात्् । "आङ््पूर्वो दिशतिर्नियोक्त्तृप्रयोजनवचनः, उपपूर्वस्तु नियोज्यप्रयोजनवचनः' इति हि न्यासकारः । नियोक्त्तरि प्रयाजनं यस्य, तस्यार्थस्य वाचक इत्यर्थः । एवमन्यत्रापि । किञ्च उपदेश्यत्वं लौकिकालौकिककमर्ब्रह्मभागार्थसाधारणम्् ; शासितृत्वं तु ब्रह्मणोऽसाधारणम्् ; "अन्तःप्रविष्टः शास्ता जनानाम््', "एतस्य वा अक्षरस्य प्रशासने गार्गि' इत्यादिभिर्निरुपाधिकप्रशासनस्य ब्रह्मासाधारणत्वश्रवणात्् ।। निरु पाधिकोपदेश्यत्वं ब्रह्मणोऽसाधारणमिति चेन्न- इष्टप्राप्त्यनिष्टतिवृत्तितत्साधनेषु साधारण्यात्् । यद्यप्यपरिमितसुखप्राप्तिदुःखनिवृत्त्यादि साक्षादुपदेश्यं स्यात्् तथापि संसारनिवृत्तिब्रह्मतदुपासनानामुपदेश्यत्वं साधारणम्् । प्रष्टव्यस्योपदेश्यत्वमर्थसिद्धम्् । अत उपदेश्यत्वकथनवैयर्थ्यञ्च । ननु "येनाश्रुतं श्रुतम््'मित्यनेनैकवाक्यत्वात्स्वज्ञानेनान्यज्ञानहेतुताविशेषितमुपदेश्यत्वमसाधारणमिति चेत्् तथापि तादृशमुपदेश्यत्वं प्रतिज्ञावाक्येन, प्रष्टव्यत्वोक्त्तया चार्थसिद्धमित्यनपेक्षितोपदेश्यत्वकथनादप्यपेक्षितं प्रशासितृत्वमेव वाच्यमिति युक्त्तम्् । "येनाश्रुतम््' इत्युपादानत्वे सिद्धे प्रशादितृत्वेन हि निमित्तत्वं सिध्येत्् । निमित्तान्तरे सति एकविज्ञानं सर्वविज्ञानं नोपपद्यते । अतः प्रतिपिपादयिषितवस्तुनो विविक्षितासाधारणाकारविशिष्टतयैव प्रतिपादनमुचितम्् । घञ््प्रत्ययस्य तु करणे व्युत्पन्नत्वात््, "विवक्षातः कारकाणां प्रवृत्तिः' इति शाब्दोक्त्तन्यायेन कर्त्तर्येव करणान्तरनैरपेक्ष्येण साधकतमत्वविवक्षया तथा प्रयोग उपपद्यते, अकर्त्तरीतिसूत्र्स्य प्रयोजनं करणत्वविवक्षया विना कर्त्तर्यसाधुत्वेन प्रयोगनिवृत्तिः । उपदेशपक्षे प्रकृत्यर्थास्वारस्यं प्रत्ययस्वारस्यं च, प्रशासनपक्षे तु प्रत्ययास्वारस्यं प्रधानभूतप्रकृत्यर्थस्वारस्यमर्थौचित्यं चेति वैषम्यम्् । अतः प्रशासितैवादेशशब्दाभिधेय इति स्वीकर्तुं युक्त्तम्् । एवमुपकमे निरुपाधिकप्रशासनगुणयोग उक्त्तः । तथा जगदुपादानत्वं निमित्तत्वं तदनुगुणसार्वश्सर्वशक्त्तिस्वादिकञ्चावगतम्् । 
उपसंहारे च तत्त्वमसीति सामानाधिकरण्येन जीवान्तयर्ामित्वं नाम गुणविशेष उक्त्तः । अस्यैवार्थस्य बहुश आवतिर्तत्वादभ्यासोऽप्यस्ति । एवं ब्रह्मणो जगत्कारणत्वजगदन्तरात्मत्वादिगुणानां प्रमाणान्तराप्रतिपन्नत्वादपूर्वता सिद्धा । एवमुपासकस्य, "तस्य तावदेव चिरं यावन्न विमोक्ष्ये अथ सम्पत्स्ये' इति शरीरपातानन्तरं मोक्षश्रवणात्् फलमपि विद्यते । पितुः पुत्रं प्रति प्रतिवचनरूपत्वादर्थवादश्च लब्धः । मृत्पिण्डादिदृष्टान्तोपपादनादुपपत्तिश्चेति । 
अस्मिन्् दृष्टान्तत्रयेऽपि विवर्तपक्षानुगुणः कोऽपि दृष्टान्तो न दृश्यते; अपि तु परिणामपक्षानुगुण एव दृश्यते । दार्ष्टान्तिकविषयवाक्येऽपि तत्तजोऽसृजतेत्युक्त्तम््, न तु तदभ्रमादिति । अतो अस्यां श्रुतौ विवर्तपक्षप्रसङ्गोऽपि नास्ति । श्रुत्यन्तरेषु च "तदात्मानं स्वयमकुरुते' इत्यादिकं श्रूयते; न तु, व्यवर्त्ततेति । सूत्रं च "परिणामात््' इति; न तु,0 विवर्तादिति । स्मृतिषु च, "कटकमुकुटकर्णिकादिभेदैः कनकमभेदमपीष्यते यथैकम्् । क्षितितलपरमाणवोऽनिलान्ते' इत्यादिषु परिणामपक्षा(क्ष?) एव दृश्यन्ते(ते?) । अतः श्रुतिस्मृतिसूत्रस्वारस्यात्् परिणाम एवाभ्युपगन्तव्यः । स च परिणामः सद्वारक एव भवितुमर्हति; निर्विकारत्वनिर्दोषत्वअनुप्रवेशशरीरशरीरिभावादिविषयानेकश्रुतिस्वारस्यात्् । अन्यथा तद्विरोधप्रसङ्गाच्चेति । 
एकविज्ञानेन सर्वविज्ञानाप्रतिज्ञावाक्यं किम््; कथं तदुपपादनमित्याशङ्कायामेतद्विस्तरो वेदार्थसङ्गह इत्याह प्रपञ्चित इति । अत्रापेक्षितार्थः कथं ज्ञास्यत इत्यत्राह अत्रापीति । निपुणतरम््- तस्याधिकरणस्यैतदर्थैकविषयत्वादिति भावः ।।






