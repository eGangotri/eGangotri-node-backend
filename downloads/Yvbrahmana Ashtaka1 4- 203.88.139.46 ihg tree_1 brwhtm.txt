1.4.0.0
तैत्तिरीयब्राह्मणे प्रथमाष्टके चतुर्थ प्रपाठक प्रारंभः । हरिः ओम् ।।
1.4.1.1
उभये वा एते प्रजापतेरध्यसृज्यन्त । देवाश्चासुराश्च । तान्न व्यजानात् । इमेऽन्य इमेऽन्य इति ।स देवानशूनकरोत् । तानभ्यषुणोत् । तान्पवित्रेणापुनात् । तान्परस्तात्पवित्रस्य व्यगृह्णात् ।ते ग्रहा अभवन्न् । तद्ग्रहाणां ग्रहत्वम् ।। 1 ।।
1.4.1.2
देवता वा एता यजमानस्य गृहे गृह्यन्ते । यद्ग्रहाः । विदुरेनं देवाः । यस्यैवं विदुष एते ग्रहा गृह्यन्ते । एषा वै सोमस्याहुतिः । यदुपाशुः । सोमेन देवास्तर्पयाणीति खलु वै सोमेन यजते । यदुपाशुं जुहोति । सोमेनैव तद्देवास्तर्पयति । यद्ग्रहाञ्जुहोति ।। 2 ।।
1.4.1.3
देवा एव तद्देवान्गच्छन्ति । यच्चमसाञ्जुहोति । तेनैवानुरूपेण यजमानस्सुवर्गं लोकमेति । किं न्वेतदग्र आसीदित्याहुः । यत्पात्राणीति । इयं वा एतदग्र आसीत् । मृन्मयानि वा एतान्यासन्न् । तैर्देवा न व्यावृतमगच्छन्न् । त एतानि दारुमयाणि पात्राण्यपश्यन्न् । तान्यकुर्वत ।। 3 ।।
1.4.1.4
तैर्वै ते व्यावृतमगच्छन्न् । यद्दारुमयाणि पात्राणि भवन्ति । व्यावृतमेव तैर्यजमानो गच्छति । यानि दारुमयाणि पात्राणि भवन्ति । अमुमेव तैर्लोकमभिजयति । यानि मृन्मयानि । इममेव तैर्लोकमभिजयति । ब्रह्मवादिनो वदन्ति । काश्चतस्रस्स्थालीर्वायव्यास्सोमग्रहणीरिति । देवा वै पृश्ञिमदुह्रन्न् ।। 4 ।।
1.4.1.5
तस्या एते स्तना आसन्न् । इयं वै पृश्ञिः । तामादित्या आदित्यस्थाल्या चतुष्पद पशूनदुह्रन्न् । यदादित्यस्थाली भवति । चतुष्पद एव तया पशून् यजमान इमां दुहे । तामिन्द्र उक्थ्यस्थाल्येन्द्रियमदुहत् । यदुक्थ्यस्थाली भवति । इन्द्रियमेव तया यजमान इमां दुहे । तां विश्वे देवा आग्रयणस्थाल्योर्जमदुह्रन्न् । यदाग्रयणस्थाली भवति ।। 5 ।।
1.4.1.6
ऊर्जमेव तया यजमान इमां दुहे । तां मनुष्या ध्रुवस्थाल्याऽऽयुरदुह्रन्न् । यद्ध्रुवस्थाली भवति । आयुरेव तया यजमान इमां दुहे । स्थाल्या गृह्णाति । वायव्येन जुहोति । तस्मादन्येन पात्रेण पशून्दुहन्ति । अन्येन प्रतिगृह्णन्ति । अथो व्यावृतमेव तद्यजमानो गच्छति ।। 6 ।।
1.4.1.0
ग्रहत्वं ग्रहाञ्जुहोत्यकुर्वतादुह्रन्नाग्रयणस्थाली भवति नव च ।। 1 ।।
1.4.2.1
युव सुराममश्विना । नमुचावासुरे सचा । विपिपाना शुभस्पती । इन्द्रं कर्म स्वावतम् ।पुत्त्रमिव पितरावश्विनोभा । इन्द्रावतं कर्मणा दसनाभिः । यथ्सुरामं व्यपिबश्शचीभिः ।सरस्वती त्वा मघवन्नभीष्णात् । अहाव्यग्ने हविरास्येते । स्रुचीव घृतं चमू इव सोमः ।। 7 ।।
1.4.2.2
वाजसनि रयिमस्मे सुवीरम् । प्रशस्तं धेहि यशसं बृहन्तम् । यस्मिन्नश्वास ऋषभास उक्षणः ।वशा मेषा अवसृष्टास आहुताः । कीलालपे सोमपृष्ठाय वेधसे । हृदा मतिं जनय चारुमग्नये ।नाना हि वां देवहित सदो मितम् । मा ससृक्षाथां परमे व्योमन्न् । सुरा त्वमसि शुष्मिणी सोम एषः । मा मा हिसीस्स्वां योनिमाविशन्न् ।। 8 ।।
1.4.2.3
यदत्र शिष्ट रसिनस्सुतस्य । यदिन्द्रो अपिबच्छचीभिः । अहं तदस्य मनसा शिवेन । सोम राजानमिह भक्षयामि । द्वे स्रुती अशृणवं पितृणाम् । अहं देवानामुत मर्त्यानाम् । ताभ्यामिदं विश्वं भुवन समेति । अन्तरा पूर्वमपरं च केतुम् । यस्ते देव वरुण गायत्रछन्दा पाशः । तं त एतेनाव यजे ।। 9 ।।
1.4.2.4
यस्ते देव वरुण त्रिष्टुप्छन्दा पाशः । तं त एतेनाव यजे । यस्ते देव वरुण जगतीछन्दा पाशः ।तं त एतेनाव यजे । सोमो वा एतस्य राज्यमादत्ते । यो राजा सन्राज्यो वा सोमेन यजते ।देवसुवामेतानि हवीषि भवन्ति । एतावन्तो वै देवाना सवाः । त एवास्मै सवान्प्रयच्छन्ति ।त एनं पुनस्सुवन्ते राज्याय । देवसू राजा भवति ।। 10 ।।
1.4.2.0
सोम आविशन् यजे राज्यायैकं च ।। 2 ।।
1.4.3.1
उदस्थाद्देव्यदितिर्विश्वरूपी । आयुर्यज्ञपतावधात् । इन्द्राय कृण्वती भागम् । मित्राय वरुणाय च । इयं वा अग्निहोत्री । इयं वा एतस्य निषीदति । यस्याग्निहोत्री निषीदति । तामुत्थापयेत् । उदस्थाद्देव्यदितिरिति । इयं वै देव्यदितिः ।। 11 ।।
1.4.3.2
इमामेवास्मा उत्थापयति । आयुर्यज्ञपतावधादित्याह । आयुरेवास्मिन्दधाति । इन्द्राय कृण्वती भागं मित्राय वरुणाय चेत्याह । यथायजुरेवैतत् । अवर्तिं वा एषैतस्य पाप्मानं प्रतिख्याय निषीदति । यस्याग्निहोत्र्युपसृष्टा निषीदति । तां दुग्ध्वा ब्राह्मणाय दद्यात् । यस्यान्नं नाद्यात् । अवर्तिमेवास्मिन्पाप्मानं प्रतिमुञ्चति ।। 12 ।।
1.4.3.3
दुग्ध्वा ददाति । न ह्यदृष्टा दक्षिणा दीयते । पृथिवीं वा एतस्य पय प्रविशति । यस्याग्निहोत्रं दुह्यमान स्कन्दति । यदद्य दुग्धं पृथिवीमसक्त । यदोषधीरप्यसरद्यदापः । पयो गृहेषु पयो अघ्नियासु । पयो वथ्सेषु पयो अस्तु तन्मयीत्याह । पय एवात्मन्गृहेषु पशुषु धत्ते । अप उपसृजति ।। 13 ।।
1.4.3.4
अद्भिरेवैनदाप्नोति । यो वै यज्ञस्यार्ते नानार्त स सृजति । उभे वै ते तर्ह्यार्च्छतः । आर्च्छति खलु वा एतदग्निहोत्रम् । यद्दुह्यमान स्कन्दति । यदभिदुह्यात् । आर्ते नानार्तं यज्ञस्य ससृजेत् । तदेव यादृक्कीदृक्च होतव्यम् । अथान्यां दुग्ध्वा पुनऱ्होतव्यम् । अनार्तेनैवार्तं यज्ञस्य निष्करोति ।। 14 ।।
1.4.3.5
यद्युद्द्रुतस्य स्कन्देत् । यत्ततोऽहुत्वा पुनरेयात् । यज्ञं विच्छिन्द्यात् । यत्र स्कन्देत् । तन्निषद्य पुनर्गृह्णीयात् । यत्रैव स्कन्दति । तत एवैनत्पुनर्गृह्णाति । तदेव यादृक्कीदृक्च होतव्यम् । अथान्यां दुग्ध्वा पुनऱ्होतव्यम् । अनार्तेनैवार्तं यज्ञस्य निष्करोति ।। 15 ।।
1.4.3.6
वि वा एतस्य यज्ञश्छिद्यते । यस्याग्निहोत्रेऽधिश्रिते श्वाऽन्तरा धावति । रुद्रः खलु वा एषः । यदग्निः । यद्गामन्वत्या वर्तयेत् । रुद्राय पशूनपि दध्यात् । अपशुर्यजमानस्स्यात् । यदपोऽन्वतिषिञ्चेत् । अनाद्यमग्नेरापः । अनाद्यमाभ्यामपि दध्यात् । गाऱ्हपत्याद्भस्मादाय । इदं विष्णुर्विचक्रम इति वैष्णव्यर्चाऽऽहवनीयाद्ध्वसयन्नुद्रवेत् । यज्ञो वै विष्णुः । यज्ञेनैव यज्ञ संतनोति । भस्मना पदमपि वपति शान्त्यै ।। 16 ।।
1.4.3.0
वै देव्यदितिर्मुञ्चति सृजति करोति करोत्याभ्यामपि दध्यात् पञ्च च ।। 3 ।।
1.4.4.1
नि वा एतस्याहवनीयो गाऱ्हपत्यं कामयते । निगाऱ्हपत्य आहवनीयम् । यस्याग्निमनुद्धृत सूर्योऽभि निम्रोचति । दर्भेण हिरण्यं प्रबद्ध्य पुरस्ताद्धरेत् । अथाग्निम् । अथाग्निहोत्रम् । यद्धिरण्यं पुरस्ताद्धरति । ज्योतिर्वै हिरण्यम् । ज्योतिरेवैनं पश्यन्नुद्धरति । यदग्निं पूर्व हरत्यथाग्निहोत्रम् ।। 17 ।।
1.4.4.2
भागधेयेनैवैनं प्रणयति । ब्राह्मण आऱ्षेय उद्धरेत् । ब्राह्मणो वै सर्वा देवताः । सर्वाभिरेवैनं देवताभिरुद्धरति । अग्निहोत्रमुपसाद्यातमितोरासीत । व्रतमेव हतमनु म्रियते । अन्तं वा एष आत्मनो गच्छति । यस्ताम्यति । अन्तमेष यज्ञस्य गच्छति । यस्याग्निमनुद्धृत सूर्योऽभि निम्रोचति ।। 18 ।।
1.4.4.3
पुनस्समन्य जुहोति । अन्तेनैवान्तं यज्ञस्य निष्करोति । वरुणो वा एतस्य यज्ञं गृह्णाति । यस्याग्निमनुद्धृत सूर्योऽभि निम्रोचति । वारुणं चरुं निर्वपेत् । तेनैव यज्ञं निष्क्रीणीते । नि वा एतस्याहवनीयो गाऱ्हपत्यं कामयते । नि गाऱ्हपत्य आहवनीयम् । यस्याग्निमनुद्धृत सूर्योऽभ्युदेति । चतुर्गृहीतमाज्यं पुरस्ताद्धरेत् ।। 19 ।।
1.4.4.4
अथाग्निम् । अथाग्निहोत्रम् । यदाज्यं पुरस्ताद्धरति । एतद्वा अग्ने प्रियं धाम ।यदाज्यम् । प्रियेणैवैनं धाम्ना समर्धयति । यदग्निं पूर्व हरत्यथाग्निहोत्रम् ।भागधेयेनैवैनं प्रणयति । ब्राह्मण आऱ्षेय उद्धरेत् । ब्राह्मणो वै सर्वा देवताः ।। 20 ।।
1.4.4.5
सर्वाभिरेवैनं देवताभिरुद्धरति । पराची वा एतस्मै व्युच्छन्ती व्युच्छति । यस्याग्निमनुद्धृत सूर्योऽभ्युदेति । उषाः केतुना जुषताम् । यज्ञं देवेभिरिन्वितम् । देवेभ्यो मधुमत्तम स्वाहेति प्रत्यङ्निषद्याज्येन जुहुयात् । प्रतीचीमेवास्मै विवासयति । अग्निहोत्रमुपसाद्यातमितोरासीत । व्रतमेव हतमनु म्रियते । अन्तं वा एष आत्मनो गच्छति ।। 21 ।।
1.4.4.6
यस्ताम्यति । अन्तमेष यज्ञस्य गच्छति । यस्याग्निमनुद्धृत सूर्योऽभ्युदेति । पुनस्समन्य जुहोति । अन्तेनैवान्तं यज्ञस्य निष्करोति । मित्रो वा एतस्य यज्ञं गृह्णाति । यस्याग्निमनुद्धृत सूर्योऽभ्युदेति । मैत्रं चरुं निर्वपेत् । तेनैव यज्ञं निष्क्रीणीते । यस्याहवनीयेऽनुद्वाते गाऱ्हपत्य उद्वायेत् ।।22।।
1.4.4.7
यदाहवनीयमनुद्वाप्य गाऱ्हपत्यं मन्थेत् । विच्छिन्द्यात् । भ्रातृव्यमस्मै जनयेत् । यद्वै यज्ञस्य वास्तव्यं क्रियते । तदनु रुद्रोऽवचरति । यत्पूर्वमन्ववस्येत् । वास्तव्यमग्निमुपासीत । रुद्रोऽस्य पशून्घातुकस्स्यात् । आहवनीयमुद्वाप्य । गाऱ्हपत्यं मन्थेत् ।। 23 ।।
1.4.4.8
इत प्रथमं जज्ञे अग्निः । स्वाद्योनेरधि जातवेदाः । स गायत्रिया त्रिष्टुभा जगत्या । देवेभ्यो हव्यं वहतु प्रजानन्निति । छन्दोभिरेवैन स्वाद्योने प्रजनयति । गाऱ्हपत्यं मन्थति । गाऱ्हपत्यं वा अन्वाहिताग्ने पशव उप तिष्ठन्ते । स यदुद्वायति । तदनु पशवोऽप क्रामन्ति । इषे रय्यै रमस्व ।। 24 ।।
1.4.4.9
सहसे द्युम्नाय । ऊर्जेऽपत्यायेत्याह । पशवो वै रयिः । पशूनेवास्मै रमयति । सारस्वतौ त्वोथ्सौ समिन्धातामित्याह । ऋख्सामे वै सारस्वतावुथ्सौ । ऋख्सामाभ्यामेवैन समिन्धे । सम्राडसि विराडसीत्याह । रथन्तरं वै सम्राट् । बृहद्विराट् । 25 ।।
1.4.4.10
ताभ्यामेवैन समिन्धे । वज्रो वै चक्रम् । वज्रो वा एतस्य यज्ञं विच्छिनत्ति । यस्यानो वा रथो वाऽन्तराऽग्नी याति । आहवनीयमुद्वाप्य । गाऱ्हपत्यादुद्धरेत् । यदग्ने पूर्वं प्रभृतं पद हि ते । सूर्यस्य रश्मीनन्वाततान । तत्र रयिष्ठामनु सं भरैतम् । सं नस्सृज सुमत्या वाजवत्येति ।। 26 ।।
1.4.4.11
पूर्वेणैवास्य यज्ञेन यज्ञमनु संतनोति । त्वमग्ने सप्रथा असीत्याह । अग्निस्सर्वा देवताः । देवताभिरेव यज्ञ संतनोति । अग्नये पथिकृते पुरोडाशमष्टाकपालं निर्वपेत् । अग्निमेव पथिकृत स्वेन भागधेयेनोपधावति । स एवैनं यज्ञियं पन्थामपि नयति । अनड्वान्दक्षिणा । वही ह्येष समृद्ध्यै ।। 27 ।।
1.4.4.0
हरत्यथाग्निहोत्रं निम्रोचति हरेद्देवता गच्छत्युद्वायेन्मन्थेद्रमस्व बृहद्विराडिति नव च ।। 4 ।। (नि वै पूर्वं त्रीणि निम्रोचति दर्भेण यद्धिरण्यमग्निहोत्रं पुनर्वरुणो वारुणं नि वा एतस्याभ्युदेति चतुर्गृहीतमाज्यं यदाज्यं पराच्युषा पुनर्मित्रो मैत्रं यस्याहवनीयेऽनुद्वाते गाऱ्हपत्यो यद्वै मन्थेदुद्धरेत् ।। )
1.4.5.1
यस्य प्रातस्सवने सोमोऽतिरिच्यते । माध्यन्दिन सवनं कामयमानोऽभ्यतिरिच्यते । गौर्धयति मरुतामिति धयद्वतीषु कुर्वन्ति । हिनस्ति वै सन्ध्यधीतम् । सन्धीव खलु वा एतत् । यथ्सवनस्यातिरिच्यते । यद्धयद्वतीषु कुर्वन्ति । सन्धेश्शान्त्यै । गायत्र साम भवति पञ्चदशस्स्तोमः । तेनैव प्रातस्सवनान्नयन्ति ।। 28 ।।
1.4.5.2
मरुत्वतीषु कुर्वन्ति । तेनैव माध्यन्दिनाथ्सवनान्नयन्ति । होतुश्चमसमनून्नयन्ते । होताऽनु शसति । मध्यत एव यज्ञ समादधाति । यस्य माध्यन्दिने सवने सोमोऽतिरिच्यते । आदित्यं तृतीयसवनं कामयमानोऽभ्यतिरिच्यते । गौरिवीत साम भवति । अतिरिक्तं वै गौरिवीतम् । अतिरिक्तं यथ्सवनस्यातिरिच्यते ।। 29 ।।
1.4.5.3
अतिरिक्तस्य शान्त्यै । बण्महा असि सूर्येति कुर्वन्ति । यस्यैवादित्यस्य सवनस्य कामेनातिरिच्यते । तेनैवैनं कामेन समर्धयन्ति । गौरिवीत साम भवति । तेनैव माध्यन्दिनाथ्सवनान्नयन्ति । सप्तदशस्स्तोमः । तेनैव तृतीयसवनान्नयन्ति । होतुश्चमसमनून्नयन्ते । होताऽनु शसति ।। 30 ।।
1.4.5.4
मध्यत एव यज्ञ समादधाति । यस्य तृतीयसवने सोमोऽतिरिच्येत । उक्थ्यं कुर्वीत । यस्योक्थ्येऽतिरिच्येत ।अतिरात्रं कुर्वीत । यस्यातिरात्रेऽतिरिच्यते । तत्त्वै दुष्प्रज्ञानम् । यजमानं वा एतत्पशव आसाह्ययन्ति । बृहथ्साम भवति । बृहद्वा इमाल्लोँकान्दाधार । बाऱ्हता पशवः । बृहतैवास्मै पशून्दाधार । शिपिविष्टवतीषु कुर्वन्ति । शिपिविष्टो वै देवानां पुष्टम् । पुष्ट्यैवैन समर्धयन्ति । होतुश्चमसमनून्नयन्ते । होताऽनुशसति । मध्यत एव यज्ञ समादधाति ।। 31 ।।
1.4.5.0
यन्ति सवनस्यातिरिच्यते शसति दाधाराष्टौ च ।। 5 ।।
1.4.6.1
एकैको वै जनतायामिन्द्रः । एकं वा एताविन्द्रमभि ससुनुतः । यौ द्वौ स सुनुतः । प्रजापतिर्वा एष वितायते । यद्यज्ञः । तस्य ग्रावाणो दन्ताः । अन्यतरं वा एते ससुन्वतोर्निर्बफ्सति । पूर्वेणोपसृत्या देवता इत्याहुः । पूर्वोपसृतस्य वै श्रेयान्भवति । एतिवन्त्याज्यानि भवन्त्यभिजित्यै ।। 32 ।।
1.4.6.2
मरुत्वती प्रतिपदः । मरुतो वै देवानामपराजितमायतनम् । देवानामेवापराजित आयतने यतते । उभे बृहद्रथन्तरे भवतः । इयं वाव रथन्तरम् । असौ बृहत् । आभ्यामेवैनमन्तरेति । वाचश्च मनसश्च । प्राणाच्चापानाच्च । दिवश्च पृथिव्याश्च ।। 33 ।।
1.4.6.3
सर्वस्माद्वित्ताद्वेद्यात् । अभिवर्तो ब्रह्मसामं भवति । सुवर्गस्य लोकस्याभिवृत्त्यै । अभिजिद्भवति । सुवर्गस्य लोकस्याभिजित्यै । विश्वजिद्भवति । विश्वस्य जित्यै । यस्य भूयासो यज्ञक्रतव इत्याहुः । स देवता वृङ्क्त इति । यद्यग्निष्टोमस्सोम परस्ताथ्स्यात् ।। 34 ।।
1.4.6.4
उक्थ्यं कुर्वीत । यद्युक्थस्स्यात् । अतिरात्रं कुर्वीत । यज्ञक्रतुभिरेवास्य देवता वृङ्क्ते । यो वै छन्दोभिरभिभवति । स ससुन्वतोरभिभवति । संवेशाय त्वोपवेशाय त्वेत्याह । छन्दासि वै संवेश उपवेशः । छन्दोभिरेवास्य छन्दास्यभिभवति । इष्टर्गो वा ऋत्विजामध्वर्युः ।। 35 ।।
1.4.6.5
इष्टर्ग खलु वै पूर्वोऽर्ष्टुः क्षीयते । प्राणापानौ मृत्योर्मा पातमित्याह । प्राणापानयोरेव श्रयते ।प्राणापानौ मा माहासिष्टमित्याह । नैनं पुराऽऽयुष प्राणापानौ जहितः । आर्तिं वा एते नियन्ति ।येषां दीक्षितानां प्रमीयते । तं यदववर्जेयुः । क्रूरकृतामिवैषां लोकस्स्यात् । आहर दहेति ब्रूयात् ।। 36 ।।
1.4.6.6
तं दक्षिणतो वेद्यै निधाय । सर्पराज्ञिया ऋग्भिस्स्तुयुः । इयं वै सर्पतो राज्ञी । अस्या एवैनं परिददति । व्यृद्धं तदित्याहुः । यथ्स्तुतमननुशस्तमिति । होता प्रथम प्राचीनावीती मार्जालीयं परीयात् । यामीरनुब्रुवन्न् । सर्पराज्ञीनां कीर्तयेत् । उभयोरेवैनं लोकयो परिददति ।। 37 ।।
1.4.6.7
अथो धुवन्त्येवैनम् । अथो न्येवास्मै ह्नुवते । त्रि परियन्ति । त्रय इमे लोकाः । एभ्य एवैनं लोकेभ्यो धुवते । त्रि पुनपरियन्ति । षट्थ्संपद्यन्ते । षड्वा ऋतवः । ऋतुभिरेवैनं धुवते । अग्न आयूषि पवस इति प्रतिपदं कुर्वीरन्न् । रथन्तरसामैषा सोमस्स्यात् । आयुरेवात्मन्दधते । अथो पाप्मानमेव विजहतो यन्ति ।। 38 ।।
1.4.6.0
अभिजित्यै पृथिव्याश्च स्यादध्वर्युर्ब्रूयाल्लोकयो परिददति कुर्वीरस्त्रीणि च ।। 6 ।।
1.4.7.1
असुर्यं वा एतस्माद्वर्णं कृत्वा । पशवो वीर्यमप क्रामन्ति । यस्य यूपो विरोहति । त्वाष्ट्रं बहुरूपमालभेत । त्वष्टा वै रूपाणामीशे । य एव रूपाणामीशे । सोऽस्मिन्पशून् वीर्यं यच्छति । नास्मात्पशवो वीर्यमप क्रामन्ति । आर्तिं वा एते नियन्ति । येषां दीक्षितानामग्निरुद्वायति ।। 39 ।।
1.4.7.2
यदाहवनीय उद्वायेत् । यत्तं मन्थेत् । विच्छिन्द्यात् । भ्रातृव्यमस्मै जनयेत् । यदाहवनीय उद्वायेत् ।आग्नीद्ध्रादुद्धरेत् । यदाग्नीद्ध्र उद्वायेत् । गाऱ्हपत्यादुद्धरेत् । यद्गाऱ्हपत्य उद्वायेत् । अत एव पुनर्मन्थेत् ।। 40 ।।
1.4.7.3
अत्र वाव स निलयते । यत्र खलु वै निलीनमुत्तमं पश्यन्ति । तदेनमिच्छन्ति । यस्माद्दारोरुद्वायेत् । तस्यारणी कुर्यात् । क्रुमुकमपि कुर्यात् । एषा वा अग्ने प्रिया तनूः । यत्क्रुमुकः । प्रिययैवैनन्तनुवा समर्धयति । गाऱ्हपत्यं मन्थति ।। 41 ।।
1.4.7.4
गाऱ्हपत्यो वा अग्नेर्योनिः । स्वादेवैनय्योँनेर्जनयति । नास्मै भ्रातृव्यञ्जनयति । यस्य सोम उपदस्येत् । सुवर्ण हिरण्यन्द्वेधा विच्छिद्य । ऋजीषेऽन्यदाधूनुयात् । जुहुयादन्यत् । सोममेवाभिषुणोति । सोमञ्जुहोति । सोमस्य वा अभिषूयमाणस्य प्रिया तनूरुदक्रामत् ।। 42 ।।
1.4.7.5
तथ्सुवर्ण हिरण्यमभवत् । यथ्सुवर्ण हिरण्यङ्कुर्वन्ति । प्रिययैवैनन्तनुवा समर्धयन्ति । यस्याक्रीत सोममपहरेयुः । क्रीणीयादेव । सैव तत प्रायश्चित्तिः । यस्य क्रीतमपहरेयुः । आदाराश्च फाल्गुनानि चाभिषुणुयात् । गायत्री य सोममाहरत् । तस्य योऽशु पराऽपतत् ।। 43 ।।
1.4.7.6
त आदारा अभवन्न् । इन्द्रो वृत्रमहन्न् । तस्य वल्क पराऽपतत् । तानि फाल्गुनान्यभवन्न् । पशवो वै फाल्गुनानि । पशवस्सोमो राजा । यदादाराश्च फाल्गुनानि चाभिषुणोति । सोममेव राजानमभिषुणोति । शृतेन प्रातस्सवने श्रीणीयात् । दध्ना मध्यन्दिने ।। 44 ।।
1.4.7.7
नीतमिश्रेण तृतीयसवने । अग्निष्टोमस्सोमस्स्याद्रथन्तरसामा । य एवर्त्विजो वृतास्स्युः । त एनय्याँजयेयुः । एकाङ्गान्दक्षिणान्दद्यात्तेभ्य एव । पुनस्सोमङ्क्रीणीयात् । यज्ञेनैव तद्यज्ञमिच्छति । सैव ततः प्रायश्चित्तिः । सर्वाभ्यो वा एष देवताभ्यस्सर्वेभ्य पृष्ठेभ्य आत्मानमागुरते । यस्सत्त्रायागुरते । एतावान्खलु वै पुरुषः । यावदस्य वित्तम् । सर्ववेदसेन यजेत । सर्वपृष्ठोऽस्य सोमस्स्यात् । सर्वाभ्य एव देवताभ्यस्सर्वेभ्य पृष्ठेभ्य आत्मानन्निष्क्रीणीते ।। 45 ।।
1.4.7.0
उद्वायति मन्थेन्मन्थत्यक्रामत्पराऽपतन्मध्यन्दिन आगुरते पञ्च च ।। 7 ।।
1.4.8.1
पवमानस्सुवर्जनः । पवित्रेण विचऱ्षणिः । य पोता स पुनातु मा । पुनन्तु मा देवजनाः ।पुनन्तु मनवो धिया । पुनन्तु विश्व आयवः । जातवेद पवित्रवत् । पवित्रेण पुनाहि मा ।शूक्रेण देव दीद्यत् । अग्ने क्रत्वा क्रतू रनु ।। 46 ।।
1.4.8.2
यत्ते पवित्रमर्चिषि । अग्ने विततमन्तरा । ब्रह्म तेन पुनीमहे । उभाभ्यान्देव सवितः । पवित्रेण सवेन च । इदं ब्रह्म पुनीमहे । वैश्वदेवी पुनती देव्यागात् । यस्यै बह्वीस्तनुवो वीतपृष्ठाः । तया मदन्तस्सधमाद्येषु । वय स्याम पतयो रयीणाम् ।। 47 ।।
1.4.8.3
वैश्वानरो रश्मिभिर्मा पुनातु । वात प्राणेनेषिरो मयोभूः । द्यावापृथिवी पयसा पयोभिः ।ऋतावरी यज्ञिये मा पुनीताम् । बृहद्भिस्सवितस्तृभिः । वऱ्षिष्ठैर्देव मन्मभिः । अग्ने दक्षै पुनाहि मा । येन देवा अपुनत । येनापो दिव्यङ्कशः । तेन दिव्येन ब्रह्मणा ।। 48 ।।
1.4.8.4
इदं ब्रह्म पुनीमहे । य पावमानीरध्येति । ऋषिभिस्संभृत रसम् । सर्व स पूतमश्ञाति ।स्वदितं मातरिश्वना । पावमानीर्यो अध्येति । ऋषिभिस्संभृत रसम् । तस्मै सरस्वती दुहे ।क्षीर सर्पिर्मधूदकम् । पावमानीस्स्वस्त्ययनीः ।। 49 ।।
1.4.8.5
सुदुघा हि पयस्वतीः । ऋषिभिस्सम्भृतो रसः । ब्राह्मणेष्वमृत हितम् । पावमानीर्दिशन्तु नः ।इमल्लोँकमथो अमुम् । कामान्थ्समर्धयन्तु नः । देवीर्देवैस्समाभृताः । पावमानीस्स्वस्त्ययनीः ।सुदुघा हि घृतश्चुतः । ऋषिभिस्सम्भृतो रसः ।। 50 ।।
1.4.8.6
ब्राह्मणेष्वमृत हितम् । येन देवा पवित्रेण । आत्मानं पुनते सदा । तेन सहस्रधारेण ।पावमान्य पुनन्तु मा । प्राजापत्यं पवित्रम् । शतोद्याम हिरण्मयम् । तेन ब्रह्मविदो वयम् ।पूतं ब्रह्म पुनीमहे । इन्द्रस्सुनीती सह मा पुनातु । सोमस्स्वस्त्या वरुणस्समीच्या ।यमो राजा प्रमृणाभि पुनातु मा । जातवेदा मोर्जयन्त्या पुनातु ।। 51 ।।
1.4.8.0
अनु रयीणां ब्रह्मणा स्वस्त्ययनीस्सुदुघा हि घृतश्चुत ऋषिभिस्सम्भृतो रस पुनातु त्रीणि च ।। 8 ।।
1.4.9.1
प्रजा वै सत्रमासत तपस्तप्यमाना अजुह्वतीः । देवा अपश्यञ्चमसङ्घृतस्य पूर्ण स्वधाम् ।तमुपोदतिष्ठन्तमजुहवुः । तेनार्धमास ऊर्जमवारुन्धत । तस्मादर्धमासे देवा इज्यन्ते ।पितरोऽपश्यञ्चमसङ्घृतस्य पूर्ण स्वधाम् । तमुपोदतिष्ठन्तमजुहवुः । तेन मास्यूर्जमवारुन्धत ।तस्मान्मासि पितृभ्य क्रियते । मनुष्या अपश्यञ्चमसङ्घृतस्य पूर्ण स्वधाम् ।। 52 ।।
1.4.9.2
तमुपोदतिष्ठन्तमजुहवुः । तेन द्वयीमूर्जमवारुन्धत । तस्माद्द्विरह्नो मनुष्येभ्य उपह्रियते । प्रातश्च सायञ्च । पशवोऽपश्यञ्चमसङ्घृतस्य पूर्ण स्वधाम् । तमुपोदतिष्ठन्तमजुहवुः । तेन त्रयीमूर्जमवारुन्धत । तस्मात्त्रिरह्न पशव प्रेरते । प्रातस्सङ्गवे सायम् । असुरा अपश्यञ्चमसङ्घृतस्य पूर्ण स्वधाम् ।। 53 ।।
1.4.9.3
तमुपोदतिष्ठन्तमजुहवुः । तेन सवँथ्सर ऊर्जमवारुन्धत । ते देवा अमन्यन्त । अमी वा इदमभूवन्न् । यद्वय स्म इति । त एतानि चातुर्मास्यान्यपश्यन्न् । तानि निरवपन्न् । तैरेवैषान्तामूर्जमवृञ्जत । ततो देवा अभवन्न् । पराऽसुराः ।। 54 ।।
1.4.9.4
यद्यजते । यामेव देवा ऊर्जमवारुन्धत । तान्तेनावरुन्धे । यत्पितृभ्य करोति । यामेव पितर ऊर्जमवारुन्धत । तान्तेनावरुन्धे । यदावसथेऽन्न हरन्ति । यामेव मनुष्या ऊर्जमवारुन्धत । तान्तेनावरुन्धे । यद्दक्षिणान्ददाति ।। 55 ।।
1.4.9.5
यामेव पशव ऊर्जमवारुन्धत । तान्तेनावरुन्धे । यच्चातुर्मास्यैर्यजते । यामेवासुरा ऊर्जमवारुन्धत । तान्तेनावरुन्धे । भवत्यात्मना । परास्य भ्रातृव्यो भवति । विराजो वा एषा विक्रान्तिः । यच्चातुर्मास्यानि । वैश्वदेवेनास्मिल्लोँके प्रत्यतिष्ठत् । वरुणप्रघासैरन्तरिक्षे । साकमेधैरमुष्मिल्लोँके । एष ह त्वावैतथ्सर्वं भवति । य एवव्विँद्वाश्चातुर्मास्यैर्यजते ।। 56 ।।
1.4.9.0
मनुष्या अपश्यञ्चमसङ्घृतस्य पूर्ण स्वधामसुरा अपश्यञ्चमसङ्घृतस्य पूर्ण स्वधामसुरा ददात्यतिष्ठच्चत्वारि च ।। 9 ।।
1.4.10.1
अग्निर्वाव सव्वँथ्सरः । आदित्यः परिवथ्सरः । चन्द्रमा इदावथ्सरः । वायुरनुवथ्सरः । यद्वैश्वदेवेन यजते । अग्निमेव तथ्सँव्वथ्सरमाप्नोति । तस्माद्वैश्वदेवेन यजमानः । सव्वँथ्सरीणा स्वस्तिमाशास्त इत्याशासीत । यद्वरुणप्रघासैर्यजते । आदित्यमेव तत्परिवथ्सरमाप्नोति ।। 57 ।।
1.4.10.2
तस्माद्वरुणप्रघासैर्यजमानः । परिवथ्सरीणा स्वस्तिमाशास्त इत्याशासीत । यथ्साकमेधैर्यजते । चन्द्रमसमेव तदिदावथ्सरमाप्नोति । तस्मात्साकमेधैर्यजमानः । इदावथ्सरीणा स्वस्तिमाशास्त इत्याशासीत । यत्पितृयज्ञेन यजते । देवानेव तदन्ववस्यति । अथवा अस्य वायुश्चानुवथ्सरश्चाप्रीतावुच्छिष्येते । यच्छुनासीरीयेण यजते ।। 58 ।।
1.4.10.3
वायुमेव तदनुवथ्सरमाप्नोति । तस्माच्छुनासीरीयेण यजमानः । अनुवथ्सरीणा स्वस्तिमाशास्त इत्याशासीत । सव्वँथ्सरव्वाँ एष ईफ्सतीत्याहुः । यश्चातुर्मास्यैर्यजत इति । एष ह त्वै सव्वँथ्सरमाप्नोति ।य एवव्विँद्वाश्चातुर्मास्यैर्यजते । विश्वे देवास्समयजन्त । तेऽग्निमेवायजन्त । त एतल्लोँकमजयन्न् ।। 59 ।।
1.4.10.4
यस्मिन्नग्निः । यद्वैश्वदेवेन यजते । एतमेव लोकञ्जयति । यस्मिन्नग्निः । अग्नेरेव सायुज्यमुपैति ।यदा वैश्वदेवेन यजते । अथ सव्वँथ्सरस्य गृहपतिमाप्नोति । यदा सँव्वथ्सरस्य गृहपतिमाप्नोति ।अथ सहस्रयाजिनमाप्नोति । यदा सहस्रयाजिनमाप्नोति ।। 60 ।।
1.4.10.5
अथ गृहमेधिनमाप्नोति । यदा गृहमेधिनमाप्नोति । अथाग्निर्भवति । यदाग्निर्भवति । अथ गौर्भवति । एषा वै वैश्वदेवस्य मात्रा । एतद्वा एतेषामवमम् । अतोतो वा उत्तराणि श्रेयासि भवन्ति । यद्विश्वे देवास्समयजन्त । तद्वैश्वदेवस्य वैश्वदेवत्वम् ।। 61 ।।
1.4.10.6
अथादित्यो वरुण राजानव्वँरुणप्रघासैरयजत । स एतल्लोँकमजयत् । यस्मिन्नादित्यः । यद्वरुणप्रघासैर्यजते । एतमेव लोकञ्जयति । यस्मिन्नादित्यः । आदित्यस्यैव सायुज्यमुपैति । यदादित्यो वरुण राजानव्वँरुण-प्रघासैरयजत । तद्वरुणप्रघासानाव्वँरुणप्रघासत्वम् । अथ सोमो राजा छन्दासि साकमेधैरयजत ।। 62 ।।
1.4.10.7
स एतल्लोँकमजयत् । यस्मिश्चन्द्रमा विभाति । यथ्साकमेधैर्यजते । एतमेव लोकञ्जयति । यस्मिश्चन्द्रमा विभाति । चन्द्रमस एव सायुज्यमुपैति । सोमो वै चन्द्रमाः । एष ह त्वै साक्षाथ्सोमं भक्षयति । य एवव्विँद्वान्थ्साकमेधैर्यजते । यथ्सोमश्च राजा छन्दासि च समैधन्त ।। 63 ।।
1.4.10.8
तथ्साकमेधाना साकमेधत्वम् । अथर्तव पितर प्रजापतिं पितरं पितृयज्ञेनायजन्त । त एतल्लोँकमजयन्न् । यस्मिन्नृतवः । यत्पितृयज्ञेन यजते । एतमेव लोकञ्जयति । यस्मिन्नृतवः । ऋतूनामेव सायुज्यमुपैति । यदृतव पितर प्रजापतिं पितरं पितृयज्ञेनायजन्त । तत्पितृयज्ञस्य पितृयज्ञत्वम् ।। 64 ।।
1.4.10.9
अथौषधय इमन्देवन्त्र्यम्बकैरयजन्त प्रथेमहीति । ततो वै ता अप्रथन्त । य एवव्विँद्वा स्त्र्यम्बकैर्यजते । प्रथते प्रजया पशुभिः । अथ वायु परमेष्ठिन शुनासीरीयेणायजत । स एतल्लोँकमजयत् । यस्मिन्वायुः । यच्छुनासीरीयेण यजते । एतमेव लोकञ्जयति । यस्मिन्वायुः ।। 65 ।।
1.4.10.10
वायोरेव सायुज्यमुपैति । ब्रह्मवादिनो वदन्ति । प्र चातुर्मास्ययाजी मीयता (३) न प्रमीयता (३) इति । जीवन्वा एष ऋतूनप्येति । यदि वसन्ता प्रमीयते । वसन्तो भवति । यदि ग्रीष्मे ग्रीष्मः । यदि वर्षासु वर्षाः । यदि शरदि शरत् । यदि हेमन् हेमन्तः । ऋतुर्भूत्वा सव्वँथ्सरमप्येति । सव्वँथ्सर प्रजापतिः । प्रजापतिर्वावैषः ।। 66 ।।
1.4.10.0
परिवथ्सरमाप्नोति शुनासीरीयेण यजतेऽजयन्थ्सहस्रयाजिनमाप्नोति वैश्वदेवत्व साकमेधैरयजत समैधन्त पितृयज्ञत्वञ्जयति यस्मिन्वायुऱ्हेमन्तस्त्रीणि च ।। 10 ।।
1.4.0.0
उभये युव सुराममुदस्थान्नि वै यस्य प्रातस्सवन एकैकोऽसुर्यं पवमान प्रजा वै सत्रमासताग्निर्वाव सँव्वथ्सरो दश ।। 10 ।। उभये वा उदस्थाथ्सर्वाभिर्मध्यतोऽत्र वाव ब्राह्मणेष्वथ गृहमेधिन षट्थ्षष्टिः ।। उभये वा वैषः ।। 66 ।।हरिः ओम् ।। श्रीकृष्णार्पणमस्तु । चतुर्थ प्रपाठकस्समाप्तः