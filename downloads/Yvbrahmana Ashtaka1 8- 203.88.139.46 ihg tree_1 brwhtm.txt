1.8.0.0
तैत्तिरीयब्राह्मणे प्रथमाष्टके अष्टम प्रपाठक प्रारम्भः । हरिः ओम् ।।
1.8.1.1
वरुणस्य सुषुवाणस्य दशधेन्द्रियव्वीँर्यं पराऽपतत् । तथ्ससृद्भिरनु समसर्पत् । तथ्ससृपा ससृत्त्वम् । अग्निना देवेन प्रथमेऽहन्ननु प्रायुङ्क्त । सरस्वत्या वाचा द्वितीये । सवित्रा प्रसवेन तृतीये । पूष्णा पशुभिश्चतुर्थे । बृहस्पतिना ब्रह्मणा पञ्चमे । इन्द्रेण देवेन षष्ठे । वरुणेन स्वया देवतया सप्तमे ।। 1 ।।
1.8.1.2
सोमेन राज्ञाऽष्टमे । त्वष्ट्रा रूपेण नवमे । विष्णुना यज्ञेनाप्नोत् । यथ्ससृपो भवन्ति । इन्द्रियमेव तद्वीर्यय्यँजमान आप्नोति । पूर्वापूर्वा वेदिर्भवति । इन्द्रियस्य वीर्यस्यावरुद्ध्यै । पुरस्तादुपसदा सौम्येन प्रचरति । सोमो वै रेतोधाः । रेत एव तद्दधाति । अन्तरा त्वाष्ट्रेण । रेत एव हितन्त्वष्टा रूपाणि विकरोति । उपरिष्टाद्वैष्णवेन । यज्ञो वै विष्णुः । यज्ञ एवान्तत प्रति तिष्ठति ।। 2 ।।
1.8.1.0
सप्तमे दधाति पञ्च च ।। 1 ।।
1.8.2.1
जामि वा एतत्कुर्वन्ति । यथ्सद्यो दीख्षयन्ति सद्यस्सोमङ्क्रीणन्ति । पुण्डरिस्रजां प्रयच्छत्यजामित्वाय । अङ्गिरसस्सुवर्गल्लोँकय्यँन्तः । अफ्सु दीख्षातपसी प्रावेशयन्न् । तत्पुण्डरीकमभवत् । यत्पुण्डरिस्रजां प्रयच्छति । साख्षादेव दीख्षातपसी अवरुन्धे । दशभिर्वथ्सतरैस्सोमङ्क्रीणाति । दशाख्षरा विराट् ।। 3 ।।
1.8.2.2
अन्नव्विँराट् । विराजैवान्नाद्यमव रुन्धे । मुष्करा भवन्ति सेन्द्रत्वाय । दशपेयो भवति ।अन्नाद्यस्यावरुद्ध्यै । शतं ब्राह्मणा पिबन्ति । शतायु पुरुषश्शतेन्द्रियः ।आयुष्येवेन्द्रिये प्रतितिष्ठति । सप्तदश स्तोत्रं भवति । सप्तदश प्रजापतिः ।। 4 ।।
1.8.2.3
प्रजापतेराप्त्यै । प्राकाशावध्वर्यवे ददाति । प्रकाशमेवैनङ्गमयति । स्रजमुद्गात्रे । व्येवास्मै वासयति । रुक्म होत्रे । आदित्यमेवास्मा उन्नयति । अश्वं प्रस्तोतृप्रतिहर्तृभ्याम् । प्राजापत्यो वा अश्वः । प्रजापतेराप्त्यै ।। 5 ।।
1.8.2.4
द्वादश पष्ठौहीर्ब्रह्मणे । आयुरेवावरुन्धे । वशां मैत्रावरुणाय । राष्ट्रमेव वश्यकः । ऋषभं ब्राह्मणाच्छसिने । राष्ट्रमेवेन्द्रियाव्यकः । वाससी नेष्टापोतृभ्याम् । पवित्रे एवास्यैते । स्थूरि यवाचितमच्छावाकाय । अन्तत एव वरुणमव यजते ।। 6 ।।
1.8.2.5
अनड्वाहमग्नीधे । वह्निर्वा अनड्वान् । वह्निरग्नीत् । वह्निनैव वह्नि यज्ञस्यावरुन्धे । इन्द्रस्य सुषुवाणस्य त्रेधेन्द्रियव्वीँर्यं पराऽपतत् । भृगुस्तृतीयमभवत् । श्रायन्तीयन्तृतीयम् । सरस्वती तृतीयम् । भार्गवो होता भवति । श्रायन्तीयं ब्रह्मसामं भवति । वारवन्तीयमग्निष्टोमसामम् । सारस्वतीरपो गृह्णाति । इन्द्रियस्य वीर्यस्यावरुद्ध्यै । श्रायन्तीयं ब्रह्मसामं भवति । इन्द्रियमेवास्मिन्वीर्य श्रयति । वारवन्तीयमग्निष्टोमसामम् । इन्द्रियमेवास्मिन्वीर्यव्वाँरयति ।। 7 ।।
1.8.2.0
विराट्प्रजापतिरश्व प्रजापतेराप्त्यै यजते ब्रह्मसामं भवति सप्त च ।। 2 ।।
1.8.3.1
ईश्वरो वा एष दिशोऽनून्मदितोः । यन्दिशोऽनु व्यास्थापयन्ति । दिशामवेष्टयो भवन्ति । दिख्ष्वेव प्रति तिष्ठत्यनुन्मादाय । पञ्च देवता यजति । पञ्च दिशः । दिख्ष्वेव प्रति तिष्ठति । हविषोहविष इष्ट्वा बाऱ्हस्पत्यमभिघारयति । यजमानदेवत्यो वै बृहस्पतिः । यजमानमेव तेजसा समर्धयति ।। 8 ।।
1.8.3.2
आदित्यां मल्हाङ्गर्भिणीमा लभते । मारुतीं पृश्ञिं पष्ठौहीम् । विशञ्चैवास्मै राष्ट्रञ्च समीची दधाति । आदित्यया पूर्वया प्रचरति । मारुत्योत्तरया । राष्ट्र एव विशमनुबध्नाति । उच्चैरादित्याया आश्रावयति । उपाशु मारुत्यै । तस्माद्राष्ट्रव्विँशमतिवदति । गर्भिण्यादित्या भवति ।। 9 ।।
1.8.3.3
इन्द्रियव्वैँ गर्भः । राष्ट्रमेवेन्द्रियाव्यकः । अगर्भा मारुती । विड्वै मरुतः । विशमेव निरिन्द्रियामकः । देवासुरास्सय्यँत्ता आसन्न् । ते देवा अश्विनो पूषन्वाचस्सत्य सन्निधाय । अनृतेनासुरानभ्यभवन्न् । तेऽश्विभ्यां पूष्णे पुरोडाशन्द्वादशकपालन्निरवपन्न् । ततो वै ते वाचस्सत्यमवारुन्धत ।। 10 ।।
1.8.3.4
यदश्विभ्यां पूष्णे पुरोडाशन्द्वादशकपालन्निर्वपति । अनृतेनैव भ्रातृव्यानभिभूय । वाचस्सत्यमवरुन्धे । सरस्वते सत्यवाचे चरुम् । पूर्वमेवोदितम् । उत्तरेणाभि गृणाति । सवित्रे सत्यप्रसवाय पुरोडाशन्द्वादशकपालं प्रसूत्यै । दूतान्प्रहिणोति । आविद एता भवन्ति । आविदमेवैनङ्गमयन्ति । अथो दूतेभ्य एव न छिद्यते । तिसृधन्व शुष्कदृतिर्दख्षिणा समृद्ध्यै ।। 11 ।।
1.8.3.0
अर्धयति भवत्यरुन्धत गमयन्ति द्वे च ।। 3 ।।
1.8.4.1
आग्नेयमष्टाकपालन्निर्वपति । तस्माच्छिशिरे कुरुपञ्चाला प्राञ्चो यान्ति । सौम्यञ्चरुम् ।तस्माद्वसन्तव्व्यँवसायादयन्ति । सावित्रन्द्वादशकपालम् । तस्मात्पुरस्ताद्यवाना सवित्रा विरुन्धते ।बार्हस्पत्यञ्चरुम् । सवित्रैव विरुध्य । ब्रह्मणा यवानादधते । त्वाष्ट्रमष्टाकपालम् ।। 12 ।।
1.8.4.2
रूपाण्येव तेन कुर्वते । वैश्वानरन्द्वादशकपालम् । तस्माज्जघन्ये नैदाघे प्रत्यञ्च कुरुपञ्चाला यान्ति । सारस्वतञ्चरुन्निर्वपति । तस्मात्प्रावृषि सर्वा वाचो वदन्ति । पौष्णेन व्यवस्यन्ति । मैत्रेण कृषन्ते । वारुणेन विधृता आसते । ख्षैत्रपत्येन पाचयन्ते । आदित्येनादधते ।। 13 ।।
1.8.4.3
मासिमास्येतानि हवीषि निरुप्याणीत्याहुः । तेनैवर्तून्प्रयुङ्क्त इति । अथो खल्वाहुः । कस्सव्वँथ्सरञ्जीविष्यतीति । षडेव पूर्वेद्युर्निरुप्याणि । षडुत्तरेद्युः । तेनैवर्तून्प्रयुङ्क्ते । दख्षिणो रथवाहनवाह पूर्वेषान्दख्षिणा । उत्तर उत्तरेषाम् । सव्वँथ्सरस्यैवान्तौ युनक्ति । सुवर्गस्य लोकस्य समष्ट्यै ।। 14 ।।
1.8.4.0
त्वाष्ट्रमष्टाकपालन्दधते युनक्त्येकञ्च ।। 4 ।।
1.8.5.1
इन्द्रस्य सुषुवाणस्य दशधेन्द्रियव्वीँर्यं पराऽपतत् । स यत्प्रथमन्निरष्ठीवत् । तत्क्वलमभवत् । यद्द्वितीयम् । तद्बदरम् । यत्तृतीयम् । तत्कर्कन्धु । यन्नस्तः । स सिहः । यदख्ष्योः ।। 15 ।।
1.8.5.2
स शार्दूलः । यत्कर्णयोः । स वृकः । य ऊर्ध्वः । स सोमः । याऽवाची । सा सुरा । त्रयास्सक्तवो भवन्ति । इन्द्रियस्यावरुद्ध्यै । त्रयाणि लोमानि ।। 16 ।।
1.8.5.3
त्विषिमेवावरुन्धे । त्रयो ग्रहाः । वीर्यमेवावरुन्धे । नाम्ना दशमी । नव वै पुरुषे प्राणाः । नाभिर्दशमी । प्राणा इन्द्रियव्वीँर्यम् । प्राणानेवेन्द्रियव्वीँर्यय्यँजमान आत्मन्धत्ते । सीसेन क्लीबाच्छष्पाणि क्रीणाति । न वा एतदयो न हिरण्यम् ।। 17 ।।
1.8.5.4
यथ्सीसम् । न स्त्री न पुमान् । यत्क्लीबः । न सोमो न सुरा । यथ्सौत्रामणी समृद्ध्यै । स्वाद्वीन्त्वा स्वादुनेत्याह । सोममेवैनाङ्करोति । सोमोऽस्यश्विभ्यां पच्यस्व सरस्वत्यै पच्यस्वेन्द्राय सुत्राम्णे पच्यस्वेत्याह । एताभ्यो ह्येषा देवताभ्य पच्यते । तिस्रस्ससृष्टा वसति ।। 18 ।।
1.8.5.5
तिस्रो हि रात्री क्रीतस्सोमो वसति । पुनातु ते परिस्रुतमिति यजुषा पुनाति व्यावृत्त्यै । पवित्रेण पुनाति । पवित्रेण हि सोमं पुनन्ति । वारेण शश्वता तनेत्याह । वारेण हि सोमं पुनन्ति । वायु पूत पवित्रेणेति नैतया पुनीयात् । व्यृद्धा ह्येषा । अतिपवितस्यैतया पुनीयात् । कुविदङ्गेत्यनिरुक्तया प्राजापत्यया गृह्णाति ।। 19 ।।
1.8.5.6
अनिरुक्त प्रजापतिः । प्रजापतेराप्त्यै । एकयर्चा गृह्णाति । एकधैव यजमाने वीर्यन्दधाति ।आश्विनन्धूम्रमालभते । अश्विनौ वै देवानां भिषजौ । ताभ्यामेवास्मै भेषजङ्करोति ।सारस्वतं मेषम् । वाग्वै सरस्वती । वाचैवैनं भिषज्यति । ऐन्द्रमृषभ सेन्द्रत्वाय ।। 20 ।।
1.8.5.0
अख्ष्योर्लोमानि हिरण्यव्वँसति गृह्णाति भिषज्यत्येकञ्च ।। 5 ।।
1.8.6.1
यत्त्रिषु यूपेष्वालभेत । बहिर्धाऽस्मादिन्द्रियव्वीँर्यन्दध्यात् । भ्रातृव्यमस्मै जनयेत् । एकयूप आलभते । एकधैवास्मिन्निन्द्रियव्वीँर्यन्दधाति । नास्मै भ्रातृव्यञ्जनयति । नैतेषां पशूनां पुरोडाशा भवन्ति । ग्रहपुरोडाशा ह्येते । युव सुराममश्विनेति सर्वदेवत्ये याज्यानुवाक्ये भवतः । सर्वा एव देवता प्रीणाति ।। 21 ।।
1.8.6.2
ब्राह्मणं परिक्रीणीयादुच्छेषणस्य पातारम् । ब्राह्मणो ह्याहुत्या उच्छेषणस्य पाता । यदि ब्राह्मणन्न विन्देत् । वल्मीकवपायामव नयेत् । सैव तत प्रायश्चित्तिः । यद्वै सौत्रामण्यै व्यृद्धम् । तदस्यै समृद्धम् । नानादेवत्या पशवश्च पुरोडाशाश्च भवन्ति समृद्ध्यै । ऐन्द्र पशूनामुत्तमो भवति । ऐन्द्र पुरोडाशानां प्रथमः ।। 22 ।।
1.8.6.3
इन्द्रिये एवास्मै समीची दधाति । पुरस्तादनूयाजानां पुरोडाशै प्रचरति । पशवो वै पुरोडाशाः ।पशूनेवाव रुन्धे । ऐन्द्रमेकादशकपालन्निर्वपति । इन्द्रियमेवाव रुन्धे । सावित्रन्द्वादशकपालं प्रसूत्यै । वारुणन्दशकपालम् । अन्तत एव वरुणमव यजते । वडबा दख्षिणा ।। 23 ।।
1.8.6.4
उत वा एषाऽश्व सूते । उताऽश्वतरम् । उत सोम उत सुरा । यथ्सौत्रामणी समृद्ध्यै । बार्हस्पत्यं पशुञ्चतुर्थमतिपवितस्या लभते । ब्रह्म वै देवानां बृहस्पतिः । ब्रह्मणैव यज्ञस्य व्यृद्धमपि वपति । पुरोडाशवानेष पशुर्भवति । न ह्येतस्य ग्रहङ्गृह्णन्ति । सोमप्रतीका पितरस्तृप्णुतेति शतातृण्णाया समवनयति ।। 24 ।।
1.8.6.5
शतायु पुरुषश्शतेन्द्रियः । आयुष्येवेन्द्रिये प्रतितिष्ठति । दख्षिणेऽग्नौ जुहोति । पापवस्यसस्य व्यावृत्त्यै । हिरण्यमन्तरा धारयति । पूतामेवैनाञ्जुहोति । शतमानं भवति । शतायु पुरुषश्शतेन्द्रियः । आयुष्येवेन्द्रिये प्रतितिष्ठति । यत्रैव शतातृण्णान्धारयति ।। 25 ।।
1.8.6.6
तन्निदधाति प्रतिष्ठित्यै । पितॄन् वा एतस्येन्द्रियव्वीँर्यङ्गच्छति । य सोमोऽति पवते ।पितृणाय्याँज्यानुवाक्याभिरुप तिष्ठते । यदेवास्य पितॄनिन्द्रियव्वीँर्यङ्गच्छति । तदेवाव रुन्धे । तिसृभिरुप तिष्ठते । तृतीये वा इतो लोके पितरः । तानेव प्रीणाति । अथो त्रीणि वै यज्ञस्येन्द्रियाणि । अध्वर्युर् होता ब्रह्मा । त उपतिष्ठन्ते । यान्येव यज्ञस्येन्द्रियाणि । तैरेवास्मै भेषजङ्करोति ।। 26 ।।
1.8.6.0
प्रीणाति प्रथमो दख्षिणा समवनयति धारयतीन्द्रियाणि चत्वारि च ।। 6 ।।
1.8.7.1
अग्निष्टोममग्र आहरति । यज्ञमुखव्वाँ अग्निष्टोमः । यज्ञमुखमेवारभ्य सवमा क्रमते ।अथैषोऽभिषेचनीयश्चतुस्त्रिशपवमानो भवति । त्रयस्त्रिशद्वै देवताः । ता एवाप्नोति ।प्रजापतिश्चतुस्त्रिशः । तमेवाप्नोति । सशर एष स्तोमानामयथापूर्वम् । यद्विषमास्स्तोमाः ।। 27 ।।
1.8.7.2
एतावान् वै यज्ञः । यावान्पवमानाः । अन्तश्श्लेषणन्त्वा अन्यत् । यथ्समा पवमानाः । तेनाऽसशरः । तेन यथापूर्वम् । आत्मनैवाग्निष्टोमेनर्ध्नोति । आत्मना पुण्यो भवति । प्रजा वा उक्थानि । पशव उक्थानि । यदुक्थ्यो भवत्यनु सन्तत्त्यै ।। 28 ।।
1.8.7.0
स्तोमा पशव उक्थान्येकञ्च ।। 7 ।।
1.8.8.1
उप त्वा जामयो गिर इति प्रतिपद्भवति । वाग्वै वायुः । वाच एवैषोऽभिषेकः । सर्वासामेव प्रजाना सूयते । सर्वा एनं प्रजा राजेति वदन्ति । एतमु त्यन्दश ख्षिप इत्याह । आदित्या वै प्रजाः । प्रजानामेवैतेन सूयते । यन्ति वा एते यज्ञमुखात् । ये सम्भार्या अक्रन्न् ।। 29 ।।
1.8.8.2
यदाह पवस्व वाचो अग्रिय इति । तेनैव यज्ञमुखान्नयन्ति । अनुष्टुक्प्रथमा भवति । अनुष्टुगुत्तमा । वाग्वा अनुष्टुक् । वाचैव प्रयन्ति । वाचोद्यन्ति । उद्वतीर्भवन्ति । उद्वद्वा अनुष्टुभो रूपम् । आनुष्टुभो राजन्यः ।। 30 ।।
1.8.8.3
तस्मादुद्वतीर्भवन्ति । सौर्यनुष्टुगुत्तमा भवति । सुवर्गस्य लोकस्य सन्तत्यै । यो वै सवादेति । नैन सव उपनमति । यस्सामभ्य एति । पापीयान्थ्सुषुवाणो भवति । एतानि खलु वै सामानि । यत्पृष्ठानि । यत्पृष्ठानि भवन्ति ।। 31 ।।
1.8.8.4
तैरेव सवान्नैति । यानि देवराजाना सामानि । तैरमुष्मिल्लोँक ऋध्नोति । यानि मनुष्यराजाना सामानि । तैरस्मिल्लोँक ऋध्नोति । उभयोरेव लोकयोर् ऋध्नोति । देवलोके च मनुष्यलोके च ।एकविशोऽभिषेचनीयस्योत्तमो भवति । एकविश केशवपनीयस्य प्रथमः । सप्तदशो दशपेयः ।। 32 ।।
1.8.8.5
विड्वा एकविशः । राष्ट्र सप्तदशः । विश एवैतन्मध्यतोऽभिषिच्यते । तस्माद्वा एष विशां प्रियः । विशो हि मध्यतोऽभिषिच्यते । यद्वा एनमदो दिशोऽनु व्यास्थापयन्ति । तथ्सुवर्गल्लोकमभ्या रोहति । यदिमल्लोँकन्न प्रत्यवरोहेत् । अतिजनव्वेँयात् । उद्वा माद्येत् । यदेष प्रतीचीनस्स्तोमो भवति । इममेव तेन लोकं प्रत्यवरोहति । अथो अस्मिन्नेव लोके प्रति तिष्ठत्यनुन्मादाय ।। 33 ।।
1.8.8.0
अक्रन्राजन्यो भवन्ति दशपेयो माद्येत्त्रीणि च ।। 8 ।।
1.8.9.1
इयव्वैँ रजता । असौ हरिणी । यद्रुक्मौ भवतः । आभ्यामेवैनमुभयत परि गृह्णाति । वरुणस्य वा अभिषिच्यमानस्यापः । इन्द्रियव्वीँर्यन्निरघ्नन्न् । तथ्सुवर्ण हिरण्यमभवत् । यद्रुक्ममन्तर्दधाति । इन्द्रियस्य वीर्यस्यानिर्घाताय । शतमानो भवति शतख्षरः । शतायु पुरुषश्शतेन्द्रियः । आयुष्येवेन्द्रिये प्रतितिष्ठति । आयुर्वै हिरण्यम् । आयुष्या एवैनमभ्यति ख्षरन्ति । तेजो वै हिरण्यम् । तेजस्या एवैनमभ्यति ख्षरन्ति ।वर्चो वै हिरण्यम् । वर्चस्या एवैनमभ्यति ख्षरन्ति ।। 34 ।।
1.8.9.0
शतख्षरोऽष्टौ च ।। 9 ।।
1.8.10.1
अप्रतिष्ठितो वा एष इत्याहुः । यो राजसूयेन यजत इति । यदा वा एष एतेन द्विरात्रेण यजते ।अथ प्रतिष्ठा । अथ सव्वँथ्सरमाप्नोति । यावन्ति सव्वँथ्सरस्याहोरात्राणि । तावतीरेतस्य स्तोत्रीयाः ।अहोरात्रेष्वेव प्रति तिष्ठति । अग्निष्टोम पूर्वमहर्भवति । अतिरात्र उत्तरम् ।। 35 ।।
1.8.10.2
नानैवाहोरात्रयो प्रति तिष्ठति । पौर्णमास्यां पूर्वमहर्भवति । व्यष्टकायामुत्तरम् । नानैवार्धमासयो प्रतितिष्ठति । अमावास्यायां पूर्वमहर्भवति । उद्दृष्ट उत्तरम् । नानैव मासयो प्रतितिष्ठति । अथो खलु । ये एव समानपख्षे पुण्याहे स्याताम् । तयो कार्यं प्रतिष्ठित्यै ।। 36 ।।
1.8.10.3
अपशव्यो द्विरात्र इत्याहुः । द्वे ह्येते छन्दसी । गायत्रञ्च त्रैष्टुभञ्च । जगतीमन्तर्यन्ति । न तेन जगती कृतेत्याहुः । यदेनान्तृतीयसवने कुर्वन्तीति । यदा वा एषाऽहीनस्याहर्भजते । साह्नस्य वा सवनम् । अथैव जगती कृता । अथ पशव्यः । व्युष्टिर्वा एष द्विरात्रः । य एवव्विँद्वान्द्विरात्रेण यजते । व्येवास्मा उच्छति । अथो तम एवाप हते । अग्निष्टोममन्तत आ हरति । अग्निस्सर्वा देवताः । देवतास्वेव प्रति तिष्ठति ।। 37 ।।
1.8.10.0
उत्तरं प्रतिष्ठित्यै पशव्यस्सप्त च ।। 10 ।।
1.8.0.0
वरुणस्य जामि वा ईश्वर आग्नेयमिन्द्रस्य यत्त्रिष्वग्निष्टोममुप त्वेयँव्वै रजताऽप्रतिष्ठितो दश ।। 10 ।।वरुणस्य यदश्विभ्याय्यँत्त्रिषु तस्मादुद्वतीस्सप्तत्रिशत् ।। 37 ।। वरुणस्य प्रतितिष्ठति ।। हरिः ओम् ।। श्रीकृष्णार्पणमस्तु ।। प्रथमाष्टके अष्टमप्रपाठकः, प्रथमाष्टकं च समाप्तम् ।।