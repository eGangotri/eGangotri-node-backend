   शास्त्रदीपिका।

प्रथमाध्याये प्रथमस्तर्कपाद।

लक्ष्मीकौस्तुभवक्षसं मुररिपुं शङ्‌खासिकौमोदकीहस्तं पद्मपलाशताम्रनयनं पीताम्बर शार्ङ्‌िगणम्‌।

मेधश्याममुदारपीवरचतुर्बाहुं प्रधानात्परं श्रीवत्साङ्‌कमनाथनाथममृतं वन्दे मुकुन्दं मुदा।।१।।

न्यायाभासतमश्छन्नशास्त्रतत्त्वार्थदर्शिकाम्‌। कुमारिलमतेनाहं करिष्ये शास्त्रदीपिकाम्‌।।२।।

अथातो धर्मजिज्ञासा।।१।।

अनेन सूत्रेण प्रारीप्सितस्य शास्त्रस्य श्रोतृप्रवृत्तिसिद्धये धर्मज्ञानं प्रयोजनं कथ्यते। यदा हि धर्मजिज्ञासा कर्तव्येत्युक्ते शास्त्रमारभ्यमाणं दृश्यते तदा नूनमिदं शास्त्रं धर्मज्ञानप्रयोजनमित्यवगम्यते।।।।। विदितं तावत्प्रयोजनम्‌। संबन्धोऽपि शास्त्रस्य प्रस्तावहेतुर्वक्तव्य। यथा शस्त्रान्तरेषु शिष्यप्रश्नानन्तर्यादिसंबन्ध प्रस्तावको वर्ण्यते तथेहापि शास्त्रारम्भे शिष्यप्रश्नानन्तर्यादिसंबन्ध प्रस्तावको वर्ण्यते तथेहापि शास्त्रारम्भे प्रयोजकानां संबन्धानामन्यतमो वक्तव्य- अनेन संबन्धेनेदं शास्त्रमायातमिति। अन्यथा ह्यसंबद्धप्रलपितं स्यात्‌। सत्यम्‌। इहतु य एवायं प्रयोजनेन सह शास्त्रस्य साध्यसाधनत्वसंबन्ध स एव शास्त्रस्य प्रस्तावको नान्य। भवति हि साधनत्वमेव साध्यार्थिन साधने प्रवृत्तिहेतु। सचायं संबन्ध प्रयोजनोक्त्यैवार्थज्ज्ञायत इति न सूत्रकारेण पृथगुक्त इत्यदोष।।।।। अत्रेदं चिन्त्यते- किमध्ययनानन्तरं धर्मजिज्ञासया गुरुगृहेऽस्थातव्यम्‌, उत गुरुगृहात्समावर्तितव्यमिति। यदि हि स्वाध्यायाध्ययनविधिना धर्ममात्रार्थमध्ययनं स्वर्दाद्यर्थेन विधीयते ततस्मान्मात्रेणैव शास्त्रार्थस्य समाप्तत्वात्‌ ’अधीत्यस्नायात्‌’ इति स्मृतिवचनबलेन च समावर्तितव्यमिति।

अध्ययनविधिविचार।

अथाक्षरग्रहणादिपरम्परोपजायमानवाक्यार्थज्ञानार्थमध्ययनं विधीयते। ततस्तस्य विचारमन्तरेणासंभवादध्ययनविधिनैवार्थाद्विचारो विहित इति गुरुगृह एवावस्थाय विचारयितव्यो धर्म। तत्र- ’विनापि विधिना ज्ञानलाभान्नहि तदर्थता।। कल्प्यस्तु विघिसामर्थ्यात्स्वर्गो विश्वजिदादिवत्‌’।।।।। स्वाध्यायसंस्कारद्वारेणाध्ययनस्यार्थज्ञानहेतुत्वं विनैव विधिना प्रमाणान्तरेण सिद्धमेवेति तादर्ध्ये विध्यानर्थक्यम्‌। नचावघातादिविधिवन्नियमार्थत्वम्‌। अवधातो हि दर्शपूर्णमासपूर्वे नियम्यते। अवघातनिष्पन्नैरेव तण्डुलैरपूर्वं सिध्यतीति न तण्डुलस्वरूपे, प्रमाणान्तरविरोधात्‌। तद्वदिहापि ज्ञानस्याध्ययनमन्तरेणापि दर्शनात्तत्स्वरूपे नियमासंभवात्‌ क्रत्वपूर्वेष्वेवाध्ययननियमो विधातव्य। अधीतैरेव वेदैरवगतानि कर्माणि फलदानीति। नचैवं युक्तम्‌। अक्रत्वर्थत्वादध्ययनस्य अनारभ्याधीतत्वात्‌, श्रुत्याद्यभावाच्चाक्रत्वर्थत्वम्‌। तस्माददृष्टार्थमेव स्वाध्यायाध्ययनमित्यध्ययनमात्रेण समाप्ते शास्त्रार्थे गुरुगृहात्समावर्तितव्यमिति प्राप्तेऽभिधीयते- ’लभ्यमाने फले दृष्टे नादृष्टपरिकल्पना।। विधेश्च नियमार्थत्वान्नानर्थक्यं भविष्यति।।।।। तथाहि असत्यध्ययनविधावग्निहोत्रादिशास्त्राणि विद्वांसमलभमानान्यविद्वांसमेवाधिकृत्य विद्यामन्तरेणानुष्ठानासंभवाद्विद्यामाक्षिपत्यविशेषाच्चतुरो वर्णानधिकुर्यु। सतित्वध्ययनविधौ त्रैवर्णिकानामेव विदुषामधिकारो भवति न तुरीयादे।।।।। तथाहि- वसन्ते ब्राह्मणमुपनयीत, ग्रीष्मे राजन्यं, शरदिवैश्य’मिति द्वितीयानिर्देशादुपनयनसंस्कृतास्त्रैवर्णिका किमस्माभि कर्तव्यमित्यपेक्षन्ते। तत्संनिधौ चाध्ययनमनिर्दिष्टकर्तृकं विधीयमानं कर्तारमपेक्षते।

तत्रापेक्षासंनिधियोग्यत्वैरेवं विज्ञायते- त्रैवर्णिकैरेवोपनीतैरक्षरग्रहणेनाध्ययनादिपरम्परयार्थज्ञानं कर्तव्यमिति। एवंच फलवदध्ययनकर्कतृभूतमाणवसंस्कारत्वादुपनयनमध्ययनीङ्‌गं, अध्ययनमपि दृष्टार्थज्ञानार्थम्‌, अर्थज्ञानं त्वनुष्ठानौपयिकत्वात्प्रसिद्धफलकमेवेति सर्वेषां फलवत्त्वम्‌।

अध्ययनाधिकारनियम।

एवंच त्रैवर्णिकेषु विद्वसु लब्धेषु नाग्निहोत्रादिविधयश्चतुर्थवर्णस्य विद्यामाक्षिपन्ति, किंतु त्रैवार्णिकानेव विदुषोऽधिकुर्वन्ति। सोऽयमधिकारनियमोऽपशूद्राधिकरणे वक्ष्यमाणोऽध्ययनविधिप्रसादलभ्य इति फलवानेव विधि। तेनार्थज्ञानावसानमध्ययनमध्ययनविधिना विधीयत इति विचारमन्तरेण तदनुपपत्तेरध्ययनविधिरेव विचारमाक्षिपंस्तद्विरुद्धं स्मार्ता स्नानं बाधयत इति सिद्धमध्ययनानन्तरं धर्मजिज्ञासा कर्तव्येति।।।।। केचित्पुनराचार्यकरणविधिप्रयुक्तत्वमध्ययनस्याङ्‌गीकृत्य किमाचार्यकसिद्धिरेवाध्ययनस्य प्रयोजनमुतार्थज्ञानमिति विचार्य

अन्तरङ्‌गत्वादर्थज्ञानमित्याहु। किं पुन कारणमाचार्यकरणविधिप्रयुक्तत्वेऽध्ययनस्य, अध्ययनविधेरधिकारिशून्यत्वादाचार्यकरणविधिप्रयुक्त्या चात्मलाभे विश्वजिदादिवत्फलकल्पनानुपपत्ति। क पुनराचार्यकरणविधि, कथं वा तेनाध्ययनस्य प्रयुक्ति। उच्यते- उपनीय तु य शिष्यं वेदमध्यापयेद्द्विज।। सकल्पं सहहस्यं च तमाचार्य प्रचक्षते।। इति स्मृत्यनुमित। उपनीयाध्यापनेनाचार्यकं कुर्या’दित्याचार्यकरणविधि। अत्र चाध्यापनमाचार्यत्वसाधनम्‌। उपनयनं तु क्त्वाप्रत्ययात्तस्यैवाङ्‌गम्‌। तच्च केन द्वारेणाध्यापलस्योपकरोतीत्यपेक्षायां उपनेयासत्तिरेवाज्य द्वारमङ्‌गीक्रियते लिङ्‌गात्‌। तदुपनेयोऽपि नाकिंचित्करोऽङ्‌गमिति तद्व्यापारत्वेनाध्यवसीयते। तदेवं स्वाङ्‌गभूतमुपनयनं प्रयुञ्जानोऽध्यापनविधिस्तद्द्वारेणाध्ययनं प्रयुङ्‌क्ते।।।।। तदेतदनुपपन्नम्‌। तथाहि- नियोगार्थस्याध्ययनस्याचार्यकप्रयोजनाऽर्थज्ञानप्रयोजनता वा न शक्यते शास्त्रेण बोधयितुं साध्यद्वयस्यैकत्रासंभवात्‌। नियोगार्थतैव शास्त्रेण बोध्यते अर्थज्ञानार्थतायां त्वनुज्ञामात्रमितिचेत्‌ तथाप्यर्थद्वयं स्यादेव।।।।। किंचैवं सकृदुच्चरितस्य लिङ्‌प्रत्ययस्य विध्यर्थत्वमनुज्ञार्थत्वं चेति वैरूप्यमपि स्यात्‌ तेन संशय एवानुपपन्न। तथा सिद्धान्तोऽप्यनुपपन्न एव- प्रमाणान्तरसिद्धत्वादर्थज्ञानार्थत्वं न शास्त्रगोचरतामनुभवतीति। तत्र यदेवास्मदभिप्रेतं विधेर्नियमार्थत्वं महता प्रयत्नेन भवद्भिर्दूषितं तदेव भवद्भिरपि मुक्तलज्जैरनन्यगतिकत्वादाश्रयणीयमापन्नम्‌। नियमानङ्‌गीकारे च पूर्वपक्ष एव श्रेयानापद्यते। आचार्यत्वस्यादृष्टत्वेन प्रयोजनतोपपत्ते। अर्थज्ञानार्थत्वे चाध्ययनं स्वाध्यायसंस्कारो नियोगार्थत्वे तु प्रधानकर्मेति वैरूप्यमपि स्यात्‌।।।।। अर्थाज्जातमर्थज्ञानं प्रयोजनं न शास्त्रत इतिचेत्‌, आचार्यत्वमपि प्रयोजनं न स्यात्‌ तस्याप्यर्थाज्जातत्वात्‌। स्मृतिबाधेन च स्नानोत्कर्षो न स्यादशास्त्रस्वीकृतत्वाद्विचारस्य ।

अध्ययनविधौ नियोज्यकल्पना।

किंच- नियोज्य कल्पनीयोऽत्र विध्यर्थानुपपत्ति। नचोपनयनस्याङ्‌गभावोऽस्त्यध्यापनं प्रति। द्वितीयाश्रुतिसामर्थ्यात्सा माणवकसंस्क्रिया।। तथासत्यन्तरङ्‌गत्वादङ्‌गमध्ययनस्य तत्‌।।।।। यत्तावन्नियोज्याभावादप्रयोजकत्वमध्ययनविरोधेरिति, तदयुक्तं, अभावासिद्धे, अश्रुतस्यापि विश्वजितादिवत्कल्पनात्‌। कार्यं हि विध्यर्थ, संबन्धिशब्दश्चायं कार्यमिति, कस्यचिद्धि किंचित्कार्यं

भवति न सर्वं सर्वस्य, अत कस्येदं कार्यमित्यस्ति संबन्ध्यपेक्षा, सावश्यमध्याहृतेन केनचिन्निवर्तनीया- अस्येदं कार्यमिति, यस्येदं कार्यं स एव नियोज्य इत्युच्यते।।।।। यद्यपि कथंचित्परप्रयुक्तानुष्ठानादेवात्मलाभ स्यात्‌, तथापि न तावता कार्यत्वं सिध्यति। नहि कृतिसाध्यतामात्रं कार्यत्वम्‌। किं तर्हि, यत्कृतिसाध्यं कृतिंप्रति प्रधानभूतं तत्कार्यमित्युच्यते। प्राधान्यं च कृतेस्तदुद्देशेन प्रवृत्ति, ततश्चाध्ययननियोगेन कार्येण भवतावश्यं पुरुषव्यापारोद्देश्येन भवितव्यम्‌।।।।। नचासति नियोज्ये तदुद्देशेन कश्चित्प्रवर्तेत। अध्यापनविधिना हि प्रवर्त्यमानो माणवक कथंचिदध्ययनमात्रमनुतिष्ठन्नत्वपूर्वमुद्दिशेत्‌। नहि तस्य तदुद्देश्यं प्रमाणाभावात्‌। प्रयाजाद्यपूर्वाणि दर्शपूर्णमासापूर्वोपकारित्वात्तधिकृतेन पुरुषेण तत्सिद्ध्यर्थमुद्दिश्य क्रियमाणानीति युक्तं यदसत्यपि साक्षान्नियोज्योपादाने कार्यत्वं लभन्ते, अध्ययननियोगस्य तु नान्यौपयिकत्वं यतस्तद्रूपेणोद्देश्यता स्यात्‌। अर्थज्ञानस्य च नियामफलत्वेन नियोगापेक्षत्वात्‌। तस्मादस्य कार्यत्वसिद्धयेऽवश्यं नियोज्य कल्पनीय।।।।। यच्चाध्यापनविधेरुपनयनद्वारमध्ययप्रयोजकत्वमुक्तम्‌, तदप्ययुक्तम्‌- उपनयनप्रयुक्तेरेवाभावात्‌, तद्द्वारेणाध्ययनप्रयुक्तिर्दूरापास्ता। क्त्वाप्रत्ययेन हि समानकर्तृकत्वमेवोच्यते तेन चैकप्रयोगता कल्प्यते, अङ्‌गाङ्‌िगभावस्त्वेकप्रयोगतावशात्कल्पनीय, द्वितीयया तु साक्षादङ्‌िगत्वमेवोच्यते, अतो यथा त्रिवृता यूपपरिव्याणां यूपार्थं नोपाकरणार्थं एवमुपनयनमपि माणवकसंस्कारार्थं नाध्यापनार्थम्‌। स्मृतिगतश्च क्त्वा प्रत्यय, प्रत्यक्षवेदगता तु वसन्ते ब्राह्मण’मिति द्वतीया, अतोऽपि मणवकार्थत्वम्‌।।।।। भवतु माणवकसंस्कारस्तद्द्वारेण त्वध्यारनाङ्‌गं नाध्ययनाङ्‌गमितिचेत्‌, मैवं, अन्तरङ्‌गत्वादध्ययनस्य तदर्थ्यमेव संस्कारस्य युक्तम्‌। अध्ययनमपि फलवदध्यापनमपि तयो कस्यायं माणवकसंस्कारोऽङ्‌गं भवत्वित्यपेक्षायामध्यापनस्य पुरुषान्तरगामित्वेन बहिरङ्‌गत्वान्माणवकगताध्ययनार्थत्वमेव युक्तम्‌। यथैव ह्यध्ययनस्याचार्यकसिद्धिप्रयोजनतामनाहृत्य वेदमधीत्य स्नाया’दिति स्मृतिं बाधित्वान्तरङ्‌गत्वादर्थज्ञानार्थतैवाश्रीयते, तथोपनयनस्याप्यध्ययनार्थता वेदितव्या।

व्याकरणादपि पाणिनीयादध्ययनाङ्‌गतैवोपनयनस्यानगम्यते। अध्ययनाङ्‌गता हि स्मरन्नाचार्यकरणे नयतेरात्मनेपदं विधत्ते, अध्यापनाङ्‌गत्वे हि कर्त्रभिप्रायत्वात्क्रियाफलस्य त्रित्वादेवात्मनेपदं सिध्येत्‌। ’उपनीय तु य शिष्य’मिति क्त्वाप्रत्ययो हि कथंचित्‌ ’दर्शपूर्णमासाभ्यामिष्ट्वे’तिवदसत्यप्यङ्‌गाङ्‌िगभावेऽवकल्प्यते पुनर्विधानं

चात्मनेपदस्यात्यन्तानर्थकम्‌, तस्मादध्ययनाङ्‌गमुपनयनं स्यात्‌।।।।। न स्यात्‌। तज्जन्य संस्कारो हि माणवकसमवायी। सत्यम्‌, माणवकसमवेतोऽपि न तदर्थ, कर्त्रर्थत्वं च फलस्य कर्त्रभिप्रायत्वं नतु तत्समवाय, अन्यथाहि ’अग्नीनादधीते’ त्यात्मनेपदं न स्यात्‌- आधानफलस्याहवनीयत्वादेरग्निसमवेतत्वेन कर्तृसमवायाभावात्‌। इयं च स्मृति ’उपनीय तु य शिष्य’मिति, अतो बलीयसी द्वितीया श्रुति, तस्मान्नाध्यापनाङ्‌गमुपनयनमिति न तद्द्वारेणाध्यापनस्य प्रयुक्ति।।

प्राभाकरमतखण्डनम्‌।

यच्च ’उपनीतस्य व्यापारापेक्षायामुपनयनं प्रक्रम्य विहितमध्ययनं तद्व्यापारत्वेनाध्यवसीयत’ इति, तदप्यबुद्धिपूर्वकम्‌- एवं हि वदताध्यापनाङगमध्ययनमित्युपपादितं भवति।

यदाह्यध्यापनार्थत्वेनोपनीतस्य माणवकस्य तदुपयोगिव्यापारापेक्षायामध्ययनविधिरध्ययनं तदुपयोगिव्यापारतया विधत्ते- त्रैवर्णिकैरुपनीतैरध्यापनौपयिकव्यापारापेक्षैरध्ययनव्यापार कर्तव्य इति तदापि स्पष्टमेवाध्ययनमर्थज्ञानार्थतया विधत्ते नाध्यापनौपयिकतया, तदाह्यध्ययनस्य तदौपयिकत्वं केन प्रमाणेन गम्यते, नह्यत्र प्रत्यक्षादीनि क्रमन्ते। संनिधानादिति चेत्‌, न संनिधानं नाम स्वयं प्रमाणं शब्दस्य त्वर्थं प्रतिपादयत संनिध्यपेक्षायोग्यत्वानीतिकर्मतव्यता नेत्रस्येवोन्मीलनम्‌। शब्दश्चेदध्यापनौपयिकतया विदध्यात्‌ नार्थज्ञानार्थता सिध्येत्‌। अतो नोपनयनसंनिधौ ’स्वाध्यायोऽध्येतव्य’ इति विहितस्याध्ययनस्योपनयनद्वाराध्यापनविधिना प्रयुक्तिसंभव।।।।। यदि परमध्यापनस्याध्ययनमन्तरेणासंभवात्तदर्थाध्ययनमाक्षिप्यते, तथासत्यविहितेन लौकिकेनाध्ययनेन तत्संभवान्न विहितस्याध्ययनस्य नियोगतस्तत्प्रयुक्ति। नच प्रयुक्तिलाघवादपि विहितोपजीवनम्‌। तदुपजीवनेऽपि प्रयुक्त्यनवलोपात्‌। विहितमप्यध्ययनमध्यापनविधिनैव त्वन्मते प्रयुज्यते न स्वविधिना। तस्माल्लौकिकमेवाध्ययनमुपनीतानामध्यापनविधिराक्षिपेत्‌। विधिविहितमध्ययनं परप्रयुक्त्यभावादधिकारं प्रकल्पयेत्‌।।।।। किंच यद्युपनयनमध्यापनाङ्‌गं ततोऽध्ययनविधिरर्थज्ञानार्थ सन्नाध्यापनार्थतयोपनीतैस्त्रैवर्णिकै संबध्येत, येऽध्यापनार्थतयोपनीतस्त्रैवर्णिकास्तदुपयोगिव्यापारमपेक्षन्ते तेऽर्थज्ञानार्थमधीयीरन्‌-इत्यसंबद्धमेव स्यात्‌। ततश्चोपनीतैरसंबध्यमानोऽध्ययनविधिश्चतुर्णामपि वर्णानां स्यादिति शूद्राधिकारप्रसङ्‌ग। तस्मादुपनीतानां प्रयोजनापेक्षिणामध्ययनकरणिकार्थज्ञानभावना विधीयत इत्यध्ययनाङ्‌गमेवोपनयनं, स्वविधिप्रयुक्तं चाध्ययनम्‌। प्रपञ्चेनायं पक्षोन्यायरत्नमालायामेव निरस्त इत्यपरम्यते। तस्मात्पूर्वोक्त एव विचार- किमदृष्टार्थमध्ययनमुताक्षरग्रहणादिपरम्परयार्थज्ञानार्थमिति।।

अध्ययनविध्युपसंहार।

अथवा नात्र किंचिद्विचार्येत, नावमिकन्यायेनैवाध्ययनस्याक्षरसंस्कारादिपरम्परयार्थज्ञानार्थत्वसिद्धे। नवमे हि-- साम्नामृगक्षराभिव्यक्तिद्वारेण स्तुत्युपयोगित्वदर्शनात्तादर्थ्यमेव नादृष्टार्थत्वमिति वक्ष्यते। तेनैव न्यायेनाध्ययनस्यार्थज्ञानार्थत्वसिद्धेरध्ययनानन्तरं धर्मजिज्ञासा कर्तव्येति सिद्धमेवैतत्प्रयोजनविवक्षया सूत्रकारेणोच्यते। यदाहु-- 'धर्माख्यं विषयं वक्तुं मीमांसाया प्रयोजन'मिति। नन्वत्र कश्चिद्वेदवाक्यार्थो विचार्यते। तदप्याहु-- 'नचात्र चोदनाव्याख्या गौरवं तत्र चोदित’मिति तत्सिद्धमध्ययनानन्तरं धर्मजिज्ञासा कर्तव्येति। सा चतुर्विधा-- धर्मस्वरूप- प्रमाण- साधन- फलै।। नन्व ध्ययनविधिना वेदवाक्यार्थविचारमात्राक्षेपाद्धर्मस्वरूपप्रमाणजिज्ञासयो क प्रसङ्‌ग। उच्यते-- उपोद्धातत्वात्प्रसङ्‌ग। यदि हि वेदवाक्यार्थो धर्म स्याद्वेदश्च प्रमाणं ततोऽसौ विचार कर्तव्यो भवति। इतरथा काकदन्तपरीक्षावत्स्यात्‌, तदध्ययनविधिरेव प्रमाणादिविचारमाक्षिपति। धर्मग्रहणं चोपलक्षणार्थम्‌-- अधर्मस्यापि हानाय जिज्ञास्यत्वात्‌। अकारप्रश्लेषणे वा सूत्रमधर्मजिज्ञासायामपि व्याख्येयमिति निरवद्यम्‌।।

चोदनालक्षणोऽर्थो धर्म।

प्रथमं तावत्‌ को धर्म कथंलक्षणक इत्येतद्वयमनेन सूत्रेण श्रुत्यर्थाभ्यां निरूप्यते- यो धर्म

स योदनालक्षण चोदनैव तस्य लक्षणं प्रमाणम्‌। चोदना च तस्य लक्षणमेवेति श्रुत्या प्रमाणविधावर्थाच्चोदनागम्य एवाग्निहोत्रादिधर्मो नातल्लक्षणश्चैत्यवन्दनादिरिति स्वरूपमपि सिद्ध्यति। तथा यश्चोदनालक्षण स धर्म इति स्वरूपविधावर्थत्प्रमाणसिद्धिर्वेदितव्या।। कश्चित्वाह- कार्यरूपो वेदार्थो न सिद्धरूप इत्येतदनेन सूत्रेणोच्यते, चोदनालक्षणशब्देन कार्यमुच्यते, धर्मशब्देन वेदार्थ इति। तदयुक्तम्‌- यानि तावद्विधिवाक्यानि तेषां विधावेव प्रामाण्यं वस्तुस्वरूपं चाप्रामाण्यं विस्पष्टमेवेति न तत्र किंचिद्वक्तव्यम्‌। क्षेपिष्टादिवाक्यानामपि विध्येकवाक्यतया तत्रैव प्रामाण्यम्‌।

मन्त्राणामपि प्रकरणेन प्रधानविधिशेषत्वं द्वितीयपादे वक्ष्यत इति न तत्रापि वक्तव्यमस्ति। तेन कस्यात्र सिद्धार्थतां निरस्य कार्यार्थतोच्यते। ’अविनाशी वा अरे अयमात्मे’त्यादीनामुपनिषद्वाक्यानामितिचेत्‌। न। तेषामपि यदि विध्येकवाक्यत्वमस्ति ततोऽर्थवादाधिकरणेन गतम्‌, अथ नास्ति कथं तेषां कार्यार्थता स्यात्‌।।।।। अथ तेषां विध्यश्रवणादिविध्यन्तरेणैकवाक्यत्वाभावाच्च कार्यार्थत्वानुपपत्तेर्व्युत्पत्तिविरहाच्च सिगद्ध्यर्थे प्रामाण्ययोगादप्रामाण्यमेवाभिमतम्‌। किमिदानीमात्मादिवाक्यानामप्रामाण्यप्रतिपादनपरमिदं सूत्रं, सुव्याहृतं तर्हि शास्त्रारम्भे प्रथमं तावत्सूत्रकारोऽप्रामाण्यमेव वेदवाक्यानां प्रतिपादयतीति।।।।। कथं च कार्यं एव प्रामाण्यम्‌। तत्रैव व्युत्पत्ते- प्रवृत्त्यधीना हि व्युत्पत्ति, सा च कार्यावगमाधीनेति व्युत्पत्तिरपि तत्रैव भवतीति चेत्‌। अवश्यं प्रवृत्त्यधीनैव व्युत्पत्ति- काष्ठै स्थाल्यामोदनं पचतीत्यादिवर्तमानापदेशेष्वपि प्रसिद्धतृतीयार्थनामप्रसिद्धकाष्ठप्रातिपदिकार्थानां च पुरुषाणां काष्ठार्थे व्युत्पत्तिद्रशनात्‌।

प्रथमव्युत्पत्ति।

अथ प्रथमव्युत्पत्ति कार्यविशेषयैव- नहि तदा शब्दान्तरवशेन शब्दान्तरस्यार्थे व्युत्पत्ति संभवति सर्वस्य धर्मस्याप्रसिद्धत्वादिति चेत्‌। अस्त्वेवम्‌। तथापि पश्चाद्बहुश सिद्धार्थे शब्दप्रयोगदर्शनात्‌ ’कोऽयं राजा’ ’पाञ्चाल’ इत्यादिषु प्रश्नप्रतिवचनादिषु कार्यस्य व्यभिचारादव्यभिचार्यार्थमात्रं वाच्यमिति सुज्ञानम्‌। यथैव हि कस्यांचिद्व्यक्तौ प्रथमं गोशब्दस्य प्रयोगदर्शनात्सैव वाच्येत्यवगमे सत्यपि पश्चाद्वक्त्यन्तरे प्रयोगं पूर्वव्यक्तिव्‌.यभितारादव्यभिचारिसामान्यमेवार्थं इत्यध्यवसीयते तथा कार्यपरतामवगतामपि पश्चात्सिद्धार्थप्रयोगदर्शनेन बाधितत्वार्थमात्रमेवाव्यभिचाराद्वाच्यमिति युक्तम्‌। किंच प्रथमव्युत्पत्तौ कतिपयानामेव शब्दानां कार्यार्थत्वमवगतं न सर्वशब्दानां पौर्वापर्यनियमोऽस्ति, अत सर्वे शब्दा पश्चाद्व्युत्पाद्यमाना कैश्चित्सिद्धार्था भवन्ति। सर्वेषां तु कार्यार्थत्वे सिद्धार्थपरेषु लौकिकवाक्येषु सर्वशब्दानां लाक्षणिकत्वान्न कश्चिदन्विताभिधायी स्यात्‌। तत्रान्वितप्रतीति कथं सिद्ध्येत्‌। वक्तृज्ञानमनुमातव्यम्‌। नचान्वितप्रतिपादकं वाक्यमुच्चारितमिति कथमन्वितज्ञानानुमानम्‌।।।।। अथार्थस्वरूपस्मारकै पदैरन्वितज्ञानमनमीयते, तत कार्यवाचकेऽप्यसिद्धेरन्विताभिधानं न स्यात्‌। किंच प्रथममेव कार्यव्यभिचार शक्योऽनगन्तुम्‌। यदा हि पुत्रस्ते जात इत्युक्तस्य कस्याचिन्मुखविकासं पार्श्वस्थ पश्यति तदा हर्षहेतुरनेन शब्देन प्रतिपादित इति हर्षहेतुभूतसिद्धार्थप्रतिपादने शब्दस्य सामर्थ्यं कल्पयति। यद्यपि च तदानीमर्थविशेषो न ज्ञायते हर्षहेतूनां बहूनां संभवात्तथापि सिद्धार्थता तावदवगता, तावतापि कार्ये व्यभिचार सिद्ध। किंच बहुश पुत्रजनने सति एवं शब्दप्रयोगादन्येषु हर्षहेतुष्वप्रयोगात्‌ पुत्रजननरूपार्थविशेषोऽपि सुज्ञान

एव।।।।। किंच प्रवृत्त्यधीनापि व्युत्पत्तिर्नावश्यं कार्यविषयैव भवति, तथाहि यदा कश्चित्प्रवृत्तावत्यन्तासमर्थं वृद्धमातुरं वा प्रतिविनोदार्थं वाक्यं प्रयुङ्‌क्ते ’नद्यास्तीरे पञ्च फलानि सन्ती’ति तत्रान्यो दैवसंगत कश्चिदर्थी तद्वाक्यमर्थाच्छ्रुत्वा नदीतीरं गत्वा फलान्याहरति, एतत्सर्वं पश्यन्नन्यो व्युत्पित्सु फलसद्भावप्रतिपादने शब्दस्य सामर्थ्यं व्युत्पद्यते, तस्मान्नैकान्तत कार्यार्थता शब्दानाम्‌।

प्राभाकरक्तद्वितीयसूत्रार्थस्य खण्डनम्‌।

का चास्य सूत्रस्य वचनव्यक्ति, यदि तावत्‌ ’यत्कार्यं तद्वेदार्थ एवे’ति कार्यमुद्दिश्य वेदार्थता विधीयते, तथा सत्युद्देश्यस्योपादेयेन स्वरनियमात्सर्वस्य लोकिकस्यापि गवानयनादिकार्यस्य वेदार्थता स्यात्‌। किंच उपादेयस्य वेदार्थस्योद्देशेन धूमेनाव्याप्तेरकार्येऽपि वेदस्य प्रामाण्यनिरस्तं स्यात्‌।।।।। अथ ’वेदार्थ स कार्यरूप एवे’ति, ततो ’यो धर्म स चोदनालक्षण’ इति वतनव्यक्ति स्यात्‌, तत्रार्थशब्दोऽभ्युदयवाची कस्य विशेषणं, यद्युपादेयस्य चोदनालक्षणपदार्थस्य, तत सर्वस्य वेदार्थस्य कार्यत्वमर्थत्वं च विधीयते इति श्येनादिनियोगानामप्यर्थत्वं स्यात्‌।।।।। अथोद्देश्यवेदार्थविशेषणं, ततोऽयमर्थो भवति योऽर्थात्मकोऽभ्युदयात्मको वेदार्थ स कार्यरूप, ततश्च श्येनादिनियोगानां निषिद्धफलत्वेनानभ्युदयरूपाणां कार्यता न स्यात्‌। माभूदिति चेत्‌। तेषामपि लिङा कार्यतावगमात्‌। श्येनयागस्य कार्यता निवारयितुं शक्यते न नियोगस्य। तस्य कार्यैकस्वभावत्वात्‌। असति च कार्यत्वे श्येनवाक्यस्य कार्यार्थत्वाभावात्सिद्धार्थतैव वक्तव्या स्यात्‌, नच तथा संभवति विधिप्रत्यययोगात्‌। सिद्धे चार्थे व्यत्पत्तिविरहादप्रमाणाण्यमेव श्येनादिवाक्यानां स्यात्‌।।।।। अथ पूर्वसूत्राद्वेदार्थपरं धर्मपदमनुयुज्य चोदनालक्षणो वेदार्थ इत्येकं वाक्यम्‌, अर्थो धर्म इत्यपरं वाक्यम्‌। तदिदं स्वप्रज्ञाविलसितमात्रम्‌, अनुषङ्‌गवाक्यभेदयोर्विनाफलमाश्रयणात्‌। अप्रतिज्ञातस्य च धर्मस्य लक्षणमसंगतम्‌।।।।।

अथ प्रतिज्ञातस्यैव वेदार्थस्य कार्यत्वसिद्धये धर्मत्वमुच्यते। किं कार्यं एव धर्मरूपो वेदार्थ स एव जिज्ञास्यो नान्य, तथाचेत्‌ य एव जिज्ञास्यो धर्मस्तस्यैव सूत्राक्षरविनाशेन जिज्ञासा प्रतिज्ञास्येति वेदार्थप्रतिज्ञावचनार्थकम्‌।।।।। अथ त्वर्थशब्दमनादृश्य यो वेदार्थ स कार्यरूप इत्युच्यते ततोऽर्थपदमनर्थकं वस्तुमात्रपर्यायमनुवादकं स्यात्‌। अनर्थव्युदासार्थता चास्य भाष्यकारेणोक्ता, तस्माद्विशेषणमेवैतत्‌। विशेषणत्वे चाभ्युदयरूपस्य वेदार्थस्य कार्यत्वाभिधानादनभ्युदयरूपस्य वादार्थस्य कार्यत्वं न स्यादिति सर्वस्य वेदस्य एव प्रामाण्यमिति नियोगो न स्यात्‌। ततश्च अविनाशी वा अरे अयमात्मेत्यादीनामात्मस्वरूपपरत्वं न निराकर्तव्यमित्यस्तां तावत्‌। तस्माद्धर्मस्वरूपप्रमाणप्रतिपादनार्थमेवेदं सूत्रम्‌।।।।। तदिह धर्मं विषयीकृत्य चिन्त्यते-- किमस्य न किंचित्प्रमाणमस्ति, किं वा प्रत्यक्षादिकमेव प्रमाणम्‌, उत चोदनैव, अथवा विकल्प, अथवा समुच्चय इति। तत्र शब्दस्य प्रमाणान्तरप्राप्तप्रापकत्वेन स्वयप्रमाणत्वाप्रत्यक्षादीनां चासामर्थ्यादप्रमाणको धर्म इत्येक पक्ष, प्रत्यक्षादिगम्य एवेत्येक पक्ष, योगिनां प्रत्यक्षगम्य, अर्वाचीनानां तु चोदनागम्य इत्यपर, जगद्वैचित््रयार्थापत्या किमप्यदृष्टमस्तीति सामान्येन प्रसिद्धो धर्मश्चोदनयाग्निहोत्रादिविशेषरूपेण गम्यते तस्मात्समुच्चय इत पक्षान्तरम्‌, चोदनैव साच प्रमाणमेवेति सिद्धान्त। तदिह चोदनैव प्रमाणं साच प्रमाणमेवेत्यवधारणद्वयं प्रतिज्ञायते।।

प्रथमपादप्रतिपाद्यार्थसंग्रह।

निमित्तसूत्रे तु प्रथमद्वितीयसूत्रमात्रालोचनया वेदो धर्ममूलमित्यादिवदुपदेशशास्त्रताशङ्‌का मा भूदिति परीक्षाशास्त्रमेवदमिति ज्ञापयितुं परीक्षाप्रतिज्ञानम्‌। यद्यपि चोपरितनव्यापारादेव परीक्षाशास्त्रत्वं गम्यते तथापि वक्ष्यमाणमेव श्रोतृबुद्धिसमाधानाय कीर्तितम्‌।।।।। प्रत्यक्षसूत्रे तु प्रत्यक्षस्य विद्यमानोपलम्भनत्वाद्भविष्यति धर्मे प्रामाण्यासंभवात्तत्पूर्वकत्वेनेतरेषामप्यप्रामाण्यात्प्रमाणान्तरनियमविकल्पसमुच्चयनिराकरणाच्चोदनैवेत्ययमर्थ सिद्ध्यति।।।।। औत्पत्तिकसूत्रे तु स्वतप्रामाण्यमर्थान्यथात्वकारणदोषज्ञानाभ्यामप्रामाण्यमित्याश्रित्याग्निहोत्रादिचोदनाभ्योऽसंदिग्धज्ञानोत्पत्ते स्वत प्रामाण्यं प्राप्तम्‌। नचापवादकमर्थान्यथात्वज्ञानं साक्षादस्ति, नापि कारणदोषज्ञानं, पुरुषाश्रयत्वाच्छब्ददोषाणाम्‌। पदपदार्थसंबन्धस्याकृत्रिमत्वान्तद्द्वारेण पुरुषानुप्रवेशाभावाच्चोदनानामिति स्थिते समाहिते, माभूत्पदार्थसंबन्धद्वारेण पुरुषानुप्रवेश, वाक्यवाक्यार्थयोस्तु लोके संबन्धादर्शनान्निर्मूलोऽग्निहोत्रादिवाक्यार्थप्रत्यय इत्यतो व्यामोह। सामयिको वा, अतो न वाक्यार्थे वेदस्य प्रामाण्यमित्याशङ्‌क्य, पदार्थानां संबन्धग्रहणं समयं चानपेक्षमाणानामेव वाक्यार्थे प्रामाण्यं संभवतीति तद्भूताधिकरणेन प्रतिपादिते।।।।। पुनर्वेदानां वाक्यात्मकत्वात्‌ काठकादिसमाख्यानाच्च पौरुषेयत्वात्तद्द्वारेण दोषसंस्पर्शमाशङ्‌क्य स्मर्तव्यत्वे सत्यस्मरणाद्योग्योनुपलब्धिनिरस्तस्य कर्तुरनुमानासंभवात्समाख्यायाश्च प्रवचननिमित्तत्वादपौरुषेया वेदा इति तदेकदेशानां चोदनानां सिद्धं प्रामाण्यमित्येवं समस्त प्रथम पादश्चोदनासूत्रप्रतिज्ञातार्थोपपादेन तस्यैव परिकर। सोऽयं भाष्यकारानुसारेण पादार्थोऽनुक्रान्त। वृत्तिकारमतं तु पश्चादनुक्रमिष्याम।

धर्मस्य प्रत्यक्षादिप्रमाणगम्यत्वम्‌।

प्रकृतमनुसराम- प्रतिज्ञातं तावच्चोदनैव प्रमाणं सा च प्रमाणमेवेति। ननु प्रत्यक्षादेरन्यानपेक्षं प्रामाण्यं संभवतीति तस्यैव धर्मे प्रामाण्यं, शब्दस्य तु सर्वदैव प्रमाणान्तरप्रमितविषयत्वान्न तदनपेक्षं प्रामाण्यं संभवतीति। उच्यते। प्रत्यक्षं तावत्संयुक्तविषयत्वेन विद्यमानोपलम्भनत्वाद्भविष्यति धर्मे न समर्थम्‌।।।।। यद्यपि गोदोहनादिद्रव्यं, यागादिक्रिया, नीचैस्त्वादिगुणश्च, फलसाधनत्वाद्धर्मशब्देनोच्यते नापूर्वादय इति श्रेयस्करभाष्ये वक्ष्यते, तथापि तेषां फलसाधनरूपेण धर्मत्वात्‌ फलस्य च जन्मान्तरादिभावित्वाद्धर्मस्वरूपेण प्रत्यक्षविषयत्वं न संभवति, तत्पूर्वकत्वाच्चानुमानादिकमपि न प्रमाणम्‌।।।।। भावनाबलजं तु योगिप्रत्यक्षं भविष्यत्यपि धर्मे समर्थमिति मनोरथमात्रम्‌। भावना ह्यनुभूतगोचरनियतानुबूतेष्वेव निश्चयरूपां स्मृतिं जनयेत्‌। नच सात्र प्रमाणं स्मृतित्वादेव, नितरां प्रत्यक्षमनिन्द्रियजत्वात्‌। नेन्द्रियजत्वं प्रत्यक्षलक्षणमपितु कल्पनापोढत्वमितिचेत्‌, सुतरां धर्मस्याप्रत्यक्षत्वं फलसाधनरूपस्याविकल्पग्रहणसंभवात्‌। तस्मादनिमित्तं प्रत्यक्षम्‌। तत्पूर्वकत्वाच्चानुमानाद्यपि।।।।। काश्यपीया पुन प्रातिभज्ञानमृषीणां धर्मो प्रवर्तत इत्याहु, तत्तु लिङ्‌गाद्यभासजत्वात्प्रमाणमेव न भवति किं पुनर्धर्मे। शब्दस्य तु बुद्धिजनकत्वीदसत्यपवादे युक्तं प्रामाण्यम्‌।।।।। ननु न बुद्धिजननमात्रात्प्रामाण्यं युक्तं अयथार्थेष्वपि वाक्येषु बुद्धिजननाविशेषात्‌। सत्यम्‌। तत्र तु कारणदोषबाधकप्रत्ययाभ्यां युक्तमप्रामाण्यं, वेदेतु तद्भावात्सतप्राप्तं प्रामाण्यमनपोदितं भवति।।

अथ प्रामाण्यविचार।।

कथं पुन प्रमाणस्य स्वतप्राप्ति, तदर्थमिदं सर्वज्ञानान्यधिकृत्य चिन्त्यते किं प्रामाण्यमप्रामाण्यं चोभयं स्वत एवावगम्यते, अथवान्यतरदपि स्वभावेनानिरुपितं कारणगुणदोषप्रत्ययाभ्यामवगम्यते, आहोस्विदप्रामाण्यं स्वतोऽवगम्यते, प्रामाण्यं स्वतप्राप्तं सदर्थान्यथात्वकारणदोषज्ञानाभ्यामवगम्यमानेनाप्रामाण्येनापोद्यते इति। तत्र सर्वकारणानां स्वकार्यशक्ते स्वभाविकत्वादुभयमपि ज्ञानस्य स्वरसादेवावगम्यत इति केचित्‌। तदयुक्तम्‌। नहि ज्ञानं स्वविषयस्य तथात्वमतथात्वं च युगपच्छक्नोति वेदयितुं विरोधात्‌।।।।। अथ कापि ज्ञानव्यक्ति स्वप्रामाण्यं स्वतो बोधयति काप्यप्रामाण्यमित्युच्यते, तथापि न युक्तम्‌। कारणान्तरनिरपेक्षस्य ज्ञानस्यैवोपलम्भहेतुत्वे किं क्व ज्ञाने भवतीति न शक्यं विवेक्तुम्‌। अतो द्वयमपि स्वस्वभावेनानिरूपितं कारणगुणदोषज्ञानाभ्यामवगम्य इत्यपरे। तदप्यपेशलम्‌। एवं हि गुणदोषावधारणात्प्रागन्यतरेणाप्याकारेणार्थमनवगमयद्विज्ञानं निस्वभावं स्यात्‌। तस्मादप्रामाण्यं स्वत, प्रामाण्यं तु संवादज्ञानादिभिरित्येददेव युक्तम्‌।।

युक्तिदर्शनम्‌।

तथाहि न ज्ञानमुत्पन्नमित्येतावतार्थतथात्वावधारणं युक्तं व्यभिचारादनिश्चयाच्च अप्रामाण्यमेव तस्यां वेलायां प्राप्तं, पश्चात्कारणगुणज्ञानादर्थक्रियाज्ञानाद्वा प्रामाण्यावगमादपोद्यते। शब्दे चाप्तप्रणीतत्वं गुण। नच वेदे तदस्यपौरुषेयत्वाभ्युपगमात्‌। वलस्पतय सत्रमासत श्रृणोत ग्रावाण’ इत्येवमादीनामुन्मत्तप्रलपितकल्पत्वात्‌, अप्रत्ययिततरप्रणीतत्वादप्रामाण्यमेव वेदानामिति प्राप्तेऽभिधीयते- परापेक्षं प्रमाणत्वं नात्मानं लभते क्वचित्‌। मूलोच्छेदकरं पक्षं को हि नामाध्यवस्यति यदि हि सर्वमेव ज्ञानं सिवविषयतथात्वावधारणे स्वयमसमर्थं विज्ञानान्तरमपेक्षेत तत कारणगुणसंवादार्थक्रियाज्ञानान्यपि स्वविषयभूतगुणाद्यवधारणे परमपेक्षेरन्‌, अपरमपि तथेति न कश्चिदर्थो जन्मसहस्रेणाप्यध्यवसीयेतेति प्रामाण्यमेवोत्सीदेत्‌। अथ- अर्थक्रियाज्ञानं स्वतप्रमाणमितिचेत्‌ को विशेष, अव्यभिचार इति चेत्‌, न, स्वप्नावस्थायामसत्यप्युदकाहरणेऽर्थक्रियाविज्ञानदर्शनात्‌।।।।। अथ सुखज्ञानमेवार्थक्रिया तच्चाव्यभिचार्येव नहि क्वचिदप्यसति सुखे सुखज्ञानमस्ति। सत्यमेतत्‌। नतु तेन पूर्वज्ञानस्य प्रामाण्याध्यवसानं संभवति, अप्रमाणेनापि प्रियासंगमविज्ञानेन स्वप्नावस्थायां सुखदर्शनात्‌। तस्मात्स्वतप्रामाण्यं प्राप्तमर्थान्यथात्वकारणदोषज्ञानाभ्यामपोद्यत इत्यवश्यमङ्‌गीकरणीयम्‌। एवंच शब्देनाप्तपुरुषस्पर्शकृतत्वाद्दोषाणामपौरुषेये वेदे तदभावात्साक्षाच्चार्थान्यथात्वज्ञानाभावदपोदितं प्रामाण्यं भवति। पौरुषेयवचनानि तु पुरुषबुद्धिप्रभवत्वाद्भ्रान्त्या विप्रलिप्सया वा प्रयुक्तानि मूलदोषेण दुष्टत्वादयथार्थानि भवन्तीति वैषम्यम्‌। केचित्बाहु- न लोकेऽपि शब्दस्यायथार्थात्वमस्ति तदभावात्‌, न हि लोके शाब्दं प्रमाणमस्ति वक्रभिप्रायानुमापकत्वात्पुरुषवचसाम्‌, तेनानुमानस्यैवायं व्यभिचारो न शब्दस्य। नवा तस्यापि विवेकाग्रहणादलिङ्‌गे लिङ्‌गव्यवहारप्रवृत्ति। यदि तु शब्दस्यैवायं व्यभिचारो ऽभ्युपेयते। स्वाभाविकमेवाप्रमाणं स्यात्‌, न हि पुरुषदोषेण शब्दस्य दोषो भवति यथावस्थितशब्दाभिव्यक्तिमात्रे पुरुषस्य व्यापारात्‌।।।।। तदिदमसारम्‌। यदि लोके शाब्दं नास्ति तदा वेदेऽपि कथं तत्स्यात्‌। नह्यभिप्रायानुमानक्षीणस्य शब्दस्यार्थं प्रति वाचकत्वे प्रमाणमस्तीत्युक्तं न्यायरत्नमालायाम्‌।।।।। यच्च व्यभिचाराभ्युपगमे स्वाभाविकमप्रामाण्यं भवति पुरुषदोषस्य शब्देऽनवतारादिति। स्यादेतदेवं यदि यदीयं यद्वाक्यं तत्‌ स पुरुषोऽभिव्यञ्ज्यात्‌। तत्तु

तेनैव क्रियते वर्णा नित्या पदानि च, वाक्यानि तु पुरुषैरेव क्रियन्ते पौरुषेयत्वादेव। यथावस्थितानि व्यज्यमानानि वेदवाक्यवदपौरुषेयाण्येव स्यु। ततश्च वक्त्रभिप्रायानुमापकत्वमपि न स्यात्‌, तद्यथाऽध्येतृभिरभिव्यज्यमानानि वेदवाक्यानि नाध्येतॄणामभिप्रायं सूचयन्ति तथा पुरुषवाक्यान्यपि न सूचयेयु। यदि हि व्यभिचारशङ्‌क्या लोके शब्दस्य प्रामाण्यं न संभवतीत्युच्यते, तर्हि तद्वक्त्रभिप्रायानुमानेऽपि तुल्यम्‌। अन्यथासंविदानस्याप्यन्यथावाक्यरचनादर्शनात्‌। किं च शब्दस्य चक्षुरादेरिव स्वसामर्थ्येन बोधकत्वाद्व्यभिचारेऽपि न बोधकत्वहानि। लिङ्‌गस्याव्यभिचारिण एव गमकत्वमिति व्यभिचारिणोऽलिङ्‌गत्वमुपपन्नम्‌।।।।। अथ वक्तुमाप्तत्वाद्व्यभिचारशङ्‌कां निर्वर्त्यनुमानं, तथासति शब्दमेवार्थे प्रमाणमस्तु प्रतिबन्धकाया शङ्‌काया निरस्तत्वात्‌। अवश्यं हि बुद्धिविशेषमनुमित्सता प्रथमं पदार्थास्तेषां चान्वययोग्यतालोचयितव्या, ते आलोच्यमाना द्रागेव वाक्यार्थं बोधयन्तीति नानुमानं प्रतीक्षन्ते।।।।। किंचानुमिते बुद्धिविशेषे पश्चादनुवादभूतं वाक्यं वाक्यार्थमवबोधयतीति व सिद्धान्त, ततश्च यो नामानाप्त एवाबुद्ध्या गृहीतस्तद्वाक्यादयथार्थमेव ज्ञानमुत्पन्नमित्यभ्युपगन्तव्यम्‌, ततश्च दोषाधीनत्वादप्रमाण्यस्य वक्तृदोषाणां च शब्दे संक्रान्त्यनभ्युपगमात्स्वारसिकमेव शब्दे

दुष्टत्वमापन्नमिति बलादप्रमाण्यं वेदस्य प्रसज्यत इत्यास्तां तावत्‌। तस्मादनाप्तावचसां सत्येवाप्रामाण्ये वक्तृदोषाधीनत्वाद्वेदे च तदभावात्प्रामाण्यमेव वक्तव्यम्‌। तस्माच्चोदनालक्षण एव धर्म श्रेयस्कर इत्यर्थ। यदेव श्रेयसाधनरूपं यागहोमादि तदेव धर्म इत्युच्यते लोके, नापूर्वमन्तकरणप्रवृत्त्यादि वा लोकप्रसिद्धिविरहात्‌।।

धर्मलक्षणविचार।।

नन्वपूर्वमेव श्रेयसाधनम्‌। न। अवान्तरव्यापारामात्रत्वात्‌। तस्माद्यागादिरेव श्रेयसाधनरूपेण धर्म। तद्रूपाभावाच्च न शूद्रकृतस्य धर्मतापत्ति। चोदनालक्षणमात्रस्य धर्मत्वं माभूदित्यर्थशब्देन विशेष्यते।।।।। चोदनाशब्देन च प्रवर्तकं निवर्तकं च वाक्यमुच्यते ततश्च निषेधवाक्यै न हिंस्यात्‌ इत्यादिभिरनर्थत्वेन लक्ष्यमाणानां हिंसादीनामपि धर्मत्वं स्यात्‌ तद्व्यावृत्त्यर्थं य एवार्थरूपेण प्रवर्तकवाक्यैर्लक्ष्यते तस्यैव धर्मत्वं वक्तुमर्थग्रहणम्‌।।।।। भाष्ये च श्येनादिग्रहणम्‌ तत्साध्यहिंसादिलक्षणार्थम्‌। उपरिष्टात्‌ हिंसा हि सा, सा च प्रतिषिद्धा इति विवरणात्‌। केचित्तु लक्षणां परिहरन्त श्येनादिस्वरूपमेवार्थपदस्य व्यावर्त्य मन्यन्ते, तेषामेव श्येनादय कर्तव्या विज्ञायन्ते, इति विधेयत्वनिराकरणेन प्रतिषेधविषयत्वसमर्थनात्‌। कथं पुनस्तेषां विधेयत्वं निराक्रियते, तत्राहु- यस्य हि विधि स्वसिद्ध्यन्यथानुपपत्त्यानुष्ठानमाक्षिपति तद्विधेयमित्युच्यते, काम्येषु च कर्मसु कामनावशादेव प्रवृत्तिसिद्धेस्ततएव विधि सिद्ध्यन्नन्यथानुपपत्त्यभावान्न स्वयमनुष्ठानमाक्षिपति।।।।।ननु कर्तव्यताबोधनमेव प्रवर्तनम्‌, कर्तव्यता च वेदे यागस्य विङैव बोधितेति कथमविधेयत्वम्‌। सत्यम्‌। नतु यागस्य कर्तव्यता लिङाभिधीयते, स्वार्थस्य कर्तव्यतां लिङभिधत्ते, यागश्च तस्य विषय करणं च, सोऽयं कर्तव्यतात्मा नियोगार्थोऽन्यथानुपपत्त्या स्वविषयस्य कर्तव्यतां बोधयन्ननुष्ठापक इत्युच्यते। श्येनादीनां तु रागादेवानुष्ठानसिद्धेर्न नियोगस्तेषामनुष्ठानमाक्षिपतीति न तेषां विधेयत्वम्‌। असति च विधेयत्वे तेषां निषेधविषयत्वादनर्थत्वमिति तद्व्यावृत्त्यर्थमर्थपदमिति।।।।।तत्रेदं वक्तव्यम्‌- कस्मिन्नंशे तेषां व्यावृत्तिरिति। धर्मत्व इति चेत्‌। न। तत्स्वरूपानभिधानात्‌। इदं हि सूत्रं वेदार्थस्य कार्यत्वप्रतिपादनार्थं न कर्मस्वरूपलक्षणार्थम्‌। यत श्येनादीनां धर्मत्वं मा प्रसाङ्‌क्षीदित्यर्थपदेन

व्यावृत्ति क्रियेत।।।।। यदि परं कार्यत्वव्यावृत्ति स्यात्‌ सा चायुक्तेत्युक्तं प्राक्‌। भवतु वा वाक्यभेदाङ्‌गीकारेण धर्मलक्षणार्थमपि सूत्रम्‌। तथापि चोदनालक्षणापदेन कार्यात्मकमपूर्वमुद्दिश्य तस्य धर्मत्वमुच्यत इति वो मतम्‌, तत्र श्येनादियागस्य क प्रसङ्‌गो यद्व्यावृत्त्यर्थमर्थपदं स्यात्‌। नहि ज्योतिष्टोमादियैगस्यापि धर्मत्वमस्ति, अपूर्वस्य धर्मत्वाभ्युपगमात्‌।।।।। अथ श्येनाद्यपूर्वस्यैव धर्मत्वमर्थपदेन व्यावर्त्यते ततो भाष्ये श्येनादिशब्देन कर्मनामधेयेन तत्साध्यमपूर्वं लक्ष्यत इत्यविशिष्टा लक्षणा स्यात्‌। यदि चापूर्वमेव प्रत्युदाहरणं ततो हिंसा हि सा सा च प्रतिषिद्धेति भाष्यमसंगतं स्यात्‌। श्येनयागो वा तत्फलं वा हिंसा, नन्वपूर्वं कथंचिदपि हिंसापदास्पदम्‌। अस्मिंश्च कल्पे कथं पुनरसावनर्थ कर्तव्यतयोपदिश्यत इति चोद्यम्‌। नैव श्येनादय कर्तव्या विज्ञायन्ते इति चोत्तरमपूर्वविषयं स्यात्‌। न च तस्य कर्तव्यत्वं शक्यते वारयितुं कार्यस्वभावत्वात्‌।।।।। एवंच यागकर्तव्यतानिषेधार्थमिदं भाष्यमङ्‌गीकृत्ययत्‌ तत्समाधानाय प्रयत्यते कर्तव्यताविषयो हि नियोगो न पुनस्तस्य कर्तव्यतामाहेति तदपार्थकम्‌। काम्येष्वपि विधिरेव प्रवर्तको न फलं, तस्य विध्यधीनोत्पत्तिकत्वेन यागापेक्षाभावात्‌। विधिस्तु यागाधीननिष्पत्तित्वाद्यागमनुष्ठांपयतीति युक्तम्‌।।

काम्येष्वपि कर्मसु विधेरेव प्रवर्तकत्वम्‌।

यदि च विधिरप्रवर्तक काम्येषु स्यादितिकर्तव्यताप्यविधेया स्यात्‌, तस्यामपि फलत एव प्रवृत्तिसिद्धे साङ्‌गप्रधानसाध्यत्वात्फलस्य। वक्ष्यति हि तद्युक्ते तु फलश्रुतिस्तस्मात्सर्वचिकीर्षेति। ततश्चाग्नीषोमीयहिंसाया अपि विध्यभावेन निषेधविषयत्वात्तद्युक्तस्य ज्योतिष्टोमस्याप्यनर्थत्वापत्ते कोऽर्थो यो निश्रेयसाय ज्योतिष्टोमादिरिति भाष्यानुपपत्ति।।

ननु न हिंस्यादिति निषेधो नारभ्याधीतत्वात्पुरुषार्थ तेनानेन पुरुषार्थो एव हिंसा प्रतिषेद्धव्या, क्रत्वर्थनिषेधे हि सोऽपि क्रत्वर्थ स्यात्‌। अविशेषे त्वेकस्य प्रतिषेधविधे क्रत्वर्थत्वपुरुषार्थत्वापत्त्या वैरुप्यं स्यात्‌। तस्मात्पुरुषार्थानामेव हिंसानामिह प्रतिषेधो न क्रत्वर्थानामिति।।।।। तदिदं बालसंमोहनम्‌। नह्यविशेषणापि प्रतिषेधे वैरूप्यम्‌। यदि हि क्रत्वर्थत्वपुरुषार्थत्वरूपं विशेषेणोद्दिश्य प्रतिषेध क्रियेत तत स्यादपि वैरूप्यं प्रतिषेध्योपस्थापितक्रतुपुरुषगोचरत्वात्प्रतिषेधस्य। यदातु हिंसामात्रमुद्दिश्य प्रतिषेध क्रियते तदास्य किं वैरूप्यम्‌। तद्यथा या भोजनार्थं मांसोत्पादने हिंसा, या च वैरिनिर्यातनार्थतया साक्षात्पुरुषार्था तस्यामुभय्यामविशेषेण प्रतिषिध्यमानायामपि नास्ति

वैरूप्यमेवमिहापि। इतरथा तत्रापि भोजनाङ्‌गता पुरुषार्थता च प्रतिषेधस्य स्यादिति वैरूप्यं स्यात्‌। तस्माद्यैव काचिद्येन केनापि प्रकारेण प्रसक्ता हिंसा सा सर्वा सामान्येन प्रतिषिध्यते। पुरुषार्थश्च प्रतिषेधोऽनारभ्याधीतत्वात्‌। तस्मादग्नीषोमीयहिंसाप्यसति विधेयत्वे प्रतिषेधगोचर स्यात्‌। विधेयत्वे तु विधेर्विशेषविषयत्वात्सामान्यविषयो निषेधस्तद्विरोधाद्धिसान्तराण्यवलम्बते।।

हिंसायां सांख्यमतं तत्खण्डनं च।

ननु सत्यपि विधेयत्वे विधे क्रत्वर्थात्प्रतिषेधस्य च पुरुषार्थत्वाद्विषयभेदेनाविरोधान्न बाध। नहीदं विरुद्धं क्रतोर्हिंसया भवितव्यं पुरुषस्य तु तद्वर्जनेनेति। सत्यम्‌। अङ्‌गविधिमात्रालोचनायां नास्ति विरोध। ज्योतिष्टोमविधिस्तु साङ्‌गं प्रधानं पुरुषस्य विदधत्पुरुषार्थाहिंसानिषेधमग्नीषोमीयहिंसायामवतरन्तं निरुणद्धि। नह्यग्नीषोमीयहिंसां वर्जयता

ज्योतिष्टोम शक्यतेऽनुष्ठातुम्‌। तस्मादस्ति विरोध इति सामान्यस्य बाध। विधौ त्वप्रवर्तके सत्यग्नीषोमीयहिंसापि प्रतिषिध्येत।।।।। किमर्थं च श्येनस्य विधेयत्वं निराक्रियते, प्रतिषेधसिद्ध्यर्थमिति चेत्‌, क प्रतिषेध न हिंस्यात्सर्वभूतानि इति। नायं निषेध श्येने प्रवर्तते हिंसाविषयत्वात्‌। श्येनफलं च हिंसा न श्येन। तथा चोक्तम्‌, यो हिंसितुमिच्छेत्तस्यायमभ्युपाय इति हि तेषामुपदेश इति।।।।। कश्चित्वाह- श्येनस्य कर्तव्यत्वे सति बलात्तत्फलमपि हिंसा कर्तव्या भवतीति न निषेद्धुं शक्यते। अत फलकर्तव्यतानिरासार्थं श्येनकर्तव्यता बलान्निरस्यत इति। तदिदमसंबद्धम्‌। यथैव हि श्येनापूर्वस्य कर्तव्यतायां सत्यामपि तत्साध्यफलस्य कर्तव्यता न प्रसज्यते तथा यागस्य कर्तव्यत्वे सत्यपि रागप्राप्तस्य फलस्य नास्ति कर्तव्यतापत्ति। तस्मादनर्थकं श्येनकर्तव्यतानिराकरणम्‌। तस्माद्धिसैवात्र प्रत्युदाहरणम्‌।।।।।इदंचापरमेकदेशिन प्रष्टव्या- अर्थशब्देन किमुच्यते इति। यदि श्रेयसाधनं, नित्यानां धर्मत्वं न स्यात्‌। अथ यन्निषिद्धफलं न भवति तदर्थशब्देनोच्यते, तथासति नर्ञ्थाविषयस्यापूर्वस्य धर्मत्वप्रसङ्‌ग, चोदनालक्षणत्वान्निषिद्धफलत्वाभाच्च। भवत्वितिचेत्‌। न। लोकविरोधात्‌। यो हि हिंसायामुद्युक्त प्रतिषेधवशान्निवर्तते न तं धार्मिक इत्याचक्षते किंत्वधर्मान्निवृत्त इत्येतावत्‌। तदाहु- लोकसिद्धस्य लक्षणं परीक्षकैर्वक्तव्यं न वृद्ध्यादिवत्परिभाषणमित्यास्तां तावत्‌। इति चोदनासूत्रम्‌।। धर्मप्रमाणपरीक्षाधिकरणम्‌।।३।।

तस्य निमित्तपरीष्टि।।३।।

अनेन सूत्रेण चोदनाख्यस्य निमित्तस्य परीक्षणमस्मिन्पादे वक्ष्यमाणम्‌ अथात शेषलक्षणम्‌’, अथ विशेषलक्षणम्‌’ इतिवत्सुखग्रहणार्थमनुकीर्त्यते।।।।। चोदनैवेत्यर्थस्य साधनाय प्रत्यक्षादीनामनिमित्तत्त्वमुच्यते-

धर्मे प्रत्यक्षाद्यगम्यत्वाधिकरणम्‌।।४।।

सत्संप्रयोगे पुरुषस्येन्द्रियाणां बुद्धिजन्म तत्प्रत्यक्षमनिमित्तं विद्यमानोपलम्भनत्वात्‌।।४।।

प्रत्यक्षं तावदिन्द्रियार्थसंप्रयोगजन्यत्वेन विद्यमानोपलम्भनत्वाद्भविष्यति धर्मे न निमित्तम्‌। सत्संप्रयोगजन्यत्वमाभासेऽपि तुल्यत्वादलक्षणमिति नैयायिका दूषयन्ति, तत्तु लक्षणानभिधानाददूषषणम्‌। नहीदं लक्षणं प्रत्यक्षस्य, किंत्वनिमित्तत्लकथनमात्रम्‌। तत्र हेतुर्विद्यमानोपलम्भनत्वं तत्साधनं च सत्संप्रयोगजत्वम्‌। नहि सत्संप्रयोगजमविद्यमानोपलम्भनं संभवति।।।।। इन्द्रियार्थसंप्रयोगजत्वं सुखादिज्ञानेष्वव्याप्तेरहेतुरितिचेत्‌। न। तेषामपि मनसंज्ञकेन्द्रियसंप्रयोगजत्वात्‌। मनसद्भावे च सुखादिज्ञानमेव प्रमाणम्‌, अपरोक्षावभासज्ञानस्येन्द्रियाधीनतया रूपादिज्ञानेषु व्याप्तिदर्शनात्‌ सुखादिविषयमपरोक्षज्ञानमिन्द्रियमनुमापयति। तत्र चक्षुरादीनामसंभावात्तेभ्योऽन्यदवतिष्ठते।।।।। अत्र कश्चित्‌- नित्यद्रव्यगतविशेषगुणत्वात्सुखादीनां द्रव्यान्तरसंयोगजत्वम्‌, पार्थिवपरमाणुगतरूपादीनामग्निसंयोगजत्वदर्शनात्‌, यच्च द्रव्यान्तरं तन्मन इत्याह -तन्न युक्तम्‌। शरीरं हि भोगायतनम्‌। किंच तस्य भोगायतनत्वमन्यत्‌ तत्संयोगापेक्षसुखाद्युत्पत्ते, अशितपीताद्याधारत्वाच्च न बहि शरीरात्सुखाद्युत्पत्ति। अत शरीरसंयोगादेव सिद्धेर्न द्रव्यान्तरानुमानम्‌। किंच पार्थिवगुणानामेव द्रव्यान्तरसंयोगापेक्षा दृष्टा न द्रव्यमात्रगुणानाम्‌। तेजसंयोग एव च कतारणतया दृष्टो न द्रव्यमात्रसंयोगस्तस्मान्नैवं मनसिद्धिरिति

सुखाद्यपरोक्षज्ञानमेव मनसो लिङ्‌गम्‌।।

इन्द्रियलक्षणम्‌।

किंपुनरिन्द्रियलक्षणं चक्षुरादिषु मनसि चानुस्यूतम्‌। उच्यते- यत्संप्रयुक्ते विशदवभासं विज्ञानं जनयति तदिन्द्रियमित्युच्यते, तच्च द्विविधम्‌, बाह्यमाभ्यन्तरं च, बाह्यं पञ्चविधं ्घ्रााणरसनचक्षुस्त्वक्श्रोत्रात्मकम्‌। आन्तरं त्वेकं मन।

तत्राद्यानि चत्वारि च पृथिव्यप्तेजोवायुप्रकृतीनीत्यक्षुपाददर्शनवदभ्युपगम्यते। श्रोत्रं त्वाकाशात्मकं तैरभ्युपगतम्‌। वयं तु- दिश श्रोत्रमिति दर्शनाद्दिग्भागमेव कर्णशष्कुल्यवच्छिन्नं श्रोत्रमाचक्ष्महे। मनस्तु पृथिव्यादीनामेवान्यतमात्मकं तेभ्योऽन्यद्वा सर्वथा तावदस्ति मन। तच्चात्मतद्गुणेष्वेव स्वतन्त्रं प्रवर्तते न बाह्येषु रूपादिष्वित्यान्तरमित्युच्यते। रूपादिज्ञानेष्वपि तच्चक्षुरादिसहायं प्रवर्तते, एवमनुमानादिष्वपि लिङ्‌गादिसहायं, अन्यमनस्कस्य संप्रयुक्तेष्वपि रूपादिषु ज्ञानानुत्पत्ते। स्मृतावपि संस्कारपरतन्त्रं प्रवर्तते स्वतन्त्रम्‌।।।।। नन्वनुमानादीनां मनोजन्यत्वात्तेषां च भूतभविष्यतोरपि प्रवृत्तेरिन्द्रियजन्यत्वं विद्यमानोपलम्भनत्वेनानैकान्तिकं स्यात्‌। न स्यात्‌। नहीन्द्रियजन्यत्वं हेतु किंत्विन्द्रियसंप्रयोगजत्वम्‌। नचानुमानेऽतीताया भविष्यन्त्या वा वृष्टेरनुमीयमानाया मनसा संप्रयोगोऽस्तीत्यव्यभिचार।

अथ प्रत्यक्षम्‌।

तदेवं प्रत्यक्षं तावदनिमित्तं तत्पूर्वकत्वाच्चानुमानाद्यपि। नह्यगृहीते धर्मे तेन सह कस्यचित्संबन्धग्रहणं संभवति। सादृश्यविषयकत्वाच्चोपमानं दूरभ्रष्टम्‌। अर्थापत्तिरपि धर्मेण विनानुपपद्यमानस्य कस्यचिददर्शनादसमर्था।।।।। ननु जगद्वैचत््रयमनुपपन्नम्‌। न। स्वाभाविकत्वेनोपपत्ते। यद्यपि तदनुपपत्त्या किंचिददृष्टं कल्प्येत तथापि को धर्म को वाऽधर्म इति विवेकाभावादवश्यं चोदनैवार्थनीया। सा चेदङ्‌गीकृता कृमर्थापत्त्या, सामान्यतो दृष्टेन वा।।।।। ननु विकल्पनिमित्तं संबन्धग्रहणं तत्कथं प्रत्यक्षपूर्वकत्वम्‌। सविकल्पकमप्यनुपरतेन्द्रियव्यापारस्य जायमानमपरोक्षावभासत्वात्प्रत्यक्षमेवेत्यदोष।।

प्रत्यक्षबौद्धमतम्‌।

विकल्पपश्चापरोक्षावभासश्चेति चित्रम्‌। अपरोक्षमिति हि स्वलक्षणमुच्यते तद्विषयोऽवभासतोऽपरोक्षावभास। विकल्पस्त्वभिलापसंयोग्यप्रतिभासत्वान्न स्वलक्षणं स्पृशति, नह्यभिलाप स्वलक्षणं स्पृशति, यदि स्पृशेदभिलापमात्रेणापि विनाऽक्षव्यापारमपरोक्षावभास स्यात्‌, नचासावस्ति, तदुक्तम्‌- अन्यथैवाग्निसंयोगाद्दाहं दग्धो हि मन्यते।। अन्यथा दाहशब्देन दाहार्थ संप्रकाशते इति। यस्त्वयं विस्फारिताक्षस्य- गौरयम्‌- इति विकल्पो विशदावभास स समानकालविशदवभासनिर्विकल्पकसंसर्गकृत, तदभावेऽभिलापमात्रेऽनुमाने च विकल्पाकारप्रतिभासे वैशाद्याभावात्‌। तस्मान्निर्विकल्पकमेव प्रत्यक्षम्‌। तत्रैव हि विशदस्य स्वलक्षणस्यावभास।

बौद्धमतखण्डनम्‌।

मैवम्‌। उन्मीलितनेत्रस्य विकल्पोऽपि गौरयमित्यपरोक्षावभास एव प्रतीयते नचासावन्यसंसर्गकृत प्रमाणाभावात्‌। अभिलापसंसर्गयोग्यस्यापि सामान्याकारस्याभिलापलिङ्‌गादिभिरवैशद्यमिन्द्रियैश्च वैशाद्यमुपपद्यत एव। नह्ययं परोक्षापरोक्षविभागो विषयकृत, यदि हि तथा स्यात्‌ सर्वदैव सामान्यं परोक्षं स्यात्‌, नचैवमस्ति,

सामान्याकारस्यापि परोक्षापरोक्षविभागदर्शनात्‌। तथाहि - दूराच्छ्‌वेतं स्वलक्षणं पश्यन्ननिर्धारितगवाश्वजातिविशेषो हेषाविशेषो हेषाशब्दश्रवणादश्वत्वं तस्मिन्नेव स्वलक्षणेऽनुमिमानोऽपि परोक्षं बुध्यते। वदन्ति हि अश्वोऽप्ययं न चक्षुषा तथावभासत इति। प्रत्यासन्नस्तु वदति- संप्रत्यश्वत्वमप्यस्य चक्षुषा पश्यामि न पूर्वमिति। स्वलक्षणं तु प्रागपि विशदमेवेति सामान्यांशगत एवायं दूरसमीपवर्तिन परोक्षापरोक्षविभाग, तस्मात्कारणकृतोऽयं विभाग।।।।। एकस्मिन्नपि हि विषयेऽक्षैर्जायमानं विज्ञानमापरोक्ष्यं जनयति लिङ्‌गादिजं तु नेति किं नोपपद्यते। ज्ञानजन्यो विषयगत फलविशेषोऽयमापरोक्ष्यं नाम सर्वस्य संवेद्य। यद्भावाभावाभ्यां लिङ्‌गाभ्यामक्षै पश्यामि न पश्यामीति विस्फारिताक्षाणामेव व्यवहार प्रवर्तते। अतोऽस्ति विकल्पस्यापि विशदावभासित्वमिति प्रत्यक्षत्वोपपत्ति।

ज्ञानस्य सविकल्पकत्वनियमस्तत्खण्डनं च।

केचित्तु सविकल्पकमेव सर्वं ज्ञानं न निर्विकल्पकं नाम किंचिदस्तीति मन्यन्ते। तत्तु प्रतीति विरुद्धं- प्रतीमो हि वयमक्षसंनिपातानन्तरमविवविक्तसामान्यविशेषविभागं संमुग्धवस्तुमात्रहगोचरमालोचनज्ञीनम्‌। तदभावे तु विकल्प एव न जायेत। विकल्पतया हि पूर्वानुभूतं जातिविशेषं संज्ञाविशेषं चानुस्मृत्य तेन पुरस्थितं वस्तु विकल्पयितव्यम्‌। नचार्थमदृष्टवतस्तत्स्मरणमाकस्मिकमेवोत्पद्यते। तस्मादस्ति निर्विकल्पकमपि ज्ञानम्‌।

अद्वैतमतेन निर्विकल्पकस्य सन्मात्रविषयत्वात्‌।

तच्च सन्मात्रविषयमिति केचित्‌। भेदस्य विकल्पवेद्यत्वादगृहीते च भेदे विशेषाणामग्रहणात्‌। किंचेतराभावो भेदो प्रत्यक्षेण ग्रहीतुं शक्यते नतरां अविकल्पेन। अतश्च नेह नानास्ति किंचनेत्यादिनिषेधानां प्रत्यक्षविरोधाभावात्‌ एकमेवाद्वितीयमित्यादिश्रुतिभिरद्वितीयम्‌ ब्रह्म सिद्धम्‌।

अद्वैतमतखण्डनम्‌।

तदिदमतिसाहसम्‌- किं भवतो नीलपीतयोस्तिक्तमधुरयो शीतोष्णयो सुखदुखयोश्चाविलक्षणा बुद्धि। यद्येवं नात्रोत्तरं वक्तव्यम्‌। नच सत्स्वरूपे सविकल्पेन विशेषग्रहणमिति वाच्यम्‌, अविकल्पेन विकल्पस्यापि विलक्षणस्योत्पत्त्यसंभवात्‌।।।।। यच्चावश्यमिदमस्माद्भिन्नमित्येवं विकल्पेनैव भेदो ग्रहीतव्यो नाविकल्पेन तस्य संभवतीति। न ब्रूमो भेदस्य ग्रहणं किंतु भिन्नानाम्‌। तेषामपि न भिन्नतया किंतु स्वरूपेण- यदन्यस्माद्भिन्नं नीलं पीतं वा तद्गृह्यत इति ब्रूम। नहि नीलं पीतं वा भेद, तयोर्हि धर्मो भेद, तदग्रहेऽपि धर्मिणां ग्रहणं नानुपपन्नम्‌।।।।। यदिच सन्मात्रं प्रत्यक्षेण गृह्यते न नीलं पीतं वा ततो विकल्पेनापीदमस्माद्भिन्नमिति कथं भेदो गृह्येत। न हि सदेव सतो भिन्नमिति संभवति। तस्मान्नीलादिगुणानां पृथिव्यादिद्रव्याणां च प्रत्यक्षेण ग्रहणात्प्रपञ्चापलाप प्रत्यक्षविरुद्ध एव।।।।। यदि तु पृथिव्यादिप्रपञ्चं नापह्नुमहे तद्धर्मं तु भेदमेवेति ब्रूयात्‌, तदप्यशक्यम्‌, नीलपीतयोरितरेतराभावस्य प्रत्यक्षानुपलब्धिसिद्धस्यापह्नवासंभवात्‌। प्रत्यक्षाभावोऽपि हि प्रत्यक्षवदेव प्रमाणान्तरेभ्यो बलीयान्‌, इतरथा शशे चतुष्पात्त्वाद्विषाणित्वमनुमीयते, अतो भेदापलापो न संभवति।।।।। यदि त्वितरेतराश्रयतया इतरेतराभावग्रहणस्यानवक्लृप्तेरविद्यामात्रनिमित्तं तदित्युच्यते, तदपि - यदि भिन्नतया प्रतियोगिनमाश्रयं च गृहीत्वा तत इतरेतराभावो गृह्येत तत स्यात्‌, नीलपीतयोस्त्वितरेतराभावानादरेण स्वरूपेण गृहीतयो पश्चादतरेतराभावग्रहणे

किमितरेतराश्रयत्वम्‌।।।।। यदि तु द्वित्वमपह्नूयते न पृथिव्यादयस्तेषां च मिथो भेद तदपि प्रत्यक्षविरुद्धम्‌। संख्याया प्रत्यक्षत्वात्‌। सत्यपि प्रत्यक्षविरोधे तदपमर्देन प्रवर्तमानस्तद्बाधेनावागमोऽद्वैतमवगमयतीतिचेत्‌। न। प्रवृत्त्यसंभवात्‌। प्रत्यक्षं हि निरपेक्षं श्घ्रीां जायमानं स्वविरुद्धस्यागमिकज्ञानस्य पदपदार्थसंनिध्यपेक्षायोग्यत्वन्यायालोचनसापेक्षतया विलम्बितप्रवृत्ते प्रवृत्तिमेव निरुणद्धि।।।।। किंचाशक्यमेव श्रुत्या प्रपञ्चस्यासत्यत्वं बोद्धुम्‌। बुध्यमाने हि श्रुतिरपि प्रपञ्चान्तर्गतत्वादसती बोद्धव्या स्यात्‌। कथं च श्रुत्यैव श्रुतेरसत्वं बुध्येत। असत्वेन हि प्रतीयमाना न प्रमाणं स्यात्‌। प्रमाणत्वे त्ववस्थिते सत्तया प्रतीयमानाया श्रुतेर्न मिथ्यात्वं शक्यं वक्तुम्‌। नह्येकस्यैव वस्तुनो युगपदेव सत्त्वमसत्वं च समुच्चित्य बोद्धुं शक्यम्‌, अन्यतरोपमर्देन ह्यन्यतरद्बुद्धावारोहति। ततश्च श्रुतिरस्तीतिचेत्‌, न प्रपञ्चापलाप संभवति।।।।। ननु स्वयंप्रकाशं ब्रह्म किमस्यान्येन प्रमाणेन। भवतु ब्रह्म स्वयंप्रकाशं प्रापञ्चाभावस्य किमायातं, स हि प्रमाणमपेक्षत एव।।।।।कथं चाविद्यमानस्य प्रपञ्चस्य प्रतिभास। अविद्ययेतिचेत्‌, कस्य पुनरियमविद्या। जीवानामितिचेत्‌, न, तेषामभावात्‌। भावे वा द्वैतप्रसङ्‌ग। ब्रह्मणि तु विशुद्धविज्ञानात्मके निरवकाशैवाविद्या। विद्यात्मकमपि ब्रह्मविद्याशबलमिव भ्रान्त्यावगम्यत इति चेत्‌, कस्येयं भ्रान्ति, यदि न कस्यचित्सूक्तम्‌। जीवानामिति चेत्‌, न, तदभावात्‌। यदि ब्राह्मण, नास्य भ्रान्ति संभवतीत्युक्तम्‌। यदि च विद्यारूपेऽप्यविद्या स्यात्‌ केनासावुच्छिद्येत। ध्यानादिभिरितिचेत्‌। न, तेषामप्यभावात्‌, भावे तु द्वैतापत्ति। ब्रह्मणि तु सहावस्थानादविरुद्धाऽविद्या न तेनोच्छेत्तुं सा शक्या। ततश्चानिर्मोक्षप्रसङ्‌ग। तस्माद्ब्रह्मण प्रशंसार्थैरस्थायित्वेन प्रपञ्चस्यासत्त्वमुपचरद्भिरौपनिषदैर्वादैस्तदनुसारिभिश्चेतिहासपुराणैर्भ्रान्तानां वाक्यतात्पर्यमजानानानां न्यायाभियोगशून्यानां प्रलापोमद्वैतवाद इत्युपेक्षणीय। तत्सिद्धमविकल्पस्य प्रत्यक्षस्य विशेषविषयत्वम्‌।

निर्विकल्पकविषयकबौद्धमतखण्डनम्‌।

अपरे तु स्वलक्षणमात्रगोचरं निर्विकल्पकमिच्छन्ति। तदपि प्रतीतिविरुद्धम्‌। प्रतीयते हि संमुग्धाकारं वस्तु सहसैव यत्पञ्चाज्जातिद्रव्यगुणक्रियानामभि पञ्चधा सविकल्पकेन विकल्प्यते गौरयम्‌, दण्डयम्‌, शक्लोऽयम्‌,गच्छत्ययम्‌, डित्थोऽयमिति। तत्र निर्विकल्पकमनेकाकारं वस्तु संमुग्धं गृह्णाति, सविकल्पं त्वेकैकाकारं जात्यादिकं विविच्य विषयीकरोति।

ननु षष्ठोऽपि विकल्पोऽस्ति तदेवेदमिति तत्कथं पञ्चधा विकल्प इत्युच्यते। नत्वयं जातिविकल्पो व्यक्तिप्रत्यभिज्ञा हीयम्‌। न संज्ञाविकल्प। अनवगतसंज्ञानामपि भावात्‌। तिर्यञ्चोऽपि ह्यद्यजाता स्वमातरं प्रथममुपलभ्य क्षणान्तरे पुनरुपलभमाना सैवेयमिति शब्दानुवेधशून्यमेव प्रत्यभिजानन्ति, तस्मादियं षष्ठी कल्पनेतिप्ठचविधत्वानुपपत्ति।।।।। उच्यते- इयमेवास्माभिर्नामकल्पनेत्युच्यते। तथाहि डित्थोऽयमिति तावद्गौरयमितिवद्भावात्मना डित्थात्मना वस्तु विकल्प्यते, नदण्डीतिवत्तत्संबन्धितया मत्वर्थानुपादानात्‌। तत्र न डित्थशब्देन जातिवदर्थस्यात्मा अत्यन्तभिन्नत्वात्‌ यतस्तेनैवार्थोऽनुरज्येत। तदेतदेवं विज्ञेयम्‌- डित्थशब्देन तद्वाच्यं पूर्वावगतं डित्थमुपस्थाप्य तदात्मना पुरस्थितोऽर्थो विकल्प्यते डित्थोऽयमिति। किमुक्तं भवति, योऽसावस्माकं डित्थ सोऽयं पुरस्थितो नान्य इति। सेयं व्यक्तिप्रत्यभिज्ञैव

पञ्चमीकल्पना। साच शब्दविदां नामरूषितैव भवतीति नाम विकल्पेनेति व्यव्ह्रयते। एतेन यदाहु-

डित्थोऽयमित्यशब्दाकारस्यार्थस्य शब्दाकारेण विकल्पनादप्रमाणं सविकल्पम्‌, इति तदपि निरस्तम्‌। नह्यत्र शब्दाकारेणार्थ प्रतीयते किंतु पूर्वावगतार्थस्मरणमात्रे शब्दस्य व्यापार, तेन च स्मृतेनार्थेन तादात्म्येन पुरस्थितार्थविकल्पनात्‌। आहच- यदा तु यादृश पिण्ड पूर्वं शब्दात्प्रतीयते। तादृशस्मरणे हेतु शब्दस्तत्र यथार्थतेति। तस्मान्नामविकल्पेऽपि जात्यादिवन्नास्त्यतद्रूपारोप। किं पुनर्जात्यादिभिर्विकल्प्यते, द्रव्यं, किं पुनरिदं द्रव्यं नाम, पृथिव्युदकतेजोवायुप्रभृति।।

द्रव्याभावे बौद्धमतेन पूर्वपक्ष।

ननु रूपादिव्यतिरिक्तं द्रव्यं नाम न किंचिदुपलभामहे। न च तस्योपलम्भकमस्ति, चक्षुरादीनां पञ्चानां रूपादिष्वेवोपक्षीणत्वात्‌। गन्धरूपरसस्पर्शसंघात पृथिवी। रसरूपस्पर्शसंघात आप। रूपस्पर्शसंघातस्तेज। शब्दस्पर्शसंघातो वायु। एव रूपादिसंघातभेदावेव पृथिव्यादिविभागो न द्रव्यं नाम किंचिदिति सौगता। तदयुक्तम्‌- आगमापायिषु रूपादिषु यदनुयायिप्रत्यभिज्ञा जायते तद्द्रव्यम्‌। दर्शनस्पर्शनाभ्यां चास्य ग्रहणम्‌। प्रत्यभिज्ञा च- यथा बदरफलं श्यामावस्थायां रक्तावस्थायां च यथा वा घटपिण्डकपालावस्थासु मृद्द्रव्यम्‌। अस्ति हि तत्र पिण्डावस्थाभेदे श्यामरक्तरूपभेदेऽपि द्रव्यप्रत्यभिज्ञा- मृदियं पिण्डावस्थामपहाय घचावस्था संजाता श्यामिमानं च त्यक्त्वा पक्वा सत्यरुणिमानं गृहीतवती। अनन्तरं घटावस्थामपहाय कपालिका जातेति। एवं तन्तुपटाद्यवस्थास्वपि द्रष्टव्यम्‌।

तर्कमतेनावयवेष्ववयव्युत्पत्ति।

ननु तन्तुपटादिषु द्रव्यान्तरोत्पत्तिरेवाभिमता, अन्यथा ह्यवयव्यपलाप स्यात्‌। नावयविनमपह्नुमहे, द्रव्यान्तरोत्पत्तिं तु नेच्छाम प्रतिपत्त्यभावात्‌। तन्तव एव हि संयोगविशेषादेकद्रव्यतामापद्यन्ते, अवयवी च भवन्ति तादृशाश्च पटजातिं स्थौल्यं च बिभ्रत एकपटस्थूलबुद्ध्या गृह्यन्त इति लौकिकी प्रतिपत्ति। अतो न द्रव्यस्य कदाचिदागमोऽपायो वा, घटपटगवाश्वशुक्लरक्ताद्यवस्थानामेवागमापायौ।।।।। आहच- आविर्भावतिरोभावधर्मकेष्वनुयायि यत्‌।। तद्धर्मि यत्र च ज्ञानं प्राग्धर्मग्रहणाद्भवेदिति। तथा- यादृशमस्माभिरभिहितं द्रव्यं तादृशस्यैव हि सर्वस्य गुण एव भिद्यते न स्वरूपमिति। तत्सिद्धं द्रव्यम्‌। तच्च जात्यादिभि पञ्चधा सविकल्पेन विभज्यते। अत सविकल्पकमपि प्रत्यक्षं, तत्पूर्वकं चानुमानादीति सिद्धं तेषामप्यनिमित्तत्वमिति प्रत्यक्षसूत्रम्‌।

धर्मे वेदप्रामाण्याधिकरणम्‌।।५।।

औत्पत्तिकस्तु शब्दस्यार्थेन संबन्ध, तस्य ज्ञानमुपदेशोऽन्यतिरेकश्चार्थेऽनुपलब्धे तत्प्रमामाणं बादरायणस्यानपेक्षत्वात्‌।।५।।

उक्तं प्रत्यक्षादीनामनिमित्तत्वम्‌। ततएव। तन्मूलपुरुषवचनस्याप्यनिमित्तत्वम्‌। एवं तर्हि शब्दस्य सर्वत्र प्रमाणान्तरापेक्षयैव प्रामाण्यदर्शनात्तदभावे तस्याप्यप्रामाण्यादभावगम्यत्वमेवायातं धर्मस्येत्याशङ्‌कानिराकरणाय चोदनाया प्रामाण्यमुच्यते। सत्यम्‌। लोके प्रमाणान्तरमूलानां प्रामाण्यं अतन्मूलानां चाप्रामाण्यं दृश्यते, नन्वेमपि सापेक्षं प्रामाण्यं किंतु स्वतएव। अनाप्तवाक्यस्य त्वप्रामाण्यं न मूलविरहात्‌ किंतु दुष्टमूलतया शब्दस्य दुष्टत्वात्स्वाभीविकस्य प्रामाण्यस्यापवादात्‌।

वेदस्यापौरुषेयत्वात्‌।

अपौरुषेये तु वेदे यद्यप्याप्तप्रणीतत्वं नास्ति प्रामाण्यस्य तदपेक्षाभावादनाप्तस्पर्शनिमित्तदोषाभावाच्चानपोदितं प्रामाण्यं भवति। त्रेधा ह्यत्र पुरुषानुप्रवेश- पदपदार्थसंबन्धद्वारेण वाक्यवाक्यार्थसंबन्धद्वारेण ग्रन्धस्यैव वा भारतादिवत्पौरुषेयत्वात्‌। नत्वेतन्नयमप्यस्ति, पदपदार्थसंबन्धस्य नित्यत्वमत्रौत्पत्तिकशब्देनोक्तं, वाक्यार्थस्य च पदार्थमूलत्वं वेदस्य चापौरुषेयत्वमुपरिष्टाद्वक्ष्यते।।

सामान्यत प्रमाणलक्षणम्‌।

नच साक्षाद्बाधकमस्तीत्यव्यतिरेकशब्देनोच्यते। अनुपलब्धार्थत्वाच्च नानुवादलक्षणमप्रामाण्यमस्तीति अर्थेऽनुपलब्धे इत्यनेनोक्तम्‌। एतच्च विशेषणत्रयमुपागददानेन सूत्रकारेण कारणदोषबाधकज्ञानरहितमगृहीतग्राहिज्ञानं प्रमाणमिति प्रमाणलक्षणं सूचितम्‌।

प्रभाकरमतेन प्रमाणलक्षणम्‌।

नन्वेवं धारावाहिकेषुत्तरेषां पूर्वगृहीतार्थविषयकत्वादप्रामाण्यं स्यात्‌ तस्मादनुभूति प्रमाणमितिप्रमाणलक्षणम्‌,

स्मृतिव्यतिरिक्ता च प्रतीतिरनुभूति। स्मृतिश्च संस्कारमात्रजं ज्ञानमभिधीयते। मात्रग्रहणं च संस्कारस्घ्राीचीनेन्द्रियजस्य प्रत्यभिज्ञानस्य स्मृतित्वप्रसङ्‌गेनाप्रामाण्यं माप्रसांक्षीदित्येलमर्थम्‌। तदेवं संस्कारातिरिक्तकारणजन्यं ज्ञानं प्रमाणमित्युक्तं भवति, तदिदं स्वप्नदर्शने तावदव्यापकम्‌, संस्कारमात्रजस्यापि ज्ञानस्य स्वरूपे कर्तरि च प्रामाण्यमिष्टं भवताम्‌।।।।।अथ स्मर्तव्यापेक्षयैव स्मृते स्मृतित्वं तद्विषयसंस्कारजत्वात्‌, स्वरूपकर्त्रपेक्षया त्वनुभूतिरेव, अत सिद्ध्यति प्रामाण्यमित्युच्यते। एवं तर्हि मात्रग्रहणमनर्थकम्‌, प्रत्यभिज्ञानस्यापि पूर्वानुभूतांशापेक्षयैव स्मृतित्वात्तत्र चाप्रामाण्यमिष्टमेव, यत्र त्वंशे प्रामाण्यं तत्रानुभूतिरेव सा।।।।। किंचानुवादानां य एवं विद्वान्पौर्णमासीमित्यादीनामपि संस्कारमात्रजत्वाभावात्प्रामाण्यं स्यात्‌। भवत्वितिचेत्‌। न। लोकविरोधात्‌। तथा लौकिकमपि वाक्यं वक्तृज्ञानानुमितेर्थेऽनुवादकतया प्रवर्तमानं प्रमाणं स्यात्‌। नचैतदिष्ठं भवताम्‌। असंनिकृष्टग्रहणमनुवादानां शास्त्रत्वनिवृत्त्यर्थमित्यङ्‌गीकरणात्‌।।।।। अथानपेक्षं प्रमाणं यत्स्वविषये प्रमाणान्तरं नापेक्षते तत्प्रमाणम्‌। अनुवादानां तु पुरोवादसापेक्षत्वादप्रामाण्यमिति। एवं तर्हि लौकिकं वाक्यमप्यनुमितेऽर्थे प्रवर्तमानमनुमानस्य शङ्‌कानिराकरणमात्रौपयिकत्वादर्थप्रतिपादने तदपेक्षाभावात्प्रमाणं स्यात्‌।।।।। तथानुमानस्य प्रामाण्यं न स्यात्‌, तद्धि नियमग्रहणमपेक्षते। न च गृहीतमर्थं मात्रयाप्यधिकं गृह्णातीति भवतां दर्शनम्‌। पीतशङ्‌खज्ञानमप्यनुभूतित्वात्प्रमाणं स्यात्‌। इष्टमेवेति वदतो लोकविरोध। तस्माद्यथार्थमागृहीतग्राहिज्ञानं प्रमाणमिति वक्तव्यम्‌। धारावाहिकेष्वप्युत्तरोत्तरेषां कालान्तरसंबन्धस्यागृहीतस्य ग्रहणाद्युक्तं प्रामाण्यम्‌।।

कालप्रत्यक्षनिरूपणम्‌।

सन्नापि कालभेदोऽतिसूक्ष्मत्वान्न परामृष्यत इति चेत्‌, अहो सूक्ष्मदर्शी देवानांप्रिय। यो हि समानविषयया विज्ञानधारया चिरमवस्थायोपरत सोऽनन्तरक्षणसंबन्धितयार्थं स्मरति। तथाहि किमत्र घटोऽवस्थित इति षष्ठ कथयति- अस्मिन्क्षणे मयोपलब्ध इति। तथा प्रातरारभ्यैतावत्कालं मयोपलब्ध इति। कालभेदे त्वगृहीते कथमेवं वदेत्‌। तस्मादस्ति कालभेदपरामर्श। तदाधिक्याच्च सिद्धमुत्तरेषां प्रामाण्यम्‌।।।।। ननु यथार्थतामपि चेत्प्रामाणलक्षणम्‌, उष्णजलज्ञानप्रमाणं स्यात्‌। इष्टमेवैतत्‌। ननु लोकविरोध स्यात्‌। स्यात्‌ यद्ययथार्थतां जानन्त एव लौकिका प्रामाण्यं

मन्वीरन्‌। ते तु यथार्थतामेवैतस्य मन्वान प्रामाण्यमभ्रान्तत्वं च मन्यन्ते। येत्वयथार्थतां जानन्ति ते नैव प्रामाण्यं मन्यन्ते, नाप्यभ्रान्तताम्‌, तस्मान्नास्ति विरोध।।।।। पीतशङ्‌खज्ञानस्यापि स्मृतित्वाभिमानादनुभूतित्वापरिज्ञानादप्रामाण्यं मन्यन्ते, अतोऽस्माकमपि नास्ति विरोध इति चेत्‌, तदयुक्तम्‌। नहि लौकिका शुक्तिरजतज्ञानेऽपि स्मृतित्वं मन्यन्ते, नतरां पीतशङ्‌खज्ञाने। तस्मात्सूक्तम्‌ अर्थेऽनुपलब्धे इति। वृत्तिकारस्त्वन्यथेदं वर्णयांचकारेत्येवमादिनोपवर्षमतेन। तस्य निमित्तपरीष्टिरित्येवमादिसूत्रत्रयमन्यथाकृत्वा व्याचष्टे भाष्यकार, तत्र निमित्तसूत्रेण तावत्प्रतिज्ञातस्य चोदनाप्रामाण्यस्य परीक्षापदेशेन स्वतप्रामाण्यं हेतुरित्युच्यते।।

प्रामाणानां स्वतप्रामाण्यम्‌।

प्रसिद्धानि हि प्रत्यक्षादीनि प्रमाणानि तदन्तर्गतं च शास्त्रं, अतस्तदपि प्रसिद्धमेव। न च प्रसिद्धस्य प्रमाणस्य प्रामाण्यमन्येन परीक्षितव्यम्‌, स्वतएव तस्य स्वविषयोपस्थापनसामर्थ्यात्‌। यदि च परीक्ष्येत, ततो येन परीक्ष्येत तस्याप्यन्येनेत्यवस्था स्यात्‌। तस्मात्प्रसिद्धत्वात्प्रमाणस्य चोदनापि प्रमाणमिति।।।।। ननु न ज्ञानमुत्पन्नमित्येवार्थतथात्वमध्यवसातुं शक्यम्‌- प्रसिद्धतरस्यापि प्रत्यक्षस्यायथार्थस्योत्पत्तिदर्शनात्‌, यथा- शुक्तिकायां रजतमिति प्रत्यक्षमेवायथार्थं न शुक्तिकायां रजतज्ञानस्य, प्रत्यक्षाभासात्वात्‌।।

प्रत्यक्षलक्षणं, प्रत्यक्षखण्ड।

किंपुनराभासंकीर्णं प्रत्यक्षलक्षणम्‌। तद्दर्शयति- तत्संप्रयोगे पुरुषस्येन्द्रियाणां बुद्धिजन्मसत्प्रत्यक्षम्‌- यदाभासं विज्ञानं तेनेन्द्रियाणां संप्रयोगे यद्विज्ञानं तत्सत्प्रत्यक्षम्‌। तत्सतोर्व्यत्ययादाभासासंकरसिद्धि। तदिति चाव्ययं तृतीयान्तं तेनेत्यर्थे। नन्वसत्यपि व्यत्यये नास्ति संकर- इन्द्रियसंप्रयोगजं ज्ञानं प्रत्यक्षम्‌- इत्येतावदेव वक्तव्यम्‌। नहि शुक्तिकायां रजतज्ञानमिन्द्रियसंप्रयोगजं, किं तर्हि, इन्द्रियसंप्रयोगच्छुक्तिशकलं रजतसाधारणेन भास्वरत्वादिरूपेण गृहीतम्‌, असाधारणं तु शुक्तिकात्वमिन्द्रियदौर्बल्याद्गृहीतम्‌,. अनन्तरं च संस्काराद्बोधाद्रजतं स्मृतं, तत स्मृतरजतात्मना शुक्तिव्यक्तिर्दोषवशाद्गृह्यते, अतो नेन्द्रियसंप्रयोगजं रजतविज्ञानमिति नातिप्रसङ्‌ग।।।।। प्रणाड्यास्तीन्द्रियसंप्रयोगजत्वमिति तद्व्यावृत्त्यर्थं तत्संप्रयोगजत्वमिति। विशेषणं वक्तव्यमिति चेत्‌ , तन्न। नहीह यथाकथंचित्संप्रयोगजन्यत्वं लक्षणं, किंतु साक्षात्तज्जन्यत्वम्‌। यदिच यथाकथंचिदित्याश्रीयेत ततो विशेषणे सत्यप्यतिव्याप्तिमल्लक्षणं स्यात्‌- आरादिग्निमध्यक्षयतो

यदौष्ण्यविषयमनुमानं तदपि प्रत्यक्षं स्यात्‌, प्रणाड्येन्द्रियसंप्रयोगजत्वात्‌ संप्रयुक्त विषयत्वाच्च, अस्तिह्यौष्ण्यस्येन्द्रियसंप्रयोग संयुक्तसमवायलक्षण। तस्मादवश्यं साक्षात्संप्रयोगजत्वं लक्षणमित्यङ्‌गीकर्तव्यम्‌, अत शुक्तिरजतवेदनेऽपि व्यभिचाराभावनर्थकस्तत्सतोर्व्यत्यय।।।।। सत्यम्‌- साक्षात्संप्रयोगजत्वं लक्षणम्‌। सत्यं च शुक्तिरजतज्ञानेऽपि व्यभिचाराभावादनर्थकस्तत्सतोर्व्यत्यय।।।।। सत्यम्‌- साक्षात्संप्रयोगजत्वं लक्षणम्‌। सत्यं च शुक्तिरजतज्ञानेऽपि नातिप्रसङ्‌ग, पीतशङ्‌खद्विचन्द्रादिज्ञानेष्वतिव्याप्ति स्यात्‌ साक्षात्संप्रयोगजत्वात्‌। अपि च स्मृतेन रजताकारेण यत्संनिहितस्य शुक्तिशकलस्य तादात्म्यग्रहणं तदनुपरतेन्द्रियव्यापारस्य भवत्साक्षात्संप्रयोगजमेवापरोक्षत्वात्‌। तस्मादाभासनिवृत्त्यर्थत्यय इति सूक्तम्‌। भाष्ये त्वाभासप्रदर्शनार्थं शुक्तिकारजतज्ञानोदाहरणमित्यनवद्यम्‌।।।।। तत्संप्रयोगजत्वे कथं विवच्येते।

उच्यते- ज्ञानस्वरसादेव विषयस्य तथात्वमध्यवसीयते, तदन्यथात्वं तु कारणदोषज्ञानादर्थान्यथात्वज्ञानाद्वावगन्दव्यम्‌। अतो यत्र प्रयत्नेनान्विष्यमाणोऽपि कारणदोषो बाधकज्ञानं वा नोपलभ्यते तत्प्रमाणम्‌, इतरच्चाप्रमाणम्‌। चोदनार्थज्ञानस्य

तूभयाभावात्सिद्धं टप्रामाण्यम्‌। इत्यौत्पत्तिकसूत्रम्‌।।।।। ननु सर्व एव निरालम्बन’ इत्यादिना पूर्वोक्तहेतुद्वयाक्षेपनिमित्तमिथ्यात्वाक्षेपेण शून्यवादी प्रत्यवतिष्ठते। तथाहि - यत्र कारणदोषज्ञानं बाधकज्ञानं वा तत्र मिथ्यात्वम्‌, अन्यत्र सत्यत्वमिति व्यवस्था नोपपद्यते, सर्वज्ञानानां मिथ्यात्वात्‌।।

बाह्यार्थशून्यवादेनाक्षेप।

सर्वमेव हि ज्ञानमात्मांशपर्यवसितमनादिवासनावशादात्मानमेव बाह्यतयाध्यवस्यन्मिथ्यैव। कथं पुनरात्मांशपर्यवसा यित्वं गम्यते, अनुमानात्‌, बाह्ये च प्रवृत्त्यसामर्थ्यात्‌। यथाचासामार्थ्ये तथा वक्ष्याम। संप्रत्यनुमानमुच्यते- स्तम्भादिप्रत्यया स्वांशमेव बाह्यतयाध्यवस्यन्तो मिथ्याभूता प्रत्ययत्वात्‌ स्वप्नप्रत्ययवत्‌ शुक्तकारजतादिप्रत्ययवच्च। स्वप्नादिप्रत्यया हि यथावगम्यमानबाह्यार्थाभावाद्देशान्तरकालान्तरवर्तिनां च संनिहितदेशकालतया प्रतिभाससंभवात्‌ क्वचित्कदाचिदप्यसंभवतां स्वशिरश्छेदादीनां स्वप्ने प्रतिभासादवश्यं स्वात्मानमेव बहिर्वद्गृह्णन्तीत्यभ्युपगन्तव्यम्‌। अतस्तत्सामान्याज्जाग्रज्ज्ञानानामपि स्वांशपर्यवसायित्वान्मिथ्यात्वम्‌- इति प्राप्ते।।।।। अभिधीयते। न तावत्स्वप्नादिप्रत्यया स्वांशावलम्बना, तेऽपि बाह्यार्थमेवान्यथासन्तमेवान्यथा गृह्णन्तीति वक्ष्याम। भवतु वा तत्रात्मख्यानं, नैतावता नीलादिप्रत्ययास्तथा भवितुमर्हन्ति, तत्र हि नीलमिदं पीतमिदं स्तम्भोऽयं घटोऽयमित्येवमिदमाकारास्पदीभूतं बाह्यं नीलादि प्रत्यक्षेणावगम्यमानं न शक्यमनुमानेनापह्नोतुम्‌। आत्मग्राहित्वे ह्यहं नीलमिति स्यात्‌।।।।। तदेवं प्रत्यक्षमेव बाह्यार्थमुपस्थाप्य तदपह्नवप्रवृत्तस्यानुमानस्योदयं निरुणद्धि। स्वप्नादिषु तु बाधकेन ज्ञानान्तरेण बाह्यसद्भावनिराकरणाद्युज्येतात्मख्याति। नत्विह तथा बाधकमस्त्यन्यत्‌ भवदुक्तादनुमानात्‌। नचानुमानमलं बाधितुमित्युक्तम्‌। दूषणसहस्रं चास्यानुमानस्य वार्तिके प्रपञ्चितमित्युपरम्यते।।

योगाचारसौत्रान्तिकयो कलह।।

एवमनुमाने प्रत्यक्षविरोधेन निराकृते प्रत्यक्षस्य बहिप्रवृत्तौ सामर्थ्ये नास्तीत्येवं पूर्वोक्ताक्षेपेण शून्यस्त्वित्यादिना स एव शून्यवादी पुन प्रत्यक्षवतिष्ठते। तदिहैवं चिन्त्यते- यदिदं नीलमिदं पीतमिदमिति नीलाद्याकारं वस्तु प्रथते तत्किं विज्ञानमेव तथा प्रथते किंवा बाह्यं वस्त्विति। तदर्थमिदं विचार्यते- किं विज्ञानं प्रत्यक्षमुतानुमेयमिति, प्रत्यक्षत्वे सति निराकारस्य प्रत्यक्षग्रहणयोगात्‌, आकारस्य चैकस्यैव ग्रहणात्‌ गृह्यमाण आकारो ज्ञान एवावतिष्ठत इत्यर्थस्यागृह्यमाणत्वादसत्त्वमेव भवति। अनुमेयत्वे तु बाह्यार्थं विनानुमानासंभवाद्बाह्यार्थसिद्धि। तत्र- ज्ञानमेवैवमाकारमात्मना प्रथते कुत।। नाप्रत्यक्षस्य तस्यास्ति प्रमाणान्तरतो गति।। संवेद्यत्वाच्च नीलादेर्ज्ञानाकारत्वनिश्चय।। अर्थान्तरस्य च ग्राह्यलक्षणं नहि युज्यते।।।।। यो हि विज्ञानप्रत्यक्षमिच्छति तस्य ज्ञानमेव न सिध्येत्‌ प्रमाणान्तरसंभवात्‌। अनुमानमिति चेत्‌। न लिङ्‌गाभावात्‌। न तावदर्थो लिङ्‌गम्‌, विनापि तेन सुषुप्त्याद्यवस्थायामर्थसद्भावाभ्युपगमात्‌। अर्थव्यवहारो लिङ्‌गं - स हि कादाचित्कं कारणं कल्पयतीतिचेत्‌, एवंतु प्राग्व्यवहाराज्ज्ञानप्रतिभासो न स्यात्‌। अव्यवहारन्नपि घटं पश्यन्‌ जानेऽहं घटमिति ज्ञानमनुसंधत्ते

इति प्रतीतिसाक्षिकम्‌। अर्थधर्मो ज्ञानजन्मा लिङ्‌गमितिचेत्‌। न। तत्सद्भावे प्रमाणाभावात्‌। अतीतानागतयोश्चार्थयोर्धर्मासंभवादतीताद्यनुमाने ज्ञानसिद्धिर्न स्यात्‌, तस्मादवश्यं विज्ञानं प्रत्यक्षमेषितव्यम्‌। एवं च तस्यैवायमाकार इति निष्प्रमाणकोऽर्थ।।।।। किंच वेद्यत्वादपि नीलादेर्ज्ञानाकारत्वं, नह्यनात्मनो नीलस्य पीतवद्वेद्यता

संभवति। यदि चार्थान्तरं नीलं ततोऽस्य किं लक्षणं वेद्यत्वम्‌। यद्यर्थत्वलक्षणं स्यात्‌, सर्वं सर्वस्य वेद्यं स्यात्‌ व्यवस्थाहेतुत्वभावात्‌। अथ व्यवस्थापकं - य एवार्थो ज्ञानस्य हेतु, स एव वेद्यो नान्य इति चेत्‌। न। नेत्रादेरपि वेद्यत्वप्रसङ्‌गात्‌। सादृश्यं हेतुत्वं च विषयत्वम्‌, नीलार्थश्च नीलज्ञानेन सदृशो न नेत्रमितिचेत्‌, एवमपि समनन्तरप्रत्ययस्य हेतुत्वात्‌ विज्ञानत्वेन च सादृश्याद्विषयत्वं स्यात्‌।।।।। अथासाधारणत्वेन विषयाकारेण सादृश्यं विषयलक्षणम्‌- ज्ञानत्वं हि सर्वज्ञानसाधारणं नीलाद्याकारस्तु केषांचिदेवासाधरणस्तेन तदाकारेण सादृश्यं विषयत्वम्‌। एवमपि धारावाहिकेषु पूर्वमुत्तरस्य विषय स्यात्‌- उभयोर्नीलरूपत्वाद्धेतुत्वाच्च।।।।। स्यान्मतम्‌- न सादृश्यं विषयत्वं किंतु यो ज्ञाने नीलाद्याकारविशेषसमर्थको हेतु स विषय, समनन्तरप्रत्ययस्तु न नीलाद्याकाराणां समर्पक। तथासति नीलज्ञानान्तरं सर्वदैव नीलविज्ञानं स्यात्‌। तत्रैकस्मिन्संताने नीलपीतादिविचित्रार्थसंनिधिविशेषकृतश्चायं विचित्राकारोदय इत्यर्थस्यैव ग्राह्यत्वम्‌।।

पुनर्योगाचारशङ्‌का।

ननु कार्यभूतसमये कारणभूतस्यार्थस्य क्षणिकत्वेनातीतत्वात्कथं प्रत्यक्षग्राह्यत्वम्‌, एतदेवार्थस्य ग्राह्यत्वं यज्ज्ञानाकारर्पणक्षमहेतुत्वम्‌। यथाहु- भिन्नकालं कथं ग्राह्यमिति चेद्ग्राह्यतां विदु।। हेतुत्वमेव तद्युक्तं ज्ञानाकारार्पणक्षमम्‌ इति। यद्येवं कस्यायमाकारो यो वर्तमान प्रथते, यदि ज्ञानस्यैव तर्हि अर्थस्याप्रथमानस्य सद्भावे ज्ञानं प्रति हेतुत्वे च कं प्रमाणम्‌। ज्ञानवैचित््रयमेव, न हि तत्समनन्तरप्रत्ययमात्रात्संभवतीत्युक्तम्‌। एवं तर्ह्यनुमेयोऽर्थ कथं प्रत्यक्षग्राह्य इत्युच्यते। एतदेव हि प्रत्यक्षग्राह्यत्वमर्थस्य यत्साक्षादाकारसमर्पणेन हेतुत्वम्‌, यस्तु परंपरया ज्ञानाकारसमर्पको हेतुश्च सोऽनुमेय। तद्यथा- वह्निस्वलक्षणं धूमस्वलक्षणतद्दर्शनतद्विकल्पप्रणाड्या वह्निज्ञानं जनयदनुमेयम्‌। अत एव प्रत्यक्षमनुमानं च द्वे एव प्रमाणे ज्ञानार्थयोर्भिन्नत्वात्‌। असति तादात्म्ये तदुत्पत्तिनिबन्धन एव ज्ञानादर्थनिश्चय। तत्र साक्षादुत्पत्तौ प्रत्यक्षं प्रणाड्यौ त्वनुमानमिति द्वे एव विधे। एत एव विषयसादृश्यमेव प्रामाण्यं तदधीनत्वादर्थविशेषव्यवस्थापनस्य। न हि ज्ञानमित्येव नीलवेदनं भवति पीतादावपि तुल्यत्वात्‌। नीलिम्ना तु नीलवेदनसिद्धि। यथाहु- नहि संवित्तिसत्तयैव तद्वेदना युक्ता तस्या सर्वत्राविशेषादविशेषप्रसङ्‌गात्‌, तां तु सारूप्यमाविशत्‌ सरूपयितुं घटयेदिति। तस्मात्साकारे विज्ञाने सिद्धमर्थस्य सत्त्वं ग्राह्यलक्षणं चेति सौत्रान्तिका।।

अत्र वदाम- स्यादिदं ग्राह्यलक्षणं यद्यर्थस्याकारसमर्पकत्वे हेतुत्वे वा प्रमाणं स्यात्‌, नतु तदस्ति, समनन्तरप्रत्ययविशेषादेव विचित्राकारोदयसंभवात्‌। तथाहि- त्वयापि हि स्वप्नावस्थायामसत्यप्यर्थसंनिधौ ज्ञानवैचित््रयदर्शनादवश्यं समनन्तरप्रत्ययकृतत्वमङ्‌गीकर्तव्यम्‌। एवंचेज्जाग्रत्प्रत्ययानामपि तथैवास्तु किमर्थग्रहणेन, अतो न हेतुत्वं ग्राह्यलक्षणम्‌।।।।। अथ ज्ञानिनिबन्धनो यत्रोपादानादिव्यवहार स विषय इत्युच्यते, तथासति नीलज्ञानस्य नीलान्तर्गता परमाणवो रसादयश्च विषयभावमश्रुवीरन्‌, उपादीयंमानत्वात्‌।।।।। अथ द्रव्यस्यैवोपादानं न गुणानां रसादीनाम्‌। एवं तर्हि रूपस्यापि विषयत्वं न स्यात्‌। किंच सुखार्थ सर्वो

व्यवहारोऽतोऽनुभूते सुखे न कश्चित्सुखविषयो व्यवहारोऽस्ति न च संभवति, यत सुखप्रतिबद्धव्यवहारोऽस्तीति कथं तस्य विषयत्वम्‌।।।।। ननु नोपादानमेव व्यवहार शब्दप्रयोगस्यापि व्यवहारत्वात्‌, अतो नीलज्ञाननिबन्धनशब्दप्रयोगगोचरत्वान्नीलिम्नो विषयत्वम्‌, एवं सुखादेरपि। एवमप्युपादानस्यापि व्यवहारत्वात्तगद्विषयभूतानां परमाणूनां विषयत्त्वापत्तिस्तदवस्थैव।।।।। किंच न शब्दप्रयोगवशेन ज्ञानस्य विषयनिरूपणं शक्यं विपरीतत्वात्‌। अर्थसंबद्धशब्दप्रयोगो हि लक्षणं न शब्दमात्रप्रयोग, प्रत्याय्यप्रत्यायकत्वमेव हि शब्दार्थयो संबन्धोऽतो यदर्थविषयं ज्ञानं य शब्दो जनयति स तस्य वाच्य, अतो ज्ञानविषयनिरूपणपूर्वकं शब्दविषयनिरूपणं, तदधीने तु तस्मिन्‌ दुरुत्तरमितरेतराश्रयमापद्येत।।।।। ज्ञानजन्यातिशयभाक्त्वमेव ग्राह्यत्वमिति चेत्‌, नासावुपलभ्यते, न च संभवति भूतभविष्यतोरित्युक्तम्‌। अथ संप्रयुक्तेन्द्रियजं ज्ञानं यत्व्याप्तलिङ्‌गजं वा स विषय इति मतम्‌। ततो नेत्रजन्यस्य नीलज्ञानस्य स्पर्शो विषय स्यात्‌, अस्ति च स्पर्शस्यापि रूपस्यैव संयुक्तसमवायलक्षण संबन्धो नेत्रेण। तथा गन्धलिङ्‌गस्य रसानुमानस्य रूपमपि विषय स्यात्‌, रूपेणापि रसेनेव तस्य व्याप्तत्वात्‌। तस्मात्‌ ज्ञानात्मकत्वमेव नीलादेर्विषयलक्षणमिति सिद्धं तादात्म्‌यम्‌।।।।। सहोपलम्भनियमोऽपि ज्ञानार्थयोरनियमव्याप्तं भेदं व्यापकविरुद्धोपलब्ध्या प्रतिषेधन्न भेदमुपस्थापयति, भिन्नानां घटपटादीनामनियतसहोपलम्भत्वात्‌। न चासिद्धौ वेद्योपलम्भसमये वित्तेरुपलम्भ इति वाच्यम्‌। उत्तरकालं सहैव ज्ञानेन विषयस्मरणदर्शनात्‌- ज्ञातो घट इति। नचानुभूतस्य स्मरणं संभवति, तस्मादुत्पत्तिवेलायामेव ज्ञानस्य

प्रकाशनमङ्‌गीकर्तव्यम्‌। न च निराकारस्योपलब्धिरस्तीति सिद्धं ज्ञानात्मकत्वं नीलादे। अवश्यं च स्वप्नादिबोधे बन्ध्यासुतो याति, अङ्‌गुल्यग्रे हस्तियूथशतमित्यादौ चात्यन्तासंभवाद्बाह्यस्य ज्ञानात्मकत्वमेवाकारणामभ्युपगन्तव्यम्‌। तथान्यत्राप्यस्तु, तस्मान्न बाह्यमस्तीति प्राप्ते।

योगाचारमतखण्डनम्‌।

अभिधीयते नीलादिवित्तेरात्मांशग्राहित्वं केन गृह्यते। नात्मना नान्यसंवित्त्या सापि ह्यात्मावसायिनी।। अज्ञानस्थिरचित्रत्वबाह्यत्वादेरनात्मन।। असतो वा सतो वापि कथं विज्ञानवेद्यता।। विज्ञानवादी हि सर्वमेव विज्ञानमात्मनमेव गृह्णाति नान्यत्‌, अत्मनैव च गृह्यते नान्येन, तस्याप्यन्यस्य स्वात्मपर्यवसायित्वादिति वदति। यथोक्तम्‌- नान्योऽनुभाव्यो बुद्ध्यास्ति तस्या नानुभवोऽपर।। ग्राह्यग्राहकवैधुर्यात्स्वयं सैव प्रकाशते इति तमेवंवादिनं प्रत्युच्यते- नीलज्ञानस्यात्मावसायित्वं नीलस्य च विज्ञानकारणत्वं केन ज्ञानेन गृह्यते। न तावदात्मनैव - नहि नीलमिदमित्यत्र स्वात्मपर्यवसायित्वं नीलाकारस्य च ज्ञानात्मकत्वं प्रकाशते नीममात्रप्रकाशनात्‌। संवेद्यत्वग्राह्यलक्षणयोगसहोपलम्भनियमादिलिङ्‌गनिमित्तकेन त्वनुमानेनैव तदवगन्तव्यं- तदपि त्वनुमानमात्मांशग्राहि चेत्‌, न ज्ञानान्तरस्य स्वात्मपर्यवसायितां ग्रहीतुमलम्‌।।।।। अथानुमानं न स्वात्मांशग्राहि, ततो नीलादिविज्ञानै किमपराद्धं, येन तानीदंकारास्पदीभूतबाह्यनीलादिप्रकाशकत्वेनावभासमानान्यपि स्वात्मन्येवावरुध्यन्ते। न हि तदैतद्वक्तुं शक्यम्‌- नानात्मन संवेदनं ग्राह्यलक्षणं सहोपलम्भनियमो वा संभवतीति। तेषां सर्वेषामेवातस्मिन्नैव भवदीयेऽनुमाने व्यभिचारात्‌। तत्खल्वात्मानमतिक्रम्य नीलादिवित्तेर्नीलाद्यात्मभूतस्वात्मांशावसायितां गृह्णातीत्यभ्युपगन्तव्यम्‌। तस्यापि

स्वात्मपर्यवसायित्वे नीलबुद्धेस्तद्वशेन स्वात्मांशग्राहिता न सिद्ध्येत्‌। आहच- चैत्रादिप्रत्ययानां च निरालम्बनता यदि। धर्मभूता न गृह्येत साधनोत्थितया धिया।। ततो विषयनानात्वात्प्रतियोग्यनिराकृता। रूपात्सालम्बनप्राप्ति सती केन निचार्यते इति।।।।। किंचाज्ञानमित्यस्य ज्ञानस्य ज्ञानाभावो ग्राह्य, न च ज्ञानाभावस्य ज्ञानात्मता संभवति, अत्यन्तविपरीतत्वात्‌। तथा- तदेवेगदमिति ज्ञाने पूर्वापरकालावस्थायित्वं प्रकाशते, नच क्षणिकस्य ज्ञानस्य स्थायित्वमात्मा संभवति। तथा- चित्रबुद्धौ नानाकारणामवभास। नचैकस्य ज्ञानस्य नानाकारता संभवति।।।।। नन्वर्थस्यापि स्थायित्वमेकस्य च नानाकारणत्वं न संभवत्येव, संभवतु वा मा वा, ज्ञानात्मता तावन्न संभवति। तदसंभवे चार्थाकारौ वा स्थायित्वचित्रत्वे स्याताम्‌, अत्यन्तासद्रूपे वा, द्वैधापि ज्ञानानात्मकयोर्ज्ञानेन ग्रहणात्सिद्धं न समीहितम्‌।।।।। तथा बाह्यं नास्तीति निषेधयतावश्यं बुद्धावारोपयितव्यम्‌, ज्ञानातिरिक्तं च बाह्यम्‌। न च ज्ञानाकारता तस्य संभवति, तस्मादेवमादिसिद्ध्यर्थमवश्यं विज्ञानानामनात्मग्राहित्वं बलादभ्युपगन्तव्यम्‌, भवदीयानुमानार्थं च। तदेवं संविद्बलसिद्धस्य बाह्यस्य संभवे वेद्यत्वादिभिर्नापह्नव संभवति, बाह्यस्यैव हि तदा संवेद्यत्वं दर्शनबलादभ्युपगम्यते। प्रत्युतात्मन एव संवेद्यत्वं न संभवति- नीलादिवित्तीनामिदं नीलमिदं पीतमित्यनात्मावभासित्वात्‌ आत्मावभासित्वाभावात्‌।।।।। अहंप्रत्ययस्तर्हि ज्ञानावलम्बनो भवतु। सोऽपि कर्त्रवलम्बनो न ज्ञानावलम्बन इत्यात्मवादे वक्ष्याम। तथा ग्राह्यलक्षणमपि बाह्यस्यैव किंचिदेष्टव्यम्‌। अन्यथा नीलादिवित्तीनां स्वांशपर्यवसायित्वसाधनार्थस्य तदीयानुमानस्य नीलादिवित्तिगतं स्वांशविषयत्वं ग्राह्यं न स्यात्‌, स्थायित्वादयश्च तद्बुद्धीनाम्‌।।

ज्ञानानुमेयत्वस्थापनम्‌।

तल्लक्षणं चेतरेषामुक्तदोषत्वात्‌ ज्ञानजन्यफलभागित्वमेवाश्रियतव्यम्‌। ज्ञानक्रिया हि सकर्मिका कर्मभूतेऽर्थे फलं जनयति पाकादिवत्‌, तच्च फलमिन्द्रियकज्ञानजन्यमापरोक्ष्यम्‌, लिङ्‌गादिज्ञानजन्यं तु पारोक्ष्यमित्युच्यते। अस्ति हि विषयाविषयविभाग विषयेष्वपि परोक्षापरोक्षविभाग सार्वजनीन। न च फलमन्तरेणायं विभाग संभवतीति तदाश्रीयते। तदेव च फलं कार्यभूतं कारणभूतं विज्ञानमुपकल्पयतीति सिद्ध्यत्यप्रत्यक्षमपि ज्ञानम्‌।।।।। अथवा ज्ञानक्रियाद्वारको य कर्तृभूतस्यात्मन कर्ममभूतस्य चार्थस्य परस्परं संबन्धो व्याप्तृव्याप्यत्वलक्षण स मानसप्रत्यक्षावगतो विज्ञानं क्लपयति, नह्यागन्तुककारणमन्तरेणात्मनोऽर्थं प्रति व्याप्तृत्वत्वमुत्पत्तुमर्हति। तच्च कारणं लोके ज्ञानशब्देनाभिधीयते। येऽपि स्वप्रकाशं संविदमातिष्ठन्ते तैरप्ययं संबन्धो मानसप्रत्यक्षगम्योऽवश्यमभ्युपगमनीय। अन्यथा ज्ञातो मया घट इति ज्ञानज्ञेयसंबन्धो वा न व्यवहर्तुं शक्यते। यन्मात्रं हि प्रकाशितं तन्मात्रमेव व्यवहर्तुं शक्यते नान्यत्‌।।।।। इहच संविन्मात्रं स्वयंप्रकाशितं, अर्थोऽपि तद्वशात्‌, ज्ञानसंबन्धस्तु केन प्रकाशित। सोऽपि तयैव संविदा प्रकाशत इति चेत्‌। न। तदुत्पत्त्यवस्थायां संबन्धस्यानिष्पन्नत्वात्‌। प्रकाशकत्वमेव हि संविदा विषयेण संबन्धो नान्य, तेन जातायां संविदि विषये च प्रकाशिते

निष्पद्यमान संबन्धो न तया संविदा शक्यते विषयीकर्तुम्‌, विरम्यव्यापारासंभवात्‌। नहि प्रथममर्थं प्रकाश्य पुनसंबन्धं प्रकाशयितुमर्हति क्षणिकत्वात्‌।।।।। अथ संबन्धोऽपि स्वयंप्रकाशत इति मन्येथा, नात्र प्रमाणमस्ति। तस्मान्मानसप्रत्यक्षगम्योऽर्थेन सहात्मन संबन्धो ज्ञानं कल्पयतीति

रमणीयम्‌। अस्ति हि कोऽपि संबन्धोऽर्थेन सहात्मनो मानसप्रत्यक्षगम्य सर्वजनीन स ज्ञानस्य कल्पक। अर्थगतो वा ज्ञानजन्योऽतिशय कल्पयति ज्ञानम्‌, अवश्यमङ्‌गीकरणीयश्चायमतिशयस्त्रितयप्रतिभासवादिभिरपि। त्रितयं प्रतिभासत इति वदता ज्ञानज्ञेयज्ञातृषु त्रिष्वप्यनुगतं प्रकाशनपदवाच्यमवश्यमङ्‌गीकर्तव्यम्‌। तत्र ज्ञानत्वं तावन्नानुगतम्‌- तद्धि ज्ञाने एव न ज्ञातृज्ञेययो। ज्ञेयत्वमपि ज्ञेय एव न ज्ञातृज्ञानयो। ज्ञातृत्वं ज्ञानज्ञेययो।।।।। व्यवहारविषयत्वं प्रकाशमानत्वमितचेत्‌, न, संविदि व्यवहाराभावाद्विनष्टत्वात्‌। शब्दप्रयोगो व्यवहार इति चेत्‌, न, उक्तदोषत्वात्‌। तदवश्यं प्रकाशनभासनादिपर्यायो धर्मविशेषस्त्रिष्वप्यनुवृत्तो गोत्वमिव गोव्यक्तिष्वस्ति। सच धर्मो ज्ञातरि ज्ञेये च ज्ञानवशाज्ज्ञायते, ज्ञानस्य तु स्वाभाविकोऽग्नेरिवौष्ण्यौमिति स्वप्रकाशं ज्ञानम्‌। इतरौ परप्रकाश्यावित्याश्रयणीयम्‌। तन्निमित्तं च विषयस्य विषयत्वम्‌। व्यवहारादीनां हि विषयलक्षणत्वं प्रागेव दूषितम्‌। एकदेशिनां तु- व्यवहारनिबन्धनविषयताङ्‌गीकरणे रजतवित्ते शक्तिका विषय स्यात्‌, नचैवमिच्छन्ति। तदेवविवादसिद्धेऽर्थगतेऽतिशये तेनैव ज्ञानस्यानुमानं पूर्वोक्तेन वा मानसप्रत्यक्षगम्येन संबन्धेन संभवति। अतिक्रान्तदिवसगतदशत्वादिसंख्यावच्चासतोर्भूतभविष्यतोरविद्यमानत्वेऽपि धर्मिण प्रकाशनधर्मो जायत इति प्रमाणबलादब्युपगम्यते। अतो न प्रत्यक्षत्वं संविदोऽभ्युपगन्तव्यम्‌।

पुनर्विज्ञानवादखण्डनम्‌।

न च प्रतीतिबलादपि प्रत्यक्षत्वम्‌- अर्थाऊाससमये संविद प्रतिभास एव नास्ति, नतरामापरोक्ष्यम्‌। एवं च सहोपलम्भस्यैवाभावात्तन्नियमो य उक्त स दूरापास्त इति प्रत्युक्तमेतत्‌- सहोपलम्भनियमादभेदो नीलतद्धितयो इति। यत्तु पश्चात्स्मरणस्य दर्शनज्ज्ञानमपि प्रागनुभूतमिति। तदप्यसिद्धम्‌। अर्थएव हि तदा स्मर्यते, तत्तत्स्मरणाच्च तदैवार्थव्याप्तिरात्मनो मनसावगम्यते, तद्धशाच्च तदार्थे तावज्ज्ञानं कल्पयति। तस्य ज्ञानस्येन्द्रियादिकारणाभावात्स्मृतित्वं निश्चित्य स्मृतिकारणभूतं पूर्वज्ञानं तदैव कल्पयतीति नास्य स्मरणम्‌।।।।। इतश्च न नीलादेर्ज्ञानात्मकत्वम्‌, अनुमानादिषु विषयाकाराणां परोक्षत्वात्‌, ज्ञानस्य च सर्वत्र प्रत्यक्षत्वाब्युपगमात्‌, नहि परोक्षापरोक्षयोरेकत्वं संभवति। एवमत्यन्तासद्रूपत्वेनाभिमतस्य स्थायित्वादे सद्रूपज्ञानात्मकत्वमत्यन्तांसंभाव्यम्‌। तथा भूतानुमानेषु भूतत्वमवभासते। न च वर्तमानस्य ज्ञानस्य भूतत्वमात्मा संभवति।।।।। भिन्नत्वेऽपि ग्राहकाद्ग्राह्यस्य ज्ञानमेवातीतमुत्तरस्य ग्राह्यं नार्थ इति चेत्‌, न, प्रमाणाभावात्‌। अत्र चातीतं त्रेधा विकल्प्य अतीतं यच्च विज्ञानमित्यादिना दूषणमित्युक्तम्‌। उत्तरमपि त्रेधैव विकल्प्य द्व्याकारक्लपनायां च इत्यादिना दूषणमित्युक्तमिति विवेचनीयम्‌। तस्मादिदमपि वैभाषिकमतमयुक्तमेव। तस्माद् बाह्यार्थाकार एव नीलादिर्न ज्ञानाकार।।।।। कथं तर्हि स्वप्ने, तत्रापि बाह्यमेव देशकालान्तरगतमदृष्टोद्बोधितसंस्कारवशात्स्मर्यमाणं निद्रा- दूषितमनस्कतया भ्रान्त्या संनिहितदेशकालमिव मन्यते। विस्पष्टं चैतदनन्तरदिवसानुभूतस्य स्वप्ने वर्तमानवभासदर्शनात्‌, अन्यत्रापि स्वप्ने तथाङ्‌गीकर्तुं युक्तम्‌। शिरश्छेदोऽप्यन्यत्रावगत स्वसंबन्धितया दोषवशादवगम्यते। सर्वत्र संसर्गमात्रमसदेवावभासते। संसर्गिणस्तु सन्त एव। सेयं विपरीतख्यातिरुच्यते मीमांसकै। असत्ख्यातिवादिनस्यैव शुक्तिकाशकलस्यानात्मभूतैवात्मतयावगम्यते। तथा वन्ध्यासुतादिष्वपि विद्यमान एव सुतशब्दार्थो वन्ध्यान्विततया तत्पदसंनिधिदोषादवगम्यते।।

स्वीयविपरीतख्यातिमतोपन्यास।

यत्तु कैश्चिदेवमादिषु तदाकारावभासमपह्नुत्य भ्रान्तिरित्युक्तं, तत्संविद्विरोधादेवोपेक्षणीयम्‌। को हि नामाङ्‌गुलिनिपीडितदृष्टिश्चन्द्रद्वित्वं न प्रकाशत इति ब्रूयात्‌। किंचैकं एवायं चन्द्रो न द्वाविवेकं चन्द्रस्य विस्पष्टमनुसंदधानस्य चक्षुषा द्वित्वभ्रमो जायमान कथं विवेकाग्रहणनिमित्त स्यात्‌। एवमवगतदिक्कस्य दिग्भ्रमो नाग्रहनिमित्त संभवति।।।।। कथं पुनर्द्वित्वस्यावगम, न स्मरणम्‌। तद्धेत्वभावात्‌, न ग्रहणम्‌, अप्राप्तस्य चक्षुषा ग्रहणसंभवात्‌। उच्यते- देशद्वयं नेत्रेण प्राप्तं चन्द्रश्च, तयोश्च संसर्गो दोषवशादवगम्यते, देशद्वये चन्द्रंप्रतीत्यदेशगतं द्वित्वं दोषवशाच्चन्द्रेऽध्यवस्यति। तथा पित्तवर्तिपीतत्वं शङ्‌खस्वरूपं च चक्षुषा गृह्णन्दोषवशात्संबन्धं बुध्यत इत्यवगन्तव्यम्‌।।।।। किंच यदि सम्यग्रजतबोधे तादात्म्यवभासते न शुक्तिरजतवेदने ततोऽवभास्यभेदादवभासस्य वैलक्षण्यं प्रागेव बाधकादनुसंधातुं शक्नुयात्‌। वैलक्षण्यवगमाच्च न प्रवर्तेत। किंच यदि रजतार्थी शुक्तेरुपादानं कार्यतयावगच्छेत्‌,

ततोऽकार्यस्य कार्यतया भानागद्विपरीतख्यात्यापत्ति। अथ नावगच्छेत्‌, न प्रवर्तेत- तत्कार्यावगमाधीनत्वात्प्रवृत्ते।।।।। अथ कार्यत्वानवगमेऽपि तत्कार्यावगतिसादृश्यात्प्रवृत्ति, ततस्तत्कार्यावगतिसादृश्यमप्यस्तीति निवृत्तिरपि स्यात्‌ सादृश्ययोरविशेषात्‌। नचासति कारणे कारणसदृशं तत्कार्यं साधयितुमर्हति- मासीषधच्छुक्तिकारजतकार्यमाभरणम्‌।।।।। ननु ्व्राीहिकार्यमपूर्वं नीवार साधयन्ति। नैवम्‌। ्व्राीह्यंशा एव तत्र कार्यं कुर्वन्ति, तेच विकला सन्तोऽप्यशक्त्यवस्थायां तत्साधनत्वेन यथाशक्तिप्रयोगविधानादवगता इति नाकारणात्तत्सदृशात्कार्योत्पत्ति।।।।। अथ त्वकार्यानवगतिरेव प्रवृत्ते कारणं, ततो बाह्या अपि वेदार्थे प्रवर्तेरन्‌ अकार्यत्वानवगमात्‌। अथ त्वकार्यमेव तेऽवगच्छेयु, तत कार्यस्याकार्यतयावगमाद्विपरीतख्यातिरित्यास्तां तावत्‌। तस्मात्स्वप्नादिष्वपि बाह्यस्यैवान्यथाभूतस्यैवान्यथावभासात्सिद्धं सर्वत्र बाह्यालम्बनत्वम्‌।

योगाचारमतखण्डनम्‌।५९

अथ स्वप्नप्रत्ययत्वात्स्तम्भादिविज्ञानमन्यथाभूतमित्यनुमीयते, तदसत्‌, तथासति प्रत्ययत्वाविशेषात्त्वदीयमप्यनुमानं मिथ्या स्यात्‌। मिथ्यात्वग्राहिणोऽनुमानस्यामिथ्यात्वे वा तत्रैव हेतोर्व्यभिचार। तस्मात्सूक्तं यस्य च दुष्टं करणं यत्र च मिथ्येति प्रत्यय स एवासमीचीन प्रत्ययो नान्य शा.भा. इति। तस्मादव्यभिचारात्प्रत्यक्षं न परीक्षितव्यम्‌। इति शून्यवाद।।

अनुमानपरिच्छेद।

प्रत्यक्षस्य सत्संप्रयोगजन्यत्वलक्षणेन लोकसिद्धेनाव्यभिचारमुक्त्वा, इदानीमनुमानादेरव्यभिचारार्थे लोकसिद्धमेव लक्षणमाह- अनुमानं ज्ञातसंबन्धस्यैकदेशदर्शनीदेकदेशान्तरेऽसंनिकृष्टेर्थे बुद्धि शा. भा.। यस्य यादृशस्य येन यादृशेन सह साक्षाद्वा प्रणाड्या वा यादृश संबन्ध संयोग समवाय एकार्थसमवाय कार्यकारणत्वमन्यो वा दृष्टान्तधर्मिषु नियतो ज्ञातस्तं तादृशं साध्यधर्मिषु दृष्टवतस्तस्मिंस्तादृशे तादृशसंबन्धसंबनअधिनि प्रबलेन प्रमाणेन ताद्रूप्यतद्विपर्ययाभ्यामपरिच्छिन्ने या बुद्धि सानुमानम्‌। यथा धूमस्यानुपरतोर्ध्वगमनस्याग्निसाहित्यं महानसादिषु नियतमुपलब्धवत पर्वते तद्दर्शनादग्निज्ञानम्‌।।।।।

अनुमाने प्राभाकरमतम्‌।

ननु नियमावधारणाधीनत्वे कथं ताद्रूप्येणापरिच्छिन्ने प्रवृत्ति, ईदृशो हि नियम- यत्र यत्र धामस्तत्रतत्राग्नि, यद्यद्रसवत्तत्तद्रूपवदिति। एवंचेद्यावद्धूममग्निसद्भावोऽवगत एवेति नापरिच्छिन्नविषयत्वमनुमानस्य संभवतीति। अत एव चोद्याद्बिभ्यत केचिदसंनिकृष्टग्रहणं स्मरणाभिमाननिरासार्थं व्याचक्षते गृहीतग्राहित्वमेवानुमानस्य स्वीकुर्वाण। तथापि नाप्रामाण्यम्‌। नह्यग्रहीतग्रहणं प्रमाणलक्षणम्‌। अनुभूतिर्हि तल्लक्षणम्‌। अनुमानं च गृहीतग्राहित्वेऽपि प्रत्युत्पन्नलिङ्‌गकारणजन्यत्वेन संस्कारमात्रजन्यत्वाभावादनुभूतिरेवेति युक्तमस्य प्रामाण्यम्‌।।।।। अथ स्मृतिप्रमोष कस्मान्नाश्रीयते, प्रत्युत्पन्नकारणसद्भावात्‌, संस्कारतिरिक्तकारणसद्भावेन हि इदं रजतम्‌, इत्यत्रानुभवरूपस्यापि रजतज्ञानस्य बलात्स्मृतित्वमाश्रित्य प्रमोषोऽङ्‌गीकृत। अत्रतु लिङ्‌गस्यानुभवकारणस्य सद्भालादयुक्तं प्रतीतिसिद्धस्यानुभवरूपस्यापह्नवेन स्मृतिप्रमोषाङ्‌गीकरणमिति। सोऽयमेषामकारणकस्त्रास। तथाहि- यदि यावद्व्याप्यव्यापकसद्भावोऽवगत स्यात्ततो गृहीतग्राहित्वमाशङ्‌क्येतापि, नत्वेवमस्ति, महानसादिष्वेव हि दृष्टान्तधर्मिषु प्रागनुमानाद्धूमस्याग्निसाहित्यमवगतं न सर्वत्र, प्रमाणसंभवात्‌। यथाचासंभवस्तथा न्यायरत्नमालायामेव प्रपञ्चितम्‌।।।।। दृष्टान्तधर्मिष्वेव बहुशोऽग्निसाहित्यमुपलब्धवतोऽनग्नौ च क्वचिदपि प्रयत्नेनान्विष्यमाणे धूमदृष्टवत साध्यधर्मिष्वग्निमत्ताज्ञानमुत्पद्यते। आह च- साहित्ये मितदेशत्वात्प्रसिद्धे वह्निधूमयो।। व्यतिरेकस्य चादृष्टेर्गमकत्वं प्रकल्प्यते इति। ममत्वदृष्टिमात्रेण गमक सहाचारिण इथि च। ततश्चानुमित्सता न सर्वेषां धूमवतामग्निमत्तावगन्तव्या। नापि सर्वत्रानग्नौ धूमस्याभाव। भूयोऽग्निसाहित्यं व्यभिचारादर्शनमित्येतावदेवानुमानार्थिभिरभ्यर्थनीयं नाधिकं किंचित्‌। यत्त्विदं यत्र यत्र धूमस्तत्रतत्राग्निरिति ज्ञानं तदनुमानमेवेति तत्रैवोक्तम्‌।।

गृहीतग्राहित्वखण्डनम्‌।

नन्वेवमप्यनेनैव सामान्यानुमानेन सर्वधूमवतामग्निमत्तावगतेति यत्पुन पर्वतादिदेशविशेषेषु धूमदर्शनादग्न्यनुमानं तस्य गृहीतग्राहित्वं तदवस्थमेव स्यात्‌। मैवम्‌। सामान्यविशेषभेदात्‌। सामान्येन हि धूमवतामग्निमत्तावगता, पर्वतादेस्तु देशविशेषस्य स्वरूपमपि प्रागमवगतं, नतरामग्निमत्त्वम्‌। यस्त्ववगतमेवेति मन्यते, तेन पर्वतस्वरूपमेव तावदप्राप्तं पर्वतसमीपस्थै केन प्रमाणेनावगतमिति वक्तव्यम्‌, नप्रत्यक्षेण, नान्येन प्रमाणेन।

नचानवगतपर्वतस्तस्याग्निमत्तामवधारयितुमलम्‌। यदि चेदानींतनं पर्वतस्याग्निमत्त्वं प्रागेवावगतं स्यात्‌ ततोऽग्न्यर्थी विनैव धूमदर्शनेनाग्नये पर्वतमारोहेत्‌। नह्यग्न्यर्थिनोऽवगतेग्नौ धूमदर्शनेनार्थ कश्चित्‌।।।।। किंच धूनोपलक्षितस्य पर्वतादिदेशविशेषस्याग्निसंबन्धोऽवगत इति वदता धूमसंबन्धोऽप्यवगत इति वक्तव्यम्‌। नह्यज्ञातसंबन्धमुपलक्ष्यमुपलक्षयितुं क्षणम्‌।।।।। अथ देशमात्रस्य धूमेनोपलक्षणं न देशविशेषस्य, ततोऽग्निमत्त्वमपि तन्मात्रस्यावगतं न देशविशेषस्य, अतो लिङ्‌गलिङ्‌िगनोरविशेषात्‌ लिङ्‌गस्यैव देशकालातिरेको न लिङ्‌िगन इति प्रलापमात्रम्‌। अपि च यत्राग्नीन्धनसंयोगस्तत्र धूम इत्यनेन धूमोऽप्यवगत एवेति न किंचिदप्यवगन्तव्यमवशिष्यते धूमज्ञानेनेत्यलं बालजल्पितेन।।।।। यदि चावगतमेवानुमानेनावगम्यते तत स्मरणमेव प्रमुषिततद्भावमनुमानज्ञानं स्यात्‌। नच प्रत्युत्पन्नकारणजत्वादस्मृतित्वम्‌, संस्कारश्चोद्बोधित स्मृतिं जनयतीत्यविवादम्‌, स्मृतेश्च प्रमोष शुक्तिकारजतादिवेदनेषु क्लृप्त एव। तदेवं क्लृप्तेनैव

मार्गेण धूमादग्निज्ञानोत्पत्तौ कोनामाक्लृप्तम्‌ लिङ्‌गस्य लिङ्‌गज्ञानहेतुत्वं कल्पयेत्‌। क्लपनायां वा शुक्तावपि रजतवेदनस्यानुभवरूपत्वात्तदुपपत्तये दोषस्यैवानुभवहेतुत्वं कल्पनीयम्‌। नन्वग्निविशेषस्यागृहीतसंबन्धस्यैमननुमेयत्वात्सामान्यमेवानुमेयं तच्च प्रागवगतमेवेति कथमगृहीतग्राहित्वम्‌। यथाहु- विशेषेऽनुगमाभाव सामान्ये सिद्धसाध्यता। अनुमाभङ्‌गपङ्‌केऽस्मिन्निमग्ना वादिदन्तिन इति। नैष दोष। अवगतस्यापि सामान्यस्य देशान्तरकालान्तरसंबन्धस्यागृहीतस्यग्रहणादुपपन्नं प्रमेयत्वम्‌।।।।। इदंचापरमेकदेशिना वक्तव्यं- केन प्रमाणेन धूमदर्शनस्याग्निज्ञानहेतुत्वमवगम्यत इति। तदानन्तर्यादितिचेत्‌। न। तस्य संस्कारद्वारेणाप्युपपत्ते। अनुभवरूपत्वमनुपपन्नमितिचेत्‌। न। स्मरणस्यापि तत्परामर्शप्रमोषेणानुभवाभिमानोपपत्ते। वस्तुतोऽनुभवत्वं त्वसिद्धमेव प्रमाणाभावात्‌। नह्यग्निज्ञानस्यानुभवत्वे प्रत्यक्षमन्यद्वा प्रमाणमस्ति। अस्ति तु स्मृतिप्रमोषत्वे।।।।। अथ स्मृतिप्रमोषस्याप्यबाधदर्शनात्‌। मणिप्रभादर्शिनो मणिबुद्धिस्तावदत्स्मृतिप्रमोष एव, अन्यथा विपरीतख्यातिप्रसङ्‌गात्‌। अथ च प्रवृत्तस्य मणिलाभान्न बाधकमस्ति, तस्मात्स्मृतिरेवानुमानमित्यप्रमाण्यापत्ति।।।।। कथं च गृहीतग्राहित्वमनुमास्य, अत्यन्तापरिदृष्टे देशे काले चाग्निरनुमीयते स केन प्रमाणेन प्रागवगत। न प्रत्यक्षेण। तस्य विद्यमानोपलम्भनत्वात्‌। नचान्येन केनचित्‌। किंचाग्निधूमयोर्मिथ संबन्धो देशकालानवच्छिन्न प्रत्यक्षेणावगत इत्येतावदेव भवान्ब्रवीति, नचैतावता देशान्तरकालान्तरसंबन्धोऽग्नेरवगतो भवति, तस्मादगृहीतग्राह्येवानुमानम्‌।।।।।किमत्रागृहीतम्‌, अग्निसामान्यं तावद्गृहीतमेव, पर्वतोऽपि प्रत्यक्षेणावगत, अग्निविशिष्टस्तु पर्वतो न केनाप्यवगत इति सोऽनुमेयो भविष्यति। तत्र च प्राप्ताप्राप्तविवेकेन संबन्धमात्रं प्रमेयमवशिष्यते। यथा दध्ना जुहोतीति विशिष्टविषयोऽपि विधिर्विशेषणपरो भवति तथेहापि, विशिष्टविषयमेवानुमानम्‌, विशेषणविशेष्ययोस्तु प्राप्तत्वात्‌ यजुर्युक्तं रथमध्वर्यवे ददातीतिवत्संबन्धविषयं भवतीति।

अनुमानावयवनिरूपणम्‌।

यस्तु प्रतिपन्नमर्थं परमनुमानेन प्रतिपादयिषति तेन साधनं प्रयोक्तव्यम्‌। येन वाक्येन यस्यानुमानबुद्धिरुत्पद्यते। - तच्च केचिद्द्वयमन्ये वयं त्रयम्‌। उदाहरणपर्यन्तं यद्वोदाहरणादिकम्‌।।।।। अक्षपादीयस्तावत्‌- प्रतिज्ञाहेतूदाहरणोपनयननिगमनै पञ्चावयवं साधनं मन्यन्ते। अनित्य शब्द इति प्रतिज्ञा, कृतकत्वादिति हेतु यत्कृतकं तदनित्यं दृष्टं यथा घटादीत्युजाहरणम्‌, कृतकश्च शब्द इत्युपनय, तस्मादनित्य इति निगमनम्‌।।।।। अयं त्वतिविस्तरो गतार्थख इति मन्वान सौगता द्व्यायवमुदाहरणोपनयात्मकं मन्यन्ते। स्मर्यमाणनियमं हि लिङ्‌गं साध्यधर्मिण्यनुसंधानस्य स्वयमेव लिङ्‌गबुद्धिरुत्पद्यते। तेन यत्कृतकं तदनित्यमिति कृतकत्वस्यानित्यत्वेन व्याप्तिनियमं स्मारयित्वा कृतकश्च शब्द इत्युपनयमात्रे कृते शब्दस्यानित्यत्वमवगम्यत एवेति कृतमवयवान्तरै।।।।। एवं त्वत्यन्तसाकाङ्‌क्षमेव वाक्यं क्लेशगम्यार्थं भवतीति त््रयवयवमेव युक्तम्‌- अनित्य शब्द कृतकत्वात्‌ यत्कृतकं तदनित्यं यथा घटादीत्येवमुदाहरणान्तं साधनं सर्वत्र वार्तिककार प्रयुङ्‌क्ते। अथवा यत्कृतकं तदनित्यं यथा घटादि, कृतकश्च शब्दस्तस्मादिनित्य- इत्युदाहरणप्रभृति प्रयोक्तव्यम्‌। एवमप्यन्यूनाधिकमेव साधनम्‌। तथा च यत्कर्म तत्फलवत्‌ होमोऽपि कर्म तेनापि तत्फलवता भवितव्यमित्येव सर्वत्र

भाष्यकार प्रयुङ्‌क्ते। प्रतिज्ञादोषा प्रत्यक्षविरोधादयोऽप्रसिद्धविशेषणत्वादयश्च वार्तिके प्रपञ्चिता।

हेत्वाभासनिरूपणम्‌।

असिद्धि, अनैकान्तिकत्वं, बाधकत्वं, चेति त्रयो हेतुदोषा पञ्चधा- बुद्धो धर्माधर्मवेदी सर्वज्ञत्वादिति स्वरूपासिद्धि, नहि सर्वज्ञत्वस्वरूपं क्वचिदस्ति?। वह्निरदाहक शीतत्वादिति संबन्धासिद्धि, शैत्यस्य

वह्निसंबन्धाभावात्‌२।।।।। नन्वेवं समुद्रवृद्धौ चन्द्रोदयस्य हेतुत्वं न स्यात्‌, उदयस्य समुद्रसंबन्धाभावात्‌, एककालसंबन्धादुभयोरदोष। यदा तर्हि चन्द्रस्य नभोमध्ये स्थितिं दृष्ट्वा पञ्चदशनाडिकातिक्रान्ता समुद्रवृद्धिरनुमीयते तदा कथं, तत्रापि परम्परासंबन्धादुभयोरदोष। नहि साक्षात्संबन्ध एव सर्वत्राश्रीयते, यद्धि येन साक्षात्प्रणाड्या वा केनापि संबन्धेन नियतं तत्तस्य तथैवानुमापकं भवतीति दर्शितमेवैतत्‌। तेन यादृश संबन्धो हेतोर्वादिना दर्शितस्तदसिद्धौ दोषो भवति नान्यथा। गोशब्द सास्नादिमद्वचनो गोशब्दत्वादिति व्यतिरेकासिद्धि। नहि धर्मिव्यतिरेकेण गोशब्दत्वं नाम किंचिदस्ति३। नित्यमाकाशमनवयवद्रव्यादिति व्यप्त्यसिद्धि मूर्तत्वस्याकाशे व्यप्त्यभावादिति५।।।।। अनैकन्तिकत्वं द्विविधम्‌- सव्यभिचारं सप्रतिसाधनं च। नित्य शब्दो मूर्तत्वादिति कर्मादिष्वनित्येष्वप्यमूर्तत्वस्य संभवाद्व्यभिचार्यमूर्तत्वम्‌। अप्रत्यक्षो वायुर्द्रव्यत्वे सत्यरूपत्वात्‌ प्रत्यक्षो वायुर्महत्त्वे सति स्पर्शवत्त्वादिति संप्रतिसाधनत्वादुभयमप्यनिर्णायकं संधयहेतु, अगृह्यमाणबलाबलत्वादुभयो।।।।। कश्चित्त्वाह- न विरुद्धार्थं हेतुद्वयं तुल्यबलमेकत्र संभवति, तद्भावे वस्तुनि नित्यंसशयापत्ते। द्रव्यत्वे सत्यरूपत्वस्यापरोक्षावभासीविरोधादप्रत्यक्षत्वमनुमापयितुमसामर्थ्याद्दौर्बल्यम्‌। स्पार्शनानुमानं त्वविरुद्धं बलवदिति न द्वयोस्तुल्यबलवत्त्वं, अतो नास्ति सप्रतिसाधनो हेतुरिति। स वक्तव्य- सव्यभाचारोऽपि तर्हि न संशयहेतु स्यान्नित्यसंशयापत्तिप्रसङ्‌गादेव।।।।। सत्यपि तस्य संशयहेतुत्वे प्रमाणान्तरेण निर्णयसंभवान्न नित्यसंशयापत्तिरिति चेत्‌, तर्हीहापि प्रमाणान्तरेण निर्णयसंभवाददोष। तथासति यत्प्रमाणान्तरविरुद्धं तस्य दुर्बलत्वादितरस्य बलीयस्त्वादतुल्यबलत्वमितचेत्‌, केन चोक्तमुभयं तुल्यबलमिति, किंत्वगृह्यमाणबलाबलत्वमात्रम्‌।।।।। तथाहि- य स्थाणुत्वं पुरुषत्वं वा नावधारयति तस्योर्ध्वत्वं संशयहेतुर्भवति, निर्णीते त्वन्यतरस्मिन्रूपे संशयो निवर्तते। तथा यो वायोरपरोक्षावभासं नावधारितवान्‌ तस्य पृथिव्यादिषु प्रत्यक्षत्वव्याप्तं स्पर्शवत्त्वं व्योमादिषु चाप्रत्यक्षत्वव्याप्तमरुपत्वं वायावुपलभमानस्य भवत्येव संशय। सतु प्रमाणान्तरेण निर्णये सति निवर्तत इत्यास्तां तावत्‌। तस्मात्सप्रतिसाधनमपि सव्यभिचारवत्संशयहेतु। तथा च भाष्यकार यत्कर्म तत्फलवत्‌ होमोऽपि कर्म तेनापि फलवता भवितव्यमित्यस्य- उपरते कर्मणि द्रव्याणां तत्संयोगानां च द्रव्यान्तरं फलं दृष्टमिति द्रव्यमपि फलवत्स्यात्‌ इति प्रतिसाधनं ब्रुवन्सप्रतिसाधनत्वमपि दूषणमिति दर्शयति, तस्मात्सोऽपि संशयहेतु।।।।।असाधरणं तु गन्धवत्वं पृथिव्यां दृष्टं न क्वचिदपि बुद्धिमादधातीति न संशयहेतु। साधारणं हि द्वयो साध्यतदभावयोर्दृष्टत्वादुभयत्राप्यनवस्थया बुद्धिमादधत्संशयहेतुरिति युक्तम्‌। तथा विरुद्धार्थव्याप्तमपि हेतुद्वयमेकत्र दृश्यमानं स्वव्यापकमेकस्मिन्धर्मिण्युपसंहरदेकस्य विरुद्धोभयरूपधर्मत्वासंभवात्संशयं जनयति। नचैवं भावोऽसाधारणस्य संभवतीति नायं संशयहेतु।।।।। तथा बाधको नाम हेत्वाभासो यो विरुद्ध इति तार्किकैरभिधीयते। सच षड्विधि इति केचित्‌, धर्मधर्म्युभयेषां स्वरूपस्य विशेषस्य च बाधात्‌।

चतुधति केचित्‌। उभयबाधस्य धर्मधर्मिबाधान्तर्गतत्वात्‌। एकधेत्यपरे- सर्वधा समीहितधर्मविपर्ययसाधनत्वात्‌, इदमेव च युक्तम्‌, अवान्तरभेदस्यानुपयोगात्‌। यद्यवश्यमवान्तरभेदो वक्तव्यस्तर्हि द्वैविध्यमेव वक्तव्यम्‌- धर्मस्वरूपबाधनं चेति। नहि धर्मितद्विशेषबाधकत्वं नाम हेतोर्दूषणं संभवतीति स्वयमेव वार्तिककारेण- धर्मिस्वरूपबाधेन विरुद्धो योऽभिधीयत इत्यादिना दर्शितम्‌।।।।। तथा हि द्रव्यातिरिक्त समावाय इह प्रत्ययहेतुत्वात्संयोगवदिति अत्रेह प्रत्ययहेतुत्वसमवायत्वेन भेदेन च व्याप्तं संयोगे दृष्टम्‌, समवायस्यासमवायत्वं भेदं चापादयत्‌ समवायधर्मिस्वरूपं तद्विशेषणं चैकत्वं बाधत इत्युदाहृतम्‌। तदयुक्तम्‌। इह प्रत्ययहेतुत्वं हि समवाये धर्मिणि दृष्टं न वा, यद्यदृष्टं ततोऽसिद्धत्वान्न कस्यचिदपि साधकं बाधकं वा भवति, यदि दृष्टं तत्कथं तत्रैव दृश्यमानं तस्यैव बाधनं कुर्यात्‌, विरोधे हि सति बाधेत, नचतद्धर्मतया दृश्यमानस्य कथंचिदपि तेन विरोध संभवति।।

समवायत्वबाधे प्रश्न।

ननु समवायत्वं बाधत इत्युक्तम्‌। यदि समवायत्वं नाम समवायधर्मिणोऽतिरिक्तं तद्बाधेऽपि न धर्मिस्वरूपं बाधितं स्यात्‌। अथ धर्म्येव तन्न तस्य बाधकं संभवतीत्युक्तम्‌। तस्मान्न धर्मिस्वरूपबाधनं नाम हेतुदोष क्वचित्संभवति बाधो नत्वेतद्दूषणम्‌। यदि खल्विह प्रत्ययहेतुत्वं समवायस्यैकत्वं विरुन्ध्यात्‌ ततो द्रव्यातिरेकं साधयत किं हीयते। न हि द्रव्यातिरेकसाधनकृतमेकत्वसाधनं, यतस्तस्य दूषणत्वेन संभाव्येत। तस्माद्धर्मस्वरूपस्य तद्विशेषस्य च बाधनाद्द्विविधमेव बाधकम्‌। तत्र नित्य शब्द कृतकत्वादिति कृतकत्वमनित्यत्वेन व्याप्तत्वान्नित्यस्वरूपमेव बाधते।।।।। यस्तु- स्वरूपमेव शब्दानामभिधेयं नार्थान्तरमित्येतमर्थं प्रतिपिपादयिषुस्तत्सिद्ध्यर्थमेवं प्रयुङ्‌क्ते- अगृहीतसंबन्धावस्थोऽपि शब्द स्वाभिधेयमर्थं प्रतिपादयति विभक्तिमत्त्वात्‌ गृहीतसंबन्धवदिति, तस्य धर्मविशेषविपर्ययसाधनो हेतु, पश्चाद्धि संबन्धग्रहणादस्वरूपप्रतिपादनं

दृष्टमिति तद्वदेव प्रागस्वरूपार्थत्वं तेनाव हेतुना प्रसज्येत, स्वरूपप्रतिपादने च बाधितेऽर्थप्रतिपादनमपि तद्धर्मस्वरूपं बाधितमेव। नहि प्राक्‌ संबन्धग्रहादर्थान्तरप्रतिपत्ति शक्यते वक्तुं प्रतीतिविरोधादेव।।।।। सर्वत्र यो हेतुर्यादृग्विशेषविशेष्टेन साध्येन दृष्टान्तधर्मिषु नियत स तादृग्विशेषविशिष्टस्य साध्यस्य धर्मिणि प्रमाणान्तरविरोधात्साधनासमभवेन विपरीतं विशेषं नियमबलात्स्वयमेव बाधमानो निर्विशेषस्य च साध्यस्यासंभवात्साध्यमेव न साधयति। यथा शरीरिचेतनकर्तृकत्वेन घटादिषु व्याप्तमुत्पत्तिमत्त्वं देहाङ्‌कुरादीनां चेतनकर्तृकत्वसाधनायोच्यमानं शरीरिणश्चेतनस्यानुपलब्धिविरोधेन साधयितुमशक्यत्वादशरीरस्य तेनैव हेतुना घटादिवन्निवारणाद्विधाद्वयशून्यस्य चेतनस्यासंभवाच्चेतनकर्तृकत्वमेवाङ्‌कुरादीनां न साधयति। तेन धर्मविशेषविरोधो हेतो साध्यसिद्धिमेव निरुणद्धीति भवति दूषणम्‌। धर्मिविशेषविरोधस्तु साध्याविरोधित्वान्न दूषणं, प्रत्युत सिद्धान्तान्तरदूषणत्वात्प्रतिवादिन एव निग्रहस्थानत्वाद्दूषणं तद्भवति न वादिन।।।।। यस्तु दृष्टान्तपरिदृष्टसाध्यविशेषविरोधसंभवेऽपि तद्रहितं साध्यमात्रं हेतु साधयत्येव, तच्च विशेषान्तरमाक्षिप्य सिद्ध्यतीति वदति, तस्य- उष्णाग्निनियतस्तृणादिविकारो हिमे दृश्यमान शैत्यप्रत्यक्षविरोधादौष्ण्यसंभवेऽप्यनुष्णमेवाग्निं साधयेत्‌, तस्माद्धर्मिविशेषविपर्ययसाधनत्वं हेतोरदूषणमेव।

अनुमाने दृष्टान्तनिरूपणम्‌।

उदाहरणं द्विविधम्‌- साधर्म्योदाहरणं, वैधर्म्योदाहरणं च। साधर्म्यं- लिङ्‌गमुद्दिश्य लिङ्‌गेन उपादानम्‌- यो यो धीमवान्‌ महानसादि स सर्वोऽग्निमान्‌ दृष्ट इति, सम्यगुक्ते च साधर्म्येन न वैधर्म्यं वक्तव्यं गतार्थत्वात्‌। यदा वक्तव्यमापतति तदा लिङ्‌ग्यभावमुद्दिश्य लिङ्‌गाभावोपादानम्‌- यत्राग्निर्नास्ति तत्र धूमोऽपि नास्ति यथा तोयादिष्विति। यत भावेन भाव साध्यते तत्रैव विधिरूपं साधर्म्यं तत्प्रतिषेधरूपं च वैधर्म्यम्‌। यत्र तु मेधाभावादिना वृष्ट्याद्यभाव साध्यते तत्र साधर्म्यमेव प्रतिषेधरूपं यथा- यदा यत्र मेघोत्पत्तिर्नास्ति तदा तत्र वृष्टिर्नास्तीति। वैधर्म्ये तु विधिरूपम्‌- यत्र वृष्टिरस्ति तत्र मेघोत्पत्तिरस्तीति। तेन यद्भिक्षुणोक्तं- प्रसज्यप्रतिषेधात्मकमेव इति तदनादरणीयम्‌।।।।। साधर्म्याभासाश्च साध्यविकलत्वादय, वैधर्म्याभासाश्च साध्याभाववैकल्यादयो वार्तिक एव द्रष्यव्या इति।।

अनुमाने प्राभाकरानुवाद।।

तत्तु द्विविधमिति दृष्टस्वलक्षणविषयमेवानुमानमिति मन्वानान्निराकर्तुमदृष्टस्वलक्षणविषयमप्यनुमानं क्रियादिविषयमस्तीति दर्शयितुं द्वैविध्याभिधानम्‌। नहि क्रिया स्वलक्षणं प्रत्यक्षेण कदाचिद्गृह्यते पूर्वोत्तरदेशसंयोगविभागमात्रस्य प्रत्यक्षेण ग्रहणम्‌, याभ्यामेवागन्तुकाभ्यामागन्तुकं कारणमनुमीयते, तच्च क्रियेत्युच्यते।।।।। ननु द्रव्यमेव कारणं स्यात्‌, न। तस्य प्रागपि सद्भावात्‌। ननु क्षणान्तरेऽन्यद्द्रव्यं सर्वसंस्काराणां क्षणिकत्वात्‌, सादृश्यात्तु प्रत्यभिज्ञानम्‌। तद्यदा समानदेशे पूर्वपूर्वमुत्तरोत्तरमारभते तदा तिष्ठतीति लक्ष्यते। यदा त्वनन्तरदेशे पूर्वपूर्वमुत्तरोत्तरमरभते तदा गच्छतीति लक्ष्यते। दीपगमनवच्छायागमनवच्च सदृशापरापरक्षणानामुत्तरोत्तरदेशप्रारब्धानां गमनाभासनिमित्तत्वात्कृतं क्रियया। किंचानुत्पन्नस्य क्षणस्य क्रियाश्रयत्वायोगात्‌, उत्पन्नस्य च विनाशग्रस्तत्वात्कथं क्रियारम्भकत्वम्‌। यथाहु- क्षणिका सर्वसंस्कारा अस्थिराणां कुत क्रिया इति। तदिदं शब्दाधिकरणे निराकरिष्याम। तत स्थिरत्वे सति तन्मात्रेणानुपपत्ते क्रियानुमानं युक्तमिति। न युक्तम्‌। कार्यं हि कारणमात्रमपेक्षते तच्चेह दृष्टमेवास्ति। प्रयत्नविशेषानन्तरं हि शरीरे देशसंयोगविभागाख्यं फलमुत्पद्यमानमुपलभ्यते तत स एव निमित्तम्‌। तद्वदात्मशरीरसंयोगश्चासमवायिशरीरं च समवायीति किमत्रादृष्टकारणानुमानेन।।

परमुखेन प्राभाकरखण्डनम्‌।

नन्वसमवायिकारणभूतस्य संयोगस्य स्वाश्रये स्वाश्रयसमवेते वा कार्यं नान्यत्र, तन्तुसंयोगानामिव स्वाश्रयेषु तन्तुषु पट, तन्तुतुरीसंयोगस्य वा पटतुरीयसंयोग। प्रयत्नवदात्मसंयोगस्त्वनेवंविधे व्योम्नि कथं संयोगमारभते। अत कारणान्तरं कल्पनीयमितिचेत्‌।न। तन्तुसंयोगान्नोदनाख्याद्युगपदेव पटस्य बहुतन्तुव्यापितत्वात्‌, संयोगानां च द्वयोर्द्वयोरेव वृत्ते। किंच शरज्यासंयोगान्नोदनाख्याद्युगपदेव शरे शरावयवेषु च सर्वेष्वन्तर्बहिर्विर्तिषु बहूनिकर्माण्युत्पद्यते, तत्र येषामवयवानां ज्योसंयोगो नास्ति तेष्वाश्रयेषु स्वाश्रयासमवेतेषु च ज्यासंयोग कर्मारभत इति व्यभिचार। नहि ते संयोगाश्रयीभूते शरे समवेता शरस्यैव तेषु समवायात्‌।।।।। किं च प्रयत्नवगात्मसंयोगानन्तरं युगपदेव हस्ते प्रयत्नवदात्मसंयुक्ते तत्संयुक्तेचाङ्‌गदेऽअङ्‌गुलीयके च तल्लग्ने मणौ च कर्मोत्पद्यते, अथैवमादिषु न चोदनात्‌ न प्रयत्नवदात्मसंयोगाच्च तदनन्तरे। तथात्मसंयोगाद्धस्ते, तत्संयोगादङ्‌गदे, तत्संयोगान्मणावपीति। एवं तर्ह्यत्रापि शक्यते वक्तुम्‌।

प्रयत्नवदात्मसंयुक्तशरीराकाशसंयोगाच्छरीराकाशदेशविभागस्तत्संयोगाच्च तदनन्तरदेशसंयोग इति दृष्टेनैव संयोगेन संयोगविभागसिद्धेर्न कर्मकल्पनावकल्पते।।।।। किंच न संयोगस्यैवायं धर्म, सर्वाण्येवासमवायिकारणानि स्वाश्रये स्वाश्रयमवेते वा कार्यमारभते नान्यत्र। ततश्च कर्माप्यसमवायिकारणत्वेनानुमीयमानं वियति विहंगमे चोभयत्रानुमीयेत। न हि विहगकर्मणा वियति कार्यं संभवति, ततश्च वियत्यपि चलतीति बुद्धि स्यात्‌, अतो नानुमेयं कर्म। किमिदानीं नास्त्येव क्रियातत्वम्‌। अस्ति प्रत्यक्षावगमात्‌।।।।। ननु संयोगविभागागिरिक्तं न किंचिदत्र। दृश्यते हि सर्पति सर्पे भूमे सर्पस्य च द्वयोर्मिथ संयोगविभागाविशेषेऽपि सर्पमेव चलतीति बुद्धिरालम्बतेल न भूमिम्‌। अतोऽस्या बुद्धेरालम्बनमस्ति सर्पे चलनं नाम तत्वम्‌। तद्भावाभावाभ्यां सर्पभूम्योश्चलतीति बुद्धेर्भावावित्यङ्‌गीकार्यम्‌। नचेयमानुमानिकी संभवतीत्युक्तम्‌, तस्मान्नैवमभिप्रायमिदं भाष्यं, किंतु विशेषविषयं सामान्यविषयं सिद्धसाध्यता इति, तेऽनेन निराक्रियन्ते। उभयोरपि विशेषत्वोपपत्ते। यत्र विशेषस्यैवानुगमस्तत्र विशेषविषयत्वं, सामान्यानुगमेतु सामान्यविषयत्वम्‌। न च सिद्धसाध्यत्वं देशान्तरकालान्तरसेबन्धस्यागृहीतस्य ग्रहणादिति प्रागेव वर्णितम्‌ इत्यनुमानवाद।

शास्त्रं शब्दविज्ञानादसंनिकृष्टेऽर्थे तच्छाब्दं नाम प्रमाणम्‌। तल्लोकसिद्धत्वान्न परीक्षितव्यम्‌। तच्च द्वविधं पौरुषेयमपौरुषेयं चेति। तत्र पौरुषेयमाप्तवाक्यम्‌। अपौरुषेयं च वेदवाक्यम्‌। उभयमप्यनाप्तप्रणीतत्वदोषविरहात्स्वतश्च शब्दस्यादुष्टत्वात्प्रमाणम्‌। तच्च पुनर्द्विविधम्‌- सिद्धार्थे विधायकंचेति द्विविधम्‌- उपदेशकमतिदेशकं च। इत्थमिदं कर्तव्यमित्युपदेश। यथा लोके- दधिघृतसूपशाल्यादिभिर्देवदत्तो भोजयितव्या इति। वेदेपि- प्रयाजावघातादिप्रकारेण दर्शपूर्णमासाभ्यां स्वर्गं कुर्यादिति तद्वदिदं कर्तव्यमित्यतिदेश। यथा- लोके देवदत्तवद्ययज्ञदत्तो भोजयितव्या इति। वेदेपि- सौर्येण कुर्याद्यथाग्नेयेनेति। शब्दान्तरादिभि श्रुतिलिङ्‌गादिभि श्रुत्यर्थादिभिश्च विचित्रोऽयमुपदेशो भेदविनियोगक्रमानवबोधयति। वचनानामधेयचोदनालिङ्‌गैश्चातिदेशोषऽन्यत्र विहितस्यनानापदार्थविशष्टस्य प्रकारस्य तत्प्रतिपादकस्य वा शास्त्रस्य विध्यन्तापरनामधेयस्यान्तेन संबन्धं विकारं बाधं वा बोधयतीत्यूहनीयम्‌। असंनिकृष्टग्रहणं च पूर्ववत्ताद्द्रूप्यपर्ययपरिच्छेदनिरासार्थमअ। एतदेशिनां तु तदनर्थकमेव स्यात्‌। विपरीतपरिच्छिन्ने तावन्नास्त्येव शब्दाज्ज्ञानम्‌। यदि स्यात्‌ पुरुषदोषाणां शब्दे संक्रान्त्यनभ्युपगमात्‌ स्वाभाविकमेव शब्दस्याप्रामाण्यं स्यादिति वेदाप्रामाण्यं स्यात्‌। यदि परं तद्रूपपरिच्छिन्नविषयस्यानुवादस्य निरास स्यात्‌। तच्चायुक्तम्‌। तस्यापि शास्त्रत्वात्‌। नहि तस्याप्यप्रामाण्यम्‌। अनुभूतित्वात्‌। प्रत्यक्षाद्यन्तर्भावाभावाच्च शास्त्रत्वमेवेत्यास्तां तावत्‌।।

औलुक्यमतानुवाद।

इदं च अस्येदं कारणं संबध्येकार्थसमवायिविरोधि चेति लैङ्‌िगकमित्युनुमानलक्षणमभिधाय एतेनैव शाब्दं व्याख्यातम्‌ इति काश्यपीया प्रत्यक्षानुमानं च द्वे एव प्रमाणे इति ब्रुवाण सौगताश्चानुमानादभिन्नमिति मन्यन्ते। तत्र यत्तावत्पदार्थज्ञानं तदवगतार्थविषयत्वात्प्रमाणमेव न भवतीति किं तस्य भेदाभेदपरीक्षया। यत्तु वाक्यार्थज्ञानं तदगृहीतसंबन्धैरेव पदार्थैरुपजायमानं नानुमानशङ्‌कामर्हति। नहि सर्वैर्वाक्यार्थविशेषै संबन्धग्रहणमस्ति। नच संभवत्यनन्तै संबन्धग्रहणम्‌। अत्यन्तापूर्वोऽपि वाक्यार्थविशेष पदार्थैरवगम्यते दूरदेशवार्तास्विति सर्वजनीनमेतत्‌।

यत्त्वाप्तवाक्यत्वादविसंवादानुमानं तद्वाक्यार्थावगमोत्तरकालत्वान्न तस्यानुमानत्वमापादयति। वाक्यश्रवणानन्तरमेव ह्याप्तानाप्रज्ञानानपेक्षैरेव पदार्थैर्वाक्यार्थोऽवगम्यते। अत्यान्तादृष्टपुरुषप्रणीतेऽपि वाक्येऽवगते तु वाक्यार्थे सत्यासत्यत्वसंशये प्रणेतुराप्तत्वावगमे सति सत्यत्वमनुमीयमानं न वाक्यार्थावगतेराप्तत्वावधारणानपेक्षजन्मनोऽनुमानत्वमापादयति। तस्मात्प्रमाणान्तरमेव लोके शाब्दमित्यपौरुषेयस्यापि वेदस्य सिद्धं प्रामाण्यम्‌। एकदेशिनां तु लोकवचसामनुमानत्वमङ्‌गीकुर्वतां यथा वेदप्रामाण्यं न सिद्ध्यतितथोक्तम्‌। इति शब्दप्रमाणवाद।

अथोपमानपरिच्छेद।

उपमानमपि सादृश्यमसंनिकृष्टेऽर्थे बुद्धिमुत्पादयति। यथा गवयदर्शनं गोस्मरणस्य पूर्वदृष्टे स्मर्यमाणेऽर्थे दृश्यमानार्थसादृश्यज्ञानमुपमानम्‌। या सावस्माभिर्नगरे दृष्ट्वा गौ सानेन गमयेन सदृशीति। किं पुन सादृश्यम्‌। अर्थान्तरयोगिभि संबन्धिसामान्यैरर्थान्तरस्य तादृशयोग सादृश्यम्‌। यथा गोजातियोगिभि कर्माद्यवयवसामान्यैर्गवयजातेर्योगो गवयस्य गोसादृश्यं गवयसंयोगिभिश्च गोर्योगस्तत्सादृश्यम्‌। अत एव च सामान्ययोगातिरिक्तमन्यदेव तत्वं सादृश्यं तेषां प्रकर्षाप्रकर्षभेद किंनिमित्त इति चिन्तनीयम्‌। न च तत्त्वान्तरत्वे प्रमाणमपि किंचिदस्तीत्यास्तां तावत्‌। नचेदमुपमानं प्रत्यक्षान्तर्गतम्‌। अनिन्द्रियसंनिकृष्टत्वान्नगरस्थस्य गो। नचानुमानमगृहीतसंबन्धस्याप्युपजायमानत्वात्‌। एवं किलानुमीयेत

गौर्गवयसदृशो गवयसादृश्यप्रतियोगि तत्तत्सदृशं दृष्टं युगपन्न दृष्टवानेकमेव तु गामुपलभ्य नगरे वने गवयं पश्यति सोऽपि गां गवयसादृश्यविशिष्टामुपमिनोत्येव तस्मान्नानुमानम्‌। शाब्दत्वं तु न शङ्‌क्यमेव। अत प्रमाणान्तरम्‌, प्रसिद्धत्वाच्च न परीक्षितव्यम्‌। इत्युपमानवाद।।

अर्थापत्तिनिरूपणम्‌।

अर्थापत्तिरिति दृष्ट वाऽर्थोऽन्यथा नोपपद्यत इत्यर्थकल्पना। यथा जीवतो देवदत्तस्य गृहाभावदर्शनेन बहिर्भावस्यादृष्टस्य परिकल्पना। प्रमितस्यार्थान्तरेण विनाऽनुपपन्नादुपपादकल्पना साऽअर्थापत्ति, अनुमानमेव तर्हि, तत्रापि वह्निमन्तरेणानुपपन्नाद्धूमाह्नि कल्प्यते। स्यादेवम्‌। यद्यनुपपन्नं गमकं स्यात्‌। इह तु यन्नोपपद्यते तदेव गम्यम्‌। गृहाभावेन हि विनाबहिर्भावो नोपपद्यते। किमिदानीमुपपादकादनुपपन्ने बुद्धिरर्थापत्ति। को दोष। न खलु कश्चिद्दोष। किं त्वसौ नैवास्ति। न ह्युपपादकदर्शनादनुपपन्नार्थे बुद्धिर्भवति। यदि स्यात्‌, वृक्षत्वदर्शनाच्छिंशपात्वं कल्प्येत। वृक्षत्वेन विना शिंशपात्वस्यानुपपत्ते। तस्मादनुपपन्नमेव गमकं नोपपादकम्‌।।।।। अथोच्यते। नाऽविनाभावेनानुपपत्तिरित्युच्यते किं तु संशयापत्ति। यस्य हि जीवनं गृहसंबन्ध्येव प्रायशोऽवगतं तस्य गृहाभावे दृष्टे जीवनं सांशयिकं भवद्बहिर्भावकल्पनया समाधीयते। ततश्च प्राग्बहिर्भावकल्पनाया जीवनस्य संदिग्धत्वान्न लिङ्‌गत्वम्‌। न हि सन्दिग्धं लिङ्‌गं भवति। जीवनरहितंच गृहाभावमात्रं मृतेऽपि सद्भावादनैकान्तिकं न बहिर्भावमनुमापयितुमलम्‌। अतोऽनुमानासंभवात्प्रमाणान्तरमेवेदम्‌। यथा चानुमाने निश्चितं गमकम्‌। एवमर्थापत्तौ सन्दिग्धं गमकमिति दर्शनहलादभ्युपगम्यते। संशयश्चात्र पूर्वदृष्टरूपविसंवादात्‌।।

अर्थापत्तिसमाधानम्‌।

तदिदमसंबद्धम्‌। न हि संदिग्धे जीवने बहिर्भाव शक्यते कल्पयितुम्‌। कथं हि जीवति वा मृतो देवदत्त इति संदिहानस्तस्य बहिर्भावं कल्पयेत्‌। न हि भावाभावसंशयस्य

बहिर्भावकल्पनयापनोद संभवति। सर्वत्र हि संशयस्‌.य निदानोच्छेदादुच्छेदो भवति। अन्यतरपक्षावधारणाद्वा। न च बहिर्भावकल्पनया तावन्निदानोच्छेद। जीवनस्य प्रायेण गृहसंबन्धित्वात्तद्विपर्ययोऽत्र संशयहेतुत्वेनोपन्यस्त। नचासौ बहिर्भावे कल्पिते समुच्छिद्यते। प्रत्युत विपर्यय एव दृढमवस्थाप्यते। नचान्यतरपक्षावधारणमपि विद्यते जीवनभावाभावौ ह्यत्र संदिह्यते। नचानयोरन्यतरस्यापि बहिर्भावकल्पनया निर्णयो भवति। अन्यद्धि जीवनं अन्यश्च बहिर्देशसंबन्ध। नच गृहाभावनिबन्धनार्थापत्तिर्जीवननिर्णयायालं भवति। नह्येवं संभवति यस्माद्देवदत्तो गृहे नास्ति तस्माज्जीवतीति, प्रत्युत पूर्वनिश्चितमेव जीवनं गृहाभावादेव संदिग्धं कथं तत एव निर्णीयते। न हि संशयहेतुरेव निर्णयहेतुर्भवति। तस्माज्जीवनं संदिग्धं तत्तावदन्यतो निश्चित्य पश्चाद्बहिसंबन्ध कल्पयितव्य। यस्माद्देवदत्तो जीवति गृहे च नास्ति तस्मान्नूनं बहिरवस्थित इति। न तु संदिह्यमाने जीवने तत्कल्पनं संभवति। यस्मादविद्यमानो गृहे जीवति वा नवा तस्माद्बहि स्थित इत्यसंबद्धमेव स्यात्‌। तस्माद्बहिर्भावनियतं गृहाभावसहितं जीवनं निश्चित्य बहिर्भाव कल्प्यत इत्यनुमानमेवेदं न प्रमाणान्तरमिति।।

सिद्धान्तेन तर्कमतनिराकरणम्‌।

अत्राभिधीयते- न तावद्गृहाभावमात्रं लिङ्‌गं मृतेऽपि संभवात्‌। न जीवनमात्रं गृहेऽपि सद्भावात्‌। अतो जीवनसंसृष्टो गृहाभावो लिङ्‌गमिति वक्तव्यम्‌। प्रथमं च लिङ्‌गमवगम्य पश्चाल्लिङ्‌ग्यनुमानेन भवितव्यम्‌। न तु लिङ्‌गावगमसमय एव लिङ्‌ग्यवगम। अत्र च न बहिर्भावावगममन्तरेण गृहाभावो जीवनं च संसृष्टं प्रत्येतुं शक्यते विरोधात्‌। जीवता ह्यवश्यं गृहे वा बहिर्वा स्थातव्यमित्यसंदिग्धम्‌। अतश्च बहिर्भावमनन्तर्भाव्य जीवनगृहाभावौ समुच्चित्य प्रतिपद्यमानस्येदृशी प्रतिपत्तिरापद्यते देवदत्तो गृहेऽनवस्थितो गृहे वा बहिर्वावस्थित इति। नचैवं संभवति भावाभावयोरेकत्र देशे समुच्चेतमशक्यत्वात्‌। अतोऽवश्यं देशभेदेनैव देवदत्तस्य भावाभावौ समुच्चेतव्यौ। तेन भावाभावसंसर्गबुद्ध्यैव बहुर्भावस्य बुद्धत्वान्न पश्चात्किंचित्प्रमेयमस्ति। आह च विद्यमानत्वसंसृष्टगेहाभावधियाऽनया।। गेहादुत्कालिता सत्ता बहिरेवावतिष्ठते इति। ननु प्रमाणान्तरत्वेपि जीवनमात्रस्य गृहाभावमात्रस्य वावगमकत्वाभावात्संसृष्टमुभयं गमकमित्यङ्‌गीकर्तव्यम्‌। संसृष्टधियैव च बहिर्भावस्य बुद्धत्वान्न पश्चात्‌ किंचुत्प्रमेयमवशिष्यत इति तुल्योऽयं दोष। उच्यते- इयमेव संसृष्टधीरर्थापत्तिरित्यवगम्य शाम्यतु भवान्‌ किं पुनस्तस्या कारणम्‌। द्वयोर्गृहाभावदजीवनयो परस्परप्रतिघात इति ब्रूम। यथा खल्वेकेन नद्यास्तीरे फलानि सन्तीत्युक्ते परेण च न सन्तीत्युक्ते परेण न सन्तीत्युक्ते बलाबलविशेषमजानान श्रोता मिथ प्रतिहतमुभयं बुद्ध्यते। नचान्यतरदपि त्युक्तुं गृहीतुं वा शक्नोति। तथापि तु न

सत्वासत्वे समुच्चिनोति विरोधात्‌। एवमिहापि गृहे वा बहिर्वाऽवस्थितो देवदत्त इति केनचित्प्रमाणेन प्रतीतम्‌। अन्येन च गृहे नास्तीति तदुभयं समुच्चितम्‌ परस्परप्रतिघाति प्रतीयते सोऽयं प्रतिघातो न फलसद्भाववदसमाधेय किंतु बहिर्भावकल्पनया समाधातुं शक्यत इत्येतावान्विशेष। तेन प्रमाणसिद्धयोर्द्वयोरर्थयो परस्परं प्रतिघातोऽर्थान्तरकल्पनया समाधेयत्वेनालोच्यमानोऽर्थापत्ते कारणम्‌। तत्समाधानाय चार्थान्तरकल्पनार्थापत्ति प्रमाणान्तरमनुमानात्‌। यश्चायं प्रतीतस्य प्रमाणान्तरेण प्रतिघात स एवार्थानुपपत्तिरित्युच्यते।।

अर्थापत्तावनुमानस्यान्तर्भावशङ्‌का।

भवत्वर्थापत्ति प्रमाणं अनुमानं त्वर्थापत्तावेवान्तर्भवति। तथाहि यत्र यत्र धूमस्तत्रतत्राग्निरित्यवगतम्‌। पर्वतस्य च धूमवत्तावगता। यदि पर्वतेऽग्निर्न स्यात्तदी धूमवत्ता वा मिथ्या स्यात्‌। सर्वधूमवतां वागिमत्त्वं मिथ्या स्यात्‌ कथं तदुभयमप्यमिथ्या स्यादित्यग्निमत्वं कल्प्यत इत्यर्थापत्तिरेषा। स्यादेवं यदि सर्वधूमवतामग्निमत्त्वमनुमानादन्येनावगतं स्यात्‌। नत्वेवमस्ति। दृष्टान्तधर्मिष्वेव हि धूमस्याग्निनियमोऽवगतो न सर्वत्र। अनुमानस्तु सर्वधूमवतामग्निमत्तावगतिरित्युक्तम्‌। न च दृष्टान्तधर्मिष्वेवावगतस्याग्निनियमस्य सर्वधूमवदग्निमत्तां विना कश्चिद्विरोधो येनार्थापत्ति स्यात्‌। तस्मादसंकीर्णविषयत्वादनुमानेनावगतं तस्य पर्वतादिषु धूमदर्शनाद्यदाग्निविज्ञानं तदद्द्वेधापि संभवति दृष्टान्तपरिदृष्टनियमस्मरणाद्वानुमानम्‌। प्रतिघातलोचनयावार्थापत्ति। तस्मादर्थापत्ति प्रमाणान्तरम्‌। यापि क्वचिदवस्थितस्य देवदत्तस्यान्यत्र सर्वत्राभावप्रतिपत्ति साप्यर्थापत्ति। तथाहि मूर्तस्यार्थस्य युगपत्कार्स्न्येनानेकदेशसंबन्धो न घटत इति स्वशरीरेऽवगतम्‌। स्वशरीरस्य हि क्वचिदवस्थितस्य ततोऽन्यत्र सर्वत्राभावो दृश्यादर्शनेनावगत, अतोऽन्यस्यापि देवदत्तादेर्युगुपदनेकदेशसंबन्धो नास्तीत्यनुमीयते। ततो देवदत्तं क्वचित्प्रत्यक्षेणावगच्छन्युगपदनेकदेशासंबन्धं चानुमानेनावधारयन्नुभयोपपत्तये देशान्तरेषु सर्वेष्वभावं कल्पयति। नन्वनुमानमेवेदं संभवति देवदत्तोऽधुना सर्वत्र नास्ति गृहेऽवस्थितत्वान्मद्वदिति। सत्यम्‌। देवदत्तेन सहैकदेशावस्थितस्य संभवति, यस्तु क्वचिद्गृहेऽवस्थितस्तदनन्तरं गृहमप्यतीत्य तृतीये गृहे देवदत्तं केनचित्प्रमाणेनावगतवान्‌ स तद्गृहातिरिक्ते मध्यगृहे देशान्तरेषु च सर्वेष्वभावं देवदत्तस्य केन लिङ्‌गेन प्रतीयात्‌। अथ क्वचिद्देवदत्तं पश्यन्‌ तद्देशव्यतिरिक्ते च प्रत्यासन्ने देशे तदभावमवगच्छन्नन्येषामपि सर्वदेशानां प्रत्यासन्नदेवदत्तद्देशव्यतिरिक्तत्वात्तच्छून्यतामनुमिमीते। तत्रापि विरुद्धाव्यभिचारित्वं तद्वदेव हि गम्यते। समीपदेशभिन्नत्वाच्चैत्राधिष्ठितदेशवत्‌। इति वार्तिक एव दूषणमुक्तम्‌ तस्मादर्थापत्तिरेवेयम्‌। एतेन बीजादिष्वङ्‌कुरजननशक्तिकल्पना व्याख्याता।। ८०।।

किं पुन शक्तिकल्पनां विना नोपपद्यते बीजादिषु सत्स्वङ्‌गुराद्युपपत्तिदर्शनात्‌ असत्सु चादर्शनात्‌। बीजादीनामङ्‌कुरादिकारणत्वमवगम्यते। सत्स्वपि बीजेषु मूषिक्घ्रााातेष्वङ्‌कुरानुत्पत्तेरकारणत्वं प्रतिभासते। सोऽयं कारणत्वाकारणत्वयोर्विरोध शक्तिकल्पनया समाधीयते- नूनमस्त्यतीन्द्रियमपि रूपं यद्भावात्‌ कदाचिदङ्‌कुरोत्पत्ति यस्य च मूषिकाऽऽ्घ्रााणेन नाशात्कदाचिदनुत्पत्तिरिति कल्प्यते ्घ्रााणाभावोऽप्यङ्‌कुरस्य कारणम्‌। ्घ्रााणो च सति तदभावादेवानुत्पत्त्युपपत्तेरलं शक्तिकल्पनयेति चेत्‌। न। ्घ्रााणक्रियाया क्षणिकत्वादुत्तरकालं तदभावे सत्यप्यङ्‌कुरानुत्पत्ते। प्रागभाव कारणं न प्रध्वंसाभाव इति चेत्‌। न। अभावत्वाविशेषात्‌। न हि प्रागभावप्रध्वंसाभावयो प्रागूर्ध्वकालभेदं मुक्त्वा किंचिदपि रूपवैलक्षण्यमस्ति, नचाविलक्षणे कारणे कार्यवैलक्षण्यं संभवति। प्रागभावस्य प्रध्वंसाभावाद्विलक्षणमस्ति रूपमिति चेत्‌ कल्प्यमेवं सति किंचित्‌। तच्चाभावे कल्प्यतां बीजस्वरूपे वेति बीजस्य साक्षादङ्‌कुकारणत्वात्तत्रैव कल्पयितुं युक्तम्‌। एवं यागादेरपूर्वस्वर्गादिसाधनशक्तिकल्पनमूहनीयम्‌। कथं पुन शक्तिमति यागे विनष्टे निराधारा शक्तिरवतिष्ठते, न निराधारा भविष्यति। आत्माधारत्वात्‌। कथमन्यशक्तिरन्यत्र स्यात्‌ तथावगमात्‌। नावश्यं स्वाश्रयैव शक्तिरिति नियमोऽस्ति, सा हि कार्यत कल्प्यमाना यत्रैव कार्याय

कल्पते तद्गतैव कल्प्या। साचेयंपूर्वाख्यातिर्यागाश्रया सती यागविनाशान्न स्वर्गनिष्पत्तये पर्याप्तयादित्यात्माश्रया कल्प्यते। यथाह- शक्ति कार्यानुमेयत्वाद्यद्गतैवोपयुज्यते।। तत्रैव साभ्युपेतव्या स्वाश्रयान्याश्रयापि वेति।। कथमात्माश्रया सती यागशक्तिरिति व्यपदिश्यते। तस्य हि फलसाधनत्वमुपपापादयितुं सा कल्प्यते तावता तच्छक्तित्वम्‌। लोकेऽपि प्रसिद्धमेतत्‌ तैलपानसामर्थ्याच्चिरवृत्तेऽपि तस्मिन्बलपुष्ट्यादिकमद्य मे जातमिति लौकिका व्यवहरन्ति तस्मादनवद्यम्‌।।

दृष्चग्रहणेनैव प्रतीतिमात्रग्रहाच्छौतस्यापि ग्रहणे सिद्धे श्रुतार्थापत्ते प्रमाणग्राहिणीत्वेन दृष्टार्थापत्तितो वैलक्षण्यमुपपादयितुं श्रुतग्रहणण्‌। तथाहि लोके तावत्‌ द्वारं द्वारमित्यादिषु संपूर्णार्थप्रतिपादनाय सं्व्रायतामित्यादिशब्दान्तरं श्रुतशब्दैकवाक्थत्वेन

कल्प्यते।।।।। तथा वेदेऽपि विश्वजिता याजेतेत्यत्र स्वर्गकाम इति वा स्वर्गार्थमिति वा येनैव शब्देन श्रुतिशब्दैकवाक्यभूतेन परिपूर्णार्थाभिधानं संपद्यते तदेव हृदयमानीय श्रुतेन सह मेलयित्वा परिपूरणाद्वाक्याद्वाक्यार्थ प्रतीयते, यथा सौर्यं चरुं निर्वपेद्ब्रह्मवर्चसकाम इत्यादिषु विधिष्वितिकर्तव्यताप्रतिपादकशब्दाश्रवणादपूर्णेषु तत्प्रतिपादकशब्दानपेक्षया चोदनालिङ्‌गोपस्थापितस्याग्नेयविधेख्यंशस्य साध्यसाधनांशप्रतिपादकभागावनपेक्षितत्वादनादृत्य यस्तृतीयोंऽश इत्थंभावोऽग्न्यत्वाधानादिर्विध्यन्तत्वेन परिकल्पितस्तस्य दिवच्छब्देन कल्पितेन, किंतु य एवायमाग्नेयविध्यन्तस्तस्यैव व्यवहितस्यापि चोदनालिङ्‌गबलोपस्थापितस्य विकृतिविधिना सहैकवाक्यतामात्रमर्थापत्त्या कल्प्यते। नह्ययमनुषङ्‌गो येन व्यवहितस्य न स्यादिति। अतिदेशस्त्वयं व्यवहितस्यापि कथंचिदुपस्थानादुपपन्न एव। तथा च वक्ष्यति- विध्यंन्तो वा प्रकृतिवच्चोदनायां प्रवर्तेति विध्यन्त इति प्रधानविधिवर्जितं समस्तमेव पौरोडाशिकं काण्डमभिधीयत इति भाष्यकार।। नन्वेवं शास्त्रातिदेशाङ्‌गीकरणे दशमाद्यविरोध स्यात्‌, ऊहबाधयोश्चासिद्धि। भवेदेवं यदि यथाश्रुतरूपमेव ्व्राीहिनवहन्तीति वाक्यं विकृतिं नीत्वा तस्य यथासंभवं विकृतिविधिना सहैकवाक्यता परिकल्प्येत। यदि तथा क्रियते तत्र कृष्णलचरौ ्व्राीहिशब्दस्य हविर्लणार्थत्वायोगादवधातस्य बाध स्यात्‌। एवं नीवारादिष्वपि ्व्राीहय एवावहन्तव्या इति न नीवारादिष्ववहन्तिरूह्येत। नत्वेवमस्माभिरुच्यते किंतु प्रकृतौ प्रधानेन सहैकवाक्यतयावगतस्यास्य यावन्परिकरो तादृगतिदिश्यते प्रकृतौ हविष्ट्वात्‌, तल्लक्षणार्थो, अवघातस्य च तेषु दृष्टं प्रयोजनं तुषविमोचनं संभवतीति तद्द्वारेणास्य प्रधानैकवाक्यता। ततश्च- अवघातवितुषीकृर्त्व्रैाीहिभि पुरोडाशं कृत्वा तेन यजेतेतीदृश प्रकृतिविधि, तस्य साक्षादवघातो विशेषणम्‌, अवघातविशेषितवितुषीकरणविशिष्टं हि हविर्यागस्य विशेषणं प्रकृतौ, अतस्तदेव विकृतावाकृष्यते। कृष्णलयागे च कृष्णलशब्दस्य हविर्वाचिन प्रत्यक्षश्रवणात्तद्विरोधात्पुरोडाशशब्दो निवर्तते, तन्निवृत्त्या च ्व्राीहीणामपि निवृत्ति। न हि ते कृष्णलानां प्रकृतित्वेन संभवन्ति। वितुषीकरणशब्दोऽपि यो द्वारप्रतिपादक सोऽपि कृष्णलेषु तदसंभवादनिवृत्तोऽवघात इत्यूहस्यापि सिद्धि। दशमाद्ये च यावच्छ्रुतानामङ्‌गशास्त्राणामतिदेशमाशङ्‌क्या प्रकृत्यन्वितानां तेन रूपेणातिदेश। नार्थमात्रेण इत्यलमतिप्रसङ्‌गेन।।।।। नन्वर्थमेवाध्याहृत्य वाक्यं पूर्यतां किं शब्दकल्पनया। नार्थमात्रेण पूरणं संभवति, एकवाक्यभूतपदद्वयप्रतिपादिता हि पदार्था वाक्यार्थं प्रतिपादयन्ति नान्यथा। न हि आनय इत्येतावत्युक्ते गामित्यनुक्ते प्रत्यक्षप्रतिपन्नेऽपि गवि गवा सहानयनमन्वीयते। एवं च विकृतिषु

सौर्यादिष्वसमवेतार्थाग्र्यादिपदनिवृत्तेर्न्यूनसाकाङ्‌क्षमन्त्रवाक्यपूरणाय सूर्यादिपदाप्रक्षेपादूहसिद्धि।।

अर्थाध्याहारपक्षखण्डनम्‌।।

अर्थाध्याहारवादिनां तु सूर्यार्थेनाध्याहृतेन विशिष्टं निर्वपामिपदमेव प्रकाशयतीति नोह सिध्येत्‌। तथा यत्राधिकारवाक्येऽर्थवादमात्रं श्रुतं प्रतितिष्ठन्ति ह वा य एता रात्रीरुपयन्तीति तत्रापि भवन्मते विध्यर्थं एवाध्याहार्यो न विधिशब्द, ततश्च प्राकृतस्योपकारस्य पदार्थानां च नापूर्वैदमर्थ्यं सिध्येत्‌। सत्स्वपि ह्यर्थानामाकाङ्‌क्षासंनिधियोग्यत्वेषु नाभिधानमन्तरेणान्वयसिद्धि। नचेहापूर्वाभिधायी शब्दोऽस्ति योऽपूर्वं प्राकृतैरन्वितस्तेषामन्वय नाप्युत्पत्त्यपूर्वेणान्वय एव स्यात्‌।।।।। एवं प्रकृतावपि सर्वेभ्य कामेभ्यो दर्शपूर्णमासौ इत्यत्र विधिशब्दस्यानाम्नानादनध्याहाराच्च विध्यर्थस्यैव स्वर्गकामाधिकारापूर्वादाग्नेयाद्युत्पत्त्यपूर्वेभ्यश्च पृथग्भूतस्याध्याहारान्न समिदादीनामैदमर्थ्यं सिध्येत्‌। न हि समिदादियजतयोऽवघातादिवदधिकारापूर्वान्वितं स्वार्थामभिधातुमलं स्वापूर्वविषयत्वव्याघातात्‌। तस्मादीदृदृशेष्वधिकारविधिषु विधिशब्द एवाध्याहार्यो नार्थ।।।।। कथं च विध्यर्थस्यात्यन्तालौकिकतया प्रमाणेन तदाभासेन वा बुद्धावारोपयितुमशक्यत्वेनाभिमतस्य बुद्धिसंनिधानत्मकोऽध्याहारोऽश्रुतविधिशब्दकेष्वधिकारवाक्येषु वा उत्पत्तिवाक्येषु यदाग्नेयोऽकपालोऽमावास्यायामित्यादिषु वा शक्यते, इत्यकामेनापि शब्दाध्याहारोऽङ्‌गीकर्तव्य इत्यास्तां तावत्‌।। इत्यर्थापत्तिवाद।।

अभाव(अनुपलब्धि) परिच्छेद।

अभावोऽपि प्रमाणाभावो नास्तीत्यस्यार्थस्यासंनिकृष्टस्येति। कथं पुन प्रमाणाभाव प्रमाणलक्षणं विपरीतत्वात्‌। पूर्वोक्तसदुपलम्भकप्रत्यक्षादिप्रमाणपञ्चकाभिप्रायोऽयं प्रमाणशब्द। तदभावश्च षष्ठस्य लक्षणमिति नानुपपत्ति। किमस्य प्रमेयम्‌। उक्तं नास्तीत्यर्थस्य इति। सर्वं हि वस्तु सदसदात्मना द्वविधं, तद्यदा यत्र सद्रूपेण बोधकानां प्रत्यक्षादीनां सद्रूपबोधनायोत्पत्तुं योग्यत्वे सत्यपि योऽनुत्पादो द्दश्यादर्शनयोग्यनुपलम्भादिपर्यायो भाष्ये प्रमाणाभावशब्देनोक्तस्येनैवेन्द्रियशब्दादिस्थानीयेन नास्तीति प्रतीयते भूतलेऽत्र घटो नास्तीति।।।।। यस्तु नास्तित्वमपह्नुत्य

प्रमेयाभावात्षष्ठं प्रमाणं नास्तीत्याह तस्य दृश्यादर्शनानन्तरं नास्तीह भूतले घट इत्येवमुपजायमानस्य ज्ञानस्य किमालम्बनम्‌। न भूतलम्‌। सत्यपि घटे प्रसङ्‌गात्‌। तथा गवि योऽश्वो न भवतीति प्रत्ययो रूपे च रसो न भवतीति तस्य किमालम्बनम्‌। न गोरूपम्‌। तस्य प्रतियोग्यनपेक्षप्रतीतिकत्वात्‌। अश्वो न भवतीति ज्ञानस्य प्रतियोग्यपेक्षत्वात्‌। गोरूपालम्बनत्वे सिंहादावश्वोऽयं न भवतीति प्रत्ययो न स्यात्‌ गोरूपस्य तत्राभावात्‌।।।।। अथ योऽश्वाद्भेदो गवादिष्वनुस्यूत सोऽस्यालम्बनमित्युच्यते। कोऽयं भेदो नाम, यदीतरेतराभाव समाश्रितस्तर्ह्यभाव। अथ पृथक्त्वं नाम गुणविशेषो भेद इत्युच्यते, ततस्तस्य द्रव्यगतत्वाद्गुणेषु रूपादिषु ’रसो न भवति रूपं’ ’रूपं न भवति रस’ इतीतरेतराभावप्रत्ययो न स्यात्‌।।

प्रभाकरमतखण्डनम्‌।

यस्तु वैयात्यात्‌ भूतलप्रतीतिव्यतिरेकेण घटो नास्तीत्येवंविधा घटो नास्तीत्येवंविधा प्रतीतिरेव नास्ति इति वदति, स भूतलादिप्रतीतिमप्यपह्नुवीत, अविशेषात्‌, घटोऽत्र भूतले नास्तीति व्यवहारस्य किं कारणं, दृश्ये घटे यद्भूतलमात्रविषयं ज्ञानं तदस्य कारणमितिचेत्‌,

तथासति पटवद्भूतलोपलम्भे घटो नास्तीति व्यवहारो न स्यात्‌। भूतलमात्रोपलम्भाभावात्‌। घटविविक्तभूतलोपलम्भ इति चेत्‌, कोऽयं घटविवेक, यदि भूतलरूपमेव, घटवत्यपि प्रसङ्‌ग। घटसंयोगाभावश्चेत्‌, अङ्‌गीकृतस्तर्ह्यभाव।।।।। स्यान्मतम्‌, यदभाववादिनोऽभावज्ञानस्य कारणं तदेवास्माकं व्यवहारकारणं भवत्विति। नैवं वक्तुं शक्यम्‌। मम हि दृश्यादर्शनमभावज्ञानकारणम्‌, अदर्शनं च दर्शनाभावो नचासौ भवताङ्‌गीकृत, अभावाभ्युपगमप्रसङ्‌गात्‌। प्रमाणाभावाङ्‌गीकारे वा किमपराद्धं प्रमेयाभावेन।।।।। ननु प्रथमं प्रत्यक्षेण भूतलं गृहीत्वा पश्चादभावो बोद्धव्यस्तत्राभावत्रानात्प्राक्‌ यादृशं भूतलज्ञानं तादृशादेव व्यवहारो भवतु। तदिदमुक्तोत्तरम्‌, तथाहि- यस्यामवस्थायां भूतलस्वरूपज्ञानं घटतदभावयोश्चाज्ञानं ज्ञानाभावस्तेन घटतदभावज्ञानशून्यं भूतलज्ञानं तस्यामवस्थायामस्माभिरुपेयते तदेव भूतलमात्रवेदनमित्युच्यते।।।।। स्वरूपमात्रं दृष्ट्वाचेत्यादिषु मात्रशब्देन हि घटतदभाववेदनयोरभाव उच्यते, भूतलमात्रं ज्ञायते न घटस्तदभावो वेत्यर्थ। तेन यदि भवानपि घटादिज्ञानाभावयुक्तं भूतलज्ञानमङ्‌गीकुर्यात्‌ ततो ज्ञानाभावाङ्‌गीकर्तव्य इत्युक्तमेव। तेन नैवं भ्रमितव्यम्‌- अभाववादिनापि स्वरूपमात्रं दृष्ट्वा च पश्चात्किंचित्स्मरणन्नपीति वदता भावज्ञानातिरेकेण तन्मात्रवेदनमङ्‌गीकृतम्‌, तदेव दृश्ये प्रतियोगिनि नास्तीति व्यवहारकारणत्वान्नास्तीति शब्दस्यार्थाभावाद्भूतलवेदनमेव कारणमिति वक्तव्यम्‌। ततश्च घटवत्यपि प्रसङ्‌ग इति स्थितं दूषणम्‌।।।।। अथ भावे देशान्तरस्थे देशान्तरग्रहणं कारणमिति मतं, तत शाबलेयस्थितं गोत्वं धावलेये नास्तीति व्यव्ह्रयेत, स्थूणान्तरस्थितश्च वंश स्थूणान्तरेऽनुस्यूतोऽपि तत्र नास्तीति व्यवहर्तव्य स्यात्‌, अतोऽत्राभाव एव नास्तीति व्यवहारकारणम्‌, नान्यत्र सद्भाव। स्मर्यमाणे घटे भूतलवेदनं नास्तीति व्यवहारकारणमितिचेत्‌। न। गृह्यमाणस्यापि पार्श्वदेशेष्वभावव्यवहारात्‌। संप्रत्यानीतस्य च घटस्य गृह्यमाणस्यैव प्रागयमिह नासीत्‌ इति प्राक्कालीनाभावव्यवहारात्‌।।

प्रभाकरमतानुवाद।।

ननु भवन्मते प्रमीयमानस्य घटस्य प्राक्कालीनाभावज्ञानं भावप्रमाणभावो ह्यभावज्ञानकारणम्‌। न च प्रमायमाणोऽपि घट प्राक्कालसंबन्धितया न प्रमीयते अत प्राक्कालसंबन्धगोचरप्रमाणानुदयात्तत्कालीनाभावज्ञानं युक्तमेवेति चेत्‌। न। अयोग्यत्वात्‌। न हि प्राक्कालसंबन्धोऽधुना प्रमातुं योग्य, योग्यप्रमाणाभावश्चाभावज्ञानकारणं न प्रमाणाभावमात्रम्‌। प्राक्काले तु योग्यस्यैव प्रामाणस्यानुदय आसीत्‌, न हि तदानीं घटाभाव सन्नपि प्रमित प्रतियोगिनो घटस्यापरामर्शात्‌ तदपेक्षत्वाच्चाभावज्ञानस्य, अत एव घटाभावोऽधुना स्मर्यत इति न युक्तम्‌। अप्रमितस्य स्मरणयोगात्‌। यश्चायं प्राक्कालीन प्रमाणानुदय सोऽधुना प्रमाणोदयेन नष्टो नाभावज्ञानमुत्पादयितुमर्हति, उद्धृतमिव नेत्रं रूपबुद्धिम्‌।।।।। अथ नष्टोऽपि प्रमाणानुदय संप्रति स्मर्यमाणो ह्यस्तनाग्निज्ञानम्‌। स्यादेवं यदि प्रमाणाभावो ज्ञायमानतया मेयाभावं बोधयेत्‌ लिङ्‌गमिव लिङ्‌िगनम्‌। न च तथा संभवति अनवस्थाप्रसङ्‌गात्‌। प्रमेयाभावं बोधयेत्‌ ज्ञातव्य। सोपिचाभावत्वादन्येनाभावज्ञानेन ज्ञातव्य, सोऽप्यन्येनेति न जन्मसहस्रेणापि घटाभावोऽवधार्येत। तस्मात्सत्तामात्रेणैव प्रमाणाभावोऽभावज्ञानमुत्पादयति नेत्रादिवदित्यङ्‌गीकर्तव्यम्‌, अत प्रमीयमाणस्य घटस्य कथं प्राक्कालाभावप्रमितिरिति वक्तव्यम्‌।।।।। उच्यते- सत्तामात्रेण ज्ञानाभावो ज्ञायाभावं बोधयतीति सम्यगुक्तम्‌, अस्त्येव त्वधुना दृश्यमानस्यापि घटस्य

प्राक्कालसंबन्धगोचरयोग्यज्ञानानुदय, सहि प्राक्कालिसंबन्धितया स्मर्तुं योग्य सन्नपि न स्मर्यते, नचावश्यंप्रमाणाबाव

एअवाभावस्य बोधक स्मरणज्ञानस्यापि योग्यत्वे सत्यनुदयो भावं बोधयत्येव, तेन संप्रति दृश्यमानोऽपि घटो यदि प्रागप्यासीत्ततोऽवश्यं तत्र स्थितेन प्रमित स्यात्‌, प्रमितश्चाधुना स्मर्तव्य स्यात्‌, एवं सत्यपि न स्मर्यते सोऽयं स्मर्तव्यविषयस्मरणानुदय संप्रति विद्यमान संप्रतितनं प्राक्कालीनाभावविषयं विज्ञानं जनयतीति न किंचिदनुपपन्नम्‌। भाष्ये च प्रमाणाभावशब्द स्मरणाभावस्याप्युपलक्षणार्थ, तथा वार्तिकेऽपि । यद्वा प्रमाणस्य स्मरणफलत्वात्तदभावोऽपि फलत प्रमाणाबाव एवेति शक्यते वक्तुम्‌।।

उक्तप्रभाकरखण्डनम्‌।

<br />
<b>Fatal error</b>:  Maximum execution time of 30 seconds exceeded in <b>/home/pramir/public_html/innovatrix.co.in/unicode/Encoder/utf-functions.php5</b> on line <b>124</b><br />
