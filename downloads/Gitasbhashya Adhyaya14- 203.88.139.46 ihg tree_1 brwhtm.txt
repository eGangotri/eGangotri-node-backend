463 सर्वमुत्पद्यमानं क्षेत्रक्षेत्रज्ञसंयोगादुत्पद्यत इत्युक्तं तत्कथमिति तत्प्रदर्शनार्थं 'परं भूयः' इत्यादिरध्याय आरभ्यते, अथवेश्वरपरतन्त्रयोः क्षेत्रक्षेत्रज्ञयोर्जगत्कारणत्वंवनतु सांख्यानामिव स्वतन्त्रयोरित्येवमर्थं प्रकृतिस्थत्वं गुणेषु च सङ्गःसंसारकारणमित्युक्तं कस्मिन्गुणे कथं सङ्गः के वा गुणाः कथं वा ते बन्धतीति गुणेभ्यश्च मोक्षणं कथं स्यान्मुक्तस्य च लक्षणं वक्तव्यमित्येवमार्थं च श्रीभगवानुवाच-परमिति।परं ज्ञानमिति व्यवहितेन संबन्धः। भूयः पुनः पूर्वेषु सर्वेष्वध्यायेष्वसकृदुक्तमपि प्रवक्ष्यामि। तच्च परं परवस्तुविषयत्वात्। किं तत् ज्ञानं सर्वेषां ज्ञानानामुत्तममुत्तमफलत्वात्।ज्ञानानामिति नामानात्वादीनां किं तर्हि यज्ञादिज्ञेयवस्तुविषयाणामिति। तानि न मोज्ञायेदं तु मोक्षायेति परोत्तमशब्दाभ्यां स्तौति श्रोतृबुद्धिरुच्युत्पादनार्थम्।यज्ज्ञात्वा यज्ज्ञानं ज्ञात्वा प्राप्य मनुयः संन्यासिनो मननशीलाः सर्वे परां सिद्धिं मोक्षाख्यामितोऽसमाद्देहन्धानादूर्ध्वं गताः प्राप्ताः ।।1।।  
464 अस्याश्च सिद्धेरैकान्तिकत्वं दर्शयति-इदमिति। इदं ज्ञानं यतोक्तमुपाश्रित्य ज्ञानसाधनमनुष्ठायेत्येतत्। मम परमेश्वरस्य साधर्म्यं मत्वस्वरूपतामागताः प्राप्ताइत्यर्थो नतु समानधर्मतां साधर्म्यं क्षेत्रज्ञेश्वरयोर्भेदानभ्युपगमाद्गीताशाश्रे। फलवादश्चायं स्तुर्थमुच्यते। सर्गेऽपि सृष्टिकालेऽपि नोपजायन्ते नोप्यद्यन्ते,प्रलये ब्रह्मणोऽपि विनाशकाले न व्यथन्ति च व्यथां नापद्यन्ते। न च्यवन्तीत्यर्थः।।2।।  
465 क्षेत्रक्षेत्रज्ञसंयोग ईदृशो भूतकारणमित्याह-ममेति। मम स्वभूता मदीया माया त्रिगुणात्मिका प्रकृतिर्योनिः सर्वभातानां सर्वकार्येभ्यो महत्वाद्भरणाच्च स्वविकाराणां  
466 सर्वयोनिष्विति। देवपितृमनुष्यपशुमृगादिसर्वयोनिषु कौन्तेय, मूर्तयो देहसंस्थानलक्षणा मूर्च्छिताङ्गवयवा मूर्तयः संभवन्ति यास्तासां मूर्तीनां ब्रह्ममहत् सर्वावस्थंंयोनिः कारणमहमीशो बीजप्रदो गर्भाधानस्य कर्ता पिता।।4।।  
467 के गिणाः कथं बन्धन्तीत्युच्यते-सत्त्वमिति। सत्तवं रजस्तम इत्येवंनामानो, गुणा इति पारिभाषिकः शब्दो न रूपादिवद्द्रव्याश्रिताः। नच गुणगुणिनोरन्यत्वमत्र विवक्षितम्।तस्माद्गुणा इव नित्यपरतन्त्राः क्षेत्रज्ञं प्रत्यविद्यात्मकत्वात्क्षेत्रज्ञं निबन्धन्तीव तमास्पदीकृत्यात्मानं प्रतिलभन्त इति निबन्धन्तीत्युच्यते। ते चप्रकृतिसंभवा निबन्धन्तीव हे महाबाहो, महान्तौ समर्थतरावाजानुप्रलम्बौ बाहू यस्य स महाबाहुः हे महाबाहो, देहे शरीरे देहिनं देहवन्तमव्ययं। अव्ययत्वं चोक्तमनाद्त्वादित्यादिश्लोके।ननु देही न लिप्यत इत्युक्तं तत्कथमिह निबन्धन्तीत्यन्यथोच्यते, परिहृतमस्माभिरिवशब्देन निबन्धन्तीवेति।।5।।  
468 तत्र सत्त्वमिति। तत्र सत्त्वादीनां सत्त्वस्यैव तावल्लक्षणमुच्यते निर्मलत्वात्स्फटिकमणिरिव प्रकाशकमनामयं निरुपद्रवं सत्त्वं तन्निबन्धाति। कथं सुखसङ्गेनसुख्यहमिति विषयभूतस्य सुखस्य विषयिष्यात्मनि संश्लेषापादनं मृषैव सुखे सञ्जनमिति। सैषाऽविद्या। नहि विषयधर्मो विषयिणो भवति। इच्छादि च धृत्यन्तं क्षेत्रस्यैवविषयस्य धर्म इत्युक्तं भगवता। अतोऽविद्ययैव स्वकीयधर्मभूतया विषयविषय्यविवेकलक्षणयाऽस्वात्मभूते सुखे सञ्जयतीव सक्तमिव करोत्यसुखिनं सुखिनमिव। तथा ज्ञानसङ्गेनच। ज्ञानमिति सुखसाहचर्यात्क्षेत्रस्यैवान्तःकरणस्य धर्मो नात्मनः। आत्मधर्मत्वे सङ्गानुपपत्तेर्बन्धानुपपत्तेश्च। सुख इव ज्ञानादौ सङ्गोमन्तव्यो हेऽनघाव्यसन।।6।।  
469 रजो रागात्मकमिति। रजो रागात्मकं रञ्जनाद्रागो गैरिकादिवद्रागात्मकं विद्धि जानीहि। तृष्णासङ्गसमुद्भवं तृष्णाऽप्राप्ताभिलाष आसङ्गः प्राप्ते विषये मनसः प्रीतिलक्षणः  
470 तमस्त्विति। तमस्तृतीयो गुणोऽज्ञानाज्जातमज्ञानजं विद्धि। मोहनं मोहकरमविवेककरं सर्वदेहिनां सर्वेषां देहवतां। प्रमादालस्यनिद्राभिः प्रमादश्चालस्यं च निद्राच प्रमादालस्यनिद्रास्ताभिस्तत्तमो निबन्धाति भारत।।8।।  
471 पुनर्गुणानां व्यापारः संक्षेपत उच्यते-सत्त्वमिति। सत्त्वं सुखेसंजयति संश्लेषयति। रजः कर्मणि हे भारत, संजयतीति वर्तते। ज्ञानं सत्त्वकृतं विवेकमावृत्याच्छाद्यतु तमः स्वेनावरणात्मना प्रमादे संजयत्युत। प्रमादो नाम प्राप्तकर्तव्याकरणम्।।9।।  
472 उक्तं कार्यं कदा कुर्वन्ति गुणा इत्युच्यते-रज इति। रजस्तमश्चोभावप्यभिभूय सत्त्वं भवत्युद्भवति वर्धते यदा तदा लब्धात्मकं सत्त्वं स्वकार्यं ज्ञानसुखाद्यारभतेहे भारत। तथा रजोगुणः सत्त्वंतमश्चैवोभावप्यभिभूय वर्धते यदा तदाकर्म तृष्णादि स्वकार्यमारभते। तम आख्यो गुणः सत्त्वं रजश्चोभावप्यभिभूय तथैव वर्धते यदा तदा ज्ञानावरणादि स्वकार्यमारभते।।10।।  
473 यदा यो गुण उद्भूतो भवति तदा तस्य किं लिङ्गमित्युच्यते-सर्वद्वारेष्विति। सर्वद्वारेष्वात्मन उपलब्धिद्वाराणि श्रोत्रादीनि सर्वाणि करणानि तेषु सर्वद्वारेष्वन्तःकरस्यबुद्धेर्वृत्तिः प्रकाशो देहेऽस्मिन्नुपजायते तदेव ज्ञानम्। यदैवं प्रकाशो ज्ञानाख्य उपजायते तदा ज्ञानप्रकाशेन लिङ्गेन विद्याद्विवृद्धमुद्भूतं सत्त्वमित्युतापि।।11।।  
474 रजस उद्भूतस्येदं चिह्नम्-लोभ इति। लोभः परद्रव्यादित्सा, प्रवृत्तिः प्रवर्तनं सामान्यचेष्टा, आरम्भ उद्यमः, कस्य, कर्मणाम्। अशमोऽनुपशमः, हर्षरागादिप्रव-त्तिः,स्पृहा सर्वसामान्यवस्तुविषया तृष्णा, रजसि गुणे विवृद्ध एतानि लिङ्गानि जायन्ते हे भरतर्षभ।।12।।  
475 अप्रकाश इति। अप्रकाशोऽविवेकोऽत्यन्तमप्रवृत्तिश्च प्रवृत्त्यभावस्तत्कार्यं प्रमादो मोह एव चाविवेको मूढतेत्यर्थः। तमसि गुणे विवृद्ध एतानि लिङ्गानि जायन्तेहे कुरुनन्दन।।13।।  
476 मरणद्वारेणापि यत्फलं प्राप्यते तदपि सङ्गरागहेतुकं सर्वं गौणमेवेति दर्शयन्नाह-यदेति। यदा सत्त्वे प्रवृद्ध ऊद्भूते तु प्रलयं मरणं याति प्रतिपद्यते देहभृदात्मातदोत्तमविदां महदादितत्त्वविदामित्येतत्। लोकानमलान्मलरहितान्प्रतिपद्यते प्रान्पोतीत्येतत्।।14।।  
477 रजसि गुणेविवृद्धे प्रलयं मरणं गत्वा प्राप्य कर्मसङ्गिषु कर्मासक्तियुक्तेषु मनुष्येषु जायते। तथा तद्वेदेव प्रलीनो मृतस्तमसि विवृद्धे मूढयोनिषु पश्वादियोनिषुजायते।।15।।  
478 अतीतश्लोकार्थस्यैव संक्षेप उच्यते-कर्मणः सुकृतस्य सात्त्विकस्येत्यर्थः। आहुः शिष्टाः सात्त्विकमेव निर्मलं फलमिति। रजसस्तु फलं दुःखं राजसस्य कर्मण इत्यर्थः।कर्माधिकारात्फलमपि दुःखमेव कारणानुरूप्याद्राजसमेव। तथाऽज्ञानं तमसस्तामसस्य कर्मणोऽधर्मस्य पूर्ववत्।।16।।  
479 किंच गुणेभ्यो भवति-सत्त्वादिति। सत्त्वाल्लब्धात्मकात्संजायते समुत्पद्यते ज्ञानं। रजसो लोभ एव च। प्रमादमोहौ चोभौ तमसो भवतोऽज्ञानमेव च भवति।।17।।  
480 किंच-ऊर्ध्वमिति। ऊर्ध्वंगच्छन्चि देवलोकादिषूत्पद्यन्ते सत्त्वस्थाः सत्त्वगुणवृत्तस्थाः। मध्ये तिष्ठन्ति मनुष्यषूत्पद्यन्ते राजसाः। जघन्यगुणवृत्तस्था जघन्यश्चासौगुणश्च जघन्यगुणस्तमस्तस्य वृत्तं निद्रालस्यादि तस्मिन्स्थिता जघन्यगिणवृत्तस्था मूढा अधो गच्छन्ति पश्वादिषूत्पद्यन्ते तामसाः।।18।।  
481 पुरुषस्य प्रकृतिस्थत्वरूपेण मुथ्याज्ञानेन युक्तस्य भोग्येषु गुणेषु सुखदुःखमोहात्मकेषु सुखी दुऋखी मूढोऽहमस्मीत्येवंरूपो यः सङ्गस्तत्कारणं पुरुषस्य सदसद्योनिजन्मप्राप्तिलक्षणस्यसंसारस्येति समासेन पूर्वाध्याये यदुक्तं तदिह 'सत्त्वं रजस्तम इति गुणाः प्रकृतिसंभवाः' इत्यत आरभ्य गुणस्वरूपं गुणवृत्तं स्ववृत्तेन च गुणानां बन्धकत्वं गुणवृत्तनिबद्धस्यच पुरुषस्य या गतिरित्येतत्सर्वं मिथ्याज्ञानमज्ञानमूलं च बन्धकारणं विस्तरेणोकत्वाधुना सम्यग्दर्शनान्मोक्षो वक्तव्य इत्याह भगवान्-नान्यमिति। नान्यं कार्यकरणविषयाकारपरिणतेभ्योगुणेभ्यः कर्तारमन्यं यदा द्रष्टा विद्वान्सन्नानुपश्यति। गुणा एव सर्वावस्थाः सर्वकर्मणां कर्तार इत्येवं पश्यति। गुणेभ्यश्च परं गुणव्यापारसाक्षिभूतं वेत्तिमद्भावं मम भावं द्रष्टाधिगच्छति।।19।।  
482 कथमधिगच्छतीत्युच्यते-गुणानीति। गुणानेतान्यथोक्तानतीत्य जीवन्नेवातिक्रम्य मायोपाधिभूतांस्रान्देही देहसमुद्भवान्देहोत्पत्तिबीजभूतान्, जन्ममृत्युजरादुःखैः,जन्म च मृत्युश्च जरा च दुःखानि च तैर्जीवन्नेव विनुक्तः सन्विद्वानमृतमश्नुते। एवं मद्भावमधिगच्छतीत्यर्थः।।20।।  
483 जीवन्नेव गुणानतीत्यामृतश्नुत इति प्रश्नबीजं प्रतिफलभ्यार्जुन उवाच-कैरिति। कैर्लिङ्गैश्चिह्नैस्रीन्गुणानतिवर्तते।।21।।  
484 गुणातीतस्य लक्षणं गुणातीतत्वोपायं चार्जुनेन पृष्टोऽस्मिञ्श्लोके प्रश्नद्वयार्थं प्रतिवचनं भगवानुवाच। यत्तावत्कैर्लिङ्गैर्युक्तो गुणातीतो भवति तच्छृणुष्व-प्रकाशमिति।प्रकाशं च सत्त्वकार्यं प्रवृत्तिं च रजःकार्यं मोहमेव च तमःकार्यमित्येतानि न द्वेष्टि संप्रवृत्तानि सम्यग्विषयभावेनोदभूतानि। मम तामसः प्रत्ययो जातस्तेनाहंयमूढस्तथा राजसी प्रवृत्तिर्ममोत्पन्ना दुःखात्मिका तेनाहं रजसा प्रवर्तितः प्रचलितः स्वरूपात्कष्टं मम वर्तते योऽयं मत्स्वरूपावस्थानाद्भ्रंशस्तथा सात्विकोगुणः प्रकाशात्मा मां विवेकित्वमापादयन्सुखे च संजयन्बन्धातीति तानि द्वेष्ट्यसम्यग्दर्शित्वेन। तदेवं गुणातीतो न द्वेष्टि संप्रवृत्तानि। यथाच सात्विकादिपुरुषः्सात्त्विकादिकार्याण्यात्मानं प्रति प्रकाश्य निवृत्तानि काङ्क्षति न तथा गुणातीतो निवृत्तानि काङ्क्षतात्यर्थः। एतन्न परप्रत्यक्षं लिङ्गं किं तर्हि स्वात्मप्रत्यक्षत्वादात्मविषयमेवैतल्लक्षणम्।नहि स्वात्मविषयं द्वेषमाकाङ्क्षां वा परः पश्यति।।22।।  
485 अथेदानीं गुणातीतः किमाचार इति प्रश्नस्य प्रतिवचनमाह-उदासीनेति। उदासीनवद्यथोदासीनो न कस्यचित्पक्षं भजते तथायं गुणातीतत्वोपायमार्गेऽवस्थित आसीन आत्मविद्गुणैर्यःौसंन्यासी न विचाल्यते विवेकदर्शनावस्थातः।तदेत्स्फुटीकरोति। गुणाः कार्यकारणविषयाकारपरिणता अन्योऽन्यस्मिन्वर्तन्त इति योऽवतिष्ठति। छन्दोभङ्गभयात्परस्मैपदप्रयोगः। योऽनुतिष्ठतीति पाठान्तरम्। नेङ्गतेन चलति। स्वरूपावस्थ एव भवतीत्यर्थः।।23।।  
486 किंच-समदुःखसुखः समे दुःखसुखे यस्य स समदुःखसुखः। स्वस्थः स्वात्मनि स्थितः प्रसन्नः। समलोष्टाश्मकाञ्चनो लोष्टं चाश्मा च काञ्चनं च समानि यस्य स समलोष्टाश्मकाञ्चनः।तुल्यप्रियाप्रियः प्रियं चाप्रियं च प्रियाप्रिये समे यस्य सोऽयं तुल्यप्रियाप्रियः। धीरो धीमान्। तुल्यनिन्दात्मसंस्तुतिः निन्दा चात्मसंस्तुतिश्च तुल्येनिन्दात्मसंस्तुती यस्य यतेः सतुल्यनिन्दात्मसंस्तुतिः।।24।।  
487 किंच-मानापमानयोरिति। मानापमानयोस्तुल्यः समो निर्विकारः। तुल्यो मित्रारिपक्षयोः, यद्यप्युदासीना भवन्ति केचेत्स्वाभिप्रायेण तथापि पराभिप्रायेण मित्रारिपक्षयोरिवभवन्तीति तुल्यो मित्रारिपक्षयोरित्याह। सर्वारम्भपरित्यागी दृष्टादृष्टार्थानि कर्माण्यारभ्यन्त इत्यारम्भाः सर्वानारम्भान्परित्युक्तुं शीलमस्येति सर्वारम्भपरित्यागीदेहधारणमात्रनिमित्तव्यतिरेकेण सर्वकर्मपरित्यागीत्यर्थः। गुणातीतः स उच्यते। उदासीनवदित्यादि गुणातीतः स उच्यत इत्येतदन्तमुक्तं यावद्यन्तसाध्यं तावत्संत्यासिनानुष्ठेयं  
488 अधुना कथं च त्रीन्गुणानतिवर्तत इति प्रश्नस्य प्रतिवचनमाह-मां चेति। मां चेश्वरं नारायणं सर्वभूतहृदयाश्रितं यो यतिः कर्मी वाऽव्यभिचारेण न कदाचिद्यो व्यभिचरतिभक्तियोगेन भजनं भक्तिः सैव योगस्तेन विवेकज्ञानात्मकेन भक्तियोगेन सेवते स गुणान्समतीत्यैतान्यथोक्तान्ब्रह्मभूयाय भवनं भूयो ब्रह्मभूयाय ब्रह्मभवनाय मोक्षायकल्पते। समर्थो भवतीत्यर्थः।।26।।  
489 कीदृशस्य ब्रह्मणोऽमृतस्याविनाशिनोऽव्ययस्याविकारिणः शाश्वतस्य च नित्यस्य धर्मस्य ज्ञानयोगधर्मप्राप्यस्य सुखस्यानन्दरूपस्यैकान्तिकस्याव्यभिचारिणः। अमृतादिस्वभावस्यपरमात्मनः प्रत्यगात्मा प्रतिष्ठा सम्यग्ज्ञानेन परमात्मतया निश्चीयते। तदेतद्ब्रह्मभूयाय कल्पत इत्युक्तम्। यया चेश्वरशक्तया भक्तानुग्रहादिप्रयोजनाय ब्रह्मप्रतिष्ठते प्रवर्तते सा शक्तिर्ब्रह्मैवाहं शक्तिशक्तिमतोरनन्यत्वादित्यभिप्रायः। अथवा ब्रह्मशब्दवाच्यत्वात्सविकल्पकं ब्रह्म तस्य ब्रह्मणो निर्विकल्पकोऽहमेवनान्यः प3तिष्ठाश्रयः किंविशिष्टस्यामृतस्यामरणधर्मकस्याव्ययस्य व्ययरहितस्य। किंच शाश्वतस्य च नित्यस्य धर्मस्य ज्ञाननिष्ठालक्षणस्य सुखस्य तज्जनितस्यैकान्तिकनियतस्यच प्रतिष्ठाहमिति वर्तते।।27।।इति श्रीमत्परमहंसपरिव्राजकाचार्यपूज्यपादश्रीमदाचार्यश्रीशंकरभगवतः कृतौ श्रीभगवद्गीताभाष्ये गुणत्रयविभागयोगो नाम चतुर्दशोऽध्यायः।।14।।  
