  द्वितीय खण्ड

अर्धमास्व्राती तामिस्रादौ ब्राह्मणानाशयेत्‌ ्व्राीहिकंसोदनम्‌ ।।४.२.१।।

अपरपक्षे प्रतिपदि ब्रीह्योदनं कंसैर्भोजयेत्‌ ।।४.२.१।।

तस्य कणानपरासु सन्द्यासु प्रत्यग्ग्रामात्‌ स्थण्डिलमुपलिप्य भलायेति जुहुयाद्भल्लायेति च ।।४.२.२।।

उक्त्व्राीहिकणान्‌ सायंसन्ध्यासु आगामितामिस्रादे । भलाय स्वाहा भल्लाय स्वाहेति च ।।४.२.२।।

एवमेवापरस्मिंस्तामिस्रादौ ।।४.२.३।।

्व्राीहिकंसोदनं ब्राह्मणानाशयेत्‌।।४.२.३।।

ब्रह्मचर्यमा समाप्ते ।।४.२.४।।

आ फलनिष्पत्ते कर्म आ कर्मसमाप्तेर्ब्रह्मचर्यम्‌ ।।४.२.४।।

किं तत्फलम्‌--

आचितशतं भवति ।।४.२.५।।

यावद्द्रव्यमस्य पूर्वमाचितं संचितं तच्छतगुणितं भवति । इदमस्य फलम्‌ ।।४.२.५।।

गौरे भूमिभागे ब्राह्मणो लोहिते श्रत्रिय कृष्णे वैश्योऽवसानं जोषयेत्‌ समं लोमशमनिरिणमशुष्कम्‌ ।।४.२.६।।

अवसानं वासस्थानं सेवेत । श्वभ्रादिरहितं तृणबहुलमनूषरमनतिकठिनमुदकबहुलमिति यावत्‌ ।।४.२.६।।

यत्रोदकं प्रत्यगुदीचीं प्रवर्तेत ।।४.२.७।।

प्रत्यगुदक्प्रवणम्‌ ।।४.२.७।।

अक्षीरिण कण्टकिन कटुकाश्चात्रौषधयो न स्यु ।।४.२.८।।

अक्षीरिण कण्टकिन कटुरसाश्च यत्र पूर्वमपि स्यु तमपि वर्जयेत्‌ ।।४.२.८।।

दर्भसंमितं ब्रह्मवर्चस्यम्‌ ।।४.२.९।।

दर्भसंयुक्तं, ब्रह्म वेद तच्चोदितानुष्ठानजनितं वैमल्यं ब्रह्मवर्चसं तदर्थं ब्रह्मवर्चस्यम्‌ ।।४.२.९।।

बृहत्तृणैर्बल्यम्‌ ।.४.२.१०।।

स्थूलतृणैर्युक्तं बल्यं बलार्थम्‌ ।।४.२.१०।।

मृदुतृणै पशव्यम्‌ ।।४.२.११।।

शादाभिर्मण्डलद्वीपिभिर्वा दीर्घस्धूलीभि मृदुतृणेर्युक्तं पश्वर्थम्‌ ।।४.२.११।।

यत्र वा स्वयं कृता श्वभ्रास्सर्वतोऽभिमुखा स्यु ।।४.२.१२।।

अप्रयत्नजा कर्ष्व ऊर्ध्वमुखोदका यत्र तदपि गव्यम्‌ ।।४.२.१२।।

आवासभूमिरुक्ता । अथ गृहमाह--

प्रागद्वारं धन्यं यशस्यं चोदग्द्वारं पुत््रयं पशव्यं च दक्षिणापश्चिमद्वारे सर्वे कामा अनुद्वारं गेहद्वारम्‌ ।।४.२.१३।।

यस्यां दिशि बहिर्द्वारं तस्यामेवान्तर्द्वारं स्यात्‌ ।।४.२.१३।।

असंलोकी स्यात्‌ ।।४.२.१४।।

गृहमध्ये द्वारं न स्यात्‌ । द्वारद्वयं परस्परमृजु स्यादिति केचित्‌ ।।४.२.१४।

अथ तद्गृहवासिनामभ्युदयसाधनं होममाह--

पयसो हवि ।।४.२.१५।।

वास्तोष्पतये त्वा जुष्टं निर्वपामीति निर्वाप ।।४.२.१५।।

कृष्णा च गौ ।।४.२.१६।।

वसार्थम्‌ ।।४.२.१६।।

अजो वा श्वेत पायस एव वा ।।४.२.१७।।

पायस एवैको हवि स्यात्‌ । पशोर्निवृत्तिरेवास्मिन्‌ पक्षे । होमेऽपि वसाया निवृत्तिरेव ।।४.२.१७।।

मध्ये वेश्मनो वसां पायसं चाज्येन मिश्रमष्टगृहीतं जुहुयाद्वास्तोष्पत इति ।।४.२.१८।।

यावदन्तर्गृहायाममध्ये (गृहीत्वा.पा.) रज्जुचतुष्टयं कृत्वा प्रतितिशं मध्ये वेश्मन प्रतिकोणं चायभ्यान्तर्गृहरज्जुसङ्‌गमदेशे रज्ज्वन्तरेषु च प्रागुपक्रमं प्रदक्षिणं गोमयेनोपलिप्य शमीपलाशश्रीपर्णीनां पत्रै पुष्पैस्तण्डुलेश्च गृहं सर्वत प्रकीर्य मध्ये उपलिप्ते प्रपदान्तं कृत्वा कृत्स्ने गृह्येऽग्नौ व्याहृतिभिराजेयं हुत्वा वसां पायसं च मिश्रीकृत्याज्येन च मिश्रितादष्टाववदानानि जुह्वां गृहीत्वोपस्तरणाभिधारणवर्जं ’धानावन्तम्‌’इति गीत्वा

’वास्तोष्पते’इति जुहुयात्‌ ।।४.२.१८।।

याश्च परा ।।४.२.१९।।

या पराश्च ’हये राके’इत्याद्याश्चतस्र ताभिश्च जुहुयात्‌ । चकारात्पूर्ववदष्टगृहीतम्‌ ।।४.२.१९।।

सप्तालक्ष्मीनिर्णोदे ताभिश्च ।।४.२.२०।।

ताभिरिति प्रकृतापेक्षत्वाद्या परा इत्यनुकृष्यते । अलक्ष्मीनिर्णोदे या परा वामदोव्यर्ग्भिर्महाव्याहृतिभि प्राजापत्ययेति सप्त ताभिश्च जुहुयात्‌ । चशब्द पूर्ववत्‌ ।।४.२.२०।।

हुत्वा दिशां बलीन्‌ नयेत्‌ ।।४.२.२१।।

हुत्वेति स्विष्टकृत्प्रतिषेधार्थं, उक्तान्येव हवींषि हुत्वेति तत्प्रतिषेधात्‌ । नात्राज्यभागौ स्त, । तेषामभावात्‌ पुरस्ताद्व्याहृतिहोमा स्यु । गानान्तं समाप्य बलिहरणम्‌ । नात्र हविरुच्छिष्टप्राशनम्‌, नापि तस्य ब्राह्मणे दानं, तस्य बलिहरणे विनियोगात्‌ । उक्ता बलिहरणमन्त्रा सामविधौ-’अथातो वास्तुशमनम्‌’इत्यादिना । तत्सर्वं मन्त्रशेषत्वेन परिगृह्यते ।

कथमेतदवगम्यते?’पायसं हवि’इति वक्तव्ये बहुलवचनाद्विभक्तिव्यत्यय कृतो बह्वत्रानुक्तमपि विद्यत इति सूचयितुम्‌ । अत एव दिग्ग्रहणं मध्यस्याप्युपलक्षणार्थम्‌ । उपलिप्तस्थानेषु पलाशमध्यमपत्राणि स्थापयित्वा तेषु बलिन्निदध्यात्‌ ’प्रजापतये स्वाहा’इति मध्ये, ’इन्द्रायस्वाहा’इति पूर्वे, ’वायवेस्वाहा’इति दक्षिणपूर्वे, ’यमाय स्वाहा’इति दक्षिणे, ’पितृभ्यस्स्वाहा’इति प्राचीनावीती पितृतीर्थेन दक्षिणपश्चिमे, यज्ञोपवीत्य उपस्पृश्य’वरुणाय स्वाहा’इति पश्चिमे, ’माहाराजाय स्वाहा’इत्युत्तरपश्चिमे,’सोमाय स्वाहा’इत्युत्तरे, ’महेन्द्राय स्वाहा’इत्युत्तरपूर्वे, ’वासुकये स्वाहा’इति भूमौ यत्रकुत्रचित्‌, ’नमो ब्रह्मणे’इत्युपरिष्टात्‌ । एष एव बलिक्रम । सर्वेषां वैश्वदेववत्‌ उभयत परिषेक ।।४.२.२१।।

अवान्तरदिशां चोर्ध्वावाचिभ्यां च ।।४.२.२२।।

एतत्पूर्वप्रोष्ठपदे नक्षत्रे कार्यम्‌ । एवं कृते बहुपशुधनदान्यहिरण्यमायुष्मत्‌ पुरुषं

वीरसूसुभगाऽविधवस्त्रीकं शिवं पुण्यं वास्तु भवति ।।४.२.२२।।

एवं संवत्सरे संवत्सरे नवयज्ञयोर्वा ।।४.२.२३।।

षट्सुषट्सु मासेषु प्रोष्ठपद एव । चतुर्षु मासेषु वा । तथा श्रुते । बहुकृत्व करणे फलभूयस्त्वम्‌ ।।४.२.२३।।

वशंगमावित्येताभ्यामाहुतिं जुहुयाद्यमिच्छेद्वशमायान्तं तस्य नाम गृहीत्वाऽसाविति वशी हास्य भवति ।।४.२.२४।।

मम विष्णुशर्माऽयं वशमेत्वितिवन्नाम गृहीत्वा ।।४.२.२४।।

इति रुद्रस्कन्दकृतायां खादिरगृह्यवृत्तौ चतुर्थस्य पटलस्य द्वितीय खण्ड.

-----------------------------------------------------------------------------------

