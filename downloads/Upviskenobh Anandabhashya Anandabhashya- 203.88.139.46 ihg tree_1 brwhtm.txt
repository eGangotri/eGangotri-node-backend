1.1
केनेषितं पतति प्रेषितं मनः केन प्राणः प्रथमः प्रैति युक्तः ।
केनेषितां वाचमिमां वदन्ति चक्षुः श्रोत्रं क उ देवो युनक्ति । 1 ।
B.1.1
आनन्दभाष्यम्
"		     [ श्रीमद्भगवद्रामानन्दाचार्यविरचितम़् ]"
भूमिका
"		बदरीफलमपि दत्वा शबरी लेभे गतिं यतः परमाम्1 ।"
"		तमहं देवं वन्देऽनुपधिदयासागरं2 रामम् ।"
"		आराध्यं ब्रह्मरुद्रादेर्जगद्धेतुं च मुक्तिदम् ।"
"		दिव्यदेहं गुणाम्भोधिं रामं ब्रह्म समाश्रये ।"
"		सूत्रवृत्तिकृतौ नत्वा व्यासबोधायनौ मुनी ।"
"		श्रीमन्तं राघवानन्दमाचार्यं प्रणमाम्यहम् ।"
"		कुर्वे गुरुं नमस्कृत्य ज्ञानभक्तिदयानिधिम् ।"
"		केनोपनिषदश्चात्र भाष्यमानन्दसंज्ञकम् ।"
अवतारिका
"	सर्वस्यैव जनस्य मनः प्रभृतीनि करणानि अनीप्सितेऽपि वस्तुनि प्रवर्तमानानि ईप्सितेऽपि च अप्रवर्तमानानि"
भवन्ति । सा चैषा प्रवृत्तिः, प्रवर्तकपुरुषमन्तरेण न
सम्भवति; कुठारादिषु3 तथा दर्शनात् । अतः, प्रवर्तकचेतनविशेषप्रश्नमुखेन ब्रह्मप्रश्नमुपक्षिपति कश्चिद्ब्रह्मजिज्ञासुः शिष्यः ।
[ इन्द्रियाणां जीवस्य च प्रेरयितृस्वरूपप्रश्नाः ]
"	मनः केन - किंसंज्ञकेन1 प्रवर्तकविशेषेण, प्रेषितम् - प्रेरितं सत्, इषितम् - इष्टम् । अत्र इडागमः छान्दसः"
। विषयं प्रति पतति - गच्छति । इषितमित्यनिष्टस्याप्युपलक्षणम्; अनिष्टेऽपि विषये मनसः प्रवृत्तिदर्शनात्
। अचेतनत्वात् स्वयमस्य प्रवृत्तिः न सम्भवति । जीव एव प्रेरकः इत्यपि न युक्तम्, अनिष्टेऽपि प्रवृत्तिदर्शनात्
। तस्मात् जीवकृतनिग्रहमवहेलयतो1ऽस्य कश्चिदपर एव प्रबलः प्रेरको भवेत्; सः कः? प्रश्नाशयः ।
"	प्रथमः प्राणः - पञ्चसु  प्राणेषु2 मुख्यः हृदयस्थानः प्राणः3 केन - देवेन, युक्तः - प्रवर्तितः सन्, प्रैति"
- प्रगच्छति स्वकार्यं प्रति, शरीरधारणरूपं स्वव्यापारं करोति इत्यर्थः; `यथाऽहमेवैतत् पञ्चधाऽऽत्मानं
विभज्यैतद्बाण4 मवष्टभ्य धारयामि' (प्र. उ. 2.3) इति श्रुत्या शरीरधारणरूपजीवनमेव मुख्यप्राणस्य प्रधानो
व्यापारः इत्यवगमात् ।
"	केन - देवेन, इषिताम् - प्रवर्तिताम्, इमाम् - श्रूयमाणां लौकिकीं वैदिकीं च, वाचम् - शब्दस्वरूपां वदन्ति;"
जीवाः इत्यध्याहार्यम् । यद्वा जीवाः प्रेरिताः इति पदद्वयम् अध्याहार्यम् । केन प्रेरिताः जीवाः इषिताम्
- इष्टाम्; उपलक्षणाम् अनिष्टां च वाचं वदन्ति इति व्याख्येयम् । एतेन जीवस्यापि तत्पारवश्यमुक्तं भवति ।
"	उशब्दः सम्बोधनार्थः । अतः भो आचार्य! कः - किमभिधानः, देवः - द्योतमानः पुरुषविशेषः । चक्षुःश्रोत्रम्"
- चक्षुश्च श्रोत्रं (च) चक्षुः श्रोत्रम्; प्राण्यङ्गत्वादेकवद्भावः । युनक्ति - दर्शनश्रवणात्मके व्यापारे
योजयति । चक्षुःश्रोत्रमिति घ्राणादीनामितरकरणानामपि उपलक्षणम् । अतः सर्वेषां करणानां जीवस्य च प्रेरयिता
यः पुरुषविशेषो देवः तं वदेति भावः ।
1.2
श्रोत्रस्य श्रोत्रं मनसो मनो यत् वाचो ह वाचं स उ प्राणस्य प्राणः ।
चक्षुषश्चक्षुरतिमुच्य धीराः प्रेत्यास्माल्लोकादमृता भवन्ति । 2 ।
B.1.2
आ.भा. - एवं पृष्टः आचार्यः प्रतिवदति -
[शिष्यप्रश्नस्य गुरोः प्रतिवचनम् ]
"	यत् - श्रोत्रस्य श्रोत्रम्, मनसो मनः, वाचो वाचम्, प्राणस्य प्राणः, चक्षुषः चक्षुः ह त्वया पृष्टः प्रवर्तको"
देवः स उ इत्यन्वयः ।
"	यत् - यः श्रोत्रस्य - श्रोतुः जीवस्य शब्दसाक्षात्कारे उपकारकमिन्द्रियं श्रोत्रम्, तस्य श्रोत्रम् - शब्दभासकत्वशक्तिदाता,"
परमपुरुषाहितशक्तिकस्यैव श्रोत्रेन्द्रियस्य, शब्दभासने समर्थत्वात्; अतः सः श्रोत्रस्य श्रोत्रम् इत्युच्यते ।
"	मनसः - सुखदुःखाद्यान्तरवस्तूपलम्भे4 साधनभूतमिन्द्रियं मनः; तस्यापि मनः - मननोपयोगिशक्तिदाता, न हि परमात्मना"
अनाहितशक्तिकं मनः, जीवस्य सुखादिसाक्षात्कारे साधनभावं भजेत् । अतः मनसो मनः इत्युच्यते परमपुरुषः । वाचो
वाचम् - जीवस्य शब्दप्रयोगात्मकव्यापारे साधनमिन्द्रियं वाक्, तस्य वागिन्द्रियस्य वाचम् - वाक्, छान्दसी
प्रथमार्थे द्वितीया, शब्दोच्चारणशक्तिप्रदः, परमपुरुषप्राप्तशक्तिमदेव वागिन्द्रियं जीवस्य शब्दप्रयोगे
साधनं भवति । अतः वाचो वाक्  इत्युक्तः ।
"	प्राणस्य प्राणः - शरीरधारणरूपव्यापारवान् शरीरान्तःसञ्चारी वायुः प्राणः तस्य प्राणः जीवनशक्तिप्रदः, परमपुरुषाहितजीवनशक्तिक"
"एव जीवनं करोति; तस्मात् 	 प्राणस्य प्राणः  इति कथ्यते । चक्षुषः चक्षुः - रूपादिसाक्षात्कारे जीवस्य"
उपकारकमिन्द्रियं चक्षुः; तस्यापि चक्षुषः परमात्मा चक्षुः दर्शनप्रदत्वात्, परमात्मलब्धशक्तिकस्यैव चक्षुषः
रूपादिसाक्षात्कारे साधनत्वात् ।
"	अतः श्रोत्रादीनां तत्तच्छक्तिप्रदो यो देवः प्रसिद्धः, स एव मन आदीनां प्रेरयितृत्वेन त्वया पृष्टो देव"
इति बुद्धस्व । यो मनोऽन्तरो यमयति (बृ.उ. 5.7.20), वाचमन्तरो यमयति (बृ.उ. 5.7.17), श्रोत्रमन्तरो यमयति
(बृ.उ. 5-7-19) चक्षुरन्तरो यमयति (बृ.उ. 5.7.18),  प्राणमन्तरो यमयति (बृ.उ. 5.7.16) इत्यादिभिः श्रुतिभिरपि
परमपुरुषस्य सर्वेश्वरस्य मनः प्रभृतिनियामकत्वं सिद्ध्यति ।
"	श्रोत्रादीनां प्रवर्तकः सर्वेश्वर एवेत्येवंभूतस्य ज्ञानस्य फलं प्रदर्शयति आचार्यः - अतिमुच्य धीराः इति"
। धीराः - परमपरुष एव मनः प्रभृतिप्रवर्तकः इति ज्ञानवन्तः जनाः, अस्मात् - दृश्यमानात् लोकात् - देहात्,
प्रेत्य - निष्क्रम्य; मूर्धन्यया शताधिकया नाड्या निर्गत्य, अर्चिरादिमार्गेण गत्वा, अतिमुच्य - लिङ्गशरीरं
परित्यज्य, अमृताः - मुक्ताः भवन्ति ।
"	यद्वा - अतिमुच्य - परमात्मनः सर्वान्तर्यामित्वज्ञानेन स्वातंत्र्यभ्रमं परित्यज्य, परमेश्वर एव सर्वं"
कारयतीति चिन्तयन्तः, अस्मात् लोकात् - मृत्युलोकात्, प्रेत्य - अर्चिरादिपथेन देशविशेषं भगवद्धामरूपं गत्वा,
अमृता भवन्ति - मुक्ता इत्यर्थः ।
"	एतेन मुक्तानां नान्यत्र लोके गमनं भवति; किन्तु ब्रह्मभाव एव भवतीति मतं व्युदस्तं भवति मुक्तिस्थानस्य"
भगवद्धामरूपलोकान्तरस्य1 प्रतीयमानत्वात् ।
1.3
न तत्र चक्षुर्गच्छति न वाग्गच्छति नो मनः । न विद्मो न विजानीमो यथैतदनुशिष्यात् । 3 ।
B.1.3
"	आ.भा. - मनःप्रभृतीनां कः प्रेरकः? इति प्रश्नस्य उत्तरं श्रोत्रस्य श्रोत्रम् इत्यादिना दत्तमपि न सन्तोषमावहति,"
स्पष्टतया तत् स्वरूपस्यानुपदेशात् । अतः सुस्पष्टं तत् स्वरूपम् उपदिशेति शिष्याकांक्षायामाह न तत्र चक्षुर्गच्छति इत्यादि
[ ब्रह्मस्वरूपस्य इत्थमिति उपदेष्टुमशक्यत्वम् ]
"	तत्र - मनः प्राणादीनां प्रेरके परमपुरुषे चक्षुः न गच्छति - न स्वव्यापारं करोति । चक्षुःपदं प्रत्यक्षप्रमाणमात्रोपलक्षणम्;"
प्रत्यक्षप्रमाणं तत्र न उपतिष्ठत इत्यर्थः अतीन्द्रियो हि सर्वेश्वरः अतः प्रत्यक्षप्रमाणागोचर इति भावः ।
"	न वाग्गच्छति - वाक्पदेन वागिन्द्रियोच्चार्यशब्दप्रमाणं लक्ष्यते । तादृशः शब्दोऽपि सर्वेश्वरं बोधयितुमसमर्थः"
; प्रत्यक्षोपजीविनः शब्दप्रमाणस्य अतीन्द्रिये वस्तुनि प्रसरासम्भवात् इत्यर्थः ।
"	नो मनः - अत्र मनःशब्देन मनोव्यापारप्रधानमनुमानप्रमाणं लक्ष्यते; तदनुमानमपि प्रत्यक्षमुपजीवति । अतः प्रत्यक्षातीते"
वस्तुनि अनुमानस्यापि नास्ति अवसरः । न मनः तत्र गच्छति इत्यन्वयः ।
"	नन्वेतावतापि न सुस्पष्टमुपदिष्टो भवति सर्वेश्वरः इत्यत्राह - न विद्मो न विजानीमो यथैतदनुशिष्यात् । इदं"
दृश्यमानं वस्तु घटपटादिकं यथा - येन प्रकारेण कम्बुग्रीवादिमत्वादिना अनुशिष्यात् -उपदिशेत्, तादृशप्रकारं1
कमपि परमपुरुषे न विद्मः । घटादिवत् केनापि प्रकारेण सुस्पष्टोपदेशानर्ह एव परमात्मा, अतो वस्तुस्वभाव एवेदृशः,
नात्र उपदेशकस्य दोषः इत्यवबुध्य सन्तोषमाधेहि ।
"	ननु विचित्रोऽत्र जगति यत्किमपि तादृशं वस्तु भवेत्; तत् उदाहृत्य, विशेषतः उपदिशतु भवान् सर्वेश्वरस्वरूपं"
इत्यत्राह - न विजानीमः । लौकिकेषु वस्तुषु लौकिका एव प्रकाराः2 भवन्ति, नहि तेषु एकोऽपि प्रकारः परमात्मनि; येन
प्रकारेण तत् विशेषेण जानीमः । अतः विशेषेण न जानीमो वयमिति कथं विशेषेण उपदिशामः? साकल्येन तस्योपदेशः,
साकल्येन बोधोऽपि न सम्भवति । अतः एतावतैव सन्तोष्टव्यमिति गुरोरभिप्रायः ।
1.4
अन्यदेव तद्विदितादथो अविदितादधि । इति शुश्रुम पुर्वेषां ये न नस्तद्व्यायचक्षिरे ।। 4 ।।
B.1.4
[ परमात्मनः चिदचिद्भिन्नत्वम् ]
"	आ.भा.- ननु लौकिकार्थवत््  स्पष्टमुपदेश्यत्वं नास्ति यदि,  तर्हि कीदृशं तत्स्वरूपम् इत्यत्राह - अन्यदेव"
तद्विदितात् । तत् - परमात्मस्वरूपं विदितात् - ज्ञानगोचरवस्तुनः अन्यदेव - भिन्नमेव, कार्त्स्न्येनविदितवस्तुकोटौ
नास्य अन्तर्भाव इति भावः ।
"	ननु एवम् अविदितत्वे खपुष्पादिवत्6 स्यात् परमपुरुषः इत्यत्राह - अथोऽविदिदधि । अविदितात् - खपुष्पादितः"
अधि - अन्यदेव परमात्मस्वरुपम् । कार्त्स्न्येन अविदितोऽपि सर्वेश्वरः, न खपुष्पादिवत् सर्वथा अविदितः,
उपनिषत्प्रमाणवेद्यत्वात् ; खपुष्पादिकं केनापि प्रमाणेन न वेद्यते इििति भेद ः इति भावः ।
"	इति - एवंप्रकारवचनम् शुश्रुम - श्रुतवन्तो वयम् । कुतः इति अाकांक्षायामाह - पूर्वेषाम् - पूर्वेभ्यः अाचार्येभ्यः"
इत्यर्थः;  इह पञ्चम्यर्थे  षष्ठो ।
केभ्यः पूर्वेभ्यः ? इत्यत्राह  - ये - पूर्वाचार्याः नः- अस्माकं कृते, तत् - परमपुरुषस्वरुपं, व्याचचक्षिरे
- विविच्य उपदिष्टवन्तः; तेभ्यः श्रुतवन्तो वयम्् इत्यर्थः ।
"	पूर्वकालीना आचार्याः सम्यक् भगवत्स्वरुपमालोच्य अस्मान्प्रति  ईदृशमेव  वचनम् उक्तवन्तः, यत् परमात्मस्वरुपं"
साकल्येन उपदेशयोग्यं, साकल्येन ज्ञानयोग्यं वा नासत्येव । अतः विदितेभ्यः अविदितेभ्यश्च भिन्नम्, वेदशिरस्सन्मदाय1
समुपपादितमेव वेद्यं भवति इति  भावः ।
"	यद्वा अविदितशब्देन अचिदंशः उच्यते, विदितशब्देन तु चिदंशः , ताभ्यां चिदचिदभ्याम् अन्यः एव सर्वेश्वरः"
तदन्तर्यामी इति व्याख्येयम् ।
1.5
यद्वाचानभ्युदितं येन वागभ्युद्यते । तदेव ब्रह्म त्वं विद्धि नेदं यदिदमुपासते ।। 5 ।।
B.1.5
"	आ.भा. - मनःप्रभृति प्रेरकं परं ब्रह्म श्रुतिभिरपि न साकल्येन समुपदेष्टुं शक्यते, अतः साकल्येन समुपदेशाय"
नाग्रहः3 सेवनीयः इति भावेन गुरुरुपदिशति - यद्वाचानभ्युदितम् इति ।
[तत्तदिन्द्रियव्यापारकारकब्रह्मस्वरूपोपदेशः]
"	यत् - मनःप्राणादिप्रवर्तकं परं बह्म वाचा -अनादिनिधनया1 वेदवाण्या,अनभ्युदितम् - साकल्येन न प्रकाशितम्"
। कः तत्र प्रसरः इतरवाण्या ? इति भावः । येन च - परब्रह्मणा प्रवर्तिता सत्येव वाक् अभ्युद्यते - समुच्चार्यते
पुरुषैः इति शेषः ।
"	तदेव ब्रह्म - मनःप्रभृतिप्रेरकम् इति, त्वम् - ब्रह्मजिज्ञासुः शिष्यः , विद्धि - जानीहि । यदिदम् - दृश्यमानं"
जगत् चिदचित्स्वरूपम् उपासते - कामाकुलितमनसः जीवा इति शेषः । तत् इदं दृश्यमानं चिदचित्स्वरुपं जगत्तु न
ब्रह्म इति बुध्यस्व इति भावः ।
1.6
यन्मनसा न मनुते येनाहुर्मनो मतम् । देव ब्रह्म त्वं विद्धि नेदं यदिदमुपासते ।। 6 ।।
B.1.6
"	[अत्र रङ्गरामानुभाषयम् नास्ति]"
"	आ.भा. -  यत्  - मनःप्रभृतिप्रेरकं ब्रह्म, मनसा - मनोरूपेण इन्द्रियेण, न मनुते ;  कश्चिज्जीव ः इति शेषः"
इदं ब्रह्म इत्थम्  इति, साकल्येन मनोद्वाराऽपि  कश्चित् जीवः न वेत्तुम् अर्हति इति भावः । येन - परब्रह्मणा
मनः - अन्तःकरणरूपं मनः, प्रकाशितं भवति । यद्वा, येन -ब्रह्मणा मनः प्रेरितं सत्, मतम् स्वव्यापारयुक्तं
भवति , इत्याहुः प्राचीनाः अाचार्याः  इति शेषः । तदेव मनःप्रभृतिप्रेरकं ब्रह्म  इति त्वं विद्धि । नेदम्
इत्यादीनां पुर्ववदेवार्थः ।
1.7
यच्चक्षुषा न पश्यति येन चक्षूषि पश्यति । तदेव ब्रह्म त्वं विद्धि नेदं यदिदमपासते ।। 7 ।।
B.1.7
"	आ.भा. - यत् - परब्रह्मस्वरूपं, चक्षुषा -  चक्षुरिन्द्रियेण न पश्यति - न जानाति;  कश्चित् जीवः  इति शेषः"
। येन -  सर्वेश्वरेण प्रेरितानि चक्षूंषि - चक्षुरिन्द्रियाणि पश्यति, छान्दसत्वात्1 वचनव्यत्यासः। पश्यन्ति -
स्वविषयप्रकाशकानि भवन्ति इत्यर्थः ।
"	यद्वा, पश्यन्ति - दृश्यन्ते इत्यर्थः; परमात्मना दृश्यन्ते चक्षूंषि, अतीन्द्रियत्वं तु तेषां अस्मदाद्यपेक्षया;"
न परमात्मापेक्षया इति भावः ।
"	अत्र पक्षे पश्यति इत्यत्र वचनव्यत्यासः,  कर्मार्थे  कर्तृप्रत्ययश्च छान्दसत्वादेव अवगन्तव्यः । तदेव"
इत्यादेः उत्तरार्धस्य पूर्ववदेव अर्थः अनुसन्धातव्यः ।
1.8
यत् श्रोत्रेण न शृणोति येन श्रोत्रमिदं श्रुतम् ।
तदेव ब्रह्म त्वं  विद्धि नेदं यदिदमुपासते ।। 8 ।।
B.1.8
"	आ.भा. - यत् - सर्वेश्वरस्वरूपम्, श्रोत्रेण- इन्द्रियेण, न  शृणोति कश्चित् श्रावणप्रत्यक्षविषयं न कुरुते;"
तत्स्वरुपस्य श्रोत्रेन्द्रियाऽविषयत्वात् । येन - परब्रह्मणा प्रेरितं सत् श्रोत्रम् - इन्द्रियम् श्रुतम्
- श्रावणप्रत्यक्षविषयीकृतं भवति । यद्वा श्रुतम् - स्वविषयकप्रत्यक्षजननरूपस्वव्यापारसमर्थं भवति इत्यर्थंः
। उत्तरार्ध तु प्राग्वदेव व्याख्येयम् ।
1.9
यत्प्राणेन न प्राणिति येन प्राणः प्रणीयते ।
तदेव ब्रह्म त्वं विद्धि नेदं यदिदमुपासते ।। 9 ।।
B.1.9
"	 आ.भा. - यत् - मनःप्राणादिप्रेरकपरमात्मतत्त्वम् । प्राणेन - प्राणाख्येन करणेन न प्रणिति - न चेष्टते,"
जीवनापरपर्यायप्राणनव्यापारवत् न भवति इति यावत् ।
"	 येन -  परब्रह्मणा, प्राणाः - शरीरधारणकर्तृतया प्रसिद्धः प्राणः प्रणीयते -प्रेर्यते; यत्प्रेरितः सन्"
शरीरधारणात्मस्वव्यापारवान् भवति इत्पर्थः । तदेव ब्रह्मेत्यादेः प्राग्वदर्थः ।
2.1
"यदि मन्यसे सुवेदेति दभ्रमेवापि नूनं त्वं वेत्थ ब्रह्मणो रूपम् ।।	"
यदस्य त्वं यदस्य देवेषु अथ नुमीमांस्यमेव ते  मन्ये विदितम् ।। 1 ।।
B.2.1
"		[ब्रह्मणः साकल्येन ज्ञानागोचरत्वदृढीकरणम्]"
"	आ.भा. - यत् साकल्येन सर्वेश्वरस्य ज्ञानागोचरत्वं  नेदं यदिदमुपासते इत्यादि वाक्यप्रतिपादितम्, तदेव दृढीकर्तुं"
गुरुः उपदिशति यदि मन्यसे इति ।
"	हे शिष्य! सुवेद - सम्यक् जानामि ब्रह्मणो रूपम्; अहमिति शेषः । इति यदि मन्यसे -  अभिमानं कुरुषे, तदा"
त्वं नूनम् - निश्चितं, दहरमेव1  - अल्पमेव ब्रह्मणो रूपं वेत्थ - जानासि; ब्रह्मणः स्वरूपस्य अनन्तत्वेन
सम्यग्ज्ञानानर्हत्वात् । त्वम् इत्यत्र सप्तयर्थे प्रथमा; छान्दसत्वात्; अतः त्वयि शिष्ये,यत् - ब्रह्मणो
रूपम्  अन्तर्यमनकर्तृ  अथ  शब्दः अत्यर्थकः । देवेष्वथ -  देवेष्वपि अस्य - ब्रह्मणः यद्रूपम् ते - त्वया
विदितम् - ज्ञातम् तत्तु मीमांस्यमेव नु - विचारणीयमेव सांप्रतम् । अनन्तस्वरुपस्य ब्रह्मणः इदानीमपि त्वया
कार्त्सन्येन अज्ञातत्वात्; कार्त्सन्येन ज्ञानर्हस्वभावं हि परं ब्रह्म। अतः यत् ज्ञातं तदल्पमेव ज्ञातम्,
मीमांसनीयता तिष्ठत्येव ब्रह्मणि त्वयापि इति भावः ।
2.2
नाहं मन्ये सुवेदेति नो न वेदे1  ति वेद च ।।
यो नस्तद्वेद तद्वेद नो न वेदेति वेद च ।। 2 ।।
B.2.2
"	आ.भा. -  ननु ममाज्ञस्य शिष्यस्य साकल्येन ब्रह्मस्वरूपज्ञानाभावेऽपि गुरुवर्यस्य भवतस्तु सग्यग्ज्ञानित्वं"
स्यादेव; सम्यग्ज्ञानित्वेन विश्रुतो हि भवान् , इत्याकाङ्क्षायामाह गुरुः -  नाहं मन्ये इति ।
[ गुरोः ब्रह्मस्वरूपज्ञानम् ]
"	सुवेद - सम्यग्जानाति ब्रह्मस्वरूपम् अयमाचार्य इति लोकाः वदन्ति; अतोऽहं तथा विश्रुतः, अहम् - आचार्यस्तु"
सुवेदेति -  सम्यक् जानामि इति  न मन्ये - सम्यक्ज्ञानित्वाभिमानं न करोमि । तर्हि भवानपि सर्वथा न वेत्ति
किम् ? इत्यत्राह नो न वेदेति, न वेद -  न जानामि इति न; किन्तु वेद -  जानाम्येव,  । अनन्तत्वात् साकल्येन
न जानामि; तथापि गुरूपदिष्टरूपेण तु जानाम्येव इति भावः
।
"	नः यः तद्वेद सः नो तद्वेद  इति योजना;  इति, वदति  इति पदद्वयमध्याहृत्य योजनीयम् । तथा च नः ब्रह्मज्ञानित्वेन"
विश्रुतानामस्माकं मध्ये यः - कोऽपि आचार्यः तत् - ब्रह्मस्वरूपं वेद - कार्त्स्न्येन अहं जानामि इति वदति,
सः तादृग्ज्ञानाभिमानी नो - नैव तत् बह्मस्वरूपं वेद - जानाति इत्यर्थः । ब्रह्मस्वरूपस्य, साकल्येन ज्ञानाभिमानी
अस्मादृशविश्रुतोऽपि, नैव सम्यक् जानाति इति भावः -
"	यश्च न वेदेति वदति स वेद इति योजना । तथा च यः न वेद- ब्रह्मस्वरूपं साकल्येन न जानामि इति वदति स वेद"
- जानाति सम्यक् । ब्रह्मस्वरूपस्य  साकल्येनाज्ञेयस्वभावतया अहं साकल्येन न जानामि अहम् इति   ज्ञानवानेव
सम्यक् ज्ञानवान्; ब्रह्मणः अपरिच्छिन्नत्वस्य तेन ज्ञातत्वात् । अहं सम्यक् जानामि इति ज्ञानवांस्तु  परिच्छिन्नत्वेव
ब्रह्मणो ज्ञातवान्, अतः स न सम्यग्ज्ञानीति भावः ।
"	  इत्थमेव ब्रह्मणो गुणानामविज्ञाने । यः साकल्येन ब्रह्मगुणान् जानामीति मन्यते, स न सम्यग्ज्ञानी; तद्गुणानाम्"
अनन्तत्वेन साकल्येन ज्ञातुम् अनर्हत्वात् । ब्रह्मगुणान् (यः) साकल्येन न जानामीति मन्यते, स एव तद्गुणविज्ञानी
अपरिच्छिन्नत्वेन तत्तद्गुणज्ञानात् इिति बोध्यम्
2.3
यस्यामतं तस्य मतं मतं यस्य न वेद सः ।।
अविज्ञातं विजानतां विज्ञातमविजानताम् ।। 3 ।।
B.2.3
"	आ.भा. -एवं द्वितीयमन्त्रस्य उत्तरार्धेन यो नस्तद्वेद इत्यादिना ब्रह्मस्वरूपस्य साकल्येन श्रवणरूपज्ञानागोचरत्वम्"
उपपादितम् । संप्रति मनननिदिध्यासनगोचरत्वमपि साकल्येन तस्य नास्ति इति वदति - यस्यामतम् इति ।
[ ब्रह्मणः मनननिदिध्यासनागोचरत्वम् ]
"	यस्य - जनस्य, ब्रह्म मया अमतम् - साकल्येन न मननविषयीकृतम् इति बुद्धिरस्ति तस्य ज्ञानिनः कृते, ब्रह्म"
मतम् - मननविषयीकृतमेव विचारितमेव इति यावत्; ब्रह्मणोऽनन्तत्वस्य तेन अवधारणात् । यस्य तु ब्रह्म मया मतम्
- साकल्येन मननगोचरीकृतं, विचारितम् इति यावत्, इति बुद्धिः अस्ति स जनः न वेद न ब्रह्मविषयकमननवान् ; ब्रह्मणोऽपरिच्छिन्नत्वस्य
तेनाज्ञातत्वात् । तथा विजानतां ब्रह्म मया सम्यक्  निदिध्यासितं साक्षात्कृतम् इति यावत् इति विशेषेण ज्ञानाभिमानिनां
कृते अविज्ञातं ब्रह्म न सम्यक् साक्षात्कृतम् इत्यर्थः । ब्रह्मणोऽपरिच्छिन्नत्वेन सम्यक् साक्षात्कारानर्हत्वात्
। अविजानताम् - ब्रह्म मया न सम्यक् साक्षात्कृतम् इत्येवं ज्ञानवतां कृते तु ब्रह्म विज्ञातमेव सम्यक् साक्षाकृतमेव;
ब्रह्मणोऽपरिच्छिन्नत्वस्य तैः परिज्ञातत्वात्। एवं ब्रह्मगुणानामपि साकल्येन मनननिदिध्यासनागोचरत्वम् आकलनीयम्1
; तेषामपि अनन्तत्वात् ।
2.4
प्रतिबोधविदितममृतममृतत्वं हि विन्दते ।
आत्मना विन्दते वीर्यं विद्यया विन्दतेऽमृतम् ।। 4 ।।
B.2.4
[ मोक्षसिद्धिप्रकारः ]
"	आ.भा.- ननु ब्रह्मस्वरूपं यदि साकल्येन विदितं न स्यात्, तदा मोक्ष एव न सिद्ध्येत्, इति शङ्कमानं शिष्यं"
प्रति वदति गुरुः प्रतिबोधविदितम् इति ।
"	अत्र मन्त्रे श्रुतम् इति शब्दोऽध्याहार्यः ; मनननिदिध्यासनबोधकशब्द- सामर्थ्यात् । ततः येन पुंसा विधिवदभिगतगुरुमुखात्"
ब्रह्म श्रुतं सत्यत्व - ज्ञानत्व - अनन्तत्वादिभिः ब्रह्मेतराऽसाधारणैः धर्मैः ब्रह्मविषयकश्रावणज्ञानं
कृतम्, तदनन्तरं मतम् - उपपत्तियोजनया गुरुसब्रह्मचारि1 संवादेन, शङ्कादिव्यावृत्त्यै (ब्रह्म) मननात्मकज्ञानविषयीकृतम्;
तदनन्तरं प्रतिबोधविदितम् प्रतिबोधः - निदिध्यासनम्, उपासना वा;  तेन विदितम् - साक्षात्कृतं ब्रह्म,स पुमान्
हि निश्चयेन अमृतत्वम् - मोक्षं विन्दते - प्राप्नोति । साकल्येन अज्ञानेऽपि  श्रवणमनननिदिध्यासनेन2 ब्रह्मणः
योग्यैकदेशसाक्षात्कारेऽपि मोक्षलाभो भवति ;  अतो हे शिष्य! न त्वया  उद्विग्नेन3  भाव्यम् इति गुरोराशयः ।
"	आत्मना - धृत्त्या वीर्यं - मनोऽवधानरूपं विद्यानिष्पत्तिजनकं बलं विन्दते - लभते । तेन च निष्पन्नया विद्यया"
- उपासनारूपया भक्त्या अमृतम् - परमात्मस्वरूपं विन्दते - पश्यति - साक्षात्करोति इत्यर्थः ।
"	धृत्या मनः समाधाय, विद्यानिष्पत्तिद्वारा ब्रह्मसाक्षात्कारो भवति । ततश्च मोक्षसिद्धिर्भवति इति क्रमोऽत्र"
शिष्यमनःसमाधानाय प्रदर्शितः कृपालुना आचार्येण ।
"	यद्वा बुध्यते इति बोधः - वेद्यं वस्तु । बोधे बोधे इति प्रतिबोधम् ; प्रतिबोधं"
विदितम् इति प्रतिबोधविदितम् । यद्यत् वेद्यं वस्तु तत्र तत्र अन्तर्यामितया वर्तमानं ब्रह्मास्ति इति येन
विदितम्, तेन ब्रह्म सम्यगवधारितम्; सः पुमान् अमृतत्त्वं विन्दते - मोक्षं लभते इत्यर्थः कार्यः । अग्रिममन्त्रोत्तरार्धेन
उपोद्बलितश्च4 अयमर्थ इति बोध्यम् ।
2.5
इह चेदवेदीदथ सत्यमस्ति न चेदिहावेदीन्महती विनष़्टिः ।
भूतेषु भूतेषु विचित्य धीराः प्रेत्यास्माल्लोकादमृता भवन्ति ।। 5 ।।
B.2.5
"	आ.भा. - ननु एवमुक्ता परमात्मस्वरूपसाक्षात्करिणी विद्या कदा सम्पादनीया इत्यत्र गुरुराह - इह चेदवेदीदथ इति ।"
"			[ विद्यायाः अद्यैव संपाद्यत्वम़् ]	"
"	इह जन्मनि शस्त्राधिकारवति ब्राह्मणादिशरीरे सति यदि अवेदीत् - ज्ञातवान् ; ब्रह्मेति शेषः, चेत्, अथ तदा"
सत्यम् - अविनश्वरं ब्रह्मविद्याफलस्वरूपम् अस्ति - वर्तते, ब्रह्मप्राप्तिः निश्चित इति भावः  । इह - ब्राह्मणादिजन्मनि  न
अवेदीत् - ब्रह्मज्ञानवान् नाभूत् चेत्, तदा महती विनष्टिः । - महाननर्थः ; 2संसाराकूपार2चंक्रमणस्वरूपः
भवेत् । अतः ब्राह्मणादिशरिरे विद्याप्राप्तियोग्ये प्राप्ते सति, सद्य एव ब्रह्मविज्ञानाय यतनीयम् , विलम्बो
न कार्य इति भावः । पूर्व मन्त्रोक्तप्रतिबोधशब्दार्थं दर्शयति - भूतेशु भूतेषु - सर्वभूतेषु 3प्रतिबोधम्3
इत्यर्थः, स्थितं ब्रह्म विचिन्त्य तेभ्यो विलक्षणत्वेन 4अवधार्य4  आमरणं 5स्मारं स्मारं5  धीराः - बुद्धिमन्तः
, बुद्धिस्तु अत्र वेदने ब्रह्मप्राप्तिः अवेदने महाऽनर्थः इति विवेकरूपा; तेन ईदृशविवेकवन्तः जनाः, अस्मात्
लोकात् - शरीरात् प्रेत्य - शताधिकया मूर्धन्यनाड्या निर्गत्य अमृता - मुक्ता भवन्ति - 6देशविशेषविशिष्टं6
परमपुरुषं प्राप्ता भवन्ति इति यावत् ।
3.1
ब्रह्म ह देवेभ्यो विजिग्ये । तस्य ह ब्रह्मणोविजयोदेवा अमहीयन्त  ।
"त एक्षन्त, अस्माकमेवायं विजयोऽस्माकमेवायं महिमेति ।। 1 ।।	"
B.3.1
"		[ परमेश्वराहितशक्तिकं  सर्वम् स्वकार्यसमर्थम् ]"
"	आ.भा. - न केवलं मनःप्राणप्रभृतीनां परमात्मप्रेरितानामेव स्वस्वकार्यकरणसामर्थ्यम्; अपि तु देवादीनां सामर्थ्यवत्तया"
प्रसिद्धानां चेतनानामपि परमेश्वराहितशक्तीनामेव स्वस्वकार्यविशेषकर्तृत्वम्; नान्यथेति आख्यायिकामुखेन प्रदर्शयति
गुरुः - [ब्रह्म ह देवेभ्यः इति] ।
"	ब्रह्म - सकलचिदचिदन्तर्नियमनकर्तृ, परमपुरुष इति यावत् । पुरा देवासुरसंग्रामे देवेभ्यः - देवानां कृते,"
देवेष्वाविश्य तत्करणबलाधानेन विजिग्ये - असुरान् विजितवत् ।  ह शब्दो निश्चयेन एतन्निश्चितम् इत्यर्थः ।
अथ विजयानन्तरम् तस्य - देवेष्वाविष्टस्य ब्रह्मणोविजये - ब्रह्मकर्तृके असुरविजये सत्यपि, तदजानन्तः देवा
अमहीयन्त - स्वमहत्वममन्यन्त अहङ्कारवन्तोऽभवन् इति भावः । ह शब्दोऽत्राश्चर्ये । ब्रह्मनिमित्तकविजयेऽपि एते अहङ्कारिण इति
आश्चर्यमेतत् इति भावः ।
"	ते - देवाः अहंकारवशात् ऐक्षन्त - ईक्षणं  कृतवन्तः । ईक्षणप्रकारमेवाह - अयम् - प्रत्यक्षविषयो विजयः -"
असुरपराभवलक्षणः; अस्माकम् - इन्द्रादीनामेव; नत्वन्यस्य कस्यचित्, अयं महिमा - सर्वजन्तुकृतस्तुतिपुजादिरूपं
महत्त्वम् अस्माकमेव - इन्द्रादीनां, न अपरस्य इति व्यजानन् ।
3.2
तद्धैषां विजज्ञौ । तेभ्यो ह प्रादुर्बभूव ।
तत्र व्यजानत (न्त) किमिदं यक्षमिति ।। 2 ।।
B.3.2
"				[ यक्षाविर्भावः ]"
"	आ.भा. - ब्रह्म	सर्वज्ञः परमपुरुषः एषाम् - देवानां स्वनिमित्तकविजया- भिमानवताम् तत् - अहङ्कारपूर्वकमीक्षणम्"
अस्माकमेवायं विजयः इत्यादिरूपम् विजज्ञौ - अजानात् । अनन्तरं ब्रह्म तेभ्यः - देवेभ्यः,  देवानां कृते,
देवान् स्वात्मबोधदानेनानुग्रहीतुं, प्रादुर्बभूव - यक्षस्वरूपेण प्रकटमभूत्
। ह इति निश्चये । तत् - यक्षस्वरूपेण आविर्भूतं ब्रह्म किमिदं यक्षमिति देवा न व्यजानन्त - न ज्ञातवन्तः
। अभिमानादिदोषदूषितान्तःकरणतया देवा यक्षरूपेणाविर्भूतमपि ब्रह्म, ब्रह्मत्वेन निश्चेतुं नाशक्नुवन् इति भावः ।
3.3
तेऽग्निमब्रुवन् , जातवेदः ! एतद्विजानीहि
किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्य-
ब्रवीत्, जातवेदा वा अहमस्मीति ।। 3,4 ।।
B.3.3
"			[अग्नि - यक्षसंवादः अग्नेः पराभवश्च]"
"	आ.भा. ते - एवं यक्षरूपं ब्रह्म अजानन्तो देवाः अग्निम् - अग्रगमनकर्तारं सर्वतस्तेजस्विनं देवम् अग्रनामानम्"
अब्रुवन् - उक्तवन्तः । हे जातवेदः - अग्ने एतत् - अस्माभिः सर्वैंः दृश्यमानं विजानीहि - विशेषतोऽवगच्छ;
एतत् - इदं  पुरःस्थितं यक्षं किम् ? देवादिषु कतमत् इति ; देवादिषु मध्ये एतत् दृश्यमानं यक्षात्मकं किमिति
विशेषरूपेण निश्चिनु । एवं देवैःउक्तोऽग्निः उवाच तथेति; यत् भवद्भरादिश्यते, तत् करष्यामि इति स्वीकृतवान् इत्यर्थः ।
"	स्वीकृतदेववचनोऽग्निः तत् - यक्षस्वरूपेणावस्थितं बह्म अभि - आभिमुख्येन अद्रवत् (ब्रह्म) समीपं गतवात्"
। द्रुगतौ (धा.पा.945) धातुः । अभिमुखमागतं जिज्ञासावन्तं वह्निदेवं तत् ब्रह्म अभ्यवदत् - पप्रच्छकोऽसि
- मत्समीपमागतः त्वं को भवसि ? इत्यर्थः । एवं पृष्टः अग्निः अब्रवीत् - उक्तवान् ।
अग्निः अग्निनामा वै - प्रसिद्धोऽहं सर्वेषामस्मि, जातवेदाः - जातवेदोनाम्ना वै - प्रसिद्धः अहमस्मि - सर्वेषाम्
, इत्युक्तवान् इत्यर्थः ।
3.4
तेऽग्निमब्रुवन् , जातवेदः ! एतद्विजानीहि किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्य-
ब्रवीत्, जातवेदा वा अहमस्मीति ।। 3,4 ।।
B.3.4
"			[अग्नि - यक्षसंवादः अग्नेः पराभवश्च]"
"	आ.भा. ते - एवं यक्षरूपं ब्रह्म अजानन्तो देवाः अग्निम् - अग्रगमनकर्तारं सर्वतस्तेजस्विनं देवम् अग्रनामानम्"
अब्रुवन् - उक्तवन्तः । हे जातवेदः - अग्ने एतत् - अस्माभिः सर्वैंः दृश्यमानं विजानीहि - विशेषतोऽवगच्छ;
एतत् - इदं  पुरःस्थितं यक्षं किम् ? देवादिषु कतमत् इति ; देवादिषु मध्ये एतत् दृश्यमानं यक्षात्मकं किमिति
विशेषरूपेण निश्चिनु । एवं
देवैःउक्तोऽग्निः उवाच तथेति; यत् भवद्भरादिश्यते, तत् करष्यामि इति स्वीकृतवान् इत्यर्थः ।
"	स्वीकृतदेववचनोऽग्निः तत् - यक्षस्वरूपेणावस्थितं बह्म अभि - आभिमुख्येन अद्रवत् (ब्रह्म) समीपं गतवात्"
। द्रुगतौ (धा.पा.945) धातुः । अभिमुखमागतं जिज्ञासावन्तं वह्निदेवं तत् ब्रह्म अभ्यवदत् - पप्रच्छकोऽसि
- मत्समीपमागतः त्वं को भवसि ? इत्यर्थः । एवं पृष्टः अग्निः अब्रवीत् - उक्तवान् । अग्निः अग्निनामा वै
- प्रसिद्धोऽहं सर्वेषामस्मि, जातवेदाः - जातवेदोनाम्ना वै - प्रसिद्धः अहमस्मि - सर्वेषाम् , इत्युक्तवान् इत्यर्थः ।
3.5
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ,
एतद्दहेति । तदुपप्रेयाय सर्वजवेन । तत्र शशाक
दग्धुम् । स तत एव निववृते, नैत (नैन) दशकं
विज्ञातुम्, यदेतद्यक्षमिति  ।। 5.6 ।।
B.3.5
[ अग्नेः गर्वभङ्गः ]
"	आ.भा. - एवमुक्तवन्तं वह्निं ब्रह्म पुनः पृच्छति - तस्मिन् - अग्नि - जातवेद इति नामद्वयेन प्रसिद्धेत्वयि"
किं  वीर्यम् - सामर्थ्यमस्ति? इति ब्रह्म पप्रच्छ, तथा पृष्टोऽग्निः पृथिव्यां यदिदं दृश्यमानं वस्तुजातं
सर्वं दहेयम् - भस्मीकुर्याम् इति अवदत् । अत्र पृथिवीपदं लोकान्तरस्याप्युपलक्षणम्, तेन ब्रह्माण्डन्तर्वर्ति
मूर्तं सर्वं स्थावरजङ्गमात्मकं वस्तु दग्धुं मे सामर्थ्यमस्तीति गर्वात्मकमुत्तरं दत्तवान् इति भावः ।
"	तस्मै - एवं सर्वदहनसामर्थ्यं प्रख्यापितवते अग्नये , तत् यक्षरूपं ब्रह्म तृणं निदधौ - किमपि शुष्कमेकं"
तृणं तृणस्वरूपमत्यल्पं दाह्यं वस्तु, तस्य पुरतः स्थापितवत् । ततश्चाग्निं जगाद; एतत् तृणं दह - भस्मीकुरु
इति । एवं यक्षेण उक्तोऽग्निः तत् - पुरःस्थितं तृणं उपप्रेयाय - उप समीपं प्रकर्षेण गतवान् । गत्वा च सर्वजवेन
- स्वीयेन सर्वप्रकारेण वेगेन, तत् - पुरःस्थितं तृणं दग्धुं न शशाक - व्यापृतोऽपि भस्मीकर्तुं न प्राभवत्
। स तृणं दग्धुमसमर्थोऽभवन् वह्निः, ततः- तस्मात् तृणादहनादेवहेतोः अस्मदपेक्षयाऽपि बलीयः किमप्येतत् यक्षरूपम्
इत्यवधार्य गताभिमानः शीघ्रमेव निववृते - तस्मात् यक्षसमीपदेशात् निवृत्तवान् । देवसमीपं गत्वा च देवानुवाच
एतत् यक्षं किमिति विज्ञातुम् - विशेषेण निश्चेतुम्, अहं नाशकम् - न समर्थो़ऽभवम् इति ।
3.6
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ,
एतद्दहेति । तदुपप्रेयाय सर्वजवेन । तत्र शशाक
दग्धुम् । स तत एव निववृते, नैत (नैन) दशकं
विज्ञातुम्, यदेतद्यक्षमिति  ।। 5.6 ।।
B.3.6
[ अग्नेः गर्वभङ्गः ]
"	आ.भा. - एवमुक्तवन्तं वह्निं ब्रह्म पुनः पृच्छति - तस्मिन् - अग्नि - जातवेद इति नामद्वयेन प्रसिद्धेत्वयि"
किं  वीर्यम् - सामर्थ्यमस्ति? इति ब्रह्म पप्रच्छ, तथा पृष्टोऽग्निः पृथिव्यां यदिदं दृश्यमानं वस्तुजातं
सर्वं दहेयम् - भस्मीकुर्याम् इति अवदत् । अत्र पृथिवीपदं लोकान्तरस्याप्युपलक्षणम्, तेन
ब्रह्माण्डन्तर्वर्ति मूर्तं सर्वं स्थावरजङ्गमात्मकं वस्तु दग्धुं मे सामर्थ्यमस्तीति गर्वात्मकमुत्तरं
दत्तवान् इति भावः ।
"	तस्मै - एवं सर्वदहनसामर्थ्यं प्रख्यापितवते अग्नये , तत् यक्षरूपं ब्रह्म तृणं निदधौ - किमपि शुष्कमेकं"
तृणं तृणस्वरूपमत्यल्पं दाह्यं वस्तु, तस्य पुरतः स्थापितवत् । ततश्चाग्निं जगाद; एतत् तृणं दह - भस्मीकुरु
इति । एवं यक्षेण उक्तोऽग्निः तत् - पुरःस्थितं तृणं उपप्रेयाय - उप समीपं प्रकर्षेण गतवान् । गत्वा च सर्वजवेन
- स्वीयेन सर्वप्रकारेण वेगेन, तत् - पुरःस्थितं तृणं दग्धुं न शशाक - व्यापृतोऽपि भस्मीकर्तुं न प्राभवत्
। स तृणं दग्धुमसमर्थोऽभवन् वह्निः, ततः- तस्मात् तृणादहनादेवहेतोः अस्मदपेक्षयाऽपि बलीयः किमप्येतत् यक्षरूपम्
इत्यवधार्य गताभिमानः शीघ्रमेव निववृते - तस्मात् यक्षसमीपदेशात् निवृत्तवान् । देवसमीपं गत्वा च देवानुवाच
एतत् यक्षं किमिति विज्ञातुम् - विशेषेण निश्चेतुम्, अहं नाशकम् - न समर्थो़ऽभवम् इति ।
3.7
अथ वायुमब्रुवन्, वायवेतद्विजानीहि किमेतद्यक्षमिति!  तथेति ।। 7  । ।
B.3.7
"		[ वायुयक्षसंवादः, वायोः पराभवश्च़ ]"
"	आ.भा - अथ - यक्षपार्श्वान्निवृत्तस्य अग्नेः वचःश्रवणानन्तरं देवाः, वायुमब्रुवन् - उक्तवन्तः, हे वायो"
एतद्विजानीहि - बुध्यस्व, एतद्यक्षं किमिति । एवं देवैरुक्तो वायुः उवाच तथेति - भवद्भिः देवैः यदुक्तं तत्करिष्यामि
इति प्रत्युक्तवान् इत्यर्थः ।
"	सः वायुः तत् -  यक्षम् अभ्यद्रवत् - (यक्ष) समीपं गतवान् तम् - समीपमागतं वायुं यक्षरूपं ब्रह्म अभ्यवदत्"
- साम्मुख्येन पप्रच्छ, कोऽसि इति, एवं पृष्टो वायुः उक्तवान्, वायुर्वा अहमस्मीति, नामतो वायुरहं सामान्येन
प्रसिद्धोऽस्मि । वै प्रसिद्धौ, मातरिश्वा वा अहमस्मि इति । मातरि - आकाशे
श्वयति - गच्छतीति मातरिश्वा विशेषेण आकाशादिप्रदेशाधिकरणगतिशीलत्वात् मातरिश्वा इति नाम्ना प्रसिद्धोऽहमस्मीति ।
"	वायुना एवमुक्तं यक्षरूपं ब्रह्म पुनः अपृच्छत् वायुम् । एवं नामद्वयेन विख्यापितस्वप्रभावे त्वयि किम्"
- कीदृशं वीर्यम् - सामर्थ्यमस्ति? किं किं कार्यं कर्तुं त्वं समर्थोऽसि? इति भावः  । एवं पृष्टे वायुः
उक्तवान् पृथिव्यामपीदम् - दृश्यमानं यत्किञ्चित् स्थावरजङ्गमात्मकं वस्तु तत्सर्वम् आददीय -
आदायान्तरिक्षे गमनं कुर्याम्, सर्वम् उड्डाययितुं समर्थोऽहमस्मि इति स्वसामर्थ्यं प्रकटितवान् ।
"	तस्मै - एवं सर्वादानसामर्थ्यं प्रकटितवते वायवे तदनुग्रहार्थं तृणम् तत्पुरतः निदधौ - स्थापितं कृतवत्"
। स्थापयित्वा च उवाच, एतत् - पुरो निहितं तृणम् आदत्स्व - एतस्मात् स्थानात् विचालय । एवमुक्तो वायुः तत्
- तृणं सर्वजवेन सर्वेण स्वगतेन वेगेन उपप्रेयाय प्रकर्षेण समीपं गतवान्, तृणं चालयितुं प्रायतत । परन्तु
तत् - पुरःस्थितं तृणम्, आदातुम् विचालयितुं न शशाक - न समर्थोऽभूत् । सः - वायुः ततः - तृणानादानादेव गतगर्वः
द्रुतं यक्षसमीपात् निववृते देवसमीपमागतवान् । आगत्य च देवानुवाच यदेतत् - पुरोगतं यक्षम् तत्किम्? इति विशेषतो
ज्ञातुं नाऽहं समर्थोऽभूवम् इति ।
3.8
तदभ्यद्रवत् । तमभ्यवदत्, कोऽसीति? वायुर्वा अहमस्मीत्यब्रवीत्, मातरिश्वा वा अहमस्मीति ।। 8 ।।
B.3.8
"		[ वायुयक्षसंवादः, वायोः पराभवश्च़ ]"
"	आ.भा - अथ - यक्षपार्श्वान्निवृत्तस्य अग्नेः वचःश्रवणानन्तरं देवाः, वायुमब्रुवन् - उक्तवन्तः, हे वायो"
एतद्विजानीहि - बुध्यस्व, एतद्यक्षं किमिति । एवं देवैरुक्तो वायुः उवाच तथेति - भवद्भिः देवैः यदुक्तं तत्करिष्यामि
इति प्रत्युक्तवान् इत्यर्थः ।
"	सः वायुः तत् -  यक्षम् अभ्यद्रवत् - (यक्ष) समीपं गतवान् तम् - समीपमागतं वायुं यक्षरूपं ब्रह्म अभ्यवदत्"
- साम्मुख्येन पप्रच्छ, कोऽसि इति, एवं पृष्टो वायुः उक्तवान्, वायुर्वा अहमस्मीति, नामतो वायुरहं सामान्येन
प्रसिद्धोऽस्मि । वै प्रसिद्धौ, मातरिश्वा वा अहमस्मि इति । मातरि - आकाशे
श्वयति - गच्छतीति मातरिश्वा विशेषेण आकाशादिप्रदेशाधिकरणगतिशीलत्वात् मातरिश्वा इति नाम्ना प्रसिद्धोऽहमस्मीति ।
"	वायुना एवमुक्तं यक्षरूपं ब्रह्म पुनः अपृच्छत् वायुम् । एवं नामद्वयेन विख्यापितस्वप्रभावे त्वयि किम्"
- कीदृशं वीर्यम् - सामर्थ्यमस्ति? किं किं कार्यं कर्तुं त्वं समर्थोऽसि? इति भावः  । एवं पृष्टे वायुः
उक्तवान् पृथिव्यामपीदम् - दृश्यमानं यत्किञ्चित् स्थावरजङ्गमात्मकं वस्तु तत्सर्वम् आददीय - आदायान्तरिक्षे
गमनं कुर्याम्, सर्वम् उड्डाययितुं समर्थोऽहमस्मि इति स्वसामर्थ्यं प्रकटितवान् ।
"	तस्मै - एवं सर्वादानसामर्थ्यं प्रकटितवते वायवे तदनुग्रहार्थं तृणम् तत्पुरतः निदधौ - स्थापितं कृतवत्"
। स्थापयित्वा च उवाच, एतत् - पुरो निहितं तृणम् आदत्स्व - एतस्मात् स्थानात् विचालय । एवमुक्तो वायुः तत्
- तृणं सर्वजवेन सर्वेण स्वगतेन वेगेन उपप्रेयाय प्रकर्षेण समीपं गतवान्, तृणं चालयितुं प्रायतत । परन्तु
तत् - पुरःस्थितं तृणम्, आदातुम् विचालयितुं न शशाक - न समर्थोऽभूत् । सः - वायुः ततः - तृणानादानादेव गतगर्वः
द्रुतं यक्षसमीपात् निववृते देवसमीपमागतवान् । आगत्य च देवानुवाच यदेतत् - पुरोगतं यक्षम् तत्किम्? इति विशेषतो
ज्ञातुं नाऽहं समर्थोऽभूवम् इति ।
3.9
तस्मिंस्त्वयि किं वीर्यमिति । अपीदं सर्वमाददीयं, यदिदं पृथिव्यामिति ।। 9 ।।
B.3.9
"		[ वायुयक्षसंवादः, वायोः पराभवश्च़ ]"
"	आ.भा - अथ - यक्षपार्श्वान्निवृत्तस्य अग्नेः वचःश्रवणानन्तरं देवाः, वायुमब्रुवन् - उक्तवन्तः, हे वायो"
एतद्विजानीहि - बुध्यस्व, एतद्यक्षं किमिति । एवं देवैरुक्तो वायुः उवाच तथेति - भवद्भिः देवैः यदुक्तं तत्करिष्यामि
इति प्रत्युक्तवान् इत्यर्थः ।
"	सः वायुः तत् -  यक्षम् अभ्यद्रवत् - (यक्ष) समीपं गतवान् तम् - समीपमागतं वायुं यक्षरूपं ब्रह्म अभ्यवदत्"
- साम्मुख्येन पप्रच्छ, कोऽसि इति, एवं पृष्टो वायुः उक्तवान्, वायुर्वा अहमस्मीति, नामतो वायुरहं सामान्येन
प्रसिद्धोऽस्मि । वै प्रसिद्धौ, मातरिश्वा वा अहमस्मि इति । मातरि - आकाशे
श्वयति - गच्छतीति मातरिश्वा विशेषेण आकाशादिप्रदेशाधिकरणगतिशीलत्वात् मातरिश्वा इति नाम्ना प्रसिद्धोऽहमस्मीति ।
"	वायुना एवमुक्तं यक्षरूपं ब्रह्म पुनः अपृच्छत् वायुम् । एवं नामद्वयेन विख्यापितस्वप्रभावे त्वयि किम्"
- कीदृशं वीर्यम् - सामर्थ्यमस्ति? किं किं कार्यं कर्तुं त्वं समर्थोऽसि? इति भावः  । एवं पृष्टे वायुः
उक्तवान् पृथिव्यामपीदम् - दृश्यमानं यत्किञ्चित् स्थावरजङ्गमात्मकं वस्तु तत्सर्वम् आददीय - आदायान्तरिक्षे
गमनं कुर्याम्, सर्वम् उड्डाययितुं समर्थोऽहमस्मि इति स्वसामर्थ्यं प्रकटितवान् ।
"	तस्मै - एवं सर्वादानसामर्थ्यं प्रकटितवते वायवे तदनुग्रहार्थं तृणम् तत्पुरतः निदधौ - स्थापितं कृतवत्"
। स्थापयित्वा च उवाच, एतत् - पुरो निहितं तृणम् आदत्स्व - एतस्मात् स्थानात् विचालय । एवमुक्तो वायुः तत्
- तृणं सर्वजवेन सर्वेण स्वगतेन वेगेन उपप्रेयाय प्रकर्षेण समीपं गतवान्, तृणं चालयितुं प्रायतत ।
परन्तु तत् - पुरःस्थितं तृणम्, आदातुम् विचालयितुं न शशाक - न समर्थोऽभूत् । सः - वायुः ततः - तृणानादानादेव
गतगर्वः द्रुतं यक्षसमीपात् निववृते देवसमीपमागतवान् । आगत्य च देवानुवाच यदेतत् - पुरोगतं यक्षम् तत्किम्?
इति विशेषतो ज्ञातुं नाऽहं समर्थोऽभूवम् इति ।
3.10
तस्मै तृणं निदधौ एतदादत्स्वेति । तदुपप्रेयाय सर्वजवेन । तन्न शशाकाऽऽदातुम् । स तत एव
निववृते, नैत (नैन) दशकं विज्ञातुं, यदेतद्यक्षमिति ।। 10 ।।
B.3.10
"		[ वायुयक्षसंवादः, वायोः पराभवश्च़ ]"
"	आ.भा - अथ - यक्षपार्श्वान्निवृत्तस्य अग्नेः वचःश्रवणानन्तरं देवाः, वायुमब्रुवन् - उक्तवन्तः, हे वायो"
एतद्विजानीहि - बुध्यस्व, एतद्यक्षं किमिति । एवं देवैरुक्तो वायुः उवाच तथेति - भवद्भिः देवैः यदुक्तं तत्करिष्यामि
इति प्रत्युक्तवान् इत्यर्थः ।
"	सः वायुः तत् -  यक्षम् अभ्यद्रवत् - (यक्ष) समीपं गतवान् तम् -"
समीपमागतं वायुं यक्षरूपं ब्रह्म अभ्यवदत् - साम्मुख्येन पप्रच्छ, कोऽसि इति, एवं पृष्टो वायुः उक्तवान्,
वायुर्वा अहमस्मीति, नामतो वायुरहं सामान्येन प्रसिद्धोऽस्मि । वै प्रसिद्धौ, मातरिश्वा वा अहमस्मि इति । मातरि - आकाशे
श्वयति - गच्छतीति मातरिश्वा विशेषेण आकाशादिप्रदेशाधिकरणगतिशीलत्वात् मातरिश्वा इति नाम्ना प्रसिद्धोऽहमस्मीति ।
"	वायुना एवमुक्तं यक्षरूपं ब्रह्म पुनः अपृच्छत् वायुम् । एवं नामद्वयेन विख्यापितस्वप्रभावे त्वयि किम्"
- कीदृशं वीर्यम् - सामर्थ्यमस्ति? किं किं कार्यं कर्तुं त्वं समर्थोऽसि? इति भावः  । एवं पृष्टे वायुः
उक्तवान् पृथिव्यामपीदम् - दृश्यमानं यत्किञ्चित् स्थावरजङ्गमात्मकं वस्तु तत्सर्वम् आददीय - आदायान्तरिक्षे
गमनं कुर्याम्, सर्वम् उड्डाययितुं समर्थोऽहमस्मि इति स्वसामर्थ्यं प्रकटितवान् ।
"	तस्मै - एवं सर्वादानसामर्थ्यं प्रकटितवते वायवे तदनुग्रहार्थं तृणम् तत्पुरतः निदधौ - स्थापितं कृतवत्"
। स्थापयित्वा च उवाच, एतत् - पुरो निहितं तृणम् आदत्स्व - एतस्मात् स्थानात् विचालय । एवमुक्तो वायुः तत्
- तृणं सर्वजवेन सर्वेण स्वगतेन वेगेन उपप्रेयाय प्रकर्षेण समीपं गतवान्, तृणं चालयितुं प्रायतत । परन्तु
तत् - पुरःस्थितं तृणम्, आदातुम् विचालयितुं न शशाक - न समर्थोऽभूत् । सः - वायुः ततः - तृणानादानादेव गतगर्वः
द्रुतं यक्षसमीपात् निववृते देवसमीपमागतवान् । आगत्य च देवानुवाच यदेतत् - पुरोगतं यक्षम् तत्किम्? इति विशेषतो
ज्ञातुं नाऽहं समर्थोऽभूवम् इति ।
3.11
अथेन्द्रमब्रुवन्, मघवन्नेतद्विजानीहि किमेतद्यक्षमिति ।
तथेति तदभ्यद्रवत् । तस्मात् तिरोदधे ।। 11 । ।
B.3.11
"			       [यक्षतिरोधानम्]"
"	आ.भा. - अथ - विगतगर्वस्य यक्षदेशात् परावृत्तस्य वायोः यक्षाऽविज्ञानावबोधकवचनश्रवणानन्तरम्, देवाः इन्द्रम्"
- देवराजम् अब्रुवन् -
उक्तवन्तः । हे मधवन् - इन्द्र, एतत् विजानीहि किमेतद्यक्षमिति । पुर्ववद्व्यख्या कार्या । देवैः निवेदितो
"देवेन्द्रः तथेति - भवदुक्तं करिष्यामि इति उक्तवान् ।	एवमुक्त्वा महेन्द्रः तत् - यक्षम् अभ्यद्रवत् - (यक्ष)"
समीपं गतवात् । इन्द्रस्य आगमनानन्तरं तस्मात - इन्द्रात् तिरोदधे - अन्तर्हितम् अभूत्; तद्यक्षरूपम् इति शेषः ।
"	यद्वा - तस्मात् - यस्मिन् प्रदेशे यक्षरूपं ब्रह्म पूर्वं दृश्यमानम् आसीत्, तस्मात् प्रदेशात् तिरोदधे"
- अन्तर्धानं चकार यक्षरूपम् इत्यर्थः । इन्द्रो हि देवराजः, नास्य मानभङ्गः वह्निवाय्वोरिव भवतु इति विचायैव
अन्तर्धानमाजगाम इति भावः ।
[ यक्षविषयकजिज्ञासा ]
"	सः - इन्द्रः तस्मिन्नेव - पूर्वं यक्षाधिष्ठिते एव आकाशे - अवकाशप्रदेशे, यक्षरूपं क्व गतम्? इत्यादि विमृशन्"
विस्मितमनाः सन् तस्थौ इति शेषः । ततः कियति काले प्रादुर्भूता स्त्री यक्षेण इन्द्रस्य अनुग्राहार्थं प्रेषिता
। दृष्ट्वा त ताम् स्त्रियम् आजगाम - तत्समीपं गतवान् इन्द्रः यक्षस्य वृत्तं प्रष्टुकामः । आगत्य च बहुशोभमानाम्
- अधिककन्तिमतीम्, हैमवतीम् - हिमवतो नगाधिराजस्य पुत्रीम्, उमाम् - उमाभिधानाम् उवाच - सविनयं पृष्टवान्
। ह - निश्चये । किमेतद्यक्षमिति अत्र प्रदेशे पुर्वम् अस्माभिरपि दृश्यमानम्, इदानीं च अन्तर्भूतम् एतद्यक्षरूपं
किम् - देवेषु कतमत्? इति ।
3.12
स तस्मिन्नेवाकाशे स्त्रियमाजगाम बहुशोभमानामुमां हैमवतीम् ।
तां होवाच किमेतद्यक्षमिति ।। 12 ।।
B.3.12
"			       [यक्षतिरोधानम्]"
"	आ.भा. - अथ - विगतगर्वस्य यक्षदेशात् परावृत्तस्य वायोः यक्षाऽविज्ञानावबोधकवचनश्रवणानन्तरम्, देवाः इन्द्रम्"
- देवराजम् अब्रुवन् - उक्तवन्तः । हे मधवन् - इन्द्र, एतत् विजानीहि किमेतद्यक्षमिति । पुर्ववद्व्यख्या
"कार्या । देवैः निवेदितो देवेन्द्रः तथेति - भवदुक्तं करिष्यामि इति उक्तवान् ।	एवमुक्त्वा महेन्द्रः तत्"
- यक्षम् अभ्यद्रवत् - (यक्ष) समीपं गतवात् । इन्द्रस्य आगमनानन्तरं तस्मात - इन्द्रात् तिरोदधे - अन्तर्हितम्
अभूत्; तद्यक्षरूपम् इति शेषः ।
"	यद्वा - तस्मात् - यस्मिन् प्रदेशे यक्षरूपं ब्रह्म पूर्वं दृश्यमानम् आसीत्, तस्मात् प्रदेशात् तिरोदधे"
- अन्तर्धानं चकार यक्षरूपम् इत्यर्थः । इन्द्रो हि देवराजः, नास्य मानभङ्गः वह्निवाय्वोरिव भवतु इति विचायैव
अन्तर्धानमाजगाम इति भावः ।
[ यक्षविषयकजिज्ञासा ]
"	सः - इन्द्रः तस्मिन्नेव - पूर्वं यक्षाधिष्ठिते एव आकाशे - अवकाशप्रदेशे, यक्षरूपं क्व गतम्? इत्यादि विमृशन्"
विस्मितमनाः सन् तस्थौ इति शेषः । ततः कियति काले प्रादुर्भूता स्त्री यक्षेण इन्द्रस्य अनुग्राहार्थं प्रेषिता
। दृष्ट्वा त ताम् स्त्रियम् आजगाम - तत्समीपं गतवान् इन्द्रः यक्षस्य वृत्तं प्रष्टुकामः । आगत्य च बहुशोभमानाम्
- अधिककन्तिमतीम्, हैमवतीम् - हिमवतो नगाधिराजस्य पुत्रीम्,
उमाम् - उमाभिधानाम् उवाच - सविनयं पृष्टवान् । ह - निश्चये । किमेतद्यक्षमिति अत्र प्रदेशे पुर्वम् अस्माभिरपि
दृश्यमानम्, इदानीं च अन्तर्भूतम् एतद्यक्षरूपं किम् - देवेषु कतमत्? इति ।
4.1
सा ब्रह्मेति होवाच, ब्रह्मणो वा एतद्विजये महीयध्वम् इति । ततो हैव विदाञ्चकार ब्रह्मेति ।। 1 ।।
B.4.1
"		 [ असुरविजयस्य परमात्माधीनत्वम् ]"
"	आ.भा.- सा - हैमवती उमादेवी ब्रह्मेति उवाच - यत् दृष्टं पुर्वं भवद्भिः यक्षरूपं तत् ब्रह्म स्वरूपतो गुणतश्च"
निरतिशयबृहत्त्वविशिष्टं ब्रह्मैव दृष्टम् इति उवाच - प्रोक्तवती । ह -निश्चयेन । हे इन्द्र यूयं देवाः ब्रह्मणः
- निरतिशयबृहत्त्ववतः सर्वान्तर्यामिणः परमपुरुषस्य वै - निश्चयेन विजये महीयध्वम् - अस्मदनुप्रविष्टः ब्रह्मकृत
एवायं विजय इति कृत्वा महीयध्वं महिमानं स्तुतिपूजादि लक्षणं प्राप्नुत; स्वकृतविजयनिमित्तं यत् पूर्वममहीयध्वं
तदधुना त्यजत; स्वविजयनिमित्तं गर्वं मुञ्जतेति भावः । ततः ह - निश्चयेन एव - तस्मादुमावाक्यादेव ब्रह्म
विदाञ्चकार - यदेतत् यक्षरूपमासीत्, तत् ब्रह्मैव यक्षरूपेण आविर्भूतम् आसीत् इति ज्ञातवान् । इन्द्र इति शेषः ।
[ ब्रह्मकर्तृकः असुरविजयः ]
"	 सा - उमा, इन्द्रेण पृष्टा सती ब्रह्मेति - एतद्यक्षस्वरूपमाविर्भूतं ब्रह्म इत्युवाच । एवमुक्त्वा इदमपि"
उवाच । ब्रह्मणः एतद्विजये - ब्रह्मकर्तृके अस्मिन्विजये यूयं महीयध्वम् - महिमानं प्राप्नुत । न अस्माकं
विजयः; अपि तु अस्मदन्तर्यामिण एवाऽयम् इति  महिमानं प्राप्नुत1; अस्माकमेवायं विजयः इत्यभिमानं त्यजत,
इति भावः । ततो ह वै - तदानीमेव, ब्रह्मेति विदाञ्चकार।
4.2
तस्माद्वा एते देवा अतितरामिवान्यान् देवान्; यदग्निर्वायुरिन्द्रः । ते ह्येनन्नेदिष्ठं पस्पृशुः ।
ते (स) ह्येनत् प्रथमो विदाञ्चकार ब्रह्मेति ।। 2 ।।
B.4.2
[ वरुणाद्यपेक्षया अग्न्यादीनाम् आधिक्यम् ]
"	आ.भा.- वै इति निश्चये । तस्माद्वै - तस्मादेव, एते - अग्निवायुमहेन्द्राः यतो हेतोः अग्निः वायुश्च यक्षरूपेण"
ब्रह्मणा संवादं चक्रतुः, इन्द्रश्च उमावाक्यात् निश्चयं प्राप्तवान्, तस्मात् हेतोः अन्यान् वरुणकुबेरादीन्
देवान् अतितरामिव अतिशयेन अतिक्रम्येव वर्तन्ते इति शेषः; वरुणादिदेवेभ्यः अग्निवायुमहेन्द्राः महिम्ना अधिका
इत्यर्थः । इव इति निपातः एवार्थः, अनर्थो7 वा अत्र बोध्यः । के ते देवाः ? इत्यत्राह - यदग्निर्वायुरिन्द्रः
यच्छब्दः प्रत्येकमन्वेति । यः अग्निः यो वायुः यः
इन्द्रः इत्यर्थः । छान्दसः यत् इत्यत्र लिङ्गव्यत्ययः । ते - अग्नीन्द्रवायवः हि निश्चयेन एतत् - यक्षरूपेणावस्थितं
ब्रह्म नेदिष्ठम् - अतिशयसमीपं पस्पृशुः- तत्समीपं गता इत्यर्थः ।
[ अग्निवाय्विन्द्राणां ब्रह्मज्ञानविषये विवेकः ]
"	यद्वा - पस्पृशुः- परामर्शं कृतवन्तः; यद्वा पस्पृशुः स्पर्शं  कृतवन्तः;  स च स्पर्शः अग्निवाय्वोः समीपगमनयक्षसंवादरूपः;"
इन्द्रस्य तु समीपगमन उमासंवादरूपः । अग्निवायुमहेन्द्राणाम् इतरदेवापेक्षया अधिकमहिमत्वे कारणान्तरमाह -
ते - अग्निवायुमहेन्द्राः  हि यस्मात् एनत् - ब्रह्म प्रथमः - छान्दसः लिङ्गव्यत्यासः । प्रथमम् इतरदेवापेक्षया
पूर्वम् इत्यर्थः । विदाञ्चकार - छान्दसः वचनव्यत्यासः । विदाञ्चक्रुः - ज्ञातवन्तः । तत्र इन्द्रस्य देवीवचनात्
ज्ञानम्, अग्निवाय्वोस्तु इन्द्रवाक्यादिति विवेकः ।
4.3
तस्माद्वा इन्द्रऽतितरामिवान्यान् देवान् । स ह्येनन्नेदिष्ठं
पस्पर्श । स ह्येनत् प्रथमो विदाञ्चकार ब्रह्मेति ।। 3 ।।
B.4.3
[ इन्द्रस्य सर्वदेवताधिक्य हेतुः ]
"	आ.भा.- अग्निवाय्वपेक्षयाऽपि इन्द्रस्याधिकमहत्तवं साधयति - तस्मात् यक्षरूपब्रह्मणः समीपदेशगामिषु अग्निवायुमहेन्द्रेषु"
इन्द्र एव प्रथमः उमावाक्यात् ब्रह्म ज्ञातवात्, तस्माद्धेतोः वै निश्चयेन इन्द्रः अन्यान् - स्वव्यतिरिक्तान्
अग्निवायुवरुणादीन् अतितरामिव- अतिशयेन अतिक्रम्य वर्तते एश्वर्यादिना इत्यर्थः । स - इन्द्रः हि - यस्मात्
एनत् - ब्रह्म नेदिष्ठंपस्पर्श - तत्समीपं गतवान्, उमादेव्यासह ब्रह्मविषयकसंवादं च कृतवान् । अन्यमपि श्रेष्ठत्वे
हेतुमाह सः - इन्द्रः हि - यस्मात् एनत् - ब्रह्म प्रथमम् अग्निवायुभ्यां यक्षेणकृतसंवादाभ्यामपि पूर्वम्
उमावाक्यात् ब्रह्मेति विदाञ्चकार - यदेतत् दृष्टं यक्षस्वरूपम् अन्तर्हितं तत् ब्रह्मैवेति विदितवान् ।
सर्वतः प्रथमं ब्रह्मज्ञानं इन्द्रस्यैव जातम् । अतः इन्द्रः सर्वेभ्यो देवेभ्यो गरीयान् ऐश्वर्य बलबुद्ध्यादिभिः इति भावः ।
4.4
तस्यैष आदेशो यदेतद्विद्युतो व्यद्युतदा इति, इन्न्यमिष (मीमिष) दा इत्यधिदैवतम् ।। 4 ।।
B.4.4
[ ब्रह्मणो आविर्भावतिरोभावयोरुपमानप्रदर्शनम् ]
"	आ.भा. - तस्य इन्द्रादीनां पुरतः सहसाऽऽविर्भूय तिरोहितस्य ब्रह्मणः एषः- वक्ष्यमाणः आदेशः- उमोपदेशः"
यत् - यस्मात् एतत् - ब्रह्म विद्युतः इत्यत्र एकत्वे बहुवचनं छान्दसम्; आ शब्दश्च उपमार्थः, तस्य विद्युतः इत्यनेन
अन्वयः । तथा च विद्युदा व्यद्युतत् इत्यन्वयः । विद्युदिव देवानामग्रे यक्षरूपेण ब्रह्म सहसाऽऽविर्भूतं
सत् व्यद्युतत् यस्मात्, तस्मात् विद्युदिव दीप्तिमत् ब्रह्म समुपास्यम् इत्यर्थः । इति शब्दः आदेशस्वरूपसूचनार्थः;
इत्ययमादेश एव इत्यर्थः
। इत् शब्दः समुच्चयार्थः, तेन अपरोऽप्यादेशः समुच्चीयते, स कः? इत्यत्राह न्यमीमिषत् आ, अत्रापि आशब्दः
उपमार्थः; तस्य च विद्युत् इत्यनेन अन्वयः । तथा च विद्युदिव न्यमीमिषत् ब्रह्म। यथा, यदा विद्युत् सकृत्
स्वस्वरूपं दर्शयित्वा क्षणादेव निलीना भवति; तदा कश्चित् चक्षुर्निमेषं कृतवान् इव प्रतीयते । चक्षुषो निमीलने
यथा किमपि न प्रकाशते, तथैव विद्युतोऽन्तर्हितत्वे तत्प्रकाशाभावः । तथा इन्द्रगमनसमये ब्रह्म तिरोहितमभूत्
इति न्यमीमिषत् इत्यनेन उच्यते; विद्युदिव ब्रह्म सहसा तिरोहितम् अभवत् इत्यर्थः । अयं द्वितीयः आदेशः ।
"	एवं विद्युदुपमानेन सहसाविर्भावतिरोभावशालि ब्रह्म, द्योतनात् द्योतनगुणवत्तया उपासनीयम् इति अधिदैवतम्"
। देवतोपमानेन ब्रह्मणः उपासनीयादेशः कृतः । देवता तु अत्र बाह्यभूतरूपा विद्युदेव ।
[ तेजसाच्छादकं परं ब्रह्म ]
"	न्यमीमिषत् इत्यत्र स्वार्थे णिच् । यद्वा विद्युत इति द्वितीयाबहुवचनम् । तच्च आदिरूपार्थबोधकम् । तथा"
च विद्युतः विद्युदादीन् तेजोधातून्, आशब्दोऽस्मिन् पक्षे समन्तादित्यर्थकः । तेन आ - समन्तात्, एतत् ब्रह्म
व्यद्युतत् - अदीपयत्,विद्युदादीनां तेजः पदार्थानामपि प्रकाशकम् एतत् ब्रह्म, इत्येवंरूपेण उपास्यम् इति
भावः । आ न्यमीमिषत् - समन्तात् विद्युदादीन् प्रकाशकानपि न्यमीलयत् ; ब्रह्म हि सर्वशक्तिमत्तया तेषां निमीलनमपि
सर्वतः कृतवत्;  अतः तेजोधातूनां दीप्तिमतामपि निमीलनकारकं ब्रह्म इत्येवंरूपेण उपास्यम्, इति
आदेशद्वयम् अत्र अनुसन्धेयम् ।
4.5
अथाध्यात्मम्, यदेत (न) द्गच्छतीव च मनो न मनोऽनेन) चैन (त) दुपस्मरत्यभीक्ष्णं सङ्कल्पः ।। 5 ।।
B.4.5
"	आ.भा.- एवमधिदैवतमादेशं दर्शयित्वा अध्यात्ममपि आदेशं दर्शयति अध्यात्ममिति ।"
[ मनोदृष्टान्तेन ब्रह्मेपासनम् ]
"	अथ - देवतायां विद्युत्स्वरूपायाम्, उपमानप्रदर्शनानन्तरम् अध्यात्मम् - आत्मनि इति अध्यात्मम् । आत्मशब्दः"
शरीरवत् शरीरान्तःस्थवाची । तथा च शरीरान्तस्थे (मनसि) ब्रह्मण उपमानोपदेशः तृतीयः इति अध्यात्मम् इति वाक्यस्यार्थः
। अनेन प्रेरितं मनः एतत् गच्छति यत् तदिव, अध्यात्ममुपदेशः इत्यन्वयो योज्यः । अनेन प्रेरितं मनः - मनोरूपमान्तरमिन्द्रियम्,
एतत् - ब्रह्मैव गच्छति - विषयीकरोति यत् तदिव ब्रह्मणा प्रेरितस्य मनसः ब्रह्म प्रति गमनमिव, यक्षरूपं ब्रह्म
आविर्भूतम् इत्युपमानोपदेशः । यथा ब्रह्मणा प्रेरितं मनः ब्रह्मविषयीकरोति क्षणम्, अनन्तरं च ततो निवर्तते,
न चिरकालपर्यन्तं ब्रह्म विषयीकर्तुं शक्नोति, अतिचञ्चलत्वात्, तथैव किञ्चित्कालमेव देवानां पुरस्तात् प्रकटितमभूत्
। ब्रह्म प्रति मनोगमनम् आविर्भूतस्य यक्षरूपस्य ब्रह्मणो विषये मनसः
गमनं च, शरीरे एव भवति । अतः अयमुपमानोपदेशः अध्यात्मम् इत्युच्यते । येन च ब्रह्मणा प्रेरितं मनः गच्छति
तद्ब्रह्म उपास्यम् इति भावः ।
[ प्रकारान्तरेण उपासनप्रकारः ]
"	यद्वा - अनेन ब्रह्मणा प्रेरितं मनः यद्ब्रह्म प्रति गच्छतीव; वस्तुतो न गच्छति, यन्मनसा न मनुते येनाहुर्मनो"
मतम् (केन.1.6) इति श्रुतेः; तद्ब्रह्म उपास्यम् इत्यर्थ ः ।
"	  ननु - मनः यदि वस्तुतो ब्रह्म न विषयीकुर्यात् कथमुपासकाः ब्रह्मध्यानं कुर्युः ? अत आह अनेन चेति - अनेनैव"
ब्रह्मणा अनिरुद्धस्वरूपेण अनुगृहीतं सत् मनः एतत् - ब्रह्म उपस्मरति - विषयीकरोति अभीक्ष्णम् - पौनःपुन्येन,
भृशं वा । तन्मनः किं स्वरूपम्? इत्यत्राह सङ्कल्प इति । सङ्कल्पयतीति सङ्कल्पम्, सङ्कल्पजनकस्वरूपम् इत्यर्थः
। छान्दसत्वात् पुल्लिङ्गता ।
[ मनोऽनुग्राहकस्य ब्रह्मणोऽनुसन्धानम् ]
"	यद्वा - नित्यपुल्लिङ्गस्वभाव एव सङ्कल्पशब्दः । एतेन यदनुग्रहे ब्रह्मस्मरणसमर्थं मनः, अननुग्रहे च तदसमर्थं,"
तद्ब्रह्म उपास्यम्  इत्यादेशः व्याकृतो भवति । ब्रह्मातिरिक्तेऽपि विषये ब्रह्मानुग्रहाऽननुग्रहाभ्यामेव
मनः स्मरणास्मरणकारि भवतीति उपलक्षणतोऽवगन्तव्यम् ।
4.6
तद्ध तद्वनं नाम तद्वनमित्युपासितव्यम् । स य एतदेवं
वेद, अभि हैनं सर्वाणि भूतानि संवाञ्छन्ति ।। 6 ।।
B.4.6
[तद्वानम् इत्युपासनं तत्फलञ्च]
"	आ.भा. - तत् - उक्तं ब्रह्म । ह - प्रसिद्धौ । तद्वनं नाम -  तद्वनमिति नामवत्तया प्रसिद्धम् इत्यर्थः ।"
तनोति व्याप्नोति चिदचिदात्मकं समस्तं जगत् इति तत् । तनु विस्तारे (धा.पा. 1464) धातुः, अत्  प्रत्ययः ।
वन्यते सम्भज्यते उपासकैः इति वनम् । वन सम्भक्तौ (धा.पा. 463) धातुः । अ प्रत्ययः । तच्च तत्
वनं चेति तद्वनं कर्मधारयसमासः । सर्वत्र व्याप्तत्वात् वननभोग्यत्वाच्च तद्वनं ब्रह्म भवति, अतः तद्वनमित्युपासितव्यम्
-  तदिति नाम्ना वनेति नाम्ना च उपासनीयम् ब्रह्म, सर्वान्तर्यामिणः सम्भजनीयस्य - उपासनयोग्यत्वात् । एवमुपासकस्य
फलम् ऐहिकं प्रदर्शयति - सः -  प्रसिद्धः यः अधिकारी एतत् -  ब्रह्म एवं -  तद्वनं नामेति रूपेण वेद - उपास्ते,
एनं - तद्वनं नामेत्येवंरूपेण उपासकम् , सर्वाणि भूतानि -  सर्वे प्राणिनः अभि संवाञ्छन्ति -  इच्छन्ति ।
सर्वेषामभीष्टो भवति इत्यर्थः ।
4.7
उपनिषदं भो ब्रूहीति । उक्ता त उपनिषत् ।  ब्राह्मीं वाव त उपनिषदमब्रूमेति ।। 7 ।।
B.4.7
[ उपनिषद्रहस्यविषयकप्रश्नप्रतिवचनम् ]
"	आ.भा. -  पूर्वोक्तं सर्वं श्रुत्वा शिष्यः पुनराचार्यं पृच्छति - भो आचार्य ! उपनिषदं रहस्यं ब्रूहि -"
उपदिश । तदा आचार्यः उत्तरयति उक्ता त उपनिषदिति । उपनिषत्प्रतिपाद्यं रहस्यं मया तुभ्यं सर्वमुक्तम् । तदेव
दृढीकर्तुमाह आचार्यः - ब्राह्मीं वाव त उपनिषदमब्रूमेति । ते - तुभ्यं ब्राह्मीं1 - ब्रह्म- विषयकम् उपनिषदम्
4.8
तस्यै तपो दमः कर्मेति प्रतिष्ठ;वेदाः सर्वाङ्गानि सत्यमायतनम् ।। 8 ।।
B.4.8
[ब्रह्मविद्योत्पत्तिप्रतिष्ठाहेतवः]
"	आ.भा. - अधुना 1परमकृपालुः1 गुरुः शिष्याय ब्रह्मविद्यायाः कथं स्थितिर्भवति ? कथं च सा उत्पद्यते इति शिष्याय"
ब्रह्मविद्योपयोगितया उपदिशति तस्यै - ब्रह्मविद्यायै तपः -  कृच्छ्रचान्द्रायणादिकं शास्त्रपरामर्शश्च ।
दमः - इन्द्रियनिग्रहः । कर्म -  वर्णाश्रमोचितक्रियानुष्ठानम् ; अग्निहोत्रादिकर्माचरणम् इति यावत् । इति
-  एतत् त्रयं प्रतिष्ठा - ब्रह्मविद्यायाः स्थितिहेतुः । वेदाः - ऋगादयः सर्वाङ्गानि - शिक्षा-कल्प-व्याकरण-ज्योतिश्छन्दोनिरुक्तरूपाणि
सर्वाणि षडपि अङ्गानि सत्यम् -  यथार्थम् अपीडाजनकं वचनम् एतत् त्रयम् आयतनम् - स्थानं ब्रह्मविद्यायाः उत्पत्तौ
कारणम् इत्यर्थः । वेदादिपरिशीलनेन ब्रह्मविद्या उत्पद्यते ; उत्पन्ना च सा तपो दमविहितकर्मसेवयैव प्रतितिष्ठति
इति त्रिकद्वयमेतत् 2विद्याकामुकैः2 आश्रयणीयम् इति भावः ।।
4.9
यो वा एतामेवं वेद, अपहत्य पाप्मानमनन्ते
स्वर्गे लोके ज्येये प्रतितिष्ठति प्रतितिष्ठति ।। 9 ।।
B.4.9
[ केनोपनिषदं विजानतः फलम् ]
"	आ.भा. - केनोपनिषदं जानानस्य फलं वदति गुरुः - यो वा इति । यो वा - अधिकारी एताम् -  ब्राह्मीमुपनिषदम्"
एवम् - सप्रतिष्ठां सायतनां ब्रह्मज्ञानहेतुभूतां वेद - जानाति । उपनिषद्ज्ञानी पाप्मानमपहत्य - सर्वाणि
पापानि धर्माधर्मौ अवधूय अनन्ते - कालपरिच्छेदरहिते अपारे च ज्येये - ज्यायसि अतिशयेन श्रेष्ठे, सर्वतो महत्तरे
वा, स्वर्गे - दुःखलेशासंस्पृष्टे सुखे लोके - साकेताख्ये श्रीरामचन्द्रब्रह्मधाम्नि ; यद्वा लोक्यते अनेनेति
लोकः तस्मिन् प्रकाशरूपे श्रीरामाख्ये परब्रह्मणि प्रतितिष्ठति प्रतिष्ठां प्राप्नोति ; स भगवद्धामतः पुनर्नागच्छति
न च पुनरावर्तते (छां.उ. 8-15-1) इति श्रुतेः यद्गत्वा न निवर्तन्ते तद्धाम परमं मम  (भ.गी. 15-6) इति स्मृतेश्च
। भगवद्धामगतस्य अपुरावृत्त्यवगमात् इति भावः । प्रतितिष्ठति इति पदस्यावृत्तिः समाप्तिद्योतनार्था ।।