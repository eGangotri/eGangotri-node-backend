6.1.1  
P III.1.1 - 3.23 R IV.279 - 287 एकाचः इति किम् अयम् बहुव्रीहिः . एकः अच् अस्मिन् सः एकाच् . एकाचः इति . आहोस्वित् तत्पुरुषः अयम् समानाधिकरणः . एकः अच् एकाच् . एकाचः . किम् च अतः . यदि बहुव्रीहिः सिद्धम् पपाच पपाठ . इयाय . आर इति न सिध्यति . अथ तत्पुरुषः समानाधिकरणः सिद्धम् इयाय . आर इति . पपाच पपाठ इति न सिध्यति . अतः उत्तरम् पठति . एकाचः द्वे प्रथमस्य इति बहुव्रीहिनिर्देशः . एकाचः द्वे प्रथमस्य इति बहुव्रीहिनिर्देशः अयम् . एकवर्णेषु कथम् . एकवर्णेषु व्यपदेशिवद्वचनात् . व्यपदेशिवत् एकस्मिन् कार्यम् भवति इति वक्तव्यम् . एवम् एकवर्णेषु द्विर्वचनम् भविष्यति . एकाचः द्वे भवतः इति उच्यते . तत्र न ज्ञायते कस्य एकाचः द्वे भवतः इति . वक्ष्यति लिटि धातोः अनभ्यासस्य इति . तेन धातोः एकाचः इति विज्ञायते . यदि धातोः एकाचः सिद्धम् पपाच पपाठ . जजागार पुपुत्रीयिषति इति न सिध्यति . धातोः इति न एषा एकाच्समानाधिकरणा षष्ठी . धातोः एकाचः इति . किम् तर्हि अवयवयोगा एषा षष्ठी . धातोः यः एकाच् अवयवः इति . अवयवयोगा एषा षष्ठी इति चेत् सिद्धम् जजागार पुपुत्रीयिषति इति . पपाच पपाठ इति न सिध्यति . एषः udf
अ.प.0्यपदेशिवद्भावेन धातोः एकाच् अवयवः भवति . एकाचः द्वे प्रथमस्य इति उच्यते . तेन यत्र एव प्रथमः च अप्रथमः च तत्र द्विर्वचनम् स्यात् . जजागार पुपुत्रीयिषति इति . पपाच पपाठ इति अत्र न स्यात् . प्रथमत्वे च . प्रथमत्वे च किम् . व्यपदेशिवद्वचनात् सिद्धम् इति एव . सः तर्हि व्यपदेशिवद्भावः वक्तव्यः . न वक्तव्यः . उक्तम् वा . किम् उक्तम् . तत्र व्यपदेशिवद्वचनम् . एकाचः द्वे प्रथमार्थम् . षत्वे च आदेशसम्प्रत्ययार्थम् . अवचनात् लोकविज्ञानात् सिद्धम् इति एव . योगविभागः वा . अथ वा योगविभागः करिष्यते . एकाचः द्वे भवतः . किमर्थः योगविभागः . एकाज्मात्रस्य द्विर्वचनार्थः . एकाज्मात्रय्त द्विर्वचनम् यथा स्यात् . इयाय पपाच . ततः प्रथमस्य . प्रथमस्य एकाचः द्वे भवतः . इदम् इदानीम् किमर्थम् . नियमाऋथम् . यत्र प्रथमः च अप्रथमः च अस्ति तत्र प्रथमस्य एकाचः द्विर्वचनम् यथा स्यात् . अप्रथमस्य मा भूत् . जजागार पुपुत्रीयिषति इति . एकाचः अवयवैकाच्त्वात् अवयवानाम् द्विर्वचनप्रसङ्गः . एकाचः अवयवैकाच्त्वात् अवयवानाम् द्विर्वचनम् प्राप्नोति . नेनिजति इति अत्र निज्शब्दः अपि एकाच् इज्शब्दः अपि एकाच् इकारः अपि एकाच् निशब्दः अपि . तत्र निज्शब्दस्य द्विर्वचने रूपम् सिद्धम् दोषाः च न सन्ति . इज्शब्दस्य द्विर्वचने रूपम् न सिध्यति दोषाः च न सन्ति . इकारस्य द्विर्वचने रूपम् न सिधति दोषाः च न सन्ति . निशब्दस्य द्विर्वचने रूपम् सिद्धम् दोषाः तु सन्ति . तत्र कः दोषः . तत्र जुस्भाववचनम् . तत्र जुस्भावः वक्तव्यः . अनेनिजुः . पर्यवेविषुः . अभ्यस्तात् झेः जुस्भावः भवति इति जुस्भावः न प्राप्नोति जकारेणव्यवधानात् . स्वरः च . स्वरः च न सिध्यति . नेनिजति . यत् परिवेविषति इति . अभ्यस्तानाम् आदिः उदात्तः भवति अजादौ लसार्वधातुके इति एषः स्वरः न प्राप्नोति . अद्भावः च . अद्भावः च न सिध्यति . नेनिजति . परिवेविषति इति . अभ्यस्तात् इति अद्भावः न प्राप्नोति . नुम्प्रतिषेधः च . नुम्प्रतिषेधः च न सिध्यति . नेनिजत् . परिवेविषत् . न अभ्यास्तात् शतुः इत् नुम्प्रतिषेधः न प्राप्नोति जकारेणव्यवधानात् . शास्त्रहानिः च . शास्त्रहानिः च भवति . समुदायैकाचः शास्त्रम् हीयते . सिद्धम् तु तत्समुदायैकाच्त्वात् शास्त्राहानेः . सिद्धम् एतत् . कथम् . तत्समुदायैकाच्त्वात् . किम् इदम् तत्समुदायैकाच्त्वात् इति . तस्य समुदायः तत्समुदायः . एकाज्भावः एकाच्त्वम् . तत्समुदायस्य एकाच्त्वम् तत्समुदायैकाच्त्वम् . तत्समुदायैकाच्त्वात् . तत्समुदायैकाचः द्विर्वचनम् भविष्यति . कुतः . शास्त्राहानेः . एवम् हि शास्त्रम् अहीनम् भवति . ननु च समुदायैकाचः द्विर्वचने क्रियमाणे अपि अवयवैकाचः शास्त्रम् हीयते . न हीयते . किम् कारणम् . अवयवात्मकत्वात् समुदायस्य . अवयवात्मकः समुदायः . अभ्यन्तरः हि समुदाये अवयवः . तत् यथा वृक्षः प्रचलन् सहावयवैः प्रचलति . तत्र बहुव्रीहिनिर्देशे अनच्कस्य द्विर्वचनम् अन्यपदार्थत्वात् . तत्र बहुव्रीहिनिर्देशे अनच्कस्य द्विर्वचनम् प्राप्नोति . आटतुः . आटुः . किम् कारणम् . अन्यपदार्थत्वात् बहुव्रीहेः . अन्यपदार्थे बहुव्रीहिः वर्तते . तेन यत् अन्यत् अचः तस्य द्विर्वचनम् स्यात् . तत् यथा चित्रगुः आनीयताम् इति उक्ते यस्य ताः गावः सन्ति सः आनीयते न गावः . सिद्धम् तु तद्गुणसँविज्ञानात् पाणिनेः यथा लोके . सिद्धम् एतत् . कथम् . तद्गुणसँविज्ञानात् भगवतः पाणिनेः आचार्यस्य यथा लोके . लोके शुक्लवाससम् आनय . लोहितोष्णीषाः प्रचरन्ति इति . तद्गुणः आनीयते तद्गुणाः च प्रचरन्ति . एवम् इह अपि . . समुदायपदत्वम् एतेन .
6.1.2  
P III.5.21 - 24 R IV.294 द्वितीयस्य इति अवचनम् अजादेः इति कर्मधारयात् पञ्चमी . द्वितीयस्य इति शक्यम् अवक्तुम् . कथम् . अजादेः इति न एषा बहुव्रीहेः षष्ठी . अच् आदिः यस्य सः अयम् अजादिः . अजादेः . किम् तर्हि कर्मधारयात् पञ्चमी . अच् आदिः अजादिः . अजादेः परस्य इति . तत्र अन्तरेण द्वितीयग्रहणम् द्वितीयस्य एव भविष्यति . प्रतिषेधः इति चेत् हलादिशेषे दोषः इति . प्रतिविधास्यते हलादिशेषे .
6.1.3  
P III.8.9 - 22 R IV.301 - 302 किमर्थम् इदम् उच्यते . न्द्रादेः द्विर्वचनप्रसङ्गः तत्र न्द्राणाम् प्रतिषेधः . न्द्रादेः एकाचः द्विर्वचनम् प्राप्नोति . तत्र न्द्राणाम् सँयोगादीनाम् प्रतिषेधः उच्यते . ईर्ष्यतेः तृतीयस्य . ईर्ष्यतेः तृतीयस्य द्वे भवतः इति वक्तव्यम् . के चित् तावत् आहुः एकाचः इति . ईर्ष्यिषिषति . अपरः आह :व्यञ्जनस्य इति : ईर्ष्यियिषति . कण्ड्वादीनाम् च . कण्ड्वादीनाम् च तृतीयस्य द्वे भवतः इति वक्तव्यम् . कण्डूयियिषति . असूयियिषति . वा नामधातूनाम् . वा नामधातूनाम् तृतीयस्य द्वे भवतः इति वक्तव्यम् . अश्वीयियिषति . अशिश्वीयिषति . अपरः आह यथेष्टम् वा . यथेष्टम् वा नामधातूनाम् इति . पुपुत्रीयिषति . पुतित्रीयिषति . पुत्रीयियिषति .
6.1.4  
P III.9.2 - 7 R IV.302 पूर्वः अभ्यासः इति उच्यते . कस्य पूर्वः अभ्याससञ्ज्ञः भवति . द्वे इति वर्तते . द्वयोः इति वक्तव्यम् . सः तर्हि तथा निर्देशः कर्तव्यः . न कर्तव्यः . अर्थात् विभक्तिविपरिणामः भविष्यति . तत् यथा . उच्चानि देवदत्तस्य गृहाणि . आमन्त्रयस्व एनम् . देवदत्तम् इति गम्यते . देवदत्तस्य गावः अश्वाः हिरण्यम् इति . आढ्यः वैधवेयः . देवदत्तः इति गम्यते . पुरस्तात् षष्ठीनिर्दिष्टम् सत् अर्थात् द्वितीयानिर्दिष्टम् प्रथमानिर्दिष्टम् च भवति . एवम् इह अपि पुरस्तात् प्रथमानिर्दिष्टम् सत् अर्थात् षष्ठीनिर्दिष्टम् भविष्यति .
6.1.5  
P III.9.9 - 11.3 R IV.302 - 307 अभ्यस्तसञ्ज्ञायाम् सहवचनम् . अभ्यस्तसञ्ज्ञायाम् सहग्रहणम् कर्तव्यम् . किम् प्रयोजनम् . आद्युदात्तत्वे पृथगप्रसङ्गार्थम् . आद्युदात्तत्वम् सह भूतयोः यथा स्यात् . एकैकस्य मा भूत् इति . यस्मिन् एव अभ्यस्तकार्ये अदोषः तत् एव पठितम् अनुदात्तम् पदम् एकवर्जम् इति . न अस्ति यौगपद्येन सम्भवः . पर्यायः तर्हि प्रसज्येत . पर्यायः च . पूर्वस्य तावत् परेण रूपेण व्यवहितत्वात् न भविष्यति . परस्य तर्हि स्यात् . तत्र आचार्यप्रवृत्तिः ज्ञापयति न परस्य भवति इति यत् अयम् बिभेत्यादीनाम् पिति प्रत्ययात् पूर्वम् उदात्तम् भवति इति आह . एवम् व्यवधानात् न पूर्वस्य ज्ञापकात् न परस्य उच्यते च इदम् अभ्यस्तानाम् आदिः उदात्तः भवति इति . तत्र सः एव दोषः पर्यायः प्रसज्येत . तस्मात् सहग्रहणम् कर्तव्यम् . न कर्तव्यम् . उभेग्रहणम् क्रियते . तत् सहार्थम् विज्ञास्यते . अस्ति अन्यत् उभेग्रहणस्य प्रयोजनम् . किम् . उभेग्रहणम् सञ्ज्ञिनिर्देशार्थम् . अन्तरेण अपि उभेग्रहणम् प्रकॢप्तः सञ्ज्ञिनिर्देशः . कथम् . द्वे इति वर्तते . इदम् तर्हि प्रयोजनम् . यत्र उभे शब्दरूपे श्रूयेते तत्र अभ्यस्तसञ्ज्ञा यथा स्यात् . इह मा भूत् : ईर्त्सन्ति , ईप्सन्ति , ईर्त्सन् , ईप्सन् , ऐर्त्सन् , ऐप्सन् . किम् च स्यात् . अद्भावः नुम्प्रतिषेधः जुस्भावः इति एते विधयः प्रसज्येरन् . अद्भावे तावत् न दोषः . सप्तमे योगविभागः करिष्यते . इदम् अस्ति : अत् अभ्यस्तात् . ततः आत्मनेपदेषु . आत्मनेपदेषु च अत् भवति . अनतः इति उभयोः शेषः . यत् अपि उच्यते नुम्प्रतिषेधः इति एकादेशे कृते व्यपवर्गाभावात् न भविष्यति . इदम् इह सम्प्रधार्यम् . नुम्प्रतिषेधः क्रियताम् एकादेशः इति . किम् अत्र कर्तव्यम् . परत्वात् नुम्प्रतिषेधः . नित्यः एकादेशः . कृते अपि नुम्प्रतिषेधे प्राप्नोति अकृते अपि . एकादेशः अपि नित्यः . अन्यस्य कृते नुम्प्रतिषेधे प्राप्नोति अन्यस्य अकृते . शब्दान्तरस्य च प्राप्नुवन् विधिः अनित्यः भवति . अन्तरङ्गः तर्हि एकादेशः . का अन्तरङ्गता . वर्णौ आश्रित्य एकादेशः . विधिविषये नुम्प्रतिषेधः विधिः च नुमः सर्वनामस्थाने प्राक् तु सर्वनामस्थानोत्पत्तेः एकादेशः . तत्र नित्यत्वात् च अन्तरङ्गत्वात् च एकादेशः . एकादेशे कृते व्यपवर्गाभावात् न भविष्यति . यत् अपि उच्यते जुस्भावः इति एकादेशे कृते व्यपवर्गाभावात् न भविष्यति . एकादेशे इति उच्यते केन च अत्र एकादेशः . अन्तिना . न अत्र अन्तिभावः प्राप्नोति . किम् कारणम् . जुस्भावेन बाध्यते . न अत्र जुस्भावः प्राप्नोति . किम् कारणम् . शपा व्यवहितत्वात् . एकादेशे कृते न अस्ति व्यवधानम् . एकादेशः पूर्वविधौ स्थानिवत् भवति इति व्यवधानम् एव . किम् पुणः कारणम् निमित्तवान् अन्तिः एकादेशम् तावत् प्रतीक्षते न पुनः तावति एव निमित्तम् अस्ति इति अन्तिभावेन भाव्यम् . इह अपि तर्हि तावति एव निमित्तम् अस्ति इति अन्तिभावः स्यात् . अनेनिजुः . पर्यवेविषुः इति . अस्तु . अन्तिभावे कृते स्थानिवद्भावात् झिग्रहणेन ग्रहणात् जुस्भावः भविष्यति . अथ वा यदि अपि निमित्तवान् अन्तिः अयम् तस्य जुस्भावः अपवादः . न च अपवादविषये उत्सर्गाः अभिनिविशन्ते . पूर्वम् हि अपवादाः अभिनिविशन्ते पश्चात् उत्सर्गाः . प्रकल्प्य वा अपवादविषयम् ततः उतस्र्गः प्रवर्तते . न तावत् अत्र कदा चित् अपि अन्तिभावः भवति . अपवादम् जुस्भावम् प्रतीक्षते . न खलु अपि क्व चित् अभ्यस्तानाम् झेः च आनन्तर्यम् . सर्वत्र विकरणैः व्यवधानम् . तेन अनेन अवश्यम् विकरणनाशः प्रतीक्ष्यः क्व चित् लुका क्व चित् श्लुना क्व चित् एकादेशेन . सः यथा श्लुलुकौ प्रतीक्षते एवम् एकादेशम् अपि प्रतीक्षते . एवम् तर्हि इदम् इह व्यपदेश्यम् सत् आचार्यः न व्यपदिशति . किम् . स्थानिवद्भावम् . स्थानिवद्भावात् व्यवधानम् . व्यवधानात् न भविष्यति . पूर्वविधौ स्थानिवद्भावः न च अयम् पूर्वस्य विधिः . पूर्वस्मात् अपि विधिः पूर्वविधिः . तत् एतत् असति प्रयोजने उभेग्रहणम् सहार्थम् विज्ञास्यते . कथम् कृत्वा एकैकस्य अभ्यस्तसञ्ज्ञा प्राप्नोति . प्रत्येकम् वाक्यपरिसमाप्तिः दृष्टा . तत् यथा . वृद्धिगुणसञ्ज्ञे प्रत्येकम् भवतः . ननु च अयम् अपि अस्ति दृष्टान्तः समुदाये वाक्यपरिसमाप्तिः इति . तत् यथा . गर्गाः शतम् दण्ड्यन्ताम् इति . अर्थिनः च राजानः हिरण्येन भवन्ति न च प्रत्येकम् दण्डयन्ति . सति एतस्मिन् दृष्टान्ते यदि तत्र प्रत्येकम् इति उच्यते इह अपि सहग्रहणम् कर्तव्यम् . अथ तत्र अन्तरेण प्रत्येकम् इति वचनम् प्रत्येकम् गुण्वृद्धिसञ्ज्ञे भवतः इह अपि न अर्थः सहग्रहणेन .
6.1.6  
P III.11.6 - 19 R IV.307 - 309 जक्षित्यादिषु सप्तग्रहणम् वेवीत्यर्थम् . जक्षित्यादिषु सप्तग्रहणम् कर्तव्यम् . सप्त जक्षित्यादयः अभ्यस्तसञ्ज्ञकाः भवन्ति इति वक्तव्यम् . किम् प्रयोजनम् . वेवीत्यर्थम् . वेवीतेः अभ्यस्तसञ्ज्ञा यथा स्यात् . वेव्यते . अपरिगणनम् वा आगणान्तत्वात् . न वा अर्थः परिगणनेन . अस्तु आगणान्तम् अभ्यस्तसञ्ज्ञा . इह अपि तर्हि प्राप्नोति . आङः शासु . अस्तु . अभ्यस्तकार्याणि कस्मात् न भवन्ति . भूयिष्ठानि परस्मैपदेषु आत्मनेपदी च अयम् . स्वरः तर्हि प्राप्नोति . यत्र अपि अस्य आत्मनेपदेषु अभ्यस्तकार्यम् स्वरः तत्र अपि अनुदात्तेतः परम् लसार्वधातुकम् अनुदात्तम् भवति इति अनुदात्तत्वे कृते न अस्ति विशेषः धातुस्वरेण उदात्तत्वे सति अभ्यस्तस्वरेण वा . षसिवशी छान्दसौ . दृष्टानुविधिः छन्दसि भवति . चर्करीतम् अभ्यस्तम् एव . ह्नुङः तर्हि प्राप्नोति . अस्तु . अभ्यस्तकार्याणि कस्मात् न भवन्ति . भूयिष्ठानि परस्मैपदेषु आत्मनेपदी च अयम् . स्वरः तर्हि प्राप्नोति . अह्न्विङोः इति प्रतिषेधविधानसामर्थ्या त् स्वरः न भविष्यति . अथ वा सप्त एव इमे धातवः पठ्यन्ते . जक्ष् अभ्यस्तसञ्ज्ञः भवति . इत्यादयः च षट् . जक्ष् इत्यादयः षट् इति .
6.1.7  
P III.11.21 - 12.9 R IV.309 - 310 तुजादिषु छन्दःप्रत्ययग्रहणम् . तुजादिषु छन्दःप्रत्ययग्रहणम् कर्तव्यम् . छन्दसि तुजादीनाम् दीर्घः भवति इति वक्तव्यम् . अस्मिन् च अस्मिन् च प्रत्यये इति वक्तव्यम् . इह मा भूत् . तुतोज शबलान् हरान् . अनारम्भः वा अपरिगणितत्वात् . अनारम्भः वा छन्दसि दीर्घत्वस्य न्याय्यः . कुतः . अपरिगणितत्वात् . न हि छन्दसि दीर्घत्वस्य परिगणनम् कर्तुम् शक्यम् . किम् कारणम् . अन्येषाम् च दर्शनात् . येषाम् अपि दीर्घत्वम् न आरभ्यते तेषाम् अपि छन्दसि दीर्घत्वम् दृश्यते . तत् यथा पूरुषः . नारकः इति . अनेकान्तत्वात् च . येषाम् च अपि आरभ्यते तेषाम् अपि अनेकान्तः . यस्मिन् एव च प्रत्यये दीर्घत्वम् दृश्यते तस्मिन् एव च न दृश्यते . मामहानः उक्थपात्रम् . ममहानः इति च .
6.1.8  
P III.12.11 - 13.5 R IV.310 - 311 धातोः इति किमर्थम् . ईहाम् चक्रे . न एतत् अस्ति . लिटि इति उच्यते न च अत्र लिटम् पश्यामः . प्रत्ययलक्षणेन . न लुमता तस्मिन् इति प्रत्ययलक्षणप्रतिषेधः . इदम् तर्हि . ससृवाँसः विशृण्विरे . लिटि द्विर्वचने जागर्तेः वावचनम् . लिटि द्विर्वचने जागर्तेः वा इति वक्तव्यम् . य्ः जागर त्म् ऋचः कामयन्ते . यः जजागार तम् ऋचः कामयन्ते . अनभ्यासस्य इति किम् . कृष्ण्ः नोनाव वृषभ्ः य्दि इद्म् . नोनूयतेः नोनाव . अभ्यासप्रतिषेधानर्थक्यम् च छन्दसि वावचनात् . अभ्यासप्रतिषेधः च अनर्थकः . किम् कारणम् . छन्दसि वावचनात् . अवश्यम् छन्दसि वा द्वे भवतः इति वक्तव्यम् . किम् प्रयोजनम् . प्रयोजनम् आदित्यान् याचिषामहे . यियाचिषामहे इति प्राप्ते . देवता नो दाति प्रियाणि . ददाति प्रियाणि . मघ्वा दातु . मघवा ददातु . स्ः नः स्तुत्ः वीर्वत् धातु . वीरवत् दधातु . यावता इदानीम् छन्दसि वा द्वे भवतः इति उच्यते धातुग्रहणेन अपि न अर्थः . कस्मात् न भवति ससृवाँसः विशृण्विरे इति . छन्दसि वावचनात् . तत् एतत् धातुग्रहणम् सान्न्यासिकम् तिष्ठतु तावत् .
6.1.9  
P III.13.7 - 16.7 R IV.311 - 317 किम् इयम् षष्ठी आहोस्वित् सप्तमी . कुतः सन्देहः . समानः निर्देशः . किम् च अतः . यदि षष्ठी सन्यङन्तस्य द्विर्वचनेन भवितव्यम् . अथ सप्तमी सन्यङोः परतः पूर्वस्य द्विर्वचनम् . कः च अत्र विशेषः . सन्यङोः परतः इति चेत् इटः द्विर्वचनम् परादित्वात् . सन्यङोः परतः इति चेत् इटः द्विर्वचनम् कर्तव्यम् . अटिटिषति . अशिशिषति . किम् पुनः कारणम् न सिध्यति . परादित्वात् . इट् परादिः . हन्तेः च ईटः . हन्तेः च ईटः द्विर्वचनम् कर्तव्यम् . जेघ्नीयते . ननु च यस्य अपि सन्यङन्तस्य द्विर्वचनम् तस्य अपि स्थानिवद्भावप्रसङ्गः . ईटि स्थानिवद्भावात् ईटः द्विर्वचनम् न प्राप्नोति . न एषः दोषः . द्विर्वचननिमित्ते अचि स्थानिवत् इति उच्यते न च असौ द्विर्वचननिमित्तम् . यस्मिन् अपि द्विर्वचनम् यस्य अपि द्विर्वचनम् सर्वः असौ द्विर्वचननिमित्तम् . तस्मात् ईटः द्विर्वचनम् . तस्मात् उभाभ्याम् ईटः द्विर्वचनम् कर्तव्यम् . यः च उभयोः दोषः न तम् एकः चोद्यः भवति . एकाचः उपदेशे अनुदात्तात् इति उपदेशवचनम् उदात्तविशेषणम् चेत् सनः इट्प्रतिषेधः . एकाचः उपदेशे अनुदात्तात् इति उपदेशवचनम् उदात्तविशेषणम् चेत् सनः इट्प्रतिषेधः वक्तव्यः . बिभित्सति . चिच्छित्सति . द्विर्वचने कृते उपदेशे अनुदात्तात् एकाचः श्रूयमाणात् इति इट्प्रतिषेधः न प्राप्नोति . अस्तु तर्हि सन्यङन्तस्य . सन्यङन्तस्य इति चेत् अशेः सनि अनिटः . सन्यङन्तस्य इति चेत् अशेः सनि अनिटः द्विर्वचनम् वक्तव्यम् . यक्षमाणाः भृगुभिः सज्षाः . यस्य अपि सन्यङोः परतः द्विर्वचनम् तेन अपि अत्र अवश्यम् इडभावे यत्नः कर्तव्यः . किम् कारणम् . अशेः हि प्रतिपदम् इट् विधीयते स्मिपूङ्रञ्ज्वशाम् सनि इति . तेन एव द्वितीयद्विर्वचनम् अपि न भविष्यति . अथ वा न एतत् अशेः रूपम् . यजेः एषः छान्दसः वर्णलोपः . तत् यथा त्भ्य इद्म् अग्ने . तुभ्यम् इदम् अग्ने इति प्राप्ते . अम्बानाम् चरुम् . नाम्बानाम् चरुम् इति प्राप्ते . आव्याध्नीः गणाः . सुगणाः इति प्राप्ते . इष्कर्तरम् अध्वर्स्य . निष्कर्तारम् इति प्राप्ते . शिवा उद्रस्य भेषजी . शिवा रुद्रस्य भेषजी इति प्राप्ते . अश्यर्थः वै गम्यते . कः पुनः अशेः अर्थः . अश्नोतिः व्यप्तिकर्मा . यजिः अपि अश्यर्थे वर्तते . कथम् पुनः अन्यः नाम अन्यस्य अर्थे वर्तते . बह्वर्थाः अपि धातवः भवन्ति इति . तत् यथा . वपिः प्रकिरणे दृष्टः छेदने च अपि वर्तते . केशान् वपति इति . ईडिः स्तुदिचोदनायाच्ञासु दृष्टः ईरणे च अपि वर्तते . अग्निः वै इतः वृष्टिम् ईट्टे . मरुतः अमुतः च्यावयन्ति . करोतिः अयम् अभूतप्रादुर्भावे दृष्टः निर्मलीकरणे च अपि वर्तते . पृष्ठम् कुरु . पादौ कुरु . उन्मृदान इति गम्यते . निक्षेपणे च अपि दृश्यते . कटे कुरु . घटे कुरु . अश्मानम् इतः कुरु . स्थापय इति गम्यते . एवम् तर्हि दीर्घकुत्वप्रसारणषत्वम् अधिकस्य द्विर्वचनात् . दीर्घत्वम् द्विर्वचनाधिकस्य न सिध्यति . चिचीषति . तुष्टूषति . समुदायस्य समुदायः आदेशः . तत्र सम्प्रमुग्धत्वात् प्रकृतिप्रत्ययस्य नष्टः सन् भवति . तत्र अजन्तानाम् सनि इति दीर्घत्वम् न प्राप्नोति . इदम् इह सम्प्रधार्यम् दीर्घत्वम् क्रियताम् द्विर्वचनम् इति किम् अत्र कर्तव्यम् . परत्वात् दीर्घत्वम् . नित्यम् द्विर्वचनम् . कृते अपि दीर्घत्वे प्राप्नोति अकृते अपि प्राप्नोति . दीर्घत्वम् अपि नित्यम् . कृते अपि द्विर्वचने प्राप्नोति अकृते अपि प्राप्नोति . अनित्यम् दीर्घत्वम् . न हि कृते द्विर्वचने प्राप्नोति . किम् कारणम् . समुदायस्य समुदायः आदेशः . तत्र सम्प्रमुग्धत्वात् प्रकृतिप्रत्ययस्य अजन्तता न अस्ति इति दीर्घत्वम् न प्राप्नोति . द्विर्वचनम् अपि अनित्यम् . अन्यस्य कृते दीर्घत्वे प्राप्नोति अन्यस्य अकृते . शब्दान्तरस्य च प्राप्नुवन् विधिः अनित्यः भवति . उभयोः अनित्ययोः परत्वात् दीर्घत्वम् . यत् तर्हि न अकृते द्विर्वचने दीर्घत्वम् तत् न सिध्यति . जुहूषति इति . कुत्वम् द्विर्वचनाधिकस्य न सिध्यति . जिघाँसति . जङ्घन्यते . किम् कारणम् . समुदायस्य समुदायः आदेशः . तत्र सम्प्रमुग्धत्वात् प्रकृतिप्रत्ययस्य नष्टः हन्तिः भवति . तत्र अभ्यासात् हन्तिहकारस्य इति कुत्वम् न सिध्यति . सम्प्रसारणम् च द्विर्वचनाधिकस्य न सिध्यति . जुहूषति. जोहूयते . समुदायस्य समुदायः आदेशः . तत्र सम्प्रमुग्धत्वात् प्रकृतिप्रत्ययस्य नष्टः हवयतिः भवति . तत्र ह्वः सम्प्रसारणम् अभ्यस्तस्य इति सम्प्रसारणम् न प्राप्नोति . न एषः दोषः . वक्ष्यति हि एतत् ह्वः अभ्यस्तनिमित्तस्य इति . यावता च इदानीम् ह्वः अभ्यस्तनिमित्तस्य इति उच्यते सः अपि अदोषः भवति यत् उक्तम् यत् तर्हि न अकृते द्विर्वचने दीर्घत्वम् तत् न सिध्यति इति . षत्वम् च द्विर्वचनाधिकस्य न सिध्यति . पिपक्षति . यियक्षति . समुदायस्य समुदायः आदेशः . तत्र सम्प्रमुग्धत्वात् प्रकृतिप्रत्ययस्य नष्टः सन् भवति . तत्र इण्कुभ्याम् उत्तरस्य प्रत्ययसकारस्य इति षत्वम् न प्रापोति . इदम् इह सम्प्रधार्यम् द्विर्वचनम् क्रियताम् षत्वम् इति किम् अत्र कर्तव्यम् . परत्वात् षत्वम् . पूर्वत्रासिद्धे षत्वम् सिद्धासिद्धयोः च न अस्ति सम्प्रधारणा . आबृध्योः च अभ्यस्तविधिप्रतिषेधः . आबृध्योः च अभ्यस्ताश्रयः विधिः प्राप्नोति . सः प्रतिषेध्यः . ईप्सति . ईर्त्सति . ईप्सन् . ईर्त्सन् . ऐप्सन् . ऐर्त्सन् . किम् च स्यात् . अद्भावः नुम्प्रतिषेधः जुस्भावः इति एते विधयः प्रसज्येरन् . न एषः दोषः . उक्ताः अत्र परिहाराः . सङाश्रये च समुदायस्य समुदायादेशत्वात् झलाश्रये च अव्यपदेशः आमिश्रत्वात् . सङाश्रये च कार्ये समुदायस्य समुदायादेशत्वात् झलाश्रये च अव्यपदेशः . किम् कारणम् . आमिश्रत्वात् . आमिश्रीभूतम् इदम् भवति . तत् यथा . क्षीरोदके सम्पृक्ते . आमिश्रत्वात् न ज्ञायते कियत् क्षीरम् कियत् उदकम् इति . कस्मिन् अवकाशे क्षीरम् कस्मिन् अवकाशे उदकम् इति . एवम् इह अपि आमिश्रत्वात् न ज्ञायते का प्रकृतिः कः प्रत्ययः कस्मिन् अवकाशे प्रकृतिः कस्मिन् अवकाशे प्रत्ययः इति . तत्र कः दोषः . सङि झलि इति कुत्वादीनि न सिध्यन्ति . इदम् इह सम्प्रधार्यम् द्विर्वचनम् क्रियताम् कुत्वादीनि इति किम् अत्र कर्तव्यम् . परत्वात् कुत्वादीनि . पूर्वत्रासिद्धे कुत्वादीनि सिद्धासिद्धयोः च न अस्ति सम्प्रधारणा . एवम् तर्हि पूर्वत्रासिद्धीयम् अद्विर्वचने इति वक्तव्यम्. तत् च अवश्यम् वक्तव्यम् . विभाषिताः प्रयोजयन्ति . द्रोग्धा द्रोग्धा . द्रोढा द्रोढा . यावता च इदानीम् पूर्वत्रासिद्धीयम् अद्विर्वचने इति उच्यते सः अपि अदोषः भवति यत् उक्तम् षत्वम् न सिध्यति . इह स्थाने द्विर्वचने णिलोपः अपरिहृतः . सन्यङोः परतः द्विर्वचने इटः द्विर्वचनम् वक्तव्यम् . सन्यङन्तस्य द्विर्वचने हन्तेः कुत्वम् अपरिहृतम् . तत्र सन्यङन्तस्य द्विर्वचनम् द्विःप्रयोगः च इति एषः पक्षः निर्दोषः . तत्र इदम् अपरिहृतम् सनः इटः प्रतिषेधः इति . एतस्य अपि परिहारम् वक्ष्यति उभयविशेषणत्वात् सिद्धम् इति . कथम् जेघ्नीयते . वक्ष्यति एतत् यङ्प्रकरणे हन्तेः हिँसायाम् घ्नी इति .
6.1.12 
P III.16.9 - 23 R IV.317 - 318 दाश्वान् इति किम् निपात्यते . दाशेः वसौ द्वित्वेट्प्रतिषेधौ . दाशेः वसौ द्वित्वेट्प्रतिषेधौ निपात्येते . दाश्वँसः दाश्षः सुत्म् . दाश्वान् . साह्वान् इति किम् निपात्यते . सहेः दीर्घत्वम् च . किम् च . द्वित्वेट्प्रतिषेधौ च . साह्वान् बलाहकः . साह्वान् . मीढ्वान् इति किम् निपात्यते . मिहेः ढत्वम् च . किम् च . यत् च पूर्वयोः . किम् च पूर्वयोः . द्वित्वेट्प्रतिषेधौ दीर्घत्वम् च . मीढ्वः तोकय त्नयाय मृडय . य्था इय्म् इन्द्र मीढ्वः . मह्यर्थः वै गम्यते . कः पुनः मह्यर्थः . महतिः दानकर्मा . अतः किम् . इत्वम् अपि निपात्यम् . मह्यर्थः इति चेत् मिहेः तदर्थत्वात् सिद्धम् . मह्यर्थः इति चेत् मिहिः अपि मह्यर्थे वर्तते . कथम् पुनः अन्यः नाम अन्यस्य अर्थे वर्तते . बह्वर्थाः अपि धातवः भवन्ति इति . अस्ति पुनः अन्यत्र अपि क्व चित् मिहिः मह्यर्थे वर्तते . अस्ति इति आह . मिहेः मेघः . मेघः च कस्मात् भवति . अपः ददाति इति . (6.1.12.2) P III.17.1 - 11 R IV.318 - 319 द्विर्वचनप्रकरणे कृञादीनाम् के . द्विर्वचनप्रकरणे कृञादीनाम् के उपसङ्ख्यानम् कर्तव्यम् . चक्रम् . चिक्लिदम् . चक्नम् इति . कादिषु इति वक्तव्यम् इह अपि यथा स्यात् . बभ्रुः . ययुः इति . चरिचलिपतिवदीनाम् अचि आक् च अभ्यासस्य . चरिचलिपतिवदीनाम् अचि द्वे भवतः इति वक्तव्यम् आक् च अभ्यासस्य . चराचरः . चलाचलः . पतापतः . वदावदः . हन्तेः घः च . हन्तेः घः च वक्तव्यः . अचि द्वे भवतः आक् च अभ्यासस्य . घनाघनः . पाटेः णिलुक् च दीर्घः च अभ्यासस्य ऊक् च . पाटयतेः णिलुक् च वक्तव्यः . अचि द्वे भवतः इति वक्तव्यम् . दीर्घः च अभ्यासस्य ऊक् च आगमः . पाटुपटः . (6.1.12.3) P III.17.12 - 19.10 R IV.319 - 323 द्विर्वचनम् यणयवायावादेशाल्लोपोपधालोपणिलोपकिकिनोरुत्त्वेभ्यः . यणयवायावादेशाल्लोपोपधालोपणिलोप् अकिकिनोरुत्त्वेभ्यः द्विर्वचनम् भवति विप्रतिषेधेन . द्विर्वचनस्य अवकाशः . बिभिदतुः . बिभिदुः . यणादेशस्य अवकाशः . दधि अत्र . मधु अत्र . इह उभयम् प्राप्नोति . चक्रतुः . चक्रुः . अयवायावादेशानाम् अवकाशः . चयनम् . चायकः . लवनम् . लावकः . द्विर्वचनस्य सः एव . इह उभयम् प्राप्नोति . चिचाय . चिचयिथ . लुलाव . लुलविथ . आल्लोपस्य अवकाशः . . गोदः . कम्बलदः . द्विर्वचनस्य सः एव . इह उभयम् प्राप्नोति . ययतुः . ययुः . तस्थतुः . तस्थुः . उपधालोपअस्य अवकाशः . श्लेष्मघ्नम् मधु . पित्तघ्नम् घृतम् . द्विर्वचनस्य सः एव . इह उभयम् प्राप्नोति . आटितत् . आशिशत् . उत्त्वस्य अवकाशः निपूर्ताः पिण्डाः . द्विर्वचनस्य सः एव . इह उभयम् प्राप्नोति . मित्रात्वरुणौ ततुरिः . दूर् ह्य्ध्वा ज्गुरिः . द्विर्वचनम् भवति पूर्वविप्रतिषेधेन . सः तर्हि पूर्वविप्रतिषेधः वक्तव्यः . न वक्तव्यः . इष्टवाची परशब्दः . विप्रतिषेधे परम् यत् इष्टम् तत् भवति इति . द्विर्वचनात् प्रसारणात्त्वधात्वादिवि काररीत्वेत्त्वोत्त्वगुणवृद्धिविधयः . द्विर्वचनात् प्रसारणात्त्वधात्वादिविकाररीत्वेत्त्वोत्त्वगुणवृद्धिविधयः भवन्ति विप्रतिषेधेन . द्विर्वचनस्य अवकाशः . बिभिदतुः . बिभिदुः . सम्प्रसारणस्य अवकाशः . इष्टम् . सुप्तम् . इह उभयम् प्राप्नोति . ईजतुः . ईजुः . न एतत् अस्ति प्रयोजनम् . अस्तु अत्र द्विर्वचनम् . द्विर्वचने कृते परस्य रूपस्य किति इति भविष्यति पूर्वस्य लिटि अभ्यासस्य उभयेषाम् इति . इदम् तर्हि सोषुप्यते . इदम् च अपि उदाहरणम् . ईजतुः , ईजुः इति . ननु च उक्तम् . अस्तु अत्र द्विर्वचनम् . द्विर्वचने कृते परस्य रूपस्य किति इति भविष्यति पूर्वस्य लिटि अभ्यासस्य उभयेषाम् इति . न सिध्यति . न सम्प्रसारणे सम्प्रसारणम् इति प्रतिषेधः प्राप्नोति . अकारेण व्यव्हितत्वात् न भविष्यति . एकादेशे कृते न अस्ति व्यवधानम् . एकादेशः पूर्वविधौ स्थानिवत् भवति इति स्थानिवद्भावात् व्यवधानम् एव . एवम् तर्हि समानाङ्गग्रहणम् तत्र चोदयिष्यति . आत्त्वस्य अवकाशः . ग्लाता . म्लाता . द्विर्वचनस्य सः एव . इह उभयम् प्राप्नोति . जग्ले . मम्ले . धात्वादिविकाराणाम् अवकाशः . नमति . सिञ्चति . द्विर्वचनस्य सः एव . इह उभयम् प्राप्नोति . ननाम . सिसेच . सस्नौ . रीत्वस्य अवकाशः . मात्रीयति . पित्रीयति . द्विर्वचनस्य सः एव . इह उभयम् प्राप्नोति . चेक्रीयते . जेह्रीयते . ईत्वस्य अवकाशः . पीयते . गीयते . द्विर्वचनस्य सः एव . इह उभयम् प्राप्नोति . पेपीयते . जेगीयते . इत्त्वोत्त्वयोः अवकाशः . आस्तीर्णम् . निपूर्ताः . द्विर्वचनस्य सः एव . इह उभयम् प्राप्नोति . आतेस्तीर्यते . निपोपूर्यते . गुणवृद्ध्योः अवकाशः . चेता . गौः . द्विर्वचनस्य सः एव . इह उभयम् प्राप्नोति . चिचाय . चिचयिथ . लुलाव . लुलविथ . न एतत् अस्ति प्रयोजनम् . अस्तु अत्र द्विर्वचनम् . द्विर्वचने कृते परस्य रूपस्य गुणवृद्धी भविष्यतः . इदम् तर्हि प्रयोजनम् . इयाय . इययिथ . ननु च उक्तम् न एतत् अस्ति प्रयोजनम् . अस्तु अत्र द्विर्वचनम् . द्विर्वचने कृते परस्य रूपस्य गुणवृद्धी भविष्यतः . न सिध्यति . अन्तरङ्गत्वात् सवर्णदीर्घत्वम् प्राप्नोति . वार्णात् आङ्गम् बलीयः इति गुणवृद्धी भविष्यतः . किम् वक्तव्यम् एतत् . न हि . कथम् अनुच्यमानम् गँस्यते . आचार्यप्रवृत्तिः ज्ञापयति वार्णात् आङ्गम् बलीयः भवति इति यत् अयम् अभ्यासस्य असवर्णे इति असवर्णग्रहणम् करोति . कथम् कृत्वा ज्ञापकम् . न हि अन्तरेण गुणवृद्धी असवर्णपरः अभ्यासः भवति . न एतत् अस्ति ज्ञापकम् . अर्त्यर्थम् एतत् स्यात् . इयृतः . इयृथः . [उवोण . उवोणिथः (R)] . यत् तर्हि दीर्घः इणः किति इति दीर्घत्वम् शास्ति . एतस्य अपि अस्ति वचने प्रयोजनम् . किम् . सवर्णदीर्घबाधनार्थम् एतत् स्यात् . सः यथा एव तर्हि सवर्णदीर्घत्वम् बाधते एवम् यणादेशम् अपि बाधेत . एवम् तर्हि यणादेशे योगविभागः करिष्यते . इदम् अस्ति इणः यण् भवति . ततः एः अनेकाचः . एः च अनेकाचः इणः यण् भवति . ततः असँयोगपूर्वस्य . एः अनेकाचः इति एव . असवर्णग्रहणम् एव तर्हि ज्ञापकम् . ननु च उक्तम् अर्त्यर्थम् एतत् स्यात् इति . न एकम् उदाहरणम् असवर्णग्रहणम् प्रयोजयति . एवम् अपि स्थानिवद्भावात् इयङ् न प्राप्नोति . अथ सति अपि विप्रतिषेधे यावता स्थानिवद्भावः कथम् एव एतत् सिध्यति . यः अनादिष्टात् अचः पूर्वः तस्य विधिम् प्रति स्थानिवद्भावः . आदिष्टात् च एषः अचः पूर्वः भवति .
6.1.13 
P III.20.2 - 22 R IV.323 - 326 ष्यङः सम्प्रसारणे पुत्रपत्योः तदादौ अतिप्रसङ्गः . ष्यङः सम्प्रसारणे पुत्रपत्योः तदादौ अतिप्रसङ्गः भवति . पुत्रपत्यादौ सम्प्रसारणम् प्राप्नोति . कारीषगन्ध्यापुत्रकुलम् , कारीषगन्ध्यापतिकुलम् . वर्णग्रहणात् सिद्धम् . वर्णग्रहणे एतत् भवति यस्मिन् विधिः तदादौ इति न च इदम् वर्णग्रहणम् . वर्णग्रहणे इति चेत् तदन्तप्रतिषेधः . वर्णग्रहणे इति चेत् तदन्तस्य प्रतिषेधः वक्तव्यः . पुत्रपत्यन्ते सम्प्रसारणम् प्राप्नोति . कारीषगन्ध्यापरमपुत्रः , कारीषगन्ध्यापरमपतिः . कौमुदगन्ध्यापरमपुत्रः , कौमुदगन्ध्यापरमपतिः . किम् कारणम् . यत्र हि तदादिविधिः न अस्ति तदन्तविधिना तत्र भवितव्यम् . सिद्धम् तु उत्तरपदवचनात् . सिद्धम् एतत् . कथम् . उत्तरपदवचनात् . पुत्रपत्योः उत्तरपदयोः इति वक्तव्यम् . तत् तर्हि वक्तव्यम् . न वक्तव्यम् . पूर्वपदम् उत्तरपदम् इति सम्बन्धिशब्दौ एतौ . सति पूर्वपदे उत्तरपदम् भवति सति च उत्तरपदे पूर्वपदम् इति . न च अत्र पुत्रपती उत्तरपदे . इह अपि तर्हि न प्राप्नोति . कारीषगन्धीपुत्रः , कारीषगन्धीपतिः इति . किम् कारणम् . पूर्वपदम् इति उच्यते . न हि अत्र ष्यङ् पूर्वपदम् अस्ति . ष्यङन्तम् एतत् पूर्वपदम् . कथम् . प्रत्ययग्रहणे यस्मात् सः तदादेः ग्रहणम् भवति . यदि प्रत्ययग्रहणे यस्मात् सः तदादेः ग्रहणम् भवति इति उच्यते परमकारीषगन्धीपुत्रः , परमकारीषगन्धीपतिः इति न सिध्यति . प्रत्ययग्रहणे यस्मात् सः तदादेः ग्रहणम् भवति अस्त्रीप्रत्ययेन इति . यदि अस्त्रीप्रत्ययेन इति उच्यते अतिक्रान्तः कारीषगन्ध्याम् अतिकारीषगन्ध्यः , तस्य पुत्रः अतिकारीषगन्ध्यपुत्रः , अतिकारीषगन्ध्यपतिः इति अत्र अपि प्राप्नोति . अस्त्रीप्रत्ययेन अनुपसर्जनेन . यः हि उपसर्जनम् स्त्रीप्रत्ययः भवति एषा तत्र परिभाषा प्रत्ययग्रहणे यस्मात् सः तदादेः ग्रहणम् भवति इति . एव .
6.1.14 
P III.24.2 - 5 R IV.331 मातच् . कारीषगन्ध्या माता अस्य कारीषगन्धीमातः , कारीषगन्ध्यामातः . मातच् . मातृक . कारीषगन्धीमातृकः , कारीषगन्ध्यामातृकः . मातृक . मातृ . कारीषगन्धीमाता , कारीषगन्ध्यामाता . मातृ .
6.1.16 
P III.24.8 - 25.5 R IV.331 - 333 वयिग्रहणम् किमर्थम् न वेञ् यजादिषु पठ्यते वेञः च वयिः आदेशः क्रियते तत्र यजादीनाम् किति इति एव सिद्धम् . तत्र एतत् स्यात् . ङिदर्थः अयम् आरम्भः इति . तत् च न . लिटि अयम् आदेशः लिट् च कित् एव . अतः उत्तरम् पठति . वयिग्रहणम् वेञः प्रतिषेधात् . वयिग्रहणम् क्रियते वेञः प्रतिषेधात् . वेञः लिटि प्रतिषेधम् वक्ष्यति . सः वयेः मा भूत् इति . यथा एव हि वेञ्ग्रहणात् विधिः प्रार्थ्यते एवम् प्रतिषेधः अपि प्राप्नोति . न वा यकारप्रतिषेधः ज्ञापकः अप्रतिषेधस्य . न वा एषः दोषः . किम् कारणम् . यत् अयम् लिटि वयः यः इति वयेः यकारस्य सम्प्रसारणप्रतिषेधम् शास्ति तत् ज्ञापति आचार्यः न वेञ्ग्रहणात् सम्प्रसारणप्रतिषेधः भवति इति . न एतत् अस्ति ज्ञापकम् . पिति अभ्यासार्थम् एतत् स्यात् . वयेः पित्सु वचनेषु अभ्यासस्य यकारस्य सम्प्रसारणम् मा भूत् इति . ननु च वेञ्ग्रहणात् वयेः पित्सु अपि वचनेषु अभ्यासयकारस्य सम्प्रसारणप्रतिषेधः सिद्धः . न सिध्यति . किम् कारणम् . किति इति तत्र अनुवर्तते . एवम् अपि वयेः पित्सु अपि वचनेषु अभ्यासयकारस्य सम्प्रसारणम् न प्राप्नोति . किम् कारणम् . हलादिशेषेण बाध्यते . न अत्र हलादिशेषः प्राप्नोति . किम् कारणम् . वक्ष्यति हि एतत् अभ्याससम्प्रसारणम् हलादिशेषात् विप्रतिषेधेन इति . सः एषः वयेः यकारस्य सम्प्रसारणप्रतिषेधः पिति अभ्यासार्थः न ज्ञापकार्थः भवति . पिति अभ्यासार्थम् इति चेत् न अविशिष्टत्वात् . पिति अभ्यासार्थम् इति चेत् तत् न . किम् कारणम् . अविशिष्टत्वात् . अविशेषेण प्रतिषेधः . निवृत्तम् तत्र किति इति . आतः च अविशेषेण . वेञः अपि हि पित्सु वचनेषु अभ्यासस्य सम्प्रसारणम् न इष्यते . ववौ वविथ इति . विकृतिग्रहणम् खलु अपि प्रतिषेधे क्रियते न च विकृतिः प्रकृतिम् गृह्णाति .
6.1.17 
P III.25.7 - 10 R IV.333 ग्रहिवृश्चतिपृच्छतिभृज्जतीनाम् अविशेषः . यत् उच्यते वृश्चेः अविशेषः इति तत् न . यदि अत्र रेफस्य सम्प्रसारणम् न स्यात् वकारस्य प्रसज्येत . रेफस्य पुनः सम्प्रसारणे सति उः अदत्त्वस्य स्थानिवद्भावात् न सम्प्रसारणे सम्प्रसारणम् इति प्रतिषेधः सिद्धः भवति . तस्मात् वक्तव्यम् ग्रहेः अविषेषः पृच्छतिभृज्जत्योः अविशेषः इति . (6.1.17.2) P III.25.11 - 22 R IV. 333 - 334 अथ उभयग्रहणम् किमर्थम् . उभयेषाम् अभ्यासस्य सम्प्रसारणम् यथा स्यात् वचिस्वपियजादीनाम् ग्रहादीनाम् च . न एतत् अस्ति प्रयोजनम् . प्रकृतम् उभयेषाम् ग्रहणम् अनुवर्तते . यदि अनुवर्तते ग्रहिज्यावयिव्यधिवष्टिविचतिवृश्चतिपृच्छतिभृज्जत् ईनाम् ङिति च इति यजादीनाम् ङिति अपि प्राप्नोति . न एषः दोषः . सम्बन्धम् अनुवर्तिष्यते . वचिस्वपियजादीनाम् किति . ग्रहादीनाम् ङिति च वचिस्वपियजादीनाम् किति . ततः लिटि अभ्यासस्य उभयेषाम् . किति ङिति इति निवृत्तम् . अथ वा मण्डूकगतयः अधिकाराः . यथा मण्डूकाः उत्प्लुत्य उत्प्लुत्य गच्छन्ति तद्वत् अधिकाराः . अथ वा एकयोगः करिष्यते . वचिस्वपियजादीनाम् किति ग्रहादीनाम् ङिति च इति . ततः लिटि अभ्यासस्य इति . न च एकयोगे अनुवृत्तिः भवति . अथ वा उभयम् निवृत्तम् . तत् अपेक्षिष्यामहे . इदम् तर्हि उभयेषाङ्ग्रहणस्य प्रयोजनम् . उभयेषाम् अभ्यासस्य सम्प्रसारणम् एव यथा स्यात् . यत् अन्यत् प्राप्नोति तत् मा भूत् इति . किम् च अन्यत् प्राप्नोति . हलादिशेषः . अभ्याससम्प्रसारणम् हलादिशेषात् विप्रतिषेधेन इति वक्ष्यति . सः पूर्वविप्रतिषेधः न पठितव्यः भवति . अन्यत् प्राप्नोति तत् मा भूत् इति . कण्टकः .
6.1.18 
P III.27.9 - 10 R IV.336 - 337 चङ्ग्रहणम् शक्यम् अकर्तुम् . कथम् . ङिति इति वर्तते न च अन्यः स्वापेः ङित् अस्ति अन्यत् अतः चङः .
6.1.20 
P III.27.12 - 16 R IV.337 वशेः यङि प्रतिषेधः . वशेः यङि प्रतिषेधः वक्तव्यः सम्प्रसारणस्य . वावश्यते . क्व मा भूत् . उष्टः , उशन्ति इति . सः तर्हि तथा प्रतिषेधः वक्तव्यः . न वक्तव्यः . यङि इति वर्तते . एवम् तर्हि अन्वाचष्टे यङि इति वर्तते इति . न एतत् अन्वाख्येयम् अधिकाराः अनुवर्तन्ते इति . एषः एव न्यायः यत् उत अधिकाराः अनुवर्तेरन् इति .
6.1.27 
P III.27.18 - 28.5 R III.337 - 338 किम् निपात्यते . श्रास्रप्योः शृभावः . श्रास्रप्योः शृभावः निपात्यते . क्षीरहविषोः इति वक्तव्यम् . शृतम् क्षीरम् . शृतम् हविः . क्व मा भूत् . श्राणा यवागूः , श्रपिता यवागूः इति . श्रपेः शृतम् अन्यत्र हेतोः . श्रपेः शृतम् अन्यत्र हेतोः इति वक्तव्यम् इह मा भूत् . श्रपितम् क्षीरम् देवदत्तेन यज्ञदत्तेन इति .
6.1.28 
P III.28.7 - 12 R IV.338 - 339 आङ्पूर्वात् अन्धूधसोः . आङ्पूर्वात् अन्धूधसोः इति वक्तव्यम् . आपीनः अन्धुः , आपीनम् ऊधः . किम् प्रयोजनम् . नियमार्थम् . आङ्पूर्वात् अन्धूधसोः एव . क्व मा भूत् . आप्यानः चन्द्रमाः इति . उभयतः नियमः च अयम् द्रष्टव्यः . आङ्पूर्वात् एव अन्धूधसोः , अन्धूधसोः एव आङ्पूर्वात् इति . क्व मा भूत् . प्रप्यानः अन्धुः , प्रप्यानम् ऊधः . आङ्पूर्वात् च एष नियमः द्रष्टव्यः . भवति हि पीनम् मुखम् , पीनाः शम्बट्यः , श्लक्ष्णपीनमुखी कन्या इति .
6.1.30 
P III.28.14 - 29.6 R IV.339 - 340 श्वेः लिटि अभ्यासलक्षणप्रतिषेधः . श्वेः लिटि अभ्यासलक्षणम् सम्प्रसारणम् नित्यम् प्राप्नोति . तस्य प्रतिषेधः वक्तव्यः . शिश्वियतुः , शिश्वियुः . किम् उच्यते लिटि अभ्यासलक्षणस्य इति न पुनः किल्लक्षणस्य अपि . किल्लक्षणम् अपि हि नित्यम् अत्र प्राप्नोति . किल्लक्षणम् श्वयतिलक्षणम् बाधिष्यते . यथा एव तर्हि किल्लक्षणम् श्वयतिलक्षणम् बाधते एवम् अभ्यासलक्षणम् अपि बाधेत . न ब्रूमः अपवादत्वात् किल्लक्षणम् श्वयतिलक्षणम् बाधिष्यते इति . किम् तर्हि . परत्वात् . श्वयतिलक्षणस्य अवकाशः पिति वचनानि . शुशाव, शुशविथ , शिश्वाय, शिश्वयिथ . किल्लक्षणस्य अवकाशः अन्ये कितः . शूनः, शूनवान् . इह उभयम् प्राप्नोति . शिश्वियतुः , शिश्वियुः इति . श्वयतिलक्षणम् भवति विप्रतिषेधेन . अभ्यासलक्षणात् अपि तर्हि श्वयतिलक्षणम् भविष्यति विप्रतिषेधेन . अभ्यासलक्षणस्य अवकाशः अन्ये यजादयः . इयाज, उवाप . श्वयतिलक्षणस्य अवकाशः परम् धातुरूपम् . शुशुवतुः , शुशुवुः , शुशुविथ . श्वयतेः अभ्यासस्य उभयम् प्राप्नोति . शिशिवियतुः , शिश्वियुः . श्वयतिलक्षणम् भविष्यति विप्रतिषेधेन . न एषः युक्तः विप्रतिषेधः . न हि श्वयतेः अभ्यासस्य अन्ये यजादयः अवकाशः . श्वयतेः यजादिषु यः पाठः सः अनवकाशः . तस्य अनवकाशत्वात् अयुक्तः विप्रतिषेधः . तस्मात् सुष्ठु उक्तम् श्वेः लिटि अभ्यासलक्षणप्रतिषेधः इति .
6.1.32 
P III.29.8 - 30.14 R IV.341 - 344 ह्वः सम्प्रसारणे योगविभागः . ह्वः सम्प्रसारणे योगविभागः कर्तव्यः . ह्वः सम्प्रसारणम् भवति णौ च सँश्चङोः . ततः अभ्यस्तस्य च . अभ्यस्तस्य च ह्वः सम्प्रसारणम् भवति इति . किमर्थः योगविभागः . णौ सँश्चङ्विषयाऋथः . णौ च सँश्चङ्विषये ह्वः सम्प्रसारणम् यथा स्यात् . जुहावयिषति , अजूहवत् . किम् पुनः कारणम् न सिध्यति . ह्वः अभ्यस्तस्य इति उच्यते न च एतत् ह्वः अभ्यस्तम् . कस्य तर्हि . ह्वाययतेः . ह्वः एतत् अभ्यस्तम् . कथम् . एकाचः द्वे प्रथमस्य . एवम् तर्हि ह्वयतेः अभ्यस्तस्य इति उच्यते न च अत्र ह्वयतिः अभ्यस्तः . कः तर्हि . ह्वाययतिः . ह्वयतिः एव अत्र अभ्यस्तः . कथम् . एकाचः द्वे प्रथमस्य इति . एवम् अपि अभ्यस्तिनिमित्ते अनभ्यस्तप्रसारणार्थम् . अभ्यस्तिनिमित्ते इति वक्तव्यम् . किम् प्रयोजनम् . अनभ्यस्तप्रसारणार्थम् . अनभ्यस्तस्य प्रसारणम् यथा स्यात् . जुहूषति , जोहूयते . अभ्यस्तप्रसारणे हि अभ्यासप्रसारणाप्राप्तिः . अभ्यस्तप्रसारणे हि अभ्यासप्रसारणस्य अप्राप्तिः स्यात् . न सम्प्रसारणे सम्प्रसारणम् इति प्रतिषेधः प्रसज्येत . न एषः दोषः . व्यवहितत्वात् न भविष्यति . समानाङ्गे प्रसारणप्रतिषेधात् प्रतिषेधः . समानाङ्गे प्रसारणप्रतिषेधात् प्रतिषेधः प्राप्नोति . समानाङ्गग्रहणम् तत्र चोदयिष्यति . कृदन्तप्रतिषेधार्थम् च . कृदन्तप्रतिषेधार्थम् च अभ्यस्तिनिमित्ते इति वक्तव्यम् . किम् प्रयोजनम् . ह्वायकम् इच्छति ह्वायकीयति . ह्वायकीयतेः सन् . जिह्वायकीयिषति . सः तर्हि निमित्तशब्दः उपादेयः . न हि अन्तरेण निमित्तशब्दम् निमित्तार्थः गम्यते . अन्तरेण अपि निमित्तशब्दम् निमित्तार्थः गम्यते . तत् यथा : दधित्रपुसम् प्रत्यक्षः ज्वरः . ज्वरनिमित्तम् इति गम्यते . नड्वलोदकम् पादरोगः . पादरोगनिमित्तम् इति गम्यते . आयुः घृतम् . आयुषः निमित्तम् इति गम्यते . अथ वा अकारः मत्वर्थीयः . अभ्यस्तम् अस्मिन् अस्ति सः अयम् अभ्यस्तः . अभ्यस्तस्य इति . अथ वा अभ्यस्तस्य इति न एषा ह्वयतिसमानाधिकरणा षष्ठी . का तर्हि . सम्बन्धषष्ठी . अभ्यस्तस्य यः ह्वयतिः . किम् च अभ्यस्तस्य ह्वयतिः . प्रकृतिः . ह्वः अभ्यस्तस्य प्रकृतेः इति . योगविभागः तु कर्तव्यः एव . न अत्र ह्वयतिः अभ्यस्तस्य प्रकृतिः . किम् तर्हि . ह्वाययतिः .
6.1.36 
P III.30.17 - 31.2 R IV.344 - 345 अपस्पृधेथाम् इति किम् निपात्यते . स्पर्धेः लङि आत्मनेपदानाम् मध्यमपुरुषस्य द्विवचने आथामि द्विर्वचनम् सम्प्रसारणम् अकारलोपः च निपात्यते . न्द्रः च विष्णो य्त् पस्पृधेथाम् . अस्पृधेथाम् इति भाषायाम् . अपरः आह : अपपूर्वात् स्पर्धेः लङि आत्मनेपदानाम् मध्यमपुरुषस्य द्विवचने आथामि द्विर्वचनम् सम्प्रसारणम् अकारलोपः च निपात्यते . न्द्रः च विष्णो य्त् पस्पृधेथाम् . अपास्पृधेथाम् इति भाषायाम् . श्राताः श्रितम् इति किम् निपात्यते . श्रीणातेः क्ते श्राभावश्रिभावौ निपात्येते . क्व पुनः श्राभावः क्व वा श्रिभावः . सोमे श्राभावः अन्यत्र श्रिभावः . न तर्हि इदानीम् इदम् भवति : श्रितः सोमः इति . बहुवचने श्राभावः . न तर्हि इदानीम् इदम् भवति : श्रिताः नः ग्रहाः इति . सोमबहुत्वे श्राभावः अन्यत्र श्रिभावः .
6.1.37 
P III.31.4 - 32.14 R IV.345 - 347 किमर्थम् इदम् उच्यते . वचिस्पवियजादीनाम् ग्रहादीनाम् च सम्प्रसारणम् उक्तम् . तत्र यावन्तः यणः सर्वेषाम् सम्प्रसारणम् प्राप्नोति . इष्यते च परस्य यथा स्यात् न पूर्वस्य तत् च अन्तरेण यत्नम् न सिध्यति इति न सम्प्रसारणे सम्प्रसारणम् . किम् अन्ये अपि एवम् विधयः भवन्ति . अतः दीर्घः यञि . सुपि च इति . घटाभ्याम् . अकारमात्रस्य दीर्घत्वम् कस्मात् न भवति . अस्ति अत्र विशेषः . इयम् अत्र परिभाषा उपतिष्ठते . अलः अन्त्यस्य इति . ननु च इदानीम् एतया परिभाषया इह (R: इह अपि) शक्यम् उपस्थातुम् . न इति आह . न हि वचिस्पवियजादीनाम् ग्रहादीनाम् च अन्त्यः यण् अस्ति . एवम् तर्हि अनन्त्यविकारे अन्त्यसदेशस्य कार्यम् भवति इति अन्त्यसस्देशः यः यण् तस्य कार्यम् भविष्यति . न एतस्याः परिभाषायाः सन्ति प्रयोजनानि . एवम् तर्हि आचार्यप्रवृत्तिः ज्ञापयति न सर्वस्य यणः सम्प्रसारणम् भवति इति यत् अयम् प्यायः पीभावम् शास्ति . कथम् कृत्वा ज्ञापकम् . पीभाववचने एतत् प्रयोजनम् आपीनः अन्धुः , आपीनम् ऊधः एतत् रूपम् यथा स्यात् इति . यदि च अत्र सर्वस्य यणः सम्प्रसारणम् स्यात् पीभाववचनम् अनर्थकम् स्यात् . सम्प्रसारणे कृते सम्प्रसारणपरपूर्वत्वे च द्वयोः इकारयोः एकादेशे सिद्धम् रूपम् स्यात् आपीनः अन्धुः , आपीनम् ऊधः इति . पश्यति तु आचार्यः न सर्वस्य यणः सम्प्रसारणम् भवति इति . ततः अयम् प्यायः पीभावम् शास्ति . न एतत् अस्ति ज्ञापकम् . सिद्धे हि विधिः आरभ्यमाणः ज्ञापकार्थः भवति न च प्यायः सम्प्रसारणेन सिध्यति . सम्प्रसारणे हि सति अन्त्यस्य प्रसज्येत . एवम् अपि ज्ञापकम् एव . कथम् . प्यायः इति न एषा स्थानषष्ठी . का तर्हि . विशेषणषष्ठी . प्यायः यः यण् इति . तत् एतत् ज्ञापयति आचार्यः न सर्वस्य यणः सम्प्रसारणम् भवति इति यत् अयम् प्यायः पीभावम् शास्ति . एवम् अपि अनैकान्तिकम् एतत् . एतावत् ज्ञाप्यते न सर्वस्य यणः सम्प्रसारणम् भवति इति . तत्र कुतः एतत् परस्य भविष्यति न पूर्वस्य इति . उच्यमाने अपि एतस्मिन् कुतः एतत् परस्य भविष्यति न पूर्वस्य इति . एकयोगक्षणम् खलु अपि सम्प्रसारणम् . तत् यदि तावत् परम् अभिनिर्वृत्तम् पूर्वम् अपि अभिनिर्वृत्तम् एव . प्रसक्तस्य अनभिनिर्वृत्तस्य प्रतिषेधेन निवृत्तिः शक्या कर्तुम् न अभिनिर्वृत्तस्य . यः हि भुक्तवन्तम् ब्रूयात् मा भुक्थाः इति किम् तेन कृतम् स्यात् . अथ अपि पूर्वम् अनभिनिर्वृत्तम् परम् अपि अनभिनिर्वृत्तम् एव . तत्र निमित्तसँश्रयः अनुपपन्नः न सम्प्रसारणे सम्प्रसारणम् इति . न एषः दोषः . यत् तावत् उच्यते उच्यमाने अपि एतस्मिन् कुतः एतत् परस्य भविष्यति न पूर्वस्य इति . इह इङ्गितेन चेष्टितेन निमिषितेन महता वा सूत्रप्रबन्धेन आचार्याणाम् अभिप्रायः गम्यते . एतत् एव ज्ञापयति परस्य भविष्यति न पूर्वस्य इति यत् अयम् न सम्प्रसारणे सम्प्रसारणम् इति प्रतिषेधम् शास्ति . यत् अपि उच्यते एकयोगलक्षणम् खलु अपि सम्प्रसारणम् . तत् यदि तावत् परम् अभिनिर्वृत्तम् पूर्वम् अपि अभिनिर्वृत्तम् एव . प्रसक्तस्य अनभिनिर्वृत्तस्य प्रतिषेधेन निवृत्तिः शक्या कर्तुम् इति . अस्तु उभयोः अभिनिर्वृत्तिः . न वयम् पूर्वस्य प्रतिषेधम् शिष्मः . किम् तर्हि . सम्प्रसारणाश्रयम् यत् प्राप्नोति तस्य प्रतिषेधम् . ततः पूर्वत्वे प्रतिषिद्धे यणादेशेन सिद्धम् . यत् अपि उच्यते अथ अपि पूर्वम् अनभिनिर्वृत्तम् परम् अपि अनभिनिर्वृत्तम् एव . तत्र निमित्तसँश्रयः अनुपपन्नः इति . तादर्थ्यात् ताच्छब्द्यम् भविष्यति . तत् यथा इन्द्रार्था स्थूणा इन्द्रः इति एवम् इह अपि सम्प्रसारणार्थम् सम्प्रसारणम् . तत् यत् प्रसारणार्थम् प्रसारणम् तस्मिन् प्रतिषेधः भविष्यति . प्रतिषेधः न भविष्यति .
6.1.39 
P III.33.19 - 34.2 R IV.350 वश्चास्यग्रहणम् शक्यम् अकर्तुम् . अन्यतरस्याम् किति वेञः न सम्प्रसारणम् भवति इति एव सिद्धम् . कथम् . सम्प्रसारणे कृते उवङादेशे च द्विर्वचनम् सवर्णदीर्घत्वम् . तेन सिद्धम् ववतुः, ववुः , ऊवतुः, ऊवुः . वयेः अपि नित्यम् यकारस्य प्रतिषेधः सम्प्रसारणस्य ऊयतुः , ऊयुः . त्रैशब्यम् च इह साध्यम् . तत् च एवम् सति सिद्धम् भवति . यदि एवम् ववौ, वविथ इति न सिध्यति . ल्यपि च इति अनेन चकारेण लिट् अपि अनुकृष्यते . तस्मिन् नित्ये प्रसारणप्रतिषेधे प्राप्ते इयम् किति विभाषा आरभ्यते .
6.1.45 
P III.34.6 - 35.19 R IV.351 - 355 कथम् इदम् विज्ञायते : एच् यः उपदेशे इति आहोस्वित् एजन्तन्तम् यत् उपदेशे इति . किम् च अतः . यदि विज्ञायते : एच् यः उपदेशे इति ढौकिता त्रौकिता इति अत्र अपि प्राप्नोति . अथ विज्ञायते : एजन्तन्तम् यत् उपदेशे इति न दोषः भवति . ननु च एजन्तन्तम् यत् उपदेशे इति अपि विज्ञायमाने अत्र अपि प्राप्नोति . एतत् अपि व्यपदेशिवद्भावेन एजन्तम् भवति उपदेशे . अर्थवता व्यपदेशिवद्भावः . ननु च एच् यः उपदेशे इति अपि विज्ञायमाने न दोषः भवति . अशिति इति उच्यते न च अत्र अशितम् पश्यामः . ननु च ककारः एव अत्र अशित् . न ककारे भवितव्यम् . किम् कारणम् . नञिवयुक्तम् अन्यसदृशाधिकरणे . तथा हि अर्थगतिः . नञ्युक्तम् इवयुक्तम् च अन्यस्मिन् तत्सदृशे कार्यम् विज्ञायते . तथा हि अर्थः गम्यते . तत् यथा लोके : अब्राह्मणम् आनय इति उक्ते ब्राह्मणसदृशम् आनयति . न असौ लोष्टम् आनीय कृती भवति . एवम् इह अपि अशिति इति शित्प्रतिषेधात् अन्यस्मिन् अशिति शित्सदृशे कार्यम् विज्ञास्यते . किम् च अन्यत् शित्सदृशम् . प्रत्ययः . इह तर्हि : ग्लै : ग्लानीयम् , म्लै : म्लानीयम् , वेञ् : वानीयम् , शो : निशामीयम् : परत्वात् आयादयः प्राप्नुवन्ति . ननु च एजन्तन्तम् यत् उपदेशे इति अपि विज्ञायमाने परत्वात् आयादयः प्राप्नुवन्ति . सन्तु . आयादिषु कृतेषु स्थानिवद्भावात् एज्ग्रहणेन ग्रहणात् पुनः आत्त्वम् भविष्यति . ननु च एच् यः उपदेशे इति अपि विज्ञायमाने परत्वात् आयादिषु कृतेषु स्थानिवद्भावात् एज्ग्रहणेन ग्रहणात् आत्त्वम् भविष्यति . न भविष्यति . अनल्विधौ स्थानिवद्भावः अल्विधिः च अयम् . एवम् तर्हि एजन्तन्तम् यत् उपदेशे इति अपि विज्ञायमाने हूतः , हूतवान् इति अत्र अपि प्राप्नोति . भवतु एव अत्र आत्त्वम् . श्रवणम् कस्मात् न भवति . पूर्वत्वम् अस्य भविष्यति . न सिध्यति . इदम् इह सम्प्रधार्यम् : आत्त्वम् क्रियताम् पूर्वत्वम् इति . किम् अत्र कर्तव्यम् . परत्वात् पूर्वत्वम् . एवम् तर्हि इदम् इह सम्प्रधार्यम् . आत्त्वम् क्रियताम् सम्प्रसारणम् इति . किम् अत्र कर्तव्यम् . परत्वात् आत्त्वम् . नित्यम् सम्प्रसारणम् . कृते अपि आत्त्वे प्राप्नोति अकृते अपि . आत्त्वम् अपि नित्यम् . कृते अपि सम्प्रसारणे प्राप्नोति अकृते अपि . अनित्यम् आत्त्वम् . न हि कृते सम्प्रसारणे प्राप्नोति . किम् कारणम् . अन्तरङ्गम् पूर्वत्वम् . तेन बाध्यते . यस्य लक्षणन्तरेण निमित्तम् विहन्यते न तत् अनित्यम् . न च सम्प्रसारणम् एव आत्त्वस्य निमित्तम् हन्ति . अवश्यम् लक्षणान्तरम् पूर्वत्वम् प्रतीक्ष्यम् . उभयोः नित्ययोः परत्वात् आत्त्वे कृते सम्प्रसारणम् सम्प्रसारणपूर्वत्वम् . कार्यकृतत्वात् पुनः आत्त्वम् न भविष्यति . अथ अपि कथम् चित् आत्त्वम् अनित्यम् स्यात् एवम् अपि न दोषः . उपदेशग्रहणम् न करिष्यते . यदि न क्रियते चेता स्तोता इति अत्र अपि प्राप्नोति . न एषः दोषः . आचार्यप्रवृत्तिः ज्ञापयति न परनिमित्तकस्य आत्त्वम् भवति इति यत् अयम् क्रीङ्जीणाम् णौ आत्त्वम् शास्ति . न एतत् अस्ति ज्ञापकम् . नियमार्थम् एतत् स्यात् . क्रीङ्जीणाम् णौ एव इति . यत् तर्हि मीनातिमिनोतिदीङाम् ल्यपि च इति अत्र एज्ग्रहणम् अनुवर्तयति . इह तर्हि ग्लै ग्लानीयम् , म्लै म्लानीयम् , वेञ् वानीयम् , शो निशामीयम् परत्वात् आयादयः प्राप्नुवन्ति . अत्र अपि आचार्यप्रवृत्तिः ज्ञापयति न आयादयः आत्त्वम् बाधन्ते इति यत् अयम् अशिति इति प्रतिषेधम् शास्ति . यदि हि बाधेरन् शिति अपि बाधेरन् . अथ वा पुनः अस्तु एच् यः उपदेशे इति . ननु च उक्तम् ग्लै ग्लानीयम् , म्लै म्लानीयम् , वेञ् वानीयम् , शो निशामीयम् परत्वात् आयादयः प्राप्नुवन्ति इति . अत्र अपि शित्प्रतिषेधः ज्ञापकः न आयादयः आत्त्वम् बाधन्ते इति . आत्त्वे एशि उपसङ्ख्यानम् . आत्त्वे एशि उपसङ्ख्यानम् कर्तव्यम् . जग्ले मम्ले . अशिति इति प्रतिषेधः प्राप्नोति . न एषः दोषः . न एवम् विज्ञायते . शकारः इत् यस्य सः अयम् शित् . न शित् अशित् . अशिति इति . कथम् तर्हि . शकारः इत् शित् . न शित् शित् अशित् . अशिति इति . यदि एवम् स्तनन्धयः इति अत्र अपि प्राप्नोति . अत्र अपि शप् शित् भवति . न अयादयः आत्त्वम् बाधन्ते इति . .
6.1.48 
P III.37.18 - 22 R IV.359 आत्त्वे णौ लीयतेः उपसङ्ख्यानम् प्रलम्भनशालीनीकरणयोः . आत्त्वे णौ लीयतेः उपसङ्ख्यानम् कर्तव्यम् . किम् प्रयोजनम् . प्रलम्भने च अर्थे शालीनीकरणे च नित्यम् आत्त्वम् यथा स्यात् . प्रलम्भने तावत् . जटाभिः आलापयते . श्मश्रुभिः आलापयते . शालीनीकरणे . श्येनः वार्तिकम् उल्लापयते . रथी रथिनम् उपलपयते .
6.1.49 
P III.38.2 - 8 R IV.360 - 361 सिध्यतेः अज्ञानार्थस्य . सिध्यतेः अज्ञानार्थस्य इति वक्तव्यम् . इतरथा हि अनिष्टप्रसङ्गः . अपारलौकिके इति उच्यमाने अनिष्टम् प्रसज्येत . अन्नम् साधयति ब्राह्मणेभ्यः दास्यामि इति . अस्ति पुनः अयम् सिध्यतिः क्व चित् अन्यत्र वर्तते . अस्ति इति आह . तपः तापसम् सेधयति . ज्ञानम् अस्य प्रकाशयति . स्वानि एव एनम् कर्माणि सेधयन्ति . ज्ञानम् अस्य प्रकाशयन्ति इति अर्थः .
6.1.50 
P III.38.10 - 39.12 R IV.361 - 363 मीनात्यादीनाम् आत्त्वे उपदेशवचनम् प्रत्ययविध्यर्थम् . मीनात्यादीनाम् आत्त्वे उपदेशिवद्भावः वक्तव्यः . उपदेशावस्थायाम् आत्त्वम् भवति इति वक्तव्यम् . किम् प्रयोजनम् . प्रत्ययविध्यर्थम् . उपदेशावस्थायाम् आत्त्वे कृते इष्टः प्रत्ययविधिः यथा स्यात् . के पुनः प्रत्ययाः उपदेशिवद्भावम् प्रयोजयन्ति . काः . काः तावत् न प्रयोजयन्ति . किम् कारणम् . एचः इति उच्यते न च केषु एच् अस्ति . णघञ्युज्विधयः तर्हि प्रयोजयन्ति . ण . अवदायः . आतः इति णः सिद्धः भवति . घञ् . अवदायः वर्तते . आतः इति घञ् सिद्धः भवति . किम् च भो आतः इति भञ् उच्यते . न खलु अपि आतः इति उच्यते आतः तु विज्ञायते . कथम् . अविशेषेण घञ् उत्सर्गः . तस्य इवर्णान्तात् उवर्णान्तात् च अजपौ अपवादौ . तत्र उपदेशावस्थायाम् आत्त्वे कृते अपवादस्य निमित्तम् न अस्ति इति कृत्वा उत्सर्गेण घञ् सिद्धः भवति . एवम् च कृत्वा न च आतः इति उच्यते आतः तु विज्ञायते . युच् . ईषदवदानम् स्ववदानम् . आतः इति युच् सिद्धः भवति . इदम् विप्रतिषिद्धम् एचः उपदेशः इति . यदि एचः न उपदेशे अथ उपदेशे न एचः . एचः च उपदेशे च इति विप्रतिषिद्धम् . न एतत् विप्रतिषिद्धम् . आह अयम् एचः उपदेशे इति . यदि एचः न उपदेशे अथ उपदेश न एचः . ते वयम् विषयम् विज्ञास्यामः . एज्विषये इति . तत् तर्हि उपदेशग्रहणम् कर्तव्यम् . न कर्तव्यम् . प्रकृतम् अनुवर्तते . क्व प्रकृतम् . आत् एचः उपदेशे इति . तत् वै प्रकृतिविशेषणम् विषयविशेषणेन च इह अर्थः . न च अन्यार्थम् प्रकृतम् अन्यार्थम् भवति . न खलु अपि अन्यत् प्रकृतम् अनुवर्तनात् अन्यत् भवति . न हि गोधा सर्पन्ती सर्पणात् अहिः भवति . यत् तावत् उच्यते न च अन्यार्थम् प्रकृतम् अन्यार्थम् भवति इति अन्यार्थम् अपि प्रकृतम् अन्यार्थम् भवति .तत् यथा . शाल्यर्थम् कुल्याः प्रणीयन्ते ताभ्यः च पाणीयम् पीयते उपश्पृश्यते च शालयः च भाव्यन्ते . यत् अपि उच्यते न खलु अपि अन्यत् प्रकृतम् अनुवर्तनात् अन्यत् भवति . न हि गोधा सर्पन्ती सर्पणात् अहिः भवति इति . भवेत् द्रव्येषु एतत् एवम् स्यात् . शब्दः तु खलु येन येन विशेषेण अभिसम्बध्यते तस्य तस्य विशेषकः भवति . तत् यथ गौः शुक्लः अश्वः च . शुक्लः इति गम्यते .
6.1.51 
P III.39.18 R IV.364 किम् इदम् लीयतेः इति . लिनातिलीयत्योः यका निर्देशः .
6.1.56 
P III.39.20 - 23 R IV.364 - 365 हेतुभये इति किमर्थम् . कुञ्चिकया एनम् भाययति . अहिना एनम् भाययति . हेतुभये इति उच्यमाने अपि अत्र प्राप्नोति . एतत् अपि हि हेतुभयम् . हेतुभये इति न एवम् विज्ञायते . हेतोः भयम् हेतुभयम् . हेतुभये इति . कथम् तर्हि . हेतुः एव भयम् हेतुभयम् . हेतुभये इति . यदि सः एव हेतुः भयम् भवति इति .
6.1.58 
P III.40.2 - 8 R IV.365 अमि सङ्ग्रहणम् . अमि सङ्ग्रहणम् . किम् इदम् सङ् इति . प्रत्याहारग्रहणम् . क्व सन्निविष्टानाम् प्रत्याहारः . सनः प्रभृति आ महिङः ङकारात् . किम् प्रयोजनम् . क्विप्प्रतिषेधाऋथम् . क्विबन्तस्य मा भूत् . रज्जुसृड्भ्याम् , रज्जुसृड्भिः , देवदृग्भ्याम् , देवदृग्भिः . उक्तम् वा . किम् उक्तम् . धातोः स्वरूपग्रहणे तत्प्रत्ययविज्ञानात् सिद्धम् इति .
6.1.60 
P III.40.10 -15 R IV.365 -366 शीर्षन् छन्दसि प्रकृत्यन्तरम् . शीर्षन् छन्दसि प्रकृत्यन्तरम् द्रष्टव्यम् . किम् प्रयोजनम् . किम् प्रयोजनम् . आदेशप्रतिषेधार्थम् . आदेशः मा विज्ञायि . प्रकृत्यन्तरम् यथा विज्ञायेत . किम् च स्यात् . अस्कारान्तस्य छन्दसि श्रवणम् न स्यात् . शिरः मे शीर्यशः मुखम् (R: शीर्यते मुखे ) . इदम् ते शिरः भिनद्मि इति . तत् वै अथर्वणः शिरः . (6.1.61) P III.40.17 - 41.16 R IV.366 - 368 ये च तद्धिते शिरसः आदेशार्थम् . ये च तद्धिते इति अत्र शिरसः ग्रहणम् कर्तव्यम् . किम् प्रयोजनम् .आदेशार्थम् . आदेशः यथा विज्ञायेत . प्रकृत्यन्तरम् मा विज्ञायि . किम् च स्यात् . यकारादौ तद्धिते अस्कारान्तस्य श्रवणम् प्रसज्येत . शीर्षण्यः हि मुख्यः भवति . शीर्षण्यः खरः . वा केशेषु . वा केशेषु शिरसः शीर्षन्भावः वक्तव्यः . शीर्षण्याः केशाः , शिरस्याः . अचि शीर्षः . अचि परतः शिरसः शीर्षभावः वक्तव्यः . हास्तिशीर्षिः , स्थौल्यशीर्षिः, पैलुशीर्षिः . छन्दसि च . छन्दसि च शिरसः शीर्षभावः वक्तव्यः . द्व् शीर्ष् . इह हास्तिशीर्ष्या पैलुशीर्ष्या इति शिरसः ग्रहणेन ग्रहणात् शीर्षन्भावः प्राप्नोति . अस्तु . नः तद्धिते इति टिलोपः भविष्यति . न सिध्यति . ये च अभावकर्मणोः इति प्रकृतिभावः प्रसज्येत . यदि पुनः ये अचि तद्धिते इति उच्येत . किम् कृतम् भवति . इञि शीर्षन्भावे कृते टिलोपेन सिद्धम् . न एवम् शक्यम् . इह हि स्थूलशिरसः इदम् स्थौलशीर्षम् इति अनणि इति प्रकृतिभावः प्रसज्येत . तस्मात् न एवम् शक्यम् . न चेत् एवम् शिरसः ग्रहणेन ग्रहणात् शीर्षन्भावः प्राप्नोति . पाक्षिकः एषः दोषः . कतरस्मिन् पक्षे . ष्यङ्विधौ द्वैतम् भवति . अणिञोः वा आदेशः ष्यङ् अणिञ्भ्याम् वा परः इति . तत् यदा तावद् अणिञोः आदेशः तदा एषः दोषः . यदा हि अणिञ्भ्याम् परः न तदा दोषः भवति अणिञ्भ्याम् व्यवहितत्वात् .
6.1.63 
P III.41.19 - 42.6 R IV.368 - 369 शस्प्रभृतिषु इति उच्यते . अशस्प्रभृतिषु अपि दृश्यते . शला दोषणी . ककुत् दोषणी . याचते महादेवः . पदादिषु माँस्पृत्स्नूनाम् उपसङ्ख्यानम् . पदादिषु माँस्पृत्स्नूनाम् उपसङ्ख्यानम् कर्तव्यम् . माँस् . य्त् नीक्षणम् माँस्प्चन्याः . माँसपचन्याः इति प्राप्ते . माँस् . पृत्. पृत्स् म्र्त्यम् . पृतनासु मर्त्यम् इति प्राप्ते . पृत् . स्नु . न ते दिव्ः न् पृथिव्यः धि स्न्षु . अधि सानुषु इति प्राप्ते . नस् नासिकायाः यत्तस्क्षुद्रेषु . यत्तस्क्षुद्रेषु परतः नासिकायाः नस्भावः वक्तव्यः . यत् . नस्यम् . यत् . तस् . नस्तः . तस्. क्षुद्र . नःक्षुद्रः . अवर्णनगरयोः इति वक्तव्यम् . इह मा भूत् . नासिक्यः वर्णः , नासिक्यम् नगरम् . तत् तर्हि वक्तव्यम् . न वक्तव्यम् . इह तावत् नासिक्यः वर्णः इति . परिमुखादिषु पाठः करिष्यते . नासिक्यम् नगरम् इति . सङ्काशादिषु पाठः करिष्यते .
6.1.64 
P III.42.8 - 43.10 R IV.369 - 371 धातुग्रहणम् किमर्थम् . इह मा भूत् : षोडन् , षण्डः , षोडिकः . अथ आदिग्रहणम् किमर्थम् . इह मा भूत् : पेष्टा पेष्टुम् . न एतत् अस्ति प्रयोजनम् . अस्तु अत्र सत्वम् . सत्वे कृते इणः उत्तरस्य आदेशसकारस्य इति षत्वम् भविष्यति . इदम् तर्हि : लषिता लषितुम् . इदम् च अपि उदार्हरणम् : पेष्टा पेष्टुम् . ननु च उक्तम् अस्तु अत्र सत्वम् . सत्वे कृते इणः उत्तरस्य आदेशसकारस्य इति षत्वम् भविष्यति इति . न एवम् शक्यम् . इह हि udf
प.े.0्यति इति षत्वस्य असिद्धत्वात् षढोः कः सि इति कत्वम् न स्यात् . सादेशे सुब्धातुष्ठिवुष्वष्कतीनाम् प्रतिषेधः . सादेशे सुब्धातुष्ठिवुष्वष्कतीनाम् प्रतिषेधः वक्तव्यः . सुब्धातु : षोडीयति षण्डीयति . ष्ठिवु : ष्ठीवति . ष्वष्क् : ष्वष्कते . सुब्धातूनाम् तावत् न वक्तव्यः . उपदेशे इति वर्तते उद्देशः च प्रातिपदिकानाम् न उपदेशः . यदि एवम् न अर्थः धातुग्रहणेन . कस्मात् न भवति षोडन् , षण्डः , षोडिकः इति . उपदेशे इति वर्तते उद्देशः च प्रातिपदिकानाम् न उपदेशः . ष्ठिवेः अपि द्वितीयः वर्णः ठकारः . यदि ठकारः तेष्ठीव्यते इति न सिध्यति . एवम् तर्हि थकारः . यदि थकारः टुष्ठ्यूषति टेष्ठीव्यतिए इति न सिध्यति . एवम् तर्हि द्वौ इमौ ष्ठिवू . अकस्य द्वितीयः वर्णः ठकारः अपरस्य थकारः . यस्य थकारः तस्य सत्वम् प्राप्नोति . एवम् तर्हि द्वौ इमौ द्विषकारौ ष्ठिवुष्वष्कती . किम् कृतम् भवति . पूर्वस्य सत्वे कृते परेण सन्निपाते ष्टुत्वम् भविष्यति . न एवम् शक्यम् . इह हि श्वलिट् ष्ठीवति मधुलिट् ष्वष्कते ष्टुत्वस्य असिद्धत्वात् डः सि धुट् इति धुट् प्रसज्येत . एवम् तर्हि यकारादी द्विषकारौ ष्ठिवुष्वष्कती . किम् यकारः न श्रूयते . लुप्तनिर्दिष्टः यकारः . अथ किमर्थम् षकारम् उपदिश्य तस्य सकारः आदेशः क्रियते न सकारः एव उपदिश्येत . लघ्वर्थम् इति आह . कथम् . अविशेषेण अयम् षकारम् उपदिश्य सकारम् आदेशम् उक्त्वा लघुना उपायेन षत्वम् निर्वर्तयति आदेशप्रत्यययोः इति . इतरथा हि येषाम् षत्वम् इष्यते तेषाम् तत्र ग्रहणम् कर्तव्यम् स्यात् . के पुनः षोपदेशाः धातवः . पठितव्याः . कः अत्र भवतः पुरुषकारः . यदि अन्तरेण पाठम् किम् चित् शक्यते वक्तुम् तत् उच्यताम् . अन्तरेण अपि पाठम् किम् चित् शक्यते वक्तुम् . कथम् . अज्दन्त्यपराः सादयः षोपदेशाः स्मिङ्स्वदिस्विदिस्वञ्जिस्वपयः च सृपिसृजिस्तृस्त्यासेकृसृवर्जम् .
6.1.65 
P III.43.12 - 18 R IV.372 अथ किमर्थम् णकारम् उपदिश्य तस्य नकारः आदेशः क्रियते न नकारः एव उपदिश्येत . लघ्वर्थम् इति आह . कथम् . अविशेषेण अयम् णकारम् उपदिश्य नकारम् आदेशम् उक्त्वा लघुना उपायेन णत्वम् निर्वर्तयति उपसर्गात् असमासे अपि णोपदेशस्य इति . इतरथा हि येषाम् णत्वम् इष्यते तेषाम् तत्र ग्रहणम् कर्तव्यम् स्यात् . के पुनः णोपदेशाः धातवः . पठितव्याः . कः अत्र भवतः पुरुषकारः . यदि अन्तरेण पाठम् किम् चित् शक्यते वक्तुम् तत् उच्यताम् . अन्तरेण अपि पाठम् किम् चित् शक्यते वक्तुम् . कथम् . सर्वे नादयः णोपदेशाः नृतिनन्दिनर्दिनक्किनाटिनाथृनाधृनॄवर्जम् .
6.1.66 
P III.43.20 - 44.7 R IV.372 - 374 व्योः लोपे क्वौ उपसङ्ख्यानम् . व्योः लोपे क्वौ उपसङ्ख्यानम् कर्तव्यम् इह अपि यथा स्यात् . कण्डूयतेः अप्रत्ययः कण्डूः इति . किम् पुनः कारणम् न सिध्यति . वलि इति उच्यते न च अत्र वलादिम् पश्यामः . ननु च अयम् क्विप् एव वलादिः भवति . क्विब्लोपे कृते वलाद्यभावात् न प्राप्नोति . इदम् इह सम्प्रधार्यम् . क्विब्लोपः क्रियताम् यलोपः इति . किम् अत्र कर्तव्यम् . परत्वात् क्विब्लोपः नित्यत्वात् च . नित्यः खलु अपि क्विब्लोपः . कृते अपि यलोपे प्राप्नोति अकृते अपि प्राप्नोति . नित्यत्वात् परत्वात् च क्विब्लोपः . क्विब्लोपे कृते वलाद्यभावात् यलोपः न प्राप्नोति . एवम् तर्हि प्रत्ययलक्षणेन भविष्यति . वर्णाश्रये न अस्ति प्रत्ययलक्षणम् . यदि वा कानि चित् वर्णाश्रयाणि प्रत्ययलक्षणेन भवन्ति तथा इदम् अपि भविष्यति . अथ वा एवम् वक्ष्यामि . लोपः व्योः वलि . ततः वेः . व्यन्तयोः च व्योः लोपः भवति . ततः अपृक्तस्य . अपृक्तस्य च लोपः भवति . वेः इति एव . तत् यथा सँस्फयनः , सँस्फानः , गयस्फानः, गयस्फानः इति .
6.1.67 
P III.45.4 - 20 R IV.375 - 376 दर्विजागृव्योः प्रतिषेधः वक्तव्यः : दर्विः , जागृविः . किम् उच्यते दर्विजागृव्योः प्रतिषेधः वक्तव्यः इति यदा अपृक्तस्य इति उच्यति . भवति वै किम् चित् आचार्याः क्रियमाणम् अपि चोदयन्ति . तत् वा कर्तव्यम् दर्विजागृव्योः वा प्रतिषेधः वक्तव्यः .वेः लोपे दर्विजागृव्योः अप्रतिषेधः अनुनासिकपरत्वात् . वेः लोपे दर्विजागृव्योः अप्रतिषेधः . अनर्थकः प्रतिषेधः अप्रतिषेधः . लोपः कस्मात् न भवति . अनुनासिकपरत्वात् . अनुनासिकपरस्य विशब्दस्य ग्रहणम् न च अत्र अनुनासिकपरः विशब्दः . शुद्धपरः च अत्र विशब्दः . यदि अनुनासिकपरस्य विशब्दस्य ग्रहणम् इति उच्यते घृतस्पृक्, दलस्पृक् , अत्र न प्राप्नोति . न हि एतस्मात् विशब्दात् अनुनासिकम् परम् पश्यामः . अनुनासिकपरत्वात् इति न एवम् विज्ञायते . अनुनासिकः परः अस्मात् सः अयम् अनुनासिकपरः , अनुनासिकपरत्वात् इति . कथम् तर्हि . अनुनासिकः परः अस्मिन् सः अयम् अनुनासिकपरः , अनुनासिकपरत्वात् इति . एवम् अपि प्रियदर्वि , अत्र प्राप्नोति . असिद्धः अत्र अनुनासिकः . एवम् अपि धात्वन्तस्य प्रतिषेधः वक्तव्यः . इवि दिवि धिवि . धात्वन्तस्य च अर्थवद्ग्रहणात् . अर्थवतः विशब्दस्य ग्रहणम् . न धात्वन्तः अर्थवान् . वस्य वा अनुनासिकत्वात् सिद्धम् . अथ वा वकारस्य एव इदम् अनुनासिकस्य ग्रहणम् . सन्ति हि यणः सानुनासिकाः निरनुनासिकाः च .
6.1.68 
P III.46.2 - 47.12 R IV.377 - 380 यदि पुनः अयम् अपृक्तलोपः सँयोगान्तलोपः विज्ञायेत . किम् कृतम् भवति . द्विहलपृक्तग्रहणम् तिस्योः च ग्रहणम् न कर्तव्यम् भवति . हलन्तात् अपृक्तलोपः सँयोगान्तलोपः चेत् नलोपाभावः यथा पचन् इति . हलन्तात् अपृक्तलोपः सँयोगान्तलोपः चेत् नलोपाभावः . राजा तक्षा . सँयोगान्तलोपस्य असिद्धत्वात् नलोपः न प्राप्नोति यथा पचन् इति . तत् यथा पचन्, यजन् इति अत्र सँयोगान्तलोपस्य असिद्धत्वात् नलोपः न भवति . न एषः दोषः . आचार्यप्रवृत्तिः ज्ञापयति सिद्धः सँयोगान्तलोपः नलोपे इति यत् अयम् न ङिसम्बुद्ध्योः इति सम्बुद्धौ प्रतिषेधम् शास्ति . इह अपि तर्हि प्राप्नोति पचन्, यजन् . तुल्यजातीयस्य ज्ञापकम् भवति . कः च तुल्यजातीयः . यः सम्बुद्धौ अनन्तरः . वस्वादिषु दत्वम् सँयोगादिलोपबलीयस्त्वात् . वस्वादिषु दत्वम् न सिध्यति . उखास्रत् , पर्णद्व्हत् . किम् कारणम् . सँयोगादिलोपबलीयस्त्वात् . सँयोगान्तलोपात् सँयोगादिलोपः बलीयान् . यथा कूटतट् इति . तत् यथा कूटतट् , काष्ठतट् इति अत्र सँयोगान्तलोपात् सँयोगादिलोपः बलीयान् भवति . ननु च दत्वे कृते न भविष्यति . असिद्धम् दत्वम् . तस्य असिद्धत्वात् प्राप्नोति . सिद्धकाण्डे पठितम् वस्वादिषु दत्वम् सौ दीर्घत्वे इति . तत्र सौ दीर्घत्वग्रहणम् न करिष्यते . वस्वादिषु दत्वम् इति एव . एवम् अपि अपदान्तत्वात् न प्राप्नोति . अथ सौ अपि पदम् भवति राजा तक्षा नलोपे कृते विभक्तेः श्रवणम् प्राप्नोति . सा एषा उभयतस्पाशा रज्जुः भवति . रात्तलोपः नियमवचनात् . रात् तस्य लोपः वक्तव्यः . अबिभः भवान् . अजागः भवान् . किम् पुनः कारणम् न सिध्यति . नियमवचनात् . रात् सस्य इति एतस्मात् नियमात् न प्राप्नोति . न एषः दोषः . रात् सस्य इति अत्र तकारः अपि निर्दिश्यते . यदि एवम् कीर्तयतेः अप्रत्ययः कीः इति प्राप्नोति . कीर्त् इति च इष्यते . यथालक्षणम् अप्रयुक्ते . रोः उत्त्वम् च . रोः उत्त्वम् च वक्तव्यम् . अभिनः अत्र, अच्छिनः अत्र . सँयोगान्तलोपस्य असिद्धत्वात् अतः अति इति उत्त्र्वम् न प्राप्नोति . न वा सँयोगान्तलोपस्य उत्त्वे सिद्धत्वात् . न वा वक्तव्यम् . किम् कारणम् . सँयोगान्तलोपस्य उत्त्वे सिद्धत्वात् . सँयोगान्तलोपः उत्त्वे सिद्धः भवति . यथा हरिवः मेदिनम् इति . तत् यथा हरिवः मेदिनम् त्वा इति अत्र सँयोगान्तलोपः उत्त्वे सिद्धः भवति . सः एव दर्हि दोषः सा एषा उभयतस्पाशा . तस्मात् अशक्यः अपृक्तलोपः सँयोगान्तलोपः विज्ञातुम् . न चेत् विज्ञायते द्विहलपृक्तग्रहणम् तिस्योः च ग्रहणम् कर्तव्यम् एव .
6.1.69 
P III.47.14 - 48.27 R IV.380 - 383 सम्बुद्धिलोपे डतरादिभ्यः प्रतिषेधः . सम्बुद्धिलोपे डतरादिभ्यः प्रतिषेधः वक्तव्यः . हे कतरत्, हे कतमत् . किम् उच्यते डतरादिभ्यः प्रतिषेधः वक्तव्यः इति यदा अपृक्तस्य इति अनुवर्तते . अपृक्ताधिकारस्य निवृत्तत्वात् . निवृत्तः अपृक्ताधिकारः . किम् डतरादिभ्यः प्रतिषेधम् वक्ष्यामि इति अपृक्ताधिकारः निवर्त्यते . न इति आह . तत् च अमर्थम् . सः च अवश्यम् अपृक्ताधिकारः निवर्त्यः . किमर्थम् . अमर्थम् . अमः लोपः यथा स्यात् . हे कुण्ड , हे पीठ . निवृत्ते अपि अपृक्ताधिकारे अमः लोपः न प्राप्नोति . न हि लोपः सर्वापहारी . मा भूत् सर्वस्य लोपः . अलः अन्त्यस्य विधयः भवन्ति इति अन्त्यस्य लोपे कृते द्वयोः अकारयोः पररूपेण सिद्धम् रूपम् स्यात् हे कुण्ड , हे पीठ इति . यदि एतत् लभ्येत कृतम् स्यात् . तत् तु न लभ्यते . किम् कारणम् . अत्र हि तस्मात् इति उत्तरस्य आदेः परस्य इति अकारस्य लोपः प्राप्नोति . अकारलोपे च सति मकारे अतः दीर्घः यञि सुपि च इति दीर्घत्वे हे कुण्डाम् , हे पीठाम् इति एतत् रूपम् प्रसज्येत . एवम् तर्हि हलः लोपः सम्बुद्धिलोपः . तत् हल्ग्रहणम् कर्तव्यम् . न कर्तव्यम् . प्रकृतम् अनुवर्तते . क्व प्रकृतम् . हल्ङ्याब्भ्यः दीर्घात् सुतिसि अपृक्तम् हल् इति . तत् वै प्रथमानिर्दिष्टम् षष्ठीनिर्दिष्टेन च इह अर्थः . न एषः दोषः . एङ् ह्रस्वात् इति एषा पञ्चमी हल् इति अस्याः प्रथमायाः षष्ठीम् प्रकल्पयिष्यति तस्मात् इति उत्तरस्य इति . एवम् अपि प्रथमयोः पूर्वसवर्णदीर्घत्वे कृते हे पीठा इति एतत् रूपम् प्रसज्येत . अमि पूर्वत्वम् अत्र बाधकम् भविष्यति . अमि इति उच्यते न च अत्र अमम् पश्यामः . एकदेशविकृतम् अनन्यवत् भवति इति . अथ वा इदम् इह सम्प्रधार्यम् . सम्बुद्धिलोपः क्रियताम् एकादेशः इति . किम् अत्र कर्तव्यम् . परत्वात् एकादेशः . एवम् अपि एकादेशे कृते व्यपवर्गाभावात् सम्बुद्धिलोपः न प्राप्नोति . अन्तादिवद्भावेन व्यपवर्गः भविष्यति . उभयतः आश्रये न अन्तादिवत् . न उभयतः आश्रयः करिष्यते . कथम् . न एवम् विज्ञायते . ह्रस्वात् उत्तरस्याः सम्बुद्धेः लोपः भवति इति . कथम् तर्हि . ह्रस्वात् उत्तरस्य हलः लोपः भवति सः चेत् सम्बुद्धेः इति . सः तर्हि प्रतिषेधः वक्तव्यः . न वक्तव्यः . उक्तम् वा . किम् उक्तम् . सिद्धम् अनुनासिकोपधत्वात् इति . एवम् अपि दलोपः साधीयः प्राप्नोति . दुक्करणात् वा . अथ वा दुक् डतरादीनाम् इति वक्ष्यामि . डित्करणात् वा . अथ वा डित् अयम् शब्दः करिष्यते . सः तर्हि डकारः कर्तव्यः . न कर्तव्यः . क्रियते न्यासे एव . द्विडकारः निर्देशः अद्ड् डतरादिभ्यः इति . एवम् अपि लोपः प्राप्नोति . विहितविशेषणम् ह्रस्वग्रहणम् . यस्मात् ह्रस्वात् सम्बुद्धिः विहिता इति . इति अत्र लोपलुकोः लुक् अवधार्यते एवम् इह अपि .
6.1.70 
P III.49.12 - 19 R IV.384 अयम् योगः शक्यः अवक्तुम् . कथम् ग्ने त्री ते वजिना त्री सध्स्था , त ता प्ण्डानाम् इति . पूर्वसवर्णेन अपि एतत् सिद्धम् . न सिध्यति . नुमा व्यवहितत्वात् पूर्वसवर्णः न प्राप्नोति . छन्दसि नपुँसकस्य पुँवद्भावः वक्तव्यः मधोः गृह्णाति , महोः तृप्ता इव आसते इति एवमर्थम् . तत्र पूँवद्भावेन नुमः निवृत्तिः . नुमि निवृत्ते पूर्वसवर्णेन सिद्धम् . भवेत् सिद्धम् ग्ने त्री ते वजिना त्री षध्स्था इति . इदम् तु न सिध्यति त ता प्ण्डानाम् इति . इदम् अपि सिद्धम् . कथम् . साप्तमिके पूर्वसवर्णे कृते पुनः षाष्ठिकः भविष्यति . एवम् अपि जसि गुणः प्राप्नोति . वक्ष्यति एतत् . जसादिषु छन्दोवावचनम् प्राक् णौ चङि उपधायाः इति .
6.1.71 
P III.49.21 - 51.6 R IV.385 - 386 तुकि पूर्वान्ते नपुँसकोपसर्जनह्रस्वत्वम् द्विगुस्वरः च . तुकि पूर्वान्ते नपुँसकोपसर्जनह्रस्वत्वम् द्विगुस्वरः च न सिध्यति . आराशस्त्रि छत्रम् , धानाशष्कुलि छत्रम् . निष्कौशाम्बि छत्रम् , निर्वाराणसि छत्रम् . पञ्चारत्नि छत्रम् , दशारत्नि छत्रम् . तुके कृते अनन्त्यत्वात् एते विधयः न प्राप्नुवन्ति . न वा बहिरङ्गलक्षणत्वात् . न वा एषः दोषः . किम् कारणम् . बहिरङ्गलक्षणत्वात् . बहिरङ्गलक्षणः तुक् . अन्तरङ्गाः एते विधयः . असिद्धम् बहिरङ्गम् अन्तरङ्गे . इदम् तर्हि ग्रामणिपुत्रः , सेनानिपुत्रः इति ह्रस्वत्वे कृते तुक् प्राप्नोति . ग्रामणिपुत्रादिषु च अप्राप्तिः . ग्रामणिपुत्रादिषु च अप्राप्तिः . किम् कारणम् . बहिरङ्गलक्षणत्वात् एव . अथ वा परादिः करिष्यते . परादौ सँयोगादेः इति अतिप्रसङ्गः . परादौ सँयोगादेः इति अतिप्रसङ्गः भवति . अपच्छायात् . वा अन्यस्य सँयोगादेः इति एत्वम् प्रसज्येत . विलोपवचनम् च . वेः च लोपः वक्तव्यः . अग्निचित् , सोमसुत् . अपृक्तस्य इति वेः लोपः न प्राप्नोति . न एषः दोषः . अपृक्तग्रहणम् न करिष्यते . यदि न क्रियते दर्विः , जागृविः , अत्र अपि प्राप्नोति . अनुनासिकपरस्य विशब्दस्य ग्रहणम् शुद्धपरः च अत्र विशब्दः . एवम् अपि सतुक्कस्य लोपः प्राप्नोति . निर्दिश्यमानस्य आदेशाः भवन्ति इति एवम् न भविष्यति . इट्प्रतिषेधः च . इट्प्रतिषेधः च वक्तव्यः . परीतत् . सतुक्कस्य वलादिलक्षणः इट् प्रसज्येत . एवम् तर्हि अभक्तः . अभक्ते स्वरः . यदि अभक्तः तर्हि स्वरे दोषः भवति . दधि छादयति , मधु छादयति . तिङ् अतिङः इति निघातः न प्राप्नोति . ननु च तुक् एव अतिङ् . न तुकः परस्य निघातः प्राप्नोति . किम् कारणम् . नञिवयुक्तम् अन्यसदृशाधिकरणे . तथा हि अर्थगतिः . नञ्युक्ते इवयुक्ते वा अन्यस्मिन् तत्सदृशे कार्यम् विज्ञायते . तथा हि अर्थः गम्यते . तत् यथा . अब्राह्मणम् आनय इति उक्ते ब्राह्मणसदृशम् एव आनयति . न असौ लोष्टम् आनीय कृती भवति . एवम् इह अपि अतिङ् इति तिङ्प्रतिषेधात् अन्यस्मात् अतिङः तिङ्सदृशात् कार्यम् विज्ञास्यते . किम् च अन्यत् अतिङ् तिङ्सदृशम् . पदम् .
6.1.72 
P III.51.8 - 11 R IV.387 - 388 अयम् योगः शक्यः अवक्तुम् . कथम् . अधिकरणम् नाम त्रिप्रकारम् व्यापकम् औपश्लेषिकम् वैषयिकम् इति . शब्दस्य च शब्देन कः अन्यः अभिसम्बन्धः भवितुम् अर्हति अन्यत् अतः उपश्लेषात् . इकः यण् अचि . अचि उपश्लिष्टस्य इति . तत्र अन्तरेण सँहिताग्रहणम् सँहितायाम् एव भविष्यति .
6.1.74 
P III.51.13 - 17 R IV.388 अथ किमर्थम् आङ्माङोः सानुबन्धकयोः निर्देशः . आङ्माङोः सानुबन्धकनिर्देशः गतिकर्मप्रवचनीयप्रतिषेधसम्प्र त्ययार्थः . आङ्माङोः सानुबन्धकयोः निर्देशः क्रियते आङः गतिकर्मप्रवचनीयसम्प्रत्ययार्थः माङः प्रतिषेधसम्प्रत्ययार्थः . इह मा भूत् . आ छाया, आच् छाया . प्रमा छन्दः , प्रमाच् छन्दः .
6.1.75 
P III.51.20 - 22 R IV.389 दीर्घात् पदान्तात् वा विश्वजनादीनाम् छन्दसि . दीर्घात् पदान्तात् वा इति अत्र विश्वजनादीनाम् छन्दसि उपसङ्ख्यनम् कर्तव्यम् . विश्वजनस्य छत्रम् , विश्वजनस्य च्छत्रम् . न छायाम् कुरवः अपराम् , नच् छायाम् कुरवः अपराम् .
6.1.76 
P III.51.20 - 22 R IV.389 दीर्घात् पदान्तात् वा विश्वजनादीनाम् छन्दसि . दीर्घात् पदान्तात् वा इति अत्र विश्वजनादीनाम् छन्दसि उपसङ्ख्यनम् कर्तव्यम् . विश्वजनस्य छत्रम् , विश्वजनस्य च्छत्रम् . न छायाम् कुरवः अपराम् , नच् छायाम् कुरवः अपराम् .
6.1.154
P III.96.11 - 14 R IV.483 मस्करिग्रहणम् शक्यम् अकर्तुम् . कथम् मस्करी परिव्राजकः इति . इनिना एतत् मत्वर्थीयेन सिद्धम् . मस्करः अस्य अस्ति . न वै मस्करः अस्य अस्ति इति मस्करी परिव्राजकः . किम् तर्हि मा कृत कर्माणि . मा कृत कर्माणि . शान्तिः वः श्रेयसी इति आह . अतः मस्करी परिव्राजकः .
6.1.157
P III.96.16 - 19 R IV.483 - 484 अविहितलक्षणः सुट् पारस्करप्रभृतिषु द्रष्टव्यः . पारस्करः देशः . कारस्करः वृक्षः . रथस्पा नदी . किष्किन्धा गुहा . किष्कुः . तद्बृहतोः करपत्योः चोरदेवतयोः सुट् तलोपः च . तस्करः , बृहस्पतिः . प्रायस्य चित्तिचित्तयोः सुट् अस्कारः वा . प्रायश्चित्तिः , प्रायश्चित्तम् .
6.1.158
P III.97.2 - 6 R IV.484 - 485 किम् अनुदात्तानि पदानि भवन्ति एकम् पदम् वर्जयित्वा . न इति आह . पदे येषाम् उदात्तप्रसङ्गः अनुदात्ताः भवन्ति एकम् अचम् वर्जयित्वा . सः तर्हि तथा निर्देशः कर्तव्यः : अनुदात्ताः पदे , अनुदात्ताः पदस्य इति वा . न कर्तव्यः . अनुदात्तम् पदम् एकवर्जम् इति एव सिद्धम् . कथम् . मतुब्लोपः अत्र द्रष्टव्यः . तत् यथा पुष्यकाः एषाम् पुष्यकाः , कालकाः एषाम् कालकाः इति . अथ वा अकारः मत्वर्थीयः . तत् यथा तुन्दः , घाटः इति . समावेशः प्राप्नोति . स्वरिते अपि उदात्तः अस्ति . तस्मात् न अर्थः अनेन योगेन . भावः सिद्धः . कथम् . प्रकृतिस्वरात् प्रत्ययस्वरः बलीयान् भवति . इति वक्तव्यम् . अकरणिः हि ते वृषल . सहनिर्दिष्टस्य च . सहनिर्दिष्टस्य च नञः स्वरः बलीयान् इति वक्तव्यम् . अव्यथी .
6.1.159
P III.101.6 - 12 R IV.494 किमर्थम् कृषतेः विकृतस्य ग्रहणम् क्रियते न कृषात्वतः इति एव उच्येत . यस्य कृषेः विकरणे एतत् रूपम् तस्य यथा स्यात् . इह मा भूत् . हलस्य कर्षः इति . अथ किमर्थम् मतुपा निर्देशः क्रियते न कर्षात् इति एव उच्येत . कर्षात् इति इयति उच्यमाने यत्र एव आकारात् अनन्तरः घञ् अस्ति तत्र एव स्यात् : दायः , धायः . इह न स्यात् : पाकः , पाठः . न क्व चित् आकारात् अनन्तरः घञ् अस्ति . इह अपि दायः , धायः इति युका व्यवधानम् . एवम् अपि विहितविषेषनम् आकारग्रहणम् विज्ञायेत . आकारात् यः विहितः इति . मतुब्ग्रहणे पुनः क्रियमाणे न दोषः भवति .
6.1.161
P III.101.14 - 102.2 R IV.494 - 495 अनुदात्तस्य इति किमर्थम् . प्रासङ्गम् वहति प्रासङ्ग्यः . उदात्तलोपे स्वरितोदात्तयोः अभावात् अनुदात्तग्रहणानर्थक्यम् . उदात्तलोपे स्वरितोदात्तयोः अभावात् अनुदात्तग्रहणम् अनर्थकम् . ह हि कः चित् उदात्तः उदात्ते स्वरिते वा लुप्यते . सर्वः अनुदात्ते एव . नन् च अयम् उदात्तः स्वरिते लुप्यते . प्रासङ्गम् वहति प्रासङ्ग्यः इति . एषः अपि निघाते कृते अनुदात्ते एव लुप्यते . इदम् इह सम्प्रधार्यम् . निघातः क्रियताम् लोपः इति . किम् अत्र कर्तव्यम् . परत्वात् लोपः . एवम् तर्हि अयम् अद्य निघातस्वरः सर्वस्वराणाम् अपवादः . न च अपवादविषये उत्सर्गः भिनिविशते . पूर्वम् हि अपवादाः अभिनिविशन्ते पश्चात् उत्सर्गाः . प्रकल्प्य वा अपवादविषयम् ततः उत्सर्गः अभिनिविशते . तत् न तावत् अत्र कदा चित् थाथादिस्वरः भवति . अपवादम् निघातम् प्रतीक्षते . तत्र निघातः क्रियताम् लोपः इति यदि अपि परत्वात् लोपः सः असौ अविद्यमानोदात्तः अनुदात्तः लुप्यते . भविष्यति .
6.1.162
P III.102.22 - 103.25 R IV.497 - 499 किम् धातोः अन्तः उदात्तः भवति आहोस्वित् आदिः इति . कः च अत्र विशेषः . धातोः अन्तः इति चेत् अनुदात्ते च बग्रहणम् . धातोः अन्तः इति चेत् अनुदात्ते च बग्रहणम् कर्तव्यम् . अभ्यस्तानाम् आदिः अनुदात्ते च इति वक्तव्यम् . बग्रहणम् च कर्तव्यम् . बान्तः च पिबिः आद्युदात्तः भवति इति वक्तव्यम् . पिबति . सन् च नित् . सन् च नित् कर्तव्यः . किम् प्रयोजनम् . चिकीर्षति जिहीर्षति . निति इति आद्युदात्तत्वम् यथा स्यात् . अस्तु तर्हि आदिः . आदौ ऊर्णप्रत्ययधातुषु अन्तोदात्तत्वम् . आदौ ऊर्णप्रत्ययधातुषु अन्तोदात्तत्वम् न सिध्यति . ऊर्णोति . ऊर्णु . प्रत्ययधातु . गोपायति , धूपायति , ऋतीयते . अन्तोदात्तवचनात् सिद्धम् . अस्तु तर्हि अन्तोदात्तः भवति इति . ननु च उक्तम् धातोः अन्तः इति चेत् अनुदात्ते च बग्रहणम् कर्तव्यम् इति . यत् तावत् उच्यते . अनुदात्ते च ग्रहणम् कर्तव्यम् इति . क्रियते न्यासे एव . अभ्यस्तानाम् आदिः अनुदात्ते च इति . बग्रहणम् कर्तव्यम् इति . पिबौ निपातनात् . पिबौ आद्युदात्तनिपातनम् क्रियते . सः निपातनस्वरः प्रकृतिस्वरस्य बाधकः भविष्यति . सन् च नित् कर्तव्यः इति . अवश्यम् सनः विशेषणार्थः नकारः कर्तव्यः . क्व विशेषणार्थेन अर्थः . सन्यङोः इति . सयङोः इति इयति उच्यमाने हँसः , वत्सः , अत्र अपि प्राप्नोति . अर्थवद्ग्रहणे न अनर्थकस्य इति एवम् न भविष्यति . इह अपि तर्हि न प्राप्नोति . जुगुप्सते , मीमाँसते इति . अर्थवान् एषः . न वै कः चित् अर्थः आदिश्यते . यदि अपि कः चित् अर्थः न आदिश्यते अनिर्दिष्टार्थाः स्वार्थे भवन्ति इति अन्ततः स्वार्थे भविष्यति . कः च अस्य स्वार्थः . प्रकृत्यर्थः . इह अपि प्राप्नोति . हँसः , वत्सः इति . उणादयः अव्युत्पन्नानि प्रातिपदिकानि . सः एषः अनन्यार्थः नकारः कर्तव्यः . न कर्तव्यः . क्रियते न्यासे एव . अथ वा धातोः इति वर्तते . धातोः सशब्दान्तस्य द्वे भवतः इति .
6.1.163
P III.104.2 - 7 R IV.500 चितः सप्रकृतेः बह्वकजर्थम् . चितः सप्रकृतेः इति वक्तव्यम् . किम् प्रयोजनम् . बह्वकजर्थम् . बहुजर्थम् अकजर्थम् च . बहुजर्थम् तावत् . बहुभुक्तम् , बहुकृतम् . अकजर्थम् . सर्वकैः , विश्वकैः , उच्चकैः , नीचकैः , सर्वके , विश्वके . तत् तर्हि वक्तव्यम् . न वक्तव्यम् . मतुब्लोपः अत्र द्रष्टव्यः . तत् यथा पुष्यकाः एषाम् पुष्यकाः कालकाः एषाम् कालकाः इति . अथ वा अकारः मत्वर्थीयः . तत् यथा तुन्दः , घाटः इति . पूर्वसूत्रनिर्देशः च चित्वान् चितः इति .
6.1.166
P III.104.9 - 22 R IV.500 - 501 जसः इति किमर्थम् . तिसृका . तिसृभ्यः जस्ग्रहणानर्थक्यम् अन्यत्र अभावात् . तिसृभ्यः जस्ग्रहणम् अनर्थकम् . किम् कारणम् . अन्यत्र अभावात् . न हि अन्यत् तिसृशब्दात् अन्तोदात्तत्वम् प्रयोजयति अन्यत् अतः जसः . किम् कारणम् . बहुवचनविषयः एव तिसृशब्दः . तेन एकवचनद्विवचने न स्तः . शसि भवितव्यम् उदात्तयणः हल्पूर्वात् इति . अन्याः सर्वाः हलादयः विभक्तयः . तत्र षट्त्रिचतुर्भ्यः हलादिः झलि उपोत्तमम् इति अनेन स्वरेण भवितव्यम् . तत्र अन्तरेण जसः ग्रहणम् जसः एव भविष्यति . ननु च इदानीम् एव उदाहृतम् तिसृका इति . नित्स्वरः अत्र बाधकः भविष्यति . न अप्राप्ते अन्यस्वरे तिसृस्वरः आरभ्यते . सः यथा एव अनुदात्तौ सुप्पितौ इति एतम् स्वरम् बाधते एवम् नित्स्वरम् अपि बाधेत . न एषः दोषः . येन न अप्राप्ते तस्य बाधनम् भवति . न च अप्राप्ते अनुदात्तौ सुप्पितौ इति एतस्मिन् तिसृस्वरः आरभ्यते . नित्स्वरः पुनः प्राप्ते च अप्राप्ते च . अथ वा मध्ये अपवादाः पूर्वान् विधीन् बाधन्ते इति एवम् तिसृस्वरः अनुदात्तौ सुप्पितौ इति स्वरम् बाधिष्यते नित्स्वरम् न बाधिष्यते . उपसमस्तार्थम् एके जसः ग्रहणम् इच्छन्ति : अतितिस्रौ , अतितिस्रः .
6.1.167
P III.105.2 - 106.7 R IV.502 - 504 शसि स्त्रियाम् प्रतिषेधः वक्तव्यः . चतस्रः पश्य . चतुरः शसि स्त्रियाम् अप्रतिषेधः आद्युदात्तनिपातनात् . चतुरः शसि स्त्रियाम् अप्रतिषेधः . अनर्थकः प्रतिषेधः अप्रतिषेधः . शसि स्वरः कस्मात् न भवति . आद्युदात्तनिपातनात् . आद्युदात्तनिपातनम् करिष्यते . सः निपातनस्वरः शसि स्वरस्य बाधकः भविष्यति . एवम् अपि उपदेशिवद्भावः वक्तव्यः . यथा एव निपातनस्वरः शसि स्वरम् बाधते एवम् विभक्तिस्वरम् अपि बाधेत चतसृणम् इति . विभक्तिस्वरभावः च हलादिग्रहणात् . विभक्तिस्वरभावः च सिद्धः . कुतः . हलादिग्रहणात् . यत् अयम् षट्त्रिचतुर्भ्यः हलादिः इति हलादिग्रहणम् करोति तत् ज्ञापयति आचार्यः न निपातनस्वरः विभक्तिस्वरम् बाधते इति . कथम् कृत्वा ज्ञापकम् . आद्युदात्तनिपातने हि हलादिग्रहणानर्थक्यम् . आद्युदात्तनिपातने हि सति हलादिग्रहणम् अनर्थकम् स्यात् . न हि अन्यत् हलादिग्रहणम् प्रयोजयति अन्यत् अतः चतसृशब्दात् . षट्सञ्ज्ञाः तावत् न प्रयोजयन्ति . किम् कारणम् . बहुवचनविषयत्वात् . तेन द्विवचनैकवचने न स्तः . जश्शसी च अत्र लुप्येते . अन्याः सर्वाः हलादयः विभक्तयः . त्रिशब्दः च अपि न प्रयोजयति . किम् कारणम् . बहुवचनविषयत्वात् . तेन द्विवचनैकवचने न स्तः . असर्वनामस्थानम् इति वचनात् जसि न भविष्यति . शसि भवितव्यम् एकादेशे उदात्तेन उदात्तः इति . अन्याः सर्वाः हलादयः विभक्तयः . तिसृशब्दः च अपि न प्रयोजयति . किम् कारणम् . बहुवचनविषयत्वात् . तेन द्विवचनैकवचने न स्तः . असर्वनामस्थानम् इति वचनात् जसि न भवितव्यम् . शसि भवितव्यम् उदात्तयणः हल्पूर्वात् इति . अन्याः सर्वाः हलादयः विभक्तयः . चतुःशब्दः तिसृशब्दः च अपि न प्रयोजयति . किम् कारणम् . बहुवचनविषयत्वात् . तेन द्विवचनैकवचने न स्तः . असर्वनामस्थानम् इति वचनात् जसि न भवितव्यम् . शसि भवितव्यम् चतुरः शसि इति . अन्याः सर्वाः हलादयः विभक्तयः . तत्र चतसृशब्दात् एकस्मात् शस् असर्वनामस्थानम् अजादिः विभक्तिः अस्ति . यदि च अत्र निपातनस्वरः स्यात् हलादिग्रहणम् अनर्थकम् स्यात् . न एव वा पुनः अत्र शसिस्वरः प्राप्नोति . किम् कारणम् . यणादेशे कृते शसः पूर्वः उदात्तभावी न अस्ति इति कृत्वा . अवशिष्टस्य तर्हि प्राप्नोति . ऋकारेण व्यवहितत्वात् न भविष्यति . यणादेशे कृते न अस्ति व्यवधानम् . स्थानिवद्भावात् व्यवधानम् एव . प्रतिषिध्यते अत्र स्थानिवद्भावः स्वरविधिम् प्रति न स्थानिवत् भवति इति . न एषः अस्ति प्रतिषेधः . उक्तम् एतत् प्रतिषेधे स्वरदीर्घयलोपेषु लोपादादेशः न स्थानिवत् इति .
6.1.168
P III.106.9 - 18 R IV.504 - 505 सौ इति किम् इदम् प्रथमैकवचनस्य ग्रहणम् आहोस्वित् सप्तमीबहुवचनस्य . कुतः सन्देहः . समानः निर्देशः . सप्तमीबहुवचनस्य ग्रहणम् . कथम् ज्ञायते . यत् अयम् न गोश्वन्साववर्ण इति गोशुनोः प्रतिषेधम् शास्ति . कथम् कृत्वा ज्ञापकम् . यदि प्रथमैकवचनस्य ग्रहणम् स्यात् गोशुनोः प्रतिषेधवचनम् अनर्थकम् स्यात् . ननु च अर्थसिद्धिः एव एषा . अनुगृहीताः स्मः यैः अस्माभिः प्रथमैकवचनम् आस्थाय गोशुनोः प्रतिषेधः न वक्तव्यः भवति . भवेत् प्रतिषेधः न वक्तव्यः दोषाः तु भवन्ति . तत्र कः दोषः . स्विना खिना . अन्तोदात्तत्वम् न प्राप्नोति . स्विन्खिनौ न स्तः . उक्तम् एतत् एकाक्षरात् कृतः जातेः सप्तम्याम् च न तौ स्मृतौ . स्ववान् , खवान् इति एव भवितव्यम् . इह तर्हि याद्भ्याम् , याभिः इति न सिध्यति . तस्मात् सप्तमीबहुवचनस्य ग्रहणम् .
6.1.169
P III.107.2 - 5 R IV.506 उत्तरपदग्रहणम् किमर्थम् . यथा एकाज्ग्रहणम् उत्तरपदविशेषणम् विज्ञायेत . एकाचः उत्तरपदात् इति . अथ अक्रियमाणे उत्तरपदग्रहणे कस्य एकाज्ग्रहणम् विशेषणम् स्यात् . समासविशेषणम् . अस्ति च इदानीम् कः चित् एकाच् समासः यदर्थः विधिः स्यात् . अस्ति इति आह : शुनः ऊर्क् : श्वोर्क् , श्वोर्जा , श्वोर्जे इति .
6.1.171
P III.107.7 - 10 R IV.507 पदादिषु निचन्तानि प्रयोजयन्ति . अन्यानि पदादीनि उदात्तनिवृत्तिस्वरेण सिद्धानि . ऊठि उपधाग्रहणम् अन्त्यप्रतिषेधार्थम् . ऊठि उपधाग्रहणम् कर्तव्यम् . किम् प्रयोजनम् . अन्त्यप्रतिषेधार्थम् . अन्त्यस्य मा भूत् . अक्षद्युवा , अक्षद्युवे .
6.1.172
P III.107.13 - 22 R IV.507 - 508 दीर्घग्रहणम् किमर्थम् . अष्टसु प्रक्रमेषु ब्राह्मणः आदधीत . दीर्घात् इति शक्यम् अकर्तुम् . कस्मात् न भवति अष्टसु प्रक्रमेषु ब्राह्मणः आदधीत इति . षट्स्वरः बाधकः भविष्यति . न अप्राप्ते षट्स्वरे अष्टनः स्वरः आरभ्यते . सः यथा एव दीर्घात् बाधते एवम् ह्रस्वात् अपि बाधेत . न दीर्घात् षट्स्वरः प्राप्नोति . किम् कारणम् . आते कृते षट्सञ्ज्ञाभावात् . अतः उत्तरम् पठति अष्टनः दीर्घग्रहणम् षट्सञ्ज्ञाज्ञापकम् आकारान्तस्य नुडर्थम् . अष्टनः दीर्घग्रहणम् क्रियते ज्ञापकार्थम् . किम् ज्ञाप्यम् . एतत् ज्ञापयति आचार्यः भवति आत्वे कृते षट्सञ्ज्ञा इति . किम् एतस्य ज्ञपने प्रयोजनम् . आकारान्तस्य नुडर्थम् . आकारान्तस्य नुड् सिद्धः भवति . अष्टानाम् इति . ननु च नित्यम् आत्वम् . एतत् एव ज्ञापयति विभाषा आत्वम् इति यत् अयम् दीर्घग्रहणम् करोति . इतरथा हि अष्टनः इति एव ब्रूयात् .
6.1.173
P III.2 - 4 R IV.508 नद्यजाद्युदात्तत्वे बृहन्महतोः उपसङ्ख्यानम् . नद्यजाद्युदात्तत्वे बृहन्महतोः उपसङ्ख्यानम् कर्तव्यम् . बृहती महती बृहता महता .
6.1.174
P III.108.6 - 16 R IV.509 - 510 हल्पूर्वात् इति किमर्थम् . अग्नये वायवे . उदात्तयणि हल्ग्रहणम् नकारान्तार्थम् . उदात्तयणि हल्ग्रहणम् कर्तव्यम् . किम् प्रयोजनम् . नकारान्तार्थम् . नकारान्तात् अपि यथा स्यात् . वाक्पत्नी चित्पत्नी . हल्पूर्वग्रहणानर्थक्यम् च समुदायादेशत्वात् . हल्पूर्वग्रहणम् च अनर्थकम् . किम् काऋअणम् . समुदायादेशत्वात् . समुदायः अत्र आदेशः . स्वरितत्वे च अवचनात् . स्वरितत्वे च हल्पूर्वग्रहणस्य अवचनात् मन्यामहे हल्पूर्वग्रहणम् अनर्थकम् इति . यत् तावत् उच्यते उदात्तयणि हल्ग्रहणम् नकारान्तार्थम् इति क्रियते न्यासे एव . द्विनकारकः निर्देशः . उदात्तयणः हल्पूर्वात् न ऊङ्धात्वोः इति . यत् अपि उच्यते हल्पूर्वग्रहणानर्थक्यम् च समुदायादेशत्वात् इति . अयम् अस्ति केवलः आदेशः . बहुतितवा .
6.1.176
P III.108.18 - 21 R IV.510 मतुबुदात्तत्वे रेग्रहणम् . मतुबुदात्तत्वे रेग्रहणम् कर्तव्यम् . आ रेवान् एतु नः विशः . त्रिप्रतिषेधः च . त्रेः च प्रतिषेधः वक्तव्यः . त्रिवतीः याज्यानुवाक्याः भवन्ति .
6.1.177
P III.109.2 - 21 R IV.510 - 512 इह कस्मात् न भवति . किशोरीणाम् , कुमारीणाम् . ह्रस्वात् इति वर्तते . इह अपि तर्हि न प्राप्नोति . अग्नीनाम् , वायूनाम् . किम् कारणम् . दीर्घत्वे कृते ह्रस्वाभावात् . इदम् इह सम्प्रधार्यम् . दीर्घत्वम् क्रियताम् स्वरः इति किम् अत्र कर्तव्यम् . परत्वात् दीर्घत्वम् . एवम् तर्हि नाम्स्वरे मतौ ह्रस्वग्रहणम् . नाम्स्वरे मतौ ह्रस्वग्रहणम् कर्तव्यम् . मतौ ह्रस्वान्तात् इति . तत् तर्हि वक्तव्यम् . न वक्तव्यम् . आह अयम् ह्रस्वान्तात् न च नामि ह्रस्वान्तः अस्ति . तत्र भूतपूर्वगतिः विज्ञास्यते : ह्रस्वान्तम् यत् भूतपूर्वम् इति . साम्प्रतिकाभावे भूतपूर्वगतिः विज्ञायते अयम् च अस्ति साम्प्रतिकः : तिसृणाम् , चतसृणाम् इति . न एतत् अस्ति . षट्त्रिचतुर्भ्यः हलादिः इति अनेन स्वरेण भवितव्यम् . तस्मिन् नित्ये प्राप्ते इयम् विभाषा आरभ्यते . एवम् तर्हि योगविभागः करिष्यते . षट्त्रिचतुर्भ्यः नाम् उदात्तः भवति . ततः हलादिः . हलादिः च विभक्तिः उदात्ता भवति षट्त्रिचतुर्भ्यः इति . इदम् तर्हि त्व्म् नृणम् नृपते जायसे श्चिः . ननु च अत्र अपि नृ च अन्यतरस्याम् इति एषः स्वरः बाधकः भविष्यति . न सिध्यति . न सिध्यति . किम् कारणम् . झल्ग्रहणम् तत्र अनुवर्तते . किम् पुनः कारणम् झल्ग्रहणम् तत्र अनुवर्तते . इह मा भूत् . न्रा न्रे . उदात्तयणः हल्पूर्वात् इति एषः स्वरः अत्र स्वरः बाधकः भविष्यति . इदम् तर्हि नरि . न एकम् उदाहरम् ह्रस्वग्रहणम् प्रयोजयति . यदि एतावत् प्रयोजनम् स्यात् नाम् इति एव ब्रूयात् . तत्र वचनात् भूतपूर्वगतिः विज्ञास्यते . ह्रस्वान्तम् यत् भूतपूर्वम् इति . अथ वा न एवम् विज्ञायते . नाम् स्वरौ मतौ ह्रस्वग्रहणम् कर्तव्यम् इति . कथम् तर्हि . नाम्स्वरे मतौ ह्रस्वात् इति वर्तते इति .
6.1.182
P III.109.23 - 110.11 R IV.512 - 513 सौ इति किम् प्रथमैकवचनस्य ग्रहणम् आहोस्वित् सप्तमीबहुवचनस्य . कुतः सन्देहः . समानः निर्देशः . पुरस्तात् एषः निर्णयः सप्तमीबहुवचनस्य ग्रहणम् इति . इह अपि तत् एव भवितुम् अर्हति . यदि सप्तमीबहुवचनस्य ग्रहणम् ताभ्याम् ब्राह्मणाभ्याम् , याभ्याम् ब्राह्मणाभ्याम् अत्र न प्राप्नोति . विधिः अपि अत्र न सिध्यति . किम् कारणम् . न हि एतत् भवति यत् सौ रूपम् . इदम् तर्हि तेभ्यः ब्राह्मणेभ्यः , येभ्यः ब्राह्मणेभ्यः . विधिः च सिद्द्धः भवति प्रतिषेधः तु न प्राप्नोति . अस्ति पुनः किम् चित् सति इष्टम् सङ्गृहीतम् भवति आहोस्वित् दोषान्तम् एव . अस्ति इति आह . इह याभ्यः ब्राह्मणीभ्यः , ताभ्यः ब्राह्मणीभ्यः इति विधिः च सिद्द्धः भवति प्रतिषेधः च . अस्ति तर्हि प्रथमैकवचनस्य ग्रहणम् . यदि प्रथमैकवचनस्य ग्रहणम् तेन इति स्वरः पुँसि न सिध्यति . न च अवश्यम् पुँसि एव स्त्रियाम् पुँसि नपुँसके च . तेन ब्राह्मणेन तया ब्राह्मण्या तेन कुण्डेन इति . सप्तमीबहुवचनस्य ग्रहणे अपि एषः दोषः . तस्मात् उभाभ्याम् एव प्रतिषेधे यत्ततदोः च ग्रहणम् कर्तव्यम् . न गोश्वन्साववर्णराडङ्क्रुङ्कृद्भ्यः यत्तदोः च इति .
6.1.185
P III.13 - 24 R IV.514 - 515 तिति प्रत्ययग्रहणम् . तिति प्रत्ययग्रहणम् कर्तव्यम् . इह मा भूत् . ॠतः इत् धातोः . किरति , गिरति . तत् तर्हि वक्तव्यम् . न वक्तव्यम् . न एषः तकारः . कः तर्हि . दकारः . यदि दकारः आन्तर्यतः दीर्घस्य दीर्घः प्राप्नोति . भाव्यमानेन सवर्णानाम् ग्रहणम् न इति एवम् न भविष्यति . यदि भाव्यमानेन सवर्णानाम् ग्रहणम् न इति उच्यते अदसः असेः दात् उ दः मः , अमूभ्याम् इति अत्र न प्राप्नोति . एवम् तर्हि आचार्यप्रवृत्तिः ज्ञापयति भवति उकारेण भाव्यमानेन सवर्णानाम् ग्रहणम् इति यत् अयम् दिवः उत् इति उकारम् तपरम् करोति . एवमर्थम् एव तर्हि प्रत्ययग्रहणम् कर्तव्यम् अत्र मा भूत् इति . न एषः तकाहरः . कः तर्हि . दकारः . यदि दकारः न ज्ञापकम् भवति . एवम् तर्हि तपरः तत्कालस्य इति दकारः अपि चर्त्वभूतः निर्दिश्यते . यदि एवम् चर्त्वस्य असिद्धत्वात् हशि च इति उत्त्वम् प्राप्नोति . सौत्रः निर्देशः . अथ वा असँहितया निर्देशः करिष्यते . अणुदित् सवर्णस्य च अप्रत्ययः , त्तपरः तत्कालस्य इति .इति उत्तरस्य इति . . सर्वम् उपदेशग्रहणेन विशेषयिष्यामः . उपदेशे अनुदात्तेतः , उपदेशे ङितः , उपदेशे अकारान्तात् .
6.1.186
P III.13 - 24 R IV.514 - 515 तिति प्रत्ययग्रहणम् . तिति प्रत्ययग्रहणम् कर्तव्यम् . इह मा भूत् . ॠतः इत् धातोः . किरति , गिरति . तत् तर्हि वक्तव्यम् . न वक्तव्यम् . न एषः तकारः . कः तर्हि . दकारः . यदि दकारः आन्तर्यतः दीर्घस्य दीर्घः प्राप्नोति . भाव्यमानेन सवर्णानाम् ग्रहणम् न इति एवम् न भविष्यति . यदि भाव्यमानेन सवर्णानाम् ग्रहणम् न इति उच्यते अदसः असेः दात् उ दः मः , अमूभ्याम् इति अत्र न प्राप्नोति . एवम् तर्हि आचार्यप्रवृत्तिः ज्ञापयति भवति उकारेण भाव्यमानेन सवर्णानाम् ग्रहणम् इति यत् अयम् दिवः उत् इति उकारम् तपरम् करोति . एवमर्थम् एव तर्हि प्रत्ययग्रहणम् कर्तव्यम् अत्र मा भूत् इति . न एषः तकाहरः . कः तर्हि . दकारः . यदि दकारः न ज्ञापकम् भवति . एवम् तर्हि तपरः तत्कालस्य इति दकारः अपि चर्त्वभूतः निर्दिश्यते . यदि एवम् चर्त्वस्य असिद्धत्वात् हशि च इति उत्त्वम् प्राप्नोति . सौत्रः निर्देशः . अथ वा असँहितया निर्देशः करिष्यते . अणुदित् सवर्णस्य च अप्रत्ययः , त्तपरः तत्कालस्य इति .इति उत्तरस्य इति . . सर्वम् उपदेशग्रहणेन विशेषयिष्यामः . उपदेशे अनुदात्तेतः , उपदेशे ङितः , उपदेशे अकारान्तात् .
6.1.187
P III.113.10 - 12 R IV.520 - 521 सिचः आद्युदात्तत्वे अनिटः पितः उपसङ्ख्यानम् . सिचः आद्युदात्तत्वे अनिटः पितः उपसङ्ख्यानम् कर्तव्यम् . मा हि कर्षम् , मा हि कार्ष्म् . अनिटः इति किमर्थम् . मा हि लविषम् .
6.1.188
P III.113.14 - 17 R IV.521 स्वपादीनाम् वावचनात् अभ्यस्तस्वरः विप्रतिषेधेन . स्वपादीनाम् वावचनात् अभ्यस्तस्वरः भवति विप्रतिषेधेन . स्वपादीनाम् वावचनस्य अवकाशः स्व्पन्ति श्व्सन्ति . अभ्यस्तस्वरस्य अवकाशः द्दति , द्धति . इह उभयम् प्राप्नोति . जग्रति . अभ्यस्तस्वरः भवति विप्रतिषेधेन .
6.1.190
P III.113.19 - 22 R IV.521 अनुदात्ते च इति बहुव्रीहिनिर्देशः लोपयणादेशार्थम् . अनुदात्ते च इति बहुव्रीहिनिर्देशः कर्तव्यः . अविद्यमानोदात्ते इति वक्तव्यम् . किम् प्रयोजनम् . लोपयणादेशार्थम् . लोपयणादेशयोः कृतयोः आद्युदात्तत्वम् यथा स्यात् . मा हि द्धात् . द्धाति अत्र .
6.1.191
P III.114.2 - 3 R IV.522 सर्वस्वरः अनच्कस्य . सर्वस्वरः अनच्कस्य इति वक्तव्यम् . इह मा भूत् सर्वक् .
6.1.192
P III.114.6 - 115.2 R IV.522 - 525 भ्यादिग्रहणम् किमर्थम् . इह मा भूत् . द्दाति द्धाति . न एतत् अस्ति प्रयोजनम् . अभ्यस्तस्वरः अत्र बाधकः भविष्यति . अन्ततः उभयम् स्यात् . अनवकाशाः खलु अपि विधयः बाधकाः भवन्ति सावकाशः च अभ्यस्तस्वरः . कः अवकाशः . म्मीते . अथ प्रत्ययग्रहणम् किमर्थम् . प्रत्ययात् पूर्वस्य उदात्तत्वम् यथा स्यात् . आटः पूर्वस्य मा भूत् इति . बिभयानि . न च एव अस्ति विशेषः प्रत्ययात् वा पूर्वस्य उदात्तत्वे सति आटः वा . अपि च पिद्भक्तः पिद्ग्रहणेन ग्राहिष्यते . इदम् तर्हि प्रयोजनम् . प्रत्ययात् पूर्वस्य उदात्तत्वम् यथा स्यात् . आटः एव मा भूत् इति . एतत् अपि न अस्ति प्रयोजनम् . पिद्भक्तः पिद्ग्रहणेन ग्राहिष्यते . एवम् तर्हि सिद्धे सति यत् प्रत्ययग्रहणम् करोति तत् ज्ञापयति आचार्यः स्वरविधौ सङ्घातः कार्यी भवति इति . किम् एतस्य ज्ञापने प्रयोजनम् . चित्स्वरात् तास्यादिभ्यः अनुदात्तत्वम् विप्रतिषेधेन इति उक्तम् . तत् उपपन्नम् भवति . अथ पूर्वग्रहणम् किमर्थम् न तस्मिन् इति निर्दिष्टे पूर्वस्य इति पूर्वस्य एव भविष्यति . एवम् तर्हि सिद्धे सति यत् पूर्वग्रहणम् करोति तत् ज्ञापयति आचार्यः स्वरविधौ सप्तम्यः तदन्तसप्तम्यः भवन्ति इति . किम् एतस्य ज्ञापने प्रयोजनम् . उपोत्तमम् रिति रिदन्तस्य . चङि अन्यतरस्याम् चङन्तस्य . यदि एतत् ज्ञाप्यते चतुरः शसि इति शसन्तस्य अपि प्राप्नोति . शस्ग्रहणसामर्थ्यात् न भविष्यति . इतरथा हि तत्र एव अयम् ब्रूयात् ऊडिदम्पदाद्यप्पुम्रैद्युभ्यः चतुर्भ्यः च इति . अथ पिद्ग्रहणम् किमर्थम् . इह मा भूत् . जाग्रति. न एतत् अस्ति प्रयोजनम् . भवति एव अत्र पूर्वेण . इदम् तर्हि प्रयोजनम् दरिद्रति . आकारेण व्यवहितत्वात् न भविष्यति . लोपे कृते न अस्ति व्यवधानम् . स्थानिवद्भावाद् व्यवधानम् एव . प्रतिषिध्यते अत्र स्थानिवद्भावः स्वरसन्धिम् प्रति न स्थानिवत् इति .
6.1.195
P III.115.4 - 21 R IV.525 - 526 यकि रपरे उपसङ्ख्यानम् . यकि रपरे उपसङ्ख्यानम्कर्तव्यम् . स्तीर्यते स्वयम् एव . उपदेशवचनात् सिद्धम् . उपदेशे इति वक्तव्यम् . उपदेशवचने जनादीनाम् . उपदेशवचने जनादीनाम् स्वरः न सिध्यति . जयते स्वयम् एव . जाय्ते स्वयम् एव . योगविभागात् सिद्धम् . योगविभागः करिष्यते . अजन्तानाम् कर्तृयकि वा आदिः उदात्तः भवति . चीयते स्वयम् एव . चिय्ते स्वयम् एव . जयते स्वयम् एव . जाय्ते स्वयम् एव . ततः उपदेशे . उपदेशे च अजन्तानाम् कर्तृयकि वा आदिः उदात्तः भवति . स्तीर्यते स्वयम् एव . स्तीर्य्ते स्वयम् एव . तत् तर्हि उपदेशग्रहणम् कर्तव्यम् . न हि अन्तरेण उपदेशग्रहणम् योगाङ्गम् जायते . न कर्तव्यम् . प्रकृतम् अनुवर्तते . क्व प्रकृतम् . तास्यनुदात्तेन्ङिददुपदेशात् लसार्वधातुकम् अनुदात्तम् अह्न्विङोः इति . ननु च उक्तम् उपदेशवचने जनादीनाम् स्वरः न सिध्यति इति . न एषः दोषः . न एवम् विज्ञायते उपदेशवचने जनादीनाम् स्वरः न सिध्यति इति . कथम् तर्हि . जनादीनाम् अपि आत्त्वे उपदेशवचनम् कर्तव्यम् . तत् तर्हि तत्र उपदेशग्रहणम् कर्तव्यम् . न कर्तव्यम् . प्रकृतम् अनुवर्तते . क्व प्रकृतम् . अनुदात्तोपदेशवनतितनोत्यादीनाम् अनुनासिकलोपः झलि क्ङिति इति .
6.1.196
P III.115.23 - 116.1 R IV.526 सेड्ग्रहणम् किमर्थम् न थलि इट् अन्तः वा इति उच्येत . इट् अन्तः वा इति उच्यमाने इह अपि प्रसज्येत पपक्थ . न एतत् अस्ति प्रयोजनम् . अचः इति वर्तते . इदम् तर्हि प्रयोजनम् ययाथ इति .
6.1.204
P III.116.3 - 21 R IV.527 - 528 किमर्थम् इदम् उच्यते न ञ्निति आदिः नित्यम् इति एव सिद्धम् . ञ्निति इति उच्यते न च अत्र ञ्नितम् पश्यामः . प्रत्ययलक्षणेन . न लुमता तस्मिन् इति प्रत्ययलक्षणप्रतिषेधः . अङ्गाधिकारोक्तस्य सः प्रतिषेधः न लुमता अङ्गस्य इति . अतः उत्तरम् पठति उपमानस्य आद्युदात्तवचनम् ज्ञापकम् अनुबन्धलक्षणे स्वरे प्रत्ययलक्षणप्रतिषेधस्य . उपमानस्य आद्युदात्तवचनम् ज्ञापकार्थम् क्रियते . किम् ज्ञाप्यते . एतत् ज्ञापयति आचार्यः अनुबन्धलक्षणे स्वरे प्रत्ययलक्षणम् न भवति इति . किम् एतस्य ज्ञापने प्रयोजनम् . गर्गः , वत्सः , बिदः , उर्वाः , उष्ट्रग्रीवः , वामरज्ज्ः : ञ्निति इति आद्युदात्तत्वम् मा भूत् इति . इह च : त्रयः इति : तद्धितस्य कितः इति अन्तोदात्तत्वम् न भवति . यदि अनुबन्धलक्षणे इति उच्यते पथ्प्रियः , मथ्प्रियः इति : पथिमथोः सर्वनामस्थाने इति आद्युदात्तत्वम् प्राप्नोति . एवम् तर्हि आचार्यः ज्ञापयति स्वरे प्रत्ययलक्षणम् न भवति इति . एवम् अपि स्र्पिः आगच्छ , स्प्त आगच्छत इति : आमन्त्रितस्य च इति आद्युदात्तत्वम् न प्राप्नोति . इह च : म ह् दताम् , म ह् धताम् : आदिः सिचः अन्यतरस्याम् इति एषः स्वरः न प्राप्नोति . एवम् तर्हि ज्ञापयति आचार्यः सप्तमीनिर्दिष्टे स्वरे प्रत्ययलक्षणम् न भवति इति . एवम् अपि स्र्वस्तोमः , स्र्वपृष्ठः : सर्वस्य सुपि इति आद्युदात्तत्वम् न प्राप्नोति . अस्तु तर्हि अनुबन्धलक्षणे इति एव . कथम् पथ्प्रियः , मथ्प्रियः . वक्तव्यम् एव एतत् : पथिमथोः सर्वनामस्थाने लुकि लुमता लुप्ते प्रत्ययलक्षणम् न भवति इति .
6.1.205
P III.116.23 - 117.12 R IV.529 - 530 निष्ठायाम् यइ दीर्घत्वे प्रतिषेधः . निष्ठायाम् यइ दीर्घत्वे प्रतिषेधः वक्तव्यः . दत्ताभ्याम् , गुप्ताभ्याम् . न वा बहिरङ्गलक्षणत्वात् . न वा वक्तव्यम् . किम् कारणम् . बहिरङ्गलक्षणत्वात् . बहिरङ्गः अत्र दीर्घः , अन्तरङ्गः स्वरः . असिद्धम् बहिरङ्गम् अन्तरङ्गे . अन्तरेण प्रतिषेधम् अन्तरेण च एताम् परिभाषाम् सिद्धम् . कथम् . न एवम् विज्ञायते न चेत् आकारान्ता निष्ठा इति . कथम् तर्हि . न चेत् आकारात् परा निष्ठा इति . यदि एवम् निर्देशः च एव न उपपद्यते . न हि एषा आकारात् परा पञ्चमी युक्ता . इह च प्राप्नोति . आप्तः , राद्धः इति . एवम् तर्हि न चेत् अवर्णात् परा निष्ठा इति . भवेत् निर्देशः उपपन्नः . इह तु प्राप्नोति . आप्तः , राद्धः इति . इह च न प्राप्नोति . यतः , रतः . एवम् तर्हि विहितविशेषणम् अकारग्रहणम् . न चेत् अकारारान्तात् विहिता निष्ठा इति . एवम् अपि दत्तः , अत्र न प्राप्नोति इह च प्राप्नोति . आप्तः , राद्धः इति . एवम् तर्हि कार्यिविशेषणम् अकारग्रहणम् . न चेत् आकारारः कार्यी भवति . एवम् अपि अद्य अष्टः , कदा अष्टः , अत्र न प्राप्नोति . तस्मात् सुष्ठु उच्यते निष्ठायाम् यइ दीर्घत्वे प्रतिषेधः , न वा बहिरङ्गलक्षणत्वात् इति .
6.1.207
P III.117.14 - 19 R IV.530 किम् निपात्यते . आशिते कर्तरि निपातनम् उपधादीर्हत्वम् आद्युदात्तत्वम् च . आशितः इति क्तः कर्तरि निपात्यते उपधादीर्हत्वम् . आशितवान् आशितः . आद्युदात्तत्वम् च निपात्यते . आद्युदात्तत्वम् अनिपात्यम् . अधिकारात् सिद्धम् . उपधादीर्हत्वम् अनिपात्यम् . आङ्पूर्वस्य प्रयोगः . यदि एवम् अवग्रहः प्राप्नोति . न लक्षणेन पदकाराः अनुवर्त्याः . पद्कारैः नाम लक्षणम् अनुवर्त्यम् . यथालक्षणम् पदम् कर्तव्यम् .
6.1.208
P III.117.22 - 118.3 R IV.531 किम् इयम् प्राप्ते विभाषा आहोस्वित् अप्राप्ते . कथम् च प्राप्ते कथम् वा अप्राप्ते . यदि सञ्ज्ञायाम् उपमानम् , निष्ठा च द्व्यच् अनात् इति नित्ये प्राप्ते आरम्भः तत प्राप्ते अन्यत्र वा अप्राप्ते . वेणुरिक्तयोः अप्राप्ते . वेणुरिक्तयोः अप्राप्ते विभाषा प्राप्ते नित्यः विधिः . वेणुः इव वेणुः . रिक्तः नाम कः चित् .
6.1.215
P III.117.22 - 118.3 R IV.531 किम् इयम् प्राप्ते विभाषा आहोस्वित् अप्राप्ते . कथम् च प्राप्ते कथम् वा अप्राप्ते . यदि सञ्ज्ञायाम् उपमानम् , निष्ठा च द्व्यच् अनात् इति नित्ये प्राप्ते आरम्भः तत प्राप्ते अन्यत्र वा अप्राप्ते . वेणुरिक्तयोः अप्राप्ते . वेणुरिक्तयोः अप्राप्ते विभाषा प्राप्ते नित्यः विधिः . वेणुः इव वेणुः . रिक्तः नाम कः चित् .
6.1.217
P III.118.5 - 8 R IV. 531 उपोत्तमग्रहणम् किमर्थन् न रिति पूर्वम् इति एव उच्येत . तत्र अयम् अपि अर्थः . मतोः पूर्वम् आत् सञ्ज्ञायाम् स्त्रियाम् इति अत्र पूर्वग्रहणम् न कर्तव्यम् भवति . एवम् तर्हि उपोत्तमग्रहणम् उत्तरार्थम् . चङि अन्यतरस्याम् उपोत्तमम् इति एव . इह मा भूत् . मा हि स्म दध्त् .
6.1.220
P III.118.11 - 15 R IV.532 किमर्थम् इदम् उच्यते न वत्याः इति एव उच्यते . वत्याः इति इयति उच्यमाने राजवती , अत्र अपि प्रसज्येत . अथ अवत्याः इति उच्यमाने कस्मात् एव अत्र न भवति . असिद्धः नलोपः . तस्य असिद्धत्वात् न एषः अवतीशब्दः . कः तर्हि . अन्वतीशब्दः . यथा एव तर्हि नलोपस्य असिद्धत्वात् न अवतीशब्दः एवम् वत्वस्य अपि असिद्धत्वात् न अवतीशब्दः . आश्रयात् सिद्धत्वम् स्यात् .
6.1.221
P III.118.11 - 15 R IV.532 किमर्थम् इदम् उच्यते न वत्याः इति एव उच्यते . वत्याः इति इयति उच्यमाने राजवती , अत्र अपि प्रसज्येत . अथ अवत्याः इति उच्यमाने कस्मात् एव अत्र न भवति . असिद्धः नलोपः . तस्य असिद्धत्वात् न एषः अवतीशब्दः . कः तर्हि . अन्वतीशब्दः . यथा एव तर्हि नलोपस्य असिद्धत्वात् न अवतीशब्दः एवम् वत्वस्य अपि असिद्धत्वात् न अवतीशब्दः . आश्रयात् सिद्धत्वम् स्यात् .
6.1.222
P III.118.17 - 119.14 R IV.532 - 534 चोः अतद्धिते . चुस्वरः अतद्धिते इति वक्तव्यम् . इह मा भूत् . दाधीचः , माधूचः इति . तत् तर्हि वक्तव्यम् . न वक्तव्यम् . प्रत्ययस्वरः अत्र बाधकः भविष्यति . स्थानान्तरप्राप्तः चुस्वरः . प्रत्ययस्वरस्य अपवादः अनुदात्तौ सुप्पितौ इति . अनुदात्तौ सुप्पितौ इति अस्य उदात्तनिवृत्तिस्वरः . उदात्तनिवृत्तिस्वरस्य चुस्वरः . सः यथा एव उदात्तनिवृत्तिस्वरम् बाधते एवम् प्रत्ययस्वरम् अपि बाधेत . न अत्र उदात्तनिवृत्तिस्वरः प्राप्नोति . किम् कारणम् . न गोश्वन्साववर्ण इति प्रतिषेधात् . न एषः उदात्तनिवृत्तिस्वरस्य प्रतिषेधः . कस्य तर्हि . तृतीयादिस्वरस्य . यत्र तर्हि तृतीयादिस्वरः न अस्ति दधीचः पश्य इति . एवम् तर्हि न तृतीयादिलक्षणस्य प्रतिषेधम् षिष्मः . किम् तर्हि . येन केन चित् लक्षणेन प्राप्तस्य विभक्तिस्वरस्य प्रतिषेधम् . यदि विभक्तिस्वरस्य प्रतिषेधः वृक्षवान् , प्लक्षवान् अत्र न प्राप्नोति . मतुब्ग्रहणम् अपि प्रकृतम् अनुवर्तते . क्व प्रकृतम् . ह्रस्वनुड्भ्याम् मतुप् इति . यदि तत् अनुवर्तते वेतस्वान् इति अत्र प्राप्नोति . मतुब्ग्रहणम् अनुवर्तते ड्मतुप् च एषः . यदि तरि मतुब्ग्रहणे ड्मतुपः ग्रहणम् न भवति वेतस्वान् इति अत्र वत्वम् न प्राप्नोति . सामान्यग्रहणम् वत्वे इह पुनः विशिष्टस्य ग्रहणम् . यत्र तर्हि विभक्तिः न अस्ति दधीची इति . यदि पुनः अयम् उदात्तनिवृत्तिस्वरस्य अपि प्रतिषेधः विज्ञायेत . न एवम् शक्यम् . इह अपि प्रसज्येत कुमारी इति . सतिशिष्टः खलु अपि चुस्वरः . कथम् . चौ इति उच्यते . यत्र अस्य एतत् रूपम् . अजादौ असर्वनामस्थाने अभिनिर्वृत्ते अकारलोपे नकारलोपे च . तस्मात् सुष्थु उच्यते चोः अतद्धिते इति .
6.1.223
P III.119.16 - 120.24 R IV.534 - 537 समासान्तोदात्तत्वे व्यञ्जनान्तेषु उपसङ्ख्यानम् . समासान्तोदात्तत्वे व्यञ्जनान्तेषु उपसङ्ख्यानम् कर्तव्यम् : राजदृषत्, ब्राह्मणसमित् . हल्स्वरप्राप्तौ वा व्यञ्जनम् अविद्यमानवत् . अथ वा हल्स्वरप्राप्तौ व्यञ्जनम् अविद्यमानवत् भवति इति एषा परिभाषा कर्तव्या . किमर्थम् इदम् उभयम् उच्यते न हल्स्वरप्राप्तौ अविद्यमानवत् इति एव उच्यते स्वरप्राप्तौ व्यञ्जनम् अविद्यमानवत् भवति इति वा . द्विर्बद्धम् सुबद्धम् भवति इति . यदि हल्स्वरप्राप्तौ व्यञ्जनम् अविद्यमानवत् इति उच्यते दधि , उदात्तात् अनुदात्तस्य स्वरितः इति स्वरितत्वम् न प्राप्नोति . उदात्तात् च स्वरविधौ व्यञ्जनम् अविद्यमानवत् भवति इति एषा परिभाषा कर्तव्या . कानि एतस्याः परिभाषायाः प्रयोजनानि . प्रयोजनम् लिदाद्युदात्तान्तोदात्त्विधयः . लिति प्रत्ययात् पूर्वम् उदात्तम् भवति इति इह एव स्यात् : भौरिकिविधम् , भौलिकिविधम् . चिकीर्षकः , जिहीर्षकः इति अत्र न स्यात् . ञ्निति आदिः नित्यम् इति इह एव स्यात् : अहिचुम्बुकायनिः , आग्निवेश्यः . गार्ग्यः , कृतिः इति अत्र न स्यात् . धातोः अन्तः उदात्तः भवति इति इह एव स्यात् ऊर्णोति . पचति इति अत्र न स्यात् . इदम् तावत् यत् उच्यते हल्स्वरप्राप्तौ व्यञ्जनम् अविद्यमानवत् भवति इति कथम् हि हलः नाम स्वरप्राप्तिः स्यात् . तत् च अपि ब्रुवता उदात्तात् च स्वरविधौ इति वक्तव्यम् . तथा अनुदात्तादेः अन्तोदात्तात् च यत् उच्यते तत् व्यञ्जनादेः व्यञ्जनान्तात् च न प्राप्नोति . यदि पुनः स्वरविधौ व्यञ्जनम् अविद्यमानवत् भवति इति उच्येत . अथ स्वरविधौ व्यञ्जनम् अविद्यमानवत् भवति इति उच्यमाने अनुदात्तादेः अन्तोदात्तात् च यत् उच्यते तत् किम् सिद्धम् भवति व्यञ्जनादेः व्यञ्जनान्तात् च . बाढम् सिद्धम् . कथम् . स्वरविधिः इति सर्वविभक्त्यन्तः समासः : स्वरेण विधिः स्वरविधिः , स्वरस्य विधिः स्वरविधिः इति . न एवम् शक्यम् . इह हि दोषः स्यात् . उदश्वित्वान् घोषः , विद्युत्वान् बलाहकः इति . ह्रस्वनुड्भ्याम् मतुप् इति एषः स्वरः प्रसज्येत . अस्तु तर्हि हल्स्वरप्राप्तौ व्यञ्जनम् अविद्यमानवत् भवति इति . ननु च उक्तम् कथम् हि हलः नाम स्वरप्राप्तिः स्यात् . उच्चैः उदात्तः , नीचैः अनुदात्तः इति अत्र षष्ठीनिर्दिष्टम् अज्ग्रहणम् निवृत्तम् . तस्मिन् निवृत्ते हलः अपि स्वरप्राप्तिः भवति . यत् अपि उच्यते उदात्तात् च स्वरविधौ इति वक्तव्यम् इति . न वक्तव्यम् . न इदम् पारिभाषिकस्य अनुदात्तस्य ग्रहणम् . किम् तर्हि . अन्वर्थग्रहणम् . अविद्यमानोदात्तम् अनुदात्तम् . तस्य स्वरितः इति . यत् अपि उच्यते तत् व्यञ्जनादेः व्यञ्जनान्तात् च न प्राप्नोति इति . आचार्यप्रवृत्तिः ज्ञापयति सिद्धम् तत् भवति व्यञ्जनादेः व्यञ्जनान्तात् च इति यत् अयम् न उत्तरपदे अनुदात्तादौ इति उक्त्वा अपृथिवीरुद्रल्क्पूषमन्थिषु इति प्रतिषेधम् शास्ति . सा तर्हि एषा परिभाषा कर्तव्या . न कर्तव्या . आचार्यप्रवृत्तिः ज्ञापयति भवति एषा परिभाषा यत् अयम् यतः अनावः इति नावः प्रतिषेधम् शास्ति .
6.2.1  
P III.121.2 - 123.3 R IV.538 - 542 किमर्थम् इदम् उच्यते . बहुव्रीहिस्वरम् शास्ति समासान्तविधेः सुकृत् . सुकृत् आचार्यः समासान्तोदात्तत्वे प्राप्ते बहुव्रीहिस्वरम् अपवादम् शास्ति . न एतत् अस्ति प्रयोजनम् . नञ्सुभ्याम् नियमार्थम् तु . नञ्सुभ्याम् इति एतत् नियमार्थम् भविष्यति . नञ्सुभ्याम् एव बहुव्रीहेः अन्तः उदात्तः भवति न अन्यस्य इति . एवम् अपि कुतत् एतत् पूर्वपदप्रकृतिस्वरत्वम् भविष्यति न पुनः परस्य इति . परस्य शितिशासनात् . शितेः नित्याबह्वच् इति एतत् नियमार्थम् भविष्यति . शितेः एव न अन्यतः इति . यत् तावत् उच्यते नञ्सुभ्याम् नियमार्थम् इति क्षेपे विधिः नञः असिद्धः . उदराश्वेषुषु क्षेपे इति एतस्मिन् प्राप्ते ततः एतत् उच्यते . यत् अपि उच्यते परस्य शितिशासनात् इति परस्य नियमः भवेत् . परस्य एषः नियमः स्यात् . शितेः नित्याबह्वच् इति . यदि पूर्वपदप्रकृतिस्वरम् समासान्तोदात्तत्वम् बाधते चप्रियः वाप्रियः , अत्र अपि प्राप्नोति . अन्तः चवाप्रिये सम्भवात् . अन्तोदात्तत्वम् चवाप्रिये सिद्धम् . कुतः . सम्भवात् . असति खलु अपि सम्भवे बाधनम् भवति . अस्ति च सम्भवः यत् उभयम् स्यात् . सति अपि सम्भवे बाधनम् भवति . तत् यथा . दधि ब्राह्मणेभ्यः दीयताम् तक्रम् कौण्डिन्याय इति सति अपि सम्भवे दधिदानस्य तक्रदानम् निवर्तकम् भवति . एवम् इह अपि सति अपि सम्भवे पूर्वपदप्रकृतिस्वरम् समासान्तोदात्तत्वम् बाधिष्यते . एवम् तर्हि प्रकृतात् विधेः . बहुव्रीहौ प्र्कृत्या पूर्वपदम् प्रकृतिस्वरम् भवति इति . किम् च प्रकृतम् . उदात्तः इति च वर्तते . एवम् अपि कार्यप्रियः , हार्यप्रियः , अत्र न प्राप्नोति . स्वरिते अपि उदात्तः अस्ति . अथ वा स्वरितग्रहणम् अपि प्रकृतम् अनुवर्तते . क्व प्रकृतम् . तित् स्वरितम् इति . बहुव्रीहौ ऋते सिद्धम् . अन्तरेण अपि बहुव्रीहिग्रहणम् सिद्धम् . तत्पुरुषे कस्मात् न भवति . तत्पुरुषे तुल्यार्थतृतीयासप्तम्युपमानाव्ययद्वितीयाकृत्याः इति एतत् नियमार्थम् भविष्यति . द्विगौ तर्हि कस्मात् न भवति . इगन्ते द्विगौ इति एतत् नियमार्थम् भविष्यति . द्वन्द्वे तर्हि प्राप्नोति . राजन्यबहुवचनद्वन्द्वे अन्धकवृष्णिषु इति एतत् नियमार्थम् भविष्यति . अव्ययीभावे तर्हि प्राप्नोति . परिप्रत्युपापाः वर्ज्यमानाहोरात्रावयवेषु इति एतत् नियमार्थम् भविष्यति . एवम् अपि कुतः एतत् एवम् नियमः भविष्यति एतेषाम् एव तत्पुरुषादिषु इति न पुनः एवम् नियमः स्यात् एतेषाम् तत्पुरुषादिषु एव इति . इष्टतः च अवधारणम् . इष्टतः च अवधारणम् भविष्यति . एतेषाम् तर्हि बहुव्रीहेः च पर्यायः प्राप्नोति . द्विपाद्दिष्टेः वितस्तेः च पर्यायः न प्रकल्पते . यत् अयम् द्वित्रिभ्याम् पाद्दन्मूर्धसु बहुव्रीहौ दिष्टिवितस्योः च इति सिद्धे पर्याये पर्यायम् शास्ति तत् ज्ञापयति आचार्यः न पर्यायः भवति इति . उदात्ते ज्ञापकम् तु एतत् . उदात्ते एतत् ज्ञापकम् स्यात् . स्वरितेन समाविशेत् . स्वरितेन समावेशः प्राप्नोति . स्वरिते अपि उदात्तः अस्ति . बहुव्रीहिस्वरम् शास्ति समासान्तविधेः सुकृत् . नञ्सुभ्याम् नियमार्थम् तु . परस्य शितिशासनात् . क्षेपे विधिः नञः असिद्धः . परस्य नियमः भवेत् . अन्तः चवाप्रिये सम्भवात् . प्रकृतात् विधेः . बहुव्रीहौ ऋते सिद्धम् . इष्टतः च अवधारणम् . द्विपाद्दिष्टेः वितस्तेः च पर्यायः न प्रकल्पते . उदात्ते ज्ञापकम् तु एतत् . स्वरितेन समाविशेत् .
6.2.2  
P III.123.5 - 21 R IV.542 - 543 तत्पुरुषे विभक्तिप्रकृतिस्वरत्वे कर्मधारये प्रतिषेधः . तत्पुरुषे विभक्तिप्रकृतिस्वरत्वे कर्मधारये प्रतिषेधः वक्तव्यः . परमम् कारकम् परमकारकम् परमेन कारकेण परमकारकेण , परमे कारके परमकारके . सिद्धम् तु लक्षणप्रतिपदोक्तयोः प्रतिपदोक्तस्य एव ग्रहणात् . सिद्धम् एतत् . कथम् . लक्षणप्रतिपदोक्तयोः प्रतिपदोक्तस्य एव इति प्रतिपदम् यः द्वितीयातृतीयासप्तमीसमासः तस्य ग्रहणम् लक्षणोक्तः च अयम् . अव्यये परिगणनम् कर्तव्यम् . अव्यये नञ्कुनिपातानाम् . अव्यये नञ्कुनिपातानाम् इति वक्तव्यम् . नञ् . अब्राह्मणः , अवृषलः . नञ् . कु . कुब्राह्मणः , कुवृषलः . कु . निपात . निष्कौशाम्बिः , निर्वाराणसिः . क्व मा भूत् . स्नात्वाकालकः , पीत्वास्थिरकः . क्त्वायाम् वा प्रतिषेधः . क्त्वायाम् वा प्रतिषेधः वक्तव्यः . स्नात्वाकालकः , पीत्वास्थिरकः . उभयम् न वक्तव्यम् . निपातनात् सिद्धम् . निपातनात् एतत् सिद्धम् . किम् निपातनम् . अवश्यम् अत्र समासार्थम् ल्यबभावार्थम् च निपातनम् कर्तव्यम् . तेन एव यत्नेन स्वरः भविष्यति .
6.2.11 
P III.123.23 - 124.12 R IV.544 सदृशग्रहणम् अनर्थकम् तृतीयासमासवचनात् . सदृशग्रहणम् अनर्थकम् . किम् कारणम् . तृतीयासमासवचनात् . सदृशशब्देन तृतीयासमासः उच्यते . तत्र तृतीयापूर्वपदम् प्रकृतिस्वरम् भवति इति एव सिद्धम् . षष्ठ्यर्थम् तर्हि इदम् वक्तव्यम् . पितुः सदृशः पितृसदृशः इति . षष्ठ्यर्थम् इति चेत् तृतीयासमासवचनानर्थक्यम् . षष्ठ्यर्थम् इति चेत् तृतीयासमासवचनम् अनर्थकम् स्यात् . किम् कारणम् . इह अस्माभिः त्रैशब्द्यम् साध्यम् . पित्रा सदृशः पितुः सदृशः पितृसदृशः इति . तत्र द्वयोः शब्दयोः समानार्थयोः एकेन विग्रहः अपरेण समासः भविष्यति अविरविकन्यायेन . तत् यथा अवेः माँसम् इति विगृह्य अविकशब्दात् उत्पत्तिः भवति , आविकम् इति एवम् पितुः सदृशः इति विगृह्य पितृसदृशः इति भविष्यति पित्रा सदृशः इति विगृह्य वाक्यम् एव . अवश्यम् तृतीयासमासः वक्तव्यः यत्र षष्ठ्यर्थः न अस्ति तदर्थम् . भोजनसदृशः , अधययनसदृशः इति . यदि तर्हि तस्य निबन्धनम् अस्ति तत् एव वक्तव्यम् इदम् न वक्तव्यम् . इदम् अपि अवश्यम् वक्तव्यम् यत्र षष्ठी श्रूयते तदर्थम् . दास्याःसदृशः , वृषल्याःसदृशः इति .
6.2.29 
P III.124.14 - 19 R IV.545 इगन्तप्रकृतिस्वरत्वे यण्गुणयोः उपसङ्ख्यानम् . इगन्तप्रकृतिस्वरत्वे यण्गुणयोः उपसङ्ख्यानम् कर्तव्यम् . पञ्चारत्न्यः , दशारतन्यः . यण्गुणयोः कृतयोः इगन्ते द्विगौ इति एषः स्वरः न प्राप्नोति . न वा बहिरङ्गलक्षणत्वात् . न वा वक्तव्यम् . किम् कारणम् . बहिरङ्गलक्षणत्वात् . बहिरङ्गौ यण्गुणौ . अन्तरङ्गः स्वरः . असिद्धम् बहिरङ्गम् अन्तरङ्गे .
6.2.33 
P III.124.21 - 125.8 R IV.545 - 546 परिप्रत्युपापेभ्यः वनम् समासे विप्रतिषेधेन . परिप्रत्युपापेभ्यः वनम् समासे इति एतत् भवति विप्रतिषेधेन . परिप्रत्युपापाः वर्ज्यमानाहोरातावयवेषु इति अस्य अवकाशः परित्रिगर्तम्, परिसौवीरम् . वनम् समासे इति अस्य अवकाशः प्रवणे यष्टव्यम् . इह उभयम् प्राप्नोति परिवनम् अपवनम् . वनम् समासे इति एतत् भवति विप्रतिषेधेन . न वा वनस्यान्दोदात्तत्ववचनम् तदपवादनिवृत्त्यर्थम् . न वा अर्थः विप्रतिषेधेन . किम् कारणम् . वनस्यान्दोदात्तत्ववचनम् तदपवादनिवृत्त्यर्थम् . सिद्धम् अत्र अन्तोदात्तत्वम् उत्सर्गेण एव . तस्य पुनर्वचने एतत् प्रयोजनम् . ये अन्ये तदपवादाः प्राप्नुवन्ति तद्बाधनार्थम् . सः यथा एव तदपवादम् अव्ययस्वरम् बाधते एवम् इदम् अपि बाधिष्यते .
6.2.36 
P III.125.10 - 16 R IV.546 - 547 आचार्योपसर्जने अनेकस्य अपि पूर्वपदत्वात् सन्देहः . आचार्योपसर्जने अनेकस्य अपि पूर्वपदत्वात् सन्देहः भवति . आपिशलपाणिनीयव्याडीयगौतमीयाः . एकम् पदम् वर्जयित्वा सर्वाणि पूर्वपदानि . तत्र न ज्ञायते कस्य पूर्वपदस्य प्रकृतिस्वरेण भवितव्यम् इति . लोकविज्ञानात् सिद्धम् . तत् यथा लोके , अमीषाम् ब्राह्मणानाम् पूर्वम् आनय इति यः सर्वपूर्वः सः आनीयते एवम् इह अपि यत् सर्वपूर्वपदम् तस्य प्रकृतिस्वरत्वम् भविष्यति .
6.2.38 
P III.125.19 - 21 R IV.547 किमर्थम् महतः प्रवृद्धशब्दे उत्तरपदे पूर्वपदप्रकृतिस्वरत्वम् उच्यते न कर्मधारये अनिष्ठा इति एव सिद्धम् . न सिध्यति . किम् कारणम् . श्रेण्यादिसमासे एवत् तत् इह मा भूत् , महानिरष्टः दक्षिणा दीयते .
6.2.42 
P III.126.3 - 14 R IV.547 - 549 कुरुवृज्योः गार्हपते . कुरुवृज्योः गार्हपते इति वक्तव्यम् . कुरुगार्हपतम् , वृजिगाऋहपतम् . कुरुगार्हपतरिक्तरुर्वसूतजरत्यश्लीलदृढरूपापारेवडवातैलिकद्रूःपण्यकमबलः दासीभारादीनाम् इति वक्तव्यम् . इह अपि यथा स्यात् . देवहूतिः , देवनीतिः , वसुनीतिः , ओषधिः , चन्द्रमाः . तत् तर्हि वक्तव्यम् . न वक्तव्यम् . योगविभागः करिष्यते . कुरुगार्हपतरिक्तरुर्व सूतजरत्यश्लीलदृढरूपापारेवडवातैलिकद्रूःपण्यकमबलः इति . ततः दासीभाराणाम् च इति . तत्र बहुवचननिर्देशात् दासीभारादीनाम् इति विज्ञास्यते . पण्यकम्बलः सञ्ज्ञायाम् . पण्यकम्बलः सञ्ज्ञायाम् इति वक्तव्यम् . यः पणितव्यः कम्बलः पण्यकम्बलः एव असौ भवति . अपरः आह : पण्यकम्बलः एव यथा स्यात् . क्व मा भूत् . पण्यगवः , पण्यहस्ती .
6.2.47 
P III.126.16 - 20 R IV.549 अहीने इति किमर्थम् . कान्तारातीतः , योजनातीतः . अहीने द्वितीया अनुपसर्गे . अहीने द्वितीया अनुपसर्गे इति वक्तव्यम् . इह मा भूत् . सुखप्राप्तः , दुःखप्राप्तः . तत् तर्हि वक्तव्यम् . यदि अपि एतत् उच्यते अथ वा एतर्हि अहीनग्रहणम् न करिष्यते . इह अपि कान्तारातीतः , योजनातीतः इति अनुपसर्गे इति एव सिद्धम् .
6.2.49 
P III.126.22 - 128.14 R IV.550 - 555 अनन्तरः इति किमर्थम् . इह मा भूत् . अभ्युद्धृतम् , उपसमाहृतम् . गतेः अनन्तरग्रहणम् अनर्थकम् गतिः गतौ अनुदात्तवचनात् . गतेः अनन्तरग्रहणम् अनर्थकम् . किम् कारणम् . गतिः गतौ अनुदात्तवचनात् . गतौ परतः गतेः अनुदात्तत्वम् उच्यते . तत् बाधकम् भविष्यति . तत्र यस्य अप्रकृतिस्वरत्वम् तस्मात् अन्तोदात्तप्रसङ्गः. तत्र यस्य गतेः अप्रकृतिस्वरत्वम् तस्मात् अन्तोदात्तत्वम् प्राप्नोति अन्तः थाथघञ्क्ताजबित्रकाणाम् इति . प्रकृतिस्वरवचनात् हि अननोदात्तत्वम् . प्रकृतिस्वरवचनसामर्थ्यात् हि अन्तोदात्तत्वम् न भविष्यति . यदि हि स्यात् प्रकृतिस्वरवचनम् इदानीम् किमर्थम् स्यात् . प्रकृतिस्वरवचनम् किमर्थम् इति चेत् एकगत्यर्थम् . प्रकृतिस्वरवचनम् किमर्थम् इति चेत् एकगत्यर्थम् . यत्र एकः गतिः तदर्थम् एतत् स्यात् . प्रकृतम् , प्रहृतम् . एवमर्थम् एव तर्हि अनन्तग्रहणम् कर्तव्यम् अत्र यथा स्यात् . क्रियमाणे अपि वै अनन्तग्रहणे अत्र न सिध्यति . किम् कारणम् . गतिः अनन्तरः पूर्वपदम् प्रकृतिस्वरम् भवति इति उच्यते . यः च अत्र गतिः अनन्तरः न असौ पूर्वपदम् यः च पूर्वपदम् न असौ अनन्तरः . अपूर्वपदार्थम् तर्हि इदम् वक्तव्यम् . अपूर्वपदस्य अपि गतेः प्रकृतिस्वरत्वम् यथा स्यात् . अपूर्वपदार्थम् इति चेत् कारके अतिप्रसङ्गः .अपूर्वपदार्थम् इति चेत् कारके अतिप्रसङ्गः भवति . आगतः , दूरादागतः . सः यथा एव गतिपूर्वपदस्य भवति एवम् कारकपूर्वपदस्य अपि प्राप्नोति . सिद्धम् तु गतेः अन्तोदात्ताप्रसङ्गात् . सिद्धम् एतत् . कथम् .यत् तत् गतेः अन्तोदात्ताप्रसङ्गात् अन्तः थाथघञ्क्ताजबित्रकाणाम् इति एतत् गतेः न प्रसङ्क्तव्यम् . किम् कृतम् भवति . कृत्स्वरापवादः अयम् भवति . तत्र गतिः अनन्तरः इति अस्य अवकाशः प्रकृतम् , प्रहृतम् . अन्तः थाथघञ्क्ताजबित्रकाणाम् इति अस्य अवकाशः , दूराद्गतः , दूराद्यातः . इह उभयम् प्राप्नोति . आगतः , दूरादागतः . अन्तः थाथघञ्क्ताजबित्रकाणाम् इति एतत् भवति विप्रतिषेधेन . अवश्यम् गतेः तत् प्रसङ्क्तव्यम् भेदः प्रभेदः इति एवमर्थम् . एवम् तर्हि योगविभागः करिष्यते . अन्तः थाथघञ्क्ताजबित्रकाणाम् इति . ततः क्तः . क्तान्तम् उत्तरपदम् अन्तोदात्तम् भवति . अत्र कारकोपपदग्रहणम् . अनुवर्तते गतिग्रहणम् निवृत्तम् . अथ वा उपरिष्टाद् योगविभागः करिष्यते . इदम् अस्ति सूपमानात् क्तः , सञ्ज्ञायाम् अनाचितादीनाम् , प्रवृद्धादीनाम् च इति . ततः वक्ष्यामि कारकात् . कारकात् च क्तान्तम् उत्तरपदम् अन्तोदात्तम् भवति . ततः दत्तश्रुतयोः एव आशिषि कारकात् इति . एवम् च कृत्वा न अर्थः अनन्तग्रहणेन . कथम् अभ्युद्धृतम् . उत् हरतिक्रियम् विशिनष्टि . उदा विशिष्टम् अभिः विशिनष्टि . . तत्र गतिः अनन्तरः इति च प्राप्नोति गतिः गतौ इति च . गतिः अनन्तरः इति अस्य अवकाशः प्रकृतम् प्रहृतम् . गतिः गतौ इति अस्य अवकाशः अभि उत् हरति , उप सम् आ दधाति . इह उभयम् प्राप्नोति , अभ्युद्धृतम् , उपसमाहृतम् . गतिः गतौ इति एतत् भवति विप्रतिषेधेन .एवम् तर्हि सिद्धे सति यत् अनन्तरग्रहणम् करोति तत् ज्ञापयति आचार्यः भवति एषा परिभाषा कृद्ग्रहणे गतिकारकपूर्वस्य अपि इति . किम् एतस्य ज्ञापने प्रयोजनम् . अवतप्तेनकुलस्थितम् ते एतत् , उदकेविशीर्णम् ते एतत् . सगतिकेन सनकुलेन समासः सिद्धः भवति .
6.2.50 
P III.128.16 - 129.2 R IV.555 - 556 कृद्ग्रहणम् किमर्थम् . यथा तकारादिग्रह्णम् कृद्विशेषणम् विज्ञायेत . तकारादौ निति कृति इति . अथ अक्रियमाणे कृद्ग्रहणे कस्य तकारादिग्रह्णम् विशेषणम् स्यात् . उत्तरपदविशेषणम् . तत्र कः दोषः . इह एव स्यात् प्रतरिता प्रतरितुम् . इह न स्यात् प्रकर्ता प्रकर्तुम् . तादौ निति कृद्ग्रहणानर्थक्यम् . तादौ निति कृद्ग्रहणम् अनर्थकम् . क्रियमाणे अपि कृद्ग्रहणे अनिष्टम् शक्यम् विज्ञातुम् . तकारादौ उत्तरपदे निति कृति इति . अक्रियमाणे च इष्टम् . नित् यः तकारादिः तदन्ते उत्तरपदे इति . यावता क्रियमाणे अपि अनिष्टम् विज्ञायते अक्रियमाणे च इष्टम् अक्रियमाणे एव इष्टम् विज्ञास्यामः . कृदुपदेशे वा ताद्यर्थम् इडर्थम् .कृदुपदेशे तर्हि ताद्यर्थम् इडर्थम् कृद्ग्रहणम् कर्तव्यम् . कृदुपदेशे यः तकारादिः इति एवम् यथा विज्ञायेत . किम् प्रयोजनम् . इडर्थम् . इडादौ अपि सिद्धम् भवति . प्रलविता प्रलवितुम् .
6.2.52 
P III.129.4 - 21 R IV.556 - 557 अनिगन्तप्रकृतिस्वरत्वे यणादेशे प्रकृतिस्वरभावप्रसङ्गः . अनिगन्तप्रकृतिस्वरत्वे यणादेशे प्रकृतिस्वरभावः प्राप्नोति . प्रत्यङ् प्रत्यञ्चौ प्रत्यञ्चः . अनिगन्तवचनम् इदानीम् किमर्थम् स्यात् . अनिगन्तवचनम् किमर्थम् इति चेत् अयणादिष्टार्थम् . अयणादिष्टार्थम् एतत् स्यात् . यदा यणादेशः न . कदा च यणादेशः न . यादा शाकलम् . उक्तम् वा . किम् उक्तम् . समासे शाकलम् न भवति इति . यत्र तर्हि अञ्चतेः अकारः लुप्यते : प्रतीचः प्रतिईचा . चुस्वरः तत्र बाधकः भविष्यति . अयम् एव इष्यते . वक्ष्यति हि एतत् : चोः अनिगन्तः अञ्चतौ वप्रत्यये इति . यत् तर्हि न्यध्योः प्रकृतिस्वरम् शास्ति . एषः हि यणादिष्टार्थः आरम्भः . एतत् अपि अयणादिष्टार्थम् एव स्यात् . यदा यणादेशः न . कदा च यणादेशः न . यादा शाकलम् . उक्तम् वा . किम् उक्तम् . समासे शाकलम् न भवति इति . यत्र तर्हि अञ्चतेः अकारः लुप्यते . अधीचः अधीचा . चुस्वरः तत्र बाधकः भविष्यति . अयम् एव इष्यते . वक्ष्यति हे एतत् चोः अनिगन्तः अञ्चतौ वप्रत्यये इति . यत् तर्हि नेः एव प्रकृतिस्वरम् शास्ति . एषः हि यणादिष्टार्थः आरम्भः . एतत् अपि अयणादिष्टार्थम् एव स्यात् . कथम् . अकृते यणादेश पूर्वपदप्रकृतिस्वरत्वे कृते उदात्तस्वरितोः यणः स्वरितः वा अनुदात्तस्य इति एषः स्वरः सिद्धः भवति . न्य्ङ् . तस्मात् सुष्ठु उच्यते अनिगन्तप्रकृतिस्वरत्वे यणादेशे प्रकृतिस्वरभावप्रसङ्गः इति . भवति विप्रतिषेधेन .
6.2.80 
P III.131.16 - 25 R IV.561 - 562 उपमानम् इति किमर्थम् . शब्दार्थप्रकृतौ एव इति इयति उच्यमाने पूर्वेण अतिप्रसक्तम् इति कृत्वा नियमः अयम् विज्ञायेत . तत्र कः दोषः . इह न स्यात् . पुष्फारी फलहारी . उपमानग्रहणे पुनः क्रियमाणे न दोषः भवति . अथ शब्दार्थग्रहणम् किमर्थम् . उपमानम् प्रकृतौ एव इति इयति उच्यमाने इह अपि प्रसज्येत . वृकवञ्ची वृकप्रेक्षी . शब्दाऋथग्रहणे पुनः क्रियमाणे न दोषः भवति . अथ प्रकृतिग्रहणम् किमर्थम् . शब्दार्थप्रकृतिः एव यः नित्यम् तत्र यथा स्यात् . इह मा भूत् . कोकिलभिव्याहारी . अथ एवकारः किमर्थः . नियमार्थः . न एतत् अस्ति प्रयोजनम् . सिद्धे विधिः आरभ्यमाणः अन्तरेण एवकारम् नियमाऋथः भविष्यति . इष्टतः अवधारणार्थः तर्हि . यथा एवम् विज्ञायेते : उपमानम् शब्दार्थप्रकृतौ एव इति . मा एवम् विज्ञायीत : उपमानम् एव शब्दार्थप्रकृतौ इति . शब्दार्थप्रकृतौ हि उपमानम् च अनुपमानम् च आद्युदात्तम् इष्यते : साध्वध्याई विलम्बाध्यायी .
6.2.82 
P III.132.2 - 6 R IV.562 जे दीर्घात् बह्वचः . जे दीर्घान्तस्य आदिः उदात्तः भवति इति एतस्मात् अन्य्तात् पूर्वम् बह्वचः इति एतत् भवति विप्रतिषेधेन . जे दीर्घान्तस्य आदिः उदात्तः भवति इति अस्य अवकाशः कुटीजः , शमीजः . अन्य्तात् पूर्वम् बह्वचः इति अस्य अवकाशः उपसरजः , मन्दुरजः . इह उभयम् प्राप्नोति . आमलकीजः , बलभीजः . अन्य्तात् पूर्वम् बह्वचः इति एतत् भवति विप्रतिषेधेन .
6.2.91 
P III.132.8 - 10 R IV.562 आद्युदात्तप्रकरणे दिवोदासादीनाम् छन्दसि उपसङ्ख्यानम् . आद्युदात्तप्रकरणे दिवोदासादीनाम् छन्दसि उपसङ्ख्यानम् कर्तव्यम् . दिवोदासाय गायत वध्र्यश्वाय दाशुषे .
6.2.92 
P III.132.13 - 21 R IV.562 - 563 सर्वग्रहणम् किमर्थम् . गुणात् कार्त्स्न्ये इति इयति उच्यमाने इह अपि प्रसज्येत परमशुक्लः , परमक्षृण इति . सर्वग्रहणे पुनः क्रियमाणे न दोषः भवति . अथ गुणग्रहणम् किमर्थम् . सर्वम् कार्त्स्न्ये इति इयति उच्यमाने इह अपि प्रसज्येत सर्वसौवर्णः सर्वराजतः इति . गुणग्रहणे पुनः क्रियमाणे न दोषः भवति . अथ कार्त्स्न्यग्रहणम् किमर्थम् . सर्वम् गुणे इति इयति उच्यमाने इह अपि प्रसज्येत सर्वेषाम् श्वेतः सर्वश्वेतः इति . कथम् च अत्र समासः . षष्ठीसुबन्तेन समस्यते इति . गुणेन न इति प्रतिषेधः प्राप्नोति . गुणात् तरेण समासः तरलोपः च . गुणात् तरेण समासः तरलोपः च वक्तव्यः . सर्वेषाम् श्वेततरः सर्वश्वेतः .
6.2.93 
P III.132.13 - 21 R IV.562 - 563 सर्वग्रहणम् किमर्थम् . गुणात् कार्त्स्न्ये इति इयति उच्यमाने इह अपि प्रसज्येत परमशुक्लः , परमक्षृण इति . सर्वग्रहणे पुनः क्रियमाणे न दोषः भवति . अथ गुणग्रहणम् किमर्थम् . सर्वम् कार्त्स्न्ये इति इयति उच्यमाने इह अपि प्रसज्येत सर्वसौवर्णः सर्वराजतः इति . गुणग्रहणे पुनः क्रियमाणे न दोषः भवति . अथ कार्त्स्न्यग्रहणम् किमर्थम् . सर्वम् गुणे इति इयति उच्यमाने इह अपि प्रसज्येत सर्वेषाम् श्वेतः सर्वश्वेतः इति . कथम् च अत्र समासः . षष्ठीसुबन्तेन समस्यते इति . गुणेन न इति प्रतिषेधः प्राप्नोति . गुणात् तरेण समासः तरलोपः च . गुणात् तरेण समासः तरलोपः च वक्तव्यः . सर्वेषाम् श्वेततरः सर्वश्वेतः .
6.2.105
P III.133.2 - 5 R IV.563 - 564 अयुक्तः अयम् निर्देशः . न हि उत्तरपदम् नाम वृद्धिः अस्ति . कथम् तर्हि निर्देशः कर्तव्यः . वृद्धिमति उत्तरपदे इति . सः तर्हि तथा निर्देशः कर्तव्यः . न कर्तव्यः . न एवम् विज्ञायते . उत्तरपदम् वृद्धिः उत्तरपदवृद्धिः , उत्तरपदवृद्धौ इति . कथम् तर्हि . उत्तरपदस्य वृद्धिः अस्मिन् सः अयम् उत्तरपदवृद्धिः , उत्तरपदवृद्धौ इति .
6.2.106
P III.133.7 - 14 R IV.564 बहुव्रीहौ विश्वस्य अन्तोदात्तात् सञ्ज्ञायाम् मित्राजिनयोः अन्तः .बहुव्रीहौ विश्वस्य अन्तोदात्तात् सञ्ज्ञायाम् मित्राजिनयोः अन्तः इति एतत् भवति विप्रतिषेधेन . बहुव्रीहौ विश्वम् सञ्ज्ञायाम् इति अस्य अवकाशः , विश्वदेवः , विश्वयशाः . सञ्ज्ञायाम् मित्राजिनयोः अन्तः इति अस्य अवकाशः कुलमित्रम् , कुलाजिनम् . इह उभयम् प्राप्नोति विश्वमित्रः , विश्वाजिनः . सञ्ज्ञायाम् मित्राजिनयोः अन्तः इति एतत् भवति विप्रतिषेधेन . अन्तोदात्तप्रकरणे मरुद्वृधादीनाम् छन्दसि उपसङ्ख्यानम् . अन्तोदात्तप्रकरणे मरुद्वृधादीनाम् छन्दसि उपसङ्ख्यानम् कर्तव्यम् . मरुद्वृधः सुवयाः उपतस्थे .
6.2.107
P III.133.16 - 20 R IV.564 उदरादिभ्यः नञ्सुभ्याम् . उदराश्वेषुषु क्षेपे इति एतस्मात् नञ्सुभ्याम् इति एतत् भवति विप्रतिषेधेन . उदराश्वेषुषु क्षेपे इति अस्य अवकाशः कुण्डोदरः , घटोदरः . नञ्सुभ्याम् इति अस्य अवकाशः अयवः , अतिलः , अमाषः , सुयवः , सुतिलः , सुमाषः . इह उभयम् प्राप्नोति , अनुदरः , सूदरः . नञ्सुभ्याम् इति एतत् भवति विप्रतिषेधेन .6.2.108
P III.133.16 - 20 R IV.564 उदरादिभ्यः नञ्सुभ्याम् . उदराश्वेषुषु क्षेपे इति एतस्मात् नञ्सुभ्याम् इति एतत् भवति विप्रतिषेधेन . उदराश्वेषुषु क्षेपे इति अस्य अवकाशः कुण्डोदरः , घटोदरः . नञ्सुभ्याम् इति अस्य अवकाशः अयवः , अतिलः , अमाषः , सुयवः , सुतिलः , सुमाषः . इह उभयम् प्राप्नोति , अनुदरः , सूदरः . नञ्सुभ्याम् इति एतत् भवति विप्रतिषेधेन .
6.2.117
P III.133.22 - 134.3 R IV.565 सोः मनसोः कपि . सोः मनसी अलोमोषसी इति एतस्मात् कपि पूर्वम् इति एतत् भवति विप्रतिषेधेन . सोः मनसी अलोमोषसी इति एतस्य अवकाशः सुशर्माणम् अधि नावम् रुहेयम् . सुशर्मा असि सुप्रतिष्ठानः . सुस्रोताः , सुपयाः , सुवर्चाः . कपि पूर्वम् इति अस्य अवकाशः अयवकः . इह उभयम् प्राप्नोति सुशर्मकः , सुस्रोतकः . कपि पूर्वम् इति एतत् भवति विप्रतिषेधेन .
6.2.121
P III.134.5 - 9 R IV.565 पूर्वादिभ्यः कूलादीनाम् आद्युदात्तत्वम् . पूर्वादिभ्यः कूलादीनाम् आद्युदात्तत्वम् भवति विप्रतिषेधेन . परिप्रतिउपापाः वर्यजानाहोरात्रावयवेषु इति अस्य अवकाशः परित्रिगतम् , परिसौवीरम् . कूलादीनाम् आद्युदात्तत्वस्य अवकाशः , अतिकूलम् , अनुकूलम् . इह उभयम् प्राप्नोति परिकूलम् , कूलादीनाम् आद्युदात्तत्वम् भवति विप्रतिषेधेन .
6.2.126
P III.134.12 - 17 R IV.565 चेलराज्यादिभ्यः अव्ययम् . चेलराज्यादिस्वरात् अव्यययस्वरः भवति विप्रतिषेधेन . चेलराज्यादिस्वरस्य अवकाशः , भार्याचेलम् , पुत्रचेलम् , ब्राह्मणराज्यम् . अव्यययस्वरअवकाशः , निष्कौशाम्बिः , निर्वाराणसिः . इह उभयम् प्राप्नोति कुचेलम् , कुराज्यम् . सः तर्हि पूर्वविप्रतिषेधः वक्तव्यः . न वक्तव्यः . इष्टवाची परशब्दः . विप्रतिषेधे परम् यत् इष्टम् तत् भवति .
6.2.139
P III.135.2 - 136.6 R IV.566 - 570 गतिकारकोपपदात् इति किमर्थम् . इह मा भूत् . परमम् कारकम् , परमकारकम् . गतिकारकोपपदात् इति उच्यमाने अपि तत्र प्राप्नोति . एतत् हि कारकम् . इदम् तर्हि . देवदत्तस्य कारकम् , देवदत्तकारकम् . इदम् च अपि उदाहरणम् परमम् कारकम् , परमकारकम् इति . न एतत् कारकम् . कारकविशेषणम् एतत् . यावत् ब्रूयात् प्रकृष्टम् कारकम् शोभनम् कारकम् इति तावत् एतत् परमकारकम् इति . अथ कृद्ग्रहणम् किमर्थम् . इह मा भूत् . निष्कौशाम्बिः , निवाराणसिः इति . अतः उत्तरम् पठति गत्यादिभ्यः प्रकृतिस्वरत्वे कृद्ग्रहणानर्थक्यम् अन्यस्य उत्तरपदस्य अभावात् . गत्यादिभ्यः प्रकृतिस्वरत्वे कृद्ग्रहणम् अनर्थकम् . किम् कारणम् . अन्यस्य उत्तरपदस्य अभावात् . न हि अन्यत् गतियादिभ्यः उत्तरपदम् अस्ति अन्यत् अतः कृतः . किम् कारणम् . धातोः हि द्वये प्रत्ययाः विधीयन्ते तिङः कृतः च . तत्र कृता सह समासः भवति तिङा च न भवति . तत्र अन्तरेण कृद्ग्रहणम् कृतः एव भविष्यति . ननु च इदानीम् एव उदाहृतम् निष्कौशाम्बिः , निर्वाराणसिः इति . यत्क्रियायुक्ताः तम् प्रति गत्युपसर्ग्सञ्ज्ञे भवतः न च निसः कौशाम्बीशब्दम् प्रति क्रियायोगः . कृत्प्रकृतौ वा गतित्वात् अधिकाऋथम् कृद्ग्रहणम् . कृत्प्रकृतौ तर्हि गतित्वात् अधिकाऋथम् कृद्ग्रहणम् कर्तव्यम् . कृत्प्रकृतिः धातुः . धातुम् च प्रति क्रियायोगः . तत्र यत्क्रियायुक्ताः तम् प्रति इति इह एव स्यात् . प्रणीः , उन्नीः . इह न स्यात् . प्रणायकः , उन्नायकः . एतत् अपि न अस्ति प्रयोजनम् . यत्क्रियायुक्ताः इति न एवम् विज्ञायते . यस्य क्रिया यत्क्रिया यत्क्रियायुक्ताः तम् प्रति गत्युपसर्ग्सञ्ज्ञे भवतः इति . कथम् तर्हि या क्रिया यत्क्रिया यत्क्रियायुक्ताः तम् प्रति गत्युपसर्ग्सञ्ज्ञे भवतः इति . न च कः चित् केवलः शब्दः अस्ति यः तस्य अर्थस्य वाचकः स्यात् . केवलः तस्य अर्थस्य वाचकः न अस्ति इति कृत्वा कृदधिकस्य भविष्यति . ननु च ययम् तस्य एव अर्थस्य वाचकः प्रणीः इति . एषः अपि हि कर्तृविशिष्टस्य . अयम् तर्हि तस्य एव अर्थस्य वाचकः प्रभवनम् इति . तस्मात् कृद्ग्रहणम् कर्तव्यम् . यदि कृद्ग्रहणम् क्रियते आमन्ते स्वरः न प्राप्नोति . प्रपचतितराम् , प्रजल्पतितराम् . असति पुनः कृद्ग्रहणे क्रियाप्रधानम् आख्यातम् तस्य अतिशये तरप् उत्पद्यते तरबन्तस्य स्वार्थे आम् . तत्र यत्क्रियायुक्ताः इति भवति एव सङ्घातम् प्रति क्रियायोगः . न च कः चित् केवलः शब्दः अस्ति यः तस्य अर्थस्य वाचकः स्यात् . केवलः तस्य अर्थस्य वाचकः न अस्ति इति कृत्वा अधिकस्य भविष्यति . ननु च ययम् तस्य एव अर्थस्य वाचकः प्रभवनम् इति . एषः अपि द्रव्यविशिष्टस्य . कथम् कृदभिहितः भावः द्रव्यवत् भवति क्रियावत् अपि इति .
6.2.143
P III.136.8 -137.4 R IV.571 - 573 किम् समासय अन्तः उदात्तः भवति आहोस्वित् उत्तरपदस्य . कुतः सन्देहः . उभयम् प्रकृतम् . तत्र अन्यतरत् शक्यम् विशेषयितुम् . कः च अत्र विशेषः . अन्तोदात्तत्वम् समासस्य इति चेत् कपि उपसङ्ख्यानम् . अन्तोदात्तत्वम् समासस्य इति चेत् कपि उपसङ्ख्यानम् कर्तव्यम् . इदमेतत्तद्भ्यः प्रथमपूरणयोः क्रियागणने कपि च इति वक्तव्यम् इह अपि यथा स्यात् . इदम्प्रथमकाः . अस्तु तर्हि उत्तरपदस्य . उत्तरपदान्तोदात्तत्वे नञ्सुभ्याम् समासान्तोदात्तत्वम् . उत्तरपदान्तोदात्तत्वे नञ्सुभ्याम् समासान्तोदात्तत्वम् वक्तव्यम् . अनृचः , बह्वृचः . अपरः आह : उत्तरपदान्तोदात्तत्वे नञ्सुभ्याम् समासान्तोदात्तत्वम् वक्तव्यम् . अज्ञकः , अस्वकः . कपि पूर्वम् इति अस्य अपवादः ह्रस्वान्ते अन्त्यात् पूर्वम् इति . तत्र ह्रस्वान्ते अन्त्यात् पूर्वः उदात्तभावी न अस्ति इति कृत्वा उत्सर्गेण अन्तोदात्तत्वम् प्राप्नोति . न वा कपि पूर्ववचनम् ज्ञापकम् उत्तरपदानन्तोदात्तत्वस्य . न वा एषः दोषः . किम् कारणम् . यत् अयम् कपि पूर्वम् इति आह तत् ज्ञापयति आचार्यः न उत्तरपदस्य अन्तः उदात्तत्ः भवति इति . प्रकरणात् च समासान्तोदात्तत्वम् . प्रकृतम् समासग्रहणम् अनुवर्तते . क्व प्रकृतम् . चौ समासस्य इति . ननु च उक्तम् अन्तोदात्तत्वम् समासस्य इति चेत् कपि उपसङ्ख्यानम् इति . न एषः दोषः . उत्तरपदग्रहणम् अपि प्रकृतम् अनुवर्तते . क्व प्रकृतम् . उत्तरपदादिः इति . तत्र एवम् अभिसम्बन्धः करिष्यते . नञ्सुभ्याम् समासस्य अन्तः उदात्तः भवति . इदमेतत्तद्भ्यः प्रथमपूरणयोः क्रियागणने उत्तरपदस्य इति .
6.2.148
P III.137.6 - 10 R IV.573 कारकात् दत्तश्रुतयोः अनाशिषि प्रतिषेधः . कारकात् दत्तश्रुतयोः अनाशिषि प्रतिषेधः वक्तव्यः . अनाहतः नदति देवदत्तः . सिद्धम् तु उभयनियमात् . सिद्धम् एतत् . कथम् . उभयनियमात् . उभयतः नियमः आश्रयिष्यते . कारकात् दत्तश्रुतयोः एव आशिषि. आशिषि एव कारकात् दत्तश्रुतयोः इति .
6.2.165
P III.137.12 - 13 R IV.574 ऋषिप्रतिषेधः मित्रे . ऋषिप्रतिषेधः मित्रे वक्तव्यः . विश्वामित्रः ऋषिः .
6.2.175
P III.137.15 - 138.4 R IV.574 किमर्थम् बहोः नञ्वत् अतिदेशः क्रियते न नञ्सुबहुभ्यः इति एव उच्येत . न एवम् शक्यम् . उत्तरपदभूम्नि इति वक्ष्यति . तत् बहोः एव यथा स्यात् . नञ्सुभ्याम् मा भूत् इति . न एतत् अस्ति प्रयोजनम् . एकयोगे अपि हि सति यस्य उत्तरपदभूमा अस्ति तस्य भविष्यति . कस्य च अस्ति . बहोः एव . इदम् तर्हि प्रयोजनम् . न गुणादयः अव्यवाः इति वक्ष्यति . तत् बहोः एव यथा स्यात् . नञ्सुभ्याम् मा भूत् इति . एतत् अपि न अस्ति प्रयोजनम् . एकयोगे अपि सति यस्य गुणादयः अवयवा सन्ति तस्य कस्य च सन्ति . बहोः एव . अतः उत्तरम् पठति बहोः नञ्वत् उत्तरपदाद्युदात्तार्थम् . बहोः नञ्वत् अतिदेशः क्रिअय्ते उत्तरपदाद्युदात्तार्थम् . उत्तरपदस्य आद्युदात्तत्वम् यथा स्यात् . नञः जरमरमित्रमृताः . अजरः , अमरः , बहुजरः , बहुमित्रः .
6.2.177
P III.1386 - 11 R IV.575 उपसर्गात् स्वाङ्गम् ध्रुवम् मुखस्य अन्तोदात्तत्वात् . मुखस्य अन्तोदात्तत्वात् उपसर्गात् स्वाङ्गम् ध्रुवम् इति एतत् भवति विप्रतिषेधेन . मुखान्तोदात्तत्वस्य अवकाशः गौरमुखः , श्लक्ष्णमुखः . उपसर्गात् स्वाङ्गम् इति अस्य अवकाशः प्रस्फिक् , प्रोदरः . इह उभयम् प्राप्नोति . प्रमुखः . उपसर्गात् स्वाङ्गम् इति एतत् भवति विप्रतिषेधेन . कः पुनः विशेषः तेन वा सति अनेन वा . सापवादकः सः विधिः अयम् पुनः निरपवादकः . अव्ययात् तस्य प्रतिषेधः अपवादः .
6.2.185
P III.138.14 - 18 R IV.576 किमर्थम् इदम् उच्यते न उपसर्गात् स्वाङ्गम् ध्रुवम् इति एव सिद्धम् . अभेः मुखम् अपात् च अध्रुवार्थम् . अध्रुवार्थः अयम् आरम्भः . अभुव्रीह्यर्थम् वा . अथ वा बहुव्रीहेः इति वर्तते . अभुव्रीह्यर्थः अयम् आरम्भः .
6.2.186
P III.138.14 - 18 R IV.576 किमर्थम् इदम् उच्यते न उपसर्गात् स्वाङ्गम् ध्रुवम् इति एव सिद्धम् . अभेः मुखम् अपात् च अध्रुवार्थम् . अध्रुवार्थः अयम् आरम्भः . अभुव्रीह्यर्थम् वा . अथ वा बहुव्रीहेः इति वर्तते . अभुव्रीह्यर्थः अयम् आरम्भः .
6.2.187
P III.138.20 - 139.2 R IV.576 स्फिगपूतग्रहणम् किमर्थम् न उपसर्गात् स्वाङ्गम् ध्रुवम् इति एव सिद्धम् . स्फिगपूतग्रहणम् च . किम् . अध्रुवार्थम् अभुव्रीह्यर्थम् एव वा .
6.2.191
P III.139.4 - 6 R IV.576 अतेः धातुलोपे . अतेः धातुलोपे इति वक्तव्यम् . अकृत्पदे इति हि उच्यमाने इह च प्रसज्येत शोभनः गार्ग्यः अतिगार्ग्यः , इह च न स्यात् , अतिकाऋअकः, अतिपदा शक्वरी .
6.2.197
P III.139.8 - 140.6 R IV.577 - 579 किम् इदम् द्वित्रिभ्याम् मूर्धनि अकारान्तग्रहणम् आहोस्वित् नकारान्तग्रहणम् . कः च अत्र विशेषः . द्वित्रिभ्याम् मूर्धनि अकारान्तग्रहणम् चेत् नकारान्तस्य उपसङ्ख्यानम् . द्वित्रिभ्याम् मूर्धनि अकारान्तग्रहणम् चेत् नकारान्तस्य उपसङ्ख्यानम् कर्तव्यम् . द्विमूर्धा त्रिमूर्धा . अस्तु तर्हि नकारान्तग्रहणम् . नकारान्ते अकारान्तस्य . नकारान्ते अकारान्तस्य उपसङ्ख्यानम् कर्तव्यम् . द्विमूर्धः , त्रिमूर्धः . उदात्तलोपात् सिद्धम् . अस्तु तर्हि नकारान्तग्रहणम् . अन्तोदात्तत्वे कृते लोपः उदात्तनिवृत्तिस्वरेण सिद्धम् . इदम् इह सम्प्रधार्यम् . अन्तोदात्तत्वम् क्रियताम् लोपः इति किम् अत्र कर्तव्यम् . परत्वात् लोपः . एवम् तर्हि इदम् इह सम्प्रधार्यम् . अन्तोदात्तत्वम् क्रियताम् समासान्तः इति किम् अत्र कर्तव्यम् . परत्वात् अन्तोदात्तत्वम् . नित्यः समासान्तः . कृते अपि अन्तोदात्तत्वे प्राप्नोति अकृते अपि . अन्तोदात्तत्वम् अपि नित्यम् . कृते अपि समासान्ते प्राप्नोति अकृते अपि . अनित्यम् अन्तोदात्तत्वम् . न हि कृते समासान्ते प्राप्नोति . परत्वात् लोपेन भवितव्यम् . यस्य च लक्षणान्तरेण निमित्तम् विहन्यते न तत् अनित्यम् . न च समासान्तः एव अन्तोदात्तत्वस्य निमित्तम् हन्ति . अवश्यम् लक्षणान्तरम् लोपः प्रतीक्ष्यः . उभयोः नित्ययोः परत्वात् अन्तोदात्तत्वम् . अन्तोदात्तत्वे कृते समासान्तः , टिलोपः . टिलोपे कृते उदात्तनिवृत्तिस्वरेण सिद्धम् . युक्तम् पुनः इदम् विचारयितुम् . नन् उ अनेन असन्दिग्धेन नकारान्तस्य ग्रहणेन भवितव्यम् यावता मूर्धसु इति उच्यते . यदि हि अकारान्तस्य ग्रहणम् स्यात् मूर्धेषु इति ब्रूयात् . सा एषा समासान्तार्था विचारणा . एवम् तर्हि ज्ञापयति आचार्यः . विभाषा समासान्तः भवति इति .
6.2.199
P III.140.8 - 13 R 579 - 580 अत्यल्पम् इदम् उच्यते . परादिः च परान्तः च पूर्वान्तः च दृश्यते .पूर्वादयः च विद्यन्ते . व्यतयः बहुलम् स्मृतः . अन्तोदात्तप्रकरणे त्रिचक्रादीनाम् छन्दसि उपसङ्ख्यानम् . अन्तोदात्तप्रकरणे त्रिचक्रादीनाम् छन्दसि उपसङ्ख्यानम् कर्तव्यम् : त्रिचक्रेण त्रिबन्धुरेण त्रिवृता रथेन .
6.3.1  
P III.141.2 - 12 R IV.581 - 582 आ कुतः अयम् अधिकारः . अलुगधिकारः प्राक् आनङः . उत्तरपदाधिकारः प्राक् अङ्गाधिकारात् . कानि पुनः उत्तरपदाधिकारस्य प्रयोजनानि . उत्तरपदाधिकारस्य प्रयोजनम् स्तोकादिभ्योलुकानङिकोह्रस्वनलोपाः . पञ्चम्याः स्तोकादिभ्यः . स्तोकान्मुक्तः , अल्पान्मुक्तः . उत्तरपदे इति किमर्थम् . निष्क्रान्तः स्तोकात् निःस्तोकः . आनङिकोह्रस्वनलोपाः प्रयोजनम् . आनङ् . होतापोतारौ . उत्तरपदे इति किमर्थम् . होतापोतृभ्याम् . इकः ह्रस्वः अनिङः गालवस्य प्रयोजनम् . ग्रामणिकुलम् , सेनानिकुलम् . उत्तरपदे इति किमर्थम् . ग्रामणीः , सेनानीः . नलोपः प्रयोजनम् . नलोपः नञः . अब्राह्मणः , अवृषलः . उत्तरपदे इति किमर्थम् . परमन . न एषः अस्ति प्रयोगः . इदम् तर्हि . नतराङ्गमनम् . (6.3.1.2) P III.141.12 - 142.9 R IV.582 - 584 एकवत् च अलुक् भवति इति वक्तव्यम् . किम् प्रयोजनम् . स्तोकाभ्याम् मुक्तः , स्तोकेभ्यः मुक्तः इति विगृह्य स्तोकान्मुक्तः इति एव यथा स्यात् . एकवद्व्चनम् अनर्थकम् . एकवद्भावः च अनर्थकः . द्विबह्वोः अलुक् कस्मात् न भवति . द्विबहुषु असमासः . द्विवचनबहुवचनानाम् असमासः . किम् वक्तव्यम् एतत् . न हि अनुच्यमानँ गँस्यते . उक्तम् वा . किम् उक्तम् . अनभिधानात् इति . तत् च अवश्यम् अनभिधानम् आश्रयितव्यम् . एकवद्वचने हि गोषुचरे अतिप्रसङ्गः . एकवद्वचने हि गोषुचरे अतिप्रसङ्गः स्यात् : गोषुचरः . वर्षाभ्यः च जे . वर्षाभ्यः च जे अतिप्रसङ्गः भवति . वर्षासुजः . अपः योनियन्मतिषु च . अपः योनियन्मतिषु च उपसङ्ख्यानम् कर्तव्यम् . जे चरे च . जे चरे च अतिप्रसङ्गः भवति . योनि . अप्सुयोनिः . यत् . अप्सव्यम् . मति . अप्सुमतिः . जे . अप्सुजः . चरे . अप्सुचरः गह्वरेष्ठाः .
6.3.2  
P III.142.11 - 16 R IV.584 - 585 पञ्चमीप्रकरणे ब्राह्मणाच्छँसिनः उपसङ्ख्यानम् . पञ्चमीप्रकरणे ब्राह्मणाच्छँसिनः उपसङ्ख्यानम् कर्तव्यम् . ब्राह्मणाच्छँसी . अन्यार्थे च . अन्यार्थे च एषा पञ्चमी द्रष्टव्या . ब्राह्मणानि शँसति इति ब्राह्मणाच्छँसी . अथ वा युक्तः एव अत्र पञ्चम्यर्थः . ब्राह्मणेभ्यः गृहीत्वा , आहृत्य आहृत्य शँसति इति ब्राह्मणाच्छँसी .
6.3.3  
P III.142.18 - 22 R IV.585 अञ्जसः उपसङ्ख्यानम् . अञ्जसः उपसङ्ख्यानम् कर्तव्यम् . अञ्जसाकृतम् . पुँसानुजः जनुषान्धः विकृताक्षः इति च . पुँसानुजः जनुषान्धः विकृताक्षः इति च उपसङ्ख्यानम् कर्तव्यम् . पुँसानुजः , जनुषान्धः , विकृताक्षः .
6.3.5  
P III.143.2 - 8 R IV. 585 - 586 आत्मनः च पूरणे . आत्मनः च पूरणे उपसङ्ख्यानम् कर्तव्यम् . आत्मनापञ्चमः , आत्मनादशमः . अन्यार्थे च . अन्यार्थे च एषा तृतीया द्रष्टव्या . आत्मा पञ्चमः अस्य आत्मापञ्चमः . अथ वा युक्तः एव अत्र तृतीयार्थः . आत्मना कृतम् तत् तस्य येन असौ पञ्चमः . कथम् जनार्दनः तु आत्मचतुर्थः एव इति . बहुव्रीः अयम् . आत्मा चतुर्थः अस्य इति .
6.3.7  
P III.143.11 - 18 R IV.586 - 587 आत्मनेभाषपरस्मैभाषयोः उपसङ्ख्यानम् . आत्मनेभाषपरस्मैभाषयोः उपसङ्ख्यानम् कर्तव्यम् . आत्मनेभाषः , परस्मैभाषः . तत् कथम् कर्तव्यम् . यदि व्याकरणे भवा वैयाकरणी , वैयाकरणी आख्या वैयाकरणाख्या वैयाकरणख्यायाम् इति . अथ हि वैयाकरणानाम् आख्या वैयाकरणाख्या न अर्थः उपसङ्ख्यानेन . यदि अपि व्याकरणे भवा वैयाकरणी , वैयाकरणी आख्या वैयाकरणाख्या एवम् अपि न अर्थः उपसङ्ख्यानेन . वचनात् भविष्यति . अस्ति वचने प्रयोजनम् . किम् . आत्मनेपदम् . निपातनात् एतत् सिद्धम् . किम् निपातनम् . अनुदात्तङितः आत्मनेपदम् , शेषात् कर्तरि परस्मैपदम् इति .
6.3.8  
P III.143.11 - 18 R IV.586 - 587 आत्मनेभाषपरस्मैभाषयोः उपसङ्ख्यानम् . आत्मनेभाषपरस्मैभाषयोः उपसङ्ख्यानम् कर्तव्यम् . आत्मनेभाषः , परस्मैभाषः . तत् कथम् कर्तव्यम् . यदि व्याकरणे भवा वैयाकरणी , वैयाकरणी आख्या वैयाकरणाख्या वैयाकरणख्यायाम् इति . अथ हि वैयाकरणानाम् आख्या वैयाकरणाख्या न अर्थः उपसङ्ख्यानेन . यदि अपि व्याकरणे भवा वैयाकरणी , वैयाकरणी आख्या वैयाकरणाख्या एवम् अपि न अर्थः उपसङ्ख्यानेन . वचनात् भविष्यति . अस्ति वचने प्रयोजनम् . किम् . आत्मनेपदम् . निपातनात् एतत् सिद्धम् . किम् निपातनम् . अनुदात्तङितः आत्मनेपदम् , शेषात् कर्तरि परस्मैपदम् इति .
6.3.9  
P III.143.20 - 144.17 R IV.587 - 588 हृद्द्युभ्याम् ङेः उपसङ्ख्यानम् . हृद्द्युभ्याम् ङेः उपसङ्ख्यानम् कर्तव्यम् . हृदिस्पृक् , दिविस्पृक् . अन्यार्थे च . अन्यार्थे च एषा सप्तमी द्रष्टव्या . हृदयम् स्पृशति इति हृदिस्पृक् . दिवम् श्प्र्शति इति दिविस्पृक् . हलदन्ताधिकारे गोः उपसङ्ख्यानम् . हलदन्ताधिकारे गोः उपसङ्ख्यानम् कर्तव्यम् . गविष्थिरः . न कर्तव्यम् . लुकः अवादेशः विप्रतिषेधेन . लुक् क्रियताम् अवादेशः इति अवादेशः भविष्यति विप्रतिषेधेन . अवादेशे कृते हलन्तात् इति एव सिद्धम् . लुकः अवादेशः विप्रतिषेधेन इति चेत् भूमिपाशे अतिप्रसङ्गः . लुकः अवादेशः विप्रतिषेधेन इति चेत् भूमिपाशे अतिप्रसङ्गः भवति . भूम्याम् पाशः , भूमिपाशः . अकः अतः इति वा सन्ध्यक्षरार्थम् . एवम् तर्हि अविशेषेण सप्तम्याः अलुकम् उक्त्वा अकः अतः इति वक्ष्यामि . तत् नियमार्थम् भविष्यति . अकः अतः इति एव भवति न अन्यतः इति . तेन सन्ध्यक्षराणाम् सिद्धम् भवति . सिध्यति . सूत्रम् तर्हि भिद्यते . यथान्यासम् एव अस्तु . ननु च उक्तम् हलदन्ताधिकारे गोः उपसङ्ख्यानम् इति . न एषः दोषः . निपातनात् एतत् सिद्धम् . किम् निपातनम् . गविष्ठिरशब्दः विदादिषु पठ्यते . असकृत् खलु अपि निपातनम् क्रियते . गवियुधिभ्या स्थिरः इति .
6.3.10 
P III.144.19 - 145.13 R IV.589 - 591 किम् इयम् प्राप्ते विभाषा आहोस्वित् अप्राप्ते . कथम् च प्राप्ते कथम् च अप्राप्ते . यदि सञ्ज्ञायाम् इति वर्तते ततः प्राप्ते . अथ निवृत्तम् ततः अप्राप्ते . कः च अत्र विशेषः . कारनाम्नि वावचनार्थम् चेत् अजादौ अतिप्रसङ्गः . कारनाम्नि वावचनार्थम् चेत् अजादौ अतिप्रसङ्गः भवति . इह अपि प्राप्नोति . अविकटे उरणः दातव्यः अविकटोरणः . अस्तु तर्हि अप्राप्ते . अप्राप्ते समासविधानम् . यदि अप्राप्ते समासः विधेयः . प्राप्ते पुनः सति सञ्ज्ञायाम् इति एव समासः सिद्धः . न एषः दोषः . एतत् एव ज्ञापयति भवति अत्र समासः इति यत् अयम् कारनाम्नि सप्तम्याः अलुकम् शास्ति . यदि अपि तावत् ज्ञापकात् समासः स्यात् स्वरः तु न सिध्यति . यत् हि तत् सप्तमीपूर्वपदम् प्रकृतिस्वरम् भवति इति लक्षणप्रतिपदोक्तयोः प्रतिपदोक्तस्य एव इति एवम् तत् . न एव अत्र अनेन स्वरेण भवितव्यम् . किम् तर्हि सप्तमीहारिणौ धर्म्ये अहरणे इति अनेन अत्र स्वरेण भवितव्यम् .किम् च भोः सञ्ज्ञाः अपि लोके क्रियन्ते न लोकः सञ्ज्ञासु प्रमाणम् . लोके च कारनाम सञ्ज्ञा . ननु च उक्तम् कारनाम्नि वावचनार्थम् चेत् अजादौ अतिप्रसङ्गः इति . न एषः दोषः . योगविभागात् सिद्धम् . योगविभागः करिष्यते . कारनाम्नि च प्राचाम् , ततः हलादौ . हलादौ च कारनाम्नि सप्तम्याः अलुक् भवति . इदम् इदानीम् किमर्थम् . नियमार्थम् . हलादौ एव कारनाम्नि न अन्यत्र . क्व मा भूत् . अविकटे उरणः दातव्यः अविकटोरणः .
6.3.11 
P III.145.15 - 16 R IV.591 गुरौ अन्तात् च . गुरौ अन्तात् च इति वक्तव्यम् . अन्तेगुरुः .
6.3.13 
P III.145.18 - 146.2 स्वाङ्गग्रहणम् अनुवर्तते उताहो न . किम् च अतः . यदि अनुवर्तते सिद्धम् हस्तेबन्धः , हस्तबन्धः . चक्रेभन्दः , चक्रबन्धः इति न सिध्यति . अथ निवृत्तम् सिद्धम् चक्रेभन्दः , चक्रबन्धः . हस्तेबन्धः , हस्तबन्धः इति न सिध्यति . किम् कारणम् . न इन्सिद्धबध्नातिषु इति प्रतिषेधः प्राप्नोति . न एषः दोषः . सर्वत्र एव अत्र उत्तरपदाधिकरे तत्पुरुषेद् कृति बहुलम् इति प्राप्ते न इन्सिद्धबध्नातिषु इति प्रतिषेधः उच्यते . तस्मिन् नित्ये प्राप्ते इयम् विभाषा आरभ्यते . एवम् अपि न ज्ञायते कस्मिन् विषये विभाषा कस्मिन् विषये प्रतिषेधः इति . घञन्तस्य इदम् बन्धशब्दस्य ग्रहणम् प्रतिषेधे पुनः धातुग्रहणम् . घञन्ते विभाषा अन्यत्र प्रतिषेधः .
6.3.14 
P III.146.4 - 16 R IV.592 - 594 तत्पुरुषे कृति बहुलम् अकर्मधारये . तत्पुरुषे कृति बहुलम् इति अत्र अकर्मधारये इति वक्तव्यम् . इह मा भूत् . परमे कारके परमकारके इति . तत् तर्हि वक्तव्यम् . न वक्तव्यम् . बहुलवचनात् न भविष्यति . अथ किमर्थम् लुगलुगनुक्रमणम् क्रियते न तत्पुरुषे कृति बहुलम् इति एव सिद्धम् . लुगलुगनुक्रमणम् बहुलवचनस्य अकृत्स्नत्वात् . लुगलुगनुक्रमणम् क्रियते अकृत्स्नम् बहुलवचनम् इति . यदि अकृत्स्नम् यत् अनेन कृतम् अकृतम् तत् . एवम् तर्हि न ब्रूमः अकृत्स्नम् इति . कृत्स्नम् च कारकम् च साधकम् च निर्वर्तकम् च . यत् च अनेन कृतम् सुक्तृतम् तत् . किमर्थम् तर्हि लुगलुगनुक्रमणम् क्रियते . उदाहरणभूयस्त्वात् . ते खलु अपि विधयः सुपरिगृहीताः भवन्ति येषु लक्षणम् प्रपञ्चः च . केवलम् लक्षणम् केवलः प्रपञ्चः वा न तथा कारकम् भवति . अवश्यम् खलु अस्माभिः इदम् वक्तव्यम् बहुलम् अन्यतरस्याम् उभयथा वा एकेषाम् इति . सर्ववेदपाऋइषदम् हि इदम् शास्त्रम् . तत्र न एकः पन्थाः शक्य आस्थातुम् .
6.3.21 
P III.146.18 - 147.7 R IV.594 षष्ठीप्रकरणे वाग्दिक्पश्यद्भ्यः युक्तिदण्डहरेषु उपसङ्ख्यानम् . षष्ठीप्रकरणे वाग्दिक्पश्यद्भ्यः युक्तिदण्डहरेषु उपसङ्ख्यानम् कर्तव्यम् . वाचोयुक्तिः , दिशोदण्डः , पश्यतोहरः . आमुष्यायणामुष्य्पुत्रिका इति उपसङ्ख्यानम् . आमुष्यायणामुष्य्पुत्रिका इति उपसङ्ख्यानम् कर्तव्यम् . आमुष्यायणः , आमुष्यपुत्रिका . आमुष्यकुलिका इति च वक्तव्यम् . आमुष्यकुलिका . देवानाम्प्रियः इति च . देवानाम्प्रियः इति च उपसङ्ख्यानम् कर्तव्यम् . देवानाम्प्रियः . शेपपुच्छलाङ्गूलेषु शुनः सञ्ज्ञायाम् . शेपपुच्छलाङ्गूलेषु शुनः सञ्ज्ञायाम् उपसङ्ख्यानम् कर्तव्यम् . शुनःशेफः , शुनःपुच्छः , शुनोलाङ्गूलः . दिवः च दासे . दिवः च दासे उपसङ्ख्यानम् कर्तव्यम् . दिवोदासाय गायत . (6.3.23) P III.147.9 - 12 R IV.595 विद्यायोनिसम्बन्धेभ्यः तत्पूर्वपदोत्तरपदग्रहणम् . विद्यायोनिसम्बन्धेभ्यः तत्पूर्वपदोत्तरपदग्रहणम् कर्तव्यम् , विद्यासम्बन्धेभ्यः विद्यासम्बन्धेषु यथा स्यात् , योनिसम्बन्धेभ्यः योनिसम्बन्धेषु यथा स्यात् , व्यतिकरः मा भूत् . अथ एषाम् व्यतिकरेण भवितव्यम् . बाढम् भवितव्यम् . होतुःपुत्रः , पितुःअन्तेवासी .
6.3.25 
P III.147.14 - 18 R IV.595 क्व अयम् नकारः श्रूयते . न क्व चित् श्रूयते . लोपः अस्य भवति नलोपः प्रातिपदिकस्य इति . यदि न श्रूयते किमर्थम् उच्चार्यते . रपरत्वम् मा भूत् इति . क्रियमाणे अपि वै नकारे रपरत्वम् प्राप्नोति . किम् कारणम् . नलोपे कृते एषः अपि हि उः स्थाने अण् शिष्यते . न एषः दोषः . उः स्थाने अण् प्रसज्य्मानः एव रपरः भवति इति उच्यते न च अयम् उः स्थाने अण् एव शिष्यते . किम् तर्हि अण् च अनण् च . च इह अर्थः . पुत्रे इति एषा सप्तमी ऋतः इति पञ्चम्याः षष्ठीम् प्रकल्पयिष्यति तस्मिन् इति निर्दिष्टे पूर्वस्य इति .
6.3.26 
P III.148.20 - 149.2 R IV.597 देवताद्वन्द्वे उभयत्र वायोः प्रतिषेधः . देवताद्वन्द्वे उभयत्र वायोः प्रतिषेधः वक्तव्यः . वाय्वग्नी , अग्निवायू . ब्रह्मप्रजापत्यादीनाम् च . ब्रह्मप्रजापत्यादीनाम् च प्रतिषेधः वक्तव्यः . ब्रह्मप्रजापती , शिववैश्रवणौ , स्कन्द्विशाखौ . सः तर्हि प्रतिषेधः वक्तव्यः . न वक्तव्यः . द्वन्द्वे इति वर्तमाने पुनः द्वन्द्रग्रहणस्य एतत् प्रयोजनम् लोकवेदयोः यः द्वन्द्वः तत्र यथा स्यात् . कः च लोकवेदयोः द्वन्द्वः . वेदे ये सहनिर्वापनिर्दिष्टाः न च एते सहनिर्वापनिर्दिष्टाः .
6.3.28 
P III.149.4 - 5 R IV.598 इद् वृद्धौ विष्णोः प्रतिषेधः . इद् वृद्धौ विष्णोः प्रतिषेधः वक्तव्यः . आग्नावैष्णवम् चरुम् निर्वपेत् .
6.3.32 P III.149.8 - 10 R IV.598 किम् निपात्यते . पूर्वपदोत्तरपदयोः ऋकारस्य अरारौ निपात्येते . मातरपितरौ भोजयतः . मातरपितरौ आनय . अ मा गन्ताम् पित्रामातरा च अ मा स्मः अमृतत्वय गम्यात् .
6.3.34 
P III.150.3 - 16 R IV.599 - 601 भाषितपुँस्कात् इति कथम् इदम् विज्ञायते . समानायाम् आकृतौ यत् भाषितपुँस्कम् आहोस्वित् क्व चित् भाषितपुँस्कम् इति . किम् च अतः . यदि विज्ञायते समानायाम् आकृतौ यत् भाषितपुँस्कम् इति गर्भिभार्यः , प्रजातभार्यः , प्रसूतभारः इति अत्र न प्राप्नोति . अथ विज्ञायते क्व चित् भाषितपुँस्कम् इति द्रोणीभार्यः , कुटीभार्यः , पात्रीभार्यः अत्र अपि प्राप्नोति . अस्तु समानायाम् आकृतौ यत् भाषितपुँस्कम् इति . कथम् गर्भिभार्यः , प्रजातभार्यः , प्रसूतभारः इति . कर्तव्यः अत्र यत्नः . अथ किमर्थम् ऊङः पृथक् प्रतिषेधः उच्यते न यत्र एव अन्यः प्रतिषेधः तत्र एव अयम् उच्येत . न कोपधायाः इति उक्त्वा ततः ऊङः च इति उच्येत . तत्र अपि अयम् अर्थः द्विः प्रतिषेधः न वक्तव्यः भवति . न एवम् शक्यम् . पठिष्यति हि आचार्यः पुँवत् कर्मधारये प्रतिषिद्धार्थम् इति . सः पुँवद्भावः यथा इह भवति : कारिका वृन्दारिका कारकवृन्दारिका इति एवम् इह अपि स्यात् : ब्रह्मबन्धूः वृन्दारिका ब्रह्मबन्दूवृन्दारिका इति . अथ पृथक् प्रतिषेधे अपि उच्यमाने यावता सः प्रतिषिद्धार्थः आरम्भः कस्मात् एव अत्र न भवति . पृथक्प्रतिषेधवचनसामर्थ्यात् . अथ वा अनूङ् इति तत्र अनुवर्तिष्यते . अथ वा न अयम् प्रसज्यप्रतिषेधः . किम् तर्हि पर्युदासः अयम् यत् अन्यत् अनूङ् इति . सः च प्रतिषेधाऋथः आरम्भः . अत्र यत्नः . न असौ भाषितपुँस्कात् अनूङ् समानाधिकरणे उत्तरपदे .
6.3.35 
P III.154.6 - 155.24 RIV.610 - 614 इह के चित् तसिलादयः आ कृत्वसुचः पठ्यन्ते येषु पुँवद्भावः न इष्यते के चित् च अन्यत्र पठ्यन्ते येषु पुँवद्भावः इष्यते . तत्र किम् न्याय्यम् . परिगणनम् कर्तव्यम् . तसिलादी त्रतसौ . त्रतसौ तसिलादी द्रष्टव्यौ . तस्याम् शालायाम् वसति . तत्र वसति . तस्याः , ततः , यस्याम् , यत्र, यस्याः , यतः . तरतमपौ . तरतमपौ तसिलादी द्रष्टव्यौ . दर्शनीयतरा दर्शनीयतमा . चरड्जातीयरौ . चरड्जातीयरौ तसिलादी द्रष्टव्यौ . पटुचरी , पटुजातीया . कल्पब्देशीयरौ . कल्पब्देशीयरौ तसिलादी द्रष्टव्यौ . दर्शनीयकल्पा , दर्शनीयदेशीया . रूपप्पाशपौ . रूपप्पाशपौ तसिलादी द्रष्टव्यौ . दर्शनीयरूपा , दर्शनीयपाशा . थम्थालौ . थम्थालौ तसिलादी द्रष्टव्यौ . कया आकृत्या कथम् , यया यथा . दार्हिलौ . दार्हिलौ तसिलादी द्रष्टव्यौ . तस्याम् वेलायाम् , तदा , तर्हि . तिल्थ्यनौ . तिल्थ्यनौ तसिलादी द्रष्टव्यौ . वृकी वृकतिः , अजथ्या यूथिः . शसि बह्वल्पार्थस्य . शसि बह्वल्पार्थस्य पुँवद्भावः वक्तव्यः . बह्वीभ्यः देहि . बहुशः देहि . अल्पशः . त्वतलोः गुणवचनस्य . त्वतलोः गुणवचनस्य पुँवद्भावः वक्तव्यः . पट्व्याः भावः पटुत्वम् , पटुता . गुणवचनस्य इति किमर्थम् . कठ्याः भावः कठीत्वम् , कठीता . भस्य अढे तद्धिते . भस्य अढे तद्धिते पुँवद्भावः वक्तव्यः . हस्तिनीनाम् समूहः हास्तिकम् . अढे इति किमर्थम् . श्यैनेयः , रौहिणेयः . यदि अढे इति उच्यते , अग्नायी देवता अस्य , आग्नेयः स्थालीपाकः , अत्र न प्राप्नोति . इह च प्राप्नोति , कौण्डिन्यः , सापत्नः इति . यदि पुनः अनपत्ये इति उच्येत . न एवम् शक्यम् . इह हि न स्यात् . गार्ग्यायण्याः अपत्यम् माणवकः गार्गः जाल्मः . अस्तु तर्हि अढे इति एव . कथम् कौण्डिन्यः , सापत्नः इति . कौण्डिन्ये निपातनात् सिद्धम् . किम् निपातनम् . आगस्त्यकौण्डिन्ययोः इति . सापत्नशब्दः प्रकृतयतरम् . [R 613: सापत्नः प्रकृत्यन्ततत्वात् . सापत्नशब्दः प्रकृतयतरम् अस्ति .] कथम् अग्नायी देवता अस्य स्थालीपाकस्य , आग्नेयः स्थालीपाकः इति . अस्तु तर्हि अनपत्ये इति . कथम् गार्गः जाल्मः . गार्गाग्नेयौ न udf
स.व.0े . कर्तव्यः अत्र यत्नः . ठक्छसोः च . ठक्छसोः च पुँवद्भावः वक्तव्यः . भवत्याः छात्राः , भावत्काः , भवदीयाः . ठग्ग्रहणम् किमर्थम् न इके कृते अजादौ इति . न एवम् शक्यम् . अजादिलक्षणे हि माथितिकादिवत् प्रसङ्गः . अजादिलक्षणे हि माथिकादिवत् प्रसज्येत . तत् यथ मथितम् पण्यम् अस्य माथितिकः इति अकारलोपे कृते तान्तात् इति कादेशः न भवति एवम् इह अपि न स्यात् .
6.3.36 
P III.156.2 - 6 R IV.614 मनिन्ग्रहणम् किमर्थम् . मानिन्ग्रहणम् अस्त्र्यर्थम् असमानाधिकरणार्थम् च . मानिन्ग्रहणम् क्रियते अस्त्र्यर्थम् असमानाधिकरणार्थम् च . अस्त्र्यर्थम् तावत् . दर्शनीयाम् मन्यते देवदत्तः यज्ञदत्ताम् दर्शनीयमानी अयम् अस्याः . असमानाधिकरणार्थम् . दर्शनीयाम् मन्यते देवदत्ता यज्ञदत्ताम् दर्शनीयमानिनी इयम् अस्याः .
6.3.37 
P III.156.8 - 17 R IV.615 - 616 किम् इदम् एवमादि अनुक्रमणम् आद्यस्य योगस्य विषये आहोस्वित् पुँवद्भावमात्रस्य . किम् च अतः . यदि आद्यस्य योगस्य विषये माध्यम्कीयः , शालूकिकीयः , अत्र न प्राप्नोति . विधीः अपि अत्र न सिध्यति . किम् कारणम् . भाषितपूँश्कात् अनूङ् इति उच्यते . न हि एतत् भवति भाषितपूँश्कात् अनूङ् . इदम् तर्हि विलेपिकायाः धर्म्यम् वैलेपिकम् . विधिः च सिद्धः भवति प्रतिषेधः च न प्राप्नोति . अथ पुँवभावमात्रस्य विषये हस्तिनीनाम् समूहः हास्तिकम् , जातिलक्षणः पुँवभावप्रतिषेधः प्राप्नोति . एवम् तर्हि न कोपधायाः इति एषः योगः पुँवभावमात्रस्य उत्तरम् एवमादि अनुक्रमणम् आद्यस्य योगस्य विषये . न कोपधप्रतिषेधे तद्धितवुग्रहणम् . न कोपधप्रतिषेधे तद्धितवुग्रहणम् कर्तव्यम् . तद्धितस्य यः ककारः वोः च यः ककारः तस्य ग्रहणम् कर्तव्यम् . इह मा भूत् . पाकभार्यः , भेकभार्यः .
6.3.40 
P III.156.19 - 157.2 R IV.616 स्वाङ्गात् च ईतः अमानिनि . स्वाङ्गात् च ईतः अमानिनि इति वक्तव्यम् इह अपि यथा स्यात् . दीर्घमुखमानी , श्लक्ष्णमुखमानिनी . यदि अमानिनि इति उच्यते दीर्घमुखमानिनी , श्लक्ष्णमुखमानिनिनी इति न सिध्यति . प्रातिपदिकग्रहणे लिङ्गविशिष्टस्य अपि ग्रहणम् भवति इति एवम् भविष्यति .
6.3.42 
P III.157.4 - 14 R IV.616 - 617 किमर्थम् इदम् उच्यते . पुँवत् कर्मधारये प्रतिषिद्धार्थम् . प्रतिषिद्धाऋथः अयम् आरम्भः . न कोपधायाः इति उक्तम् . तत्र अपि पुँवत् भवति . कारिका वृन्दारिका कारकवृन्दारिका कारकजातीया कारकदेशीया . सञ्ज्ञापूरणयोः च इति उक्तम् . तत्र अपि पुँवत् भवति . दत्ता वृन्दारिका दत्तवृन्दारिका दत्तजातीया दत्तदेशीया . पञ्चमी वृन्दारिका पञ्चमवृन्दारिका पञ्चमजातीया पञ्चमदेशीया . वृद्धिनिमित्तस्य इति उक्तम् . तत्र अपि पुँवत् भवति . स्रौघ्नी वृन्दारिका स्रौघ्नवृन्दारिका स्रौघ्नजातीया स्रौघ्नदेशीया . स्वाङ्गात् च ईतः अमानिनि इति उक्तम् . तत्र अपि पुँवत् भवति . श्लक्ष्णमुखी वृन्दारिका श्लक्ष्णमुखवृन्दारिका श्लक्ष्णमुखजातीया श्लक्ष्णमुखदेशीया . जातेः च इति उक्तम् . तत्र अपि पुँवत् भवति . कठी वृन्दारिका कठवृन्दारिका कठजातीया कठदेशीया . (6.3.42.2) P III.157.15 - 24 R IV.617 - 618 कुक्कुट्यादीनाम् अण्डादिषु पुँवद्वचनम् . कुक्कुट्यादीनाम् अण्डादिषु पुँवद्भावः वक्तव्यः . कुक्कुट्याः अण्डम् कुक्कुटाण्डम् , मृग्याः पदम् मृगपदम् , काक्याः शावः काकशावः . न वा अस्त्रीपूर्वपदविवक्षितत्वात् . न वा वक्तव्यम् . किम् कारणम् अस्त्रीपूर्वपदविवक्षितत्वात् . न अत्र स्त्रीपूर्वपदम् विवक्षितम् . किम् तर्हि . अस्त्रीपूर्वपदम् . उभयोः अण्डम् उभयोः पदम् उभयोः शावः . यदि अपि तावत् अत्र एतत् शक्यते वक्तुम् इह तु कथम् . मृग्याः क्षीरम् मृघक्षीरम् इति . अत्र अपि न वा अस्त्रीपूर्वपदविवक्षितत्व् आत् इति एव . कथम् पुनः सतः नाम अवाविवक्षा स्यात् . सतः अपि अविवक्षा भवति . तत् यथा . अलोमिका एडका . अनुदरा कन्या इति . असतः च विवक्षा भवति . समुद्रः कुण्डिका . विन्ध्यः वर्धितकम् इति . (6.3.42.3) P III.158.1 - 18 R IV.618 - 619 अग्नेः ईत्त्वात् वरुणस्य वृद्धिः विप्रतिषेधेन . अग्नेः ईत्त्वात् वरुणस्य वृद्धिः भवति विप्रतिषेधेन . अग्नेः ईत्त्वस्य अवकाशः , अग्नीषोमौ . वरुणस्य वृद्धेः अवकाशः , वायुवारुणम् . इह उभयम् प्राप्नोति , आग्निवारुणीम् अनड्वाहीम् आलभेत . वरुणस्य वृद्धिः भवति विप्रतिषेधेन . न एषः युक्तः विप्रतिषेधः . द्विकार्ययोगः हि विप्रतिषेधः न च अत्र एकः द्विकार्ययुक्तः . कथम् . अग्नेः ईत्त्वम् वरुणस्य वृद्धिः . न अवश्यम् द्विकारयोगः एव विप्रतिषेधः . किम् तर्हि . असम्भवः अपि . सः च अत्र अस्ति असम्भवः . कः असौ असम्भवः . अग्नेः ईत्त्वम् अभिनिर्वर्तमनम् वरुणस्य वृद्धिम् बाधते . वरुणस्य वृद्धिः अभिनिर्वर्तमना अग्नेः ईत्त्वम् बाधते . एषः असम्भवः . सति असम्भवे युक्तः विप्रतिषेधः . पूँवद्भावात् ह्रस्वत्वम् खिद्घादिषु . पूँवद्भावात् ह्रस्वत्वम् भवति विप्रतिषेधेन खिद्घादिषु . पूँवद्भावस्य अवकाशः , पटुभार्यः , मृदुभार्यः . खिति ह्रस्वः भवति इति अस्य अवकाशः , कालिम्मन्यः , हरिणिम्मन्यः . इह उभयम् प्राप्नोति , कालिम्मन्या , हरिणिम्मन्या . घादिषु नद्याः ह्रस्वः भवति इति अस्य अवकाशः , नर्तकितरा , नर्तकितमा . पूँवद्भावस्य अवकाशः , दर्शनीयतरा , दर्शनीयतमा . इह उभयम् प्राप्नोति , पट्वितरा , पट्वितमा . के ह्रस्वः भवति इति अस्य अवकाशः , नर्तकिक . पूँवद्भावस्य अवकाशः , दारदिका . इह उभयम् प्राप्नोति , पट्विका , मृद्विका . ह्रस्वत्वम् भवति विप्रतिषेधेन . अथ इदानीम् ह्रस्वत्वे कृते पुनःप्रसङ्गविज्ञानात् पुँवद्भावः कस्मात् न भवति . सकृत् गतौ विप्रतिषेधे यत् बाधितम् तत् बाधितम् एव इति .
6.3.43 
P III.158.21 - 159.9 R IV.620 - 621 ङीग्रहणम् किमर्थम् . अनेकाचः ह्रस्वः इति इयति उच्यमाने खट्वातरा मालातरा , अत्र अपि प्रसज्येत . न एतत् अस्ति प्रयोजनम् . भाषितपुँस्कात् इति वर्तते . एवम् अपि दत्तातरा गुप्तातरा , अत्र अपि प्राप्नोति . ईतः इति वर्तते . एवम् अपि ग्रामणीतरः , सेनाणीतरः अत्र अपि प्राप्नोति . स्त्रियाम् इति वर्तते . एवम् अपि ग्रामणीतरा , सेनाणीतरा अत्र अपि प्राप्नोति . स्त्रियाः स्त्रियाम् इति वर्तते . शेषप्रकॢप्त्यर्थम् तर्हि ङीग्रहणम् कर्तव्यम् , नद्याः शेषस्य अन्यतरस्याम् इति . कः शेषः . आङीच या नदी ङ्यन्तम् च यत् एकाच् . अन्तरेण अपि ङीग्रहणम् कॢप्तः शेषः . कथम् . ईतः इति वर्तते . अनीत् च या नदी , ईदन्तम् च यत् एकाच् . शेषग्रहणम् च अपि शक्यम् अकर्तुम् . कथम् . अविशेषेण घादिषु नद्याः अन्यतरस्याम् ह्रस्वत्वम् उत्सर्गः . तस्य अनेकाचः नित्यम् ह्रस्वत्वम् अपवादः . तस्मिन् नित्ये प्राप्ते उगितः विभाषा आरभ्यते . यदि एवम् लक्ष्मितरा तन्त्रितरा इति न सिध्यति . लक्ष्मीतरा तन्त्रीतरा इति प्राप्नोति . इष्टम् एव एतद् सङ्गृहीतम् . लक्ष्मीतरा तन्त्रीतरा इति एव भवितव्यम् . एवम् हि सौनागाः पठन्ति . घादिषु नद्याः ह्रस्वत्वे कृन्नद्याः प्रतिषेधः .
6.3.46 
P III.160.2 - 161.5 R IV.622 - 627 इह कस्मात् न भवति , अमहान् महान् सम्पन्नः महद्भूतः चन्द्रमाः इति . अन्यप्रकृतिः तु अमहान् महत्प्रकृतौ महान् महति एव . अन्यः महान् . अन्यः महान् भूतप्रकृतौ वर्तते . महान् महति एव . तस्मात् आत्त्वम् न स्यात् . तस्मात् आत्त्वम् न भविष्यति . पुँवत्त्वम् तु कथम् भवेत् अत्र . पुँवद्भावः अपि तर्हि न प्राप्नोति . अमहती महती सम्पन्ना महद्भूता ब्राह्मणी . एवम् तर्हि अमहति महान् हि वृत्तः तद्वाची च अत्र भूतशब्दः अयम् . अमहति हि महच्छब्दः वर्तते तद्वाची च अत्र भूतशब्दः प्रयुज्यते . किँवाची . महद्वाची . तस्मात् सिध्यति udf
प.ु.0 . तस्मात् सिध्यति udf
प.ु.0भावः . यदि एवम् आत्त्वम् अपि प्राप्नोति . महद्भूतः चन्द्रमाः . निवर्त्यम् आत्त्वम् तु मन्यन्ते . आत्त्वम् अपि प्राप्नोति . न एषः दोषः . यः तु महतः प्रतिपदम् समासः उक्तः तदाश्रयम् हि आत्त्वम् कर्तव्यम् मन्यन्ते न लक्षणेन लक्षणोक्तः च अयम् . एवम् तर्हि लक्षणप्रतिपदोक्तयोः प्रतिपदोक्तस्य एव इति प्रतिपदम् यः समासः विहितः तस्य ग्रहणम् . लक्षणोक्तः च अयम् . इह अपि तर्हि न प्राप्नोति . महान् बाहुः अस्य महाबाहुः इति . शेषवचनात् तु यः असौ प्रत्यारम्भात् कृतः बहुव्रीहिः तस्मात् सिध्यति तस्मिन् . यस्मात् शेषः बहुव्रीहिः इति सिद्धे अनेकम् अन्यपदार्थे इति आह तेन प्रतिपदम् भवति . प्रधानतः वा यतः वृत्तिः . अथ वा गौणमुख्ययोः मुख्ये कार्यसम्प्रत्ययः . तत् यथा गौः अनुबन्ध्यः अजः अग्नीषोमीयः इति न बाहीकः अनुबध्यते . कथम् तर्हि बाहीके वृद्ध्यात्त्वे भवतः . गौः तिष्ठति , गाम् आनय इति . अर्थाश्रये एतत् एवम् . यत् हि शब्दाश्रयम् शब्दमात्रे तत् भवति . शब्दाश्रये च वृद्ध्यात्त्वे .
6.3.47 
P III.161.17 - 18 R IV.629 प्राक् शतात् इति वक्तव्यम् इह मा भूत् . द्विशतम् , द्विसहस्रम् , अष्तशतम् , अष्टसहस्रम् .
6.3.49 
P III.161.20 - 162.3 R IV.629 सर्वेषाङ्ग्रहणम् किमर्थम् . चत्वारिँशत्प्रभृतौ सर्वेषाम् विभाषा यथा स्यात् , द्व्यष्टनोः च त्रेः च . न एतत् अस्ति प्रयोजनम् . प्रकृतम् द्व्यष्टन्ग्रहणमनुवर्तिष्यते . यदि तत् अनुवर्तते त्रेः त्रयः द्व्यष्टनोः च इति द्व्यष्टनोः अपि द्त्रयः आदेशः प्राप्नोति . न एषः दोषः . मण्डूकगतयः अधिकाराः . यथा मण्डूकाः उत्प्लुत्य उत्प्लुत्य गच्छन्ति तद्वत् अधिकाराः . अथ वा एकयोगः करिष्यते . द्व्यष्टनः सङ्ख्ययाम् अबहुव्रीह्यशीत्योः त्रेः त्रयः . ततः विभाषा चत्वारिँशत्प्रभृतौ सर्वेषाम् इति . अथ वा उभयम् निवृत्तम् तत् अपेक्षिष्यामहे .
6.3.50 
P III.162.5 - 17 R IV.629 - 631 यण्ग्रहणम् इदम् प्रत्ययग्रहणम् . तत्र प्रत्ययग्रहणे यस्मात् सः तदादेः ग्रहणम् भवति इति यदणन्ते प्राप्नोति . यदण्ग्रहणे रूपग्रहणम् लेखग्रहणात् . यदण्ग्रहणे रूपग्रहणम् द्रष्टव्यम् . कुतः . लेखग्रहणात् . यत् अयम् लेखग्रहणम् करोति तत् ज्ञापयति आचार्यः न यदणन्ते भवति इति . अपरः आह : अत्यल्पम् इदम् उच्यते . सर्वत्र एव उत्तरपदाधिकारे प्रत्ययग्रहणे रूपग्रहणम् द्रष्टव्यम् . कुतः . लेखग्रहणात् एव . किम् प्रयोजनम् . कुमारी गौरितरा . घादिषु नद्याः ह्रस्वः भवति इति ह्रस्वत्वम् प्रसज्येत . यदि एतत् ज्ञाप्यते खिति अनव्ययस्य इति खिति एव अनन्तरस्य अनव्ययस्य ह्रस्वत्वम् प्राप्नोति . खिति अनन्तरः ह्रस्वभावी न अस्ति इति कृत्वा खिदन्ते भविष्यति . ननु च अयम् अस्ति स्तनन्धयः इति . अत्र अपि शपा व्यवधानम् . एकादेशे कृते न अस्ति व्यवधानम् . एकादेशः पूर्वविधौ स्थानिवत् भवति इति स्थानिवद्भावात् व्यवधानम् एव . अथ वा एतत् ज्ञापयति आचार्यः खिति अनन्तरस्य न भवति इति यत् अयम् अनव्ययस्य इति प्रतिषेधम् शास्ति . न हि खिति अनन्तरम् अव्ययम् अस्ति .
6.3.52 
P III.162.19 - 163.4 R IV.631 - 632 पदादेशे अन्तोदात्तनिपातनम् [R: पदोपहतार्थम्] . पदादेशे अन्तोदात्तनिपातनम् कर्तव्यम् . किम् प्रयोजनम् . पदोपहतार्थम् . पादेन उपहतम् पदोपहतम् . तृतीया कर्मणि इति प्रकृतिस्वरत्वे पूर्वपदान्तोदात्तत्वम् यथा स्यात् . उपदेशिवद्वचनम् च स्वरसिद्ध्यर्थम् . उपदेशिवद्भावः च वक्तव्यः . किम् प्रयोजनम् . स्वरसिद्ध्यर्थम् . उपदेशावस्थायाम् अन्तोदात्तनिपातने कृते समासस्वरेण बाधनम् यथा स्यात् . पदाजिः , पदातिः .
6.3.53 
P III.163.6 - 7 R IV.632 पद्भावे इके चरतौ उपसङ्ख्यानम् . पद्भावे इके चरतौ उपसङ्ख्यानम् कर्तव्यम् . पादाभ्याम् चरति पदिकः .
6.3.56 
P III.163.9 R IV.632 निष्के च उपसङ्ख्यानम् कर्तव्यम् . पन्निष्केण पादनिष्केण .
6.3.57 
P III.163.11 - 12 R IV.632 सञ्ज्ञायाम् उत्तरपदस्य इति वक्तव्यम् इह अपि यथा स्यात् . लोहितोदः , क्षीरोदः इति .
6.3.59 
P III.163.14 - 164.2 R IV.633 एकहलादौ इति किमर्थम् . उदकस्थानम् . उच्यमाने अपि एतस्मिन् अत्र प्रप्नोति . एतत् अपि एकहलादि . किम् कारणम् . एकैकवर्णवर्तित्वात् वाचः उच्चरितप्रध्वँसित्वात् च वर्णानाम् . एकैकवर्णवर्तिनी वाक् . न द्वौ वर्णौ युगपत् उच्चारयति . तत् यथा गौः इति उक्ते यावत् गकारे वाक् वर्तते तावत् न औकारे न विसर्जनीये . यावत् औअकारे न तावत् गकारे न विसर्जनीये . यावत् विसर्जनीये न तावत् गकारे न औकारे . उच्चरितप्रध्वँसित्वात् च वर्णानाम् . उच्चरितः वर्णः प्रध्वस्तः च . अथ अपरः प्रयुज्यते . न वर्णः वर्णस्य सहायः . एवम् तर्हि एकहलादौ इति उच्यते सर्वः च एकहलादिः . तत्र प्रकर्षगतिः विज्ञायते : साधीयः यः एकहलादिः इति . कः च साधीयः . यत्र एकम् हलम् उच्चार्य अच् उच्यते .6.3.61 
P III.164.4 - 19 R IV.634 - 635 इकः ह्रस्वत्वम् उत्तरपदमात्रे . इकः ह्रस्वत्वम् उत्तरपदमात्रे वक्तव्यम् इह अपि यथा स्यात् , अलाबुकर्कन्धुदृन्भुफलम् इति . किम् पुनः कारणम् न सिध्यति . सर्वान्ते हि लोकविज्ञानम् . लोकविज्ञानात् हि यत् एव सर्वान्तम् पदम् तस्मिन् पूर्वपदस्य ह्रस्वत्वम् स्यात् . अथ वा एवम् विग्रहः करिष्यते . अलाबूः च कर्कन्धूः च , अलाबुकर्कन्ध्वौ , अलाबुकर्कन्ध्वौ दृन्भूः च, अलाबुकर्कन्धुदृन्भ्वः , अलाबुकर्कन्धुदृन्भूनाम् फलम् अलाबुकर्कन्धुदृन्भुफलम् इति . यदि एवम् दृन्भ्वाः पूर्वनिपातः प्राप्नोति . राजदन्तादिषु पाठः करिष्यते . अथ वा एवम् विग्रहः करिष्यते . दृन्भ्वाः फलम् दृन्भुफलम् , कर्कन्धूः च दृन्भुफलम् च कर्कन्धुदृन्भुफलम् , अलाबूः च कर्कन्धुदृन्भुफलम् च अलाबुकर्कन्धुदृन्भुफलम् इति . एवम् अपि फलेन अकृतः अभिसम्बन्धः भवति . प्रत्येकम् फलशब्दः परिसमाप्यते . इयङुवङव्ययप्रतिषेधः . इयङुवङ्भाइनाम् अव्ययानाम् च प्रतिषेधः वक्तव्यः . श्रीकुलम् , भ्रूकुलम् , काण्डीभूतम् वृषलकुलम् , कुड्यीभूतम् वृषलकुलम् . अभ्रूकँसादीनाम् इति वक्तव्यम् . भ्रुकुँसः , भ्रुकुटिः . अपरः आह : अकारः भ्रूकँसादीनाम् इति वक्तव्यम् . भ्रकुँसः , भ्रकुटिः .
6.3.62 
P III.164.21 R IV.635 - 636 तद्धिते किम् उदाहरणम् . एकत्वम् , एकता . न एतत् अस्ति प्रयोजनम् . पुँवद्भावेन अपि एतत् सिद्धम् . कथम् पुँवद्भावः . तासिलादिषु आ कृत्वसुचः . इदम् तर्हि प्रयोजनम् . एकस्याः आगतम् एकरूप्यम् , एकमयम् . इदम् च अपि उदाहरणम् . एकत्वम् , एकता . ननु च उक्तम् पुँवद्भावेन अपि एतत् सिद्धम् इति . न सिध्यति . उक्तम् एतत् त्वतलोः गुणवचनस्य इति . अथ उत्तरपदे किम् उदाहरणम् . एकशाटी . न एतत् अस्ति . पुँवद्भावेन अपि एतत् सिद्धम् . कथम् पुँवद्भावः . समानाधिकरणलक्षणः . इदम् तर्हि प्रयोजनम् . एकस्याः क्षीरम् एकषीरम् . इदम् च अपि उदाहरणम् . एकशाटी . ननु च उक्तम् पुँवद्भावेन अपि एतत् सिद्धम् इति . न सिध्यति . न कोपधायाः इति प्रतिषेधः प्राप्नोति . न एषः दोषः . उक्तम् एतत् कोपधप्रतिषेधे तद्धितवुग्रहणम् इति .
6.3.66 
P III.165.9 - 166.3 R IV.636 - 637 खिति ह्रस्वाप्रसिद्धिः अनजन्तत्वात् . खिति ह्रस्वाप्रसिद्धिः . कालिम्मन्या , हरिणिम्मन्या . किम् कारणम् . अनजन्तत्वात् . मुमि कृते अनजन्तत्वात् ह्रस्वत्वम् न प्राप्नोति . सिद्धम् तु ह्रस्वान्तस्य मुम्वचनात् . सिद्धम् एतत् . कथम् . ह्रस्वान्तस्य मुम् भवति इति वक्तव्यम् . सन्नियोगात् वा . अथ वा सन्नियोगः करिष्यते . कः एषः यत्नः चोद्यते सन्नियोगः नाम . चकारः कर्तव्यः . मुम् च . किम् च. यत् च अन्यत् प्राप्नोति . किम् च अन्यत् प्राप्नोति . ह्रस्वत्वम् . सिध्यति . सूत्रम् तर्हि भिद्यते . यथान्यासम् एव अस्तु . ननु च उक्तम् खिति ह्रस्वाप्रसिद्धिः अनजन्तत्वात् इति . परिहृतम् एतत् सिद्धम् तु ह्रस्वान्तस्य मुम्वचनात् इति . तत् तर्हि ह्रस्वग्रहणम् कर्तव्यम् . न कर्तव्यम् . प्रकृतम् अनुवर्तते . क्व प्रकृतम् . इकः ह्रस्वः अङ्यः गालवस्य इति . तत् वै प्रथमानिर्दिष्टम् षष्ठीनिर्दिष्टेन च इह अर्थः . खिति इति एषा सप्तमी ह्रस्वः इति प्रथमायाः षष्ठीम् प्रकल्पयिष्यति तस्मिन् इति निर्दिष्टे पूर्वस्य इति . अथ वा खिति ह्रस्वः भवति इति उच्यते . खिति ह्रस्वभावी न अस्ति इति कृत्वा भूतपूर्वगतिः विज्ञास्यते . अजन्तम् यत् भूतपूर्वम् इति . अथ वा कार्यकालम् सञ्ज्ञापरिभाषम् यत्र कार्यम् तत्र द्रष्टव्यम् . खिति ह्रस्वः भवति इति उपस्थितम् इदम् भवति अचः इति . तत्र वचनात् अनजन्तस्य अपि भविष्यति . इह अपि तर्हि वचनात् प्राप्नोति . वाङ्मन्यः इति . न एतत् अस्ति . इकः इति वर्तते . एवम् अपि खट्वम्मन्यः , अत्र न प्राप्नोति . न एषः दोषः . आब्ग्रहणम् अपि प्रकृतम् अनुवर्तते . क्व प्रकृतम् . ङ्यापोः सञ्ज्ञाच्छन्दसोः बहुलम् इति . एवम् अपि कीलालपम्मन्यः , शुभँयम्मन्यः अत्र न प्राप्नोति . तस्मात् पूर्वोक्तौ एव परिहारौ .6.3.68 
P III.166.5 - 167.3 R IV.638 - 639 अमः प्रत्ययवदनुदेशे किम् प्रयोजनम् . अमः प्रत्ययवदनुदेशे प्रयोजनम् आत्वपूर्वसवर्णगुणेयङुवङा देशाः . अमः प्रत्ययवदनुदेशे आत्वपूर्वसवर्णगुणेयङुवङादेशाः प्रयोजनम् . आत्वम् प्रयोजनम् . गाम्मन्यः . पूर्वसवर्णः प्रयोजनम् . स्त्रीम्मन्यः . गुणः प्रयोजनम् . नरम्मन्यः . इयङुवङौ प्रयोजनम् . श्रियम्मन्यः , भ्रुवम्मन्यः . अमः प्रत्ययवदनुदेशे आत्वपूर्वसवर्णाप्रसिद् धिः अप्रथमात्वात् . अमः प्रत्ययवदनुदेशे आत्वपूर्वसवर्णयोः अप्रसिद्धिः . किम् कारणम् . अप्रथमात्वात् . प्रथमयोः इति उच्यते न च अत्र प्रथमाम् पश्यामः . किम् च भोः आत्वम् प्रथमयोः इति उच्यते . न खलु प्रथमयोः इति उच्यते . प्रथमयोः इति तु विज्ञायते . कथम् . अम्शसोः इति उच्यते . ते एवम् विज्ञास्यामः . शस्सहचरितः यः अम्शब्दः . कः च शस्सहचरितः . प्रथमा एव . ननु च प्रत्ययवदनुदेशात् भविष्यति . न सिध्यति . किम् कारणम् . सामान्यातिदेशे [R: हि] विशेषानतिदेशः . सामन्ये हि अतिदिश्यमाने विशेषः न अतिदिष्टः भवति . तत् यथा . ब्रह्मणवत् अस्मिन् क्षत्रिये वर्तितव्यम् इति सामान्यम् यत् ब्राह्मणकार्यम् तत् क्षत्रिये अतिदिश्यते . यत् विशिष्टम् माठरे कौण्डिन्ये वा न तत् अतिदिश्यते . एवम् इह अपि सामान्यम् यत् प्रत्ययकार्यम् तत् अतिदिश्यते यत् विशिष्टम् द्वितीयैकवचने भवति प्रथमयोः इति न तत् अतिदिश्यते . सिद्धम् तु द्वितीयैकवचनवद्वचनात् . सिद्धम् एतत् . कथम् . द्वितीयैकवचनवत् भवति इति वक्तव्यम् . एकशेषनिर्देशात् वा . अथ वा एकशेषनिर्देशः अयम् . अम् च अम् च अम् . इचः एकाचः अम् भवति अम्प्रत्ययवत् च अस्मिन् कार्यम् भवति इति . न स्यात् . तस्मात् श्रिमन्यम् इति एव भवितव्यम् .
6.3.70 
P III.167.16 - 168.14 R IV.641 - 642 अस्तुसत्यागदस्य कारे . अस्तुसत्यागदस्य कारे उपसङ्ख्यानम् कर्तव्यम् . अस्तुङ्कारः , सत्यङ्कारः , अगदङ्कारः . भक्षस्य छन्दसि . भक्षस्य छन्दसि उपसङ्ख्यानम् कर्तव्यम् . तस्य ते भक्षङ्कारस्य . छन्दसि इति किम् . भक्षकारस्य तत् मतम् इति . धेनोः भव्यायाम् . धेनोः भव्यायाम् उपसङ्ख्यानम् कर्तव्यम् . धेनुम्भव्या . लोकस्य पृणे . लोकस्य पृणे उपसङ्ख्यानम् कर्तव्यम् . लोकम्प्र्णस्य धन्विनः . इत्ये अनभ्याशस्य . इत्ये अनभ्याशस्य उपसङ्ख्यानम् कर्तव्यम् . अनभ्याशमित्यः . भ्राष्ट्राग्न्योः इन्धे . भ्राष्ट्राग्न्योः इन्धे उपसङ्ख्यानम् कर्तव्यम् . भ्राष्ट्रमिन्धः , अग्निमिन्धः . गिले अगिलस्य . गिले अगिलस्य उपसङ्ख्यानम् कर्तव्यम् . तिमिङ्गिलः . अगिलस्य इति किमर्थम् . गिलगिलः . गिलगिले च इति वक्तव्यम् . तिमिङ्गिलगिलः . उष्णभद्रयोः करणे . उष्णभद्रयोः करणे उपसङ्ख्यानम् कर्तव्यम् . उष्णङ्करणम् , भद्रङ्करणम् . सूतोग्रराजभोजकुलमेरुभ्यः दुहितुः पुत्रट् वा . सूतोग्रराजभोजकुलमेरुभ्यः दुहितुः पुत्रट् वा भवति इति वक्तव्यम् . सूतपुत्री , सूतदुहिता , उग्रपुत्री , उग्रदुहिता , रजपुत्री , राजदुहिता , भोजपुत्री , भोजदुहिता , कुलपुत्री , कुलदुहिता , मेरुपुत्री , मेरुदुहिता .
6.3.72 
P III.168.16 - 20 R IV.642 - 643 किम् इयम् प्राप्ते विभाषा आहोस्वित् अप्राप्ते . कथम् च प्राप्ते कथम् वा अप्राप्ते . खिति इति वा नित्ये प्राप्ते अन्यत्र वा अप्राप्ते . रात्रेः अप्राप्ते . रात्रेः अप्राप्ते विभाषा . प्राप्ते नित्यः विधिः . रात्रिम्मन्यः . अप्राप्ते विभाषा . रात्र्यटः , रात्रिमटः .
6.3.73 
P III.168.22 - 169.8 R IV.642 - 643 किमर्थम् नञः सानुबन्धकस्य ग्रहणम् क्रियते न नस्य इति एव उच्येत . नस्य इति उच्यमाने कर्णपुत्रः , वर्णपुत्रः इति अत्र अपि प्रसज्येत . न एषः दोषः . अर्थवद्ग्रहणे न अनर्थकस्य इति एवम् एतस्य न भविष्यति . एवम् अपि प्रश्नपुत्रः , विश्नपुत्रः इति अत्र अपि प्राप्नोति . न एषः दोषः . अननुबन्धकग्रहणे न सानुबन्धकस्य इति एवम् एतस्य न भविष्यति . एवम् अपि वामनपुत्रः , पामनपुत्रः इति अत्र अपि प्राप्नोति . तस्मात् सानुबन्धकस्य ग्रहणम् कर्तव्यम् . नञः नलोपे अवक्षेपे तिङि उपसङ्ख्यानम् . नञः नलोपे अवक्षेपे तिङि उपसङ्ख्यानम् कर्तव्यम् . अपचसि वै त्वम् जाल्म . अकरोषि वै त्वम् जाल्म .
6.3.74 
P III.169.10 - 16 R IV.644 किमर्थम् तस्मात् इति उच्यते न नुट् अचि इति एव उच्येत . नुट् अचि इति उच्यमाने नञः एव नुट् प्रसज्येत . एवम् तर्हि पूर्वान्तः करिष्यते . तत्र अयम् अपि अर्थः . तदोः सः सौ अनन्त्ययोः इति तदोः ग्रहणम् न कर्तव्यम् . तत्र हि तवर्गानिर्देशे एतत् प्रयोजनम् इह मा भूत् . अनेषः करोति इति . यावता पूर्वान्तः सः अपि अदोषः भवति . न एवम् शक्यम् . अनुष्णः इति नलोपः प्रातिपदिकान्तस्य इति नलोपः प्रसज्येत . नुग्वचनात् न भविष्यति . ङमुट् तर्हि प्राप्नोति . तस्मात् परादिः कर्तव्यः . परादौ च क्रियमाणे तस्मात् इति वक्तव्यम् .
6.3.76 
P III.169.18 - 170.4 R IV.644 - 645 किमर्थम् आदुक् उच्यते न अदुक् एव उच्यते . का रूपसिद्धिः : एकान्नविँशतिः , एकान्नशतम् . सवर्णदीर्घत्वेन सिद्धम् . न सिध्यति . अतः गुणे इति पररूपत्वम् प्राप्नोति . एवम् तर्हि अदुट् करिष्यते . अदुट् च अशक्यः कर्तुम् . आनुनासिक्यम् हि न स्यात् . यत् हि तत् यरः अनुनासिके अनुनासिकः व इति पदान्तस्य इति एवम् तत् . किम् पुनः कारणम् पदान्तस्य इति एवम् तत् . इह मा भूत् . बुध्नः , ब्रध्नः , बध्नाति . एवम् तर्हि अनुट् करिष्यते . अनुट् च अशक्यः कर्तुम् . विभाषया आनुनासिक्यम् . तेन इदम् एव रूपम् स्यात् एकान्नविँशतिः . इदम् न स्यात् . एकान्नविँशतिः इति . अस्तु तर्हि अदुक् एव . ननु च उक्तम् अतः गुणे इति पररूपत्वम् प्राप्नोति इति . न एषः दोषः . अकारोच्चारणसामर्थ्यात् न भविष्यति . यदि तर्हि प्राप्नुवन् विधिः अकारोच्चारणसामर्थ्यात् बाध्यते सवर्णदीर्घत्वम् अपि न प्राप्नोति . यम् विधिम् प्रति उपदेशः अनर्थकः सः विधिः बाध्यते . यस्य तु विधिः निमित्तम् एव न असौ बाध्यते . पररूपम् च प्रति अकारोच्चारणम् अनर्थकम् सवर्णदीर्घत्वस्य पुनः निमित्तम् एव .
6.3.78 
P III.170.6 - 12 R IV.645 - 646 सहस्य हलोपवचनम् . सहस्य हलोपः वक्तव्यः . सादेशे हि स्वरे दोषः . सादेशे हि [सति] स्वरे दोषः स्यात् . आन्तर्यतः उदात्तानुदात्तयोः [स्थाने] स्वरितः आदेशः प्रसज्येत . [सपुत्रः , सभार्यः .] सः तर्हि लोपः वक्तत्व्यः . न वक्तत्व्यः . आद्युदात्तनिपातनम् करिष्यते . सः निपातनस्वरः प्रकृतिस्वरस्य बाधकः भविष्यति . एवम् अपि उपदेशिवद्भावः वक्तव्यः . सः यथा एव हि निपातनस्वरः प्रकृतिस्वरम् बाधते एवम् समासस्वरम् अपि बाधेत . सेष्टि , सपशुबन्धम् .
6.3.79 
P III.170.14 - 17 R IV.646 ग्रन्थान्ते वचनानर्थक्यम् अव्ययीभावेन कृतत्वात् . ग्रन्थान्ते वचनम् अनर्थकम् . किम् कारणम् . अव्ययीभावेन कृतत्वात् . अव्ययीभावे च अकाले इति एव सिद्धम् . यः तर्हि कालोत्तरपदः ग्रन्थान्तः तदर्थम् इदम् वक्तव्यम् . सकाष्ठम् ज्योतिषम् अधीते . सकलम् , समुहूर्तम् .
6.3.82 
: P III.170.19 - 171.11 R IV.646 - 647 उपसर्जनस्य वावचने सर्वप्रसङ्गः अविशेषात् . उपसर्जनस्य वावचने सर्वप्रसङ्गः . सर्वस्य उपसर्जनस्य सादेशः प्राप्नोति . अस्य अपि प्राप्नोति : सहयुध्वा , सहकृत्वा . किम् कारणम् . अविशेषात् . न हि कः चित् विशेषः उपादीयते एवञ्जातीयकस्य सादेशः भवति इति . अनुपादीयमाने विशेषे सर्वप्रसङ्गः . सिद्धम् तु बहुव्रीहिनिर्देशात् . सिद्धम् एतत् . कथम् . बहुव्रीहिनिर्देशात् . बहुव्रीहिनिर्देशः कर्तव्यः . एवम् अपि सहयुध्वप्रियः , सहकृत्वप्रियः इति अत्र प्राप्नोति . बहुव्रीहौ यत् उत्तरपदम् इति एवम् विज्ञास्यते . ननु एतत् अपि बहुव्रीहौ उत्तरपदम् . एवम् तर्हि बहुव्रीहौ यत् उपसर्जनम् इति एवम् विज्ञास्यते . बहुव्रीहौ च यत् उपसर्जनम् बहुव्रीहिम् प्रति च यत् उपसर्जनम् . सः तर्हि बहुव्रीहिनिर्देशः कर्तव्यः . न कर्तव्यः . इह कः चित् प्रधानानाम् एव समासः कः चित् उपसर्जनानाम् एव कः चित् प्रधानोपसर्जनानाम् . तत् यः उपसर्जनानाम् एव समासः तत् उपसर्जनम् . अथ वा अकारः मत्वर्थीयः . तत् यथा तुन्दः घाटः इति . अथ वा मतुब्लोपः अत्र द्रष्टव्यः . तत् यथा पुष्यकाः एषाम् ते इमे पुष्यकाः . कालकाः एषाम् ते इमे कालकाः इति .
6.3.86 
P III.171.16 - 19 R IV.648 चरणे किम् निपात्यते . ब्रह्मणि उपपदे समानपूर्वे व्रते कर्मणि चरेः णिनिः व्रतलोपः च . ब्रह्मणि उपपदे समानपूर्वे व्रते कर्मणि चरेः णिनिः प्रत्ययः व्रतलोपः च निपात्यते . समाने ब्रह्मणि व्रतम् चतर्ति इति सब्रह्मचारी .
6.3.89 
P III.171.21 - 22 R IV.649 दृग्दृशवतुषु दृक्षे उपसङ्ख्यानम् . दृग्दृशवतुषु दृक्षे उपसङ्ख्यानम् कर्तव्यम् . सदृक्षासः प्रतिसदृक्षासः . 63093 P III.172.2 - 11 R IV.649 - 650 किमर्थम् अञ्चतिनह्यादिषु क्विब्ग्रहणम् क्रियते . इह मा भूत् . समञ्चनम् , उपनहनम् . न एतत् अस्ति प्रयोजनम् . उत्तरपदे इति वर्तते न च अन्तरेण क्विपम् अञ्चतिनह्यादयः उत्तरपदानि भवन्ति . तत्र अन्तरेण क्विब्ग्रहणम् क्विबन्ते एव भविष्यति . तदादिविधिना प्राप्नोति . अतः उत्तरम् पठति अञ्चतिनह्यादिषु क्विब्ग्रहणनार्थक्यम् यस्मिन् विधिः तदादौ अल्ग्रहणे . अञ्चतिनह्यादिषु क्विब्ग्रहणम् अनर्थकम् . किम् कारणम् . यस्मिन् विधिः तदादौ अल्ग्रहणे . अल्ग्रहणेषु एतत् भवति न च इदम् अल्ग्रहणम् . एवम् तर्हि सिद्धे सति यत् क्विब्ग्रहणम् करोति तत् ज्ञापयति आचार्यः अन्यत्र धातुग्रहणे तदादिविधिः भवति इति . किम् एतस्य ज्ञापने प्रयोजनम् . अतः कृकमि इति अत्र , अयस्कृत् अयस्कार इति अपि सिद्धम् भवति .
6.3.92 
P III.172.14 - 21 R IV.650 अद्रिसध्र्योः अन्तोदात्तवचनम् कृत्स्वरनिवृत्त्यर्थम् . अद्रिसध्र्योः अन्तोदात्तत्वम् वक्तव्यम् . किम् प्रयोजनम् . कृत्स्वरनिवृत्त्यर्थम् . कृत्स्वरः मा भूत् . विष्वद्र्यङ् , विष्वद्र्यञ्चौ , विष्वद्र्यञ्चः , सध्र्यङ् , सध्र्यञ्चौ , सध्र्यञ्चः . तत्र छन्दसि स्त्रियाम् प्रतिषेधः . तत्र छन्दसि स्त्रियाम् प्रतिषेधः वक्तव्यः . विश्वाची , घृताची . यदि छन्दसि स्त्रियाम् प्रतिषेधः उच्यते कथम् सा कद्रीची . एवम् तर्हि छन्दसि स्त्रियाम् बहुलम् इति वक्तव्यम् .
6.3.93 
udf
6.3.95 
P III.172.14 - 21 R IV.650 अद्रिसध्र्योः अन्तोदात्तवचनम् कृत्स्वरनिवृत्त्यर्थम् . अद्रिसध्र्योः अन्तोदात्तत्वम् वक्तव्यम् . किम् प्रयोजनम् . कृत्स्वरनिवृत्त्यर्थम् . कृत्स्वरः मा भूत् . विष्वद्र्यङ् , विष्वद्र्यञ्चौ , विष्वद्र्यञ्चः , सध्र्यङ् , सध्र्यञ्चौ , सध्र्यञ्चः . तत्र छन्दसि स्त्रियाम् प्रतिषेधः . तत्र छन्दसि स्त्रियाम् प्रतिषेधः वक्तव्यः . विश्वाची , घृताची . यदि छन्दसि स्त्रियाम् प्रतिषेधः उच्यते कथम् सा कद्रीची . एवम् तर्हि छन्दसि स्त्रियाम् बहुलम् इति वक्तव्यम् .
6.3.97 
P III.173.2 - 5 R IV.651 समापः ईत्त्वप्रतिषेधः . समापः ईत्त्वप्रतिषेधः वक्तव्यः . समापम् नाम देवयजनम् . अपरः आह : ईत्त्वम् अनवर्णात् इति वक्तव्यम् . समीपम् , अन्तरीपम् . इह मा भूत् . प्रापम् , परापम् . अपरः आह ...: P 4.8
6.3.98 
P III.173.7 - 8 R IV.651 दीर्घोच्चारणम् किमर्थम् न उदनोः देशे इति एव उच्येत . का रूपसिद्धिः : अनूपः . सवर्णदीर्घत्वेन् सिद्धम् . न सिध्यति . अवग्रहे दोषः स्यात् .
6.3.99 
P III.173.11 - 13 R IV.651 अषष्ठ्यतृतीयस्थस्य इति उच्यते . तत्र इदम् न सिध्यति . अन्यस्य इदम् अन्यदीयम् . अन्यस्य कारकम् अन्यत्कारकम् . एवम् तर्हि अविशेषेण अन्यस्य दुक् छकारकयोः इति उक्त्वा ततः वक्ष्यामि अषष्ठ्यतृतीयस्थस्य आशीराशास्थास्थितोत्सुकोतिरागेषु इति .
6.3.101
P III.173.16 - 17 R IV.651 कद्भावे त्रौ उपसङ्ख्यानम् . कद्भावे त्रौ उपसङ्ख्यानम् कर्तव्यम् . कुत्सिताः त्रयः कत्त्रयः . के वा त्रयः . न बिभृयुः कत्त्रयः .
6.3.109
P III.173.19 - 174.15 R IV.652 - 654 पृषोदरादीनि इति उच्यते . कानि पृषोदरादीनि . पृषोदरप्रकाराणि . कानि पुनः पृषोदरप्रकाराणि . येषु लोपागमविकाराः श्रूयन्ते न च उच्यन्ते . अथ यथा इति किम् इदम् . प्रकारवचने थाल् . अथ किम् इदम् उपदिष्टानि इति . उच्चारितानि . कुतः एतत् . दिशिः उच्चारणक्रियः . उच्चार्य हि वर्णान् आह उप्दिष्टाः इमे वर्णाः इति . कैः पुनः उपदिष्टाः . शिष्टैः . के पुनः शिष्टाः . वैयाकरणाः . कुतः एतत् . शास्त्रपूर्विका हि शिष्टिः वैयाकरणाः च शास्त्रज्ञाः . यदि तर्हि शास्त्रपूर्विका शिष्टिः शिष्टिपूर्वकम् च शास्त्रम् तत् इतरेतराश्रयम् भवति . इतरेतराश्रयाणि च न प्रकल्पन्ते . एवम् तर्हि निवासतः आचारतः च . सः च आचारः आर्यावर्त्ते एव . कः पुनः आर्यावर्त्तः . प्राक् आदर्शात् [R अदर्शनात्] प्रत्यक् कालकवनात् दक्षिणेन हिमवन्तम् उत्तरेण पारियात्रम् . एतस्मिन् आर्यनिवासे ये ब्राह्मणाः कुम्भीधान्याः अलोलुपाः अगृह्यमाणकारणाः किम् चित् अन्तरेण कस्याः चित् विद्यायाः पारगाः तत्रभवन्तः शिष्टाः . यदि तर्हि शिष्टाः शब्देषु प्रमाणम् किम् अष्टाध्याय्या क्रियते . शिष्टज्ञानार्था अष्टाध्यायी . कथम् पुनः अष्टाध्याय्या शिष्टाः शक्याः विज्ञातुम् . अष्टाध्यायीम् अधीयानः अन्यम् पश्यति अनधीयानम् ये अत्र विहिताः शब्दाः तान् प्रयुञ्जानम् . सः पश्यति . नूनम् अस्य दैवानुग्रहः स्वभावः वा यः अयम् न च अष्टाध्यायीम् अधीते ये च अस्यम् विहिताः शब्दाः तान् प्रयुङ्क्ते . नूनम् अयम् अन्यान् अपि जानाति . एवम् एषा शिष्टज्ञानार्था अष्टाध्यायी . स्वो रोहाव . पीवोपवसनादीनाम् छन्दसि लोपः वक्तव्यः . पीवोपवसनानाम् पयोपवसनानाम् श्रिया इदम् .
6.3.111
P III.175.9 - 14 R IV. 656 पूर्वग्रहणम् किमर्थम् न तस्मिन् इति निर्दिष्टे पूर्वस्य इति पूर्वस्य एव भविष्यति . न सिध्यति . न हि ढ्रलोपेन आनन्तर्यम् . इह कस्मात् न भवति करणीयम् , हरणीयम् . न एवम् विज्ञायते ढ्रोः लोपः ढ्रलोपः , ढ्रलोपे इति . कथम् तर्हि . ढ्रोः लोपः अस्मिन् सः अयम् ढ्रलोपः , ढ्रलोपे इति . यदि एवम् न अर्थः पूर्वग्रहणेन . भवति हि ढ्रलोपेन आनन्तर्यम् . इदम् तर्हि प्रयोजनम् . उत्तरपदे इति वर्तते . तेन आनन्तर्यमात्रे यथा स्यात् . औदुम्बरिः राजा . पुनः रूपाणि कल्पयेत् .
6.3.112
P III.175.16 - 176.4 R IV.656 - 657 वर्णग्रहणम् किमर्थम् न सहिवहोः ओत् अस्य इति एव उच्येत . वृद्धौ अपि कृतायाम् यथा स्यात् . उदवोढाम् , उदवोढम् , उदवोढ इति . अथ अवर्णग्रहणम् किमर्थम् . इह मा भूत् . ऊढः , ऊढवान् इति . न एतत् अस्ति प्रयोजनम् . भवतु अत्र ओत्त्वम् . श्रवणम् कस्मात् न भवति . पूर्वत्वम् अस्य भविष्यति . इदम् इह सम्प्रधार्यम् . ओत्त्वम् क्रियताम् पूर्वत्वम् इति किम् अत्र कर्तव्यम् . परत्वात् ओत्त्वम् . अन्तरङ्गम् पूर्वत्वम् . एवम् तर्हि इदम् इह सम्प्रधार्यम् . ओत्त्वम् क्रियताम् सम्प्रसारणम् इति किम् अत्र कर्तव्यम् . परत्वात् ओत्त्वम् . नित्यम् सम्प्रसारणम् . कृते अपि ओत्त्वे प्राप्नोति अकृते अपि . ओत्त्वम् अपि नित्यम् . कृते अपि सम्प्रसारणे प्राप्नोति अकृते अपि . अनित्यम् ओत्त्वम् . न हि कृते सम्प्रसारणे प्राप्नोति . अन्तरङ्गम् पूर्वत्वम् . यस्य च लक्षणान्तरेण निमित्तम् विहन्यते न तत् अनित्यम् . न च सम्प्रसारणम् एव ओत्त्वस्य निमित्तम् विहन्ति . अवश्यम् लक्षणान्तरम् पूर्वत्वम् प्रतीक्ष्यम् . उभयोः नित्ययोः परत्वात् ओत्त्वम् . ओत्त्वे कृते सम्प्रसारणम् सम्प्रसारणपूर्वत्वम् . तत्र कार्यकृतत्वात् पुनः ओत्त्वम् न भविष्यति
6.3.116
P III.173.2 - 5 R IV.651 समापः ईत्त्वप्रतिषेधः . समापः ईत्त्वप्रतिषेधः वक्तव्यः . समापम् नाम देवयजनम् . अपरः आह : ईत्त्वम् अनवर्णात् इति वक्तव्यम् . समीपम् , अन्तरीपम् . इह मा भूत् . प्रापम् , परापम् . अपरः आह ...: P 4.8
6.3.121
P III.176.6 R IV.658 अपील्वादीनाम् इति वक्तव्यम् . इह मा भूत् . रुचिवहम् , चारुवहम् .
6.3.122
P III.176.8 -13 R IV.658 अम्नुष्यादिषु इति वक्तव्यम् . इह मा भूत् . प्रसेवः , प्रहारः , प्रसारः . सादकारयोः कृत्रिमे . सादकारयोः कृत्रिमे इति वक्तव्यम् . इह एव यथा स्यात् . प्रासादः , प्राकारः . इह मा भूत् . एषः अस्य प्रसादः . एषः अस्य प्रकारः . प्रतिवेशादीनाम् विभाषा . प्रतिवेशादीनाम् विभाषा दीर्घत्वम् वक्तव्यम् . प्रतिवेशः , प्रतीवेशः , प्रतिकारः , प्रतीकारः .
6.3.124
P III.176.15 - 20 R IV.658 - 659 कथम् इदम् विज्ञायते . दा इति एतस्मिन् तकारादौ , आहोस्वित् दा इति एतस्मिन् तकारान्ते इति . किम् च अतः . यदि विज्ञायते तकारादौ इति नीत्ता वित्ता , अत्र न प्राप्नोति . अथ विज्ञायते तकारान्ते इति सुदत्तम् प्रतिदत्तम् अत्र अपि प्राप्नोति . यथा इच्छसि तथा अस्तु . अस्तु तावत् तकारादौ इति . कथम् नीत्ता वित्ता . चर्त्वे कृते भविष्यति . असिद्धम् चर्त्वम् . तस्य असिद्धत्वात् न प्राप्नोति . आश्रयात् सिद्धत्वम् भविष्यति . अथ वा पुनः अस्तु तकारान्ते इति . कथम् सुदत्तम् प्रतिदत्तम् . न एतत् तकारान्तम् . थकारान्तम् एतत् .
6.3.138
P III.177.5 - 10 R IV.659 इह अन्ये आचार्याः चौ प्रत्यङ्गस्य प्रतिषेधम् आहुः . तत् इह अपि साध्यम् . न एषः दोषः . एतत् एव ज्ञापयति आचार्यः न प्रत्यङ्गम् भवति इति यत् अयम् चौ दीर्घत्वम् शास्ति .
6.3.139
P III.177.2 - 3 R IV.659 - 660 इकः ह्रस्वात् सम्प्रसारणदीर्घत्वम् विप्रतिषेधेन . इकः ह्रस्वात् सम्प्रसारणदीर्घत्वम् भवति विप्रतिषेधेन . इकः ह्रस्वस्य अवकाशः . ग्रामणिकुलम् , सेनानिकुलम् . सम्प्रसारणदीर्घत्वस्य अवकाशः . विभाषा ह्रस्वत्वम् . यदा न ह्रस्वत्वम् सः अवकाशः . ह्रस्वप्रसङ्गे उभयम् प्राप्नोति . कारीषगन्धीपुत्रः , कौमुदगन्धीपुत्रः . सम्प्रसारणदीर्घत्वम् भवति विप्रतिषेधेन . अथ इदानीम् दीर्घत्वे कृते पुनःप्रसङ्गविज्ञानात् ह्रस्वत्वम् कस्मात् न भवति . सकृद्गतौ विप्रतिषेधेन यत् बाधितम् तत् बाधितम् एव इति .
6.4.1  
P III.178.2 - 10 R IV.661 - 662 आ कुतः अयम् अधिकारः . आ सप्तमाध्यायपरिसमाप्तेः अङ्गाधिकारः . यदि आ सप्तमाध्यायपरिसमाप्तेः अङ्गाधिकारः गुणः यङ्लुकोः इति यङ्लुग्ग्रहणम् कर्तव्यम् . प्राक् अभ्यासविकारेभ्यः पुनः अङ्गाधिकारे सति प्रत्ययलक्षणेन सिद्धम् . अस्तु तर्हि प्राक् अभ्यासविकारेभ्यः अङ्गाधिकारः . यदि प्राक् अभ्यासविकारेभ्यः अङ्गाधिकारः वव्रश्च वकारस्य सम्प्रसारणम् प्राप्नोति . आ सप्तमाध्यायपरिसमाप्तेः पुनः अङ्गाधिकारे सति उः अदत्वस्य स्थानिवद्भावान् न सम्प्रसारणे सम्प्रसारणम् इति प्रतिषेधः सिद्धः भवति . सः च इदानीम् अपरिहारः भवति यत् तत् उक्तम् अङ्गान्यत्वात् च सिद्धम् इति . अस्तु तर्हि आ सप्तमाध्यायपरिसमाप्तेः अङ्गाधिकारः . ननु च उक्तम् गुणः यङ्लुकोः इति यङ्लुग्ग्रहणम् कर्तव्यम् इति . क्रियते न्यासे एव . . यत्र हि अन्ययोगम् अपेक्षते सा विशेषणषष्ठी . तदन्तस्य च ग्रहणम् भवति इति एवम् उपसर्गात् पूर्वम् अडाटौ न भविष्यतः .
6.4.2  
P III.180.25 - 181.10 R IV.669 - 670 इह कस्मात् न भवति : तृतीयः . अण्प्रकरणात् ऋकारस्य अप्राप्तिः . अण्प्रकरणात् ऋकारस्य दीर्घत्वम् न भविष्यति . अणः इति वर्तते . क्व प्रकृतम् . ढ्रलोपे पूर्वस्य दीर्घः अणः इति . तत् वै इकः काशे इति अनेन इग्ग्रहणेन व्यवच्छिन्नम् न शक्यम् अनुवर्तयितुम् . इग्ग्रहणस्य च अण्विशेषणत्वात् . अण्विशेषणम् इग्ग्रहणम् . अणः इकः इति . यदि तर्हि अण्विशेषणम् इग्ग्रहणम् चौ दीर्घः भवति इति इह न प्राप्नोति : अवाचा , अवाचे . न एषः दोषः . अण्ग्रहणम् अनुवर्तते इग्ग्रहणम् निवृत्तम् . एवम् अपि कर्तॄचा कर्तॄचे , अत्र न प्राप्नोति . यथालक्षणम् अप्रयुक्ते . अथ वा उभयम् निवृत्तम् . कस्मात् न भवति तृतीयः . निपातनात् . किम् निपातनम् . द्वितीयतृतीयचतुर्थतुर्याणि अन्यतरस्याम् इति .
6.4.3  
P III.181.12 -182.4 R IV.670 - 673 किमर्थम् आमः सनकारस्य ग्रहणम् क्रियते न आमि दीर्घः इति एव उच्येत . केन इदानिम् सनकारके भविष्यति . नुट् अयम् आम्भक्तः आम्ग्रहणेन ग्राहिष्यते . अतः उत्तरम् पठति : नामि दीर्घः आमि चेत् स्यात् कृते दीर्घे न नुट् भवेत् . नामि दीर्घः आमि चेत् स्यात् कृते दीर्घत्वे न नुट् स्यात् . इदम् इह सम्प्रधार्यम् . दीर्घत्वम् क्रियताम् नुट् इति किम् अत्र कर्तव्यम् . परत्वात् नुट् . नित्यम् दीर्घत्वम् . कृते अपि नुटि प्राप्नोति अकृते अपि . नित्यत्वात् दीर्घत्वे कृते ह्रस्वाश्रयः नुट् न प्राप्नोति . एवम् तर्हि आह अयम् ह्रस्वान्तात् नुट् इति न च ह्रस्वान्तः अस्ति . तत्र वचनात् भविष्यति . वचनात् यत्र तत् न अस्ति . न इदम् वचनात् लभ्यम् . अस्ति अन्यत् एतस्य वचने प्रयोजनम् . किम् . यत्र दीर्घत्वम् प्रतिषिध्यते . तिसृणाम् , चतसृणाम् इति . न एतत् अस्ति प्रयोजनम् . इह तावत् चतसृणाम् इति षट्चतुर्भ्यः च इति एवम् भविष्यति . तिसृणाम् इति त्रिग्रहणम् अपि तत्र प्रकृतम् अनुवर्तते . क्व प्रकृतम् . त्रेः त्रयः इति . इदम् तर्हि त्व्म् नृणम् नृपते जायसे श्चिः . न एकम् उदाहरणम् ह्रस्वग्रहणम् प्रयोजयति . तत्र वचनात् भूतपूर्वगतिः विज्ञास्यते . ह्रस्वान्तम् यत् भूतपूर्वम् इति . उत्तराऋथम् तर्हि सनकारग्रहणम् कर्तव्यम् . नोपधायाः च चर्मणाम् . नोपधायाः नामि यथा स्यात् . इह मा भूत् : चर्मणाम् , वर्मणाम् इति . नामि दीर्घः आमि चेत् स्यात् कृते दीर्घे न नुट् भवेत् . वचनात् यत्र तत् न अस्ति . नोपधायाः च चर्मणाम् .
6.4.12 
P III.182.7 - 183.18 R IV.673 - 677 हनः क्वौ उपधादीर्घत्वप्रसङ्गः . हनः क्वौ उपधालक्षणम् दीर्घत्वम् प्राप्नोति . अनुनासिकस्य क्विझलोः क्ङिति इति . तस्य प्रतिषेधः वक्तव्यः . वृत्रहणौ वृत्रहणः इति . नियमवचनात् सिद्धम् . इन्हन्पूषार्यम्णाम् शौ सौ च इति एतस्मात् नियमवचनात् दीर्घत्वम् न भविष्यति . नियमवचनात् सिद्धम् इति चेत् सर्वनामस्थानप्रकरणे नियमवचनात् अन्यत्र अनियमः . नियमवचनात् सिद्धम् इति चेत् सर्वनामस्थानप्रकरणे नियमवचनात् अन्यत्र नियमः न प्राप्नोति . क्व अन्यत्र . वृत्रहणि भ्रूणहनि . एवम् तर्हि दीर्घविधिः यः इह इन्प्रभृतीनाम् तम् विनियम्य सुटि इति सुविद्वान् . दीर्घविधिः यः इह इन्प्रभृतीनाम् तम् सर्वनामस्थाने विनियम्य , इन्हन्पूषार्यम्णाम् सर्वनामस्थाने दीर्घः भवति . किमर्थम् इदम् . नियमाऋथम् . इन्हन्पूषार्यम्णाम् सर्वनामस्थाने एव न अन्यत्र . शौ नियमम् पुनः एव विदध्यात् . ततः शौ . शौ एव सर्वनामस्थाने न अन्यत्र . ततः सौ . सौ एव सर्वनामस्थाने न अन्यत्र . भ्रूणहनि इति तथा अस्य न दुष्येत् . तथा अस्य भ्रूणहनि इति न दोषः भवति . शास्ति निवर्त्य सुटि इति अविशेषे शौ नियमम् कुरु वा अपि असमीक्ष्य . अथ वा निवृत्ते सर्वनामस्थानप्रकरणे अविशेषेण शौ नियमम् वक्ष्यामि . इन्हन्पूषार्यम्णाम् शौ एव . ततः सौ . सौ एव . इह अपि तर्हि नियमात् न प्राप्नोति : इन्द्रः वृत्रहायते . दीर्घविधेः उपधानियमात् मे हन्त यि दीर्घविधौ च न दोषः . उपधालक्षणदीर्घत्वस्य नियमः न च एतत् उपधालक्षणम् दीर्घत्वम् . सुटि अपि वा प्रकृते अनवकाशः शौ नियमः अप्रकृतप्रतिषेधे . अथ वा अनुवर्तमाने सर्वनामस्थानग्रहणे अनवकाशः शौ नियमः अप्रकृतस्य अपि दीर्घत्वस्य नियामकः भविष्यति . कथम् . यस्य हि शौ नियमः सुटि न एतत् तेन न तत्र भवेत् विनियम्यम् . यस्य हि शिः सर्वनामस्थानम् न तस्य सुट् . यस्य सुट् सर्वनामस्थानम् न तस्य शिः . तत्र सर्वनामस्थानप्रकरणे नियम्यम् न अस्ति इति कृत्वा अविशेषेण शौ नियमः विज्ञास्यते . दीर्घविधिः यः इह इन्प्रभृतीनाम् तम् विनियम्य सुटि इति सुविद्वान् . शौ नियमम् पुनः एव विदध्यात् . भ्रूणहनि इति तथा अस्य न दुष्येत् . शास्ति निवर्त्य सुटि इति अविशेषे शौ नियमम् कुरु वा अपि असमीक्ष्य . दीर्घविधेः उपधानियमात् मे हन्त यि दीर्घविधौ च न दोषः . सुटि अपि वा प्रकृते अनवकाशः शौ नियमः अप्रकृतप्रतिषेधे . यस्य हि शौ नियमः सुटि न एतत् तेन न तत्र भवेत् विनियम्यम् . 64014 P III.183.20 - 184.11 R IV.677 - 679 अत्वसन्तस्य दीर्घत्वे पितः उपसङ्ख्यानम् . अत्वसन्तस्य दीर्घत्वे पितः उपसङ्ख्यानम् कर्तव्यम् . गोमान् , यवमान् . किम् पुनः कारणम् न सिध्यति . अननुबन्धकग्रहणे हि सानुबन्धकस्य ग्रहणम् न इति एवम् पितः न प्राप्नोति . अननुबन्धकग्रहणे इति उच्यते . सानुबन्धकस्य इदम् ग्रहणम् . एवम् तर्हि तदनुबन्धकग्रहणे अतदनुबन्धकस्य ग्रहणम् न इति एवम् पितः न प्राप्नोति . तत् तर्हि उपसङ्ख्यानम् कर्तव्यम् . न कर्तव्यम् . पकारलोपे कृते न अतुबन्तम् भवति अत्वन्तम् एव . यथा एव तर्हि पकारलोपे कृते न अतुबन्तम् एवम् उकारलोपे अपि कृते न अत्वन्तम् . ननु च भूतपूर्वगत्या भविष्यति अत्वन्तम् . यथा एव तर्हि भूतपूर्वगत्या अत्वन्तम् एवम् अतुबन्तम् अपि . एवम् तर्हि आश्रीयमाणे भूतपूर्वगतिः अत्वन्तम् च आस्रीयते न अतुबन्तम् . न सिध्यति . इह हि व्याकरणे सर्वेषु एव सानुबन्धकग्रहणेषु रूपम् आश्रीयते : यत्र अस्य एतत् रूपम् इति . रूपनिर्ग्रहः च न अन्तरेण लौकिकम् प्रयोगम् . तस्मिन् च लौकिके प्रयोगे सानुबन्धकानाम् प्रयोगः न अस्ति इति कृत्वा द्वितीयः प्रयोगः उपास्यते . कः असौ . उपदेशः नाम . उपदेशे च एतत् अतुबन्तम् न अत्वन्तम् . यदि पुनः अत्शब्दम् गृहीत्वा दीर्घत्वम् उच्येत . न एवम् शक्यम् . इह अपि प्रसज्येत : जगत् , जनगत् . अर्थवद्ग्रहणे न अनर्थकस्य इति एवम् एतस्य न भविष्यति . इह अपि तर्हि न प्राप्नोति : कृतवान् , भुक्तवान् इति . क्व तर्हि स्यात् . पचन् , यजन् . न वै अत्र इष्यते . अनिष्टम् च प्राप्नोति इष्तम् च न सिध्यति . तस्मात् उपसङ्ख्यानम् कर्तव्यम् .
6.4.13 
P III.182.7 - 183.18 R IV.673 - 677 हनः क्वौ उपधादीर्घत्वप्रसङ्गः . हनः क्वौ उपधालक्षणम् दीर्घत्वम् प्राप्नोति . अनुनासिकस्य क्विझलोः क्ङिति इति . तस्य प्रतिषेधः वक्तव्यः . वृत्रहणौ वृत्रहणः इति . नियमवचनात् सिद्धम् . इन्हन्पूषार्यम्णाम् शौ सौ च इति एतस्मात् नियमवचनात् दीर्घत्वम् न भविष्यति . नियमवचनात् सिद्धम् इति चेत् सर्वनामस्थानप्रकरणे नियमवचनात् अन्यत्र अनियमः . नियमवचनात् सिद्धम् इति चेत् सर्वनामस्थानप्रकरणे नियमवचनात् अन्यत्र नियमः न प्राप्नोति . क्व अन्यत्र . वृत्रहणि भ्रूणहनि . एवम् तर्हि दीर्घविधिः यः इह इन्प्रभृतीनाम् तम् विनियम्य सुटि इति सुविद्वान् . दीर्घविधिः यः इह इन्प्रभृतीनाम् तम् सर्वनामस्थाने विनियम्य , इन्हन्पूषार्यम्णाम् सर्वनामस्थाने दीर्घः भवति . किमर्थम् इदम् . नियमाऋथम् . इन्हन्पूषार्यम्णाम् सर्वनामस्थाने एव न अन्यत्र . शौ नियमम् पुनः एव विदध्यात् . ततः शौ . शौ एव सर्वनामस्थाने न अन्यत्र . ततः सौ . सौ एव सर्वनामस्थाने न अन्यत्र . भ्रूणहनि इति तथा अस्य न दुष्येत् . तथा अस्य भ्रूणहनि इति न दोषः भवति . शास्ति निवर्त्य सुटि इति अविशेषे शौ नियमम् कुरु वा अपि असमीक्ष्य . अथ वा निवृत्ते सर्वनामस्थानप्रकरणे अविशेषेण शौ नियमम् वक्ष्यामि . इन्हन्पूषार्यम्णाम् शौ एव . ततः सौ . सौ एव . इह अपि तर्हि नियमात् न प्राप्नोति : इन्द्रः वृत्रहायते . दीर्घविधेः उपधानियमात् मे हन्त यि दीर्घविधौ च न दोषः . उपधालक्षणदीर्घत्वस्य नियमः न च एतत् उपधालक्षणम् दीर्घत्वम् . सुटि अपि वा प्रकृते अनवकाशः शौ नियमः अप्रकृतप्रतिषेधे . अथ वा अनुवर्तमाने सर्वनामस्थानग्रहणे अनवकाशः शौ नियमः अप्रकृतस्य अपि दीर्घत्वस्य नियामकः भविष्यति . कथम् . यस्य हि शौ नियमः सुटि न एतत् तेन न तत्र भवेत् विनियम्यम् . यस्य हि शिः सर्वनामस्थानम् न तस्य सुट् . यस्य सुट् सर्वनामस्थानम् न तस्य शिः . तत्र सर्वनामस्थानप्रकरणे नियम्यम् न अस्ति इति कृत्वा अविशेषेण शौ नियमः विज्ञास्यते . दीर्घविधिः यः इह इन्प्रभृतीनाम् तम् विनियम्य सुटि इति सुविद्वान् . शौ नियमम् पुनः एव विदध्यात् . भ्रूणहनि इति तथा अस्य न दुष्येत् . शास्ति निवर्त्य सुटि इति अविशेषे शौ नियमम् कुरु वा अपि असमीक्ष्य . दीर्घविधेः उपधानियमात् मे हन्त यि दीर्घविधौ च न दोषः . सुटि अपि वा प्रकृते अनवकाशः शौ नियमः अप्रकृतप्रतिषेधे . यस्य हि शौ नियमः सुटि न एतत् तेन न तत्र भवेत् विनियम्यम् .
6.4.14 
P III.183.20 - 184.11 R IV.677 - 679 अत्वसन्तस्य दीर्घत्वे पितः उपसङ्ख्यानम् . अत्वसन्तस्य दीर्घत्वे पितः उपसङ्ख्यानम् कर्तव्यम् . गोमान् , यवमान् . किम् पुनः कारणम् न सिध्यति . अननुबन्धकग्रहणे हि सानुबन्धकस्य ग्रहणम् न इति एवम् पितः न प्राप्नोति . अननुबन्धकग्रहणे इति उच्यते . सानुबन्धकस्य इदम् ग्रहणम् . एवम् तर्हि तदनुबन्धकग्रहणे अतदनुबन्धकस्य ग्रहणम् न इति एवम् पितः न प्राप्नोति . तत् तर्हि उपसङ्ख्यानम् कर्तव्यम् . न कर्तव्यम् . पकारलोपे कृते न अतुबन्तम् भवति अत्वन्तम् एव . यथा एव तर्हि पकारलोपे कृते न अतुबन्तम् एवम् उकारलोपे अपि कृते न अत्वन्तम् . ननु च भूतपूर्वगत्या भविष्यति अत्वन्तम् . यथा एव तर्हि भूतपूर्वगत्या अत्वन्तम् एवम् अतुबन्तम् अपि . एवम् तर्हि आश्रीयमाणे भूतपूर्वगतिः अत्वन्तम् च आस्रीयते न अतुबन्तम् . न सिध्यति . इह हि व्याकरणे सर्वेषु एव सानुबन्धकग्रहणेषु रूपम् आश्रीयते : यत्र अस्य एतत् रूपम् इति . रूपनिर्ग्रहः च न अन्तरेण लौकिकम् प्रयोगम् . तस्मिन् च लौकिके प्रयोगे सानुबन्धकानाम् प्रयोगः न अस्ति इति कृत्वा द्वितीयः प्रयोगः उपास्यते . कः असौ . उपदेशः नाम . उपदेशे च एतत् अतुबन्तम् न अत्वन्तम् . यदि पुनः अत्शब्दम् गृहीत्वा दीर्घत्वम् उच्येत . न एवम् शक्यम् . इह अपि प्रसज्येत : जगत् , जनगत् . अर्थवद्ग्रहणे न अनर्थकस्य इति एवम् एतस्य न भविष्यति . इह अपि तर्हि न प्राप्नोति : कृतवान् , भुक्तवान् इति . क्व तर्हि स्यात् . पचन् , यजन् . न वै अत्र इष्यते . अनिष्टम् च प्राप्नोति इष्तम् च न सिध्यति . तस्मात् उपसङ्ख्यानम् कर्तव्यम् .
6.4.16 
P III.184.13 - 25 R IV.679 - 680 गमेः दीर्घत्वे इङ्ग्रहणम् . गमेः दीर्घत्वे इङ्ग्रहणम् कर्तव्यम् . इङ्गमेः इति वक्तव्यम् . इह मा भूत् : सञ्जिगँसते वत्सः मात्रा इति . अग्रहणे हि अनादेशस्य अपि दीर्घप्रसङ्गः . अक्रियमाणे हि इङ्ग्रहणे अनादेशस्य अपि दीर्घत्वम् प्रसज्येत . सञ्जिगँसते वत्सः मात्रा इति . न वा छन्दसि अनादेशस्य अपि दीर्घत्वदर्शनात् इङ्ग्रहणानर्थक्यम् . न वा इङ्ग्रहणम् कर्तव्यम् . किम् कारणम् . छन्दसि अनादेशस्य अपि दीर्घत्वदर्शनात् . छन्दसि अनादेशस्य अपि गमेः दीर्घत्वम् दृश्यते . स्वर्गम् लोकम् सञ्जिगाँसत् . छन्दसि अनादेशस्य अपि दीर्घत्वदर्शनात् इङ्ग्रहणम् अनर्थकम् . यथा एव तर्हि छन्दसि अनादेशस्य अपि गमेः दीर्घत्वम् भवति एवम् भाषायाम् अपि प्राप्नोति . तस्मात् इङ्ग्रहणम् कर्तव्यम् . न कर्तव्यम् . योगविभागः करिष्यते . अचः सनि . अजन्तानाम् सनि दीर्घः भवति . ततः हनिगम्योः . हनिगम्योः च सनि दीर्घः भवति . अचः इति एव . अचः स्थाने यौ हनिगमी .
6.4.19 
P III.185.9 - 16 R IV.681 - 683 अथ , ऊट् आदिः कस्मान् न भवति . आदिः टित् भवति इति प्राप्नोति . कस्य पुनः आदिः . वकारस्य . अस्तु . वकारकस्य का प्रतिपत्तिः . लोपः व्योः वलि इति लोपः भविष्यति . न एवम् शक्यम् . ज्वरत्वरस्रिव्यविमवाम् उपधायाः च इति द्वौ ऊटौ स्याताम् . एवम् तर्हि न एषः टित् . कः तर्हि . ठित् . यदि तर्हि ठित् , धौतः पटः इति एत्येधत्यूट्सु इति वृद्धिः न प्राप्नोति . चर्त्वे कृते भविष्यति . असिद्धम् चर्त्वम् . तस्य असिद्धत्वात् न प्राप्नोति . आश्रयात् सिद्धत्वम् भविष्यति . असति अन्यस्मिन् आश्रयात् सिद्धत्वम् स्यात् अस्ति च अन्यः सिद्धः वाहः उट् इति . एषः अपि ठित् करिष्यते . तत्र उभयोः चर्त्वे कृते आश्रयात् सिद्धत्वम् भविष्यति . दीर्घः असम्प्रसारम् च इति दीर्घत्वम् शास्ति .
6.4.22 
P III.187.2 - 9 R IV.687 - 688 असिद्धवचनम् किमर्थम् . असिद्धवचने उक्तम् . किम् उक्तम् . तत्र तावत् उक्तम् षत्वतुकोः असिद्धवचनम् आदेशलक्षणप्रतिषेधाऋथम् उत्सर्गलक्षणभावार्थम् च इति . इह अपि असिद्धवचनम् आदेशलक्षणप्रतिषेधाऋथम् उत्सर्गलक्षणभावार्थ् अम् च . आदेशलक्षणप्रतिषेधाऋथम् तावत् . आगहि जहि गतः , गतवान् . अनुनासिकलोपे जभावे च कृते अतः लोपः , अतः हेः इति च प्राप्नोति . असिद्धत्वात् न भवति . उत्सर्गलक्षणभावार्थम् च . एधि शाधि . अस्तिशास्त्योः एत्त्वशाभावयोः कृतयोः झल्लक्षणम् धित्वम् न प्राप्नोति . असिद्धत्वात् भवति . अथ अत्रग्रहणम् किमर्थम् . अत्रग्रहणम् विषयार्थम् . विषयः प्रतिनिर्दिश्यते . अत्र एतस्मिन् आभाच्छास्त्रे आभाच्छास्त्रम् असिद्धम् यथा स्यात् . इह मा भूत् : अभाजि, रागः, उपबर्हणम् इति . सार्वधातुकम् अपित् ङित् भवति इति ङित्वम् . श्नाभ्यस्तयोः आतः इति आकारलोपः भवति . . म्वोः अपि ये च तथा अपि अनुवृत्तौ . चिण्लुकि च क्ङितः एव लुक् स्यात् . अनेकस्य एकस्य वा यकारस्य श्रवणम् प्रति विशेषः अस्ति . .
6.4.23 
P III.193.21 - 194.8 R IV.705 - 707 अथ किमर्थम् श्नमः सशकारस्य ग्रहणम् क्रियते न नात् नलोपः इति एव उच्येत . नात् नलोपः इति इयति उच्यमाने नन्दिता नन्दकः इति अत्र अपि प्रसज्येत . एवम् तर्हि एवम् वक्ष्यामि नात् नलोपः अनिदिताम् . ततः हलः उपधायाः क्ङिति . अनिदिताम् इति . न एवम् शक्यम् . इह न स्यात् : हिनस्ति . तस्मात् न एवम् शक्यम् . न चेत् एवम् नन्दिता नन्दकः इति प्राप्नोति . एवम् तर्हि क्ङिति इति वर्तते . एवम् अपि हिनस्ति इति अत्र न प्राप्नोति . न एषा परसप्तमी . का तर्हि . सत्सप्तमी . क्ङिति सति . एवम् तर्हि नशब्दः एव अत्र क्ङित्त्वेन विशेष्यते क्ङित् चेत् नशब्दः भवति इति . एवम् अपि यज्ञानाम् , यत्नानाम् इति अत्र न प्राप्नोति . दीर्घत्वम् अत्र बाधकम् भविष्यति . इदम् इह सम्प्रधार्यम् . दीर्घत्वम् क्रियताम् नलोपः इति किम् अत्र कर्तव्यम् . परत्वात् नलोपः . तस्मात् सशकारस्य ग्रहणम् कर्तव्यम् . अथ क्रियमाणे अपि सशकारग्रहणे इह कस्मात् न भवति विश्नानाम् , प्रश्नानाम् इति . लक्षणप्रतिपदोक्तयोः प्रतिपदोक्तस्य एव इति एवम् न भविष्यति . , रजः इति . रजकरजनरजःसु कित्त्वात् सिद्धम् . कितः एव एते औणादिकाः . तत् यथा रुचकः , भुवनम् , शिरः इति .
6.4.34 
P III.195.8 - 196.2 R IV.709 - 711 शासः इत्त्वे आशासः क्वौ . शासः इत्त्वे आशासः क्वौ उपसङ्ख्यानम् कर्तव्यम् . आशीः इति . किम् पुनः इदम् नियमार्थम् आहोस्वित् विध्यर्थम् . कथम् च नियमार्थम् स्यात् कथम् वा विध्यर्थम् . यदि तावत् शासिमात्रस्य ग्रहणम् ततः नियमार्थम् . अथि हि यस्मात् शासः अङ् विहितः तस्य ग्रहणम् ततः विध्यर्थम् . यदि अपि शासिमात्रस्य ग्रहणम् एवम् अपि विध्यर्थम् एव . कथम् . अङ्हलोः इति उच्यते न च अत्र हलादिम् पश्यामः . ननु च क्विप् एव हलादिः . क्विपः लोपे कृते हलाद्यभावात् न प्राप्नोति . इदम् इह सम्प्रधार्यम् . क्विब्लोपः क्रियताम् अङ्हलोः इत्त्त्वम् इति किम् अत्र कर्तव्यम् . परत्वात् अङ्हलोः इत्त्त्वम् . नित्यः क्विब्लोपः . कृते अपि अङ्हलोः इत्त्त्वे प्राप्नोति अकृते अपि . नित्यत्वात् क्विब्लोपे कृते हलाद्यभावात् न प्राप्नोति . एवम् तर्हि प्रत्ययलक्षणेन भविष्यति . वर्णाश्रये न अस्ति प्रत्ययलक्षणम् . यदि वा कानि चित् वर्णाश्रयाणि अपि प्रत्ययलक्षणेन भवन्ति तथा च इदम् अपि भविष्यति . अथ वा एवम् वक्ष्यामि . शासः इत् अङ्हलोः . ततः क्वौ . क्वौ च शासः इत् भवति . आर्यशीः , मित्रशीः . ततः आङः . आङ्पूर्वात् च क्वौ शासः इत् भवति . आशीः इति . इदम् इदानीम् किमर्थम् . नियमार्थम् . आङ्पूर्वात् शासः क्वौ एव . क्व मा भूत् . आशास्यते , आशास्यमानः इति . तत् तर्हि वक्तव्यम् . न वक्तव्यम् . अविशेषेण शासः इत् भवति इति उक्त्वा ततः अङि इति वक्ष्यामि . तत् नियमार्थम् भविष्यति . अङि एव अजादौ न अन्यस्मिन् अजादौ इति . इह अपि तर्हि नियमात् इत्त्वम् प्राप्नोति . आशास्यते , आशास्यमानः इति . यस्मात् शासेः अङ् विहितः तस्य ग्रहणम् न च एतस्मात् शासेः अङ् विहितः . कथम् आशीः इति . निपातनात् सिद्धम् . किम् निपातनम् . क्षियाशीःप्रैषेषु तिङ् आकाङ्क्षम् इति .
6.4.37 
P III.196.5 - 8 R IV.711 अनुदात्तोपदेशे अनुनासिकलोपः ल्यपि च . अनुदात्तोपदेशे अनुनासिकलोपः ल्यपि च इति वक्तव्यम् . प्रमत्य प्रतत्य . ततः वा अमः . वा अमः इति वक्तव्यम् . प्रयत्य प्रयम्य प्ररत्य प्ररम्य प्रणत्य प्रणम्य .
6.4.40 
P III.196.10 - 12 R IV.712 गमादीनाम् इति वक्तव्यम् . इह अपि यथा स्यात् . परीतत् सहकण्ठिका . सँयत् , सनुत् इति . ऊङ् च गमादीनाम् इति वक्तव्यम् . अग्रेगूः , भ्रूः .
6.4.42 
P III.196.14 - 22 R IV.712 - 713 अथ किम् अयम् समुच्चयः , सनि च झलादौ च इति , आहोस्वित् सन्विशेषणम् झल्ग्रहणम् , सनि झलादौ इति . किम् च अतः . यदि समुच्चयः सनि अझलादौ अपि प्राप्नोति . सिसनिषति जिजनिषते चिखनिषति . अथ सन्विशेषणम् झल्ग्रहणम् जातः , जातवान् इति अत्र न प्राप्नोति . यथा इच्छसि तथा अस्तु . अस्तु तावत् समुच्चयः . ननु च उक्तम् सनि अझलादौ अपि प्राप्नोति इति . न एषः दोषः . प्रकृतम् झल्ग्रहणम् अनुवर्तते . तेन सनम् विशेषयिष्यामः . सनि झलादौ इति . अथ वा पुनः अस्तु सन्विशेषणम् . कथम् जातः , जातवान् इति . प्रकृतम् झलि क्ङिति इति अनुवर्तते . यदि एवम् न अर्थः झल्ग्रहणेन . योगविभागः करिष्यते . जनसनखनाम् अनुनासिकस्य आकारः भवति झलि क्ङिति . ततः सनि . सनि च जनसनखनाम् अनुनासिकस्य आकारः भवति झलि इति एव . तस्मात् न अर्थः झल्ग्रहणेन . यत्नम् आरभते तत् ज्ञापयति आचार्यः भवति इह विप्रतिषेधः इति .
6.4.45 
P III.198.14 - 18 R IV.717 इह अन्यतरस्याङ्ग्रहणम् शक्यम् अकर्तुम् . कथम् . सनः क्तिचि लोपः च आत्त्त्वम् च विभाषा इति . अपरः आह : सर्वः एव अयम् योगः शक्यः अवक्तुम् . कथम् . इह लोपः अपि प्रकृतः आत्त्वम् अपि प्रकृतम् विभाषाग्रहणम् अपि प्रकृतम् . तत्र केवलम् अभिसम्बन्धमात्रम् कर्तव्यम् : सनः क्तिचि लोपः च आत्त्वम् च विभाषा .
6.4.46 
P III.198.20 - 199.15 R IV.717 - 721 कानि पुनः आर्धधातुकाधिकारस्य प्रयोजनानि . अतः लोपः यलोपः च णिलोपः च प्रयोजनम् आल्लोपः ईत्त्वम् एत्वम् च चिण्वद्भावः च सीयुटि . अतः लोपः . चिकीर्षिता चिकीर्षितुम् . आरधधातुके इति किमर्थम् . चिकीर्षति . न एतत् अस्ति प्रयोजनम् . अस्तु अत्र सनः अकारलोपः . शपः अकारस्य श्रवणम् भविष्यति . शपः एव तर्हि मा भूत् . एतत् अपि न अस्ति प्रयोजनम् . आचार्यप्रवृत्तिः ज्ञापयति न अनेन शबकारस्य लोपः भवति इति यत् अयम् अदिप्रभृतिभ्यः शपः लुकम् शास्ति . न एतत् अस्ति ज्ञापकम् . कार्याऋथम् एतत् स्यात् . वित्तः , मृष्टः इति . यत् तर्हि आकारान्तेभ्यः लुकम् शास्ति . इदम् तर्हि प्रयोजनम् . वृक्षस्य प्लक्षस्य . अतः लोपः . प्राप्नोति . यलोपः अपि प्रयोजनम् . बेभिदिता चेच्छिदिता . आरधधातुके इति किमर्थम् . बेभिद्यते चेच्छिद्यते . णिलोपः . पाच्यते याज्यते . आरधधातुके इति किमर्थम् . पाचयति याजयति . आल्लोपः . ययतुः ययुः . आरधधातुके इति किमर्थम् . यान्ति वान्ति . ईत्त्वम् . दीयते , धीयते . आरधधातुके इति किमर्थम् . अदाताम् अधाताम् . एत्वम् . स्नेयात् , म्लेयात् . आरधधातुके इति किमर्थम् . स्नायात् . चिण्वद्भावः च सीयुटि . चिण्वद्भावे सीयुटि किम् उदाहरणम् . कारिषीष्ट हारिषीष्ट . आरधधातुके इति किमर्थम् . क्रियेत ह्रियेत . न एतत् उदाहरणम् . यका व्यवहितत्वात् न भविष्यति . इदम् तर्हि उदाहरणम् : प्रस्नुवीत . इदम् च अपि उदाहरणम् : क्रियेत ह्रियेत . ननु च उक्तम् यका व्यवहितत्वात् न भविष्यति इति . यकः एव तर्हि मा भूत् इति . किम् च स्यात् . वृद्धिः . वृद्धौ च कृतायाम् युक् प्रसज्येत .
6.4.47 
P III.199.17 - 200.11 R IV.721 - 723 अयम् रम् रेफस्य स्थाने कस्मात् न भवति . मित् अचः अन्त्यात् परः इति अनेन अचाम् अन्त्यात् परः क्रियते . रेफस्य तर्हि श्रवणम् कस्मात् न भवति . षष्ठ्युच्चारणसामर्थ्यात् . भारद्वाजीयाः पठन्ति भ्रस्जः रोपधयोः लोपः आगमः रम् विधीयते इति . भ्रस्जादेशात् सम्प्रसारणम् विप्रतिषेधेन . भ्रस्जादेशात् सम्प्रसारणम् भवति विप्रतिषेधेन . भ्रस्जादेशस्य अवकाशः : भर्ष्टा भ्रष्टा . सम्प्रसारणस्य अवकाशः : भृज्जति . इह उभयम् प्राप्नोति : भृष्टः , भृष्टवान् . सम्प्रसारणम् भवति विप्रतिषेधेन . सः तर्हि पूर्वविप्रतिषेधः वक्तव्यः . न वक्तव्यः . रसेः वा ऋवचनात् सिद्धम् . रसोः वा ऋ भवति इति वक्ष्यामि . रसोः वा ऋवचने सिचि वृद्धेः भ्रस्जादेशः . रसोः वा ऋवचने सिचि वृद्धेः भ्रस्जादेशः वक्तव्यः . वृद्धौ कृतायाम् इदम् एव रूपम् स्यात् : अभ्राक्षीत् . इदम् न स्यात् : अभार्क्षीत् . सर्वथा वयम् पूर्वविप्रतिषेधात् न मुच्यामहे सूत्रम् च भिद्यते . यथान्यासम् एव अस्तु . ननु च उक्तम् भ्रस्जादेशात् सम्प्रसारणम् विप्रतिषेधेन इति . इदम् इह सम्प्रधार्यम् . भ्रस्जादेशः क्रियताम् सम्प्रसारणम् इति किम् अत्र कर्तव्यम् . परत्वात् भ्रस्जादेशः . नित्यत्वात् सम्प्रसारणम् . कृते अपि भ्रस्जादेशे प्राप्नोति अकृते अपि . भ्रस्जादेशः अपि नित्यः . कृते अपि सम्प्रसारणे प्राप्नोति अकृते अपि प्राप्नोति . कथम् . यः असौ ऋकारे रेफः तस्य च उपधायाः च कृते अपि प्राप्नोति . अनित्यः भ्रस्जादेशः . न हि कृते सम्प्रसारणे प्राप्नोति . किम् कारणम् . न हि वर्णैकदेशाः वर्णग्रहणेन गृह्यन्ते . अथ अपि गृह्यन्ते एवम् अपि अनित्यः . कथम् . उपदेशः इति वर्तते . तत् च अवश्यम् उपदेशग्रहणम् अनुवर्त्यम् बरीभृज्ज्यतः इति एवमर्थम् .
6.4.48 
P III.200.13 - 201.6 R IV.724 - 725 ण्यल्लोपौ इयङ्यण्गुणवृद्धिदीर्घत्वेभ्यः पूर्वविप्रतिषिद्धम् . ण्यल्लोपौ इयङ्यण्गुणवृद्धिदीर्घत्वेभ्यः भवतः पूर्वविप्रतिषेधेन . णिलोपस्य अवकाशः : कार्यते हार्यते . इयङादेशस्य अवकाशः : श्रियौ श्रियः . इह उभयम् प्राप्नोति : आटिटत् , आशिशत् . ननु च अत्र यणादेशेन भवितव्यम् . इदम् तर्हि : अततक्षत् , अररक्षत् . यणादेशस्य अवकाशः : निन्यतुः , निन्युः . णिलोपस्य सः एव . इह उभयम् प्राप्नोति : आटिटत् , आशिशत् . वृद्देः अवकाशः : सखायौ सखायः . णिलोपस्य सः एव . इह उभयम् प्राप्नोति : कारयतेः कारकः , हारयतेः हारकः . गुणस्य अवकाशः : चेता स्तोता . णिलोपस्य अवकाशः : आटिटत् , आशिशत् . इह उभयम् प्राप्नोति : कारणा हारणा . दीर्घत्वस्य अवकाशः : चीयते , स्तूयते . णिलोपस्य अवकाशः : कारणा हारणा . इह उभयम् प्राप्नोति : कार्यते हार्यति . णिलोपः भवति विप्रतिषेधेन . सः तर्हि पूर्वविप्रतिषेधः वक्तव्यः . न वक्तव्यः . सन्तु अत्र एते विधयः . एतेषु विधिषु कृतेषु स्थानिवद्भावात् णिग्रहणेन ग्रहणात् णिलोपः भविष्यति . न एवम् शक्यम् . इयङादेशे हि दोषः स्यात् . अन्त्यस्य लोपः प्रसज्येत . अल्लोपस्य इयङ्यणोः च न अस्ति सम्प्रधारणा . वृद्धेः अवकाशः : प्रियम् आचष्टे प्रापयति . अल्लोपस्य अवकाशः : चिकीर्षिता चिकीर्षितुम् . इह उभयम् प्राप्नोति : चिकीर्षकः , जिहीर्षकः . गुणस्य अल्लोपस्य च न अस्ति सम्प्रधारणा . दीर्घत्वस्य अवकाशः : अपि काकः श्येनायते . अल्लोपस्य सः एव . इह उभयम् प्राप्नोति : चिकीर्ष्यते जिहीर्ष्यते . अल्लोपः भवति विप्रतिषेधेन . सः तर्हि पूर्वविप्रतिषेधः वक्तव्यः . न वक्तव्यः . इष्टवाची परशब्दः . विप्रतिषेधे परम् यत् इष्टम् तत् भवति इति . तत् भवति: 1.1.3.2
6.4.49 
P III.201.8 - 202.2 R IV.726 - 728 किम् इदम् यलोपे वर्णग्रहणम् आहोस्वित् सङ्घातग्रहणम् . कः च अत्र विशेषः . यलोपे वर्णग्रहणम् चेत् धात्वन्तस्य प्रतिषेधः . यलोपे वर्णग्रहणम् चेत् धात्वन्तस्य प्रतिषेधः वक्तव्यः . शुच्यिता शुच्यितुम् . अस्ति तर्जो सङ्घातग्रहणम् . यदि सङ्घातग्रहणम् अन्त्यस्य लोपः प्राप्नोति . सिद्धः अन्त्यस्य पूर्वेण एव . तत्र आरम्भसामर्थ्यात् सर्वस्य भविष्यति . एवम् अपि तेन अतिप्रसक्तम् इति कृत्वा नियमः विज्ञायेत . यस्य हलः एव न अन्यतः . क्व मा भूत् . लोलूयिता पोपूयिता . कैमर्थक्यात् नियमः भवति . विधेयम् न अस्ति इति कृत्वा . इह च अस्ति विधेयम् . किम् . अन्त्यस्य लोपः प्राप्तः सः सर्वस्य विधेयः . तत्र अपूर्वः विधिः अस्तु नियम अस्तु इति अपूर्वः एव विधिः भविष्यति न नियमः . एवम् अपि अन्त्यस्य प्राप्नोति . किम् कारणम् . न हि लोपः सर्वापहारी . ननु च सङ्घातग्रहणसामर्थ्यात् सर्वस्य भविष्यति . सङ्घातग्रहणम् चेत् क्यस्य विभाषायाम् दोषः . सङ्घातग्रहणम् चेत् क्यस्य विभाषायाम् दोषः भवति . समिधिता समिध्यिता . यदा लोपः तदा सर्वस्य लोपः . यदा अलोपः तदा सर्वस्य अलोपः प्राप्नोति . आदेः परवचनात् सिद्धम् . हलः इति पञ्चमी . तस्मात् इति उत्तरस्य आदेः परस्य इति यकारस्य एव भविष्यति . अथ वा पुनः अस्तु वर्णग्रहणम् . ननु च उक्तम् यलोपे वर्णग्रहणम् चेत् धात्वन्तस्य प्रतिषेधः इति . न एषः दोषः . अङ्गात् इति हि वर्तते . न वा अङ्गात् इति पञ्चमी अस्ति . एवम् तर्हि अङ्गस्य इति सम्बन्धषष्ठी विज्ञास्यते . अङ्गस्य यः यकारः . किम् च अङ्गस्य यकारः . निमित्तम् . यस्मिन् अङ्गम् इति एतत् भवति . कस्मिन् च एतत् भवति . प्रत्यये .
6.4.51 
P III.202.4 - 9 R IV.728 अथ अनिटि इति किमर्थम् . कारयिता कारयितुम् . अनिटि इति शक्यम् अवक्तुम् . कस्मात् न भवति कारयिता कारयितुम् . निष्ठायाम् सेटि इति एतत् नियमार्थम् भविष्यति . निष्ठायाम् एव सेटि णेः लोपः भवति न अयत्र . क्व मा भूत् . कारयिता कारयितुम् . अथ वा उपरिष्टात् योगविभागः करिष्यते . इदम् अस्ति . निष्ठायाम् सेटि . जनित मन्त्र . शमिता यज्ञे . ततः अय् . अयादेशः भवति णेः सेटि . तत आमन्ताल्वायेत्न्विष्णुषु अय् भवति इति एव .
6.4.52 
P III.202.11 - 203.6 R IV.728 -730 अथ सेड्ग्रहणम् किमर्थम् . निष्ठायाम् सेड्ग्रहणम् अनिटि प्रतिषेधार्थम् . निष्ठायाम् सेड्ग्रहणम् क्रियते अनिटि प्रतिषेधः यथा स्यात् इति . सञ्ज्ञपितः पशुः इति . निष्ठायाम् सेड्ग्रहणम् अनिटि प्रतिषेधार्थम् इति चेत् तत् सिद्धम् अनिडभावात् . निष्ठायाम् सेड्ग्रहणम् अनिटि प्रतिषेधार्थम् इति चेत् अन्तरेण अपि सेड्ग्रहणम् तत् सिद्धम् . कथम् . अनिडभावात् . ननु च यस्य विभाषा इति ज्ञपेः इट्प्रतिषेधः . एकाचः हि प्रतिषेधः . एकाचः हि सः प्रतिषेधः ज्ञपिः च अनेकाच् . इड्भावार्थम् तु तन्निमित्तत्वात् लोपस्य . इड्भावार्थम् तर्हि सेड्ग्रहणम् क्रियते . कथम् पुनः सेटि इति अनेन इट् शक्यः भावयितुम् . तन्निमित्तत्वात् लोपस्य . न अत्र अकृते इटि णिलोपेन भवितव्यम् . किम् कारणम् . सेटि इति उच्यते . अवचने हि णिलोपे इट्प्रतिषेधप्रसङ्गः . अक्रियमाणे हि सेड्ग्रहणे णिलोपे कृते एकाचः इति इट्प्रतिषेधः प्रसज्येत . कारितम् , हारितम् . एवम् तर्हि न अर्थः सेड्ग्रहणेन न अपि सूत्रेण . कथम् . सप्तमे योगविभागः करिष्यते . इदम् अस्ति . निष्ठायाम् न इट् भवति . ततः णेः . ण्यन्तस्य निष्ठायाम् न इट् भवति . कारितम् , हारितम् . ततः वृत्तम् . वृत्तम् इति च निपात्यते . किम् निपात्यते . णेः निष्ठायाम् लोपः निपात्यते . किम् प्रयोजनम् . नियमार्थम् . अत्र एव णेः निष्ठायाम् लोपः भवति न अन्यत्र . क्व मा भूत् . कारितम् , हारितम् . इह अपि तर्हि प्राप्नोति : वर्तितम् अन्नम् , वर्तिता भिक्षा इति . ततः अध्ययने . अध्ययने चेत् वृतिः वर्तते इति . आर्धधातुकत्वात् सिद्धम् . कथम् आर्धधातुकत्वम् . अन्ये अपि हि धातुप्रत्ययाः उभयथा छन्दसि दृश्यन्ते .
6.4.55 
P III.203.14 - 20 R IV.731 - 732 किम् पुनः अयम् क्त्नुः आहोस्वित् इत्नुः . कः च अत्र विशेषः . क्त्नौ इटि णेः गुणवचनम् . क्त्नौ इटि णेः गुणः वक्तव्त्यः . गदयित्नुः , स्तनयित्नुः . अस्तु तर्हि इत्नुः . इत्नौ प्रत्ययान्तरकरणम् . यदि तर्हि इत्नुः प्रत्ययान्तरम् कर्तव्यम् . अयादेशे च उपसङ्ख्यानम् . अयादेशे च उपसङ्ख्यानम् कर्तव्यम् . उभयम् क्रियते न्यासे एव .
6.4.56 
P III.203.22 - 204.9 R IV. 732 - 733 ल्यपि लघुपूर्वस्य इति चेत् व्यञ्जनान्तेषु उपसङ्ख्यानम् . ल्यपि लघुपूर्वस्य इति चेत् व्यञ्जनान्तेषु उपसङ्ख्यानम् कर्तव्यम् . प्रशमय्य गतः . प्रतमय्य गतः . अल्लोपे च गुरुपूर्वात् प्रतिषेधः . अल्लोपे च गुरुपूर्वात् प्रतिषेधः वक्तव्यः . प्रचिकीर्ष्य गतः . ल्यपि लघुपूर्वात् इति वचनात् सिद्धम् . ल्यपि लघुपूर्वात् इति वक्तव्यम् . एवम् अपि ह्रस्वयलोपाल्लोपानाम् असिद्धत्वात् ल्यपि लघुपूर्वात् इति अयादेशः न प्राप्नोति . प्रशमय्य गतः . प्रतमय्य गतः . प्रबेभिदय्य गतः . प्रचेच्छिदय्य गतः . प्रगदय्य गतः . प्रस्तनय्य गतः . ह्रस्वादिषु च उक्तम् . किम् उक्तम् . समानाश्रयत्वात् सिद्धम् इति . कथम् . णौ एते विधयः . णेः ल्यपि अयादेशः .
6.4.57 
P III.204.11 - 15 R IV. 734 इङादेशस्य प्रतिषेधः वक्तव्यः . अध्याप्य गतः . आपः सानुबन्धकनिर्देशात् इङि सिद्धम् . आपः सानुबन्धकनिर्देशः करिष्यते . तेन इङादेशस्य न भविष्यति . सः तर्हि सानुबन्धकनिर्देशः कर्तव्यः . न कर्तव्यः . लक्षणप्रतिपदोक्तयोः प्रतिपदोक्तस्य एव इति एवम् न भविष्यति .
6.4.62 
P III.205.3 - 12 R IV. 734 - 736 भावकर्मणोः इति कथम् इदम् विज्ञायते . भावकर्मणोः ये स्यादयः इति , आहोस्वित् भावकर्मवाचिनि परतः ये स्यादयः इति . किम् च अतः . यदि विज्ञायते भावकर्मणोः ये स्यादयः इति सीयुट् विशेषितः स्यसिच्तासयः अविशेषिताः . अथ विज्ञायते भावकर्मवाचिनि परतः ये स्यादयः इति स्यसिच्तासयः विशेषिताः सीयुट् अविशेषितः . यथा इच्छसि तथा अस्तु . अस्तु तावत् भावकर्मणोः ये स्यादयः इति . स्यसिच्तासयः च विशेषिताः . ननु च उक्तम् सीयुट् विशेषितः स्यसिच्तासयः अविशेषिताः इति . स्यसिच्तासयः च विशेषिताः . कथम् . भावकर्मणोः यक् भवति इति अत्र स्यादयः अपि अनुवर्तिष्यन्ते . अथ वा पुनः अस्तु भावकर्मवाचिनि परतः ये स्यादयः इति . ननु च उक्तम् स्यसिच्तासयः विशेषिताः सीयुट् अविशेषितः इति . सीयुट् च विशेषितः . कथम् . भावकर्मवाचिनि परतः सीयुट् न अस्ति इति कृत्व भावकर्मवाचिनि सीयुटि कार्यम् विज्ञास्यते . तु अस्मिन् कृते अपि सः प्राप्नोति . किम् कारणम् . अवलादित्वात् . तस्मात् अनेन एव भविष्यति इट् . वलादित्वस्य निमित्तस्य विहतत्वात् साप्तमिकः न भवति . . उपदेशग्रहणात् भविष्यति . .
6.4.64 
P III.207.9 - 21 R IV.741 - 743 अथ इड्ग्रहणम् किमर्थम् . इड्ग्रहणम् अक्ङिदर्थम् . इड्ग्रहणम् क्रियते अक्ङिति लोपः यथा स्यात् : पपिथ तस्थिथ इति . सार्वधातुके च आदि इति आर्धधातुकाधिकारात् उपसङ्ख्यानम् . सार्वधातुके च आदि इति आर्धधातुकाधिकारात् उपसङ्ख्यानम् कर्तव्यम् . इषम् ऊर्जम् अहम् इतः आदि . ननु च क्ङिति इति वर्तमाने यथा एव इड्ग्रहणम् अक्ङिदर्थम् एवम् आर्धधातुके इति अपि वर्तमाने इड्ग्रहणम् सार्वधातुकार्थम् भविष्यति . न सिध्यति . किम् कारणम् . न हि क्ङिता अच् विशेष्यते : अचि भवति . कतरस्मिन् . क्ङिति इति . किम् तर्हि अचा क्ङित् विशेष्यते : क्ङिति भवति . कतरस्मिन् . अचि इति . किम् पुनः कारणम् अचा क्ङित् विशेष्यते . यथा इट् अपि अज्ग्रहणेन विशेष्यते . अस्ति च इदानीम् क्व चित् इट् अनजादिः यदर्थः विधिः स्यात् . अस्ति इति आह : दासीय धासीय . तत् तर्हि उपसङ्ख्यानम् कर्तव्यम् . न कर्तव्यम् . आर्धधातुकग्रहणात् सिद्धम् . कथम् . आर्धधातुकत्वम् . उभयथा छन्दसि इति वचनात् . अन्ये अपि धातुप्रत्ययाः उभयथा छन्दसि दृश्यन्ते .
6.4.66 
P III.207.23 - 208.5 R IV.743 - 744 ईत्त्वे वकारप्रतिषेधः घृतम् घृतपावानः इति दर्शनात् . ईत्त्वे वकारे प्रतिषेधः वक्तव्यः . किम् प्रयोजनम् . घृतम् घृतपावानः इति दर्शनात् . इह मा भूत् : घृतम् घृतपावानः पिबत . वसाम् वसपावानः पिबत इति . यदि तर्हि वकारे प्रतिषेधः उच्यते कथम् दीवरी पीवरी इति . धीवरी पीवरी इति च उक्तम् . किम् उक्तम् . न एतत् ईत्त्वम् . किम् तर्हि . ध्याप्योः एतत् सम्प्रसारणम् इति . सः तर्हि प्रतिषेधः वक्तयः . न वक्तव्यः . वनिप् एषः भविष्यति न क्वनिप् इति .
6.4.74 
P III.208.7 - 209.17 R IV.745 - 748 कस्य अयम् प्रतिषेधः . आटः प्राप्नोति . अटः अपि इष्यते . तत् तर्हि अटः ग्रहणम् कर्तव्यम् . न कर्तव्यम् . प्रकृतम् अनुवर्तते . क्व प्रकृतम् . लुङ्लङ्ल्ङ्क्षु अट् उदात्तः इति . यदि तत् अनुवर्तते आट् अजादीनाम् अट् च इति अट् अपि प्राप्नोति . अस्तु . अटि कृते पुनः आटि भविष्यति . इह अपि तर्हि अटि कृते पुनः आट् प्राप्नोति : अकार्षीत् , अहार्षीत् . अड्वचनात् न भविष्यति . इह अपि तर्हि अड्वचनात् न स्यात् : ऐहिष्ट , ऐक्षिष्त . आड्वचनात् भविष्यति . इह अपि तर्हि आड्वचनात् प्राप्नोति : अकार्षीत् , अहार्षीत् . अकृते अटि यः अजादिः इति एवम् एतत् विज्ञास्यते . किम् वक्तव्यम् एतत् . न हि . कथम् अनुच्यमानम् गँस्यते . अज्वचनसामर्थ्यात् . यदि कृते अटि यः अजादिः तत्र स्यात् अज्ग्रहणम् अनर्थकम् स्यात् . अथ वा उपदेशे इति वर्तते . अथ वा आर्धधातुके इति वर्तते . अथ वा लुङ्लङ्ल्ङ्क्षु अट् इति द्विलकारकः निर्देशः : लुङादिषु लकारादिषु यः अजादिः इति . सर्वथा , ऐज्यत , औप्यत इति एतत् न सिध्यति . एवम् तर्हि अजादीनाम् अटा सिद्धम् . अजादीनाम् अटा एव सिद्धम् . न अर्थः आटा . एवम् तर्हि वृद्ध्यर्थम् आट् वक्तव्यः . वृद्ध्यर्थम् इति चेत् अटः . अटः वृद्धिम् वक्ष्यामि . यदि तर्हि अटः वृद्धिः उच्यते अस्ववः हसति इति अत्र . वृद्धिः प्रप्नोति रोः उत्वे कृते . धातौ वृद्धिम् अटः स्मरेत् . धातौ अटः वृद्धिम् वक्ष्यामि . तत् तर्हि धातुग्रहणम् कर्तव्यम् . न कर्तव्यम् . योगविभागः करिष्यते . अटः अचि वृद्धिः भवति . ततः उपसर्गात् ऋति वृद्धिः भवति . ततः धातौ . धातौ इति उभयोः शेषः . इह तर्हि : आटीत् , आशीत् इति अतः गुणे इति पररूपत्वम् प्राप्नोति . पररूपम् गुणे न अटः . पररूपम् गुणे अटः न इति वक्ष्यामि . ओमाङोः उसि तत् समम् . यदि अपि एतत् उच्यते अथ वा एतर्हि उसि ओमाङ्क्षु आटः पररूपप्रतिषेधः चोदितः स न वक्तव्यः भवति . छन्दोर्थम् तर्हि आट् वक्तव्यः . अरैक् उ कृष्णाः . त्रितः एनम् आयुनक् . सुरुचः वेन् आवः . छन्दोर्थम् बहुलम् दीर्घम् . बहुलम् छन्दसि दीर्घत्वम् दृश्यते . तत् यथा : पूरुषः , नारकः इति . एवम् तर्हि आयन् , आसन् . इणस्त्योः यण्लोपयोः कृतयोः अनजादित्वात् वृद्धिः न प्राप्नोति . इणस्त्योः अन्तरङ्गतः . अन्तरङ्गत्वात् वृद्धिः भविष्यति . तस्मात् न अर्थः आड्ग्रहणेन . अजादीनाम् अटा सिद्धम् . वृद्ध्यर्थम् इति चेत् अटः . अस्ववः हसति इति अत्र . धातौ वृद्धिम् अटः स्मरेत् . पररूपम् गुणे न अटः . ओमाङोः उसि तत् समम् . छन्दोर्थम् बहुलम् दीर्घम् . इणस्त्योः अन्तरङ्गतः .
6.4.77 
P III.209.19 - 22 R IV.748 - 749 इयङादिप्रकरणे तन्वादीनाम् छन्दसि बहुलम् . इयङादिप्रकरणे तन्वादीनाम् छन्दसि बहुलम् उपसङ्ख्यानम् कर्तव्यम् . तन्वम् पुषेम . तनुवम् पुषेम . विष्वम् पश्य . विषुवम् पश्य . स्वर्गम् लोकम् . सुवर्गम् लोकम् . त्र्यम्बकम् यजामहे . त्रियम्बकम् यजामहे .
6.4.82 
P III.209.24 - 210.15 R IV.749 - 751 अथ इह कस्मात् न भवति : ब्राह्मणस्य नियौ , ब्राह्मणस्य नियः . अङ्गाधिकारात् . अङ्गस्य इति अनुवर्तते . एवम् अपि परमनियौ परमनियः इति अत्र प्राप्नोति . गतिकारकपूर्वस्य इष्यते . यणादेशः स्वरपदपूर्वोपधस्य च . यणादेशः स्वरपूर्वोपधस्य पदपूर्वोपधस्य च इति वक्तव्यम् . स्वरपूर्वोपधस्य : निन्यतुः , निन्युः . पदपूर्वोपधस्य : उन्न्यौ , उन्न्यः , उद्ध्यौ , उद्ध्यः . उभयकृतम्: ग्रामण्यौ , ग्रामण्यः , सेनान्यौ , सेनान्यः . असँयोगपूर्वे हि अनिष्टप्रसङ्गः . असँयोगपूर्वस्य इति हि उच्यमाने अनिष्टम् प्रसज्येत . उद्ध्यौ , उद्ध्यः , उन्न्यौ , उन्न्यः . असँयोगपूर्वस्य इति प्रतिषेधः प्रसज्येत . तत् तर्हि वक्तव्यम् . न वक्तव्यम् . धातोः इति वर्तते . तत्र धातुना सँयोगम् विशेषयिष्यामः . धातोः यः सँयोगः तत्पूर्वस्य न इति . उपसर्जनम् वै सँयोगः न च उपसर्जनस्य विशेषणम् अस्ति . धातोः इति अनुवर्तनसामर्थ्यात् उपसर्जनस्य अपि विशेषणम् भविष्यति . अस्ति अन्यत् धातोः इति अनुवर्तनस्य प्रयोजनम् . किम् . इवर्णम् विशेषयिष्यामः . न एतत् अस्ति प्रयोजनम् . यत् हि अधातोः इवर्णम् भवितव्यम् एव तस्य यणादेशेन इकः यण् अचि इति एव .
6.4.84 
P III.210.17 - 20 R IV.751 वर्षाभूपुनर्भ्वः च . वर्षाभू इति अत्र पुनर्भ्वः च इति वक्तव्यम् : पुनर्भ्वौ , पुनर्भ्वः . अत्यल्पम् इदम् उच्यते . वर्षादृन्कारपुनःपूर्वस्य भुवः इति वक्तव्यम् : वर्षाभ्वौ , वर्षाभ्वः , दृन्भ्वौ , दृन्भ्वः , कारभ्वौ , कारभ्वः , पुनर्भ्वौ , पुनर्भ्वः .
6.4.87 
P III.22 - 211.14 R IV.751 - 752 हुश्नुग्रहणम् अनर्थकम् . किम् कारणम् . अन्यस्य अभावात् . न हि अन्यत् सार्वधातुके अस्ति यस्य यणादेशः स्यात् . ननु च अयम् अस्ति : याति , वाति इति . क्ङिति अनुवर्तते . इह तर्हि : यातः , वातः इति . अचि इति वर्तते . इह तर्हि : यान्ति , वान्ति . य्वोः इति वर्तते . एवम् अपि धियन्ति , पियन्ति इति अत्र प्राप्नोति . ओः इति वर्तते . एवम् अपि सुवन्ति , रुवन्ति इति अत्र प्राप्नोति . अनेकाचः इति वर्तते . एवम् अपि असुवन् , अरुवन् इति अत्र प्राप्नोति . एतत् अपि अटः असिद्धत्वात् एकाच् भवति . एवम् अपि प्रोर्णुवन्ति इति अत्र प्राप्नोति . असँयोगपूर्वस्य इति वर्तते . यङ्लुगर्थम् तर्हि हुश्नुग्रहणम् कर्तव्यम् . यङ्लुगन्तम् अनेकाच् असँयोगपूर्वम् उवर्णान्तम् अस्ति . तदर्थम् इदम् . न्दम् य्युवतीनाम् . वृषभम् रोरुवतीनाम् . यङ्लुगर्थम् इति चेत् आर्धधातुकत्वात् सिद्धम् . यङ्लुगर्थम् इति चेत् तत् न . किम् कारणम् . आर्धधातुकत्वात् सिद्धम् . कथम् आर्धधातुकत्वम् . उभयथा छन्दसि इति वचनात् . अन्ये अपि हि धातुप्रत्ययाः उभयथा छन्दसि दृश्यन्ते . एवम् तर्हि सिद्धे सति यत् हुश्नुग्रहणम् करोति तत् ज्ञापयति आचार्यः यङ्लुक् भाषायाम् भवति इति . किम् एतस्य ज्ञापने प्रयोजनम् . बेभिदीति , चेच्छिदीति एतत् सिद्धम् भवति भाषायाम् अपि .
6.4.89 
P III.211.16 - 212.8 R IV.753 - 754 अथ किमर्थम् गुहेः विकृतस्य ग्रहणम् क्रियते न पुनः गुहः इति एव उच्येत . गोहिग्रहणम् विषयार्थम् . गोहिग्रहणम् क्रियते विषयार्थम् . विषयः प्रतिनिर्दिश्यते . यत्र अस्य एतत् रूपम् तत्र यथा स्यात् . इह मा भूत् : निजुगुहतुः , निजुगुहुः इति . अयादेशप्रतिषेधार्थम् च . अयादेशप्रतिषेधार्थम् च विकृतग्रहणम् क्रियते . ह्रस्वादेशे हि अयादेशप्रसङ्गः ऊत्त्वस्य असिद्धत्वात् . ह्रस्वादेशे हि सति अयादेशः प्रसज्येत . प्रगूह्य गतः . किम् कारणम् . ऊत्त्वस्य असिद्धत्वात् . असिद्धम् ऊत्त्वम् . तस्य असिद्धत्वात् ल्यपि लघुपूर्वात् इति अयादेशः प्रसज्येत . विषयार्थेन तावत् न अर्थः गोहिग्रहणेन . प्रश्लिष्टनिर्देशात् सिद्धम् . प्रश्लिष्टनिर्देशः अयम् . उ-ऊत् : ऊत् इति . तत्र ह्रस्वस्य अवकाशः : निजुगुहतुः , निजुगुहुः . गुणस्य अवकाशः : निगोढा , नोगोढुम् . इह उभयम् प्राप्नोति : निगूहयति , निगूहकः . परत्वात् गुणे कृते आन्तर्यतः दीर्घस्य दीर्घः भविष्यति . अयादेशप्रतिषेधार्थेन अपि न अर्थः . समानाश्रयवचनात् सिद्धम् . समानाश्रयम् असिद्धम् भवति व्याश्रयम् च एतत् . कथम् . णौ ऊत्त्वम् णेः ल्यपि अयादेशः .
6.4.90 
P III.212.10 - 15 R IV.754 अथ किमर्थम् दुषेः विकृतस्य ग्रहणम् क्रियते न पुनः दुषः इति एव उच्येत . दोषिग्रहणम् च . किम् . अयादेशप्रतिषेधार्थम् ह्रस्वादेशे हि अयादेशप्रसङ्गः ऊत्त्वस्य असिद्धत्वात् . ह्रस्वादेशे हि सति अयादेशः प्रसज्येत . प्रदूष्य गतः . किम् कारणम् . ऊत्त्वस्य असिद्धत्वात् . असिद्धम् ऊत्त्वम् . तस्य असिद्धत्वात् ल्यपि लघुपूर्वात् इति अयादेशः प्रसज्येत . अत्र अपि समानाश्रयवचनात् सिद्धम् इति एव .
6.4.93 
P III.212.17 - 213.4 R IV.754 - 755 चिण्णमुलोः णिज्व्यवेतानाम् यङ्लोपे च उपसङ्ख्यानम् कर्तव्यम् . शमयन्तम् प्रयोजितवान् , अशमि , अशामि , शमम् शमम् , शामम् शामम् . शँशमयतेः : अशँशमि , अशँशामि , शँशमम् शँशमम् , शँशामम् शँशामम् . किम् पुनः कारणम् न सिध्यति . चिण्णमुल्परे णौ मिताम् अङ्गानाम् दीर्घः भवति इति उच्यते . यः च अत्र चिण्णमुल्परः न तस्मिन् मित् अङ्गम् यस्मिन् च मित् अङ्गम् न असौ चिण्णमुल्परः इति . लोपे कृते चिण्णमुल्परः भवति . स्थानिवद्भावात् न चिण्णमुल्परः . ननु च प्रतिषिध्यते अत्र स्थानिवद्भावः दीर्घविधिम् प्रति न स्थानिवत् इति . एवम् अपि असिद्धत्वात् न प्राप्नोति . एवम् तर्हि चिण्णमुलोः णिज्व्यवेतानाम् यङ्लोपे च अन्तरङ्गलक्षणत्वात् सिद्धम् . किम् इदम् अन्तरङ्गलक्षणत्वात् इति . यावत् ब्रूयात् समानाश्रयवचनात् सिद्धम् इति एव व्याश्रयम् च एतत् . कथम् . णेः णौ लोपः णौ चिण्णमुल्परे मिताम् अङ्गानाम् दीर्घत्वम् उच्यते . तस्मात् न अर्थः उपसङ्ख्यानेन इति .
6.4.96 
P III.213.6 - 9 R IV.756 अद्विप्रभृत्युपसर्गस्य इति वक्तव्यम् इह अपि यथा स्यात् : समुपाभिच्छादः इति . तत् तर्हि वक्तव्यम् . न वक्तव्यम् . यत्र त्रिप्रभृतयः सन्ति द्वौ अपि तत्र स्तः . तत्र अद्व्युपसर्गस्य इति एव सिद्धम् . न वै एषः लोके सम्प्रत्ययः . न हि द्विपुत्रः आनीयताम् इति उक्ते त्रिपुत्रः आनीयते . तस्मात् अद्विप्रभृत्युपसर्गस्य इति वक्तव्यम् .
6.4.100
P III.213.11 - 13 R IV.756 - 757 हल्ग्रहणम् अनर्थकम् अन्यत्र अपि दर्शनात् . हल्ग्रहणम् अनर्थकम् . किम् कारणम् . अन्यत्र अपि दर्शनात् . अन्यत्र अपि लोपः दृश्यते . अग्निः तृणानि बब्सति . शरावे बप्सति चरुः .
6.4.101
P III.213.15 - 214.7 R IV.757 - 758 इटः प्रतिषेधः वक्तव्यः . रुदिहि स्वपिहि . झलः इति धित्वम् प्राप्नोति . हेः धित्वे हलधिकारात् इटः अप्रतिषेधः . हेः धित्वे हलधिकारात् इटः अप्रतिषेधः . अनर्थकः प्रतिषेधः अप्रतिषेधः . धित्वम् कस्मात् न भवति . हलधिकारात् . प्रकृतम् हल्ग्रहणम् अनुवर्तते . क्व प्रकृतम् . घसिभसोः हलि इति . तत् वै सप्तमीनिर्दिष्टम् षष्ठीनिर्दिष्टेन च इह अर्थः . तत् वै तत्र प्रत्याख्यायते . तत्र प्रत्याख्यातम् सत् यया विभक्त्या निर्दिश्यमानम् अर्थवत्तया निर्दिष्टम् इह अनुवर्तिष्यते . अथ वा हुझल्भयः इति एषा पञ्चमी हलि इति सप्तम्याः षष्ठीम् प्रकल्पयिष्यति तस्मात् इति उत्तरस्य इति . अथ वा निर्दिश्यमानस्य आदेशाः भवन्ति इति एवम् न भविष्यति . यः तर्हि निर्दिश्यते तस्य कस्मात् न भवति . इटा व्यवहितत्वात् . यदि एवम् छिन्धकि भिन्धकि इति अत्र धित्वम् न प्राप्नोति . धित्वे कृते अकच् भविष्यति . इदम् इह सम्प्रधार्यम् . धित्वम् क्रियताम् अकच् इति किम् अत्र कर्तव्यम् . परत्वात् धित्वम् . नित्यः अकच् . कृते अपि धित्वे प्राप्नोति अकृते अपि . अकच् अपि अनित्यः . अन्यस्य कृते धित्वे प्राप्नोति अन्यस्य अकृते शब्दान्तरस्य च प्राप्नुवन् विधिः अनित्यः भवति . उभयोः अनित्ययोः परत्वात् धित्वे कृते अकच् भविष्यति . अथ वा हकारस्य एव अशक्तिजेन इकारेण ग्रहणम् .
6.4.104
P III.214.9 - 25 R IV.759 - 760 चिणः लुकि तग्रहणम् कर्तव्यम् . किम् प्रयोजनम् . इह मा भूत् : अकारितराम् , अहारितराम् इति . चिणः लुकि तग्रहणानर्थक्यम् सङ्घातस्य अप्रत्ययत्वात् . चिणः लुकि तग्रहणम् अनर्थकम् . किम् कारणम् . सङ्घातस्य अप्रत्ययत्वात् . सङ्घातस्य लुक् कस्मात् न भवति . अप्रत्ययत्वात् . प्रत्ययस्य लुक्श्लुलुपः भवन्ति इति उच्यते न च सङ्घातः प्रत्ययः . तलोपे तर्हि कृते परस्य प्राप्नोति . तलोपस्य च असिद्धत्वात् . असिद्धः तलोपः . तस्य असिद्धत्वात् न भविष्यति . कार्यकृतत्वात् वा . अथ वा कृतः चिणः लुक् इति कृत्वा पुनः न भविष्यति लुक् . तत् यथा वसन्ते ब्राह्मणः अग्नीन् आदधीत इति सकृत् आधाय कृतः शास्त्रार्थः इति कृत्वा पुनः प्रवृत्तिः न भवति . विषमः उपन्यासः . युक्तम् यत् तस्य एव पुनः प्रवृत्तिः न स्यात् . यत् तु तदाश्रयम् प्राप्नोति न तत् शक्यम् बाधितुम् . तत् यथा वसन्ते ब्राह्मणः अग्निष्टोमादिभिः क्रतुभिः यजेत इति अग्न्याधाननिमित्तम् वसन्ते वसन्ते इज्यते . तस्मात् पूर्वोक्तौ एव परिहारौ . अथ वा क्ङिति इति वर्तते . क्व प्रकृतम् . गमहनजनखनघसाम् लोपः क्ङिति अनङि इति . तत् वै सप्तमीनिर्दिष्टम् षष्ठीनिर्दिष्टेन च इह अर्थः . चिणः लुक् इति एषा पञ्चमी क्ङिति इति सप्तम्याः षष्ठीम् प्रकल्पयिष्यति तस्मात् इति उत्तरस्य इति .
6.4.106
P III.215.2 - 11 R IV.760 - 761 कथम् इदम् विज्ञायते . उकारात् प्रत्ययात् इति आहोस्वित् उकारान्तात् प्रत्ययात् इति . किम् च अतः . यदि विज्ञायते उकारात् प्रत्ययात् इति सिद्धम् तनु कुरु . चिनु सुनु इति न सिध्यति . अथ विज्ञायते उकारान्तात् प्रत्ययात् इति सिद्धम् चिनु सुनु इति . तनु कुरु न सिध्यति . तथा असँयोगपूर्वग्रहणेन इह एव पर्युदासः स्यात् : तक्ष्णुहि , अक्ष्णुहि . आप्नुहि शक्नुहि इति अत्र न स्यात् . यथा इच्छसि तथा अस्तु . अस्तु तावत् उकारात् प्रत्ययात् इति . कथम् चिनु सुनु इति . तदन्तविधिना भविष्यति . अथ वा पुनः अस्तु उकारान्तात् प्रत्ययात् इति . कथम् तनु कुरु इति . व्यप्देशिवद्भावेन भविष्यति . यत् अपि उच्यते तथा असँयोगपूर्वग्रहणेन इह एव पर्युदासः स्यात् : तक्ष्णुहि , अक्ष्णुहि . आप्नुहि शक्नुहि इति अत्र न स्यात् इति . न अस्माभिः असँयोगपूर्वग्रहणेन उकारान्तम् विशेष्यते . किम् तर्हि . उकारः . उकारः यः असँयोगपूर्वः तदन्तात् प्रत्ययात् इति . न कर्तव्यम् भवति .
6.4.110
P III.215.19 - 217.5 R IV.762 - 765 सार्वधातुके इति किमर्थम् . इह मा भूत् : सञ्चस्करतुः , सञ्चस्करुः . स्यान्तस्य प्रतिषेधः वक्तव्यः : करिष्यति करिष्यतः . कृञः उत्त्वे उकारान्तनिर्देशात् स्यान्तस्य अप्रतिषेधः . कृञः उत्त्वे उकारान्तनिर्देशात् स्यान्तस्य अप्रतिषेधः . अनर्थकः प्रतिषेधः अप्रतिषेधः . उत्त्वम् कस्मात् न भवति . उकारान्तनिर्देशात् . अशक्यः करोतौ उकारान्तनिर्देशः तन्त्रम् आश्रयितुम् . इह सम्परिभ्याम् भूषणसमवाययोः क्रोतौ इह एव स्यात् : सँस्करोति . सँस्कर्ता सँसक्र्तुम् इति अत्र न स्यात् . न ब्रूमः अस्मात् उकारान्तनिर्देशात् यः अयम् करोति इति . किम् तर्हि . उकारप्रकरणात् उकारान्तम् अङ्गम् अभिसम्बध्यते . उतः इति वर्तते . यदि एवम् न अर्थः सार्वधातुकग्रहणेन . कस्मात् न भवति सञ्चस्करतुः , सञ्चस्करुः इति . उतः इति वर्तते . उत्तरार्थम् तर्हि सार्वधातुकग्रहणम् कर्तव्यम् . श्नसोः अल्लोपः इति . श्नम् सार्वधातुके एव . अस्तेः अपि आर्धधातुके भूभावेन भवितव्यम् . उत्तरार्थम् एव तर्हि . श्नाभ्यस्तयोः आतः इति . श्ना सार्वधातुके एव . अभ्यस्तम् अपि आकारान्तम् आर्धधातुके न अस्ति . ननु च इदम् अस्ति : अप्सु यायावरः प्रवपेत पिण्डान् इति . न एतत् आकारान्तम् . यकारान्तम् एतत् . उत्तरार्थम् एव तर्हि . ई हलि अघोः इति . तत्र अपि श्नाभ्यस्तयोः इति एव . अतः अपि उत्तरार्थम् एव तर्हि . इद् दरिद्रस्य इति . वक्ष्यति एतत् : दरिद्रातेः आर्धधातुके लोपः सिद्धः च प्रत्ययविधौ इति . अतः अपि उत्तरार्थम् . भियः अन्यतरस्याम् . अभ्यस्तस्य इति एव . अतः अपि उत्तरार्थम् एव . जहातेः च . अभ्यस्तस्य इति एव . अतः अपि उत्तरार्थम् . आ च हौ . हौ इति उच्यते . अभ्यस्तस्य इति एव . अतः अपि उत्तरार्थम् . लोपः यि . अभ्यस्तस्य इति एव . अतः अपि उत्तरार्थम् . घव्सोः एत् हौ अभ्यासलोपः च इति . हौ इति उच्यते . तत् एव तर्हि प्रयोजनम् . श्नसोः अल्लोपः इति . ननु च उक्तम् श्नम् सार्वधातुके एव . अस्तेः अपि आर्धधातुके भूभावेन भवितव्यम् इति . अनुप्रयोगे तु भुवा अस्त्यबाधनम् स्मरन्ति कर्तुः वचनात् मनीषिणः . अनुप्रयोगे तु भुवा अस्तेः अबाधनम् इष्यते : ईहाम् आस , ईहाम् आसतुः , ईहाम् आसुः इति . किम् च स्यात् यदि अत्र लोपः स्यात् . लोपे द्विर्वचनासिद्धिः . लोपे कृते अनच्कत्वात् द्विर्वचनम् स्यात् . स्थानिवद्भादात् भविष्यति . स्थानिवत् इति चेत् कृते भवेत् द्वित्वे . कृते द्वित्वे लोपः प्राप्नोति . अस्ति तर्हि परस्य लोपः . अभ्यासस्य यः अकारः तस्य दीर्घत्वम् भविष्यति . न एवम् सिध्यति कस्मात् प्रत्यङ्गत्वात् भवेत् हि पररूपम् . न एवम् सिध्यति . कस्मात् . प्रत्यङ्गत्वात् पररूपम् प्राप्नोति . तस्मिन् च कृते लोपः . पररूपे च कृते लोपः प्राप्नोति . दीर्घत्वम् बाधकम् भवेत् तत्र . अतः आदेः इति दीर्घत्वम् बाधकम् भविष्यति . इदम् तर्हि प्रयोजनम् . सार्वधातुके भूतपूर्वमात्रे अपि यथा स्यात् : कुरु इति .
6.4.111
P III.217.7 - 8 R IV. 765 - 766 अथ अत्र तपरकरणम् किमर्थम् . इह मा भूत् : आस्ताम् , आसन् . न एतत् अस्ति प्रयोजनम् . आटः असिद्धत्वात् न भविष्यति .
6.4.114
P III.217.10 - 18 R IV.766 दरिद्रातेः आर्धधातुके लोपः . दरिद्रातेः आर्धधातुके लोपः वक्तव्यः . सिद्धः च प्रत्ययविधौ . सः च सिद्धः प्रत्ययविधौ . किम् प्रयोजनम् . दरिद्राति इति दरिद्रः . आकारान्तलक्षणः प्रत्ययविधिः मा भूत् इति . न दरिद्रायके लोपः दरिद्राणे च न इष्यते . दिदरिद्रासस्ति इति एके दिदरिद्रिषति इति वा . वा अद्यतन्याम् . अद्यतन्याम् वा इति वक्तव्यम् . अदरिद्रीत् , अदरिद्रासीत् .
6.4.120
P III.217.20 - 218.20 R IV.767 - 768 णकारषकारादेशादेः एत्त्ववचनम् लिटि . णकारषकारादेशादेः एत्त्वम् लिटि वक्तव्यम् . नेमतुः , नेमुः , सेहे, सेहाते , सेहिरे . किम् पुनः कारणम् न सिध्यति . अनादेशादेः इति ल्प्रतिषेधः प्राप्नोति . तत् तर्हि वक्तव्यम् . न वक्तव्यम् . लिटा अत्र आदेशादिम् विशेषयिष्यामः . लिटि यः आदेशादिः तदादेः न इति . अस्ति अन्यत् लिड्ग्रहणस्य प्रयोजनम् . किम् . इह मा भूत् : पक्ता पक्तुम् . न एतत् अस्ति प्रयोजनम् . क्ङिति इति वर्तते . एवम् अपि पक्वः पक्ववान् इति अत्र प्राप्नोति . अभ्यासलोपसन्नियोगेन एत्त्वम् उच्यते न च अत्र अभ्यासलोपसम् पश्यामः . एवम् अपि पापच्यते अत्र प्राप्नोति . दीर्घत्वम् अत्र बाधकम् भविष्यति . न अप्राप्ते अभ्यासविकारे एत्तम् अरभ्यते . तत् यथ अन्यान् अभ्यासविकारान् बाधते एवम् दीर्घत्वम् अपि बाधेत . सत्यम् एवम् एतत् . अभ्यासविकारेषु तु ज्येष्ठमध्यमकनीयाँसः प्रकाराः भवन्ति . तत्र ह्रस्वहलादिशेषौ उत्सर्गौ . तयोः दीर्घत्वम् अपवादः एत्त्वम् च . अपवादविप्रतिषेधात् दीर्घत्वम् भविष्यति . इह तर्हि बभणतुः , बभणुः इति अभ्यासादेशस्य असिद्धत्वात् एत्त्वम् प्राप्नोति . फलिभजिग्रहणम् तु ज्ञापकम् अभ्यासादेशसिद्धत्वस्य . यत् अयम् फलिभज्योः ग्रहणम् करोति तत् ज्ञापयति आचार्यः सिद्धः अभ्यासादेशः एत्त्वे इति . यदि एवम् प्रथमतृतीयादीनाम् आदेशादित्वात् एत्त्वाभावः . प्रथमतृतीयादीनाम् तर्हि आदेशादित्वात् एत्त्वम् न प्राप्नोति . पेचतुः , पेचुः , देभतुः , देभुः . न वा शसिदद्योः प्रतिषेधः ज्ञापकः रूपाभेदे एत्त्वविज्ञानस्य . न वा एषः दोषः . किम् कारणम् . शसिदद्योः प्रतिषेधः ज्ञापकः रूपाभेदे एत्त्वविज्ञानस्य . यत् अयम् शसिदद्योः प्रतिषेधम् शास्ति तत् ज्ञापयति आचार्यः रूपाभेदेन यः आदेशादयः न तेषाम् प्रतिषेधः इति . ज्ञाप्यते तु एत्त्वशासनम् . अनित्यः अयम् विधिः इति .
6.4.121
P III.219.9 - 19 R IV.770 - 771 थल्ग्रहणम् किमर्थम् . थल्ग्रहणम् अक्ङिदर्थम् . थल्ग्रहणम् क्रियते अक्ङिदर्थम् . अक्ङिति एत्त्वम् यथा स्यात् . पेचिथ शेकिथ . न एतत् अस्ति प्रयोजनम् . सेड्ग्रहणम् एवे अत्र अक्ङिदर्थम् भविष्यति . इदम् तर्हि प्रयोजनम् . समुच्चयः यथा विज्ञायेत . थलि च सेटि क्ङिति च सेटि इति . किम् प्रयोजनम् . पेचिव पेचिम. तत्र पचादिभ्यः इड्वचनम् इति वक्ष्यति . तत् न वक्तव्यम् भवति . इह कस्मात् न भवति : लुलविथ . गुणस्य प्रतिषेधात् . इह अपि तर्हि न प्राप्नोति : पेचिथ शेकिथ . गुणस्य यः अकारः इति एवम् एतत् विज्ञास्यते . एवम् अपि शशरिथ , अत्र प्राप्नोति . गुणस्य एषः अकारः . कथम् . वृद्धिः भवति गुणः भवति इति रेफशिराः गुणवृद्धिसञ्ज्ञकः अभिनिर्वर्तते . अथ वा आचार्यप्रवृत्तिः ज्ञापयति ने एवञ्जातीयकानाम् एत्त्वम् भवति इति यत् अयम् तॄफलभजत्रपः च इति तॄग्रहणम् करोति .
6.4.123
P III.219.21 - 220.8 R IV.771 - 772 राधादिषु स्थानिनिर्देशः . राधादिषु स्थानिनिर्देशः कर्तव्यः . न कर्तव्यः . एकहल्मध्ये इति वर्तते . यदि एवम् त्रेसतुः , त्रेसुः , र शब्दस्य एत्त्वम् प्राप्नोति . अस्तु . अलः अन्त्यस्य विधयः भवन्ति इति अकारस्य भविष्यति . अनर्थके अलः अन्त्यविधिः न इति एवम् न प्राप्नोति . न एतस्याः परिभाषायाः सन्ति प्रयोजनानि . अथ वा अतः इति वर्तते . एवम् अपि राधेः न प्राप्नोति . आकारग्रहणम् अपि प्रकृतम् अनुवर्तते . क्व प्रकृतम् . श्नाभ्यास्तयोः आतः इति . अथ वा श्नसोः अल्लोपः इति अत्र तपरकरणम् प्रत्याख्यायते . तत् प्रकृतम् इह अनुवर्तिष्यते . यदि तत् अनुवर्तते अतः एकहल्मध्ये अनादेशादेः लिटि अस्य च इति अवर्णमात्रस्य एत्त्वम् प्राप्नोति . बबाधे . अकारेण तपरेण अवर्णम् विशेषयिष्यामः . अस्य आतः इति . इह इदानीम् अस्य इति अनुवर्तते अतः इति निवृत्तम् .
6.4.127
P III.220.11 - 18 R IV.772 - 773 अर्वणस् तृ मघोनः च न शिष्यम् छान्दसम् हि तत् . अर्वणस् तृ मघोनः च न शिष्यम् . किम् कारणम् . छान्दसम् हि तत् . दृष्टानुविधिः छन्दसि भवति . मतुब्वन्योः विधानात् च . मतुब्वनी खलु अपि छन्दसि विधीयेते . छन्दसि उभयदर्शनात् . उभयम् खलु अपि छन्दसि दृश्यते . इमानि अर्वणः पदानि . अनर्वणम् वृषभ्म् मन्द्र्जिह्वम् .
6.4.128
P III.220.11 - 18 R IV.772 - 773 अर्वणस् तृ मघोनः च न शिष्यम् छान्दसम् हि तत् . अर्वणस् तृ मघोनः च न शिष्यम् . किम् कारणम् . छान्दसम् हि तत् . दृष्टानुविधिः छन्दसि भवति . मतुब्वन्योः विधानात् च . मतुब्वनी खलु अपि छन्दसि विधीयेते . छन्दसि उभयदर्शनात् . उभयम् खलु अपि छन्दसि दृश्यते . इमानि अर्वणः पदानि . अनर्वणम् वृषभ्म् मन्द्र्जिह्वम् .
6.4.130
P III.221.2 - 222.17 R IV.773 - 777 पादः उपधाह्रस्वत्वम् . पादः उपधाह्रस्वत्वम् वक्तव्यम् . द्विपदः पश्य . आदेशे हि सर्वादेशप्रसङ्गः . आदेशे हि सति सर्वादेशः प्रसज्येत . सर्वस्य द्विपाच्छब्दस्य त्रिपाच्छब्दस्य च पच्छब्दादेशः प्रसज्येत येन विधिः तदन्तस्य इति . तत् तर्हि वक्तव्यम् . न वा निर्दिश्यमानस्य आदेशत्वात् . न वा वक्तव्यम् . किम् कारणम् . निर्दिश्यमानस्य आदेशाः भवन्ति इति एषा परिभाषा कर्तव्या . कः पुनः अत्र विशेषः एषा वा परिभाषा क्रियेत उपधाह्रस्वत्वम् वा उच्येत . अवश्यम् एषा परिभाषा कर्तव्या . बहूनि एतस्याः परिभाषायाः प्रयोजनानि कानि . प्रयोजनम् सुप्तिङादेशे . सुप् . कुमार्याम् , कोशोर्याम् , खट्वायाम् , मालायाम् , तस्याम् , यस्याम् . आड्याट्स्याट्सु कृतेषु साड्याट्स्याट्कस्य आम् प्राप्नोति . निर्दिश्यमानस्य आदेशाः भवन्ति इति न दोषः भवति . इदम् इह सम्प्रधार्यम् . आड्याट्स्याटः क्रियन्ताम् आम् इति किम् अत्र कर्तव्यम् . परत्वात् आम् . नित्याः आड्याट्स्याटः . कृते अपि आमि प्रप्नुवन्ति अकृते अपि . अनित्याः आड्याट्स्याटः . अन्यस्य कृते आमि प्रप्नुवन्ति अन्यस्य अकृते शब्दान्तरस्य च प्राप्नुवन्तः अनित्याः भवन्ति . उभयोः अनित्ययोः परत्वात् आम् . इदम् तर्हि . तस्यै यस्यै . स्याटि कृते सस्याट्कस्य स्मैभावः प्राप्नोति . निर्दिश्यमानस्य आदेशाः भवन्ति इति न दोषः भवति . यः तर्हि निर्दिश्यते तस्य कस्मात् न भवति . स्याटा व्यवहितत्वात् . सुप् . तिङ्. अरुदिताम् अरुदितम् अरुदित इति . इटि कृते सेट्कस्य ताम्तम्तामादेशाः प्राप्नुवन्ति . निर्दिश्यमानस्य आदेशाः भवन्ति इति न दोषः भवति . इदम् इह सम्प्रधार्यम् . इट् क्रियताम् ताम्तम्तामः इति किम् अत्र कर्तव्यम् . परत्वात् इडागमः . अन्तरङ्गाः ताम्तम्तामः . इदम् तर्हि क्रियास्ताम् , क्रियास्तम् , क्रियास्त . यासुटि कृते सयासुट्कस्य ताम्तम्तामादेशाः प्राप्नुवन्ति . निर्दिश्यमानस्य आदेशाः भवन्ति इति न दोषः भवति . ल्यब्भावे च . ल्यब्भावे च प्रयोजनम् . प्रकृत्य प्रहृत्य . क्त्वान्तस्य ल्यप् प्राप्नोति . निर्दिश्यमानस्य आदेशाः भवन्ति इति न दोषः भवति . त्रिचतुर्युष्मदस्मत्त्यदादिविकारेषु च . त्रिचतुर्युष्मदस्मत्त्यदादिविकारेषु च प्रयोजनम् . अतितिस्रः , अतिचतस्रः . त्रिचतुरन्तस्य तिसृचतसृभावः प्राप्नोति . निर्दिश्यमानस्य आदेशाः भवन्ति इति न दोषः भवति . युष्मत् , अस्मत् . अतियूयम् अतिवयम् . युष्मदस्मदन्तस्य यूयवयौ प्राप्नुतः . निर्दिश्यमानस्य आदेशाः भवन्ति इति न दोषः भवति . त्यदादिविकार . अतिस्यः , उत्तमस्यः , अत्यसौ , उत्तमासौ . त्यदाद्यन्तस्य त्यदादिविकाराः प्राप्नुवन्ति . किमन्तस्य कादेशः प्राप्नोति . अतिकः , परमकः . निर्दिश्यमानस्य आदेशाः भवन्ति इति न दोषः भवति . उदः पूर्वत्वे . उदः पूर्वत्वे प्रयोजनम् . उदस्थाताम् . अटि कृते साट्कस्य पूर्वसवर्णः प्राप्नोति उदः स्थास्तम्भोः इति . निर्दिश्यमानस्य आदेशाः भवन्ति इति न दोषः भवति . यः तर्हि निर्दिश्यते तस्य कस्मात् न भवति . अटा व्यवहितत्वात् . सा तर्हि परिभाषा कर्तव्या . न कर्तव्या . उक्तम् षष्ठी स्थानेयोगा इति एतस्य योगस्य वचने प्रयोजनम् षष्ठ्यन्तम् स्थानेन यथा युज्येत यतः षष्ठी उच्चारिता इति .
6.4.132
P III.22219 - 223.7 R IV.777 - 778 ऊट् आदिः कास्मात् न भवति . आदिः टित् भवति इति आदिः प्राप्नोति . सम्प्रसारणम् इति अनेन यणः स्थानम् ह्रियते . यदि एवम् वाहः ऊड्वचनानर्थक्यम् सम्प्रसारणेन कृतत्वात् . वाहः ऊड्वचनम् अनर्थकम् . किम् कारणम् . सम्प्रसारणेन कृतत्वात् . सम्प्रसारणेन एव सिद्धम् . का रूपसिद्धिः . प्रष्ठौहः पश्य . गुणः प्रत्ययलक्षणत्वात् . प्रत्ययलक्षणेन गुणः भविष्यति . एज्ग्रहणात् वृद्धिः . एज्ग्रहणात् वृद्धिः भविष्यति . एवम् तर्हि सिद्धे सति यत् वाहः ऊठम् शास्ति शास्ति तत् ज्ञापयति आचार्यः भवति एषा परिभाषा असिद्धम् बहिरङ्गलक्षणम् अन्तरङ्गलक्षणे इति . किम् एतस्य ज्ञापने प्रयोजनम् . पचाव इदम् , पचाम इदम् . असिद्धत्वात् बहिरङ्गलक्षणस्य आत् गुणस्य अन्तरङ्गलक्षणम् ऐत्त्वम् न भवति इति .
6.4.133
P III.223.9 - 20 R IV.778 - 779 श्वादीनाम् प्रसारणे नकारान्तग्रहणम् अनकारान्तप्रतिषेधार्थम् . श्वादीनाम् प्रसारणे नकारान्तग्रहणम् कर्तव्यम् . किम् प्रयोजनम् . अनकारान्तप्रतिषेधार्थम् . अनकारान्तस्य मा भूत् . मभवा मघवते . तथा प्रातिपदिकग्रहणे लिङ्गविशिष्टस्य अपि ग्रहणम् भवति इति यथा इह भवति , यूनः पश्ये इति एवम् युवतीः ल्पश्य इति अत्र अपि स्यात् इति . यत् तावत् उच्यते नकारान्तग्रहणम् कर्तव्यम् . न कर्तव्यम् . उक्तम् वा . किम् उक्तम् . अर्वणस् तृ मघोनः च न शिष्यम् छान्दसम् हि तत् इति . यत् अपि उच्यते प्रातिपदिकग्रहणे लिङ्गविशिष्टस्य अपि ग्रहणम् भवति इति यथा इह भवति , यूनः पश्ये इति एवम् युवतीः ल्पश्य इति अत्र अपि स्यात् इति लिङ्गविशिष्टग्रहणे च उक्तम् . किम् उक्तम् . न वा विभक्तौ लिङ्गविशिष्टाग्रहणात् इति . अथ वा उपरिष्टात् योगविभागः करिष्यते . श्वयुवमघोनाम् अतद्धिते . ततः अल्लोपः . अकारस्य च लोपः भवति . ततः अनः . अनः इति उभयोः शेषः .
6.4.135
P III.223.22 - 224.12 R IV.780 - 781 अथ किम् इदम् षपूर्वादीनाम् पुनर्वचनम् अल्लोपार्थम् आहोस्वित् नियमार्थम् . कथ च अल्लोपार्थम् स्यात् कथम् वा नियमार्थम् . यदि अविशेषेण अल्लोपटिलोपयोः सः प्रकृतिभावः ततः अल्लोपार्थम् . अथ हि अणि टिलोपस्य एव प्रकृतिभावः ततः नियमार्थम् . षपूर्वादीनाम् पुनर्वचनम् अल्लोपार्थम् . षपूर्वादीनाम् पुनर्वचनम् क्रियते अल्लोपार्थम् . अविशेषेण अल्लोपटिलोपयोः सः प्रकृतिभावः . अवधारणे हि अन्यत्र प्रकृतिभावे उपधालोपप्रसङ्गः . अवधारणे हि सति अन्यत्र प्रकृतिभावे उपधालोपः प्रसज्येत . कथम् . यदि तावत् एवम् नियमः स्यात् षपूर्वादीनाम् एव अणि इति भवेत् इह नियमात् न स्यात् सामनः , वैमनः इति . ताक्षण्यः इति प्राप्नोति . अथ अपि एवम् नियमः स्यात् षपूर्वादीनाम् अणि एव इति एवम् अपि भवेत् इह नियमात् न स्यात् ताक्षण्यः इति , सामनः , वैमनः इति तु प्राप्नोति . अथ अपि उभयतः नियमः स्यात् षपूर्वादीनाम् एव अणि , अणि एव षपूर्वादीनाम् इति एवम् अपि सामन्यः , वेमन्यः इति प्राप्नोति . तस्मात् सुष्थु उच्यते षपूर्वादीनाम् पुनर्वचनम् अल्लोपार्थम् . अवधारणे हि अन्यत्र प्रकृतिभावे उपधालोपप्रसङ्गः इति .
6.4.140
P III.224.14 - 21 R IV.781 आतः अनापः . आतः अनापः इति वक्तव्यम् . इह अपि यथा स्यात् : समासे अनञ्पूर्वे क्त्वः ल्यप् इति . अनापः इति किमर्थम् . खट्वायाम् , मालायाम् . यदि अनापः इति उच्यते कथम् क्त्वायाम् . निपातनात् एतत् सिद्धम् . किम् निपातनम् . क्त्वायाम् व प्रतिषेधः इति . यदि एवम् न अर्थः अनापः इति अनेन . कथम् समासे अनञ्पूर्वे क्त्वः ल्यप् इति . निपातनात् एतत् सिद्धम् . कथम् हलः श्नः शानच् हौ इति . एतत् अपि निपातनात् सिद्धम् . अथ वा योगविभागः करिष्यते . आतः : आकारलोपः भवति . ततः धातोः : धातोः च आकारस्य लोपः भवति इति .
6.4.141
P III.224.23 - 225.5 R IV.782 मन्त्रेषु आत्मनः प्रत्ययमात्रप्रसङ्गः . मन्त्रेषु आत्मनः प्रत्ययमात्रे लोपः प्रसङ्क्तव्यः . इह अपि यथा स्यात् : त्म्न्या समञ्ज्न् . त्मनोः अन्तः अस्थः इति . यदि प्रत्ययमात्रे लोपः उच्यते कथम् आत्मनः एव निर्मिमीष्व इति . तस्मात् न अर्थः प्रत्ययमात्रे लोपेन . कथम् त्म्न्या समञ्ज्न् . त्मनोः अन्तः अस्थः इति . छान्दसत्वात् सिद्धम् . छान्दसम् एतत् . दृष्टानुविधिः छन्दसि भवति . आदिग्रहणानर्थक्यम् च आकारप्रकरणात् . आदिग्रहणम् च अनर्थकम् . किम् कारणम् . आकारप्रकरणात् . आतः इति वर्तते .
6.4.142
P III.225.7 - 11 R IV.782 - 783 तिग्रहणम् किमर्थम् न विँशतेः डिति लोपः इति एव उच्येत . न एवम् शक्यम् . विँशतेः डिति लोपः इति उच्यमाने अन्त्यस्य प्रसज्येत . सिद्धः अन्त्यस्य यस्येत लोपेन . तत्र आरम्भसामर्थ्यात् तिशब्दस्य भविष्यति . कुतः नु खलु एतत् अनन्यार्थे आरम्भे तिशब्दस्य भविष्यति न पुनः अङ्गस्य इति . तस्मात् तिग्रहणम् कर्तव्यम् . अथ क्रियमाणे अपि तिग्रहणे अन्त्यस्य कस्मात् न भवति . निर्दिश्यमानस्य आदेशाः भवन्ति इति एवम् न भविष्यति .
6.4.143
P III.225.13 - 16 R IV.783 अभस्य उपसङ्ख्यानम् कर्तव्यम् . इह अपि यथा स्यात् : उपसरजः , मन्दुरजः इति . तत् तर्हि वक्तव्यम् . न वक्तव्यम् . कथम् उपसरजः , मन्दुरजः इति . डिति अभस्य अपि अनुबन्धकरणसामर्थ्यात् . अभस्य अपि अनुबन्धकरणसामर्थ्यात् भविष्यति .
6.4.144
P III.225.18 - 226.18 R IV.783 - 785 नकारन्तस्य टिलोपे सब्रह्मचारिपीठसर्पिकलापिकुथुमितैतिलिजाजलिलाङ्गलिशिलालिशिखण्डिसूकरस्द्मसुप र्वणाम् उपसङ्ख्यानम् . नकारन्तस्य टिलोपे सब्रह्मचारिन् पीठसर्पिन् कलापिन् कुथुमिन् तैतिलिन् जाजलिन् लाङ्गलिन् शिलालिन् शिखण्डिन् सूकरस्द्मन् सुपर्वन् इति एतेषाम् उपसङ्ख्यानम् कर्तव्यम् . सब्रह्मचारिन् . साब्रह्मचाराः . सब्रह्मचारिन् . पीठसर्पिन् . पैठसर्पाः . पीठसर्पिन् . कलापिन् . कालपाः . कलापिन् . कुथुमिन् . कौथुमाः . कुथुमिन् . तैतिलिन् . तैतिलाः . तैतिलिन् . जाजलिन् . जाजलाः . जाजलिन् . लाङ्गलिन् . लाङ्गलाः . लाङ्गलिन् . शिलालिन् . शैलालाः . शिलालिन् . शिखण्डिन् . शैखण्डाः . शिखण्डिन् . सूकरस्द्मन् . सौकरसद्माः . सूकरस्द्मन् . सुपर्वन् . सौपर्वाः . सुपर्वन् . चर्मणः कोशे . चर्मणः कोशे उपसङ्ख्यानम् कर्तव्यम् . चार्मः कोशः . आस्मनः विकारे . आस्मनः विकारे उपसङ्ख्यानम् कर्तव्यम् . अश्मनः विकारः आश्मः . शुनः सङ्कोचे . शौनः सङ्कोचः . अव्ययानाम् च . अव्ययानाम् च उपसङ्ख्यानम् कर्तव्यम् . किम् प्रयोजनम् . सायम्प्रतिकाद्यर्थम् . सायम्प्रातिकः पौनःपुनिकः . शाश्वतिके प्रतिषेधः वक्तव्यः . न वक्तव्यः . निपातनात् एतत् सिद्धम् . किम् निपातनम् . येषाम् च विरोधः शाश्वतिकः इति . एवम् तर्हि शाश्वते प्रतिषेधः वक्तव्यः . शाश्वतम् .
6.4.148
P III.226.20 - 25 R IV.785 - 786 इवर्णान्तस्य इति किम् उदाहरणम् . हे दाक्षि दाक्ष्या दाकॄयः . हे दाक्षि इति . यदि लोपः न स्यात् परस्य ह्रस्वत्वे कृते सवर्णदीर्घत्वम् प्रस्ज्येत . दाक्ष्या इति . यदि लोपः न स्यात् परस्य यणादेशे कृते पूर्वस्य श्रवणम् प्रसज्येत . दाक्षेयः इति . यदि लोपः न स्यात् परस्य लोपे कृते पूर्वस्य श्रवणम् प्रसज्येत . न एतानि सन्ति प्रयोजनानि . सवर्णदीर्घत्वेन अपि एतानि सिद्धानि . इदम् तर्हि . अतिसखेः आगच्छति . अतिसखेः स्वम् . यदि लोपः न स्यात् उपसर्जनह्रस्वत्वे कृते असखि इति प्रतिषेधः प्रसज्येत . इयङुवङादेशः यणादेशम् बाधिष्यते गुणवृद्धी न बाधिष्यते .
6.4.149
P III.227.21 - 228.12 R IV.788 - 789 सूर्यादीनाम् अणन्ते अप्रसिद्धिः अङ्गान्यत्वात् . सूर्यादीनाम् अणन्ते अप्रसिद्धिः . सौरी बलाका . किम् कारणम् . अङ्गान्यत्वात् . अणन्तम् एतत् अङ्गम् अन्यत् भवति . लोपे कृते न अङ्गान्यत्वम् . स्थानिवद्भावात् अङ्गान्यत्वम् भवति . सिद्धम् तु स्थानिवत्प्रतिषेधात् . सिद्धम् एतत् . कथम् . स्थानिवत्प्रतिषेधात् . प्रतिषिध्यते अत्र स्थानिवद्भावः यलोपविधिम् प्रति न स्थानिवत् भवति इति . एवम् अपि न सिध्यति . किम् कारणम् . शब्दान्यत्वात् . अन्यः हि शूर्यशब्दः अन्यः सौर्यशब्दः . न एषः दोषः . एकदेशविकृतम् अनन्यवत् भवति इति भविष्यति . उपधाग्रहणानर्थक्यम् च . स्थानिवद्भावे च इदानीम् प्रतिषिद्धे उपधाग्रहणम् अनर्थकम् . किम् कारणम् . अन्त्यः एव हि सूर्यादीनाम् यकारः . किम् यातम् एतत् भवति . सुष्ठु च यातम् साधु च यातम् यदि प्राक् भात् असिद्धत्वम् . अथ हि सह तेन असिद्धत्वम् असिद्धत्वात् लोपस्य न अन्त्यः यकारः भवति . यदि अपि सह तेन असिद्धत्वम् एवम् अपि न दोषः . न एवम् विज्ञायते सूर्यादीनाम् अङ्गानाम् यकारलोपः इति . कथम् तर्हि . अङ्गस्य यलोपः भवति सः चेत् सूर्यादीनाम् यकारः इति . एवम् अपि सूर्यचरी , अत्र प्राप्नोति . तस्मात् उपधाग्रहणम् कर्तव्यम् . यत्र . अन्तिषत् . तथा अघौ ये अन्त्यथर्वसु . न्ति ये च दूरक् .
6.4.153
P III.229.7 - 14 R IV.791 - 793 छग्रहणम् शक्यम् अकर्तुम् . इह कस्मात् न भवति बिल्वकेभ्यः . भस्य इति वर्तते . एवम् अपि बिल्वकाय , अत्र प्राप्नोति . तद्धितस्य इति वर्तते . एवम् अपि बिल्वकस्य विकारः अवयवः वा बैल्वकः , अत्र प्राप्नोति . तद्धिते तद्धितस्य इति वर्तते . एवम् अपि बिल्वकीयायाम् भवः बैल्वकः , बैल्वकस्य किम् चित् बैल्वकीयम् , अत्र प्राप्नोति . न सः बिल्वकात् . बिल्वकादिभ्यः यः विहितः इति उच्यते न च असौ बिल्वकशब्दात् विहितः . किम् तर्हि बिल्वकीयशब्दात् . एवम् तर्हि सिद्धे सति यत् छग्रहणम् करोति तत् ज्ञापयति आचार्यः भवति एषा परिभाषा : सन्नियोगशिष्टानाम् अन्यतराभावे उभयोः अभावः इति . तस्मात् छग्रहणम् कर्तव्यम् छस्य एव लुक् यथा स्यात् कुकः मा भूत् इति .
6.4.154
P III.229.16 - 23 R IV.793 तुः सर्वस्य लोपः वक्तव्यः अन्त्यस्य लोपः मा भूत् इति . सः तर्हि वक्तव्यः . न वक्तव्यः . तुः सर्वलोपविज्ञानम् अन्त्यस्य वचनानर्थक्यात् . तुः सर्वलोपः विज्ञायते . कुतः . अन्त्यस्य वचनानर्थक्यात् . अन्त्यस्य लोपवचने प्रयोजनम् न अस्ति इति कृत्वा सर्वस्य भविष्यति . अथ वा लुक् प्रकृतः . सः अनुवर्तिष्यते . अशक्यः लुक् अनुवर्तयितुम् . किम् कारणम् . विजयिष्ठकरिष्थयोः गुणदर्शनात् . विजयिष्ठकरिष्थयोः गुणः दृश्यते . विजयिष्ठः . आसुतिम् करिष्ठः .
6.4.155
P III.230.2 - 10 R IV.794 - 795 णौ इष्ठवत् प्रातिपदिकस्य . णौ प्रातिपदिकस्य इष्ठवद्भावः वक्तव्यः . किम् प्रयोजनम् . पुँवद्भावरभावटिलोपयणादिपरार्थम् . पुँवद्भावार्थम् . एनीम् आचष्टे , एतयति . श्येतयति . रभावार्थम् . पृथुम् आचष्टे , प्रथयति . म्रदयति . टिलोपार्थम् . पटुम् आचष्टे पटयति . यणादिपरार्थम् . स्थूलम् आचष्टे स्थवयति . दवयति . किम् पुनः इदम् परिगणनम् आहोस्वित् उदाहरणमात्रम् . उदाहरणमात्रम् इति आह . प्रादयः अपि हि इष्यन्ते : प्रियम् आचष्टे प्रापयति . भारद्वाजीयाः पठन्ति : णौ इष्ठवत् प्रातिपदिकस्य पुँवद्भावरभावटिलोपयणादिपरप्रादिविन्मतोर्लुक्कन्विध्यर्थम् इति .
6.4.159
P III.230.12 - 13 R IV.795 किम् अयम् यिशब्दः आहोस्वित् यकारः . किम् च अतः . यदि लोपः अपि अनुवर्तते ततओ यिशब्दः . अथ निवृत्तम् ततः यकारः .
6.4.160
P III.230.15 - 22 R IV.795 - 796 किमर्थम् ज्यात् परस्य ईयसः आत्त्वम् उच्यते न लोपः प्रकृतः सः अनुवर्तेत . का रूपसिद्धिः : ज्यायान् . अकृत्यकारे इति दीर्घत्वम् भविष्यति . एवम् तर्हि सिद्धे सति यत् ज्यात् परस्य ईयसः आत्त्वम् शास्ति तत् ज्ञापयति आचार्यः भवति एषा परिभाषा अङ्गवृत्ते पुनर्वृत्तौ अविधिः इति . किम् एतस्य ज्ञापने प्रयोजनम् . पिबतेः गुणप्रतिषेधः चोदितः . सः न वक्तव्यः भवति . अथ किमर्थम् ज्यात् परस्य ईयसः दीर्घः उच्यते न अकारः एव उच्येत . का रूपसिद्धिः : ज्यायान् . आन्तर्यतः दीर्घस्य दीर्घः भविष्यति . एवम् तर्हि सिद्धे सति यत् दीर्घम् करोति तत् ज्ञापयति आचार्यः भवति एषा : परिभाषा भाव्यमानेन सवर्णानाम् ग्रहणम् न इति .
6.4.161
P III.231.2 - 23 R IV.796 - 799 कथम् इदम् विज्ञायते : हलादेः अङ्गस्य इति आहोस्वित् हलादेः ऋकारस्य इति . युक्तम् पुनः इदम् विचारयितुम् . ननु अनेन असन्दिग्धेन अङ्गविशेषणेन भवितव्यम् . कथम् हि ऋकारस्य नाम हल् आदिः स्यात् अन्यस्य अन्यः . अयम् आदिशब्दः अस्ति एव अवयववाची . तत् यथा ऋगादिः , अर्धर्चादिः , श्लोकादिः इति . अस्ति सामीप्ये वर्तते . तत् यथा . दधिभोजनम् अर्थसिद्धेः आदिः . दधिभोजनसमीपे . घृतभोजनम् आरोग्यस्य आदिः . घृतभोजनसमीपे . यावता सामीप्ये अपि वर्तते जायते विचारणा : हल्समीपस्य ऋकारस्य हलादेः अङ्गस्य इति . किम् च अतः . यदि विज्ञायते हलादेः अङ्गस्य इति अप्रथीयान् , अत्र न प्राप्नोति . अथ विज्ञायते हलादेः ऋकारस्य इति अनृचीयान् , अत्र अपि प्राप्नोति . उभयथा स्वृचीयान् इति अत्र प्राप्नोति . अस्तु तावत् हलादेः अङ्गस्य इति . कथम् अप्रथीयान् . तद्धितान्तेन समासः भविष्यति . न प्रथीयान् अप्रथीयान् इति . भवेत् सिद्धम् यदा तद्धितान्तेन समासः . यदा तु खलु समासात् तद्धितोत्पत्तिः तदा न सिध्यति . न एव समासात् तद्धितोत्पत्त्या भवितव्यम् . किम् कारणम् . बहुव्रीहिणा उक्तत्वात् मत्वर्थस्य . भवेत् यदा बहुव्रीहिः तदा न स्यात् . यदा तु खलु तत्पुरुषः तदा प्राप्नोति . न पृथुः अपृथुः . अयम् अपि अपृथुः . अयम् अपि अपृथुः . अयम् अनयोः अप्रथीयान् इति . न समासात् अजादिभ्याम् भवितव्यम् . किम् कारणम् . गुणवचनात् इति उच्यते न च समासः गुणवचनः इति . यदा तर्हि समासात् विन्मतुपौ विन्मतुबन्तात् अजादी तदा प्राप्नुतः . अविद्यमानाः पृथवः अपृथवः . अपृथवः अस्य सन्ति अपृथुमान् . अयम् अपृथुमान् . अयम् अपृथुमान् . अयम् अनयोः अप्रथीयान् इति . न एषः दोषः . अपृथवः एव न सन्ति कुतः यस्य अपृथवः इति . इह कस्मात् न भवति : मातयति , भ्रातयति . लोपः अत्र बाधकः भविष्यति . इदम् इह सम्प्रधार्यम् . टिलोपः क्रियताम् रभावः इति किम् अत्र कर्तव्यम् . परत्वात् रभावः . यदि पुनः अवशिष्टस्य रभावः उच्येत . न एवम् शक्यम् . इह अपि प्रसज्येत : कृतम् आचष्टे , कृतयति इति . एवम् तर्हि परिगणनम् कर्तव्यम् . पृथुमृदुकृशभृशदृढपरिवृढानाम् इति वक्तव्यम् .
6.4.163
P III.231.25 - 233.5 R IV.799 - 804 प्रकृत्या एकाच् इति किम् इष्ठेय्मेयस्सु आहोस्वित् अविशेषेण . किम् च अतः . यदि अविशेषेण स्वी खी शौवम् अधुना इति अत्र अपि प्राप्नोति . स्विखिनौ एव न स्तः . कथम् . उक्तम् एतत् . एकाक्षरात् कृतः जातेः सप्तम्याम् च न तौ स्मृतौ . स्ववान् खवान् इति एव भवितव्यम् . शौवम् इति परत्वात् ऐजागमे कृते टिलोपेन भवितव्यम् . अधुना इति सप्रकृतिकस्य सप्रत्ययकस्य स्थाने निपातनम् क्रियते . इह तर्हि प्राप्नोति : द्रव्यम् . यस्य ईति आदौ प्रकृतिभावः . यस्य ईति यस्य लोपप्राप्तिः तस्य प्रकृतिभावः न च एतानि यस्य ईति आदौ . एवम् अपि श्रिये हितः श्रीयः , ज्ञा देवता अस्य स्थालीपाकस्य ज्ञः स्थालीयापाकः इति अत्र प्राप्नोति . तस्मात् इष्ठेय्मेयस्सु प्रकृतिभावः . अथ इष्ठेय्मेयस्सु प्रकृतिभावे किम् उदाहरणम् . प्रेयान् प्रेष्थः . न एतत् अस्ति . प्रादीनाम् असिद्धत्वात् न भविष्यति . इदम् तर्हि श्रेयान् , श्रेष्ठः . प्रकृत्या एकाच् इष्ठेय्मेयस्सु चेत् एकाचः उच्चारणसामर्थ्यात् अवचनात् प्रकृतिभावः . प्रकृत्या एकाच् इष्ठेय्मेयस्सु चेत् तत् न . किम् कारणम् . एकाचः उच्चारणसामर्थ्यात् अन्तरेण अपि वचनम् प्रकृतिभावः भविष्यति . विन्मतोः तु लुगर्थम् . विन्मतोः तु लुगर्थम् प्रकृतिभावः वक्तव्यः . स्रग्वितरः , स्रजीयान् , स्रग्वितमः , स्रजिष्ठः . स्रुग्वत्तरः , स्रुचीयान् , स्रुग्वत्तमः , स्रुचिष्ठः . ननु च विन्मतोः लुक् टिलोपम् बाधिष्यते . कथम् अन्यस्य उच्यमानस्य अन्यस्य बाधकम् स्यात् . असति खलु अपि सम्भवे बाधनम् भवति . अस्ति च सम्भवः यत् उभयम् स्यात् . यथा एव खलु अपि विन्मतोः लुक् टिलोपम् बाधते एव नः तद्धिते इति एतम् अपि बाधेत . यतरः नः ब्रह्मीयान् . ब्रह्मवत्तरः इति . यत् तावत् उच्यते कथम् अन्यस्य उच्यमानस्य अन्यस्य बाधकम् स्यात् इति . इदम् तावत् अयम् प्रष्टव्यः . यदि तर्हि विन्मतोः लुक् न उच्येत किम् इह स्यात् इति . टिलोपः इति आह . टिलोपः चेत् न अप्राप्ते टिलोपे विन्मतोः लुक् आरभ्यते . सः बाधकः भविष्यति . यत् अपि उच्यते असति खलु अपि सम्भवे बाधनम् भवति . अस्ति च सम्भवः यत् उभयम् स्यात् इति . सति अपि सम्भवे बाधनम् भवति . तत् यथा . दधि ब्राह्मणेभ्यः दीयताम् तक्रम् कौण्डिन्याय इति सति अपि सम्भवे दधिदानस्य तक्रदानम् निवर्तकम् भवति . एवम् इह अपि सति अपि सम्भवे विन्मतोः लुक् टिलोपम् बाधिष्यते . यत् अपि उच्यते यथा एव खलु अपि विन्मतोः लुक् टिलोपम् बाधते एव नः तद्धिते इति एतम् अपि बाधेत इति . न बाधते . किम् कारणम् . येन न अप्राप्ते तस्य बाधनम् . न अप्राप्ते टिलोपे विन्मतोः लुक् आरभ्यते . नः तद्धिते इति एतस्मिन् पुनः प्राप्ते च अप्राप्ते च . अथ वा पुरस्तात् अपवादाः अनन्तरान् विधीन् बाधन्ते इति एवम् विन्मतोः लुक् टिलोपम् बाधिष्यते . नः तद्धिते इति एतम् न बाधिष्यते . यदि तर्हि विन्मतोः लुक् टिलोपम् बाधते पयिष्थः इति न सिध्यति . पयसिष्थः इति प्राप्नोति . यथालक्षणम् अप्रयुक्ते . प्रकृत्या अके राजन्यमनुष्ययुवानः . राजन्यमनुष्ययुवानः अके प्रकृत्या भवन्ति इति वक्तव्यम् . राजन्यकम् , मानुष्यकम् , यौवनिका .
6.4.170
P III.233.10 - 12 R IV.804 मपूर्वात् प्रतिषेधे वा हितनाम्नः . मपूर्वात् प्रतिषेधे वा हितनाम्नः इति वक्तव्यम् . समानः हैतनामः , समानः हैतनामनः इति च .
6.4.171
P III.233.14 - 234.3 अथ किम् इदम् ब्राह्मस्य अजातौ अनः लोपार्थम् वचनम् आहोस्वित् नियमार्थम् . कथ च लोपाथम् स्यात् कथम् व नियमार्थम् . यदि तावत् अपत्ये इति वर्तते ततः नियमार्थम् . अथ निवृत्तम् ततः लोपार्थम् . अतः उत्तरम् पठति ब्राह्मस्य अजातौ लोपार्थम् वचनम् . ब्राह्मस्य अजातौ लोपार्थम् वचनम् क्रियते . अपत्ये इति निवृत्तम् . तत्र अप्राप्तविधाने प्राप्तप्रतिषेधः . तत्र अप्राप्तस्य टिलोपस्य विधाने प्राप्तस्य प्रतिषेधः वक्तव्यः . ब्राह्मणः . न वा पर्युदाससामर्थ्यात् . न वा वक्तव्यः . किम् कारणम् . पर्युदाससामर्थ्यात् पर्युदासः अत्र भविष्यति . अस्ति अन्यत् पर्युदासे प्रयोजनम् . किम् . या जातिः एव न अपत्यम् . ब्राह्मी ओषधिः इति . न वै अत्र इष्यते . अनिष्टम् च प्राप्नोति इष्टम् च न सिध्यति . एवम् तर्हि अनुवर्तते अपत्ये इति न तु अपत्ये इति अनेन निपातनम् अभिसम्बध्यते : ब्राह्मः इति निपात्यते अपत्ये अजातौ इति . किम् तर्हि . प्रतिषेधः अभिसम्बध्यते : ब्राह्मः इति निपात्यते . अपत्ये जातौ न इति .
6.4.172
P III.234.5 - 8 R IV.806 किमर्थम् इदम् उच्यते न नः तद्धिते इति एव सिद्धम् . न सिध्यति . अन् अणि इति प्रकृतिभावः प्रसज्येत . अणि इति उच्यते णः च अयम् . एवम् तर्हि सिद्धे सति यत् निपातनम् करोति तत् ज्ञापयति आचार्यः ताच्छीलिके णे अण्कृतानि भवन्ति . किम् एतस्य ज्ञापने प्रयोजनम् . चौरी तापसी इति अणन्तात् इति ईकारः सिद्धः भवति .
6.4.174
P III.234.11 - 235.16 R IV.807 - 809 अत्र भ्रौणहत्ये किम् निपात्यते . यकारादौ तद्धिते तत्वम् निपात्यते . भ्रौणहत्ये तत्वनिपातनानर्थक्यम् सामान्येन कृतत्वात् . भ्रौणहत्ये तत्वनिपातनम् अनर्थकम् . किम् कारणम् . सामान्येन कृतत्वात् . सामान्येन एव अत्र तत्वम् भविष्यति . हनः तः अचिण्णमुलोः इति . ज्ञापकम् तु तद्धिते तत्वप्रतिषेधस्य . एवम् तर्हि ज्ञापयति आचार्यः न तद्धिते तत्वम् भवति इति . किम् एतस्य ज्ञापने प्रयोजनम् . भ्रौणघ्नः , वार्त्रघ्नः इति अत्र तत्वम् न भवति . ऐक्ष्वाकस्य स्वरभेदात् निपातनम् पृथक्त्वेन . ऐक्ष्वाकस्य स्वरभेदात् निपातनम् पृथक्त्वेन कर्तव्यम् . अक्ष्वाकः , ऐक्ष्वाक्ः . एकश्रुत्या निर्देशात् सिद्धम् .एकश्रुतिः स्वरसर्वनाम यथा नपुँसकम् लिङ्गसर्वनाम . अथ मैत्रेये किम् निपात्यते . मैत्रेये ढञि यादिलोपनिपातनम् . मैत्रेये ढञि यादिलोपः निपात्यते . इदम् मित्रयुशब्दस्य चतुः ग्रहणम् क्रियते . गृष्ट्यादिषु प्रत्ययविध्यर्थम् पाठः क्रियते . द्वितीये अध्याये यस्कादिषु लुगर्थम् ग्रहणम् क्रियते . सप्तमे अध्याये इयादेशार्थम् . इदम् चतुर्थम् यादिलोपार्थम् . द्विर्ग्रहणम् शक्यम् अकर्तुम् . बिदादिषु प्रत्ययविध्यर्थम् पाठः कर्तव्यः . तत्र न एव अर्थः लुका न अपि यादिलोपेन . इयादेशेन एव सिद्धम् . न एवम् शक्यम् . इह हि मैत्रेयकः सङ्घः इति सङ्घातलक्षणेषु अञ्यञिञाम् अण् इति अण् प्रसज्येत . हिरण्मये किम् निपात्यते . हिरण्मये यलोपवचनम् . हिरण्मये यलोपः निपात्यते . अथ हिरण्यये किम् निपात्यते . हिरण्ययस्य छन्दसि मलोपवचनात् सिद्धम् . हिरण्ययस्य छन्दसि मलोपः निपात्यते . हिरण्ययी नः नयतु . हिरण्ययाः पन्थानः आसन् . हिरण्ययम् आसनम् .
