 (दशमं खण्डम्‌)

उक्तं गृहप्रपदनम्‌।।

यदुक्तं गृहप्रपदनं ’प्रपद्येत गृहानहं सुमनस’ (श्रौ.२.५) इत्यादि तदिदानीमिहापि कार्यमित्यर्थ। अन्ये तु प्राहु। यदुक्तं मणिकप्रतिष्ठापनादि शिवं वास्त्वित्यन्तं तद्गृहप्रपदसंज्ञं भवति। किं सिद्धं भवति? मणिकस्थापनात्प्रागेव बीजानि स्थापयित्वा तूष्णीं प्रविशेदिति। अपि च शास्त्रान्तरेण संस्कृतं विशीर्णं वा पुराणं गृहं संस्कृत्य प्रविशयो मणिकप्रतिष्ठापनादि सिध्यति।।२.१०.१।।

२.बीजवतो गृहान्प्रपद्येति।।

गृहानिति बहुवचनमाप इतिवत्‌। बीजवत प्रपद्येतेत्येतावतैव सिद्धे गृहानिति वचनं यत्र प्रविशति शास्त्रान्तरसंस्कृतं विशीर्णं वा संस्कृत्य तत्राप्येवं प्रविशेदिति। मणिकादिबीजवत्प्रपदनान्तं तत्रापि कुर्यादित्यर्थ तेन पूर्वव्याख्याऽपि साध्वी।।२.१०.२।।

३.क्षेत्रं प्रकर्षयेदुत्तरै प्रोष्ठपदै फल्गुनीभी रोहिष्या वा।।

फल्गुनीभिरित्यत्राप्युत्तराभिरित्येवं सम्बध्यते। तेन त्रीणि नक्षत्राणि । नित्यकर्मणां द्रव्यसाध्यत्वाद्द्रव्यार्थं क्षेत्रं प्रकर्षयेत्‌। णिच्प्रयोग स्वयं कृषिनिवृत्यर्थ। तथा चानापादि गौतम ’कृषिवाणिज्ये वा स्वयंकृते’इति । मनुरपि ’ऋतामृताभ्यां जीवेत मृतेन प्रमृतेन वा’ (अ.४.४) इति। ’प्रमतं कर्षणं स्मृतम्‌’ (अ.४.५) इति। अक्षसूक्ते चेयमेव वृत्तिरुक्ता ’अक्षैर्मा दीव्य कृषिमित्कृषस्व’ इति। प्रतिग्रहादश्चापत्कल्पा। त्रिषु नक्षत्रेषु कृषिं प्रारभेत।।२.१०.३।।

इदं च प्रारम्भदिवसे कुर्यादित्याह-

४.क्षेत्रस्यानु वा तं क्षेत्रस्य पतिना वयमिति प्रत्यचं जुहुयाज्जपेद्वा।

क्षेत्रस्यानु वा चतं जेशं गत्वा तत्रोपलेपनादि कृत्वा जुहुयात्‌। जपेद्वेदं सूक्तं तत्रस्थ एव। पादग्रहणेऽपि सामर्थ्यत्सूक्तग्रहणम्‌। प्रत्यृचमिति व्याख्यातम्‌।।२.१०.४।।

५.गा प्रतिष्ठमाना अनुमन्त्रयेत मयोभूर्वातो अभिवातूस्रा इति द्वाभ्याम्‌।।

भक्षणार्थमरण्यं प्रति गच्छन्तीर्गा अनुमन्त्रयेताहरहरात्मीया अन्या वा। न नियम।।२.१०.५।।

६.आयती। यासामूधश्चतुर्बिलं मधो पूर्ण घृतस्य च। ता न सन्तु पयस्वतीर्बह्वीर्गोष्ठे धृताच्य । उप मैतु मयोभुव ऊर्जं चौजश्च बिभ्रती। दुहाना अक्षितं पयो मयि गोष्ठे निविशध्वं यथा भवाम्युत्तमो या देवेषु तन्वमैरयन्तेति च सूक्तशेषम्‌ ।।

भक्षयित्वा ग्रामं प्रत्यागच्छन्तीर्गा अनुमन्त्रयेताहरहर्यासामत्यृग्भ्यां सूक्तशेषेण च।।२.१०.६।।

७.आगावीयमेके।।

आयतीनामनुमन्त्रणे ’आ गावो अग्मन्‌’ इत्येतत्सूक्तमेक इच्छन्ति। पूर्वासामनेन बाध।।२.१०.७।।

८. गणानासामुपतिष्ठेतागुरुगवीनां भूता स्थ प्रशस्ता स्थ शोभना प्रिया प्रियो वो भूयासं शं मयि

जानीध्वं शं मयि जानीध्वम्‌।।

इत्यश्वलायनगृह्यसूत्रे द्वितीयोऽध्याय।।२।।

आसां गवामगरुगवीनां संघानुपतिष्ठेताहरहर्भूता स्थेति। गुरोर्गावस्तासु तिष्ठन्ति

चेन्नोपतिष्ठेत । सर्वत्र स्थित्वैवोपस्थेयम्‌। नोपविश्य । तथा चोक्तम्‌-’उपस्थानं तदेव

स्यात्प्रणतिस्थानसंयुतम्‌’ इति। शं मयि जानीध्वमिति सकृदेव वक्तव्यम्‌। अध्यायपरिसमाप्तिलक्षणार्थं हि द्विर्वचनम्‌।।२.१०.८।।

इत्यश्वलायनगृह्यसूत्रविवरणे नारायणीयायां वृत्तौ द्वितीयोऽध्याय।।२।।

