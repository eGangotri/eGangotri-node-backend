	ननु भूमविद्यान्यायेन प्राणशब्दस्य जीवेपरत्वाज्जीवरूपप्राणप्राप्तिकरत्वं कैवल्यास्तीति तद्व्यावृत्यर्थं समित्युपसर्ग इत्यत आह । पूर्वस्मिन्पक्षे व्यपगतप्राणेत्यत्र प्राणशब्दस्य परमात्मपरत्वाससारेण परमात्मज्ञानशून्यानां जीवप्राप्तिकरीमित्युक्तेः पञ्चवृत्तिप्राणप्राप्तिकरीमिति वद्व्यधिकरणोक्ति रूपत्वात । परमात्मप्राप्तिकरीमित्येवार्थस्यवक्तव्यतया कैवल्यपरमात्म प्राप्यभ्युपगमे कैवल्यस्य समीचीनप्राणप्राप्तिरूपत्वापत्या समित्यनेन कैवल्यव्यावृत्यासिद्धि प्रसङ्गेन तदनभ्युपगमे विशेष्यकैवल्यव्यावृत्तिलाभात समित्यस्य वैयर्थमिति भावः । इत्थं पूर्वस्मिन्पक्षे अपदार्थे विशेष्येविशेषणेन व्यावृत्तिलाभसम्भवः । विशेष्यतावच्छेदकेनैवव्यावृत्तिलाभात विशेषणवैयर्थ्यमिति दूषद्व्यमुक्त्वापदार्थभूत एव विशेष्यतावच्छेदकावच्छिन्ने विशेषणे न व्यावृत्तिलाभमाह इत्थमित्यादिना । 
	ननु कैवल्येपिजीवरूपप्राणप्राप्तिरतिशयानन्दत्वावस्थापन्नासंसारदशा व्यावृत्तौ समीचीनैवेत्यत आह । ततश्चेति । अयं च केषाञ्चित्पक्षः । तत्रप्रकाशिकायामित्थमनूद्य दूषितः । न च व्यपगतप्राणात्मनां संजीवनीं प्राणधारिकामिति खल्वर्थः । जीवनशब्दस्य प्राणधारणार्थत्वात् । ततश्च कैवल्यस्य परमात्मलम्भकत्वरूपजीवनत्वमप्रसक्तमिति वाच्यं । तथासति समित्यस्य वैयर्थ्य प्रसङ्गात् । जीवनीमित्यनेनैवप्राणलम्भकत्वलाभात् । ततश्चायमर्थः । संसाराग्निविदीपनव्यपगत प्राणात्मनां परमात्म ज्ञानादि शून्यायां समीचीन परमात्मज्ञानादि जनिकामित्यर्थः । कैवल्ये च परमात्मज्ञानादि जनिकामित्यर्थः । कैवल्ये च परमात्मज्ञानादिकं न समीचीनमिति समातद्वयावृत्तिः । अनृगृह्यते च भाष्यकारैर्वेदान्तदीपे । पञ्चाग्निविदो हि प्रकृति विमुक्तब्रह्मात्मकात्मस्वरूपविदः ।  ते च केवलं ब्रह्मप्राप्यपुनर्ननिवर्तन्ते । परं ब्रह्मोपासीनास्तु यथावस्थितं परिपूर्णः ब्रह्मप्राप्य न निवर्तन्त इत्यादिना । एवं च प्राणशब्दस्य जीवपरसाधारण तया किञ्चित् प्राणलम्भनं कैवल्येपीति तद्व्यावृत्तये सं.... प्रयोग इति किं वृथाग्रन्थविमर्देन । जीवनीमित्यनेन अन्यतर प्राणाभिधाने उपसर्गसहस्त्रेणाप्युभयग्रहणसम्भवात् । उभयाभिधाने च सम्प्रदायस्यैवशरणी करणीयत्वात् । असंकोचेनभयप्राणधारणस्यैवग्राह्यत्वात् च । सामीचीन्यन्तु प्राणधारणातिश्यरूपजीवनेविशेषः । आत्मानां प्राणपरमात्मेत्यादिचानुगृहीतामाचार्याणामसम्मतत्वाच्चेति । अत्रायमभिप्रायश्चम्पकेशाचार्याणामनुसन्धेयः । न चेत्यादि खलुशब्देन 
धातुपाठप्रसिद्धिर्ध्योत्यते । उक्तिवैयधिकरण्यपरिहाराय, यः प्राणो व्यपगतः तत्प्राणलम्भिकामित्यर्थ इत्यभि प्रेत्याह ततश्चेति । प्राणशब्दस्य योगार्थ पौष्कल्येन परमात्मपरत्वं लक्षणया प्राण सहचारिजीवपरत्वं च वृत्तिद्वयविरोधायुक्तमितिजीवरूप प्राणलम्भकतया कैवल्येति प्रसङ्गानवकाशात् । विशेष्यवाचिपदेनैव कैवल्यव्यावृत्तिसिद्धिरिति भवदापातितं दूषणं भगवत्पक्षएवेत्याशयेनाह तथासतीति । प्राणलम्भकत्वेति । परमात्मरूपमुख्यार्थ लम्भकलाभादित्यर्थः । अपदार्थे विशेष्ये विशेषणेन व्यावृत्तिलाभासम्भवं परिहरति । ततश्चेति  । समित्यस्य वैयर्थ्यप्रसङ्गादित्यर्थः । अयमर्थइत्यर्थशब्दस्तात्पर्यार्थपरः । जीवनशब्दस्य परमात्मलम्भकत्वमेवार्थ इत्यङ्गीकृत्यसमित्यस्य यथान वैयर्थ्यं तथा तात्पर्यं वर्णनीयमितिभावः । परमात्म ज्ञानादित्यादि शब्दोदर्शन प्राप्तिपरः । समीचीनपरमात्मज्ञानादीति । प्राणप्राप्तेः संसारप्रतिबध्यत्वेन पूर्वमुक्ततया जीवनीमित्यनेन तादृशप्राणप्रापकत्वस्य प्रतिबन्दक निवृत्तिं विना वक्तुमयुक्ततया च अभवान्तराभावन्यायेनजीवनमुज्जीवनं संसारोन्मोचनमित्याचार्यैरनुगृहीतं । तत्र पञ्चवृत्ति प्राणलम्भकत्वस्य वचस्सुधायामुन (136) न्क्तेन परमात्मलम्भकत्वाभिप्रायेणजीवनमुज्जीवनमित्यक्तं । विविध जीवनोक्त्या असंकोचात्सदाभिज्वलनोक्त्या विविधापगमोक्त्यासंसारशब्दासंकोचेन च संसारस्य संसाराग्नि शब्देनकार्त्स्नैनतापत्रयरूपता विवक्षितेति पूर्वमनुगृहीतत्वात् । बहुविध परमात्मज्ञानशून्यानां वेदनार्थापातप्रतीति साधारणपरमात्मज्ञानजनकत्वोक्तेर्यैयर्थ्यात् । जीवनशब्दासंकोचबलाच्चजीवनीमित्यस्य ज्ञानदर्शनव्याप्तिपर्यन्तप्राणप्रापकत्वमर्थ- इत्यभिप्रायेण संसारान्मोचन मित्यनुगृहीतं । संसारस्योत्कृष्टमोचनं कार्त्स्ने न मोचनमित्यर्थः । सर्वविधसंसार निवृत्तिपूर्वक सर्वविधप्राणप्राप्तिकरत्वं जीवनशब्देनैवलब्धमितिभावः । 
	ननु जीवनशब्दासंकोचानङ्गीकारे समित्युपसर्गवैयर्थ्यं दुरुद्धरं, उपसर्गलभ्यप्राणप्राप्तेरप्यसंकोचनैव सिद्धेरित्या शंक्यसंसाररूपप्रतिबन्धकसमवधान प्रयुक्ताभावप्रतियोगिप्राणप्राप्तेस्सर्वस्या अपि जीवनशब्दासंकोचनसिद्धावपि संसाररूपप्रतिबन्धकसामान्याभावस्थलेपि ब्रह्मप्रधानकोपासनरूपकारणभावप्रयुक्ता भाव प्रतियोगिनिरतिशयानन्दत्वावस्थापन्नपरिपूर्णब्रह्मानुभवरूपप्राप्तेस्संसार प्रतिबन्धत्वेन पूर्वमनुपस्थिततया जीवनशब्दासंकोचन्यायेन सिध्यसंभवात्समित्युपसर्गेणैव 
निरतिशयानन्दत्वावस्थापन्न परिपूर्णब्रह्मानुभवरूपप्राणप्राप्तेः कैवल्यस्थलव्यावृत्तायाः पूर्वोक्तरीत्या बहुप्रमाणोपपत्ति सिद्धावपि श्रीभाष्यकारतात्पर्य विषयकसिद्ध्यवश्यं भावात्तत्तात्पर्यग्राहकतया समित्युपसर्गसाफल्येमुपपद्यते । भवत्पक्षे च संसार (137) प्रतिबन्धप्राणप्राप्तेस्सर्वस्या अपिजीवनशब्दासंकोचेनैव सिद्धत्वात्संसारसामान्यरूपप्रतिबन्धकाभावेपि जीवप्रधानकोपासनरूपप्रतिबन्धकान्तरसमवधान ब्रह्मप्रधानकोपासनरूप- कारणान्तराभावान्यतरप्रयुक्ता भावप्रतियोगि निरतिशयानन्दत्वावस्थापन्न परिपूर्णब्रह्मानुभवरूपप्राण प्राप्तेरनभ्युपगत्वाच्च समित्युपसर्गवैयर्थ्यं दुरूद्धरंमित्यभिप्रेत्य परिहरति कैवल्येचेति । परमात्म ज्ञानादिकमिति । सपरिकरपरमात्मज्ञानदर्शनप्राप्तित्वन्यतममपि न निरतिशयानन्दत्वावस्थापन्नमित्यर्थः । समासमित्युपसर्गेणेत्यर्थः । तद्व्यावृत्तिरिति । न च स्वस्वात्मानुभव हेतु पुण्यरूपोपासनस्य संसरणरूपत्वान्नन्प्रतिबन्धनिरतिशयानन्दत्वावस्थापन्नपरिपूर्ण ब्रह्मानुभवरहितानां संसाराग्नि विदीपनव्यपगतप्राणत्वमस्तीति तेषां जीवनत्वं कैवल्ये अप्रसक्तिमिति वाच्यं । एतेवानिरयास्तात् । स्वर्गेपिपातभीतस्येत्याद्यनुसारेण स्वर्गादि भोगहेतुसंसरणस्याग्नित्वरूपण सम्भवेपि निरूपाधिकानन्दरूपात्मस्वरूपानुभवानन्दहेतुपुण्यरूपोपारनस्यसंसरणरूपत्वेप्यग्नित्व रूपणासम्भवात् । प्रतितन्त्रसिद्धान्ते कैवल्यानुभवस्य ज्ञान्यपेक्षया महादुःखरूपत्वेपि तद्धेतुपुण्यस्य कैवलाधिकार्यपेक्षयाग्नित्वरूपणसम्भवाच्च । भवत्पक्षे तु प्रकृतिमण्डल एव कैवल्यानुभावाभ्युपग तस्य क्षयिष्णुत्वाभ्युपगमाच्च । तद्धेतूपासनस्य संसाराग्नित्वरूपणासम्भवेन भवत्पक्षेकैवल्याधिकारिणां संसाराग्निविदीपनव्यपगतप्राणत्वेन तादृशकैवल्यस्य जीवनत्वाप्रसक्त्या तद्व्यावर्तक तया समित्युपसर्गसाफल्यसम्भवाच्च । (138) कैवल्याधिकारिणांज्ञानदर्शनप्राप्तिषु भोग्यतानवगहनात् । भोग्यन्यूनत्वाच्च समीचीन्यं नास्तीत्येतत् श्रीभाष्यकारसूक्तिमुखेन दृढयति । अुनुगृहीते चेति । प्रकृति विनिर्मुक्तेत्यनेन कैवल्यानुभवः प्रकृतिमण्डल बहिर्भूत इत्युक्तं । ब्रह्मात्मकेत्यनेन ब्रह्मणश्शरीरत्वमात्रेणोपासनं । न तु भोग्यतया प्राप्यत्वेनोपासनजीवस्वरूपस्यैव तथोपासनमिति सूचितं । तत्क्रतुन्यायाभिप्रायेणाह ते चेति । केवलं ब्रह्मप्राप्यत्यनेन प्राप्तौ निरतिशयानुकूल्यलक्षण शक्ति विशेषरूपभोग्यत्वानवगाहनं विवक्षितं । तच्च 
पूर्वमेवास्माभिरूपपादितं । पुनर्ननिवर्तन्त इत्यनेन प्राणवित्केवलयापेक्षयापञ्चाग्नि वित्केवल्यस्यव्यावृत्तिः । यथावस्थितमित्यनेन प्राप्तौ निरतिशयानुकूल्यावगाहनलक्षणभोग्यतावगाहनं विवक्षितं । परिपूर्णमित्यनेन गुणविग्रहविभूत्यंशेपिभोग्यतावगाहनं ब्रह्मवित्प्राप्तावस्ति । पञ्चाग्नि वित्प्राप्तीतन्नास्तीति सूचितं । एवच्चोपलक्षणं ब्रह्मस्वरूपादिषु निरतिशयानुकूल्यलक्षणशक्ति विशेषणस्य कैवल्यदशायां गानेपि तदनुभवे निरतिशयानन्दत्वावस्थापतिर्नास्तीति द्रष्टव्यं । प्रतिबन्धकबलात्कारणाभावाद्वेति पूर्वमेवोपपादितम् । स्वपक्षे समित्युपसर्ग प्रयोजनमुक्त्वा परपक्षं दूषयति । एवंचेति । उक्तरीत्याग्रन्थस्वारस्येन प्रयोजनसद्भावादित्यर्थः । ग्रन्थविमर्दप्रकारमाहं प्राणशब्दस्येति । सादरणतयेत्यनेन वृत्तिद्वयविरोधेनग्रन्थविमर्दस्सूचितः । किञ्चित्प्राणालम्भनमित्यनेन जीवनशब्दसंकोचनदोषसूचितः किं वृधेत्यनेन आनर्तक्यप्रतिहविन्यायेना त्रेति सूचितम् । तृतीयं दूषणमाह । जीवनीमित्यनेनेति । (139) समित्यनेन धात्वर्थोत्कर्षोव्युत्पत्तिबलाल्लथ्यते । न तु प्राणव्याप्तिरूपधात्वर्थप्रतियोगिभूत प्राणगतकार्त्स्यंव्युत्पत्ति विरोधात् आत्मानुभवरूप प्राणप्राप्तौनिरतिशयानन्दत्वरूपोत्कर्ष सम्भवात् व्यपगतप्राणात्मसंजीवनीमित्यत्र उपसर्गत्रयेण परमात्मालाभे अपकर्षलाभवत् सम्पर्यभ्यधिजीवनीमित्यादिरीत्योक्तेपि धात्वर्थं एवोत्कर्षोलभ्यते । न तु तत्प्रतियोगिनीत्याभिप्रायेणोपसर्गसहस्रेणेपीत्युक्तं तुरीयं दूषणमाहभयेति । प्राणशब्दस्य भूमविद्यायां जीवप्रयोगसत्वेपि प्रकृते जीवपरमात्मोभयग्रहणेसमित्युपसर्गवैयर्थ्यमेव तात्पर्यग्राहकमिति वाच्यं । तच्चायुक्तं । अस्मद्रीत्याभाष्यस्वारस्येनाचार्य सूक्ति स्वारस्येन च समित्युपसर्गस्यानन्यथासिद्ध प्रयोजनसम्भवात् मूलस्वारस्यं द्वेधाप्रदर्शितं । प्राणधारणरूपमुख्यार्थमङ्गीकृत्य जीवपरमात्मोभय परत्वाङ्गीकारेण कैवल्य व्यावृत्ति परत्वे संसारोन्मोचनमित्याचार्य सूक्ति वैफल्यं संसारोन्मोचनशब्दं न कार्त्स्ने न संसारनिवृत्तर्थोक्ति विरोधश्च एवस्थिते जीवपरमात्मो भयपरत्वमाचार्यसूक्तेरभिप्रेतमित्यत्रस्थितिगतिचिन्तान्यायेनाचार्य सूक्त्यस्वारस्यैकप्रवणभवद्गुरूपदेश एवमूलं नान्यदित्यर्थः । पञ्चमदूषणमाहासंकोचेनेति जीवनशब्दस्य जीवपरमात्मोभयपरत्वाश्रयणेपि संसाराग्नि विदीपनेन प्राणद्वय प्राप्तिरहतानांजीवनीमित्युक्ते प्राणद्वय प्रापकत्वस्यैवसमभिव्याहारेणा संकोचेन च लाभेन 
समित्यपसर्गवैयर्थ्याय तत्संकोचकल्पनमयुक्तमित्यर्थः । 
	ननु सर्वप्राणधारणहेतुत्वमेव (140) वचस्सुधायां संजीवनशब्दविवक्षितमिति किं नस्यादित्यत आह । सामीचीनस्यान्त्वेति । सम्यक् श्रुणोति सम्यग्गायति, सम्यगार्भतीत्यादिषु धात्वर्थगतोत्कर्ष विशेष एव  सामीचीन्यं प्रतीयते न तु द्रष्टव्यश्रोतव्य गातव्यगन्तव्यादीनां कार्त्स्ने न दर्शनादिकमिति व्युत्पत्ति सिद्धमेतदितिभावः । षष्ठं दूषणामहात्मनामिति । प्राणशब्दस्योभयपरत्वविवक्षायां सर्वाणु वाईमानि भूतानि प्राणमेवाभिसंविशन्तीतिप्राणशब्दस्य परमात्मनियोग रूढिभ्यां श्रौतप्रयोगप्रदर्शनं कोह्येवान्यात् कः प्राण्यादिति श्रौतयोगार्थपूर्तिप्रदर्शन चाचार्यैः कृतं व्यर्थस्यादितिभावः । अनेन तत्वटीकासूक्ति विरोधोपि सूचितः । इयं हि तत्वटीकासूक्तिः । अत्रप्राणः प्राणिनां प्राणनहेतुः परमात्मा न प्राणेन नापानेन मर्त्योजीवतिकश्चन । इति रेणतु जीवन्ति यस्मिन्नेतावुपाश्रितौ । प्राणस्यप्राणम् । प्राणमेवाभिसंविशन्तित्यादि श्रुतेः । प्राणस्तु प्रणवेजीवे जीविते परमात्मनीति च पठ्यते । इति । अत श्रुति त्रयेण निघण्टुबलेन च व्यपगतप्राणेतिप्राण शब्दस्य परमात्मपरत्वं साधितम् । अत्रयोगरूढिपलात्प्राणशब्दः परमात्मन्येव मुख्यः । प्रणवजीवजीवितेषु प्राणशब्दस्य प्रयोग प्राचुर्याभिप्रायेण निघण्टु पाठ इति तात्पर्य मनुसन्धेयं । अत्रगुरुतत्वप्रकाशिकायां प्रसंकात् कैवल्यनित्यत्वपक्षमपूर्वपक्ष सिद्धान्तसारयुक्ति निष्कर्षमुखेन श्रीचम्पकेशाचार्यैः प्रपञ्चितः । तत्सूक्तिस्तावत् प्रदर्श्यते । नन्वर्थस्य न्यायत्वे हि  ग्रन्थ स्वारस्यमनुरोध्यं । तदेव न दृश्यते । कैवल्यस्यकृत्स्नसंसारनिवृत्तित्वस्य बाधितत्वात् । न हि सर्वकर्मनिवृत्तावपि । (141) 
	भगवदनुभवपौष्कल्याभावो वक्तुं शक्यते .... स्तेभङ्गेपिजलनिर्गमाभाव प्रसङ्गाच्चतुर्विधाममजन इत्यारभ्य सर्वेच्यवनधर्माणः । प्रतिबन्धस्तुमोक्षभागित्यन्तेन कैवल्यस्यानित्यतावधारणात् । पञ्चाग्नि विद्यानिष्ठस्यापि मधुविधान्यायेन ब्रह्मप्राप्तिपर्यवसानस्यब्रह्मगमयतीति वचन बलायातत्वात् । श्रुतेमामादितः कथाम् । जिज्ञासुर्लभते भक्तिमिति वचनेन जिज्ञासुशब्दकेवलस्यापि क्रमेण भक्तिनिष्ठादर्शनाच्च । श्रुतोपनिषत्कगत्यभिधानाच्चेति च सूत्रयतो बादरायणाचार्यस्यार्चिरादिगतेरवश्यं ब्रह्मप्राप्तिपर्यन्तताया  अनुमतत्वात् । गीतादावनावृत्तिवचनस्य च तत एवोपपत्तेस्ततश्च परिपूर्ण भगवदनुभवप्रतिबन्धक कर्मानुवृत्याकैवल्येन कृत्स्नसंसार निवृत्तिरिति चेत् 
अत्रब्रूमः । योगिनाममृतं स्थानं स्वात्मसन्तोषकारिणामिति केवलान्तावन्नित्यमेवस्थानमभिधीयते न चेदमपामसोममृता अभूमेत्यादिवत् आपेक्षिकनित्यत्वतात्पर्यकम् । विरजापरमव्योम्नोरन्तरं केवलं स्मृतम् । तत्स्थानमुपभोक्तव्यमव्यक्तब्रह्म सेविनाम् । स्वात्मानुभवजानन्द सुखदं केवलं पदम् । निश्रेयसं च निर्वाणं कैवल्यं मोक्ष उच्यते । श्रीशांघ्रि भक्तिसेवैकरसभोगविवर्जितम् । इति त्रिपाद्विभूति लोकान् प्रक्रम्य पठितेन पाद्मवचनेन स्थाननित्यतावगमात् । न च स्थाननित्यत्वेपि केवलात्मानुभवरूपफलस्य विच्छेदोस्त्विति वाच्यम् । फलविच्छेदे प्रमाणाभावात् । न च ब्रह्मगमयतीति फलवचनं तत्र प्रमाणम् । तथासत्यात्कमात्रानुभवे प्रमाणाभाव प्रसङ्गान्नचोपक्रमे जीवस्वरूपशोध (142) नात् । तदुपासनावश्यकत्वे तदृशफलमव्यावश्यकमिति वाच्यम् । तथासति ब्रह्म प्राप्तिरूपफलप्रतिपादनव्याधातान्यान्यः पन्था इत्यादि विरोधात् । नचोपक्रमेपि ब्रह्मात्मकस्वात्मानुसन्धानमेव विवक्षितमिति वाच्यम् । तथा सति प्रकार प्रकारिभाव साधारण्येन ब्रह्मानुभवस्यैवोपक्रमस्वारस्येन फलत्वप्रतिपादनस्य न्यायत्वात् । स्वात्मसन्तोषकारिणामित्याद्यनुसारेण ब्रह्मप्रकारकानुभवे आत्मानुभवातिशयस्यैव प्रतीत्यभ्युपगमात् । मधुविद्यायां वसूनामेवैकोभूत्वेत्यादि श्रुणादिहानुपलब्धेः । अुनुभवद्वयकल्पनेमानाभावात् पूर्वोदाहृतदीपवाक्यस्यचास्वारस्यात्तत्र च विशेषणान्तरदानस्यक्लिष्टत्वान्नचकर्म मात्रनिवृत्तौ पूर्णभगवदनुभवप्रसङ्गः । यथाप्रमाणं भगवत्संकल्पस्यैव नियामकत्वात् । अन्यथा निश्शेषकर्मनिवृत्तौ कथं मुक्तस्य जगद्वयापाराभावः । पराभिध्यानात्तुतिरोहितमित्यत्र हि जीवस्य स्वाप्नप्रपञ्चसष्टुत्वाभावे कर्मैवसेतुरित्युक्तत्वात् कथं चानन्तगरूढादि व्यवस्थित तत्तत्कैंकर्यासिद्धिः । पुरुषार्थासिद्धेः कर्मनिबन्धनत्वादत एव नित्यानामपि बहुत्वप्रसङ्गात्, कथं च विदुषउत्क्रमणदशायामेव निश्शेषकर्मनिवृत्तावपि सूक्ष्मश्शरीरानुवृत्तिः । परिपूर्ण भगवदनुभवा लाभश्च । यदि च प्रमाणबलात्सर्वत्रकर्म सम्बन्धविरहः तदाकृतेपि दीयतां दृष्टिः ।  सर्वेप्यवनधर्माण इत्यस्य च निन्दापरत्वात् ।  केवलव्यतिरिक्त विषयत्वाद्वा बहुवचनस्य व्यक्त्यभिप्रायकत्वात् । प्रत्येकममृतं स्थानं इति वदनित्यतायाः क्वाप्यश्रवणात् । यदि च कैवल्यं प्राप्तानां मधुविध्यानयेन योजनं तदाऐश्वर्यगतिं प्राप्तानां, भगवन्तं प्राप्तानां च पुनरावृत्तिवपुनरावृत्तौ च हेतुमाह । ऐश्वर्यगतिं प्राप्तानां 
पुनरावृत्तिरपरिहार्या । मामुपेतानान्तु न पुनरावृत्ति प्रसङ्गः । अथकैवल्यं प्राप्तानामपि पुनरावृत्तिर्नविद्यत इत्यत्राह । ज्ञानिनः । कैवल्यार्थिनश्चापुनरावृत्तिं चाह इत्यादिषु गीताभाष्यग्रन्थेष्वैश्वर्यं प्राप्तानां पुनरावृत्तेः । कैवल्यं प्राप्तानां भगवन्तं प्राप्तानामिहपुनरावृत्तेश्च प्रतिपादनं, यं प्राप्यननिवर्तन्ते तद्धामपरमंममेत्यादि । तद्विषयवाक्यं च कथतंगमितव्यं । वस्वाद्यैश्वर्यं प्राप्तानां ब्रह्मादिपदगतानामपि केवलाविशेषादत ऐश्वर्यगतिं प्राप्तानां प्राप्यस्थानविनाशात् विनाशित्वमवर्जनीयमिति स्थानानित्यतायाः फलानित्यत्वेप्रयोजकत्वमभिदधतां भाष्यकृतां विरजा परमव्योम्नोरन्तरं केवलं स्मृतं । अमृतं स्थानमित्यादिवन्ननित्यस्थान कैवल्यानित्यताया असम्मतत्वाच्च जिज्ञासुर्लभते भक्तिमिति भगवदुक्तेरेवकैवल्यसाधकत्वादुपपद्यते । अत एव हि भक्तो भक्तिगतिमिति पृथक्फलनिर्देशः । अन्यधो भयोरपि भक्तिगतिं प्रजेत्यस्यैव वक्तव्यत्वात् । श्रुतोपनिषत्कगत्यभिधानं च मुक्तपरमात्म साधारणं । तथापि प्रतिबिम्बादिव्यतिरिक्तत्वस्य साधकं मुक्तव्यतिरेकश्च निरूपाधिकामृतत्वादिभिरेव तत्रसिध्यति अमृतत्वादिकं कथञ्चिन्नेयमित्युक्तेगत्यभिधानं बद्धापि व्यावर्तकमुच्यते । 
	वस्तुवस्तु श्रुतोपनिषत्कगत्यभिधानमुपास्यस्य परब्रह्मत्वं साधयति । न च पञ्चाग्निविद्यायां परमात्मोपासनं मरमाकमभ्युपगतमिति न कश्चिद्धोषः । परमार्थस्तु कैवल्येप्यस्त्येव ब्रह्मानुभवः प्रकारतयेति किमनेन प्रघट्टेन । यदपि शरीरकभाष्ये परमात्मानुभवमेवमोक्षमाचक्षते इत्यनुगृहीतम् । तदपिस्वाभिमतमोक्षप्रतिपादन परमिति दष्टव्यं । स्वात्मानुभवार्थिनामेवहि कैवल्यमभिमतमिति सर्वं सुधटितम् । यदि च कैवल्यमनित्यमित्येव तत्वं, तर्हितदनुगुण एव गूढार्थ इति विभावयाम् इति । सुखबोधार्थमेतद्वयाचक्ष्महे । अयं तावदत्रपूर्वपक्षाभिप्रायः । यदुक्तं संसारप्रतिबन्ध प्राणप्राप्तेस्सर्वस्या अपि समभिव्याहारबलाज्जीवनशब्दा संकोचादुज्जीवनं संसारन्मोचनमिति पदद्वयस्वरस्यात् समित्यस्य साक्षाद्धात्वर्थ गतोत्कर्ष परत्व स्वारस्यात् प्राणशब्दस्य परमात्मपरत्वसमर्थन पराचार्यसूक्तिद्वयविरोधाच्च । समित्युपसर्गेणात्मानुभवानन्द पराणां परिपूर्णब्रह्मानुभवानन्दः कदापि नास्ति । निश्शेषसंसार निवृत्तिश्चास्ति । अर्चिरादिमार्गेण ब्रह्मप्राप्तिरस्ति । अपुनरावृत्तिश्चास्तीति प्रतीयत इति । तदयुक्तं । प्रमाणोपपत्ति विरोधे सम्प्रदायस्याप्रयोजकत्वादित्यभिप्रायेण शंकते नन्विति । नन्वात्ममात्रानुभवहेतु पुण्यप्रतिबन्धात् ब्रह्मविद्यारूपकारणाभावाद्वा ब्रह्मानुभवाभाव इत्युक्तमित्यत आह नहीति 
। पञ्चाग्निविदोपि स एनान् ब्रह्मागमयतीति तुल्यवत्ब्रह्मप्राप्ति श्रवणानुसारेण तत्क्रतुन्यायेन च ब्रह्मविद्यानिष्ठत्वात् । ब्रह्मविद्यायाश्च तदा विद्वान् पुण्यपापेविधूयेत्याद्युनुसारेण ब्रह्मप्राप्ति प्रतिबन्धकसकलपुण्यपापनिवर्तकत्वात् । तमेवविदित्वातिमुत्युमेतीत्याद्यनुसारेण प्रतिबन्धकनिवृत्तिद्वारैवस्मात्सिद्धान्ते ब्रह्मप्राप्युपयोगाभ्युपगमाच्चं निश्शेषकर्मक्षयेपि ब्रह्मप्राप्तिर्नास्तीत्य युक्तमिति भावः । केवलाधिकरिणामपि विशेषणतया ब्रह्मप्राप्त्यभ्युपगमात् । पौष्कल्याभाव इत्युक्तं । परिपूर्णब्रह्मानुभवेनिरतिशयानन्दत्वावस्थापत्त्यभाव इत्यर्थः । ब्रह्मप्रधानकोपासनरूप विशेषकारणाभावात् परिपूर्ण ब्रह्मानुभवाभाव इत्यत । आह सेतुभङ्गेपीति । परिपूर्णब्रह्मानु भवानन्दस्य स्वाभाविकत्वात् । स्वाभिकस्य प्रतिबन्धकनिवृत्यर्थयत्न विना यत्नान्तरसाध्य व्यापारनिरपेक्षत्वात् । विद्वान् पुण्यपापे विधूय तमेवविदित्वेत्याद्यनुसारेण ब्रह्मविद्यायाः कार्त्स्ने न ब्रह्मप्राप्ति प्रतिबन्धकनिवृत्युपयोगित्वाच्च । ब्रह्मविद्यायाकृत्स्नप्रतिबन्धकनिवृत्तौसत्यां ब्रह्मानुभव पौष्कल्याभावो न युक्तः अन्यथा जलस्य स्वाभाविकं स्यन्दनं सेतुभङ्गेपि विशेषकारण विलम्बेन विलम्बेवेति भावः । एवमप्राकृतकैवल्यं स्वरूपेणनिरस्यप्राकृताप्राकृतसाधारण्येन तस्य नित्यत्वं निरस्यति चतुर्विधा इत्यादिना । 
	ननु पञ्चाग्निविदोविद्याभेदात् फलभेद आवश्यक इत्यत आह । पञ्चाग्नि विद्यानिष्ठस्यापीति । तद्य इत्थं विदुरित्यधिकारिभेद श्रवणात् सएनान् ब्रह्मागमयतीति ब्रह्मप्राप्तिश्रवणाच्च । दहरविद्याद्यपेक्षया मधुविद्यायाः कार्यावस्थ ब्रह्मोपासनत्व रूपवैषम्यात कार्यावस्थ ब्रह्मप्राप्तिपूर्वक (146) साक्षाद्ब्रह्मप्राप्तिवत्पञ्चाग्निविद्यायाः ब्रह्मविद्यात्वेपि जीवप्रधानकोपासनरूप वैषम्यबलात्जीवप्रधानकात्मानुभवरूपफलव्यवधानेन ब्रह्मप्रधानकानुभवः फलमिति कल्प्यत इति भावः । न केवलं पञ्चाग्निविदो ब्रह्मप्राप्ति श्रुतिबलात् ब्रह्मविद्याकल्प्या । अपि तु सावाचनकीत्यभिप्रायेण कैवल्यस्यानित्यत्वे तृतीयं प्रमाणमाह । श्रुत्वे मामिति । ब्रह्मसूत्रोक्तमर्चिरादिगतेः परमात्वत्व साधकत्वं कैवल्याधिकारिणोऽर्चिरादिगत्यभावं फञ्चाग्निविदो ब्रह्मविद्यानिष्ठत्वं च साधयतीत्यभिप्रेत्यतुरीयः प्रमाणमाह । श्रुतोपनिषत्केति । कैवल्याधिकारिणोऽर्चिरादिगतिसत्वे पञ्चाग्निविदोब्रह्मवित्त्वाभावे च तत्प्राप्यस्यजीवत्यावश्यं भावात् । अर्चिरादि गत्याप्राप्यत्वं परमात्मत्वव्यभिचारिस्यादिति 
भावः । गीतादावनावृत्तिवचनं जिज्ञासु शब्दि पञ्चाग्निविदः ब्रह्मवित्वसाधकमिति पञ्चमं प्रमाणमाह गीतादाविति । ब्रह्माकायानिषेवण वचनमादि शब्दार्थः । ततएवेति । क्रमेण ब्रह्मप्राप्तिसद्भावादेवेत्यर्थः । पूर्वपक्षे नहयागमास्सहस्रमिति न्यायेन न्यायप्राधान्यं सूचयितुमुपपत्तिः  पुरस्कृता । सिद्धान्तिना तु, न हि वचनविरोधेन्यायः प्रभवति । नहि वाचनिकेर्थेयुक्तयः क्रमन्ते किं हि वचनं नुकुर्यादिति न्यायेन प्राणप्राधान्यं सूचयितुं न्यायान्यथासिद्धिं वक्ष्यमाणमभिप्रेत्यकैवल्यानुभवस्थानस्य प्रकृतिमण्डल बहिर्भावे तदनुभवनित्यत्वे च वचनं (147) पुरस्क्रीयते योगिनामित्यादिना । तावच्छब्दः उपपत्यन्यथासिद्धिं वक्ष्यमाणां सूचयति । प्रजापतिलोकब्रह्मलोकापक्षया कैवल्यस्थानस्यामृतत्वेनवैषम्यकथनात् कैवल्यस्थानं प्रकृतिमण्डल बहिर्भूतमिति स्फुटम् ।  नित्यासततविक्रीयेत्याद्यनुसारेण प्रकृतिमण्डलस्स्यामृतत्वासम्भवादिति भावः । अगतिकगतिभूतां वचनान्यथासिद्धिं फलायमानशंकारूपमसूद्यपरिहरति न चेति । इत्यादिवदित्यादि शब्देन अक्षय्यं हवै अनातंहवा अपारं वायुश्चान्तरिक्षंचैतदमृतमित्यादिकं गृह्यते । आवृत्तिविधानादिभिः कर्मणामल्पास्थिर फलकत्वस्य जिज्ञासाधिकरणे निर्णीतत्वेन अपंमसोमित्यादेः प्रशंसामुखेन चिरकालस्यायित्वपरत्वेपि, योगिनाममृतमित्यत्र प्रजापतिलोकब्रह्मलोकव्यावर्तकतयैव अमृतत्वस्योपादानेन प्रशंसापरत्वं तत्र नोक्तिसम्भवमर्हतीत्यभिप्रेत्यस्वस्वारस्य सिद्धं कैवल्यानुभवस्थाननित्यत्वं, तत्स्थानस्य विरजोत्तीर्णत्व कण्ठोक्त्यादृढयति न मित्युक्त वैकुण्ठाख्यनगरपरः । कैवल्यनुभवस्थानस्य विरजोत्तीर्णत्व कण्ठोक्त्या कैवल्यानुभवस्थानस्यप्रकृतिमण्डलबहिर्भावसिद्धिः केवलं स्मृतमित्यत्र केवलशब्दः निश्शेषप्रकृतिविनिर्मुक्तात्मस्वरूपानुभवस्थानलाक्षणिकः । नित्यासतत विक्रीयेत्याद्युक्त सकलविकाररहित स्थानवाचकोवा अव्यक्तोक्षर इत्युक्तः । येत्वक्षरमनिर्देश्यं अव्यक्तं पर्युपासते । अक्षरं ब्रह्मपरममिति गीताप्रासिद्धयभिप्रायेण स्वात्मसन्तोषकारिणामितिस्थाने अव्यक्तब्रह्मसेविनामित्युक्तं स्थानमुपभोक्तव्यमित्यनेन (148) योगिनाममृतं स्थानमिति योगिनां भोगस्थानपरमिति सूचितम् । अव्यक्त ब्रह्मसेविनामुपभोक्तव्यं स्थानमित्यनेन स्वात्मसन्तोषकारिणां स्थानमित्यत्र स्वात्मसन्तोषकारित्वं विशेषणं न तूपलक्षणमिति सूचितम् । अव्यक्तब्रह्मसेविनामिति स्वात्मप्रधानकोपासनमुक्तं उपभोक्तव्यमित्युक्तं तत्फलस्वरूपं विशदयति, स्वात्मानुभवजेति । निरस्तातिशयाह्लादसुखभावैकलक्षणेत्यत्र आह्लादसुखशब्दवदानन्द सुखेत्युक्तिः 
आनन्दरूपसुखदमित्यर्थः । तत्सथानगमनमात्रेणात्मस्वरूपमात्रानुभवे निरतिशयानन्दत्वावस्थापत्तिर्भवतीत्यभिप्रायेणात्मानुभवसुखदमित्युक्तम् । केवलपदं त्रिगुणप्रकृतिमण्डलोत्तीर्णं स्थानमित्यर्थः । स्वात्मानुभवजानन्दस्य ब्रह्मानुभवाजानन्दादिशब्दतः पर्यायवाचका इत्याह । निश्रेयसञ्चेति । अत्रस्वात्मानुभवजानन्द इति विशेष्यमध्याहार्यम् । इदमुक्त्यमृतादि शब्दोपलक्षणम् । इत्थं स्वात्मानुभवानन्दस्य ब्रह्मानुभवानन्दसाधर्म्यमुक्त्वा तद्वैधर्म्यमाहश्रीश्रेति । महनीयविषये प्रीतिभक्तिः । तत्कारिताशेषवृत्तिस्सेवा भक्तिश्च सेवाचेति द्वन्द्वः । भक्तिसेवे एकस्सौ मुख्यस्वभावै । यस्य स इत्यर्थः । अनुगृहीतं च श्रुतप्रकाशिकायां, अखण्डैकरसं निर्विशेषतैकस्वभाव मित्यर्थः इत्येकशब्देनान्यभक्तिरन्यसेवाचनस्वत इष्टार्थत्वे तदेर्थेतिव्यज्यते कैंकर्यस्यप्रीतिकारितत्वेपि सेवां विना केवल भक्तिपराणामपि प्राणामिकत्वाद्भक्तेः पृथगुपादानं दिव्यदम्पतिरूपविशिष्टमेवानुभवकैकंर्योद्देश्यमित्यभिप्रायेण श्रीशेत्युक्तम् । एतादृशभोगः कदापि नास्तीत्यभिप्रायेण (149) विवर्जितमित्युक्तम् । कदापि भोगोत्पत्ति स्थानं न भवतीत्यर्थः । अत्र पूर्वोक्तं पदं विशेष्यत्वेन पूरणीयम् । कैवल्यस्थानस्य प्रकृतिमण्डलान्तर्भावः प्रकरणविरुद्ध इत्यभिप्रायेण त्रिवाद्विभूतिलोकान्प्रक्यमेत्युक्तम् । स्वात्मसन्तोषकारिणामिति विशेषत्व स्वारस्यं तत्स्थानमुपभोक्तव्यमिति भोगस्थानत्वोक्तिस्वारस्यं, नित्यत्वेन प्रसिद्धमोक्षवाचिशब्दप्रयोगस्वारस्यं कैवल्य भोगस्य कदापि भगवदनुभवं कैंकर्य साहित्यभावोक्ति स्वारस्यञ्चापरामृश्यकृतां शंकामनूद्य निराकरोति न चस्थानेति । उक्तस्वारस्य पतुष्टय विरोधिवचनं नास्तीत्याहफलविच्छेद इति । फलावैरूप्याय ब्रह्मागमयतीत्यस्य साक्षाद्ब्रह्मप्राप्तिपरत्वात् कैवल्यस्य फलत्वनिर्वाहायचारत्वसिद्धयाविच्छेदसिद्धिरित्यभिप्रायेणाशंक्यनिरस्यति, न च ब्रह्मेति पञ्चाग्निविद्ब्रह्मविदोः साक्षाद्ब्रह्मप्राप्तिरूपफलवैरुप्यवत् तत्फलतावैरूप्यायपञ्चाग्निविद्याब्रह्मविद्ययोः विकल्पेन साक्षाद्ब्रह्मप्राप्तिसाधनत्वस्य तद्य इत्थं विदुरित्यादि श्रुतिसिद्धत्वापत्तौ अक्षरं ब्रह्मपरमम् । ते ब्रह्म तद्विदुकृत्स्नम् । अव्यक्तोऽक्षरइत्युक्तः । येत्वक्षरमनिर्देश्यमित्यादि गीतावाक्यस्य तद्य इत्थं विदुरिति विरोधेन परब्रह्मण एवसाक्षात्पञ्चाग्नि वित्प्राप्यत्वपरत्वापत्त्यास्वात्मानुभवरूपद्वाराफलपरत्वभङ्गप्रसङ्गेन वृद्धि- 
मिच्छतोमूलहान्यापत्तिरिति न्यायापत्तिरित्यभिप्रायेणाह तथासतीति । 
	ननु पञ्चाग्निविद्यायां द्युपर्जन्यादि पञ्चाग्नि प्रतिपादनमुखेनजीवस्वरूप संशोधनात गीतायां स्वभावसर्गप्रतिपादन मुखेन । (150) तदुपब्रह्मणाच्च । तद्य इत्थं विदुर्य एवमेतद्विदुः इत्यनयोर्जीवोपासन परत्वातदंशे ब्रह्मगमयतीतिफलप्रतिपादनमात्मानुभवरूपद्वाराफलमुखेन साक्षाद्ब्रह्मप्राप्तिफलपरमिति वाच्यमित्याशंक्यनिराकरोति न चोपक्रमेति । ब्रह्मविद्याया इव फचाग्निविद्याया अपि साक्षाद्ब्रह्म प्राप्तिसाधनत्वे ब्रह्मप्राप्तिरन्योपायसाध्यत्व परबहुतरप्रबलप्रमाणविरोधेन पञ्चाग्नि विद्योपक्रमानुसारेण च ब्रह्मागमयतीत्यस्य कार्यंबादरिरित्युक्तरीत्या हिरण्यगर्भलाक्षणिकत्व प्रसङ्गेन पुनरपिवृद्धिमिच्छत इति न्यायापात् इत्यभिप्रेत्य परिहरति । तथासतीत्यादि वाक्यद्वयेन पञ्चाग्निविद्योपक्रमानुसारेण तद्य इत्थं विदुरित्यादेः प्राधान्येन जीवोपासनपरत्वं ब्रह्मगमयतीत्यनन्योपाय साध्यसाक्षाद्ब्रह्मप्राप्तिफलश्रवणानुसारेणा  - प्राधान्येन ब्रह्मोपासनरूपत्वमपि कल्प्यत इत्याशंक्य निराकरोति । नचोपक्रमेपीति । एवमपि जीवोपासनांशे प्राधान्येनब्रह्मप्राप्तिपूर्विका प्रधान्येन ब्रह्मप्राप्तिः ब्रह्मगमयतीत्यत्र फलत्वेनाभिप्रेता । ब्रह्मोपासनांशे अद्वारिकासाक्षाद्ब्रह्मप्राप्तिस्तयेति  वैरूप्यापत्या फलवैरूप्य परिहारेफलत्ववैरुप्यापत्तिर्दुर्वारा किसन्नान्यः पन्था इत्यादौ तमेवं विद्वानिति प्राधान्येन भोग्यतया प्राप्यत्व लक्षणेन ब्रह्मोपासनं निर्दिश्य साधनन्तनिषेधात् प्राधान्येन ब्रह्मविद्यात्व कल्पनेपि ब्रह्मागमयतीत्यस्य साक्षाद्ब्रह्म प्राप्तिरूपफलपरत्वेनान्यः पन्था इति श्रुतिविरोधापरिहारेण भक्षितेपीति न्यायापातः । (151) अपि च विद्युत्पुरुषस्यार्चिरादिवत् आतिवाहिकत्वात् स एनान् ब्रह्मागमयतीत्वस्य व्यूहावासुदेवरूप ब्रह्मगमयित्रृत्वमेव प्रायदर्शन्यायेन युक्तं । ना ब्रह्मविदाप्नोति, सोश्नुते । रसंहयेवायंलब्ध्वानंदीभवतीत्यादिप्रतिपन्न साक्षाद्ब्रह्मप्राप्तिरूपफल परत्वम् । इत्थं च पञ्चाग्निविद्ब्रह्मोविद्नोः  ब्रह्मागमयतीत्यस्य मार्गस्थब्रह्मपर ब्रह्मगमयितृत्वरूपद्वारफलपरतया नफलस्वरूपांश फलत्वांश च वैरूप्यं नापि  ब्रह्मशब्द लक्षणापत्तिरिति दूषणत्रयेत्येव दोषान्तरमाह तथासति प्रकारेति । तद्य इत्थंविदुरित्याद्युपक्रमे तच्छब्दैततच्छब्दयोः प्राधान्येन प्रकृताकार विशिष्टजीवस्वरूप परामर्शितया जीवमात्र प्रधानकविद्यात्वस्वारस्येन ब्रह्मगमयतीत्यस्य साक्षादुपक्रमकाङ्क्षित फलपरत्वस्वारस्येन च ब्रह्मप्रधानकाप्रधानकप्राप्तिपरत्वमेव विद्या प्रधानफलपरत्वपक्षेपि कलप्यितुमुचितम् । न तु 
सोश्नुत इत्यादिप्रसिद्ध साक्षाद्ब्रह्म प्राप्तिमात्रपरं, अपि च व्रीहियवादिविकल्प स्थले एकरूपावच्छिन्नं प्रतिरूपाद्वयावच्छिन्नस्य कारणत्वप्रतिपादने सति कार्यवैजात्यस्यैव कल्पनेन प्रकृतेपि तद्य इत्थं विदुः येचेमेरण्ये उपासत इति भिन्नरूपावच्छिन्नकारणद्वय श्रवणोपक्रमानुसारेण ब्रह्मगमयतीति ब्रह्मप्रधानकाप्रधानकप्राप्तिद्वयं सामान्यरूपेण फलत्वेन निविश्यत इति कल्पयितुं युक्तमित्याभिप्रेत्याह, प्रकार प्रकारि भावेति । प्रकारशब्दो भोग्यत्वेन प्राप्यत्वाभावरूप अप्राधान्य परः । प्रकारि शब्दोभोग्यत्वेन प्राप्यत्वरूपप्राधान्यपरः । (152) ब्रह्मानुभवे प्रकारप्रकारिभावः । निरतिशयानन्दत्वावस्थाराहित्थं । तदापत्तिश्च, तथा ब्रह्मगमयतीत्यनेन पञ्चाग्नि विद्यांशे निरतिशयानन्दत्वापन्न ब्रह्मानुभवः ब्रह्मविद्यांशे तदापन्न ब्रह्मानुभवश्च ब्रह्मानुभवत्वरूपणफलत्वेन विवक्षित इति भावः । उपक्रमस्वारस्येनेति त्रेधास्वारस्यं विवक्षितम् । फलत्वप्रतिपादनस्येति प्रधानफलत्वकल्पनपक्षस्येत्यर्थः । न्याय्यत्वादित्यनेनविकल्पस्थले कार्यवैजात्य कल्पनमभिप्रेतम् । तथा च ब्रह्मागमयतीत्यस्य प्रधानफलपरत्वपक्षेपि पञ्चाग्निविद्यांशे साक्षाद्ब्रह्मप्राप्तिफल परत्वाभावात् तद्वाक्यबलेन कैवल्यस्य द्वारफलत्वेन अित्यत्वकल्पनमनवकाशपराहतमिति भावः । पञ्चाग्नि विद्याफल ब्रह्मानुभवे अप्राधान्यमुपब्रह्मणेन दृढयन्  तद्विवृणोति, स्वात्मेति । पूर्वस्थानद्वय व्यावृत्यर्थमचिद्वियुक्तात्म स्वरूपानुभवस्य वक्ष्यमाणपरमपद व्यावृत्यर्थं सर्वं वाक्यमिति न्यायेन स्वात्ममात्र विषयकानन्दस्य कैवल्य स्थान ब्रह्मानुभवव्यावृत्यर्थं स्वात्मसन्तोषशब्देनस्वात्मानुभवमात्रांशे निरतिशयानन्दत्वावस्थापत्तेश्च विवक्षितत्वं सिद्धवत्कृत्थोक्तम् । ब्रह्मप्रकारकानुभव इति ब्रह्मप्रधानकानुभव निरतिशयानन्दवस्थापत्ते आत्मानु भवातिशयस्येति । जीवस्वरूपगतनिरतिशयानुकूल्यरूपशक्ति विशेषस्येत्यर्थः । प्रतीत्यभ्युपगमात् जीवस्वरूपसामान्य धर्मभूतज्ञाननित्य विभूतीनां  स्वयं प्रकाशत्व  शक्ति व्यवस्थावत् तत्क्रतुन्यायबलेना वगाहनशक्तिव्यववस्थाभ्युपगमादित्यर्थः । इदमुपलक्षणम् । (153) ब्रह्मानुभवांशे निरतिशयानन्दत्वावस्थापत्तिर्नास्तीत्यपि द्रष्टव्यम् । पञ्चाग्निविद्यायाः स्वात्मप्रधानकानुभवो ब्रह्मप्रधानकानुभवो ब्रह्मप्रधानकानुभवश्च किं द्वारद्वारिभावापन्नं फलद्वयं उत स्वतन्त्रफलद्वयमितिविकल्पमभिप्रेत्य आद्येदोषमाहमधुविद्यायामिति । मधु 
विद्यायामेकस्या एव विद्यायाः कार्यकारणोभयावस्थब्रह्मप्राप्तिद्वयस्यद्वार द्वारिभावापन्नफलत्वकण्ठोक्तिवत् प्रकृते जीवब्रह्मप्रधानकानुभवयोर्द्वारद्वारिपन्नफलद्वयत्वकण्ठोक्तिर्नास्ति । प्रत्युतगीतायां मोक्षधर्मे पाद्मपुराणे च जीवोपासनस्य जीवप्राप्तिः फलं ब्रह्मोपासनस्य ब्रह्मप्राप्ति फलं इति  व्यवस्थयैव फलत्वं श्रूयते । अतः फलाकाङ्क्षाविरहात् जीवप्रधानकोपासनस्य ब्रह्मप्रधानकप्राप्तिर्नफलत्वेन कल्पयितुं शक्येत्यर्थः । द्वितीये दोषमाह । अनुभवद्वयेति । गीतादिबलात्स्वात्मप्रधान प्राप्तिः फलम् । ब्रह्मगमयतीतिवचनबलात् ब्रह्मप्रधानकप्राप्तिश्च फलमिति न कल्पयितु शक्यम् । गीतादिषु पञ्चाग्नि विद्याब्रह्मविद्ययोः व्यवस्थयाजीवब्रह्म प्राप्तिफलकत्वकण्ठोक्ति विरोधात् ब्रह्मगमयतीत्यस्यार्चिरादिप्राप्तिवदवैरूप्येण व्यूहवासुदेवप्राप्तिरूपद्वार- फलपरत्वस्यैव वक्तव्यत्वाच्चेति भावः । पञ्चाग्निविद्यायां साक्षात्परं परया वा साक्षाद्ब्रह्मप्राप्तिफलकत्वे प्रमाणोपपत्ति विरोधमुक्त्वासम्प्रदायविरोधमप्याह पूर्वोदाहतेति । विरोधमुक्त्वासम्प्रदायविरोधमप्याह पूर्वोदाहृतेति । 
	ननु पञ्चाग्निविदः प्रथमं स्वरूपरूपगुणविभूत्वंशं भोग्यतारहितं ब्रह्मानुभूयपुनर्ननिवर्ततन्ते । पश्चात्स्वरूपरूपगुणविभूत्यंशेभोग्यताविशिष्टं ब्रह्मानुभवन्ति । परब्रह्मोपासीनास्तु प्रथममेव स्वरूपरूपगुणविभूत्यंशे निरतिशयभोग्यताविशिष्टं ब्रह्मानुभवन्तीत्यर्थ इत्याशंकाह, तत्रचेति । विशेषणान्तरेति । कैवल्यब्रह्मानुभवे यथावस्थित परिपूर्णब्रह्मानुभवे च प्राथम्यरूपविशेषणान्तरस्याध्याहारदुष्टत्वादित्यर्थः । एवमात्मानुभवस्यनित्यत्वेप्रमाणनित्यत्वे प्रमाणाभावश्चोक्तः । अत एव पाद्मोत्तरखण़्डत्रयस्त्रिंशधाये । एवं प्राकृतरूपायाविभूतेरूपमुच्यते । त्रिपाद्विभूतेन्तुश्रुणुभूधरनन्दने । इति महेश्वरेण पार्वतीं प्रतिविस्तरेण त्रिगुणप्रकृतिस्वरूप कथनान्तरं त्रिपाद्विभूतिं वक्तव्यत्वेन प्रतिज्ञाय तत्स्वरूपं विस्तरणोक्त्वा तदध्यायान्ते तस्यास्त्रिद्विभूतेस्तु रूपं वक्ष्यामि विस्तरात इति तदन्तर्गतं लोकं वक्ष्यमाणत्वेन  प्रतिज्ञाय चतुस्त्रिशाध्याये त्रिपाद्विभूतेर्लोकास्तु असख्येयाः प्रकीर्तिता इत्यादिना प्रतिज्ञातार्थ प्रपञ्चनपूर्वकविरजापरमव्योम्नोरित्यादि पूर्वोदाहृतसार्धश्लोकद्वयपठनन्तरंतमिच्छत्यल्पमतयो मोक्षं च सुखवर्जितम् । महात्मानो महा भोगा भगवत्पादसेवकाः । तद्विष्णोः परमंधामयान्ति ब्रह्मसुखप्रदमिति सार्धश्लोकेन त्रिपाद्विभूतानेव कैवल्यस्थानपरमपदयोः 
ब्रह्मानुभवसाहित्य राहित्याभ्यां वैषम्यं अल्पमतिमहामत्युद्देश्यत्वं च व्यक्तमुक्तं एतत्सर्वमत्राभिप्रेतम् । इत्थं वदेशास्त्रा विरोधिना यस्तर्केणानुसन्धन्ते इत्युक्तरीत्या कैवल्यानुभवस्थानस्य (155) प्रकृतिमण्डल बहिर्भावे तदनुभवनित्यत्वे च प्रमाणं तदनुग्राहकतर्कं चोक्त्वा पूर्वपक्षिणोक्तं प्रमाणस्वारस्यविरोधि शिष्कतर्कमनूद्यनिरस्यति । न च कर्मेति । यदुक्तमात्मानुभवहेतुपुण्यस्यापि ब्रह्मविद्यानिवर्तत्वेन तत्सत्वे पुण्यप्रति बन्धात् । परिपूर्ण ब्रह्मानुभवोनास्तीत्ययुक्तमिति, तदयुक्तम् । तदाविद्वान् पुण्यपापे विधूयेत्सादौ ब्रह्मप्रधानकोपासनस्यैव ब्रह्मप्राप्ति प्रतिबन्धकनिवर्तकत्वस्योक्तत्वेन कैवल्यार्चिषु ब्रह्मप्रधानकोपासनभावेन तत्प्रतिबन्धेन ब्रह्मानुभवो नेत्युक्तेप्रतिहतत्वात् । जिज्ञासोज्ञानिनाश्च व्यवस्थयाजीवप्राप्तिरूपफलद्वय श्रवणेन ब्रह्मप्रधानकोपासनस्यैवात्मानुभव हेतुपुण्येनिर्तकत्वाच्च । अत एव ब्रह्मप्रधानकोपासनरूपकारणाभावात्परिपूर्ण ब्रह्मानुभवो नास्तीत्यपिवक्तुं युक्तम् । ब्रह्मविद्यासामान्यस्य प्रतिबन्धकनिवृत्युपयोगित्वेपि ब्रह्मप्रधानकाप्रधानक विद्याद्वयस्यात्मानुभवब्रह्मानुभवरूपफलहेतुत्वव्यवश्थानुसारेण तद्य इत्थं विदुरित्यादि वचने व्रीहियवादि विकल्पस्थल इवकार् वैजत्यस्यैवकल्पनीयत्वात् । ब्रह्मप्राप्ति सामान्ये ब्रह्मविद्यासामान्यस्य तमेव विदित्वेत्यनुसारेण प्रतिबन्धक निवृत्तिद्वाराकारत्वेपि विकल्पो विशिष्ट फलत्वादिति न्यायेन विकल्पो विशिष्ट फलत्वादिति न्यायेन विजातीयब्रह्मविद्यानां विजातीयब्रह्मप्राप्तिषुकारणत्वावश्यं भावाच्च । एवं चात्मानुभवहेतुपुण्यबलेन यावदात्मभाविब्रह्ममात्रानु भवान्नदद्यामिति भगवत्संकल्प उन्नयीते ब्रह्मप्रधानकोपासनरूपकारणाभावेन यावदात्मभावि (157) ब्रह्म प्रधानकानुभवं दद्यामिति भगवत्संकल्पोनास्तीति चोन्नीयत इत्यभिप्रेत्यपरिहरति यथा प्रमाणमिति । नियामकत्वादिति । उक्तसंकल्पद्वयस्य ब्रह्मप्रधानकानुभवप्रतिबन्धकत्वात् तद्वयतिरेक प्रयोजकव्यतिरेक प्रतियोगित्वाच्चेत्यर्थः । अपि च जिज्ञासुज्ञानिनोः आत्मानुभव ब्रह्मानुभवेन, गीता मोक्षधर्म, पाद्मवचनादिभिर्व्यवस्थित फले इति सिद्धौ स्वाभाविक ब्रह्मानुभवः सर्वबन्धविनिर्मोकेपि भगवत्संकल्प विशेषरूपकारणाभावान्नास्तीतिकल्प्यते । फलव्यवस्थापकप्रमाणस्यैव भगवत्संकल्पे विशेषाभावोन्नायकत्वात् इत्यपि दूषणं यथा प्रमाणमित्यादिवाक्यभिप्रेतम् । तदेतत्रृतीयं दूषणं प्रतिबन्द्यादृढयति । अन्यधेति । यथाप्रमाणं भगवत्संकल्पविशेषस्यकार्यव्यतिरेकप्रयोजक व्यतिरेकप्रयोगित्वाभाव इत्यर्थः । 
जगद्वयापाराधिकरणन्यायेन मुक्तस्य जगद्व्यापार रूपकार्याभाव सिद्धौ मुक्तिहेतुब्रह्मविद्यया पुण्यपापरूपसकलकर्मक्षयेण प्रतिबन्धकाभावात् मुक्तिहेतुब्रह्मविद्यासत्वादेवकारणाभावस्यापि वक्तुमश्यत्वात् । जगद्व्यापाररूपकार्याभावः । एतन्मुखेन जगत्सृष्टिंकुर्यामिति भगवत्संकल्परूपकारणाभावादित्येव वाच्यमिति भावः । शिलाशकले अंकुरानुत्पत्तिवत् मुक्तेजगद्व्यापारानुत्पत्ति स्वरूपायोग्यत्वात् इत्याशंक्य ब्रह्मादीनां विविधविचित्रप्रपञ्चेमन्सैवसृष्टुत्वदर्शनान्नमुक्तस्य जगद्व्यापारस्वरूपायोग्यत्वम् । अत एव जीवस्यस्वाप्नप्रपञ्चस्रष्टुत्वाभावः । कर्माधीनभवत्संकल्पविशेषप्रतिबन्धादित्युक्तमित्याशयेनाह । पराभिध्यानादिति । अन्यच्च । फलान्तरहेतु (159) पुण्यस्य भगवत्प्राप्तिहेतूपासनस्य च सम्भावनया अप्यविषयभूतेष्वनन्तगरुडादिषुशेषवृत्ति व्यवस्थायां मुक्तेषु तद्राहित्ये च भगवदिच्छाया एव हेतुतया जिज्ञासोर्ज्ञानिनश्च स्वात्ममात्रानुभव परिपूर्णभगवदनुभवरूपयावदात्मभाविफलव्यवस्थायां निश्शेष कर्मक्षया विशेषेपि भगवदिच्छिवनियामिकेत्यभिप्रायेणाह कथं चेति । मुक्तस्येत्यनुषङ्गः । इतरच्च तदधिगम उत्तरपूर्वाघयोरित्युक्तरीत्या विदुषः प्रारब्धदेहसत्येव विद्याधिगममात्रेण निश्शेषकर्मक्षयेपि विधामहात्म्यजनितभवत्संकल्प विशेषेण सूक्ष्मशरीरानुवृत्ति अभ्युपगमात् कैवल्यार्थिनो निश्शेषकर्मक्षयेपि यावदात्मभावि स्वात्ममात्रानुभवोद्देश्यकोपासनजनितभगवत्संकल्पविशेषणतादृशफललाभस्सम्भवती व्यभिप्रायेणाह । कथं च विदुष इति । एवच्च अप्राकृतानित्यकैवल्याभ्युपगमपक्षे विरजापरमव्योम्नोरित्यादि प्रसिद्धस्थानविशेषे निश्शेषकर्मक्षयेपि तदानीमेव परिपूर्ण भगवदनुभवालाभः । ब्रह्मोपासकस्य विद्यामाहात्म्यजनित भगवत्संकल्पविशेषेण सूक्ष्मशरीरानुवृत्या तदानीमेवसोश्नुत इत्यादि प्रसिद्धपरिपूर्ण भगवदनुभवाभाववदुपपादनीय इति । अप्राकृतनित्यकैवल्यपक्षेपि तथैवयावदात्मभाविपरिपूर्ण ब्रह्मानुभावानन्द लाभ उपपादयितुं शक्यत इत्यभिप्रायेणाह परिपूर्णेति । उक्तस्थल पञ्चकेपि कार्यानुत्पत्तिं प्रतिबन्धकसद्भावात् कारणभावाद्वोपपाद्यप्रामाणिक निश्शेषकर्मसम्बन्धाभावो न परित्याज्य इति प्रतिबन्धि पर्यवसानमाह यदिचेति । एवं कैवल्यनित्यत्वे प्रमाणमुक्त्वा तदनुग्रहकतर्कजातं प्रदर्श्यताद्विरोधितर्कं प्रबलणीन्यस्थासिद्धिमाह, सर्वेच्यवन धर्माण इत्यस्य चेति । तत्रच्यवन शब्देनमोक्षशब्दरूढ्यर्थ महानन्दच्यवनमुखेन नहिनिन्दान्यायेन 
अधिकारित्रय निकर्षोक्त्या मोक्ष प्रशंसापरत्वे नैकवाक्यत्वसम्भवे एतेषां फलमनित्यम् । प्रतिबन्धस्यफलं नित्यमिति नित्यत्वानित्यरूप विधेयार्थभेदेनवाक्यभेदाश्रवणायोगात् मोक्षशब्दस्य नित्यफललक्षणाया अयोगाच्चेति भावः । किञ्चसर्वशब्दस्य प्रतिबुद्धस्त्विति वक्ष्यमाण प्रतिबुद्धवातिरिक्त विषयत्वमवश्यं वाच्यम् । पूर्व वैषम्य परतु शब्दस्यान्यथानुपपत्तेः । तत्र च सर्वबन्धविनिर्मोकरूपमेक्षशब्दयोगार्थ साधारण्यात् प्रकृति वियुक्तात्मस्वरूपयायात्म्यरूप प्रतिबुध्य शब्दार्थसाधारण्याच्च । केवलानां ज्ञानिनां चोत्तरत्र ग्रहणौचित्येन सर्वे इति पदं केवलव्यतिरिक्त विषयम् । बहुवचनं चात एवनाधिकारित्रित्व परमपि तु प्रतिबुद्धातिरिक्त ऐश्वार्यार्थिबहुत्व परं विवक्षितम् । वक्ष्यमाणातिरिक्तविषयत्वलाभायैव च सर्वे इति पृथगुपादानं, अन्यथात्रयोभक्ताः कलकामाश्च्यवन धर्माणो मता इत्येव पर्याप्या वाक्यभेदश्रयणवैयर्थ्यात् । एवंचैश्वर्यार्थिनामेवच्यनधर्मत्वमत्रोक्तमित्यभिप्रायेणाह केवलव्यवतिरिक्तेत्यादिना । अपि च योगिनाममृतं स्थानमित्यत्र फलविशिष्टवेषेण स्थाननित्यत्वं तावदमृत शब्दस्वारस्येन फलस्य विशेषणत्वस्वास्येन तत्स्थानमुपभोक्तव्यमिति वचनान्तरभोगस्थानत्वोक्तिबलेन श्रीशांघ्रिभक्तिसेवैकरसभोगविवर्जितमिति कैवल्ये कदापि भगवद्भोगाभावपरव्युपसर्ग स्वारस्येन तावत्केवलानुभवस्य विशिष्यनित्यत्वं सिद्धम् । एतमुक्तानां परमागतिरितिपरमशब्दव्यावर्त्यतया अपरममुक्तेः प्राप्यत्वसिद्धिबलात् अमृतशब्दवाच्यमुक्तेर्नित्यत्व प्रसिद्धिबलाच्च विशिष्य कैवल्यस्यनित्यत्वं सिद्धम् । तथाकैवल्येनित्यफलवाचित्वेन प्रसिद्धमोक्षशब्दप्रयोगबहुल्यात्तस्य विशिष्यनित्यत्वं सिद्धम् । इत्थं तद्य इत्थं विदुरित्यादौ ब्रह्मगमयतीत्यस्य विद्याद्वयप्रधानफलपरत्वस्वारस्यानुरोधेन नान्यः पन्था इत्याद्यनुरोधेन च ब्रह्मप्राप्तिद्वयस्यफलत्व सिध्यापञ्चाग्निविद्याफलस्य कैवल्यस्य विशिष्य नित्यत्वं सिद्धम् । एव गीताचार्य सूक्तिषु पूर्वाचार्य सूक्तिषु च बहुधाक्षरशब्दस्वारस्यादपि विशिष्यकैवल्यस्य नित्यत्वं सिद्धम् । सर्वेच्यवनधर्माण इत्यत्र तु स्वात्मसन्तोषकारिणामितिवद्विशिष्याधिकारि निर्देशाभावेन तु शब्दास्वारस्येन प्रतिबुद्धातिरिक्तविषयस्यसर्वशब्दस्य प्रतिबुद्धान्तर्शत  केवलाधिकारि व्यतिरिक्त विषयत्वेन अन्यथासिद्धि सहत्वात् नित्यत्ववचनवदनित्यत्व वचनं ननिरवकाशम् । किञ्चस्वात्मसन्तोष शब्देनेवच्यवन धर्मशब्देन कैवल्यफलस्य विशिष्य कण्ठोक्त्यभावेन च्यवनवन्त इत्येव वक्तुं शक्ये प्यवनं धर्मोयेषान्त इति धर्मशब्देनाधेयपरेण बहुव्रीहिना च 
सम्बन्धद्वयोक्ति  वैफल्येन च धर्मशब्दस्याधेय परत्वं विना अलौकिक श्रेयसाधनपरत्वस्वारस्येन तेषांज्ञानीनित्ययुक्त एकभक्तिर्तिशिष्यते । अनन्यचेतास्सततं योमांस्मरति नित्यशः । इत्यादि भाष्यानुगृहीतरीत्याज्ञानिव्यतिरिक्तानां ध्यानार्जन प्रणामादिकं फलदशाननुवृत्तमिति साधनानित्यत्व परतया अन्यथासिद्धि सहत्वात् च्यवनधर्मा इति वचनं न निरवकाशम् । अपि च योगिना ममृतमितिवत् नञ् प्रश्लेषासहतयानित्यत्वस्येव सर्वे अप्यवन धर्माण इति नञ् प्रश्लेष सहनिर्देशे अनित्यत्वस्य विशिष्यनिर्देशाभावात् धर्मशब्दस्य सिद्धोपायपरत्वांङ्गीकारेण चतुर्णामधिकारिणां सिद्धोपायनिष्टत्वेपि जनासुकृति न इत्युक्त सुकृततार तम्याधीनया फलकामाहि ते मता इत्युक्ता इत्युक्त स्वार्थफलकामनया ज्ञानीति प्रसिद्ध प्रतिबुद्ध एव स्वरूपानुरूपफललाभेन महानन्दरूप मोक्षभाक इत्येवमर्थपरतया सर्वच्यवन धर्माण इति वचनं सावकाशम् । एवं सति प्रकृताधिकारि चतुष्टयपरतया सर्वशब्दास्वरस इत्यपरमप्यनुकूलम् । त्रयोपि फलकामाश्च्यवनधर्माण इत्युक्तिं विनासर्वे इति । पृथङ्निर्देशोप्यत्यन्तस्वरसः । तदेतत्सर्वमभिप्रेत्याह प्रत्येकमिति । क्वापीति । ब्रह्मगमयतीत्यस्य विशिष्यकैवल्यकलानित्य परत्वं नास्तीति पूर्वमेव प्रपञ्चितत्वात् । सर्वेच्यवन धर्माणइत्यस्य तत्परत्वं नास्तीत्यनुपदमेव प्रपञ्चितत्वात्। जिज्ञासुर्लभते भक्तिमित्यनेन विशिष्यकैवल्यफलानित्यत्वा सिद्धेरनुपदमेव प्रपञ्चयिष्यमाणत्वाच्चक्वाप्य (161) श्रवणादित्युक्तम् । अनेन पूर्वोक्तरीत्या बहुषुस्थलेषु विशिष्यकैवल्य नित्यत्व श्रवणमस्तीति सूचितम् । कैवल्यफलनित्यत्वस्येव तदनित्यत्वस्य बहुषु स्थलेषु श्रवणाभावेप्येकस्मिन् स्थलेपि श्रवणं नास्तीति लाभात् कैवल्यफलानित्यत्वकण्ठोक्त्य भावेपि तत्फल्पकोमधुविद्यान्यायोद्वारफल वाचिनिकत्वदभाववैषम्येण परिहृतः । तत्र दूषणान्तरमाह, यदिचेत्यादिना । तत्र बहुविध गीताभाष्यसूक्ति तन्मूलगीतासूक्ति तन्मूल गीतासूक्ति विरोधमाह तदेति । ऐश्वर्यार्थिनां कैवल्यार्थिनां च पुनरावृत्ति तदभावरूपवैजम्ये जाग्रतिकथं भाष्यतन्मूलगीतासूक्त्यसङ्गतिरित्याशंक्य कैवल्यार्थिषु भ्रूमविद्यान्तवर्गतप्राणविद्यानिष्ठानां पुनरावृत्तेर्ब्रह्मविद्याराहित्य प्रयुक्तायाः ब्रह्मविद्याराहितैश्वर्यार्थिनामिवा विशेषात् । ते ब्रह्मश्लोके तु परान्तकाले इत्याद्युक्तानां, वस्वादिपदप्राप्तिमतां च ऐश्वर्यार्थिनां ब्रह्मविद्या प्रयुक्ताया अपुनरावृत्तेरविशेषाच्च । ऐश्वर्यार्थित्वकैवल्यार्थित्वयोः पुनरावृत्त्य पुनरावृत्य प्रयोजकतया 
भाष्यतन्मूलसूक्त्यसङ्गतिर्दुर्वारा । अतः कैवल्यार्थिनां साक्षात्परिपूर्णब्रह्मप्राप्तिस्तन्मूलभूत ब्रह्मविद्याचनास्तीत्ये वाभ्युपगन्तव्यम् । तथा च ममुक्षूणम् । ब्रह्मविद्यानु गुणान्नादि फलकामनावतामिम वस्वादि पदं प्राप्तानां ब्रह्म कायनिषेवणादिमन्ता च मुमुक्षुत्वमेव । नतैश्वर्यार्थित्वम् । अतः ऐश्वर्यार्यित्वमुक्ता पुनरावृत्यनुक्तिरूपपद्यते । इयां स्तु विशेषः । मुमुक्षूणां ब्रह्मविद्योपयोगितया अन्नादिफलापेक्षा (162) वस्वादि पदं प्राप्तानां तु स्वातन्त्र्येण वस्वादि पक्षापेक्षा । आनुषङ्गिक फलपेक्षातुभयत्राविशिष्टा । प्राधान्येन फलापेक्षा मोक्षांश एव उभयेषामविशिष्टा । अप्राकृत कैवल्यार्थानां प्राधान्येन परिपूर्ण ब्रह्मानुभवरूप साक्षान्मोक्षापेक्षा विरहात् । स्वर्गाद्यैश्वर्यार्थिनां प्राणविद्यानिष्टरूपप्राकृत गौण कैवल्यार्थिनामिव च पुनरावृत्ति प्रसक्तौ अप्राकृतमुख्यकैवल्यार्थित्वप्रयोक्त । अपुनरावृत्ति ब्रह्मविद्यानिष्ठानामिव वक्तुं युक्तेतिभावः । कैवल्यफलानित्यत्वे प्रकारान्तरेण गीताभाष्य सूक्तिविरोधमाह । अत एवेति । वस्वादि पदं प्राप्तानां ब्रह्मादि पदगतानां केवलानां चानित्यफलकत्वा विशेषादेव कैवल्यस्याप्यैश्वर्यविशेषरूपतया ऐश्वर्यफलानित्यत्वव्यापकं स्थानानित्यत्वमित्यतः कैवल्यानित्यत्वेभिमक्ते स्थानानित्यत्वरूप व्यापकावश्यं भावेन कैवल्यस्य नित्यस्थानतया निर्णीतत्वेन च कैवल्यस्थनं नित्यं कैवल्यमनित्यमित्ये तद्भआष्यकारासम्मतमित्यर्थः । असम्मतत्वाच्चेत्वस्य नचस्थाननित्यत्वेपि केवलात्मानुभवरूपफलस्य विच्छेदोस्वीति बहुहेतुव्यवहित पूर्णप्रतिज्ञावाक्येनान्वयः । बहुवचनसमुच्चयश्चशब्दार्थः । इत्थं ब्रह्मगमयतीति वचनं सर्वेप्यवन धर्माण इति वचनं च कैवल्यफलानित्यत्वे प्रमाणं न भवतीत्युक्तम् । अथ तत्र प्रमाणान्तरमाशंक्य निषेधति । जिज्ञासुरित्यादिना । अत्रैवं पूर्वः पक्षः । मुच्येतार्थस्तथारोगात् श्रुत्वेमामादितः कथाम् । जिज्ञासुर्लभते भक्तिं भक्तो भक्तगतिं लभते । इत्यत्र आर्तजिज्ञासुभक्तशब्दैः आर्तोजिज्ञासुरित्याद्यधिकारिणः प्रत्यभिज्ञायन्ते । (163) आर्तजिज्ञासुशब्दाभ्यां द्वयोः कण्ठोक्तत्वात् आर्तशब्देन अर्थार्थिनः उपलक्षणेन लाभात् । ज्ञानि शब्दपर्यायेण  भक्तिशब्देन ज्ञानिनः कण्ठोक्तत्वाच्च ज्ञानिशब्देन मोक्षसाधनीभूतपरमभक्तिमत एव विवक्षितत्वात् । अन्यधा भक्त्यालभ्यस्त्वनन्यया । भवत्यामामभिजानाति । भक्त्यात्वनन्यया शक्यः । यमेवैषवृणुते । इत्यादि विरोधात् । एवञ्च जिज्ञासु शब्दस्य आत्मप्राप्तिपरत्व सिद्धौ तस्मात्मप्राप्तिरूपफलोपशुद्धतया भक्तिशब्दतब्रह्मप्राप्ति साधनीभूत भक्ति विरहात् 
ब्रह्मप्राप्तिसाधनभूतभक्तेः प्रकृतकथाश्रवणफलत्वोक्त्य सम्भवेन आत्मप्राप्त्यनन्तरभावि ब्रह्मप्राप्तिहेतुभूतभक्तिः अध्यायश्रवण फलत्वेनोच्यत इति वाच्यम् । एवं च सति तद्यइत्थमित्यादि श्रुतिपञ्चाग्नि विद्यानिष्ठस्य कैवल्यप्राप्त्यनन्तरभाविभगवद्भक्त्यधीन ब्रह्मप्राप्तिपरेत्युपब्रह्मिताभवति । अत श्रुतिस्मृतिभ्यं ।  कैवल्यफलानित्यत्व सिद्धिरिति । अत्रायं सिद्धान्तः । मुच्येतार्थ इत्यादिश्लोके जिज्ञासुशब्दस्वात्मप्राप्तिकामपरत्वाभावात् । तत्रत्यार्थशब्दस्य रोगार्थोमुच्यते रोगादित्युक्तरोगार्थपरतया नष्टैश्वर्यकामपरत्वा भावेनादावेव चतुर्विधाधिकारि प्रत्यभिज्ञा भङ्गात् । अन्यधारोगार्त इत्यादि प्रतिभिज्ञाभङ्गप्रसङ्गात् रोगशब्दस्यैश्वर्यनाशजनितदुःखलक्षणाप्रसङ्गाच्च । अर्थार्थ्युपलक्षणेनास्वारस्याच्च । आरोग्य भास्करादिच्छेच्छ्रियमिच्छेद्धुताशनात् । ईश्वराद्ज्ञान मन्विच्छेन्मोक्षमिच्छेज्जनार्दनात् । इति श्लोकोक्तारोग्य तदुक्त तत्वज्ञानहेतुभूतरुचिरूपभक्ति तदुक्तमोक्षहेतुपरम भक्तीनां प्रस्तुतकथाश्रवण फलत्व (164) प्रतिपादनौचित्य भङ्गप्रसङ्गाच्च । तद्य इत्थं विदुरित्यादौपंचाग्निविद्यायाब्रह्म - विद्यासाम्येन ब्रह्मप्राप्तिहेतुत्वस्य स्वरतोपगमेन तस्याचानुषङ्गिक मार्गमध्यस्थब्रह्मप्राप्तिपरतया वा प्राधानाप्रधान ब्रह्मप्राप्तिरूपविद्याद्वय परमफलतयावोपपन्नत्वेन च एतच्छ्रुति विरोधेन तच्छ्रुतिविरोधेन जिज्ञासुर्लभतेभक्तिमित्यस्यात्मप्राप्तिकामः कैवल्यलाभानन्तरं ब्रह्मप्राप्तिहेतुभवभक्तिं लभते इत्यर्थकत्वे अप्रमाव्यप्रसङ्गाच्च तदेतत्सर्वमभिसन्धायजिज्ञासु शब्दस्वात्म प्राप्तिकामपरत्वाभ्युपगमेन दूषणान्तराव्याह । जिज्ञासुरित्यादिना । भक्तिं लभत इत्यत्र भक्तिशब्देन ब्रह्मप्रधानकप्राप्तिहेतु, भूतं ब्रह्मप्रधानकोपासनं न विवक्षितम् । अपि तु विशेषणतया ब्रह्मप्राप्तिरूपकैवल्यसाधनमात्मप्रधानं ब्रह्मपवर्जनकमुपासनं विवक्षितुम् । चतुर्विधाभजन्तेमाम् । भक्ता एवहिते श्रुतौ इति वचनद्वयोजिज्ञासु शब्दितात्म प्रधानकोपासननिष्ठानामपि भगवद्भक्तत्व श्रवणात् । एव च जिज्ञासुः कैवल्यलाभानन्तरं ब्रह्मप्रधानक भक्तिं लभत इत्यधायाहारद्वयं नास्तीत्यपरमप्यनुकूलम् । अतोनानेन वचनेन कैवल्यनित्यत्वसिद्धिः अपिचाप्राकृतकैवल्य लाभानन्तरं ब्रह्मोपासनस्य बाधितत्वात् प्राकृतकैवल्यस्य नित्यत्वशंकाविरहाच्च । जिज्ञासुर्लभते भक्तिमित्यनेन कैवल्यस्थानित्यत्व सिद्धिरिति व्यर्थः प्रयासः । अन्यच्चजिज्ञासुः ब्रह्म प्राप्तिहेतुभूतभक्तिं लभते । ब्रह्मविद्यानिष्ठोपि तां लभत इति पञ्चाग्निविदां च ब्रह्मप्रधानकोपासन मध्यायश्रवणफलामित्यर्थाङ्गीकारे जिज्ञासुर्भक्तश्च (165) भक्तगतिं भक्तस्ययागतिस्तां 
लभते इति वक्तु शक्यत्वेन वाक्यद्वया श्रवणवैयर्थ्यम् । अतः कैवल्य हेतुभूतोपासनं ब्रह्मप्राप्तिहेतुभूतोपासनञ्च कथा श्रवणफलमित्येववाक्यद्वयार्थः । इतरच्च । जिज्ञासो ब्रह्मप्राप्तिहेतुभूत भक्तिः कथा श्रवणफलमिति पूर्ववाक्यार्थाङ्गीकारे सुकृततारतम्येन स्वत एव ब्रह्मोपासनरुचिमतः ब्रह्मोपासनं जनयतीत्यर्थ द्वयपरत्वे वाक्यद्वयसाफल्यम् । अत सर्वधा कैवल्य लाभानन्तरं ब्रह्मोपासनं कथा श्रवणफलमित्यर्था सम्भवात् नानेनवचनेन कैवल्यलाभानन्तरं ब्रह्म प्रधानकोपासनरूपभक्ति लभत इत्यर्थाङ्गीकारे त्रिवर्गार्थिनां ब्रह्मप्राप्युद्देशं विना ब्रह्मोपासनस्यैव कैवल्यार्थिनामप्यात्म प्रधानकोपासनस्वात्मप्रधानक प्राप्तिरूप स्वतन्त्रफलसाधनत्वेन नभगवद्गीतादि सुदृढप्रमाणप्रतिपन्नस्य भगवत्प्राप्तिसाधनत्वाभावाज्जन्मान्तरे ब्रह्मोपासनेन तदनन्तरं ब्रह्मप्राप्तिमतामपि यथा त्रिवर्गप्राप्तिर्नानुषङ्गिकफलं ब्रह्मप्राप्तिश्चनप्रधानफलं त्रिवर्गप्राप्तिरेव प्रधान फलं, तथा कैवल्यार्थिनामह्यात्म प्राप्तिर्नानुषङ्गिक फलं, ब्रह्मप्राप्तिर्नप्रधानफलम् । आत्मप्राप्तिरेव च प्रधानफलमित्यनेन वचनेन लभ्यत इति, तद्य इत्थं विदुः । य एवमेतद्विदुः स एनान्ब्रह्मगमयतीत्युक्तायाः पञ्चाग्नि विदां ब्रह्मप्राप्तेः मधुविद्यान्याये (166) घटिनकल्पनं व्याहन्येत । मधुविध्यानिष्ठानामुपासन दशायामेव क्रमेण कार्यकारणयोभयावस्थ ब्रह्मप्राप्तिमुद्दिश्योभयावस्थ ब्रह्मोपासनसद्भावेन वस्वाद्यैश्वर्य प्राप्तेरानुषङ्गिक फलत्वस्य कालान्तरे ब्रह्मप्राप्तेः प्रधानफलत्वस्य च सम्भवात् । अतो जिज्ञासुः कैवल्य साधनभूतभक्तिलभते । ब्रह्मापासको ब्रह्मोपासनरूपभक्तिं लभते इत्यर्थकतयैव प्रकृतश्लोके वाक्य द्वयाश्रयणसाफल्यं वक्तव्यमितिभावः । अपि च भक्तो भक्तगतिं लभेदिति ज्ञानिनस्स्वफलसाधनीभूतभगवद्भक्तिलाभस्यैव कथाश्रवणफलत्वे नोक्ततया तदवैरूप्याय जिज्ञासुर्लभते भक्तिमित्यत्रापि जिज्ञासोः कैवल्यलक्षण स्वफलसाधनीभूत भगवद्भक्ति लाभ एव कथा श्रयणफलमितिवक्तं युक्तमित्यपि तात्पर्यं अनुसन्धेयम् । यदपि कैवल्यार्थिनोऽर्चिरादिगतिसत्वे परमात्मत्व साधनकत्वेनोक्तम् । श्रुतोपनिषत्कगत्यभिधानं व्यभिचारिस्यादिति तत्परिहरति । श्रुतोपनिषत्केति । कैषल्यार्थिनामर्थिनामर्चिरादिगति त्वेनोक्तम् । श्रुतोपनिषत्कगत्यभिधानं व्यभिचारि सद्भावेपि श्रुतोपनिषत्कगत्यभिधानादिति परमात्मव्यभिचार्यर्चिरादिगतेः प्राप्यतासम्बन्धेन जीवात्मवृत्तित्वेपि स एनान्ब्रह्मगमयतीति वाक्यजन्याभिधानस्यैव सूत्रेहुतुतयोक्तत्वेन तद्व्याक्यबोध्यतारसम्बन्धेनार्चिरादिगतेर्जीवात्मावृत्तित्वात् । नचार्चिरादिगतिः प्राप्यत्वेन 
व्यभिचारि, अभिधेयता सम्बन्धेनाक्षिपुरुषरूपपक्षवृत्तित्वेप्यप्रयोजकेति वाच्यम् । तद्य इत्थं विदुः य एव मतेद्विदुः इत्युपनिषद्द्वये ब्रह्मण एवार्चिरादिगत्याप्राप्यत्वाभिधानेन तत्प्रत्यभिज्ञानात् अक्षिपुरुषेप्यर्चिरादिगतिप्राप्यत्वाभिधानं परमात्मत्वसाधकमिति वक्तुं शक्यत्वात् न च परमात्मत्वसाधकमिति वक्तुं शक्यत्वात् न च श्रुतोपनिषत्कगत्यभिधानं ब्रह्मशब्दबलादेव जीवव्यावृत्तमिति ब्रह्मशब्दएव साधको (167) वाच्यस्यस्तथाचान्तर उपपत्तेरित्यनेन पौनरुक्त्यम् । निरूपाधिकात्मत्वामृतत्वाभयत्व ब्रह्मत्वानामुपपत्तेरिति हि तदर्थ इति वाच्यमुपपत्तेरित्यनेन एतदमृतमेतद्ब्रह्मेत्युपक्रम.....ब्रह्मशब्दस्साधकत्वेनोपन्यस्तः । स्थानादिव्यपदेशाच्चेत्यनेन यश्चक्षुषितिष्ठन्नित्यादि ब्रह्मपरत्वेन निर्णेष्यमाण वाक्यप्रत्यभिज्ञानमुखेनाक्षि पुरुषस्य परमात्मत्वं साधितम् । सुखविशिष्टाभिधानादेव च । अत एव च सब्रह्म इति सूत्राभ्यामपरिच्छिन्न सुखरूपत्वापरिच्छिन्न सुखवत्वाभ्यां प्राणोब्रह्मकं ब्रह्म खं ब्रह्मेति निरूपाधिकप्राण नलिङ्गेन ब्रह्मशब्दत्रयेण च ब्रह्मपरत्वेन निर्णीतात् । य एषोक्षिणीत्येतच्छब्दस्साधकत्वेनोपन्यस्तः । श्रुतोप निषत्केति सूत्रेण श्रृत्यन्तरद्वये अर्चिरादिगति प्राप्यत्वेन प्रतिपादित ब्रह्मप्रत्यभिज्ञानमुपसंहार गतं साधकत्वेनोपन्यस्तमित्यपौनरुक्त्यात् । किं च अर्चिरादिगति प्राप्यत्वं न परमात्मत्व व्यभिचारि अर्चिरादिगति मुखेन विद्युत्पुरुषेण प्रापितत्वस्यैव श्रुत्यन्तरे ब्रह्मवृत्तितया निर्णीतस्यात्रप्रत्यभिज्ञानेन उपासाक्षि पुरुषे परमात्मत्व साधकत्वेन विवक्षितत्वात् । अपि च अप्राकृतकैवल्यानित्यत्वपक्षे अर्चिरादिगत्या प्राप्यत्वं मुक्तात्मन्नप्यस्तीति नास्मान् प्रतिपर्यनुयोगावकाशः । इत्थंदूष त्रयेसत्येव दूषणान्तराण्याह तथापीत्यादिना श्रुतोपनिषत्कगत्यभिधानं अनवस्थितेस्सम्भवाच्चनेतरः । इति वक्ष्यमाणेतरत्वाभावसाधके न समुच्चितो हेतुः प्रतिबिम्बात्मत्व जीवसामान्यरूपत्वादित्यदेवतारूपत्वलक्षपूर्वपक्षकोटित्रयनिषेधद्वारा वा हेतुः । अवस्थित्यसम्भव (168) साधितमुक्त्व्यतिरेकसाहित्येन पूर्वपक्षकोटव्यितरेकस्य परमात्मत्वसाधकत्व सम्भवात् । न च मुक्तव्यतिरेके साधितेबद्धात्मत्वशंकानुदयेन बद्धव्यतिरेकस्थानं साधनं व्यर्थमिति वाच्यम् । यथेषोक्षीणिपुरुषोदृश्यत इति । एतच्छब्दोक्त प्रमाणान्तर प्रसिद्ध्यक्षिदृश्यत्वरूप स्पष्टजीव लिङ्गाभ्यामुपक्रमस्थामात्मत्वामृतत्वाभयत्व ब्रह्मत्वानामुपलक्षणतया मुक्तदशाभिप्रायेण 
मध्ये कथंचित्सुत्यर्थ मुक्तिसम्भवात् प्रतिबिम्बादि बद्ध जीव एवोपास्य इति शंकायामात्मत्वादि निरूपाधिकारांकुचित धर्मचतुष्टयस्य विशेषणत्व सम्भवेत्यागायोगात् । दृश्यतेत्वग्रययाबुध्या इत्यादि श्रुति प्रसिद्धयोगिदृश्यत्वमादाय प्रसिद्धि दृश्यत्वयोरेव अन्यथासिद्धिर्युक्तेव्यभिप्रायेण, अन्तरउपपत्तेरित्यनेनात्मत्वादिकमुपन्यस्य महा वाक्येनार्चिरादिगत्यभिधानं निरवकाशं लिङ्गमिति वक्तुं श्रुतोपनिषत्कगत्यर्थं किं न स्यादिति वाच्यम् । अक्षिपुरुषस्योपास्यत्वे नोक्तस्य बद्धजीवत्वे तस्यार्चिरादिगत्या प्राप्यत्वस्य तत्प्राप्यन्तरमपुनरावृत्तेश्च बाधित्वेन महावाक्यस्यासदर्थ वादत्वापत्ते उपास्यस्यैव प्राप्यतया बद्धस्योपास्यत्वे मुक्तस्य प्राप्यत्वोक्त्यनुपपत्यामहा वाक्यान्वयापत्तेश्च । अर्चिरादिगतेब्रह्मप्राप्तिपर्यन्तता सूत्रकृदभिमतेति पदतः पूर्वपक्षिणः अक्षिपुरुष स्यार्चिरादिगत्या ब्रह्मत्वसाधनात् व्यभिचार इति  जीवस्यार्चिरादिगति प्राप्यत्वाभ्युपगमे तस्यहेतोर्व्यभिचारस्स्यादित्यभिमतम् । अक्षिपुरुषोपास्यः परमात्मा श्रुत्यन्तरे अर्चिरादिगति प्राप्यत्वेन प्रसिद्धस्य परमात्मनः उपकोसल (169) विद्याया मर्चिरादिगति प्राप्यत्वेनाभिधानात्,  प्राप्यस्य चोपास्यत्वावश्यं भावादित्यङ्गीकारे पञ्चाग्नि विद्यायामपि परमात्मनः प्राप्यत्वेनाभिधानात् परमात्मैवोपास्यस्यात् इत्यभिमतम् । अथपञ्चाग्नि विद्यायामपि परमात्मनः प्राप्यत्वेनाभिधानात् उपकोसलविद्यायामिव पञ्चाग्निविद्यायामपि परमात्मस्येव प्राप्यत्वंस्यादित्यभिमतमिति त्रेधाविकल्प्य आद्ये अर्चिरादिगतेर्बद्धव्यावृत्तिसाधकत्वान्नव्यभिचार इति परिहृतद्वितीयेदूषणं आह वस्तुतस्त्विति । चतुर्विधा भजन्तेमां, भक्ता एवहिते श्रृताः । इति पञ्चाग्निविदां ब्रह्मोपासकत्वस्योक्तत्वात् तत्र पञ्चाग्नि विद्यायां ब्रह्मण उपास्यत्वं स्यादितीष्टापत्तिपराहतमितिभावः । तृतीयं दूषयति परमार्थतस्त्विति, प्रकारतयेति । भोग्यत्वेन ब्रह्मानुभवाभावोपि यथोपासनं शरीरत्वेन ब्रह्मानुभवसद्भावात् अप्राधान्येन ब्रह्मानुभवोस्तीत्यर्थः । तान्मात्रेण स एनान्ब्रह्मणः प्राप्यत्वोक्त्युपपत्तेरिति भावः । नचोपकोसलविद्यायामिव पञ्चाग्नि विद्यायां प्राधान्येन ब्रह्मणः प्राप्यत्वमुपास्यत्वं च क्रतो नस्यादिति वाच्यम् । तद्य इत्थं विदुरितिजीवस्य  पञ्चाग्निविद्यायामप्राधान्येन ब्रह्मण उपास्यत्वमावश्यकं, अत एव तस्या प्राधान्येन प्राप्यत्वचेति गीताभाष्यादौ स्फुटत्वादितिभावः । किं च भगवद्गीतामोक्ष धर्मयोः प्रकृति विनिर्मुक्तात्मस्वरूपस्य पञ्चाग्नि विद्या प्राधान्येन प्राप्यत्वोक्ति बलादपि तत्र साधन दशायां फलदशायां चाप्राधान्यं 
ब्रह्मण आवश्यकम् । एतेन पञ्चाग्निविद्यायां ब्रह्मण उपास्यत्वे प्रात्यत्वे च जीवस्य तदुभय न स्यादित्यवास्तम् । प्राधान्या प्राधान्याभ्यां तयो (170) स्वदुभयाविरोधात् । किमनेनेति, श्रुतोपनिषत्कगत्यभिधानसूत्रानुपपत्युपन्यासारम्भो व्यर्थ इति भावः । अथ न्यायसिद्धाञ्जनोक्तं वाक्यान्वायाधिकरणादि सूक्ति पञ्चकतिरोधपरिहारमेकसूक्तिविरोध परिहारमुखेन प्रदर्शयति, यदपीति । तत्रव्यमोक्षशब्दस्य महानन्दपरत्वान्नावधारण विरोधइत्यभिप्रेत्य तर्हिकैवल्य मोक्षानुक्तिः कुत इत्याशंकायां परवाद्यभिमतमोक्षामेक्षया स्वाभिमतमोक्षस्यात्यन्तातिशयम् । वक्तुं तदुक्तिरित्यभिप्रायेणाह तदपीति । भगवतो भाष्यकारस्य कैवल्यानधिकारितयास्वाभिमते त्युक्तम् । अत्रसूक्त्यन्तरेविरोधपरिहारपूर्वमस्माभिरुक्तमभिप्रेत्य सर्वंसुधटितं इत्युक्तम् । अत्रब्रूमस्सदुक्तौ । नावयमिह मुधाबाधितुं किञ्चिदर्हः निर्वाहस्तूपचारात्ववचिदिति घटतेह्येकतात्पर्य योगः इति वेदान्तचार्यानुगृहीतरीत्या वस्तुनिविकल्पा भावेन स्वोक्तार्थस्य प्रमाणोपपत्ति सम्प्रदायै द्रृढीकृतत्वेपि पूर्वाचार्येषु केषपञ्चिदभिमतत्वमात्रेण कैवल्यनित्यत्व पक्षमुत्पापयति । यदिचेति । अत एव वेदान्ता चार्येर्न्यायसिद्धाञ्जने कैवल्यानित्यत्व पक्षे प्रमाणोपपत्ति सम्प्रदायप्रदर्श्यनेपिकेचिदित्यादिना कैवल्य नित्यत्वपक्षः पूर्वाचार्याभिमतत्वेन प्रदर्शितः । तदनुगुण एव ग्रन्थार्थ इति अनित्यत्वपक्षानुगुण एव जीवनमुज्जीवनं संसारान्मोचनं समितिकैवल्य व्यावृत्तिरिति रूढ्यर्थोन्वयः । तथैव श्रीसहस्र नामभाष्यसूक्तिः यामुनाचार्य श्रीवत्सांकमिश्रसूक्तिः पाद्योत्तरखण्ड पराशर वचनादिकं च कथञ्चित् नेयं इति भावः । 

 

	

