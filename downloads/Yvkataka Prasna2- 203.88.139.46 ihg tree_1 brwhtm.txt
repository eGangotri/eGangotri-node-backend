2.0.0
तैत्तिरीयब्राह्मणे काठके द्वितीयप्रपाठक प्रारम्भः । हरिः ओम् ।
2.1.1
लोकोऽसि स्वर्गोऽसि । अनन्तोऽस्यपारोऽसि । अख्षितोऽस्यख्षय्योऽसि । तपसः प्रतिष्ठा ।त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता ।तन्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 1 ।।
2.1.2
तपोऽसि लोके श्रितम् । तेजसः प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्तृ विश्वस्य जनयितृ । तत्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 2 ।।
2.1.3
तेजोऽसि तपसि श्रितम् । समुद्रस्य प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्तृ विश्वस्य जनयितृ । तत्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 3 ।।
2.1.4
समुद्रोऽसि तेजसि श्रितः । अपां प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता । तन्त्वोपदधे कामदुघमख्षितम् । प्रजापतिस्त्वा सादयतु । तया देवतयाङ्गिरस्वद्ध्रुवा सीद ।। 4 ।।
2.1.5
आपस्स्थ समुद्रे श्रिताः । पृथिव्याः प्रतिष्ठा युष्मासु । इदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्त्र्यो विश्वस्य जनयित्र्यः । ता व उपदधे कामदुघा अख्षिताः । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 5 ।।
2.1.6
पृथिव्यस्यफ्सु श्रिता । अग्नेः प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् ।विश्वस्य भर्त्री विश्वस्य जनयित्री । तान्त्वोपदधे कामदुघामख्षिताम् । प्रजापतिस्त्वा सादयतु ।तया देवतयाऽङ्गिरस्वद्ध्रुवा सीद ।। 6 ।।
2.1.7
अग्निरसि पृथिव्या श्रितः । अन्तरिख्षस्य प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता । तन्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 7 ।।
2.1.8
अन्तरिख्षमस्यग्नौ श्रितम् । वायोः प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्तृ विश्वस्य जनयितृ । तत्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 8 ।।
2.1.9
वायुरस्यन्तरिख्षे श्रितः । दिवः प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता । तन्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 9 ।।
2.1.10
द्यौरसि वायौ श्रिता । आदित्यस्य प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्त्री विश्वस्य जनयित्री । तान्त्वोपदधे कामदुघामख्षिताम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 10 ।।
2.1.11
आदित्योऽसि दिवि श्रितः । चन्द्रमसः प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता । तन्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 11 ।।
2.1.12
चन्द्रमा अस्यादित्ये श्रितः । नख्षत्राणां प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता । तन्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 12 ।।
2.1.13
नख्षत्राणि स्थ चन्द्रमसि श्रितानि । सव्वँथ्सरस्य प्रतिष्ठा युष्मासु । इदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्तॄणि विश्वस्य जनयितॄणि । तानि व उपदधे कामदुघान्यख्षितानि । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 13 ।।
2.1.14
सव्वँथ्सरोऽसि नख्षत्रेषु श्रितः । ऋतूनां प्रतिष्ठा । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता । तन्त्वोपदधे कामदुघमक्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 14 ।।
2.1.15
ऋतवस्स्थ सव्वँथ्सरे श्रिताः । मासानां प्रतिष्ठा युष्मासु । इदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्तारो विश्वस्य जनयितारः । तान् व उपदधे कामदुघानख्षितान् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 15 ।।
2.1.16
मासास्स्थर्तुषु श्रिताः । अर्धमासानां प्रतिष्ठा युष्मासु । इदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्तारो विश्वस्य जनयितारः । तान् व उपदधे कामदुघानख्षितान् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 16 ।।
2.1.17
अर्धमासास्स्थ मासु श्रिताः । अहोरात्रयोः प्रतिष्ठा युष्मासु । इदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्तारो विश्वस्य जनयितारः । तान् व उपदधे कामदुघानख्षितान् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 17 ।।
2.1.18
अहोरात्रे स्थोऽर्धमासेषु श्रिते । भूतस्य प्रतिष्ठे भव्यस्य प्रतिष्ठे । युवयोरिदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्त्र्यौ विश्वस्य जनयित्र्यौ । ते वामुपदधे कामदुघे अख्षिते । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 18 ।।
2.1.19
पौर्णमास्यष्टकाऽमावास्या । अन्नादास्स्थाऽन्नदुघो युष्मासु । इदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्त्र्यो विश्वस्य जनयित्र्यः । ता व उपदधे कामदुघा अख्षिताः । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 19 ।।
2.1.20
राडसि बृहती श्रीरसीन्द्रपत्नी धर्मपत्नी । विश्वम्भूतमनुप्रभूता । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्त्री विश्वस्य जनयित्री । तान्त्वोपदधे कामदुघामख्षिताम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 20 ।।
2.1.21
ओजोऽसि सहोऽसि । बलमसि भ्राजोऽसि । देवानान्धामामृतम् । अमर्त्यस्तपोजाः । त्वयीदमन्तः । विश्वय्यँख्षव्विँश्वम्भूतव्विँश्व सुभूतम् । विश्वस्य भर्ता विश्वस्य जनयिता । तन्त्वोपदधे कामदुघमख्षितम् । प्रजापतिस्त्वा सादयतु । तया देवतयाऽङ्गिरस्वद्ध्रुवा सीद ।। 21 ।।
2.1.0
लोकस्तपस्तेजस्समुद्र आपः पृथिव्यग्निरन्तरिख्षँव्वायुर्द्यौरादित्यश्चन्द्रमा नख्षत्राणि सँव्वथ्सर ऋतवो मासा अर्धमासा अहोरात्रे पौर्णमासी राडस्योजोस्येकविशतिः ।। 1 ।।(लोकोसि भर्ता तम् । तपस्तेजोसि भर्तृ तत् । समुद्रोसि भर्ता तम् । आपस्स्थ भर्त्र्यस्ता वः ।पृथिवी भर्त्री ताम् । अग्निरसि भर्ता तम् । अन्तरिख्षं भर्तृ तत् । वायुरसि भर्ता तम् ।द्यौरसि भर्त्री ताम् । आदित्यश्चन्द्रमा भर्ता तम् । नख्षत्राणि स्थ भर्तॄणि तानि वः ।सव्वँथ्सरोऽसि भर्ता तम् । ऋतवो मासा अर्धमासा भर्तारो भर्तारो जनयितारस्तान् वः ।अहोरात्रे भर्त्र्यौ ते वाम् । पौर्णमासी भर्त्र्यस्ता वः । राडसि भर्त्री ताम् । ओजोसि भर्तातमेकविशतिः ।। )
2.2.1
त्वमग्ने रुद्रो असुरो महो दिवः । त्व शर्धो मारुतं पृख्ष ईशिषे । त्वव्वाँतैररुणैर्यासि शङ्गयः । त्वं पूषा विधतः पासि नु त्मना । देवा देवेषु श्रयध्वम् । प्रथमा द्वितीयेषु श्रयध्वम् । द्वितीयास्तृतीयेषु श्रयध्वम् । तृतीयाश्चतुर्थेषु श्रयध्वम् । चतुर्थाः पञ्चमेषु श्रयध्वम् । पञ्चमाष्षष्ठेषु श्रयध्वम् ।। 22 ।।
2.2.2
षष्ठास्सप्तमेषु श्रयध्वम् । सप्तमा अष्टमेषु श्रयध्वम् । अष्टमा नवमेषु श्रयध्वम् । नवमा दशमेषु श्रयध्वम् । दशमा एकादशेषु श्रयध्वम् । एकादशा द्वादशेषु श्रयध्वम् । द्वादशास्त्रयोदशेषु श्रयध्वम् । त्रयोदशाश्चतुर्दशेषु श्रयध्वम् । चतुर्दशाः पञ्चदशेषु श्रयध्वम् । पञ्चदशाष्षोडशेषु श्रयध्वम् ।। 23 ।।
2.2.3
षोडशास्सप्तदशेषु श्रयध्वम् । सप्तदशा अष्टादशेषु श्रयध्वम् । अष्टादशा एकान्नविशेषु श्रयध्वम् ।एकान्नविशा विशेषु श्रयध्वम् । विशा एकविशेषु श्रयध्वम् । एकविशा द्वाविशेषु श्रयध्वम् ।द्वाविशास्त्रयोविशेषु श्रयध्वम् । त्रयोविशाश्चतुर्विशेषु श्रयध्वम् । चतुर्विशाः पञ्चविशेषु श्रयध्वम् । पञ्चविशाष्षड्विशेषु श्रयध्वम् ।। 24 ।।
2.2.4
षड्विशास्सप्तविशेषु श्रयध्वम् । सप्तविशा अष्टाविशेषु श्रयध्वम् । अष्टाविशा एकान्नत्रिशेषु श्रयध्वम् । एकान्नत्रिशास्त्रिशेषु श्रयध्वम् । त्रिशा एकत्रिशेषु श्रयध्वम् । एकत्रिशा द्वात्रिशेषु श्रयध्वम् । द्वात्रिशास्त्रयस्त्रिशेषु श्रयध्वम् । देवास्त्रिरेकादशास्त्रिस्त्रयस्त्रिशाः । उत्तरे भवत । उत्तरवर्त्मान उत्तरसत्वानः । यत्काम इदञ्जुहोमि । तन्मे समृद्ध्यताम् । वय स्याम पतयो रयीणाम् । भूर्भुवस्स्वस्स्वाहा ।। 25 ।।
2.2.0
षष्ठेषु श्रयध्व षोडशेषु श्रयध्व षड्विशेषु श्रयध्वमुत्तरे भवतोत्तरवर्त्मान उत्तरसत्वानश्चत्वारि च ।। 2 ।।
2.3.1
अग्नाविष्णू सजोषसा । इमा वर्धन्तु वाङ्गिरः । द्युम्नैर्वाजेभिरा गतम् । राज्ञी विराज्ञी । सम्राज्ञी स्वराज्ञी । अर्चिश्शोचिः । तपो हरो भाः । अग्निस्सोमो बृहस्पतिः । विश्वे देवा भुवनस्य गोपाः । ते सर्वे सङ्गत्य । इदं मे प्रावता वचः । वय स्याम पतयो रयीणाम् । भूर्भुवस्स्वस्स्वाहा ।। 26 ।।
2.3.0
सङ्गत्य त्रीणि च ।। 3 ।।
2.4.1
अन्नपतेऽन्नस्य नो देहि । अनमीवस्य शुष्मिणः । प्रप्र दातारन्तारिषः । ऊर्जन्नो धेहि द्विपदे चतुष्पदे । अग्ने पृथिवीपते । सोम वीरुधां पते । त्वष्टस्समिधां पते । विष्णवाशानां पते । मित्र सत्यानां पते । वरुण धर्मणां पते ।। 27 ।।
2.4.2
मरुतो गणानां पतयः । रुद्र पशूनां पते । इन्द्रौजसां पते । बृहस्पते ब्रह्मणस्पते । आ रुचा रोचेऽह स्वयम् । रुचा रुरुचे रोचमानः । अतीत्यादस्वराभरेह । तस्मिन् योनौ प्रजनौ प्रजायेय । वय स्याम पतयो रयीणाम् । भूर्भुवस्स्वस्स्वाहा ।। 28 ।।
2.4.0
वरुण धर्मणां पते स्वस्स्वाहा ।। 4 ।।
2.5.1
सप्त ते अग्ने समिधस्सप्त जिह्वाः । सप्तऱ्षयप्सप्त धाम प्रियाणि । सप्त होत्रा अनु विद्वान् ।सप्त योनीरा पृणस्वा घृतेन । प्राची दिक् । अग्निर्देवता । अग्नि स दिशान्देवन्देवतानामृच्छतु ।यो मैतस्यै दिशोऽभिदासति । दख्षिणा दिक् । इन्द्रो देवता ।। 29 ।।
2.5.2
इन्द्र स दिशान्देवन्देवतानामृच्छतु । यो मैतस्यै दिशोऽभिदासति । प्रतीची दिक् । सोमो देवता । सोम स दिशान्देवन्देवतानामृच्छतु । यो मैतस्यै दिशोऽभिदासति । उदीची दिक् । मित्रावरुणौ देवता । मित्रावरुणौ स दिशान्देवौ देवतानामृच्छतु । यो मैतस्यै दिशोऽभिदासति ।। 30 ।।
2.5.3
ऊर्ध्वा दिक् । बृहस्पतिर्देवता । बृहस्पति स दिशान्देवन्देवतानामृच्छतु । यो मैतस्यै दिशोऽभिदासति । इयन्दिक् । अदितिर्देवता । अदिति स दिशान्देवीन्देवतानामृच्छतु । यो मैतस्यै दिशोऽभिदासति । पुरुषो दिक् । पुरुषो मे कामान्थ्समर्धयतु ।। 31 ।।
2.5.4
अन्धो जागृविः प्राण । असावेहि । बधिर आक्रन्दयितरपान । असावेहि । उषसमुषसमशीय । अहमसो ज्योतिरशीय । अहमसोऽपोऽशीय । वय स्याम पतयो रयीणाम् । भूर्भुवस्स्वस्स्वाहा ।। 32 ।।
2.5.0
दख्षिणा दिगिन्द्रो देवता मित्रावरुणौ स दिशान्देवौ देवतानामृच्छतु यो मैतस्यै दिशोऽभिदासत्यर्धयतु नव च ।। 5 ।।
2.6.1
यत्तेऽचितय्यँदु चितन्ते अग्ने । यत्त ऊनय्यँदु तेऽतिरिक्तम् । आदित्यास्तदङ्गिरसश्चिन्वन्तु । विश्वे ते देवाश्चितिमा पूरयन्तु । चितश्चासि सञ्चितश्चास्यग्ने । एतावाश्चासि भूयाश्चास्यग्ने । लोकं पृणच्छिद्रं पृण । अथो सीद शिवा त्वम् । इन्द्राग्नी त्वा बृहस्पतिः । अस्मिन् योनावसीषदन्न् ।। 33 ।।
2.6.2
तया देवतयाऽङ्गिरस्वद्ध्रुवा सीद । ता अस्य सूददोहसः । सोम श्रीणन्ति पृश्नयः । जन्मन्देवानाव्विँशः । त्रिष्वारोचने दिवः । तया देवतयाऽङ्गिरस्वद्ध्रुवा सीद । अग्ने देवा इहा वह । जज्ञानो वृक्तबर््हिषे । असि होता न ईड्यः । अगन्म महा मनसा यविष्ठम् ।। 34 ।।
2.6.3
यो दीदाय समिद्धस्स्वे दुरोणे । चित्रभानू रोदसी अन्तरुर्वी । स्वाहुतव्विँश्वतः प्रत्यञ्चम् । मेधाकारव्विँदथस्य प्रसाधनम् । अग्नि होतारं परिभूतमं मतिम् । त्वामर्भस्य हविषस्समानमित् । त्वां महो वृणते नरो नान्यन्त्वत् । मनुष्वत्त्वा नि धीमहि । मनुष्वथ्समिधीमहि । अग्ने मनुष्वदङ्गिरः ।। 35 ।।
2.6.4
देवान्देवायते यज । अग्निर््हि वाजिनव्विँशे । ददाति विश्वचर््षणिः । अग्नी राये स्वाभुवम् ।स प्रीतो याति वार्यम् । इष स्तोतृभ्य आ भर । पृष्टो दिवि पृष्टो अग्निः पृथिव्याम् ।पृष्टो विश्वा ओषधीरा विवेश । वैश्वानरस्सहसा पृष्टो अग्निः । स नो दिवा स रिषः पातु नक्तम् ।। 36 ।।
2.6.0
असीषदन् यविष्ठमङ्गिरो नक्तम् ।। 6 ।।
2.7.1
अयव्वाँव यः पवते । सोऽग्निर्नाचिकेतः । स यत्प्राङ्पवते । तदस्य शिरः । अथ यद्दख्षिणा ।स दख्षिणः पख्षः । अथ यत्प्रत्यक् । तत्पुच्छम् । यदुदङ्ङ् । स उत्तरः पख्षः ।। 37 ।।
2.7.2
अथ यथ्सव्वाँति । तदस्य समञ्चनञ्च प्रसारणञ्च । अथो सम्पदेवास्य सा । स ह वा अस्मै सकामः पद्यते । यत्कामो यजते । योऽग्निन्नाचिकेतञ्चिनुते । य उचैनमेवव्वेँद । यो ह वा अग्नेर्नाचिकेतस्यायतनं प्रतिष्ठाव्वेँद । आयतनवान्भवति । गच्छति प्रतिष्ठाम् ।। 38 ।।
2.7.3
हिरण्यव्वाँ अग्नेर्नाचिकेतस्यातनं प्रतिष्ठा । य एवव्वेँद । आयतनवान्भवति । गच्छति प्रतिष्ठाम् । यो ह वा अग्नेर्नाचिकेतस्य शरीरव्वेँद । सशरीर एव स्वर्गल्लोँकमेति । हिरण्यव्वाँ अग्नेर्नाचिकेतस्य शरीरम् । य एवव्वेँद । सशरीर एव स्वर्गल्लोँकमेति । अथो यथा रुक्म उत्तप्तो भाय्यात् ।। 39 ।।
2.7.4
एवमेव स तेजसा यशसा । अस्मिश्च लोकेऽमुष्मिश्च भाति । उरवो ह वै नामैते लोकाः । येऽवरेणादित्यम् । अथ हैते वरीयासो लोकाः । ये परेणादित्यम् । अन्तवन्त ह वा एष ख्षय्यल्लोँकञ्जयति । योऽवरेणादित्यम् । अथ हैषोऽनन्तमपारमख्षय्यल्लोँकञ्जयति । यः परेणादित्यम् ।। 40 ।।
2.7.5
अनन्त ह वा अपारमख्षय्यल्लोँकञ्जयति । योऽग्निन्नाचिकेतञ्चिनुते । य उ चैनमेवव्वेँद ।अथो यथा रथे तिष्ठन्पख्षसी पर्यावर्तमाने प्रत्यपेख्षते । एवमहोरात्रे प्रत्यपेख्षते ।नास्याहोरात्रे लोकमाप्नुतः । योऽग्निन्नाचिकेतञ्चिनुते । य उ चैनमेवव्वेँद ।। 41 ।।
2.7.0
उत्तरः पख्षो गच्छति प्रतिष्ठां भाय्याद्यः परेणादित्यमष्टौ च ।। 7 ।।
2.8.1
उशन् ह वै वाजश्रवसस्सर्ववेदसन्ददौ । तस्य ह नचिकेता नाम पुत्र आस । त ह कुमार सन्तम् । दख्षिणासु नीयमानासु श्रद्धा विवेश । स होवाच । तत कस्मै मान्दास्यसीति । द्वितीयन्तृतीयम् । त ह परीत उवाच । मृत्यवे त्वा ददामीति । त ह स्मोत्थितव्वाँगभिवदति ।। 42 ।।
2.8.2
गौतमकुमारमिति । स होवाच । परेहि मृत्योर्गृहान् । मृत्यवे वै त्वाऽदामिति । तव्वैँ प्रवसन्तङ्गन्ताऽसीति होवाच । तस्य स्म तिस्रो रात्रीरनाश्वान्गृहे वसतात् । स यदि त्वा पृच्छेत् । कुमार कति रात्रीरवाथ्सीरिति । तिस्र इति प्रति ब्रूतात् । किं प्रथमा रात्रिमाश्ना इति ।। 43 ।।
2.8.3
प्रजान्त इति । किन्द्वितीयामिति । पशूस्त इति । किन्तृतीयामिति । साधुकृत्यान्त इति ।तव्वैँ प्रवसन्तञ्जगाम । तस्य ह तिस्रो रात्रीरनाश्वान्गृह उवास । तमागत्य पप्रच्छ ।कुमार कति रात्रीरवाथ्सीरिति । तिस्र इति प्रत्युवाच ।। 44 ।।
2.8.4
किं प्रथमा रात्रिमाश्ना इति । प्रजान्त इति । किन्द्वितीयामिति । पशूस्त इति । किन्तृतीयामिति । साधुकृत्यान्त इति । नमस्ते अस्तु भगव इति होवाच । वरव्वृँणीष्वेति । पितरमेव जीवन्नयानीति । द्वितीयव्वृँणीष्वेति ।। 45 ।।
2.8.5
इष्टापूर्तयोर्मेऽख्षितिं ब्रूहीति होवाच । तस्मै हैतमग्निन्नाचिकेतमुवाच । ततो वै तस्येष्टापूर्ते नाख्षीयेते । नास्येष्टापूर्ते ख्षीयेते । योऽग्निन्नाचिकेतञ्चिनुते । य उचैनमेवव्वेँद । तृतीयव्वृँणीष्वेति । पुनर्मृत्योर्मेऽपजितिं ब्रूहीति होवाच । तस्मै हैतमग्निन्नाचिकेतमुवाच । ततो वै सोऽप पुनर्मृत्युमजयत् ।। । 46 ।।
2.8.6
अप पुनर्मृत्युञ्जयति । योऽग्निन्नाचिकेतञ्चिनुते । य उ चैनमेवव्वेँद । प्रजापतिर्वै प्रजाकामस्तपोऽतप्यत । स हिरण्यमुदास्यत् । तदग्नौ प्रास्यत् । तदस्मै नाच्छदयत् । तद्द्वितीयं प्रास्यत् । तदस्मै नैवाच्छदयत् । तत्तृतीयं प्रास्यत् ।। 47 ।।
2.8.7
तदस्मै नैवाच्छदयत् । तदात्मन्नेव हृदय्येऽग्नौ वैश्वानरे प्रास्यत् । तदस्मा अच्छदयत् ।तस्माद्धिरण्यङ्कनिष्ठन्धनानाम् । भुञ्जत्प्रियतमम् । हृदयज हि । स वैतमेव नाविन्दत् ।यस्मै तान्दख्षिणामनेष्यत् । ता स्वायैव हस्ताय दख्षिणायानयत् । तां प्रत्यगृह्णात् ।। 48 ।।
2.8.8
दख्षाय त्वा दख्षिणां प्रतिगृह्णामीति । सोऽदख्षत दख्षिणां प्रतिगृह्य । दख्षते ह वै दख्षिणां प्रतिगृह्य । य एवव्वेँद । एतद्धस्म वै तद्विद्वासो वाजश्रवसा गोतमाः । अप्यनूदेश्यान्दख्षिणां प्रतिगृह्णन्ति । उभयेन वयन्दख्षिष्यामह एव दख्षिणां प्रतिगृह्येति । तेऽदख्षन्त दख्षिणां प्रतिगृह्य । दख्षते ह वै दख्षिणां प्रतिगृह्य । य एवव्वेँद । प्र हान्यं व्लीनाति ।। 49 ।।
2.8.0
वदत्याश्ना इत्युवाच द्वितीयव्वृँणीष्वेत्यजयत्तृतीयं प्रास्यदगृह्णाद्य एवव्वेँदैकञ्च ।। 8 ।।
2.9.1
त हैतमेके पशुबन्ध एवोत्तरवेद्याञ्चिन्वते । उत्तरवेदिसम्मित एषोऽग्निरिति वदन्तः । तन्न तथा कुर्यात् । एतमग्निङ्कामेन व्यर्द्धयेत् । स एनङ्कामेन व्यृद्धः । कामेन व्यर्द्धयेत् । सौम्ये वावैनमध्वरे चिन्वीत । यत्र वा भूयिष्ठा आहुतयो हूयेरन्न् । एतमग्निङ्कामेन समर्द्धयति । स एनङ्कामेन समृद्धः ।। 50 ।।
2.9.2
कामेन समर्द्धयति । अथ हैनं पुरर््षयः । उत्तरवेद्यामेव सत्रियमचिन्वत । ततो वै तेऽविन्दन्त प्रजाम् । अभि स्वर्गल्लोँकमजयन्न् । विन्दत एव प्रजाम् । अभि स्वर्गल्लोँकञ्जयति । योऽग्निन्नाचिकेतञ्चिनुते । य उ चैनमेवव्वेँद । अथ हैनव्वाँयुऱ्ऋद्धिकामः ।। 51 ।।
2.9.3
यथान्युप्तमेवोपदधे । ततो वै स एतामृद्धिमार्ध्नोत् । यामिदव्वाँयुऱ्ऋद्धः । एतामृद्धिमृध्नोति ।यामिदव्वाँयुऱ्ऋद्धः । योऽग्निन्नाचिकेतञ्चिनुते । य उचैनमेवव्वेँद । अथ हैनङ्गोबलो वार्ष्णः पशुकामः । पाङ्क्तमेव चिक्ये । पञ्च पुरस्तात् ।। 52 ।।
2.9.4
पञ्च दख्षिणतः । पञ्च पश्चात् । पञ्चोत्तरतः । एकां मध्ये । ततो वै स सहस्रं पशून्प्राप्नोत् । प्र सहस्रं पशूनाप्नोति । योऽग्निन्नाचिकेतञ्चिनुते । य उ चैनमेवव्वेँद । अथ हैनं प्रजापतिर्ज्यैष्ठ्यकामो यशस्कामः प्रजननकामः । त्रिवृतमेव चिक्ये ।। 53 ।।
2.9.5
सप्त पुरस्तात् । तिस्रो दख्षिणतः । सप्त पश्चात् । तिस्र उत्तरतः । एकां मध्ये । ततो वै स प्र यशो ज्यैष्ठ्यमाप्नोत् । एतां प्रजातिं प्राजायत । यामिदं प्रजाः प्रजायन्ते । त्रिवृद्वै ज्यैष्ठ्यम् । माता पिता पुत्रः ।। 54 ।।
2.9.6
त्रिवृत्प्रजननम् । उपस्थो योनिर्मध्यमा । प्र यशो ज्यैष्ठ्यमाप्नोति । एतां प्रजातिं प्रजायते । यामिदं प्रजाः प्रजायन्ते । योऽग्निन्नाचिकेतञ्चिनुते । य उ चैनमेवव्वेँद । अथ हैनमिन्द्रो ज्यैष्ठ्यकामः । ऊर्ध्वा एवोपदधे । ततो वै स ज्यैष्ठ्यमगच्छत् ।। 55 ।।
2.9.7
ज्यैष्ठ्यङ्गच्छति । योऽग्निन्नाचिकेतञ्चिनुते । य उ चैनमेवव्वेँद । अथ हैनमसावादित्यस्स्वर्गकामः ।प्राचीरेवोपदधे । ततो वै सोऽभि स्वर्गल्लोँकमजयत् । अभि स्वर्गल्लोँकञ्जयति । योऽग्निन्नाचिकेतञ्चिनुते । य उ चैनमेवव्वेँद । स यदीच्छेत् ।। 56 ।।
2.9.8
तेजस्वी यशस्वी ब्रह्मवर्चसी स्यामिति । प्राङा होतुर्धिष्ण्यादुथ्सर्पेत् । येयं प्रागाद्यशस्वती ।सा मा प्रोर्णोतु । तेजसा यशसा ब्रह्मवर्चसेनेति । तेजस्व्येव यशस्वी ब्रह्मवर्चसी भवति ।अथ यदीच्छेत् । भूयिष्ठं मे श्रद्दधीरन्न् । भूयिष्ठा दख्षिणा नयेयुरिति । दख्षिणासु नीयमानासु प्राच्येहि प्राच्येहीति प्राची जुषाणा वेत्वाज्यस्य स्वाहेति स्रुवेणोपहत्याहवनीये जुहुयात् ।। 57 ।।
2.9.9
भूयिष्ठमेवास्मै श्रद्दधते । भूयिष्ठा दख्षिणा नयन्ति । पुरीषमुपधाय । चितिकॢप्तिभिरभिमृश्य । अग्निं प्रणीयोपसमाधाय । चतस्र एता आहुतीर्जुहोति । त्वमग्ने रुद्र इति शतरुद्रीयस्य रूपम् । अग्नाविष्णू इति वसोर्धारायाः । अन्नपत इत्यन्नहोमः । सप्त ते अग्ने समिधस्सप्त जिह्वा इति विश्वप्रीः ।। 58 ।।
2.9.0
समृद्ध ऋद्धिकामः पुरस्ताच्चिक्ये पुत्रोऽगच्छदिच्छेज्जुहुयाद्विश्वप्रीः ।। 9 ।।(पुरर््षयो वायुर्गोबलस्सहस्रं प्रजापतिस्त्रिवृदिन्द्रोऽसावादित्यस्स यदीच्छेत् ।। )
2.10.1
यां प्रथमामिष्टकामुपदधाति । इमन्तया लोकमभि जयति । अथो या अस्मिल्लोँके देवताः । तासा सायुज्य सलोकतामाप्नोति । यान्द्वितीयामुपदधाति । अन्तरिख्षलोकन्तयाऽभिजयति । अथो या अन्तरिख्षलोके देवताः । तासा सायुज्य सलोकतामाप्नोति । यान्तृतीयामुपदधाति । अमुन्तया लोकमभिजयति ।। 59 ।।
2.10.2
अथो या अमुष्मिल्लोँके देवताः । तासा सायुज्य सलोकतामाप्नोति । अथो या अमूरितरा अष्टादश । य एवामी उरवश्च वरीयासश्च लोकाः । तानेव ताभिरभिजयति । कामचारो ह वा अस्योरुषु च वरीयस्सु च लोकेषु भवति । याऽग्निन्नाचिकेतञ्चिनुते । य उ चैनमेवव्वेँद । सव्वँथ्सरो वा अग्निर्नाचिकेतः । तस्य वसन्तश्शिरः ।। 60 ।।
2.10.3
ग्रीष्मो दख्षिणः पख्षः । वर्षा उत्तरः । शरत्पुच्छम् । मासाः कर्मकाराः । अहोरात्रे शतरुद्रीयम् । पर्जन्यो वसोर्धारा । यथा वै पर्जन्यस्सुवृष्टं वृष्ट्वा । प्रजाभ्यस्सर्वान्कामान्थ्संपूरयति ।एवमेव स तस्य सर्वान्कामान्थ्संपूरयति । योऽग्निं नाचिकेतं चिनुते ।। 61 ।।
2.10.4
य उ चैनमेवं वेद । सव्वँथ्सरो वा अग्निर्नाचिकेतः । तस्य वसन्तश्शिरः । ग्रीष्मो दक्षिणः पक्षः । वर्षाः पुच्छम् । शरदुत्तरः पक्षः । हेमन्तो मध्यम् । पूर्वपक्षाश्चितयः । अपरपक्षाः पुरीषम् । अहोरात्राणीष्टकाः । एष वाव सोऽग्निरग्निमयः पुनर्णवः । अग्निमयो ह वै पुनर्णवो भूत्वा । स्वर्गं लोकमेति । आदित्यस्य़ सायुज्यम् । योऽग्निं नाचिकेतं चिनुते । य उ चैनमेवं वेद ।। 62 ।।
2.10.0
अमुं तया लोकमभि जयति शिरश्चिनुत इष्टकाष्षट्च ।। 10 ।।
2.0.0
लोकस्त्वमग्नेऽग्ना विष्णू अन्नपते सप्त ते अग्ने यत्तेऽचितमयं वावोशन् ह वै त हैतं यां प्रथमामिष्टकां दश ।। 10 ।।लोक आदित्य ओजोऽस्यूर्ध्वा दिगनन्त ह वै कामेन ग्रीष्मो द्विषष्टिः ।। 62 ।।लोकोसि य उ चैनमेवव्वेँद । हरिः ओम् ।।  ।। श्रीकृष्णार्पणमस्तु ।। कृष्णयजुर्ब्राह्मणे काठके द्वितीयप्रपाठकस्समाप्तः ।