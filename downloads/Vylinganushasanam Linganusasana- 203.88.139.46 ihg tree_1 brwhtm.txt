0
पाणिनीयम् लिङ्गानुशासनम्
अथ स्त्र्यधिकारः 
1
लिङ्गम् ।                                                 
2
स्त्री ।                                                                                                                                              
3
ऋकारान्ताः मातृ दुहितृ स्वसृ पोतृ ननान्दरः ।                                                                                                          
4
अन्यू प्रत्ययान्तः धातुः । {अनि(उ 2.102), ऊ(उणा.1.81) प्रत्ययान्तः}                                                                                   
5
अशनि भरण्यरणयः पुंसि च ।                                                                                                                              
6
मिन्यन्तः । {मि(उणा.4.43), नि(उणा.4.48) प्रत्ययान्तः}                                                                                                 
7
वह्नि वृष्ण्यग्नयः पुंसि ।                                                                                                                            
8
श्रोणि योन्यूर्मयः पुंसि च ।                                                                                                                          
9
क्तिन्नन्तः । *                                                                                                                                       
10
ईकारान्तश्च । {ई(उणा.3.158) प्रत्ययान्तः} *                                                                                                           
11
ऊङाबन्तश्च । {ऊङ्(4.1.66) आप् (= डाप्, चाप्, टाप्) प्रत्ययान्तः} *                                                                                    
12
य्वन्तमेकाक्षरम् । {ई, ऊ कारान्तम्}                                                                                                                   
13
विंशत्यादिः आनवतेः ।                                                                                                                                  
14
दुन्दुभिः अक्षेषु ।                                                                                                                                   
15
नाभिरक्षत्रिये ।                                                                                                                                      
16
उभावन्यत्र पुंसि ।                                                                                                                                    
17
तलन्तः । {तल्(5.1.119) प्रत्ययान्तः} *                                                                                                                
18
भूमि विद्युत्सरिल्लता वनिताभिधानानि । *                                                                                                               
19
यादः नपुंसकम् ।                                                                                                                                       
20
भाः स्रुक्स्रग्दिगुष्णिगुपानहः ।                                                                                                                      
21
स्थूणोर्णे नपुंसके च ।                                                                                                                                
22
गृह शशाभ्याम् क्लीबे ।                                                                                                                                
23
प्रावृड्विप्रुड्रुट्तृड्विट्त्विषः ।                                                                                                                  
24
दर्वि विदि वेदि खनि शान्यश्रि वेशि कृष्योषधि कट्यङ्गुलयः । {पक्षे ङीप्}*                                                                              
25
तिथि नाडि रुचि वीचि नालि धूलि किकि केलिच्छवि रात्र्यादयः । * {आदयः}                                                                                   
26
शष्कुलि राजि कुट्यशनि वर्ति भ्रुकुटि त्रुटि वलि पङ्क्तयः ।                                                                                            
27
प्रतिपदापद्विपत्सम्पच्छरत्संसत्परिषदुषःसंवित्क्षुत्पुन्मुत्समिधः ।                                                                                    
28
आशीर्धूःपूर्गीर्द्वारः ।                                                                                                                              
29
अप्सुमनस्समास्सिकतावर्षाणाम् बहुत्वम् च ।                                                                                                             
30
स्रक्त्वग्ज्योग्वाग्यवागू नौ स्फिजः ।                                                                                                                 
31
तृटि सीमा संबध्याः ।                                                                                                                                  
32
चुल्लि वेणि खार्यश्च । *                                                                                                                              
33
तारा धारा ज्योत्स्नादयश्च । {आदयः} *                                                                                                                  
34
शलाका स्त्रियाम् नित्यम् ।                                                                                                                            
इति स्त्र्यधिकारः ।।                                                                                                                                  
अथ पुल्लिङ्गाधिकारः                                                                                                                                   
35
पुमान् ।                                                                                                                                              
36
घञबन्तः । {घञ्(3.3.16-18), अप्( ) प्रत्ययान्तः [भावार्थ एव]} *                                                                                        
37
घाजन्तश्च । {घ( ), अच्( ) प्रत्ययान्तः} *                                                                                                             
38
भय लिङ्ग भग पदानि नपुंसके ।                                                                                                                           
39
नङन्तः । {नङ्( ) प्रत्ययान्तः} *                                                                                                                      
40
याच्ञा स्त्रियाम् ।                                                                                                                                   
41
क्यन्तः घुः । {कि( ) प्रत्ययान्तः - घु(1.1.20} *                                                                                                      
42
इषुधिः स्त्री च ।                                                                                                                                     
43
देवासुरात्म स्वर्ग गिरि समुद्र नख केश दन्त स्तन भुज कण्ठ खड्ग शर पङ्काभिधानानि । *                                                                    
44
त्रिविष्टप त्रिभुवने नपुंसके ।                                                                                                                        
45
द्यौः स्त्रियाम् ।                                                                                                                                    
46
इषु बाहू स्त्रियाम् च ।                                                                                                                               
47
बाण काण्डौ नपुंसके च ।                                                                                                                                
48
नान्तः । *                                                                                                                                            
49
क्रतु पुरुष कपोल गुल्फ मेघाभिधानानि । *                                                                                                               
50
अभ्रम् नपुंसकम् ।                                                                                                                                     
51
उकारान्तः । *                                                                                                                                         
52
धेनु रज्जु कुहू सरयु तनु रेणु प्रियङ्गवः स्त्रियाम् ।                                                                                                 
53
समासे रज्जुः पुंसि च ।                                                                                                                                
54
श्मश्रु जानु वसु स्वादु अश्रु जतु त्रपु तालूनि नपुंसके ।                                                                                              
55
वसु चार्थ वाचि ।                                                                                                                                      
56
मद्गु मधु सीधु शीधु सानु कमण्डलूनि नपुंसके च ।                                                                                                        
57
रुत्वन्तः । {रु(उणा.4.101), तु(उणा.1.69) प्रत्ययान्तः} *                                                                                              
58
दारु कशेरु जतु वस्तु मस्तूनि नपुंसके ।                                                                                                                
59
सक्तुः नपुंसके च ।                                                                                                                                    
60
प्राग्रश्मेः अकारान्तः । *                                                                                                                            
61
कोपधः । *                                                                                                                                             
62
चिबुक शालूक प्रातिपदिकांशुकोल्मुकानि नपुंसके ।                                                                                                        
63
कण्टकानीक सरक मोदक चषक मस्तक पुस्तक तडाक निष्क शुष्क वर्चस्क पिनाक भाण्डक पिण्डक कटक शण्डक पिटक तालक फलक पुलाकानि नपुंसके च ।                         
64
टोपधः । *                                                                                                                                             
65
किरीट मुकुट ललाट वट विट शृङ्गाट कराट लोष्टानि नपुंसके ।                                                                                               
66
कुट कूट कपट कवाट कर्पट नट निकट कीट कटानि नपुंसके च ।                                                                                                  
67
णोपधः । *                                                                                                                                             
68
ऋण लवण पर्ण तोरण रणोष्णानि नपुंसके ।                                                                                                                  
69
कार्ष्णापण स्वर्ण सुवर्ण व्रण चरण वृषण विषाण चूर्ण तृणानि नपुंसके च ।                                                                                 
70
थोपधः । *                                                                                                                                             
71
काष्ठ पृष्ठ सि(रि)क्थोक्थानि नपुंसके ।                                                                                                                
72
काष्ठा दिगर्था स्त्रियाम् ।                                                                                                                           
73
तीर्थ प्रोथ यूथ गाथानि नपुंसके च ।                                                                                                                    
74
नोपधः । *                                                                                                                                             
75
जघनाजिन तुहिन कानन वन वृजिन विपिन वेतन शासन सोपान मिथुन श्मशान रत्न निम्न चिह्नानि नपुंसके ।                                                          
76
मान यानाभिधान नलिन पुलिनोद्यान शयनासन स्थान चन्दनालान समान भवन वसन संभावन विभावन विमानानि नपुंसके च ।                                                 
77
पोपधः । *                                                                                                                                             
78
पाप रूपोडुप तल्प शिल्प पुष्प शष्प समीपान्तरीपाणि नपुंसके ।                                                                                            
79
शूर्प कुतप कुणप द्वीप विटपानि नपुंसके च ।                                                                                                             
80
भोपधः । *                                                                                                                                             
81
तलभम् नपुंसकम् ।                                                                                                                                      
82
जृम्भम् नपुंसके च ।                                                                                                                                   
83
मोपधः । *                                                                                                                                             
84
रुक्म सिध्म युध्मेध्म गुल्माध्यात्म कुङ्कुमानि नपुंसके ।                                                                                              
85
संग्राम दाडिम कुसुमाश्रम क्षेम क्षौम होमोद्दामानि नपुंसके च ।                                                                                         
86
योपधः । *                                                                                                                                             
87
किसलय हृदयेन्द्रियोत्तरीयाणि नपुंसके ।                                                                                                                
88
गोमय कषाय मलयान्वयाव्ययानि नपुंसके च ।                                                                                                                
89
रोपधः । *                                                                                                                                             
90
द्वाराग्र स्फार तक्र वक्र वप्र क्षिप्र क्षुद्र वीर तीर दूर कृच्छ्र रन्ध्राश्र श्वभ्र भीर गभीर क्रूर विचित्र केयूर केदारोदराजस्र                       
शरीर कन्दर मन्दार पञ्जराजर जठराजिर वैर चामर पुष्कर गह्वर कुहर कुटीर कुलीर चत्वर काश्मीर नीराम्बर शिशिर तन्त्र यन्त्र क्षत्र                           
क्षेत्र मित्र कलत्र चित्र मूत्र सूत्र वक्त्र नेत्र गोत्राङ्गुलित्र भलत्र शस्त्र शास्त्र वस्त्र पत्र पात्र च्छत्राणि नपुंसके ।                         
91
शुक्रम् अदेवतायाम् ।                                                                                                                                  
92
चक्र वज्रान्धकार सारावार पार क्षीर तोमर शृङ्गार भृङ्गार मन्दारोशीर तिमिर शिशिराणि नपुंसके च ।                                                         
93
षोपधः । *                                                                                                                                             
94
शिरीषर्जीषाम्बरीष पीयूष पुरीष किल्बिष कल्माषाणि नपुंसके ।                                                                                             
95
यूष करीष मिष विष वर्षाणि नपुंसके च ।                                                                                                                  
96
सोपधः । *                                                                                                                                             
97
पनस बिस बुस साहसानि नपुंसके ।                                                                                                                         
98
चमसांस रस निर्यासोपवास कार्पास वास भास कास कांस मांसानि नपुंसके च ।                                                                                   
99
कंसम् चाप्राणिनि ।                                                                                                                                    
100
रश्मि दिवसाभिधानानि । *                                                                                                                               
101
दीधितिः स्त्रियाम् ।                                                                                                                                  
102
दिनाहनी नपुंसके ।                                                                                                                                     
103
मानाभिधानानि । *                                                                                                                                      
104
द्रोणाढकौ नपुंसके च ।                                                                                                                                 
105
खारी मानिके स्त्रियाम् ।                                                                                                                              
106
दाराक्षत लाजासूनाम् बहुत्वम् च ।                                                                                                                      
107
नाड्यपजनोपपदानि व्रणाङ्ग पदानि ।                                                                                                                      
108
मरुद्गरुत्तरदृत्विजः ।                                                                                                                                
109
ऋषि राशि दृति ग्रन्थि क्रिमि ध्वनि बलि कौलि मौलि रवि कवि कपि मुनयः ।                                                                                  
110
ध्वज गज मुञ्ज पुञ्जाः ।                                                                                                                               
111
हस्त कुन्तान्त व्रात वात दूत धूर्त सूत चूत मुहूर्ताः ।                                                                                                
112
षण्ड मण्ड करण्ड भरण्ड वरण्ड तुण्ड गण्ड मुण्ड पाषण्ड शिखण्डाः ।                                                                                        
113
वंशांश पुरोडाशाः ।                                                                                                                                    
114
ह्रद कन्द कुन्द बुद्बुद शब्दाः ।                                                                                                                      
115
अर्घ पथि मथ्यृभुक्षि स्तम्ब नितम्ब पूगाः ।                                                                                                            
116
पल्लव पल्वल कफ रेफ शेफ कटाह निर्व्यूह मठ मणि तरङ्ग तुरङ्ग गन्ध स्कन्ध मृदङ्ग सङ्ग समुद्र पुङ्खाः ।                                                    
117
सारथ्यतिथि कुक्षि बस्ति पाण्यञ्जलयः ।                                                                                                                 
इति पुल्लिङ्गाधिकारः                                                                                                                                  
अथ नपुंसकाधिकारः                                                                                                                                      
118
नपुंसकम् ।                                                                                                                                            
119
भावे ल्युडन्तः । *                                                                                                                                    
120
निष्ठा च । {निष्ठा(1.1.26)} *                                                                                                                         
121
त्वष्यञौ तद्धितौ । {त्व(5.1.119), ष्यञ्(5.1.123) प्रत्ययान्तः} *                                                                                      
122
कर्मणि च ब्राह्मणादि गुण वचनेभ्यः । (5.1.124) *                                                                                                       
123
यद्यढग्यगञण्वुञ्छाश्च भाव कर्मणि ।                                                                                                                    
{यत्(5.1.125), य(.126), ढक्(.127), यक्(.128), अञ्(.129), अण्(.130), वुञ्(.132,3), छ(.135) प्रत्ययान्तः} *                                             
124
अव्ययीभावः । (2.4.18) *                                                                                                                               
125
द्वन्द्वैकत्वम् । (2.4.2) *                                                                                                                           
126
अभाषायाम् हेमन्त शिशिरावहोरात्रे च । (2.4.28)                                                                                                         
127
अनञ्कर्मधारय़स्तत्पुरुषः ।                                                                                                                             
128
अनल्पे छाया । (2.4.22) *                                                                                                                              
129
राजा मनुष्य पूर्वा सभा ।                                                                                                                              
130
सुरा सेना छाया शाला निशाः स्त्रियाम् च । {2.4.15} *                                                                                                   
131
शिष्टम् परवत् । *                                                                                                                                     
132
रात्राह्नाहाः पुंसि । (2.4.29) *                                                                                                                      
133
अपथ पुण्याहे नपुंसके । (2.4.17,30)                                                                                                                    
134
संख्या पूर्वा रात्रिः । (2.1.52)                                                                                                                      
135
द्विगुः स्त्रियाम् च । (2.4.17) *                                                                                                                     
136
इसुसन्तः । {इस्(उणा.2.108), उस्(उणा.2.115) प्रत्ययान्तः} *                                                                                            
137
अर्चिः स्त्रियाम् च ।                                                                                                                                 
138
छदिः स्त्रियामेव ।                                                                                                                                    
139
मुख नयन लोह वन मांस रुधिर कार्मुक विवर जल हल धनान्नाभिधानानि । *                                                                                      
140
सीरार्थौदनाः पुंसि ।                                                                                                                                  
141
वक्त्र नेत्रारण्य गाण्डीवानि पुंसि च ।                                                                                                                
142
अटवी स्त्रियाम् ।                                                                                                                                     
143
लोपधः । *                                                                                                                                             
144
तूलोपल ताल कुसूल तरल कम्बल देवल वृषलाः पुंसि ।                                                                                                        
145
शील मूल मङ्गल साल कमल तल मुसल कुण्डल पलल मृणाल वाल निगल पलाल बिडाल खिल शूलाः पुंसि च ।                                                                
146
शतादिः संख्या । *                                                                                                                                     
147
शतायुत प्रयुताः पुंसि च ।                                                                                                                             
148
लक्षा कोटिः स्त्रियाम् ।                                                                                                                              
149
शङ्कुः पुंसि ।                                                                                                                                        
150
सहस्रः क्वचित् ।                                                                                                                                      
151
मन्द्व्यच्कः अकर्तरि । {मन्( ) प्रत्ययान्तः} *                                                                                                        
152
ब्रह्मन् पुंसि च ।                                                                                                                                    
153
नाम रोमणी नपुंसके ।                                                                                                                                   
154
असन्तः द्व्यच्कः । {अस्( ) प्रत्ययान्तः} *                                                                                                            
155
अप्सराः स्त्रियाम् ।                                                                                                                                  
156
त्रान्तः । *                                                                                                                                          
157
यात्रा मात्रा भस्त्रा दंष्ट्रा वरत्राः स्त्रियामेव ।                                                                                                  
158
भृत्रामित्र छात्र पुत्र मन्त्र वृत्र मेढ्रोष्ट्राः पुंसि ।                                                                                            
159
पत्र पात्र पवित्र सूत्र छत्राः पुंसि च ।                                                                                                              
160
बल कुसुम शुल्ब पत्तन रणाभिधानानि । *                                                                                                                  
161
पद्म कमलोत्पलानि पुंसि च ।                                                                                                                            
162
आहव संग्रामौ पुंसि ।                                                                                                                                  
163
आजिः स्त्रियामेव ।                                                                                                                                    
164
फल जातिः । *                                                                                                                                          
165
वृक्ष जातिः स्त्रियामेव । *                                                                                                                           
166
वियज्जगत्सकृत् शकन् पृषत् शकृद्यकृदुदश्वितः ।                                                                                                         
167
नवनीतावतानानृतामृत निमित्त वित्त चित्त पित्त व्रत रजत वृत्त पलितानि ।                                                                                 
168
श्राद्ध कुलिश दैव पीठ कुण्ड भाण्डाङ्काङ्गद दधि सक्थ्यक्ष्यास्यास्पदाकाश कण्व बीजानि ।                                                                 
169
दैवम् पुंसि च ।                                                                                                                                       
170
धान्याज्य सस्य रूप्य कुप्य पण्य वर्ण्य धिष्ण्य हव्य कव्य काव्य सत्यापत्यामूल्य शिक्य कुड्य मद्य हर्म्य तूर्य सैन्यानि ।                               
171
द्वन्द्व बर्ह दुःख बडिश पिच्छ बिम्ब कुटुम्ब कवच वर शर वृन्दारकाणि ।                                                                                   
172
अक्षमिन्द्रिये ।                                                                                                                                      
इति नपुंसकाधिकारः ।।                                                                                                                                  
अथ स्त्रीपुंसाधिकारः                                                                                                                                  
173
स्त्रीपुंसयोः ।                                                                                                                                       
174
गो मणि यष्टि मुष्टि पाटलि वस्ति शाल्मलि त्रुटि मसि मरीचयः ।                                                                                           
175
मृत्यु सीधु कर्कन्धु किष्कु कण्डु रेणवः ।                                                                                                             
176
गुण वचनमुकारान्तम् नपुंसकम् च । *                                                                                                                     
177
अपत्यार्थस्तद्धिते । *                                                                                                                                
इति स्त्रीपुंसाधिकारः ।।                                                                                                                              
अथ पुंनपुंसकाधिकारः                                                                                                                                   
178
पुंनपुंसकयोः ।                                                                                                                                        
179
घृत भूत मुस्त क्ष्वेलितैरावत पुस्तक बुस्त लोहिताः ।                                                                                                   
180
शृङ्गार्घ निदाघोद्यम शल्य दृढाः ।                                                                                                                     
181
व्रज कुञ्ज कुथ कूर्च प्रस्थ दर्पार्मा(र्भा)र्धर्च दर्भ पुच्छाः ।                                                                                      
182
कबन्धौषधायुधान्ताः ।                                                                                                                                  
183
दण्ड मण्ड खण्ड शव सैन्धव पार्श्वाकाश कुश कीशाङ्कुश कुलिशाः ।                                                                                          
184
गृह मेह देह पट्ट पटहाष्टापदाम्बुद ककुदाश्च ।                                                                                                          
इति पुंनपुंसकाधिकारः ।।                                                                                                                               
185
अव(ि)शिष्ट लिङ्गम् ।                                                                                                                                  
186
अव्ययम् कति युष्मदस्मदः । *                                                                                                                           
187
ष्णान्ता संख्या । (शिष्टा परवत् । ) *                                                                                                                 
188
गुण वचनम् च । *                                                                                                                                       
189
कृत्याश्च । (3.3.171) *                                                                                                                               
190
करणाधिकरणयोर्ल्युट् च । (3.3.117) *                                                                                                                   
191
सर्वादीनि सर्वनामानि ।।                                                                                                                               
इति लिङ्गानुशासनम् समाप्तम् ।।                                                                                                                        
