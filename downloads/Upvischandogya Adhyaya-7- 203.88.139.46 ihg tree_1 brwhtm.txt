7.1.1
अधीहि भगव इति होपससाद सनत्कुमारं नारदस्तँ होवाच
यद्वेत्थ तेन मोपसीदततस्त ऊर्वं वक्ष्यामीति ।। 1 ।।
7.1.2
स होवाचर्ग्वेदं भगवोऽध्येमि यजुर्वेदँ सामवेदमाथर्वणं
चतुर्थमितिहासपुराणं पञ्चमं वेदानां वेदं पित्र्यँ राशिं दैवं
निधिं वाकोवाक्यमेकायनं देवविद्यां ब्रह्मविद्यां भूतविद्यां
क्षत्रविद्यां नक्षत्रविद्याँ सर्पदेवजनविद्यामेतद्भगवोऽध्येमि ।। 2 ।।
7.1.3
सोऽहं भगवो मन्त्रविदेवाऽस्मि ; नाऽऽत्मवित् ।
श्रुतँ ह्येव मे भगवद्दृशेभ्यः, तरति शोकमात्मविदिति ।
सोऽहं भगवः शोचामि, तं मा भगवाञ्छोकस्य पारं
तारयत्विति । तँ होवाच यद्वै किञ्चैतदद्यगीष्ठाः, नामैवैतत् ।। 3 ।।
7.1.4
नाम वा ऋग्वेदो यजुर्वेदः सामवेद आथर्वणश्चचतुर्थ
इतिहासपुराणः पञ्चमो वेदानां वेदः पित्र्यो राशिः दैवो
निधिः वाकोवाक्यमेकायनं देवविद्या ब्रह्मविद्या भूतविद्या
क्षत्रविद्या नक्षत्रविद्या सर्पदेवजनविद्या नामैवैतन्नामोपास्वेति ।। 4 ।।
7.1.5
स यो नाम ब्रह्मेत्युपास्ते, यावन्नाम्नो गतं तत्रास्य
यथाकामचारो भवति,यो नाम ब्रह्मेत्युपास्ते ।
आस्ति भगवो नाम्नो भूय इति । नाम्नो वाव
भयोऽस्ति इति । तन्मे भगवान् ब्रवीत्विति ।। 5 ।।
7.2.1
वाग्वाव नाम्नो भूयसी । वाग्वाव ऋग्वेदं विज्ञापयति यजुर्वेदँ
सामवेदमाथर्वणं चतुर्तमितिहासपुराणं पञ्चमं वेदानां वेदं पित्र्यं
राशिं दैवं निधिं वाकोवाक्यमेकायनं देवविद्यां ब्रह्मविद्यां भूतविद्यां
क्षत्रविद्यां नक्षत्रविद्यां सर्पदेवजनविद्याम्, दिवञ्च पृथिवीञ्च
वायुञ्चाऽऽकाशञ्चाऽऽपश्च तेजश्च देवाँश्च मनुष्याँश्च पशूँश्च
वयाँसि च तृणवनस्पतीञ्छ वापदान्याकीटपतङ्गपिपीलिकं
धर्मञ्चाधर्मञ्च सत्यञ्चानृतञ्च  साधु च असाधु च हृदयज्ञञ्चाहृदयज्ञञ्च ।
यद्वै वाङ्नाभविष्यत् - न धर्मो नाधर्मो व्यज्ञापयिष्यत् ; न सत्यम्,
नानृतम्, न साधु, नासाधु, न हृदयज्ञो, नाहृदयज्ञ वागेवैतत् सर्वं
विज्ञापयति । वाचमुपास्स्वेति ।। 1 ।।
7.2.2
स यो वाचं ब्रह्मेत्युपास्ते, यावद्वाचो गतम्, तत्रास्य यथाकामचारो
भवति यो वाचं ब्रह्मेत्युपास्ते । अस्ति भगवो वाचो भूय इति ।
वाचो वाव भूयोऽस्तीति । तन्मे भगवान् ब्रवीत्विति ।। 2 ।।
स यो विज्ञानं ब्रह्मेत्युपास्ते, विज्ञानवतो वै स लोकान्
ज्ञानवतोऽभिसिद्धयति - यावद् विज्ञानस्य गतम्, तत्रास्य
यथाकामचारो भवति, यो विज्ञानं ब्रह्मेत्युपास्ते ।
अस्ति भगवो विज्ञानाद्बूय इति । विज्ञानाद्वाव भूयोऽस्तीति ।
तन्मे भगवान् ब्रवीत्विति ।। 2 ।।
7.3.1
मनो वाव वाचो भूयः । यथा वै द्वे वाऽऽमलद्वे वा कोले
द्वौ वाऽक्षौ मुष्टिरनुभवति, एवं वाचञ्च नाम च मनोऽनुभवति ।
स यदा मनसा मनस्यति - मन्त्रानधीयेयेति, अथाधीते ;
कर्मणि, कुर्वीथेति, अथ कुरुते; पुत्रांश्च पशूँश्चेच्छेयेति, अथेच्छते ;
इमञ्च लोकममुञ्चेच्छेयेति, अथेच्छते । मनो ह्यात्मा ।
मनो हि लोको मनो हि ब्रह्म । मन उपास्स्वेति ।। 1 ।।
7.3.2
स यो मनो ब्रह्मेत्युपास्ते, यावन्मनसो गतम्, तत्रास्य यथा
कामचारो भवति, यो मनो ब्रह्मेत्युपास्ते ।
अस्ति भगवो मनसो भूय इति । मनसो वाव
भूयोऽस्तीति । तन्मे भगवान् ब्रवीत्विति ।। 2 ।।
7.4.1
चतुर्थ खण्डः
प्रथम-द्वितीय-तृतीयमन्त्राः
(संकल्पः मनसः भूयान् इति)
सङ्कल्पो वाव मनसो भूयान् । यदा वै सङ्कल्पयते अथ
मनस्यति, अथ वाचमीरयति, तामु नाम्नीरयति । नाम्नि मन्त्रा
एकं भवन्ति । मन्त्रेषु कर्माणि ।। 1 ।।
7.4.2
तानि ह वा एतानि सङ्कल्पैकायनानि संकल्पात्मकानि सङ्कल्पे
प्रतिष्ठितानि । समक्लृपतां द्यावापृथिवी, समकल्पेतां वायुश्चाऽऽकाशञ्च,
समकल्पन्तामापश्च  तेजश्च । तेषाँ सङ्कलृप्त्यै वर्षं सङ्कल्पते ।
वर्षस्य संक्लृप्त्या अन्नँ सङ्कल्पते । अन्नस्य संक्लृप्त्यै प्राणाः सङ्कल्पन्ते ।
प्राणानाँ संकलृप्त्यै मन्त्राः सङ्कल्पन्ते । मन्त्राणाँ संक्लृप्त्यै कर्माणि
सङ्कल्पन्ते । कर्मणाँ संक्लृप्त्यै लोकः सङ्कल्पते । लोकस्य संक्लृप्त्यै
सर्वं सङ्कल्पते । स एष सङ्कल्पः । सङ्कल्पमुपास्स्वेति ।। 2 ।।
7.4.3
स यः सङ्कल्पं  ब्रह्मेत्युपास्ते, संक्लृप्तान् वै स लोकान् ध्रुवान् ध्रुवः,
प्रतिष्ठितान् प्रतिष्ठितोऽव्यथमानान् अव्यथमानोऽभिसिद्ध्यति ।
यावत्सङ्कल्पस्य गतम्, तत्रास्य यथा कामाचारो भवति, यः सङ्कल्पं
ब्रह्मेत्युपास्ते । अस्ति भगवः सङ्कल्पाद् भूय इति । सङ्कल्पाद्वाव
भूयोऽस्तीति । तन्मे भगवान् ब्रवीत्विति ।। 3 ।।
7.5.1
चित्तं वाव संकल्पाद्भूयः । यदा वै चेतयते, अथ संकल्पयते ;
अथ मनस्यति ; अथ वाचमीरयति ; तामु नाम्नीरयति, नाम्नि
मन्त्रा एकं भवन्ति, मन्त्रेषु कर्माणि ।। 1 ।।
7.5.2
तानि ह वा एतानि चित्तैकायनानि चित्तात्मानि चित्ते प्रतिष्ठितानि ।
तस्माद् यद्यपि बहुवित् अचित्तो भवति, नायमस्ति इत्येवैनमाहुः, यदयं वेद ।
यद्वा अयं विद्वान्, नेत्थमचित्तः स्यादिति । अथ यद्यल्पविच्चित्तवान्  भवति,
तस्मा एवोतशुश्रुषन्ते । चित्तं ह्येवैषामेकायनम्, चित्तमात्मा, चित्तं प्रतिष्ठा ।
चित्तमुपास्स्वेति ।। 2 ।।
7.5.3
स यश्चित्तं ब्रह्मेत्युपास्ते, चित्तान् वै स लोकान् ध्रुवान् ध्रुवः,
प्रतिष्ठितान् प्रतिष्ठितोऽव्यथमानान् अव्यथमानोऽभिसिद्ध्यति -
यावच्चित्तस्य गतम्, तत्रास्य यथाकामचारो भवति, यश्चित्तं ब्रह्मेत्युपास्ते ।
अस्ति भगवश्चित्ताद्भूय इति । चित्ताद्वाव भूयोऽस्तीति ।
तन्मे भगवान् ब्रवीत्विति ।। 3 ।।
7.6.1
ध्यानं वाव चित्तात् भूयः । ध्यायतीव पृथिवी, ध्यायतीवान्तरिक्षम्,
ध्यायतीव द्यौर्ध्यायन्तीवाऽऽपो ध्यायन्तीव पर्वता ध्यायन्तीव देवमनुष्याः ।
तस्माद्य इह मनुष्याणां महत्तां प्राप्नुवन्ति, ध्यानापादाँशा इवैव ते
भवन्ति । अथ येऽल्पाः, कलहिनः पिशुना उपवादिनस्ते ।
अथ ये प्रभवो ध्यानापादाँशा इवैव ते भवन्ति । ध्यानमुपास्स्वेति ।। 1 ।।
7.7.1
विज्ञानं वाव ध्यानात् भूयः । विज्ञानेन वा ऋग्वेदं विजानाति
यजुर्वेदँ सामवेदमाथर्वणं चतुर्थमितिहासपुराणं पञ्चमं वेदानां
वेदं पित्र्यं राशिं दैवं निधिं वाकोवाक्यमेकायनं देवविद्यां ब्रह्मविद्यां
भूतविद्यां क्षत्रविद्यां नक्षत्रविद्याँ सर्पदेवजनविद्याम् ; दिवञ्च
पृतिवीञ्च वायुञ्चाकाशञ्चापश्च तेजश्च देवाँश्च मनुष्याँश्च
वयाँसि च तृणवनस्पतीन् श्वापदानि आकीटपतङ्गपिपीलिकं
धर्मञ्चाधर्मञ्च सत्यञ्चानृतञ्च साधु चासाधु च
हृदयज्ञञ्चाहृदयज्ञञ्चान्नञ्च रसञ्चेमञ्च लोकममुञ्च विज्ञानेनैव
विजानाति । विज्ञानमुपास्स्वेति ।। 1 ।।
7.8.1
बलं वाव विज्ञानाद्भूयः । अपि ह शतं विज्ञानवतामेको
बलवानाकम्पयते । स यदा बली भवति, अथोत्थाता भवति,
उत्तिष्ठन् परिचरिता भवति ; परिचरन्नुपसत्ता भवति ;
उपसीदन् द्रष्टा भवति, श्रोता भवति, मन्ता भवति बोद्धा
भवति, कर्ता भवति, विज्ञाता भवति । बलेन वै पृथिवी तिष्ठति,
बलेनान्तरिक्षम्, बलेन द्यौर्बलेन पर्वता बलेन देवमनुष्या बलेन
पशवश्च वयाँसि च तृणवनस्पतयः श्वापदान्याकीटपतङ्गपिपीलिकं
बलेन लोकस्तिष्ठति । बलमुपास्स्वेति ।। 1 ।।
7.8.2
स यो बलं ब्रह्मेत्युपास्ते, यावद्बलस्य गतम् तत्रास्य
यथाकामचारो भवति, यो बलं ब्रह्मेत्युपास्ते ।
अस्ति भगवो बलाद्भूय इति । बलाद्वाव भूयोऽस्तीति ।
तन्मे भगवान् ब्रवीत्विति ।। 2 ।।
7.9.1
अन्नं वाव बलाद्भूयः । तस्माद् यद्यपि दश रात्रीर्नाश्नीयात्,
यद्युह जीवेत् अथवा, अद्रष्टाऽश्रोताऽमन्ताऽबोद्धाऽकर्ता़ऽविज्ञाता
भवति । अथन्नस्याऽऽये द्रष्टा भवति, श्रोता भवति, मन्ता भवति,
बोद्धा भवति, कर्ता भवति, विज्ञाता भवति । अन्नमुपास्स्वेति ।। 1 ।।
7.9.2
स योऽन्नं ब्रह्मेत्युपास्ते, अन्नवतो वै स लोकान् पानवतोऽभिसिद्ध्यति,
यावदन्नस्य गतम् तत्रास्य यथाकामचारो भवति, योऽन्नं ब्रह्मेत्युपास्ते ।
अस्ति भगवोऽन्नाद् भूय इति । अन्नाद्वाव भूयोऽस्तीति ।
तन्मे भगवान् ब्रवीत्विति ।। 2 ।।
7.10.1
आपो वा अन्नाद् भूयस्य - तस्माद् यदासुवृष्टिर्न भवति,
व्याधीयन्ते प्राणाः, अन्नं कनीयो भविष्यतीति । अथ यदा
सुवृष्टिर्भवति, आनन्दिनः प्राणा भवन्ति, अन्नं बहु भविष्यतीति ।
आप एवेमा मूर्ताः येयं पृथिवी, यदन्तरिक्षम्, यद् द्यौः यत् पर्वताः,
यद्देवमनुष्याः, यत् पशवस्च वयंसि च ; तृणवनस्पतयः
श्वापदान्याकीटपतङ्गपिपीलिकमाप एवेमा मूर्ताः । अप उपास्स्वेति ।। 1 ।।
7.10.2
स योऽपो ब्रह्मेत्युपास्ते, आप्नोति सर्वान् कामाँस्तृप्तिमान् भवति,
यावदपां गतम्, तत्रास्य यथाकामचारो भवति, योऽपो ब्रह्मेत्युपास्ते ।
अस्ति भगवोऽद्भ्यो भूय इति । अद्भ्यो वाव भूयोऽस्तीति ।
तन्मे भगवान् ब्रवीत्विति ।। 2 ।।
7.11.1
तेजो वा अद्भ्यो भूयः । तद्वा एतद्वायुमागृह्याऽऽकाशम् अभितपति ।
तदाहुः - निशोचति, नितपति, वर्षिष्यति वा इति । तेज एव तत् पूर्वं
दर्शयित्वाऽथापः सृजते । तदेतदूर्ध्वाभिश्च तिरश्चीभिश्च विद्युद्भि
ह्रादाश्चरन्ति । तस्मादाहुः - विद्योतते, स्तनयति, वर्षिष्यति वा इति ।
तेज एव तत् पूर्वं दर्शयित्वाऽथापः सृजते । तेज उपास्स्वेति ।। 1 ।।
7.11.2
स यस्तेजो ब्रह्मेत्युपास्ते ; तेजस्वी वै स तेजस्वतो लोकान्
भास्वतोऽपहततमस्कान् अभिसिद्ध्यति, यावत् तेजसो गतम्,
तत्रास्य यथाकामचारो भवति, यस्तेजो ब्रह्मेत्युपास्ते ।
अस्ति भगवस्तेजसो भूय इति । तेजसो वाव भूयोऽस्तीति ।
तन्मे भगवान् ब्रवीत्विति ।। 2 ।।
7.12.1
आकाशो वाव तेजसो भूयान् । आकाशो वै सूर्याचन्द्रमसाबुभौ
विद्युन्नक्षत्राण्याग्निः । आकाशेनाऽऽह्वयति, आकाशेन श्रृणोति,
आकाशेन प्रतिश्रृणोति, आकाशे रमते, आकाशे न रमते, आकाशे
जायते, आकाशमभिजायते । आकाशमृपास्स्वेति ।। 1 ।।
7.12.2
स य आकाशं  ब्रह्मेत्युपास्ते,  आकाशवतो वै स लोकान्
प्रकाशवतोऽसम्बन्धान् उरुगायवतोभिसिद्ध्यति ।
यावदाकाशस्य गतम् तत्रास्य यथाकामचारो भवति, य
आकाशं ब्रह्मेत्युपास्ते । अस्ति भगव आकाशद्भूय इति ।
आकाशाद्वाव भूयोऽस्तीति । तन्मे भगवन् व्रवीत्विति ।। 2 ।।
7.13.1
स्मरो वा आकाशाद्भूयः । तस्माद् यद्यपि बहव आसीरन्
अस्मरन्तः, नैव ते कञ्चन श्रृणुयुः, न मन्वीरन्, न विजानीरन्,
यदा वाव ते स्मरेयुः, अथ भृणुयुः, अथ मन्वीरन्, अथ विजानीरन् ।
स्मरेण वै पुत्रान् विजानाति; स्मरेण पशून् । स्मरमुपास्स्वेति ।। 1 ।।
7.13.2
स यः स्मरं ब्रह्मेत्युपास्ते, यावत्, स्मरस्य गतम् तत्रास्य
यथाकामचारो भवति, यः स्मरं ब्रह्मेत्युपास्ते ।
अस्ति भगवः स्मराद् भूय इति । स्मराद्वाव भूयोऽस्तीति ।
तन्मे भगवान् ब्रवीत्विति ।। 2 ।।
7.14.1
आशा वाव स्मराद् भूयसी । आशयेद्वोवै स्मरो मन्त्रानथीते,
कर्माणि कुरुते, पुत्राँश्च पशूँश्चेच्छते, इमञ्च लोकममुञ्चेच्छते ।
आशामुपास्स्वेति ।। 1 ।।
7.14.2
स य आशां ब्रह्मेत्युपास्ते, आशयाऽस्य सर्वे कामः समृद्ध्यान्ति;
अमोघा ह्यस्याशिषो भवन्ति, यावदाशाया गतम् तत्रास्य यथाकामचारो
भवति, य आशां ब्रह्मेत्युपास्ते । अस्ति भगव आशाया भूय इति ।
आशाया वाव भूयोऽस्तीति । तन्मे भगवान् ब्रवीत्विति ।। 2 ।।
7.15.1
प्राणो वाव आशाया भूयान् । यथा वा अरा नाभौ समर्पिताः,
एवस्मिन् प्राणे सर्वं समर्पितम् । प्राणः प्राणेन याति ।
प्राणः प्राणं ददाति; प्राणाय ददाति । प्राणो ह पिता,
प्राणो माता, प्राणो भ्राता, प्राणः स्वसा, प्राण आचार्यः,
प्राणो ब्राह्मणः ।। 1 ।।
7.15.3
अथ यद्यप्येनान् उत्क्रान्तप्राणान् शूलेन समासं व्यतिसन्दहेत्,
नैवैनं ब्रूयुः पितृहाऽसीति, न मातृहाऽसीति, न भ्रातृहाऽसीति,
न स्वसृहाऽसीति, नाचार्यहाऽसीति, न ब्राह्मणहाऽसीति ।। 3 ।।
7.15.4
प्राणो ह्यैवैतानि सर्वाणि भवति । स वा एष एवं पश्यन् एवं
मन्वान एवं विजानन् अतिवादि भवति । तञ्चेत् ब्रूयुः
अतिवाद्यसीति, अतिवाद्यस्मीति ब्रूयात्; ब्रूयात्; नापह्ब्रुवीत ।। 4 ।।
7.16.1
एष तु वा अतिवदति यः सत्येनातिवदति सोऽहं भगवः
सत्येनातिवदानीति सत्यं त्वेव विजिज्ञासितव्यमिति सत्यं
भगवो विजिज्ञास इति ।। 1 ।।
7.17.1
यदा वै विजानाति, अथ सत्यं वदति । नाविजानन् सत्यं वदति ।
विजानन्नेव सत्यं वदति । विज्ञानं त्वेव विजिज्ञासितव्यमिति ।
विज्ञानं भगवो विजिज्ञास इति ।। 1 ।।
7.18.1
यदा वै मनुतेऽथ विजानाति । नामत्वा विजानाति ।
मत्वैव विजानाति । मतिस्त्वेव  विजिज्ञासितव्येति ।
मतिं भगवो विजिज्ञास इति ।। 1 ।।
.19.1
यदा वै  श्रद्दधाति, अथ मनुते । नाश्रद्दधन्मनुते ।
श्रद्दधदेव मनुते । श्रद्धा त्वेव विजिज्ञासितव्येति ।
श्रद्धां भगवो विजिज्ञास इति ।। 1।।
7.20.1
यदा वै निस्तिष्ठति, अथ श्रद्दधाति । नानिस्तिष्ठन् श्रद्दधाति ।
निस्तिष्ठन्नेव श्रद्दधाति । निष्ठा त्वेव विजिज्ञासितव्येति ।
निष्ठां भगवो विजिज्ञास इति ।। 1।।
7.21.1
यदा वै करोति, अथ निस्तिष्ठति । नाकृत्वा निस्तिष्ठति ।
कृत्वैव निस्तिष्ठति । कृतिस्त्वेव विजिज्ञासि तव्येति ।
कृतिं भगवो विजिज्ञास इति ।। 1 ।।
7.22.1
यदा वै सुखं लभते, अथ करोति । नासुखं लब्ध्वा करोति ।
सुखमेव लब्ध्वा करोति । सुखं त्वेव विजिज्ञासितव्यमिति ।
सुखं भगवो विजिज्ञास इति ।। 1 ।।
7.23.1
यो वै भूमा तत्सुखम् । नाल्पे सुखमस्ति । भूमैव सुखम् ।
भूमा त्वेव विजिज्ञासितव्य इति । भूमानं भगवो विजिज्ञास इति ।। 1 ।।
7.24.1
यत्र नान्यत् पश्यति, नान्यच्छृणोति, नान्यत् विजानाति, स भूमा ।
अथ यत्रान्यत् पश्यति, अन्यच्छृणोति, अन्यत् विजानाति, तदल्पम् ।
यो वै भूमा, तदमृतम् । अथ यदल्पम्, तन्मर्त्यम् । स भगवः
कस्मिन् प्रतिष्ठित इति । स्वे महिम्नि, यदि वा न महिम्नी ति ।। 1 ।।
7.24.2
गो अश्वमिह महिमेत्याचक्षते, हस्ति हिरण्यं दासभार्यं
क्षेत्राण्यायतनानीति । नाहमेव ब्रवीमीति होवाच, अन्यो
ह्यन्यस्मिन् प्रतिष्ठित इति ।। 2 ।।
7.25.1
स एवाधस्तात्, स उपरिष्टात्, स पश्चात्, स पुरस्तात्, स
दक्षिणतः, स उत्तरतः, स एवेदँ सर्वमिति ।
अथातोऽहंकारादेश एव - अहमेवाधस्तात्,  अहमुपरिष्टात्,
अहं पश्चात्, अहं पुरस्तात्, अहं दक्षिणतः, अहमुत्तरतः, अहमेवेदँ सर्वमिति ।।
अथात आत्मादेश एव - आत्मैवाधस्तात्, आत्मोपरिष्टात्, आत्मा पश्चात्,
आत्मा पुरस्तात्, आत्मा दक्षिणतः, आत्मोत्तरतः, आत्मैवेदँ सर्वमिति ।। 1 ।।
7.25.2
स वा एष एवं पश्यन्नेवं मन्वान एवं विजानन् आत्मरतिः आत्मक्रीड
आत्ममिथुन आत्माऽऽनन्दः, स स्वराड् भवति । तस्य सर्वेषु लोकेषु
कामचारो भवति । अथ येऽन्यथाऽतो विदुरन्यराजानः ते क्षय्यलोका भवन्ति ।
तेषाँ सर्वेषु लोकेष्व कामचारो भवति ।। 2 ।।
7.26.1
तस्य ह वा एतस्यैवं पश्यत एवं मन्वानस्यैवं विजानत आत्मतः प्राण
आत्मत आशाऽऽत्मतः स्मर आत्मत आकाशः आत्मस्तेज आत्मत
आप आत्मत आविर्भावतिरोभावावात्मतोऽन्नमात्मतो बलमात्मतो
विज्ञानमात्मतो ध्यानमात्मश्चित्तमात्मतः संकल्प आत्मतो मन आत्मतो
वागात्मतो नामात्मतो मन्त्रा आत्मतः कर्माप्यात्मत एवेदँ सर्वमिति ।। 1 ।।
तदेष श्लोकः -
न पश्यो मृत्युं पश्यति न रोगं नोत दुःखताम् ।
सर्वं ह पश्यः पश्यति सर्वमाप्नोति सर्वशः ।। इति ।।
स एकधा भवति त्रिधा भवति पञ्चधा ।
सप्तधा नवधा चैव पुनश्चैकादश स्मृतः ।।
शतञ्च दश चैकञ्च सहस्राणि च विंशँतिः ।
आहारशुद्धौ सत्त्वशुद्धिः सत्त्वशुद्धौ ध्रुवा स्मृतिः ।।
स्मृतिलम्भे सर्वग्रन्थीनां विप्रमोक्षः ।
तस्मै मुदितकषायाय तमसः पारं दर्शयति भगवान् सनत्कुमारः । तँ
स्कन्द इत्याचक्षते तँ स्कन्द इत्याचक्षते ।।
।। इति सप्तमाध्याये षड्विंशः खण्डः ।।
।। छान्दोग्योपनिषदि सप्तमोऽध्यायाः ।।