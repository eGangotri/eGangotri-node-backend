श्रीः
अथ देवतान्तरस्याक्षिविद्यावेद्यत्वभङ्गः प्रारभ्यते ।।
	एवमन्तरक्षिविद्यापि भगवत्परा । यथा - छान्दोग्ये " य एषोऽन्तरक्षिणि पुरुषो दृश्यते सैवर्क् तत्साम तदथर्वस्तद्यजुस्तद्ब्रह्म तस्यैतस्य तदेव रूपं यदमुष्य रूपं यावमुष्यगेष्णौ तौ गेष्णौ यन्नाम तन्नामे"ति । अत्र पुरुषो नारायणः । तत्रैव पुरुषशब्दप्रयोगस्य बहुशो दर्शितत्वात् ।।
	किञ्च बृहदारण्यके " तद्यत्सत्यमसौ स आदित्यो य एतस्मिन्मण्डले पुरुषः यश्चायं दक्षिणोऽक्षन्नि" ति सूर्यमण्डलान्तर्वर्तिपुरुषेणाक्षिपुरुषस्यैक्यावगमेनाक्षिपुरुषो नारायण एव ।।
	किञ्च " इन्धो ह वै नामेष योऽयं दक्षिणेऽक्षन्पुरुषस्तं वा एतमिन्धँस्तमिन्द्र इत्याचक्षते परोक्षेण, अथैतद्वामेऽक्षिणि पुरुषरूपमेषास्य पत्नीविराट््" इत्यक्षिपुरुषस्य इन्द्रत्वमभिधाय इन्द्रपत्न्या राडसि बृहती श्रीरसीन्द्रपत्नीतिलक्ष्म्यभेदप्रतिपादनेनाक्षिपुरुषस्य लक्ष्मीपतित्वसिद्ध्या नारायणत्वसिद्धिः।।
इति श्रीवेदान्तविजयमङ्गलदीपिकायां देवतान्तरस्याक्षिविद्यावेद्यत्वभङ्गः तृतीयः ।।
अथ देवतान्तरस्य दहरविद्यावेद्यत्वभङ्गः प्रारभ्यते ।।
एवं दहरिद्यापि व्याखायता भगवत्परा ।
तत्रोत्तरेषु वाक्येषु तद्धर्माणां प्रतीतितः ।।
छान्दोग्ये दहरविद्या श्रूयते -
	" अछ यदिदमस्मिन् ब्रहमपुरे दहरं पुण्डरीकं वेश्म दहरो़ऽस्मिन्नन्तर 
आकाशस्तस्मिन्यगन्तस्तदन्वेष्टव्यं तद्वा व विजिज्ञासितव्यमि " ति ।।
	अत्र दहराकाशो भगवानेव तदसाधारणधर्माणामपहतपाप्मत्वादीनां " एष आत्मापगतपाप्मा विजरो विमृत्युर्विशोको विजिधत्सोऽपिपासस्सत्यकामः सत्यसंकल्प" इत्यादीनां श्रुतानां भगवत्येवोपपत्तेः । सुबालोपनिषद्यपि भगवत एव हृदयान्तर्वर्तित्वं स्पष्टमवदम्यते ।। चतुर्थे " हृद्याकाशे परेशो  दीर्घोऽयमात्मा स्वपिति । पञ्चमे यः प्राणे यो विज्ञाने य आनन्दे यो हृद्याकाशे य एतस्मिन् सर्वस्मिन्नन्तरे सञ्चरति  सोऽयमात्मा तमात्मानमुपासीताजरममृतमभयमशोकमनादि त्वेकमनन्तमि" ति चतुर्धशकृत्वोऽभ्यस्तम् 
। सप्तमे खण्डे " अन्तश्शरीरे निहितो गुहायामज एको नित्यो यस्य पृथिवी शरीरम् " । अष्टमे " अन्तश्शरीरे निहितो शुद्धः सोऽयमात्मा, तत्रैव सर्वेश्वरमचिन्त्यमशरीरं निहितं गुहायाममृतमि" ती ।।
	एवमातमप्रबोधोपनिषद्यपि - हृदयाकाशान्तर्वर्ति भगवानेवेत्यवगम्यते " अत यदिदं ब्रह्मपुरमिदं पुण्डरीकं , तस्यायमात्मा हृत्पुण्डरीकध्य" इत्यारभ्य " दीपत्प्रकाशो ब्रह्मण्यो देवकीपुत्रो ब्रह्मण्यो मधुसूदनः" इति ।। 
एवं वासुदेवोपनिषद्यपि -
एकाग्रमानसो यो मां द्यायते हरिमव्ययम् ।
हृदम्बरस्थमात्मनां स मुक्तो नात्र संशयः ।। इति ।
हरेर्भगवतो हृदयाकाशान्तर्वर्तित्वं स्पष्टमवगम्यते ।एवं मुण्डकोपनिषदि तृतीये 
पुरुष एवेदं सर्वं ततो ब्रह्म परामृतम् ।
	एतद्यो वेद निहितं गुहायां सोऽविद्याग्रन्थिं विकिरतीह सोम्य ।। इति । तथा चतुर्थे खण्डे गुहाचरं नाम महत्पदमिति । पञ्चमे दूरस्थे दूरेचरदन्तिके च पश्यत्येव विश्वस्येव निहितं गुहायामिति । एवं कठवल्या षष्ठे खण्डे -
अङ्गष्ठमात्रः पुरुषोऽन्तरात्मा 
सदा जनानां हृदये सन्निविष्टः ।।
इति सकलचेतनहृदयान्तर्वर्तिपुरुषो भगवानेवेति स्पष्टमवगम्यते । तथा क्षुरिकोपनिषद्यपि -
ततो रक्तोत्पलाभासं परुषायतनं महत् ।
दहरं पुण्डरीकमिति वेदान्तेषु निगद्यते ।।इति ।
तथा - यो सीऽन्तःपुरुष आकासोऽयं  वा वसनीय? यथान्तर्हृदय आकाशस्तदेकं तत्पूर्णमिति । एवं ब्रह्मविद्योपनिषदि द्वितीयखण्डे - हृद्याकाशे तद्विज्ञानमाकाशं (तत्सुषिपमाकाशं) तद्वेद्यं हृद्याकाशे यस्मिन्निदं सञ्चरिति तस्मिन्निदं सर्वमोतं प्रोतं विभुः । तथा स्वेताश्वतरे तृतीये - 
सर्वाननसिरोग्रीवः सर्वभूतगुहाशयः । इति ।
अत्रैव - अङ्गुष्ठमात्रः पुरुषोऽन्तरात्मा 
सदा जनानां हृदये सन्निविष्टः ।
अणोरणीयान्महतो महीयान् 
आत्मा गुहायां निहितोऽस्य जन्तोः ।। इति ।
तथा चतुर्थे- एथ देवो विश्वकार्ता महात्मा 
सदा जनानां हृदये सन्निविष्टः ।। इति ।
	बृहदारण्यके चतुर्थेऽध्याये प्रथमे ब्राह्मणे - " य एषोन्तर्हृदय आकाशस्तस्मिंच्छेते सर्वस्य वशी" ति । तथा " हृदये ह्येव सत्यं प्रतिष्ठितं भवति" इति । तथा कैवल्योपनिषदि - 
हृत्पुण्डरीकं विरजं विशुद्धं
विचिन्त्य मध्ये गगनं विशोकम् ।
	अनन्तमव्यक्तम् इति । तत्रैवोत्तरत्र - " एं विदित्वा परमात्मरूपं  गुहाशयमद्वितीयमि"ति । माण्डूक्ये च - 
	" प्रणवं हीश्वरं विद्यात्सर्वस्य हृदयस्थितम् "  । इति ।।  
आरण्ये च शिक्षायाम् - " स य एषोऽन्तर्हृदय आकाशस्तसमिन्नयं पुरुष" इति । एवं बहुशुतिभिः हृदयाकाशान्तर्वर्ती भगवानेवेति स्पष्टमवगतम् ।।
	ननु दहरविद्यायां दहरोऽस्मिन्नन्तर आकाश इत्यत्र दहराकाशो भगवानेवास्तु । तथापि तस्मिन्यदन्तस्तदन्वेष्टव्यमिति दहराकाशन्तर्वर्ति यद््देवान्तरं  तदन्वेष्टव्यमिति देवतान्रकस्यैवोपास्यत्वं प्रतीयते । युक्तं चैतत् ; बृहदारण्यके - " स पुनः कस्मिन्नु खलु आकाश ओतश्च प्रोतश्च , एतस्मिन्  खल्वक्षरं आकाश ओतश्च प्रोपश्चे"ति प्रनश्नोत्तरानुसारात् । तत्र हि दहशकाशातिरिक्तस्याक्षराख्यतत्त्वसय प्रतीतेः , दहरविद्यायामेवोपसंहारे " आकाशो ह वै नाम नामरूपयोर्निर्वेहिता ते यदन्तरा तद्ब्रह्मे"ति दहराकाशातिरिक्तस्यैव ब्रह्मत्वप्रतीतेश्च  ।।
	किञ्च श्वेताश्वतरे " तनेदं पूर्णं पुरुषेण सर्वम् " इत्यभिधाय " ततो यदुत्तर तरम् " इति पुरुषशब्दावाच्यं नारायणादतिरिक्तं वस्तु प्रतिपाद्यते ।।
 किञ्च मैत्रायणीयोपनिषदि " तमो वा इदमेक आसीत् तत्परेणेरितं विषयत्वं प्रयाती"ति तमोऽधिष्ठातारं परशब्देनाभिधाय तस्य प्रोक्ता अन्यास्तन्वः ब्रह्मविष्णुरुद्रा इति 
तमोऽधिष्ठातुः परस्यांशत्वेन ब्रह्मविष्णुरुद्राणामभिधानात्  त्रिमूर्त्यतिरिक्तं तत्त्वान्तरमिति सिद्धम् ।।  
	अपि च अथर्वशिखायाम् " ईशानं प्रध्यायितव्यं सर्वमिदं ब्रह्मविष्णु रुद्रेन्द्रास्ते सर्वे संप्रसूयन्ते न कारणं कारणानां धाताध्याता  कारणं तु ध्येयः सर्वैश्वर्यसम्पन्नः सर्वेश्वरः शम्भुराकाशमध्ये ध्येयः" इति ब्रह्मादित्रितयकारणमुपास्यमिशानशम्भुशिवादिशब्दवाच्यं देवतान्तरमेव प्रतिपाद्यते ।।
	अपि चाथछर्वशिरसि " यो वै रुद्रः स भगवान् , यश्च ब्रह्मा तस्मै वै नमो 
नमः , यो वै रुद्रः स भगवान् , यश्च विष्णुः तस्मै वै नमो नमः , यो वै रद्रः स भगवात् , यश्च  वैमहेश्वरः तस्मै  वै नमो नमः  " इति ब्रह्मादीनां रुद्रविभूतित्वप्रतिपादनेन तदतिरिक्तं तत्त्वान्तरं सिद्धम् । तस्मात् -
बृहदारण्यमैत्रेयश्वेताश्वतरवाक्यतः ।
छान्दोग्यतापनीयाभ्या ब्रह्मोपनिषदा तथा।।
तथाथर्वशिरोवाक्यैरथर्वशिखयापि च ।
त्रिमूर्तिभ्योऽधिकं तत्त्वं निश्चिन्वन्ति विपश्चितः।।
	इति दहराकाशान्तर्वर्तिदेवतान्तरस्यैवोपास्यत्वमिति ।अत्रोच्यते - अत्र दहरविद्यायाम् - " अथ यदियमस्मिन् ब्रह्मपुरे दहरं पुण्डरीकं वेश्म दहरोऽस्मिन्न्तराकशस्तस्मिन्यदनतस्तदन्वेषटव्यं तद्वा व विजिज्ञासितव्य"मित्यु  कृतप्रश्नोत्तरम् " अस्मिन् कामाः समाहिता"  इति । अस्मिन्द्रहराकाशे परमात्मनि कामाः क्लयणगुणाः समाहिताः । तथाचापहताप्मत्वादिगुणजातं दहरकाशान्तर्वर्तीत्युक्तं भवति । काम्यन्त इति कामा इति व्युत्पत्त्या  कामशब्दस्य कल्याणगुणपरत्वात् । तानेवगुणानाह " एष आत्मआऽपहतपाप्मा विरजो विमृत्युर्विशेको  विजिधित्सोऽपिपासः सत्यकामः सत्यसंकल्पं" इति । एवं हि विहितस्य परमात्मतदन्तर्वर्ति गुणजातोपासनस्य फलान्वयं दर्शयति " अथ य इहात्मानमुविद्य व्रजन्त्येतांश्च सत्यान् कामान् तेषां सर्वेषु  लोकेषु कामचारो भवति स्वेन रूपेणाभिनिष्पद्यत" इति । अत्रैतांश्च सत्यान् कामानिति सत्यकमशादेन प्रकृतपरैतच्छब्दसमानाधिकरणेन एष आत्मा  अपहतपाप्मेति अप्रकृतापहतपाप्मत्वादय उच्यन्ते ।।
	ननु तृतीयखण्डे त इमे सत्याः कामा इत्यत्र सत्याः कामा इत्यनेन द्वितीयखण्डोक्तपितृलेकादय एवोच्यन्ते , ततश्च प्रथमखण्डेऽपि एतांश्च सत्यान् कामानिति तेषामेवाभिधानं युक्तम् ; अन्यथा वैरूप्यप्रसङ्गादिति चेन्न; 
पितृलोकादीनामप्रकृतत्वेन एतानित्येतच्छब्देन परामर्शायोगात् । योगे वा द्यावापृथिव्यादीनामपि प्रकृतत्वेन  तेषामपि परमार्शे वैरूप्यमवर्जनीयम् । वस्तुतस्तु" य इहात्मानमनुविद्य व्रजन्त्येतांश्च सत्यान् कामान्" इत्युपास्यत्वेनोक्ताः सत्यकामा अपहतपाप्मत्वादिगुणा एव न पितृलोकादयः , तेषामनुपास्यत्वात् , तदुपासनस्य सर्वलोककामचारस्वरूपगुणाष्टराविर्भावरूप फलहेतुत्वासंभवाच्च । नच तृतीयखण्डस्थसत्वकामपदवैरूप्यप्रसङ्गऋ; भिन्नप्रकरणतयार्थानुपपत्त्या च तस्तादोषत्वात् ।।
	अथवा प्रथमतृतीयखण्डस्थयोः  सत्यकामपदयोपहतपाप्मत्वादिगुणपरतया न वैरूप्यम् ; सत्यपदस्य नित्यपरत्वेन तत्परत्वस्यैव युक्तत्वात् पितृलोकादीनामनित्यत्वात् मिथ्यात्वप्रतियोगिसत्यत्वस्याप्रकृतत्वात् प्रकृतपितृलोकाद्यनित्यकामव्यावृत्तेर्वक्तव्यत्वात् । अत एव च पूर्वाचार्यैरप्ययमेवार्थः  स्पष्टीकृतः ।।
	भगवद्गुणानां  च नित्यत्वं " त इमे सत्याः कामा" इति श्रुतिसिद्धम् । काम्यन्त इति कामाः कल्याणगुणाः त इमे सत्या नित्या इति । अत एव च त  इम इति पदद्वयसाफल्यम् । अन्यथान्यतरपदवैयर्थ्यात् । गुणपरत्वे हि त इत्यस्य प्रथमद्वितीयखण्डोक्तगुणपरामर्शितया इम इतयस्य परकृततृतीयखण्डोक्तदुणपरामर्शितयां च साफल्यम् । अतएव प्रथमखण्डे " य इहात्यानमनुविद्य व्रजन्त्येतांश्च सत्यान् कामा" नित्येतच्छब्ज एव प्रयुक्तः , नतु  तच्छब्दोऽपि । तस्माद्दहराकाशान्तर्वर्तिगुणजातं दहराकाशाश्च भगवानेव ।" य एषोऽन्तर्हदय आकाशस्त्समिञ्छेते सर्वस्य वशी सर्वस्यैशान" इत्युपक्रम्य " एष सर्वेश्वर एष भूतपतिरेष भूतपाल एष सेतुर्विधरण एषां लोकानामसंभेदाये"ति सर्वेश्वरत्वाधारकत्वादिश्रुतेः , " एवमेवैष संप्रसादोऽस्माच्छरीरात्  समुत्थाय परं ज्योतिरुपसंपदय स्वेन रूपेणाभिनिष्पद्यते स उत्तमः पुरुष" इति 
दहरोपासकोपास्यस्य पुरुषोत्तमत्वनिर्धापणाच्च । उत्तमः पुरुषः सर्वभ्यः पुरुषेभ्यः उत्तमः पुरुषः इत्यर्थः ।।
	उत्तमत्वस्यावधिसापेक्षतया पुरुषशब्दोपस्थापितत्वेनान्तरङ्गतया सजातीयानामेव पुरुषाणामवधित्वेनान्वयात् स इति तच्छब्देन ज्योतिरेव परामृश्यते न तु मुक्तः; तत्र सर्वपुरुषोत्तमत्वविधानासंभवात् , पुरुषशब्दापेक्षया च पुल्लिङ्गनिर्देशः उत्तमपुरुषपदस्यानुवादत्वे पर्येतीत्यत्र तच्छब्दवैयर्थ्यम् ; तदानीं स उत्तमः पुरुषः तत्र पर्येतीत्येकवाक्यतयान्वयासं भवात् । तस्मात् तच्छब्दद्वायेन वाक्यभेदस्यावश्यकतया ज्योतिष्येव पुरुषोत्तमत्वं देवातविशेषनिर्णयार्थं विधीयते , नतु मुक्ते; अयोग्यत्वात् । पुरुषोत्तमत्वं च गीतोपनिषदि भगवता स्वस्मिन्नेवेति प्रतिपादितम् ।।
यस्मात् क्षरमतीतोऽहमक्षरादपि चोत्तमः ।
अतोऽस्मि लोके वेदे च प्रथितः पुरुषोत्तमः ।। इति । 
अत्र क्षराक्षरशब्दौ -
	क्षरंः सर्वाणि भूतानि कूटस्थोऽक्षरं उच्यते ।
 इति विवृतौ । सर्वाणि भूतानिति बद्धाः पुरुषा उच्यन्ते । कूटस्थ इति मुक्ताः । 
	द्वाविमौ पुरुषौ लोके क्षरश्चाक्षर एव च ।
इति प्रक्रमात् । ततश्च क्षरं बद्दचेतनमतीतः विलक्षणः ब्द्धचेतनेभ्य उत्तम इति यावत् । अक्षरान्मुक्तचेतनवर्गादपि उत्तमो यस्मादहमतो लोकेवेदे च पुरुषोत्तम इति प्रथितः प्रसिद्धः । अनेन योगरूढिभयां पुरुषोत्तमशब्दो भगवत्पर इत्युक्तं भवति ।।
	अत्र केचिदाहुः -अनुपपन्नोऽस्य योगार्थः । तथाहि न तावदुत्तमश्चासौ पुरुषश्चेति कर्मधारयः ; उत्तमशब्दस्योपसर्जनतया पूर्वनिपातप्रसङ्गात्। नापि पुरुषेभ्य उत्तम इति पञ्चमीसमासः ; " पञ्चमी भयेने" ति भयादिशब्दैरेव 
तद्विधानात् । नापि पुरुषाणामुत्तम इति षष्ठसमासः; " न निर्धारण" इति षष्ठ्याः समासनिषेधात् । नापि पुरुषेषूत्तम इति सप्तमीसमासः ; षष्ठीसमासनिषेधादेव तस्यापि निषिद्धत्वात् । अन्यथा रूपतोतऽर्थतश्च भेदाभावेन सप्तमीसमाससंभवे निषेधानर्थक्यात् । तस्मात् केवलरूढ एवायं पुरुषोत्तमशब्द इति ।।
		अत्रोच्यते - " यस्मात् क्षरमतीतोऽहमक्षरादपि चोत्तम:" इति निरुक्तयनुसारेण पञ्चमीसमास एवायम् । नच " पञ्चमी भयेने" त्यादिना भयादिशब्दैरेव पञ्तचमीसमासविधानत् नात्र पञ्चमसमाससंभव इति वाचम्; पञ्चमीति योगविभागेन 
समासोपपत्तेः । योगविभागश्च " तपरस्तत्कालस्ये" त्यत्र " तः परो यस्मात् सोऽयं तपरः तादपि परः तपरः " इति  भाष्यवाक्यादवगम्यते ।
	अथवा षष्ठीसमास एवायम् । षष्ठी च संबन्धसामान्ये । सम्बन्धश्चात्र नीचोत्तमभाव इति न विरोधः । सप्तमीसमासो वा । नच षष्ठीसमासनिषेधादेवायं निषिद्धः , अन्यथा निषेधानर्थक्यादिति वाचम् ; तस्यान्तोदात्तस्वरनिषेधार्थत्वात् । सप्तमीसमासे हि " तत्पुरुषे तुल्यार्थतृतीयार्थसप्तम्युपमाने" त्यादिना पूर्वपदप्रकृतिस्वरत्वमेव नान्तोदात्तत्वमिति  । वस्तुतस्तु निर्धारणषष्ठीसमास एवायम् । नच " न निर्धारण " इति समासनिषेधः शङ्कनीयः ; समुदायसमुदायिवाचिपदयोः समुदायिपदसमुदायवाचिपदेनैव समासनिषेधात् । अत एव " मनुष्याणां क्षत्रियश्शूरतमः विप्राणां देवदत्तो भक्तं" इत्युदहृतं वृत्तेकारादिभिः ।।
	नहि परुषोत्तम इत्यत्र उत्तमपदं समुदासमुदायिवाचि, किन्तु विधेयवाचि । समुदायी च रूढ्युपस्थितो नरायण एव । नच " न निर्धारण" इति समासनिषेधस्य कथं समुदायिवाचिपदविषयत्वें? विधेयवाचिपदेनापि तन्निषेधसंभवादिति वाच्यम् ; ब्राह्ममोत्तमनरोत्तमवानरोत्तमादिप्रयोगानुरोधेन त्दविषयत्वस्यैव युक्तत्वात् ।।
	नचोत्तमपदमेव  निर्धार्यसमर्पकमस्त्विति वाच्यम् ; सत्यनुवादक तया विधेयत्वप्रतीतिस्वारस्यविरोधात् । अथवा  पुरुषश्चासावुत्तमश्चेति कर्मधारयः , परु सुनोतीति व्युत्पत्त्या परुषो बहुप्रदः , तथाच परुषशब्दस्य विशेषणत्वात्पूर्वनिपातः । बहुप्रदत्वमुत्तमत्वं  च रूढ्युपस्थिते नारायणे प्रतीयते पङ्कजपदरूढ्यपस्थापिते  पद्मे पङ्कजनिकर्त्वमिव । अस्तु वा पुरुषशब्दो रूढः ; तथापि पुरुषशब्दस्य विशेषणत्वाभावेन पूर्वनिपातानुपपत्तिः । " प्रशंसावचनैस्चे" ति सूत्रेण पुरुषशब्दस्य प्रशंसावचनेनोत्तमशब्देन समाससेभवात् । वस्तुतस्तु  उत्तमश्चासौ परुषश्चेत्येव कर्मधारयः । नच विशेषणतया उत्तमशब्दस्य पूर्वनिपातप्रसङ्गः ; प्रयोगानुरोधेन क्वचिद्विशेष्यस्यापि तत्संभवात् । अत एकोक्तं  चान्द्रव्याकरणवृत्तौ " विशेषणभेकार्थेन बहुल" मिति सूत्रेण बहुलग्रहणात् क्वचिद्विशेषणस्य परिनिपातः ; यथा पुरुषोत्तम इति , क्वचित्पूर्वनिपातः उत्तमपुरुष इति । तस्माद्योगरूढ एवायं पुरुषोत्तमशब्द इति ।।
	एवं दहराकाशस्य  पुरुषोत्तमत्वं " दहर उत्तरेभ्य" इति सूत्रे सूत्रकारेणापि 
व्यवस्थापितम् । दहारकाशस्यान्तर्वर्तिदुणजातमिति तु तस्मिनयदन्तरिति कामव्यपदेश इति वाक्यकारेण व्यवस्थापितम् । काम्यन्त इति व्युत्पत्त्या कामशब्दस्य (कामाः) कल्याणगुणा इति व्याख्यातत्वात् । अन्यथा ब्रह्मव्यपदेश इत्येवोच्येत ।।
	अत्रेद तत्त्वम् - आकाशपदचिह्नितानि वाक्यानि बहूनि श्रूयन्ते  " सर्वाणि ह वा इमानि भूतान्याकाशादेव समुत्पद्यन्ते आकाशो ह्येवैतेभ्यो ज्यायान् आकाशः परायणं, दहरोऽस्मिन्नन्तर आकाशः , तत्रापि दह्नं गगनं विशोकः , आकाशो ह वै नामरूपयोः निर्वहिता, यदेष आकाश आनन्दो नस्या" दित्यादीनि । अत्र सर्वत्राप्याकाशशब्दो हि एकविषयः , अन्यथा वै रूप्यात् , स वि,यो नारायण एव । आकाशो ह्येवैतेभ्यो ज्यायानित्युक्तस्य सर्वेभ्यो ज्यायस्त्वस्य " अतो ज्यायांश्च 
परुषः " इति पुरुषसूक्तेऽपि प्रतिपादितत्वेन  तत्प्रत्यभिज्ञानात् । ' आकाशादेव समुत्पद्यन्त"  इति प्रतिषादितस्य जगत्कारणत्वस्य " एको ह वै नारायण आसीत् न ब्रह्मा नेशानो नेमे द्यावापृथीवी नारायणाद्ब्रह्मा जायते नरायणाद्रुद्रो जायत" इत्यादिना नारायणे प्रतिपादनेनायमाकाशो नारायण एव । शम्भुराकाशमध्य इत्यत्र शम्भुपदं  शं सुखं भावयतीति व्युत्पत्त्या गुणजातपरम् । अन्यथा " अस्मिन् कामास्समाहताः " इति श्रुत्यन्तरविरोधात् ।।
	अथवा आकाशो मध्ये यस्य स आकाशमध्यः , विभक्तिव्यत्ययश्छान्दसः । यद्वा अत्रत्याकाशशब्दो हृदयाकाशपरः। नचाकाशशब्दवैरूप्यम् ; सति बाधके तदविरोधात् । शम्भशब्दो नारायणपरः। अन्यथा रुद्रस्य  नारायणान्तर्यामित्वस्य " एको ह वै नारायण असीन्न  ब्रह्मा नेशानो नारायणाद्ब्रह्मा जायते नारायणाद्रुद्रो जायत" इत्यादिश्रुतिविरोधेनासंभवात्। शम्भुशब्दस्य नारायणपरत्वं " स्वयम्भूश्शम्भुरादित्य" इति सहस्रनामसु पाठादवगम्यते । न चास्य गौणनामत्वम्; तथापि प्रकृते नारायणपरत्वाविरोधात् , वासुदेवजनार्दनादिनामभिः सह पठितत्वेन मुख्यत्वाविरोधाच्च । एवमीशानादिशब्दोऽपि भगवत्परः; ईशानः प्रणदः प्राणः स्रवः शर्वः शिवः स्थाणु" - रिति सहस्रनामसु पाठात् । तस्माद्दहराकाशो नारायण एव ।।
	ननु कारणं तु ध्येय इत्यादिना जगत्कारणस्य उपास्यत्वम, तथाच " तस्मिन्यदनतस्तदन्वेष्टव्यं  तद्वा व विजिज्ञासितव्य " मिति दहराकाशस्य उपास्यत्वप्रतीतेः 
दहराकाशशब्देन जगत्कारणस्यैवाभिधानं युक्तम् । जगत्कारणत्वं च श्वेताश्वतरे -
यदा तमस्तन्न दिवा न रात्रि -
र्न सन्न चासनच्छिव एव केवलः।।
	इति रुद्रस्य श्रूयते । अतः कथं दहराकाशो नारायण इति चेन्न; " एको ह 
वै नारायण आसीत् नारायणाद्ब्रह्मा जायत" इत्यादिवाक्यानुसारेण सहस्रनामपाठाच्च शिवशब्दस्य नारायणपरत्वात् । नच वैपरीत्यं शङ्कितुमर्हम् ;  तदा नेशान इति रुद्रसत्त्वनिषेधात् । नारायणाद्रुद्रो जायत इति तस्य नारायणजन्यत्वकथनाच्च ।।
	किञ्च यदेत्यस्य वाक्यस्यानुवादकतया वाक्यान्तरसापेक्षत्वात् , वाक्यान्तरेण च एको ह वै नारायण आसीदित्यादिना नरायणस्यैव जगत्कारणत्वप्रतीतेः इदमपि वाक्यं तत्परम् ।।
	ननु " एको ह वै नारायण आसी" दिति वाक्यमपि प्रसिद्धवाचक-हृ -वै शब्दश्रुत्याऽनुवदा एवेति चेदुच्यते, " सदेव सोम्येदमग्र  आसी"दीति सच्छबनद्वाच्यस्य जगत्कारणत्वमभिदाय " ब्रह्म वा इदमग्र आसी" दिति ब्रह्मत्वं विधाय" आत्मा वा इदमग्र आसी" दित्यात्मत्वं विहितम् , स चात्मा नारायण एवेति एको ह वा इति तदनुवादेन नारायण इति  नारायणत्वविधानेनावगतम्। नारायण इत्यंशस्याप्यनुवादत्वे नारायणागदब्रह्मा जायते इति नारायणत्वावगतौ शिवादिपदचिह्नितवाक्यं सर्वमपि तत्परमेवेति न " यदा तमस्तन्न दिवा न रात्रिः" इति वाक्येन रुद्रकारणत्वसिद्धिः ।।
	ननु यदा तमस्तदिति वाक्ये तच्छब्दस्य शिव इत्यनेनान्वयः , तथा तत्तदा शिव एव केवल इति विदिः , नचासीदित्यन्तमनुवागः; तथाच रुद्रस्यैव जगत्कारणत्वसिद्धिरिति चेन्न; नारायणाद्रब्रह्मेति नारायणस्य कारणत्वश्रुतिप्राबल्येन  शिवशब्दस्यान्यपरत्वात् । न हि तत्रेवात्र कारणताश्रुतिरस्ति । लिङ्गं तु दुर्बलम् ।।	
	किञ्च शिव एवेत्येवकारेण इतरनिवृत्तिविधौ तात्पर्यं , न तूभयत्र; गौरवात् वाक्यान्तरविरोधाच्च । तदयमर्थः - यदा तत्तमः परे देव एकी भवतीत्यविभक्तावस्थं तमः न दिवादि च समस्तकार्यविधुरो भगवानेव तत्तदा, 
अक्षरमिति भगवतः स्वरूपतो विकारभावो विधीयते । अत्र च शिशब्देन भगवन्निर्देशः 
सर्वशून्यत्वेऽपि मङ्गलरूपत्वं व्यञ्जयितुम् ।।
	ममि यदा शिवस्तदाक्षरमित्युक्तौ शिवशब्दवाच्यात् भगवोऽन्यदेवाक्षरं प्रतीयत इति चेन्न; यदा प्रलयकाले सर्वशून्यो भगवात् तदा स्वरूपतः विकारहिन इत्येवंपरत्वात् । अक्षरशब्दस्य केवलं दा शिवस्तदाक्षरं इत्युक्तावपि भेदप्रतीतिः यथा -  यदा यज्ञदत्तस्तदा देवदत्तः -इत्यादौ । वस्तुतस्तु श्वेताश्वतरे " यदा तसम्त " दित्यादना रुद्रस्य कारणत्वं " एको  ह वै नारायण असी" दित्यादिना  नारायणस्य कारणत्वं च प्रतिपाद्यते ।उभयोरविरोधायान्यतरवाक्यानुरोधेनान्यतरस्य कारणत्वप्रतिपादकवाक्यानुरोधेन श्वेताश्वतरवाक्यस्य तत्परत्वमेव युक्तम् । शिवशब्दस्य मङ्गलवाचितया भगवदभिधानत्वसंभवात् भगवन्नामसु पाठाच्च ।।
	न ह्येवं नारायणशब्दस्य रुद्राभिधानत्संभवः ; तत्परतया क्वाप्यप्रयोगात् । 
न तु नारायणादीनां नाम्नामन्यत्र संभवः ।
अन्यनाम्नां गतिर्विष्णुरेक एव प्रकीर्तितः ।।
इति मानवे नारायणादिशब्दानां भगवदसाधारणत्वावगमाच्च ।।	
	किञ्च शिवादिशब्दानां भगवभिधानत्वं हरिवंशे कैलासयात्रायां रुद्रकृतभगवत्स्तोत्र रुद्रनामदर्शनेन परिसरवर्तिनां विचिकित्सानिराकरणाय रुद्रेणैवोक्तम् ।।
नामानि तव गोविन्द यानि लोके महान्ति च ।
तान्येव मम नामानि नात्र कार्या विचारणा ।। इति ।।
लोक्यते अनेनेति व्युत्पत्तया लोकशब्दः प्रमाणपरः । तथाच यानि तव नामानि त्वदभिधायकतया प्रमाणसिद्धानि महान्ति परत्वदमकानि च भवन्ति ईश्वरमहेश्वरपरमेश्वरमहादेवशिवदीनि	 तान्येव मम नामानि ।।
	ननु शिवशब्दो यदि नारायणपरस्तदा रूढिद्वयपरित्यागप्रसङ्गः , शिवशब्दो हि रुद्रे मङ्गले च रूढः , ततश्च रूढीद्वयानुग्रहाय रुद्रपर एव शिवशब्द इति चेन्न; तथासति नारायणशब्दे लक्षणाप्रसङ्गात् । नारायणशब्दरूढ्नुसारेण शिवशब्दस्यैकरूढ्यनुग्रहे न कुत्रापि लक्षणा ।।
		ननु नारायणशब्दे रूढित्यागेऽपि योगार्थाङ्गीकारेण रुद्रपरत्वान्न लक्षणेति 
चेन्न; तथासति नारायणशब्दे नकारस्य णत्वाभावप्रसङ्गात् तन्निमित्तस्य रेफस्य भिन्नपस्थात्वात् । नहि भिन्नपदत्वेऽपि सुबन्ततया समस्तं पदमेकमेवेति वक्तुं शक्यम् ; एकार्थवाचकपदेक्यस्यैव णत्वसूत्रे विवक्षितत्वात् । अन्यथा ग्रामनायको गृहनायक इत्यादावपि णत्वप्रसङ्गात् ।।
	किञ्च शिवनारायणशब्दयोर्नारायणशब्दरूढित्यागेन शिवशब्दस्य रुद्रपरत्वादप्युभयत्र रूढ्यपरित्यागेन शिवशब्दस्य नारायणपरत्वेमेव युक्तम् । वस्तुतस्तु शिवादिशब्दानां न रुद्रे रूढिः योगार्थेनैव प्रयोगोपपत्तौ तत्कल्पकाभावात् । अभिधानकोशस्य प्रसिद्धप्राचुर्येणाप्युपपत्तेः ।नारायणेऽपि तेषां प्रयोगस्य बहुशो दर्शनाच्च । तथाहि पुरुषसूक्ते -
	शाश्वतं शिवमच्युतम् ।। इति
 यमस्तृतौ - एष पुरुषो  विष्णुरित्यारभ्य प्रधानं निष्कलंः शिवः । इति।
सभापर्वणि - कृष्णः साक्षात्स्वयं  शिवः । इति ।
	हरिवंशे ष़ट््चत्वारिंशच्छततमे -
शिवयोर्देवयोस्तत्र हरेश्चैव भवस्य च । इति ।।
त्रिपञ्चाशच्छततमे तत्रैव - विष्णुं पीताम्बरं शिवम् । इति ।
पञ्चाशच्छततमे - चतुर्भुजं  शुभं धीरं निश्चलं सर्वगं शिवम् । इति ।
सप्तपञ्चाशच्छततमे - विष्णुः सर्वेश्वरः शिवः । इति च ।।
एकनवतिशततमे -
वसन्तमम्भेनिधिशायिनं हरिं भक्तप्रियं भक्तजनास्पदं शिवम् ।
चतुर्विशद्दूशततमे-
महादेवं महाभागमनन्तं  शिवमच्युतम् । इति ।।
शान्तिपर्वणि राजधर्मप्रशंसायां भीष्मः -
लोकनाथ महाबाहो शिव नारायणाच्युत ।इति।।
वाराहे तृतीयेऽध्याये - तत्र गत्वा महाविष्णुः पुराणपुरुषः शिवः । इति ।। द्वादशाऽध्याये -
शिवं सुरूपं परमं महेश्वरं सदा परपन्नार्तिहरं वृतश्रियम् । इति ।
पञ्चविंशाध्याये - शिवो नारायणः स्मृतः ।इति ।
इतिहाससमुच्चये ।।
तमाहुः पुरुषं केचित्केचिदीश्वरमव्ययम् ।
केचिश्च परमात्मां केचिच्छिवमनामयम् ।। इति ।
हरिवंशे शततमेऽध्याये - विष्णुं सुशकमीशानमिति । 
एकोनपञ्चाशच्छततमे - इत्यादिभिस्तथा देव विष्णुमीशानमव्ययम् । इति ।
द्वापञ्चाशाच्छततमे - तं देवं  द्रष्टुमीशानं  यतामः सम्प्रतं हरिम् । इति।
भारतसारसमुच्चये - 
आद्यं पुरुषमीशानं सर्वलोकमहेश्वरम् ।
यशचिन्तयति यो विष्णुं  नारायणममनन्यधीः । इति ।   
यज्ञाग्रहाराध्याये - 
प्रापुरादित्यवर्णं तं पुरुषं तमसः परम् ।
बृहन्तं सर्वगं देवमीशानं वरदं प्रभुम् । इति ।
हरिवंशे -
स हि युद्धगतःऋ श्रईमानीशो न स्म व्यकम्पत। 
जहि निद्रां  जगद्वातः केशवेश जनार्दन । इति ।
 भागवते दशमस्कन्धे द्वादशेष़ध्याये -
उत्तराया हतो गर्भः शिवेनाजीवितः पुरा ।इति ।
तथा अन्यत्र - रमते भगवानीशः । इति । 
भूयात्स ईशो भगवान् गुरुरिति ।
तथाहि भगवानीस आत्मानं सृजते हरिः ।।
मुनिभिः पूजितस्तैस्तु विवेकी हरिरीश्वरः । 
बूभुजे पायसं शौरिरीश्वरः सर्वहृच्छयः ।। 
विष्णुपुराणे - नागपर्यङ्कसयने स शेते परमेश्वरः । इति । 
वाराहे - आदिदेवं महादेवम् । इति ।।
तृतीयस्कन्धे त्रयोदशाध्याये -
' यस्यहं हृदयावासं स ईशश्च कोरति यः ' । इति । 
तत्रैव - विरिञ्चिमुख्या उपतस्थुरीश्वरम् ।। इति  । 
अष्टमकन्धे प्रथमाध्याये - " स विश्वकाय ः पुरुहूत ईशः सत्यं परं ज्योतिरजः पुराणः "।
तथान्यत्र - " रमते भगवानीशः " इति ।
द््वाविंशे- " भूयात्स ईशः परमो गुरुः " इति ।
नवमस्कन्धे षष्ठे - एकश्चरेद्रहसि चित्तमनन्त  ईसे" इति ।
द्वाविंशे - " तथाहि भगवानीश आत्मानं सृजते हरिः ।
मुनिभिः पूडितस्तैस्तु विवेकी हरिरीश्वरः।" 
प्रत्युवाच शुभं वाक्यं देवानां प्रभुरीश्वरः ।
एवं तु स समादिश्य गतोऽन्तर्धानमीश्वरः । इति ।
विंशतितमे - " रुक्मिणी च तथा देवी ददृशे कृष्णमीश्वरम् । इति ।
एकोनात्रिशच्छततमे -
" आकर्णपूर्णमाकृष्य जघान हरिरीश्वरः । इति ।
 एकोनपञ्चाशच्छततमे -"
 तुष्टुवुः पुण्जरीकाक्षं वागभिरिष्टाभिरीश्वरम् । इति ।
सप्ततितमे - स्तुत्वा स्थातुं हरिं विष्णुमीश्वरं कमलेक्षणम् । इति । 
पञ्चसप्ततितमे - अभ्यन्तरं जगन्नाथः प्रविस्य हरिरीश्वरः ।
ततः स्वभवनं विष्णुः प्रविश्य हरिरीश्वरः ।। इति ।
एकविंशतितमे - कृत्वा केसव ईश्वरः । इति । 
तत्रैव -अथ विद्धो दृढं तेन शरेण हरीरीश्वरः । इति ।
एकादशे - द्विशततमे - अर्चयन्तं जगन्नाथं मनसा विष्णुमीश्वरम् ।
वधाय हि मनो दध्रे दैत्यस्य हरिरीश्वरः ।
आजहार निजैस्तीक्ष्णैर्मुगेन्द्रो हरिरीश्वरः । इति ।
एकोनपञ्चाशच्छततमे - चथेत्यथाब्रह्मीद्दैत्यः प्रणम्य हरिमीश्वरम् । इति ।
तत्रैव क्षीरोदध्युत्तरं जगाम हरिरीश्वरः । इति ।
 पञ्चशच्छततमे - शिवस्त्वं सर्वभूतानामीश्वरोऽसि सदा हरे । इति ।
 सभापर्वणि - हिरण्यकशिपु राजन् जगाम हरिरीश्वरः ।
बुभुजे पायसं शौरिरीश्वरस्सर्वहृच्छयः ।
एष तिष्ठति गोविन्दः पूजितऽस्माभिरीश्वरः  । इति।
भागवते प्रथमस्कन्धे अष्टमेऽध्याये -
" नमस्य पुरुषं चाद्यमीश्वरं  प्रकृतेः परम । इति ।
द्वितयस्कन्धे अष्टमेऽध्याये -
तमेव पुरुषं यज्ञं तेनैवाजयदीश्वरम् । इति ।
तृतीयस्कन्धे पञ्चमे - " गृहीतोऽनन्यभावेन यत्त्वया हरिरीश्वरः । " इति ।  
विंशेऽध्याये - " यस्य नाभेदभूत्पद्ममन्ववात्सीत्स ईश्वरः ।। " इति ।  
अन्यत्र एकोनात्रिशे - ' ईश्वरो जीवकलया प्रिविष्टो भगवानिति । " 
चतुर्थस्कन्धे - एकोनविंशेऽध्याये - 
" यत्र यज्ञपतिस्साक्षाद्भगवान् हरिरीश्वरः । " इति । 
एकोनात्रिंशे - सेव्यते हरीरिश्वरः ।
पञ्चमस्कन्ध चतिर्दशेऽध्याये -
ईश्वरस्य भगवतो विष्णोर्वशवर्तिन्या मायया " इति ।
षष्ठस्कन्धे चुत्रथे - " अन्तर्देहेषु भूतानामात्मास्ते हरिरीश्वरः । " इति  ष
पञ्चदशेऽध्याये - " हयमेधेन पुरुषं परमात्मानमीश्वरम् ।
इष्ट्वा नारायणं देवम् " इति ।
	सप्तमस्कन्धे षष्ठेऽध्याये - एकएव परो ह्यात्मा भगवानीश्वरोऽव्ययः । इति ।
सप्तमेऽध्याये - यदीश्वरे भगवति । हरिस्सर्वेषु सूतेषु भगवानास्त ईश्वरः ।
क्रियते भक्तिरीश्वरे । वासुदेवे भगवति । अनीहं हरिमीश्वरम् । इति । 
वाराहे तकुर्थाध्याये -
यस्य ब्रह्मा समुत्पन्नो नाभूपङ्कजमध्यतः ।
तस्माच्च ब्र्हणो रुद्रः स विष्णु- परमेश्वरः । इति। 
एकोनसप्ततितमे -
नविष्णोः परतो देवो विद्यते नृपसत्तम ।
ततो देव क्रियायोगात्  दृश्यते परमेश्वरः । ] इति । 
नारसिंहपुराणे त्रिंशेऽध्याये -
	संस्थाप्य भक्त्या विधिना च पूजयन् स याति साक्षातापरमेश्वरं हरिम् । इति ।
विष्णुधर्मे - "  पूजितस्तु महेश्वरः । हरिर्ददातीह फलं" इति ।
श्रीविष्णुपुराणे प्रथमेंऽशे द्वितीये -
  
नागपर्यङ्कशयने संशेने परमेश्वरः । इति ।
नवमे  - एवं संस्तूयमानस्तु भगवान् शङ्खचक्रधृत् ।
जगाम दर्शनं तेषां मैत्रेय परमेश्वरः । इति । 
सप्तदशे - स विष्णुः परमेश्वरः  इति ।
एकोनविंशे - तं सर्वसाक्षिणं विष्णुं नमस्ये परमेश्वरम् । इति । 
द्वाविंशे - विभर्ति पुण्डरीकाक्षं तं देवं परमेश्वरम् । इति । 
पञ्चविंशे प्रथमे - एवं संस्तूयमानस्तु भगवान् परमेश्वः । इति ।
श्रीवाराहे षष्ठेऽध्याये - 
आदिदेवं महादेवं वेदवेदान्तपारगम् । इति ।
हरिवंशे चतुरशीतितमे -
णहादेवं महाभागमनन्तं  शिवमच्युतम् । इति ।
पुराणान्तरे -
अनादिरक्षकोऽनन्तो महादेवो महेश्वरः । इति ।
हरिवंशे त्र्यशीतिद्विशततमे -
तथान्यद्रूपमास्थाय सम्भुर्नारायणोऽव्ययः इति ।
सभापर्वणि -
इति नारायणश्शम्भुर्भगवान्  जगतः प्रभुः । इति । 
वाराहे सप्तमे -कलौ धनाभप्रितमं महेश्वरं गदाधरं प्रणमति यस्सुखं वसेत् । इति  । द्वादशे- शिवं सुरूपं च सहेश्वरं सदा
प्रपन्नभक्तार्चिहरं वृतश्रियम् । इति ।	
	सूर्यसिद्धान्ते गोलाध्याये - " सोयं नारायणो देवः" इत्यारभ्य " पातिचायं महेश्वरः" इति ।
श्रीभगवते सप्तमस्कन्धे दशमेऽध्याये -
वरं वरय वै तन्मे वरदेश महेश्वर । इति ।
श्रीविष्णुधर्मोत्तरे षष्ठे -
पूजाफलं महेशस्य देवदेवस्य शार्ङ्गिणः । इति ।
हरिवंशे सप्तषष्टिद्विशततमे -
" हिरण्यगर्भ हिरण्यनाभ" इति ।
सभापर्वणि -
पुरा नारायणो देवस्स्वयम्भूः प्रपितामहः । इति ।
	तस्मात् शिवेशेशानेश्वरपरमेश्वरमहादेवशम्भ्वादिशब्दानां हिरण्दर्भस्वयंभ्वादिशब्दानां च नारायणपरताया बहुप्रमाणसिद्धत्वात् तदङ्कितानि सर्वाण्यप्युपनिषद्गतानि नारायणवाक्यानुसारेण योगरूढिगौणवृत्तिभिः नारायणपरतया निर्व्यूढानि ।।
	यदि चाभिधानकोशानुसारेण शिवादिशब्दानां रुद्रपरत्वमिष्यते तदा प्रसिद्धरुद्रपरत्वमेव वाच्यम् । तस्य जगत्कारणत्वादिकमनुपपन्नम् । तथाच प्रसिद्धस्वारस्यभङ्गेन ततोऽतिरिक्तपरत्वे वक्तव्ये नारायणपरत्वमेव  युक्तम् ; श्रुत्यन्तरानुसरणपरित्यागेन नारायणातिरिक्तपरत्वकल्पने मानाभावात् ।।
	किञ्च एतदुपक्रमप्रथमखण्डानुरोधेनापि शिवशब्दो नापायणपरः । तत्र हि ब्रह्मवादिनो वदन्ति किं कारणं ब्रह्म कुतः स्म जाता इत्युपक्रम्य " कालस्व भावो नियतिर्यदृच्छा भूतानि योनिः पुरुष इिति चिन्त्यम् " इति पुरुषशब्देन कारणब्रह्मभूतदेवताविशेषो निर्धारितः । चिन्त्यशब्दस्य निर्धार्यपरत्वात् तच्चिन्त्यमित्यादौ तथा दर्शनात् । तत्र चिन्त्यशब्दस्य व्यतिरेकलक्षणया निर्धारणपरत्वात् दूष्यपक्षनिर्धारणपरत्वानुपपत्तेः । प्रकृते चान्वयनिर्धारणपरत्वे बाधकाभावात्।भूतानीत्यन्तेन कार्यजातं, योनिशब्देनोपादानमभिधाय पुरुष इतितदभेदप्रतिपादनेन पुरुषस्य जजगदुपादानत्वं हि निर्धारितम् । पुरुषश्च नारायणः , 
पुरुषसूक्तप्रत्यभिज्ञानात् । श्वेताश्वतरस्य सर्वस्यापि भगवत्परत्वं वेदानतविजये तद्वाक्यस्वारस्यानुरोधेन प्रपञ्चितम् ।।
	ननु रुद्राभिधानचिह्नितवाक्यानां भगवदभिधानचिह्नितवाक्यानां चाविरोधायान्यतरस्यान्यतपरत्वेन वर्णनीये अनन्यपरश्वेताश्वतरवाक्यस्य रुद्रपरत्वे निर्व्यूढे अन्यपरनारायणादिपरचिह्नितवाक्यानां लक्षणया रुद्रपरत्वमेव युक्तमिति चेत् , न लक्षणाभावेनाविरोधसंभव तदभ्युपगमेनाविरोधवर्णनस्य जघन्यत्वात् । शिवादिशब्दानां नारायणपरत्वे हि न कुत्रापि लक्षणेत्युक्तम् ।।
	किञ्च  श्वेताश्तरप्रथमखण्जोपसंहारे भूतानि योनिः पुरुषइति चिन्त्यमिति पुरुषशब्देन पुरुषसूक्तप्रत्यभिज्ञापकेन देवताविशेषनिर्धारणं कृतम् . कथं श्वेताश्वतरस्य रुद्रपरता कथं वा तदनुरोधेन नारायणादिपदानां लक्षणाय रुद्रपरत्वं (नरायणाददिपदचिह्नितवाक्यानां अनन्यपरत्वं) तत्तद्वाक्यपर्यालोचनया वेदान्तविजये प्रपञ्चितम् । तथा अथर्वशिखाप्रभृत्युपनिषदन्तराणामपि भगवत्परत्वमुपवर्णितम् । तत्तु विस्तरभयान्नेहोपन्यस्यते । तस्मात् सर्वोपनिषदां भगवत्परत्वे स्थिते दहरकाशो भगवानेव ।अत्र तस्मिन्यदन्तरित्यत्र यच्छब्देन दहराकाशस्तदन्तर्वर्तिगुणजातं च परामृश्यते। तथाच यो दहराकाशः यच्च तदन्तर्वर्तीत्यर्थः ।।
	ननु कथं यच्छब्दैकशेषः कथं वा एकवचनान्तता, नच " नपुसकमनपुंसकेनैकवच्चास्यान्यतरस्या " मति सूत्रेण तदुभयसिद्धिरिति वाच्यम् ; परत्वेन " त्यदादीनि सर्वैर्नित्य" मिति सूत्रस्यैव प्रवृत्त्या नपुंकससूज्ञाप्रवृत्तेः । नच  तेनैवैकशेषोऽस्त्विति वाच्यम् ; तथाप्येकवचनान्तत्वासिद्धेः , मेवम् ; " त्यदादितः शेषे पुंनपुंसकतो लिङ्गवचनानि भवन्ती" ति त्यदादिसूत्रवार्तिकेन तत्सूत्रविषयेऽपि नपुंसकसूत्रप्रवृत्त्युपगमेनोभयसिद्धेः ।।
	 ननु कथमस्य वार्तिकस्य तद््ज्ञापकत्वमिति चेदुच्यते - न हीदं वार्तिकं विधायकम् ; तथात्वे त्यदादितः शेषे कृते तत्सूज्ञवि,ये यत्पुंलिङ्गं वच नं च भवति तत्सूत्रविषये यन्नपुंसकं लिङ्गं वचनं च भवतीति वर्तिकार्थः स्यात् । तथाच स च देवदत्तौ च ते , कुण्डले च तानीति द्विवचनमपि प्राप्नोति । स च कुण्डले च तदिति रूपम् , तद्दर्सनीयं तत्तिष्ठतीति सुबन्ततिङन्तयोरेकवचनं च न सिध्यतीति । तथा चेदं 
वार्तिकमनुवादकं सत् त्यदादिविषयेऽपि नपुंसकमित्यादिसूत्रप्रवृत्तिं ज्ञापयति । एवंचानिष्ठं न प्राप्नोति इष्टं च प्राप्नोति एकवदिति एकवद्भावविधानात् ।।
		ननु यदि स च कुण्डले तदिति रूपमिष्टं स्यात् तदा तत्सिध्यर्थं  वचनग्रहणस्यैवं व्याख्यानं स्यात् । तद्रूपस्येष्टत्वमेव कुत इति चेत् वचनग्रहणसामर्थ्यादिति ब्रूमः । अन्यथा वचनग्रहमनर्थकं स्यात् । एतादृशप्रयोग इष्ट िति भाष्यवाक्येनाप्यवदम्यते । इति । एवं हि भाष्यम् - लिङ्गभेदाविवक्षायां लिङ्गसामान्यं नपुंसकलिङ्गं विवक्षितम् । तत्र सामान्यविवक्षायामेकवचनं  व्यक्तिविवक्षायां द्विवचबहुवचते  इति । एतदेवाभिप्रेत्य समनुगृहीतं महाचार्यैः- " त्यदादीनि सर्वेर्नित्य" मिति पुंलिङ्गनपुं सकलिङ्गयोरेकशेषः " नपुंसकमनपुंसकेनैकवच्चान्यतरस्या" मिति नपुंसकान्तत्वमेकवचनान्तत्वं चेति ।।
	अथवा मण्डूकवृत्त्या नपुंसकसूत्रं त्यदादिसूत्रे अनुवर्तते । तथाच त्यदादिसूत्रेणानिर्धारितैकशेषः नपुंसकसूत्रेणैकवद्भाव इति वार्तिकाभिप्राय इत्याचार्याभिप्रायः ।
	ननु यच्छब्देन दहराकाशान्तर्वर्तिनमेव परश्य तदन्वेष्टवय्मिति तस्यैवोपासनविधिसंभवे किमेकशेषसूत्रानुसरणप्रयासेनेतिचेन्न; " अथ य इहात्मानमनुविद्य व्रडन्त्येतांश्च सत्यान् कामा" निति उभयोपासनानुवादवाक्यानुसारेण उभयोपासनविधानस्यावश्यकतया यच्छब्दैकशेषस्यावर्जनीयत्वात् । एवं तच्छब्देऽपि ।अन्वेष्टव्यपदे तु नपुंसकसूत्रेणैव एकसेषादिकं  द्रष्टव्यम् ।।
		वस्तुतस्तु -  तस्मिन् यदन्तः तस्मिन्  दहराकाशे अन्तर्वर्ति दुणजातं यत्तदन्वेष्टव्यमित्यर्थः। दहराकासान्तर्वर्तित्वेन गुणजातमुपास्यमिति यावत् । तथाच नैकशेषसबत्रानुसरणप्रयासोऽपि । यद्यप्येवमुपसर्जनतया आत्मोपासनसिद्धावपि न प्राधान्येन तत्सिद्धिः , तथाप्यर्थतः प्राधान्यमात्मन एवेति तत्सिद्धिः ।।
	अथ वा " य इहात्मानमनुविद्य व्रजन्त्येतांश्च सत्यान् कामा" निति वाक्यानुसारेणान्वे,टव्यपदस्य लिङ्गव्यत्ययेनावृत्त्या  दहराकाशोऽन्वेष्टव्यः तदन्तर्वर्ति यद्गुणजातं  तदन्वेष्टव्यमित्यर्थः । एवं च न दहराकाशस्य प्राधान्यहानिरिति ।।
	एवं शाण्डिल्यविद्यापि दहाराकाशपरतया भगवत्पारा -
	दह्नं विपापं परवेश्मभूतं यत्पुण्डरीकं पुरमध्यसंस्थम् ।
तत्रापि दह्नं गगनं विसोकस्तदस्मिन्यदनतस्तदुपासितव्यम् ।।
इत्यपि भगवत एव हृगयाकासान्तर्वर्तित्वमुपदिशति ।।
यो वेदादौ स्वरः प्रोक्तो वेदान्ते च प्रतिष्ठितः।
तस्य प्रकृतिलीनस्य यः परः स महेश्वरः ।।
इत्युत्तरवाक्यानुरोधात् तस्मिन् यदन्तरिति किमुच्यत इत्याकाङ्क्षायां अने न वाक्येन  देवतानिर्धारणं क्रियते य अकारवाच्यः स एवेति । अकारवाच्यश्च योगरूढिभ्यां भगवानेव । तस्य प्रकृतिलीनस्येति पदाभ्यामकार एवोच्यते । प्रकृतिभूते अकारे लीनस्य प्रणवस्येति हि तदर्थः , प्रकृतिभूताकारस्येति यावत् अकारस्य प्रणवप्रकृतित्वं च " अकारो वै सर्वा वाक् "
	समस्तशब्दमूलत्वादकारस्य स्वभावतः।
इत्यादिष्ववगतम् । अकारस्य भगवति रुढत्वं च अकारो विष्णुवाचक इति (भगवतो नारायणस्य प्रथमाभिधानंः इत्यादिना अवगतम् । अव रक्षण इतिधातूत्पन्नाकारयोगार्थोऽपि न भगवतोऽन्यत्र संभवति । त्रिमूर्तिषु भगवत एव -
	नहि पालनसामर्थ्यमृते सर्वेश्वरं हरिम् ।
इत्यादिना रक्षकत्वप्रसिद्धे- । प्रकरणानुगुणं चास्य भगवत्परत्वम् ।।
पूर्वत्र अम्भस्यनुवाकेन उत्तरत्र ऋतं सत्यमित्यादिना च भगवत एव प्रकृतत्वत् । यद्वेदादावित्यादिवाक्यं चेपहृंहितं पाद्मे 
यो वेदादौ स्वरः प्रोक्तो वेदान्ते च प्रकीर्तितः ।
तस्य प्रकृतिलीनस्य यः परः स महेश्वरः ।। 
योऽसावकारवाच्यो  वै विष्णुर्नारायणो हरिः ।
स एव पुरुषो नित्यः परमात्मा महेश्वरः ।।
तस्यांशभूतमैश्वर्यं यस्मिन् कस्मिन् हि वर्तते ।
त्समिन्नीश्वरशब्दोऽपि प्रोच्यते मुनिभिस्तथा ।।
निरुपाधीश्वरत्वं तु वासुदेवे प्रितष्ठितम् ।
आत्मेश्वर इति प्रोक्तो वेदवादैः सनातनः।।
तस्मान्महेश्वेरत्वं तु वासुदेव प्रतिष्ठितम् ।
विभूतिद्वयमैश्वर्यं तस्यैव सकलात्मनः ।।
श्रीभूनीलापतिर्योऽसावीश्वरः समुदाहृतः ।
तस्मात्सर्वेश्वरत्वं तु वासुदेवे प्रतिष्ठितम् ।।
योऽसौ यज्ञोश्वरो यज्ञो यज्ञकृद्यज्ञमुग्विभुः । 
यज्ञकृद्यज्ञपुरुषस्य एव परमेश्वरः ।। इत्यादिना ।
	अत्र कश्चिदाह - यद्वेदादौ स्वरः प्रोक्तो वेदानते चप्रतिष्ठितः (प्रतिपाद्यः) लिङ्गव्यत्यश्छान्दसः।तस्यप्रकृतिलीनस्य अविद्यायां प्रतिबिम्बितस्य प्रकृतिविसिष्टस्य भोक्तुः परः प्रधानः महेश्वरो नियन्तेति । तन्न; उदाहृतपाद्मवचनविरोधात् । निर्विसेषचिन्मात्रस्य  स्वाभाविकाभेदेन विसिष्टनियमनासंभवाच्च । भेदे चातिरिक्तजीववादप्कसङ्गेन अपसिद्धान्तापातात् । विस्तरस्तु अद्वेतविद्याविजयोपन्यासे द्रष्टव्यः।।
	यदप्याह - अकारो वेदादौ प्रोक्तः स्वरः स एव तदन्ते प्रतिष्ठितः । समानं परमित्यत्र उपान्त्य ऋ अकारः तस्य प्रकृतिः विष्णुः " वासुदेवः पराप्रकृति" रिति श्रुतेः । तस्मिन् लीनस्य वाच्यवाच्कभावेनाभेदं प्राप्तस्य विष्णुरुपस्येति यावत् तस्मात्परो यः स महेश्वर इति। तन्न; अकारस्य वेदान्तप्रतिष्ठितत्वाभावात् समानं परमिति मकारस्यैवान्तप्रतिष्ठित्वात्  अग्नीमीळे पुरोहितं - योनिस्समुद्रो बन्धुः समानंपरमित्येषु श्रुतानामकारो  कारमकाराणां वेदादिमध्यान्तर्णत्वप्रसिद्धेः ।।
	नच स्वरान्तप्रतिष्ठितत्वं विवक्षितम् , ततः परं स्वराभावादिति वाचम् ; " अचोऽन्त्यादिटी" त्यादिवत् सजातीयनिर्देशाभावात् । प्रकृतिलीनस्य  तस्याकारस्य यो वाच्यः स महेश्वर इत्यर्थपर्यवसानेनाकारवाच्यस्यैव परमेश्वरत्वसिद्धेश्च। यच्चोक्तं यद्वेदादाविति मन्त्रस्य यजुर्वेदपठितत्वात् वेदशब्देन यजुर्वेद एवोच्यते । तस्यादाविषेत्वेति स्वर इकारः प्रोक्तः तदन्तेऽप्रवणतीत्यत्र प्रतिष्ठितः तस्येकारस्य प्रकृतौ श्रियां लीनस्य वाचकतया दैर्ध्यापन्नस्य ईकारस्य तत्र श्रीरभवदिति प्रक्रम्य " मूलप्रकृतिरव्यया" इति श्रियां  प्रकृतिशब्दप्रयोगात् । षष्ठी चात्र पञ्चम्यर्थे तस्मादिकारात्पर उत्तर उकारः स महेश्वरः तद्वाच्यः परमेश्वर ित्यर्थः । अभेदोपचारस्तु वाच्यवाचकभावासंबन्धादिति, तदप्ययुक्तम् । अस्य मन्त्रस्य युजुर्वेदपठितत्वेऽपि वेदादौ वेदान्तेचेति 
सामान्यवाचिवेदशब्दस्य यजुर्वदपरत्वे स्वारस्यभङ्गात्। अतः सिद्धं स्रवोपनिषदां भगवत्परत्वम् ।।
	इति देवतान्तरस्य दहरविद्यावेद्यत्वभङ्गः चतुर्थः ।
एवं भगवतोऽन्यस्य परविद्यावगम्यता ।   
निराकृताऽन्तरादित्यविद्यावेद्यत्वमप्यसत् ।।
तताक्षिविद्यादहरविद्यावेद्यत्वमेव न ।
शाण्डिल्यविद्यावेद्यत्वे नास्तीति स्थापितं ततः ।।
स्रवोपनिषदां वाच्यमुत्तमं ब्रह्मवेदिनः ।
वदन्त्यखिलवाक्यैककण्ठ्यान्नारायणं परम् ।।
इति श्रीवाधूलकलतिलकश्रीमहाचार्यचरणारविन्दसेवा- समधिगतसकलशास्त्रहृदयेन श्रईमद्वाधूसुन्दर-
जामातृदेशिकसूनुना सुदर्शनदुरुणा विरचितायां विजयमङ्गलदीपिकायां ब्रह्मविद्याविजयोपन्यासो द्वितीयः संपूर्णः ।
				-----
 
श्रीः
श्रीमते रामानुजाय नमः।।
अथ सद्विद्याविजयोपन्यासस्तृतीयः 
तत्रायमाद्यो भावरुपाज्ञानप्रमाणभङ्गः प्रापभ्यते ।

अखिलस्य प्रपञ्चस्य कल्पितत्वं न युज्यते ।
अविद्याकल्पकाभावान्मिथ्यात्वं न ततो भवेत् ।। 
	यत्तावदुच्यते - ब्रह्मव्यतिरिक्तस्य कृत्स्नस्य प्रपञ्चस्याविद्यापरिकल्पितत्वेन मिथ्यात्वमिति - तत्रोच्यते -
 	मानाभावेनकल्पकाविद्याभावान्नाविद्याकल्पितत्वं प्रपञ्चस्य । नच मिथ्यात्वानुपपत्त्यैवाविद्याकल्पनम् , तथा सति मिथ्यात्वसिद्धावविद्याकल्पनं  तत्कल्पने 
च तत्कल्पितत्वेन प्रपञ्चस्य मिथ्यात्वसिद्धिरित्यन्योन्याश्रयात् । न चानुमानादिना तत्सिद्धावन्योन्यश्रयानवकाश िति वाच्यम् ; तस्य निरसिष्यमाणत्वात् । 
े	 नन्वहमज्ञ इत्यादि प्रत्यक्षमेव भावरूपाज्ञाने प्रमाणम् , न चास्य ज्ञानाभाववि,यत्वेनान्यथासिद्धिः ; अभावज्ञानकारणयोः धर्मिज्ञानप्रतियोगिज्ञानयोः सत्त्वेन तदभावासंभवादिति चेत् , नः भावरूपाज्ञानस्यापि किं सकलज्ञानविरोधित्वेन प्रतीतिः सकलविषयत्वेन वा । नोभयम् ; धर्मिज्ञानप्रतियोगिज्ञानयोः सत्त्वोनोभयथापि प्रतीत्यसंभवात् । नचोभयोरौदासीनयेना ज्ञानत्वेनैव भावरूपाज्ञानं प्रतीयत इति वाच्यम् ; ज्ञानविरोधित्वातिरिक्तस्या ज्ञानत्वस्यासिद्धेः । सिद्धौ वा सामान्यविसेषौदासीन्येन ज्ञानाभावत्वेनाभाव एव प्रतीयताम् , किमतिरिकाज्ञानकल्पनया । एतेन कृत्स्नौदासीन्येन ज्ञानविरोधित्वेन भावरूपाज्ञानं भासत इत्यपास्तम् ।।
	ननु - एवमप्यहमत्र इत्यादिप्रतीतेर्भावरूपाज्ञानवि,यत्वे लाघवम् । भावाभावयोर्मध्ये भावस्य लधुत्वादिति चेत् , हन्तैवमघटं भूतलमित्यादिप्रतीतेरपि लाघवेन भावरूपाघटत्वादिवि,यत्वप्रसङ्गेनाभावमात्रोच्छेदप्रसङ्गात् , सिद्धानते भावान्तरस्यैवाभावतया अहमज्ञ इत्यादिप्रतीतेरधिकरणतद्धर्मविषयत्वोपपत्तौ अतिरिक्तभावरूपाज्ञानकल्पने गौरवाच्च, साबयवत्वपरिणामित्वाद्यनेकधर्मकल्पनाप्रसङ्गाच्च । एतेन त्वदुक्तमर्थं न जानामि शस्त्रार्थं न जानामि राजवृत्तान्तं न जानामि - इत्यादिप्रतीतिरपि विशेषज्ञानाभावविषयत्वेन व्याख्याता । अन्यथा सामानयतः शास्त्रार्थादिज्ञानसत्त्वेन तद्विरोधेन भावरूपाज्ञानस्याप्यसंभवात् । किं बहुना यादृशं ज्ञानं भावरूपाज्ञानविरोधि तादृशज्ञानाभाव एवाहमज्ञ इत्यादिप्रतीतेर्विषय इति किमनुपपन्नम् ।।
	किञ्च मम शास्त्रार्थज्ञानसामग्री नास्तीत्यादिप्रतीतौ तव का गतिः? सामान्यतः शास्त्रार्थज्ञानसामग्रीसत्त्वेन तदभाववि,यत्वासंभवात् । यदि तत्रापि शास्त्रार्थज्ञानसामग्री भावरूपाऽङ्गीक्रियते तदा कामं भावरूपाज्ञानमप्यङ्गीक्रियताम् ।।
	अपिच त्वया शास्त्रार्थ उपदेष्टव्य इति केनचित् पृष्टे अधिकारभावान्न तव शास्त्रार्थ उपदेष्टव्यः विशिष्यापि नोपदेष्टव्य इत्यादौ भावरूपेणानुपदेशेन विना कथं निर्वाहः । तत्र सास्त्रर्थत्वेन तद्विशेषत्वेन च उपदेशसत्त्वेन सामान्यतो विसेषतो वा उपदेशाभावासंभवात् इत्येवमादिर्दुस्तरा प्रतिबन्दी ।।
	वस्तुतस्तु अभावज्ञानकारणीभूतं धर्मिज्ञानादिकं साक्षिणैव संभवति । साक्षिभूतज्ञानेनाज्ञानवत् ज्ञानाभावस्याप्यविरेधात् । किञ्च अज्ञोऽपं न जानामिति ज्ञानाभावत्वेनैव प्रतीतेर्न भावरूपाज्ञानसिद्धिः । 
	यत्तु अधर्म इत्यादिवत् ज्ञानविरोधित्वेनैव प्रतीतिः नाभावत्वेन ,अज्ञनमिति नञः समासानुपपत्तेरिति, तदसत् । अद्वेषः अगमनमभोजनमबाधः असिद्धिरित्यादिप्रयोगाणां लौकिकपरीक्षकैः व्यवह्नियमाणानामुच्छेदप्रसङ्गात् । अत एव कार्यानुत्पादप्रयोजकमित्यादि व्यवहरन्ति ।।
किश्च नास्ति न करोति नेच्छतीत्यादौ आख्यातान्वितनञः अभाववाचित्वदर्शनेन न जानामित्यत्रापि नञः  अभाववाचित्वध्रौव्ये अहमज्ञः मय्यज्ञानमित्यादावपि नामान्वितत्वेन विरोधवाचिना नञा ज्ञानविरोधित्वेन  ज्ञानाभाव एव बोध्यते । क्लृप्तत्वेनाभाववि,यत्वस्यैवौचित्यात् । किञ्च अहमज्ञ इत्यादिप्रतीत्याऽहमर्थदताज्ञानमेव सिध्येन्न ब्रह्मगताज्ञानमिति कथं ब्र्हमाविद्यायां जीवाविद्यायां वा प्रतीतिरियं प्रमाणं भवेत् । अपिच प्रकृष्टप्रकाशश्चन्द्र इत्युदेशात् प्राग्दृष्टेऽपि प्रकृष्टप्रकाशे चन्द्रे चन्द्रं न जानामीत्यनुभो न भावरूपाज्ञानविषयः संभवति । चन्द्रप्रत्यक्षसत्त्वेन तदज्ञाना संभवात् अनङ्गीकाराच्च । तस्मात् ज्ञानविशेषाभाव एव तद्विषय इति  स्वीकार्यमित्यन्यत्र सर्वत्राप्यज्ञानानुभवे स एव विषयोऽस्तु ।। 
नन्वेवं सति अज्ञो घटो न जानाति घट इत्यादिप्रयोगोऽपि साधुः स्यात् , नचाप्रयोगादेवाप्रयोग इति वाच्यम् ; नियामकान्तरसंभवे गत्यभावस्वीकारस्य तस्य जघन्यत्वादिति चेत् - न; अर्थसत्त्वादनुशासनविरोधाभावाच्च तत्साधुताया इष्टत्वात् । अप्रयोगस्त्वप्रसङ्गादेव , निषेधस्य प्रसङ्गपूर्वकत्वात् । तदुक्तं महाचार्यैः -घटो नेच्छति न द्वेष्टि न दुःख्यति न सुख्यति ।
न गच्छति न जागर्ती न शेते न च भक्षते ।
इत्यादावप्यसाधुत्ववस्त्वभव प्रसङ्गतः ।
अप्रङ्गान्निषेदस्य व्यतिरेकोपपादने ।
घटेऽपि धीनिषेधो न तथैवेति विभावय ।
जानाति घट इत्येवं विप्रलम्भेन चोदितः ।
प्रयुङ्क्ते च न जानाति घट इत्येव संसदि ।। इति ।
		नन्वेवमहमज्ञो न जानामित्यादौ अज्ञानं तावदनुभूयते; तच्च न ज्ञानाभावः; वि,यविसेषानुल्लेखात् , किन्तु अधर्मिष्ठोऽधर्म इत्यादौदर्मविरोध्यधर्मानतरमिव ज्ञानविरोधिभावान्तरमेव । तच्च ज्ञानं ब्रह्मतत्त्वज्ञानमिति न विद्यमानज्ञानेन विरोधः । तच्च ज्ञानं निर्विषयमेव ब्रह्मवि,यं वा निष्प्रतियोगिकं च , अभावस्तु सप्रतियोगिक इति न निष्प्रतियोगिकाज्ञानानु भवविषयः। नच ज्ञास्य प्रतियोगिनोऽभानात् निष्प्रतियोगिकाज्ञानानुभवोऽयमिति वाच्यम् ; सर्वत्र ज्ञानाभावानुभवे प्रितयोगिभतज्ञानस्य विषयविसेषालिङ्गितत्वभाननियमेव  प्रकृते तदभावेन ज्ञानस्य प्रतियोगित्वेन भानासिद्धेः । न ह्यधर्म इत्यादौ धर्मस्य प्रतियोगित्वेन भानमस्ति । नहि ध्रमवरोधित्वमधर्मत्वम् , किन्तु जातिविसशेष एव । तद्वदिहापि इति निर्विषयं निष्प्रतियोगिकं ज्ञानाविरोधि भावरूपाज्ञानं सिध्यति ।।
		नचैवमप्यहमज्ञ इति प्रतीत्या न ब्र्हमदताज्ञानसिद्दिः जीवगताज्ञानसिद्धिर्वा, भवन्मते अन्तः करणस्यैवाहमर्थत्वादिति वाच्यम् ; चैतन्यदतस्यैवा ज्ञानस्य चैतन्याभेदाध्यासेन अन्तःकरणनिष्ठत्वेन प्रतीत्या  जीवब्रह्मागता ज्ञानसिध्यविरोधात्। न च  ज्ञानाविरोध्यज्ञानस्य तत्त्वज्ञानप्रतिबन्धकत्वानुपपत्तिरिति वाच्यम् ; वैषयिकज्ञानाविरोधिदेहसंबन्धस्य देहातिरिक्ततत्त्वज्ञानप्रतिबन्धकत्ववत् ज्ञानान्तराविरोध्यज्ञानस्य  ब्र्हमज्ञानप्रतिबंधकत्वे विरोधाभावात् इति।।
		अत्र ब्रूमः  - एवं हि तत्त्वज्ञानोत्पत्तिप्रतिबन्दकं वैषयिकज्ञानजनकं निष्प्रतियोगिकं किञ्चिद्भावरूपमङ्गीकार्यमित्युक्तं भवति । तच्चास्माकं  प्रकृतिः युष्माकं त्वज्ञानमिति नाम्नि विवादो नार् इति पर्यवसन्नो विवादः । तदपि नाहमज्ञ इत्यादि प्रतीतत्या सिध्यति , अज्ञानस्य प्रकृतेर्वा अहमर्थान्तःकरणगतत्वासंभवात् ।।
		नच चैतन्याभेदाध्यासेन तद्गतमेवाज्ञानमन्तःकरणवृत्तितया भासत इति वाच्यम् ; अन्तः करणगत््वेनाज्ञानानुभबस्य चैतन्यगताविद्यायामप्रमामत्वात् तर्हि तादृशाध्यासनिमित्तक्तवे मानाभावाच्च । नचाज्ञानानुभव एव तत्र  प्रमाणमिति वाच्यम् ; अज्ञानानुभवस्य ज्ञानाभावविषयत्वेनाप्युपपत्तेः । ज्ञानाभावस्यान्तःकरणवृत्तित्वसंभवेन चैतन्याभेदाध्यासनिमित्तत्वकल्पनानवकाशात् । नच प्रतियोगभूतज्ञानस्य सविषयकत्वेन 
विषयविसेषभाननियमप्रसङ्ग इति वाच्यम ; ममानिच्छा अद्वेष इत्यादौ प्रितयोगिभूतयोः सविषयकयोः द्वेषेच्छयोरिव विषयविसेषाभानेऽपि प्रतियोदित्वेन भावे विरोधाभावात् । किञ्चेवमन्योन्यश्रयः सिद्धे ह्यज्ञानस्य भावत्वेऽन्तःकरणस्य तदाश्रयत्वानुपत्त्या चैतन्याभेदाध्यासनिमित्तत्वकल्पनं तत्कपल्पने हि भावरूपाज्ञानानुभवसंभवः; अन्यथा अन्तःकरणस्य  तदाश्रयत्वविरोधादिति ।।
		किञ्चान्तःकरणाज्ञानयोः ब्रह्मण्यध्यस्तत्वेन ब्र्हमभेदाध्यासाविशेषात् अन्तःकरणस्य ज्ञानवृत्तित्वेन भानप्रसङ्गो दुर्वारः , चैतन्याभिन्नान्तःकरणस्य चैतन्याध्यस्ताज्ञानाश्रयत्ववत् चैतन्याभिन्नाज्ञानस्य चैतन्याध्यस्तान्तः - करणाश्रयत्वस्याप्यविरोधात् । नचान्तःकरणावच्छिन्नचैतन्यमेवाहमर्थं इति तद्वृत्तित्वेनाज्ञानानुभवाविरोध इति वाच्यम्; अनतःकरणावच्छिन्न चैतन्यवृत्तित्वं हि किमुभयवृतत्तित्वं  चैतन्यमात्रवृत्तित्वं वा । नाद्यः ; चैतन्यमात्रवृत्त्यज्ञानस्य  अनतः करमवृत्तित्वे बाधात् ।अत एव न द्वितीयः । नापि तृतीयः ; अध्यस्ताधिष्ठानयोराश्रया श्रयिभावप्रतीतिविरोधात्। अन्यथा शुक्ताविदं रजतमितिवत् प्रतीत्यापत्तेः । तस्तादहमज्ञा इत्यादि प्रतीतेर्ज्ञानाभाव एव वि,यो न भावरूपाज्ञानम् ।
	ननु ज्ञानेनाज्ञानं  निवृत्तमिति स्रवलोकव्यवहारात् ' ज्ञानेन तु तदज्ञानं येषां नाशितमात्मनः" इति भगवद्गीतावचनाच्च ज्ञाननिवर्त्यत्वं तावद ज्ञानस्य सिद्धम् ; नह्यभावस्य ज्ञाननिवर्त्यत्वसंभवः , ज्ञाननिवर्त्यत्वं ह ज्ञानजन्यविनासप्रतियोगित्वम् , नचाभावे तदस्तीति चेन्न; आलोकेनान्धकारो निवृत्तः दारिद्यं धनागमेन निवृत्त मित्यादिवदुपपत्तेः । न हि आलोकनिवर्त्योऽन्धकारो भावः धनागमनिवर्त्यं दारिद्यं वा भावरूपं किञ्चिदस्ति । किंत्वालोकधनयोरभावावेव । तृतीया चच रामेण दशरथः पुत्री. अपरोक्षज्ञानेन घटो ज्ञात इत्यादिवत् प्रयोकजत्वमात्राभिप्रायेण । गीतावचनं तु कर्मविषयम् मिथ्याज्ञानविषयं वा। अत एव परोक्षज्ञानेनाप्यज्ञानं निवृत्तमिति वयवहारः ।।
		किञ्चाहमज्ञ इत्यादि ज्ञानं न प्रत्यक्षम् ; इन्द्रियाजन्यत्वात् । इन्द्रियं हि आन्तरं वा ब्राह्यं वा । नाद्यः प्रमाणान्तरसहकारिणो मनसः प्रमाणत्वाभावस्य भवतैव बहुधा प्रपञ्चितत्वात् । न द्वितीयः; चक्षुर्जन्यत्वे तस्यालोकापेक्षआ नियमेनान्धकारस्थपुरुषस्य 
तादृशज्ञानानुत्पत्तिप्रसङ्गात् । इन्द्रियान्तराणां नियतविषयत्वेन तज्जन्यत्वस्यानवकाशात् । नाप्यनुमितिरूपः भावरूपा ज्ञानव्याप्यस्य लिङ्गलस्य कुत्रचित् व्याप्यत्वेनाग्रहणात् । तस्मादहमज्ञ इति प्रतीत्या न   भावरूपाज्ञानसिद्धिः ।।
		नाप्येतावन्तं कालं न किञ्चिदवेदिषमिति सुप्तोत्थितपरामर्शेनापि भावरूपाज्ञानसिद्धिः; तस्यापि ज्ञानाभावविषयत्वेनोपपत्तेः , साक्षिणा भावरूपा ज्ञानस्येव ज्ञानाभावस्यापि भानसंभवात् । साक्षिभूतज्ञानाविरोधस्तूभयोरप्यविसिष्टः । ज्ञानाभावश्च न ज्ञानत्वावच्छिन्नज्ञानाभावः ; येन तदसंभवः , किन्तु अविशेष्य(क) विरोषप्रकारकज्ञानाभावः , सर्वत्राज्ञानानुभवे तद्विषयत्वस्य दर्शितत्वात् ।।
		किञ्च सुषुप्तिकाले लयाङ्गीकारात् कथमन्तःकरणाश्रयतया अज्ञानानुभवः , कथं वा तत्प्रभवः सुप्तीत्थितस्य स्वात्मनि परामर्शः , कथं वा एतावन्तं कालं न किञ्चिदवेदिषमिति सुषुप्तिकालाधिकरणत्वेनाज्ञानपरामर्शः। सुषुप्तिकालमपि नावेदिषमिति सुषुप्तिकालाज्ञानपरामर्शेन सुषुप्तिकाले तदधिकरणाज्ञानानुभवासंभवात् । यदि सुषुप्तिकालधिकरणकाज्ञानपरामर्शः अनुमितिरूपः , तदाज्ञानाभावपरामर्श एव स्यात् , तद्व्याप्यहेतूनामेव तद्व्याप्यतेवेन ग्रहणात् ।।
		किञ्च बहुकालं घटमनुऊय विस्मृतवतः एतावन्तं कालं घटं नावेदिषमिति हि ज्ञानं दृश्यते । नचेदमज्ञानपरामर्शो भवितुमर्हति, घाटनुभवकाले घाटज्ञानासंभवात्। तथाच तत्रानुमानिकपरामर्श एव वाच्य इति अन्यत्रापि तथैवास्तु, किं  सौषुप्तिकाज्ञानानुभवकल्पनया ।।
		किञ्च  सुषुप्तिकले अज्ञानानुभवोऽप्यनुपपन्नः ; सुप्तोत्थितस्य एतावन्तं कालमहमज्ञ इत्यत्रापि नावेदिषमिति विरुद्धपरामर्सस्यानुभवसिद्धत्वात् । तस्मादानुमानिक एवायं परमर्शः । सच ज्ञानाभावविषयः । तद्व्याप्यस्यैव इन्द्रियप्रसादिविसेषादेरिन्दरियव्यापारोपरमद्वारा ज्ञानाभावानुमापकस्यानुभवसिद्ध त्वात्  । तस्मान्न  सुप्तोत्थितपरामर्शेनापि भावरूपाज्ञानसिद्धिः ।।
 	 ननु तह्येनुमानादेव भावरूपाज्ञानसिद्धिः; तथाहि - विवादाध्यासितं प्रमाणज्ञानं स्वप्रादभावव्यतिरिक्तस्ववि,यावरणस्वनिर्त्यस्वदेसगतवस्त्वन्तरपूर्वकं , अप्रकाशितार्थप्रकाशकत्वात् , अन्धकारे प्रथमोत्पन्नप्रदीपप्रभावदिति । अत्र पक्षे 
धारावाहिकद्वितीयादिज्ञानव्यवच्छेदाय विवादाध्यासितशब्दः , स्वरूपभूतज्ञानव्यावृत्त्यर्थं भ्रान्तिज्ञानव्यावृत्त्यर्थं च प्रमाणशब्दः , करणभ्रमनिरासाय ज्ञानशब्दः , साध्ये च स्वप्रादभावेनार्थान्तरवारणाय प्रथमविसेषणम्, स्वोत्पादकादृष्टेनार्थान्तरवारणाय द्वितीयं विशेषणम् , स्वोत्पत्तिप्रतिबन्धकादृष्टविसेषेणार्थान्तरवारणाय तृतीयविसेषणम् , वेद्यगतवृत्त्यभिव्यक्तिप्रादभावेन अर्थान्तरवारणाय चतुर्थविशेषणम् , वस्त्वन्तर पदं स्पष्टार्थम् . नन्वाद्यस्वपदं विहायोच्यमाने चतुर्थविशेषणं व्यर्थमेव , नच घटादिगताज्ञातत्वेन अर्थान्तरवारणाय तदिति वाच्यम् ; अज्ञातत्वस्य ज्ञानाभावरूपत्वे ज्ञानविषयत्वाभावत्वे च स्विवर्त्यत्वाभावेन स्वनिवर्त्यपदेनैव तन्निरासादिति चेन्न; तथापि व्यावर्त्यविशेष(ण) द्योतनाय तदुक्तेः । हेतौ च धारावाहिकद्वितीयादिज्ञाने व्यभिचारवारणायाप्रकाशितपदम् । दृष्टान्ते च आलोकमध्यारोपितदीपव्यवच्छेदायान्दकारपदम् । तत्रैवानन्तरारोपितदीपादिव्यवच्छेदाय प्रथमोत्यन्नपदम् , इन्दरनीलादिप्र भाव्यवच्छेदाय प्रदीपशब्द इति विवरणानुमाने सप्रयोजनानि विशेषणानि।।		अत्र ब्रूमः - प्रमाणज्ञानपदेन किं वृत्तिर्विक्षिता, उत चैतन्यम् अथवा वृत्त्यवच्छिन्नचैतन्यम् । नाद्यः; वृत्तेर्जडत्वेनाज्ञानानिवर्तकतया साधायबाधात् । नद्वतीयः; चैतन्यस्य नित्यत्वेन प्रागभावाद्यभावेन (प्रमाणाभावाद्यसंभवेन) साधायबाधात् । नापिः वृत्तेरुपलक्षणत्वे द्वितीयपक्षोक्तदोषानतिवृत्ते;, वृत्तेरेव निवर्तकत्वसंभवेन चैतन्यस्याज्ञाननिवर्तकत्वप्रसङ्गाच्च । नच वृत्तिप्रतिफलितचैतन्यमेव पक्ष इति वाचम्; प्रतिबम्बचेतन्यस्य बिम्बचैतन्याभिन्नतया पूर्वोक्तदोषप्रसङ्गात् । अज्ञानस्य स्ववि,यावरणत्वासंभवेन बाधश्च । स्ववि,यावरणत्वं हि स्वविषयज्ञानोत्पत्तिप्रतिबन्धकत्वम् , ज्ञाज्ञाने तत्संभवति; प्रतिबन्धकाज्ञानसत्त्वे कदाचिदपि ज्ञानानुत्पत्त्या अनिर्मोक्षप्रसङ्गात् ।। अत एव प़टादिवत्स्वविषयावकुण्ठकत्वमित्यपि प्रत्युक्तम् । नहि पठाद्यवकुण्ठितो घददिः सामग्रीशतेनापि ज्ञातुं शक्यते । न च ब्रह्ममतत्त्वज्ञानसामग्रीविशेषस्तदुत्तेजक इति न ज्ञानानुत्पत्तिप्रसङ्ग इति  वाच्यम् ; तथा सति तदन्वयव्यतिरेकयोरेव कार्यतदभाव(तया) प्रयोजक तया पृथगन्वयव्यतिरेकाभावेनाज्ञानस्य प्रतिबन्धकत्व एव मानाभावात् ।।
		किञ्च साध्ये स्वप्रादभावव्यतिरिक्तेति विसेषणं व्यर्थमेव; स्वस्य 
प्रागभावनिवृत्तिरूपतया स्वनिवर्त्यत्वासिद्ध्यानेनार्थान्तरानवकाशात् । नच प्रतियोगी न प्रागभावनिवृत्तेः , तथा सति परतियोगिविनाशे प्रादभावोन्मज्जन प्रसङ्गादिति वाच्म् ; प्रतियोगिवत् तद्धंसस्यापि प्रादभावनिवृत्तिरूपतया तदनवकाशात् । नचालोकनिवर्त्यो ऽन्धकार इतिवदौपचारिकं निवर्त्यत्वं प्रागभावास्यपि संभवतीति वाच्यम् ; तथा सति स्वप्रगभावव्यतिरिक्तेन  स्वात्यन्ताभावेन अर्थान्तरस्य ब्रह्मणाऽपि दुष्परिहरत्वात् । स्वप्रागभावस्य  स्वविषयावरणत्वाभावेन स्वप्रागभावव्यतिरिक्तेतिविसेषणं सर्वता व्यर्थमेव । प्रागभावस्य स्वविषय(क) ज्ञानानुकूलतया स्वविषयज्ञानप्रतिबन्धकत्वासिद्धेः । स्वविषयेत्वयपि विशेषणं व्यर्थम् ; आवरणपदेनैव स्वोत्पदकादृष्टव्यावृत्तिसिद्धेः ।।
		किञ्च जडस्यावरमानङ्गीकारेण धटादिविषयकज्ञानस्य स्ववि,यावरणनिवर्तकत्वाभावात् बाधः । स्ववि,यावच्छिन्नचैतन्यावरणनिवर्तकत्वविवक्षायां शब्दाखण्डब्रह्मसाक्षात्कारे बाधः । तस्य पक्षबहिर्भावे तत्र व्यभिचारः । दृष्टान्तासिद्धिश्च; अन्धकारस्यस्वविषयावच्छिननानावारकात्  हेतौ चाप्रकाशितार्थत्वं किमप्रकाशितविसेष्यत्वमप्रकाशितविसेषणत्वं वा अप्रकाशितविशिष्टत्वमप्रकाशितयावदर्थत्वं वा विशेषणविशेष्यौदासीन्येना प्रकाशितार्तत्वमात्रं वा । नाद्यः; चैतन्यमात्रस्य पूर्वं प्रकाशितत्वेन पक्षीभूतद्यघटादिज्ञाने  स्वरूपासिद्ध्यापत्तेः । न द्वितीयः; धारावाहिकद्वितीयादिज्ञाने व्यभिचारात् , तस्याप्यप्रकाशिततत्तत्क्षणादिविशेषणरूपार्थप्रकाशकत्वात् । अत एव न तृतीयः । नापि चतुर्थः । घटावच्छिन्नचैतन्यप्रकाशके पक्षीभूतघटादिज्ञाने स्वरूपासिद्ध्यापत्तेः , तत्र धटादेरप्रकाशितत्वेऽपि चैतन्यस्य प्रकाशितत्वेन अप्रकाशितयावदर्थाभावात् । नापि पञ्चमः ; धारावाहिकद्वितीयादिज्ञाने व्यभिचारादेव । किञ्च प्रकाशकत्वमपि किमभिप्रेतं ज्ञानत्वं वा ज्ञानकरणत्वे वा ज्ञाकरणानुग्राहकत्वं वा ज्ञानेहेतुत्वमात्रं वा प्राकट्यहेतुत्वं वा साक्षात्परंपरया विष्यव्यवहारानुगुण्यहेतुत्वं वा अन्यद्वा । नाद्यः ; दृष्टान्ते साधनवैकल्यात् । न द्वितीयः; पक्षे घटादिज्ञाने ज्ञानकारणत्वाभावेन स्वरूपा सिद्ध्यापत्तेः । दीपादेर्ज्ञनकारणेन्द्रियानुग्राहकत्वेन ज्ञानकरणत्वाभावेन साधनैकल्याच्च । न तृतीयः ; पक्षईभूतज्ञााने ज्ञानकारणानुग्राहकत्वाभावेन स्वरूपासिद्धेः । नापि चतुर्थः ; इन्द्रियादिषु 
व्यभिचारात् , पक्षीभूतज्ञाने ज्ञानहेतुत्वाभावेन स्वरूपासिद्धेश्च । नापि पञ्चमः; प्राकठ्यानभ्युपगमेन हेतोरप्रसिद्धेः , दीपप्रभायाः प्राकट्यहेतुत्वाभावेन दृष्टान्तस्य साधनविकलत्वाच्च ।।
		नापि षष्ठः; इन्द्रियादिषु व्यभिचारात् । नान्त्यः; तस्यानिर्वचनात् किञ्च परोक्षज्ञानमज्ञानानिवर्तकं निवर्तकं वा? नाद्यः; तत्र व्यभिचारात् । द्वितीयः;  परोक्षज्ञानस्याप्यज्ञाननिवर्तकत्वे प्रकृताज्ञानानुमितेरप्यज्ञानविषयकाज्ञाननिवर्तकत्वप्रसङ्गेन तद्वइ,यकानुमितेरपि तथापरसङ्गेः दुष्परिहारनवस्थापातात् । अज्ञानानुमितेश्चाज्ञाननिवर्तकत्वेऽनुमानवैफल्यम् ।। नचाज्ञानव्यवहार एवानुमानफलमिति वाचम् ; अज्ञानविषयकाज्ञाननिवृत्त्यभावे तद्व्यवहारस्याप्यसंभवात् । अत एव ब्रह्मस्वरूपभूतज्ञाने सत्यपि तिषयकाद्व ज्ञानानिवृत्त्यभावेन असति ब्रह्म प्रकाशत इति व्यवहाराभावः । नास्ति न प्रकाशत इति व्यवहार इति हि भवत्सिद्धान्तः । नापि संशयनिवृत्तिः प्रयोजनम्; अज्ञाननिवृत्त्यभाो तस्या अप्यभावात् । नचाज्ञानाभाव एव व्यवहारप्रयोजकः न तन्निवृत्तिः , अज्ञाने चाज्ञानभावः स्वतः सिद्धि इति वाच्म् ; तथासत्यनुमानवैफल्यात् ।।
		किञ्च अर्थाप्रकाशकालोकमध्यारोपितदीपप्रभायां व्यभिचारः । तत्रार्थस्य पूर्वालोकाप्काशितत्वेनाप्रकाशितार्थप्रकाशकत्वरूपहेतोः सत्त्वात्  दीपप्रभाया अन्धकारानिवर्तकतया साधायभावाच्च । नच तत्रार्थास्य पूर्वालोकप्रकाशनयोगम्यत्वेन   नाप्रकाशितार्थप्रकाशकत्वमिति वाच्यम् ; तथा सति पक्षीभूतज्ञाने अर्थस्य तादृशप्रकाशनयोग्यतासत्त्वेन हेतोः स्वरूपासिद्ध्यापत्तेः ।।
		किञ्चैवं सुखादिप्रमाया अपि पक्षत्वेन तत्र साध्यबाधः; सुशादिप्रमायाः सात्रिभूतत्वेन स्निवर्त्यवस्त्वन्तरपूर्वकत्वाभावात् । तस्य पक्षबहिर्भावे च तत्र व्यभिचारः । किञ्च उक्तसाध्याप्रयोजकश्चायं  हेतुः ; अप्रकाशितार्थप्रकाशकत्वस्य प्रकाशप्रतिबन्धनिवृत्तिमात्राधीनत्वेन स्वप्रागभावातिरिक्तत्वाद्यधीनत्वेन विसिष्टसाधायाव्याप्यत्वात् । अन्यथा स्वप्रागभावाज्ञानातिरिक्तकस्तुपूर्वकत्वसाधने अज्ञानेनातिरिक्तभावान्तरस्यापि सिद्धिप्रसङ्गात् ।।
		यत्तु नवीनोक्तं जन्यसविकल्पकाजन्यचाक्षुषघटप्रमाणज्ञानं 
अन्धकारनिवृत्त्यव्यवहितोत्तरकालीनचाक्षुषज्ञानं वा पक्षः , अतो न सुखादिप्रमायां  बाधावकाशः । स्वविषयावरणस्वनिवर्त्यवस्त्वन्तरपूर्वकमित्येक एव साधायम् । स्वप्रागभावातिरिक्तस्वनिवर्तत्यस्वदेशगतवस्तत्वन्तरपूर्वकमित्यपरं साध्यम् यद्वा स्वपारगभावातिरिक्तस्ववि,यावरणस्वनिवर्त्यस्वदेशगतवस्त्वन्तरपूर्वकमित्येकमेव साध्यम् । स्वसमानाधिकरणविसिष्टज्ञानध्वेसोत्पत्तिसमयानाघारस्थितिकचाक्षुषसविक्लपकान्धकारनिवर्तकालोकान्यान्यत्वात् , एतद््ज्ञानवि,यदेशीयान्धकारस्थितिसमयास्थितिकप्रत्यत्रत्वे सति एतद््ज्ञानोत्पत्तिसमये एतद्वषयसंबन्धित्वात् , एतद्विषयावारकमात्रनिवर्तकत्वे सत्यावारकान्यत्वात् , तद्विषयावरणसमायावृत्तित्वे सति तदावरणनिवर्तकत्वाद्वेति हेतवः ।।
	 अत्र प्रथमसाध्ये स्वविषयावरणत्वं स्वजननायोग्यत्वं स्वनिवर्त्यत्वं च स्वजन्यध्वंसप्रतियोगित्वं, वस्तुपदं च स्वपरम्, अन्तरपदं चान्यपरम् । तथाच वस्त्वन्तरत्वं स्वान्यत्वम् । स्वप्रागभावेन अर्थान्तरवाराणाय सवविषयावरणेति । इच्छाप्रागभावादिना अर्थान्तरवाराणाय स्वनिवर्त्येति । नच स्वनिवर्त्येतिपदेनैव स्वप्रागभावव्यावृत्तिसिद्धेः प्रथविशेषणं व्यर्थमिति वाचम् ; प्रागभाविनवृत्तिः प्रतियोग्यतिरिक्तेति मतेनास्याभिधानात् । स्वस्यापि स्वाधिकरणक्षणोत्तरक्षणे सत्त्वेन स्वपूर्वत्वमस्तीति स्वेनार्थान्तरवारणाय वस्त्वन्तरपदम् । द्वितीयसाध्ये च स्वप्रागाभावत्वं स्वसमानाधिकरणप्रागभावत्वम् । स्वदेशगतत्वं च स्वसमानाधिकरणत्वे सति प्रत्यक्षत्वम् । इच्छाप्रागभावादिना अर्थान्तरवारणाय स्वप्रागभावातिरिक्तेति । आत्मत्वादिना अर्थान्तरवारणाय स्वनिवर्त्येति । स्वजनकादृष्टादिना अर्थान्तरवारणाय स्वदेशगतेति । वस्त्वन्तरपदप्रयोजनं च पूर्ववत् । विशिष्टसाध्ये च पादनां पूर्ववदेवार्थः , स्वदेशगतेत्यत्र प्रत्यक्षत्वं विवक्षितम् । इच्छादिप्रागभावेनार्थान्तरवारणाय प्रथमविशेषेणम् । स्वजनकादृष्टवारणाय द्वितीयम् । आत्मत्वादिवारणाय तृतीयम् ष। चिकीर्षादिद्वारा स्वजन्यतन्तुसंयोगादिप्रादभावेनार्थान्तरवारणायय चतुर्थविशेषणम् । प्रथमहेतौ च धारावाहिकद्वितीयादिज्ञानेव्यभिचारवाराणाय स्थितिकेत्यन्तम् । असिद्धिसाधनवैक्लयपरिहाराय निर्विकल्पके व्यभिचारवारणाय च सविकल्पकेत्यादि । 
सुखादिप्रत्यक्षे व्यभिचारपरिहाराय चाक्षुषपदम् । द्वितीयहेतौ च देशान्तरीयद्वितीयादिप्रभायां व्यभिचारवारणाय एतद्विषयसंबन्दित्वादिति. धारावाहिकद्वितीयादिज्ञाने व्यभिचारवारणाय एतदज्ञानोत्पत्तिसमय इति , एतद्धेतुनिर्विकल्पके व्यभिचारवारणाय प्रत्यक्षत्वे सतीति । तद्वइ,यकपरकीयानुमित्यादौ व्यभिचारवारणाय अन्धकारस्थितिसमयास्थितिकेति । तच्चान्धकारस्थितिसमयस्तित्यभावप्रयोजकरूपवत्त्वम् , तच्चालोके आलोकत्वं ज्ञाने चाक्षुषत्वमस्ति । अनुमितौ तु न किञ्चिदस्तीनि न तत्र व्यभिचारः । पक्षीकृतज्ञानस्यापि देशान्तरीयान्धकारसमानकालीनतया असिद्धिवारणाय एतज्ज्ञाविषयदेशीयेति । अस्मिन् हेतुद्वयेऽपि द्वितीयसाध्यविवक्षायां  धारावाहिकद्वितीयादिज्ञानव्यावर्तकविसेषणमनुपादेयम् । तत्र पूर्वज्ञाननिवर्तकत्वेन साध्यसत्त्वेनवेनव्यभिचाराभावात् ।।
		तृतीयहेतौ च घटादौ व्यभिचारवारणाय सत्यन्तम् । ईश्वरादौ व्यभिचारवारणाय मात्रपदम् । तेषामेतद््ज्ञानाविषयरसाद्यावारकस्यापि निवर्तकतया एतद्विषयावारकमात्रनिवर्तकत्वाभावात् । अन्धाकारे व्यभिचारवारमायावारकान्यत्वादिति ।।
		चतुर्थहेतौ च परकीयानुमित्यादौ व्यभिचारवारणाय सत्यन्तम् । धारावाहिकद्वितीयादिज्ञाने व्यभिचारवारणाय तदावरणनिवर्तकत्वादिति ।।
		नचैतेषां हेतूनामप्रयोजकत्वम् प्राथमिकज्ञानवि,ये पूर्वमज्ञातत्वस्य भावरूपात्रानाभावे निर्वक्तुमशक्यत्वात् ज्ञानप्रागभावरूपत्वे प्राथमिकज्ञानानन्तरमपि अज्ञानत्वव्यवहारप्रसङ्गात् इति विपक्षे बाधकस्तर्कः एकः । अप्रकाशशब्दस्य लाघवेन भावरूपाप्रकासपरत्वस्योचितत्वादिति द्वितीयस्तर्कः । इदं च तर्कद्वयं चतुर्णामपि हेतूनां साधारणम् । प्रागभावस्य स्वनिवर्त्यत्वासंभवेन आवरणनिवर्तकत्वरूपहेतूच्छदेः अन्त्यहेतुद्वयस्याधिकस्तर्कः एवञ्च तर्कानुगृहीतैर्हेतुभिर्भावरूपाज्ञानसिद्धौ न विरोध इति ।।
		अत्र ब्रूमः - यदुक्तं जन्यसविकल्पकेत्यादि पक्षतावच्छेदकं तदसत् ; भ्रमस्याधिष्ठानसविकल्पकजन्यत्वे प्रथमविशेषणेनैव तद्व्यावृत्तिसिद्धेः , अजन्यत्वे च शुक्तिगतरूप्यादिविषयतया तदज्ञाननिवर्तकत्वेन साध्यसत्त्वात्  तद्व्यावर्तकप्रमाणपदवैयर्थ्यात् । प्रमाणत्वमपि तद्वति तत्प्रकारकत्व वा,  अबाधितार्थकत्वं 
वा, अन्तःकरणवृत्तिरूपत्वं वा । नाद्यः भ्रमस्यापि तथात्वेन प्रमाणपदेन तद्व्यावृत्त्यसिद्धेः । नाद्वितीयः , सर्वस्यापि ज्ञानस्य त्वन्मते बाधितार्थकत्वेनाप्रसिद्धेः । अधिष्ठानंशमादायाबाधितत्वं भ्रमेऽपि संभवतीति न तद्व्यावृत्तिः । नापि तृतीयः; परमते अन्तः करणमृत्त्यसिद्ध्या आश्रयासिद्धेः ।किञ्च चाक्षुषत्वमपि ज्ञानस्यासिद्धम् ; चैतन्यस्य चाक्षुषत्वानभ्युपगमात् , वृत्तेस्तदवच्छिन्नस्य वा चाक्षउषत्वे आश्रयासिद्धेः , वृत्तेः ज्ञाततया  अज्ञानानिवर्तकत्वेन बाधश्च । अत एव अन्दकारेत्यादिपक्षनिर्देशोऽप्यनुपपन्नः । प्रथमसाध्यं चानुपपन्नम्; स्वविषयावरणपदवैयथ्योत्  तद्व्यावर्तनीयस्य स्वप्रागभावस्य स्वनिवर्त्यपदेनैव व्यावृत्तिसिद्धेः प्रागभावनिवृत्तेः प्रतियोग्यतिरेकेऽपि प्रतियोगिप्रागभावयोरेककालत्वविरोधेन स्वोत्पत्तिकाल एव प्रागभावनिवृत्त्युत्पादेन स्वनिवर्त्यत्वासिद्धः । किञ्च इच्छाप्रागभावेनार्थानतरम्; उक्तरीत्या इच्छोत्पत्तिकाल एव तत्प्रागभावनाशावश्य कतया तस्यापि स्वनिवर्त्यत्वात् । द्वितीयसाधं चायुक्तम ; स्वोत्पादकादृष्टे नार्थान्तरत्वात् , तस्याप्यलौकिकप्रत्यक्षविषयत्वात् । नच लौकिकप्रत्यक्षत्वं विवक्षितमिति वाच्म् ; तद्धि लौकिकप्रत्यासत्तिजन्यत्वं वा, अलौकिकप्रत्यासत्त्यजन्यत्वं वा । नाद्यः ; अज्ञानस्य नित्यसाक्षिचैतन्यविषयत्वं न लौकिकप्रत्यासत्तिजन्यप्रत्यक्षविषयत्वाभावेन पक्षे साध्यबाधात् । न द्वितीयः; स्वोत्पादकादृष्टस्य तादृशेश्वरप्रत्यक्षविषयत्वेन अर्थान्तरतापत्तेः , जन्यत्वेन प्रत्यक्षविशेषणे च पुनरपि बाधप्रसङ्गात् , अज्ञानसाक्षिचैतन्यस्याजन्यत्वात् । किञ्च साध्यद्वयेऽपि यत्राभिमतानभिमतविषयसमूहालम्बनं अभिमतांशे सविकल्पकं इतरांशे निर्वकल्पकम् , ततोऽभिमतविषयकेच्छा, ततोऽनभिमतसविकल्पकम् , तत्र विरोधिगुमत्वेन स्वनिर्त्येच्छापूर्वकत्वेऽर्थान्तरता; इच्छासामग्रीहलवत्त्वेन अनभिमतसविकल्पकात्पर्वमभिमतविषयतेच्छाया एव भावात् ।।
		किञ्च धटत्वं पटत्व स्मृतवतः पुंसो यत्र क्रमेण घटपटप्रत्यक्षं तत्र पूर्वप्रत्यक्षसय विरोधिगुणमत्वेन स्वनिवर्त्यतया तत्पूर्वकत्वेनार्थान्तरता । एवं तत्तद्विषयज्ञानस्यापि साध्यपर्यवसानेनार्थान्तरता दुष्परिहरा । एतेन तृतीय साध्यमपि निरस्तम् ।।
		एवं साधयगतविसेषणानि सर्वाण्यप्युद्देश्यसिद्ध्यर्थानीति न वैयर्थ्यमितिपक्षोऽप्ययुक्तः । तथासति भावत्स्वनिवृत्यत्वयोरेवोद्देश्यतया 
अभावातिरिक्तस्वनिवर्त्यवस्तुपूर्वकं , स्वनिवर्त्यभावपूर्वकमिति वा साध्यनिर्देशेनापि उद्देश्यसिद्धौ शेषवैयर्थ्यात् । स्ववइ,यावरणत्वस्वदेशगतत्वादिकं त्वज्ञानस्य पक्षद्वयेऽपि सिद्धमिति न साध्यतयोपादेयम् । भावत्वमेव हि साध्यत योद्देश्यमति भावपूर्वकमित्येव साध्यनिर्देशो युक्तः । परंतु  येन विशेषणेन विनाभावरूपाज्ञानं न सिद्ध्याति तदेवोपादेयमिति विशेषणान्तरवैफल्यमेव ।।
		किञ्च प्रथमहेतोः पटादिज्ञानव्यवहितद्वितीयघटादिज्ञाने पटाविषयके व्यभिचारः । नच तस्य पटज्ञानध्वंसोत्पत्तिसमयाधारस्थितिकत्वेन हेत्वभावादेव न व्यभिचार इति वाच्म् ; स्वसमानाधिकरणज्ञानस्य समानविषयकत्वेनापि विवक्षणीयत्वात् । अन्यथा भिन्नविषयकज्ञानानान्तरोत्पन्नघाटदि चाक्षुषज्ञानस्यापि पक्षतावच्छेदकाक्रान्ततया तत्र हेतोः स्वरूपासिद्ध्यापत्तेः । नच भिन्नविषयकज्ञानाव्यवहित्वमपि हेतुविसेषणमिति बाच्यम्; तथा सति घटज्ञानेचअछाऽव्यवहितद्वितीयघटज्ञाने व्यभिचारात् , घटज्ञानेच्छाया द्वितीयघटादिज्ञानहेतुत्वेन स्वजननस्वरूपायोग्यत्वरूपस्वविषयावरणत्वस्याभावात् ।।
	 	नच विजातीयाव्यवहितत्वं हेतुविशेषणम् , तथासति घटादिचाक्षुष ज्ञानस्य इन्द्रियसन्निकर्षव्यवहितत्वेन हेतोः स्वरूपासिद्ध्यापत्तेः । द्वितीयहेतोश्च द्वितीयालोकेन यत्र प्राथमिकघदटचाक्षुषज्ञानं तत्र द्वितीयालोके व्यभिचारः , तस्य तद््ज्ञानविषयदेशीयान्धकारस्थितिसमयास्थितिकत्वात् । नच प्राथमिकालोकमात्रजन्यत्वं  पक्षविशेषणमिति हेतावेतत्पदेन तस्यैव परामर्शात् हेत्वभावान् व्यभिचार इति वाच्यम् ; तथापि जालसूर्यमरीचिकामात्रजन्यत्रसरेणुप्रत्यक्षकाले तदनन्तरभाविनि दीपालोके व्यभिचारात् ।।
		नच द्वितीयपक्षतावच्छेदकाभिप्रायेणायं हेतुरिति वाच्यम् ; तथापि यत्र प्रथमालोकद्वितीयक्षणे द्वितीयालोकानदकरनिवृतत्योरुत्पत्तेः तृतीयक्षणे घटज्ञानं तत्र दिवतीयालोके व्यभिचारात्। किञ्चैतद्विषयसंबन्धित्वं  किमे तद्विषयकत्वं एतद्वइ,यसंबन्दमात्रं वा । नाद्यः ; दृष्टान्ते साधनवैकल्यात् । न द्वितीयः अन्दकाराभावे व्यभिचारात् ।।
		किञ्च जन्यसविकल्पकाजन्यचाक्षुषघटज्ञानविषयदेशीयान्धकारस्थितिसमयास्थितिकमप्रसिद्धिम्ः , 
एतदज्ञानावारकनिवर्तकत्वस्य भावरूपाज्ञानसिद्धेः पूर्वमसिद्धत्वात्। पक्षीभूतज्ञानजनकद्वितीयालोके व्यभिचारश्च, अन्धकारस्य तन्निवर्त्यत्वाभावात् , अज्ञातत्वस्य तन्निवर्त्यत्वेऽपि स्वदेशगतत्वाभावात् । एतेन तुरयहुतुरपि निरस्तः पक्षईभूतज्ञानजनकद्वितीयालोके व्यभिचारात् । अनुकूलतर्काभावेनाप्रयोजकाश्चैते हेतवः ।।
		ननुक्ता एव तर्का इति चदुच्यते - नतावदाद्यस्तर्कः; अज्ञातत्वं नाम देवदत्तीययावद््ज्ञानप्रतियोगिकविषयविषयिभावावच्छिन्नाभाकूट इति सामान्याज्ञातत्वस्य देवदत्तीयतद्वइ,यकयावद््ज्ञानप्रतियोगिकसंसर्गावच्छिन्ना भावकूटस्तद्विषयाज्ञातत्वमिति विसेषाज्ञातत्वस्य च निर्वक्तुं शक्यत्वेन भावरूपाज्ञानं विना अशक्यनिर्वचनत्वस्याभावात् ।।
		नापि द्वितीयस्तर्कः; अप्रकाशपदस्य वाक्यरूपत्वेन पदद्वयार्थसंसर्गपरतया लोकव्यत्पत्त्यनुसारेण ज्ञानाभावपरत्वस्यैव युक्ततवेन लाधवानवतारात् । किञ्च ज्ञानाभावस्य गौरवं न तुलाग्रह्यं किन्तु प्रतियोगिनिरूपणाधिननिरूपणत्वम् । तच्चाभावरूपाज्ञानेऽपि त्रानविरोधित्वेन निरूपणेऽपितुल्यमेवेति कुतो लाघवम् । किञ्च शरीरलाधवं ज्ञानाभावस्यैव, तच्छरीरं च ज्ञानत्वाभावत्वमात्रघटितम् , भावरूपाज्ञानशरीरं च ज्ञानजन्यनिववृत्तिप्रतियोगित्वधटिमिति तत्रैव गौरवम् ।।
		नापि  तृतीयस्यर्कः  ज्ञानप्रागभावनिवर्तकत्वेनापि  हेतुसिद्दर्हेतूच्छित्तेरभावात् । नच प्रादभावनिवृत्तेः प्रतियोगिरूपत्वेन तन्निवर्तकत्वाभावे  हेतूच्छेर एवेति वाच्यम् ; तथापि प्रागभावनिवृत्तेः प्रतियोग्यतिरिक्तत्वसिद्ध्यापि हेतुसिद्धेः । भावरूपाज्ञानं विना हेतूच्छित्तेरभावात् । तथाचानुकूलतर्काभावादेते हेतवोऽप्रयोजका एव ।।
		यदपि नवीनकल्पितम् - इच्छाद्वेषप्रत्नासमानकालिनसामग्रीजन्यप्रत्यक्षभावधर्माजनकस्वसामग्रीकालीनजनयविसिष्टज्ञानाविषयविषयकघटादिप्रत्यक्षप्रमा पक्षः , ज्ञानातिरिक्तप्रत्यक्षनिवर्तिकेति  साध्यम् , स्वसामग्रीकालीनजन्यविसिष्टज्ञानाविषयविषयकबाह्यविषयजन्यप्रमात्वादिति  हुतुः , स्वविषयध्वंसजनकप्रतियोगिप्रत्यक्षं दृष्टान्तः ।अत्र पक्षे परोक्षप्रमायं बाधवारणाय प्रत्यक्षेति पदम् । स्वमते सब्दजनिताहमाकारापरेक्षवृत्तौ बाधवारणायघटादिति । 
धारावाहिकद्वितीयादिज्ञाने बाधवारणाय स्वसमाग्रीकालीनेत्यादि । इच्छादिप्रागभावनिवर्तकतया अर्थानतरवारणाय धर्माजनकेति ।  संस्कारजनकतया असंभवव्यावृतत्ये प्रत्यक्षेति । स्वद्वंसजनकतया असंभवो मा भूदिति भावपदम् । इच्छाग्यनन्तरभाविगटादिप्रमायस्तन्निवर्तकतयार्थान्तराता मा भूदिति इच्छेत्यादि । साध्ये च संस्कारप्रागभावेन अर्थान्तरता मा भूदिति प्रत्यक्षेति । स्वनिवर्तकया विसेषणज्ञानादिनिवर्तकतया चार्थान्तरता मा भूदिति ज्ञानातिरिक्तेति । हेतौ च परोक्षप्रमायामुक्ताहमाकारवृत्तौ द्वितीयादिज्ञाने च व्यभिचारवारणाय विषयजन्यपदम् , बाह्यपदं स्वसामग्रीकालीनेत्यादि विसेषणं च । यद्वा सामग्रीजन्यान्तं विहायैव पक्षः कार्यः । स्वसमानाधिकरणातिरिक्तप्रत्यक्षनिवर्तकत्वं साध्यम् । पूर्वोक्तावेव हेतुतदृष्टान्तौ । अत्र साध्ये प्रत्यक्षपदकृत्यं पूर्ववत् । ज्ञानेच्छादिनिवर्तकतया अर्थान्तरवाराणाय स्वसमानाधिकरणातिरिक्तेति । अज्ञानस्यापि स्वसमानाधिकरणतया वादवारणाय कार्येति । यद्वा कार्यत्वानधिकरणप्रत्यक्षनिवर्तकत्वं साध्यम्  । घटादिप्रादभावनिवर्तकमृदादिप्रत्यक्षं दृष्टान्तः पूर्वोक्त एवात्रापि हेतुः । इच्छादिनिवर्तकतया अर्थान्तरवारणाय कार्यत्वानधिकरणोति  विशेषणम् । प्रत्यक्षपदकृत्यं पूर्ववत् ।।
		यद्वा  स एव पक्षः , जन्यज्ञानासहकृतसामग्रीजन्यध्वंसप्रतियोगिजातीया तिरिक्तज्ञानान्यप्रत्यत्रनिवर्तकत्वं वा जन्यज्ञानाजन्यध्वंसप्रतियोगिजातीया तिरिक्तज्ञानानयप्रत्यक्षनिवर्तकत्वं वा गुणत्वानधिकरणप्रत्यक्षनवर्तकत्वं वा स्वस्थितिक्षणनियतस्वविनाशसामग्रीमद्भिन्नप्रत्यक्षनिवृत्तिचरमकारणत्वं वा चेष्टानपेक्षज्ञानाजन्यप्रत्यक्षनिवर्तकत्वं वा चेष्टाजन्यकार्यातिरिक्तप्रत्यक्षनिवर्तकत्वं वा चेष्टानिमित्तजातीयातिरिक्तप्रत्यक्षनिवर्तकत्वं वा अहमनुभवविषयधर्मातिरिक्तनिवर्तकत्वं वा साध्यम् । अत्र सर्वत्रापि पूर्वोक्त एव हुतः यथासंभवं पूर्वोक्त एव दृष्टान्तः ।।
		अत्र प्रथमसाध्ये जन्येत्यादिकमतिरिक्तेत्यन्तं ज्ञानान्यत्वं च प्रत्यक्षविशेषणम् । स्वजनकविसेषणज्ञाननिवर्तकतया अर्थान्तरवारणाय ज्ञानान्यपदम्। इच्छादिनिवर्तकत्वेनार्थान्तरवारणाय ध्वंसप्रतियोगिजातीयातिरिक्तेति । अज्ञानस्यापि ध्वंसप्रतियोगित्वेनासंभववारणाय जन्यज्ञानासहकृतसामग्रीतजन्येति । जन्यपदं च सर्वसामग्र्या ईश्वरज्ञानसहकृतत्वेनाप्रिसिदधिवारणाय  । इच्छान न्तरभाविज्ञाने 
पुनरपूच्छानिवर्तकत्वेनार्थान्तरवारणाय जातीयेति ।।
		नच प्रतियोगिध्वसंजनकप्रतियोगिप्रत्यक्षे साध्यवैकल्यम् , घटस्यापि सत्तादिना तादृशध्वंसाप्रतियोगिजातीयत्वादिति वाच्यम् ; तादृशध्वंसप्रतियोगिवृत्तिबाह्यवृत्तिजातिमत्त्वस्य विवक्षितत्वात् विसिष्टाभावस्यान्यत्वान्न वृत्तीत्यन्तवैयर्थ्यम् । द्वितीयसाध्ये स्वेनार्थान्तरवारणाय ज्ञानान्यपदन् । विशेषणान्तरप्रयोजनं च पूर्ववत् ।।
		तृतीयसाध्ये इच्छादिनिवर्तकत्वेनार्थान्तरवारणाय गुणत्वानधिकरणेति । चतुर्थे साध्ये च नियतान्तं सामग्रीविसेषणम् । भिन्नान्तं प्रत्यक्षत्वशेषणम् । इच्छदिनार्थन्तरवारणाय भिन्नान्तम् । स्वनिवर्तकत्वेनार्थान्तरवारणाय चरमकारणपदम् । वृत्तिरूपज्ञानस्य स्वकारणविनाशे सत्येव स्वनिवर्तकतया चरमकारणत्वाभावात् ।।
		पञ्चमसाध्ये च इच्छादिनिवर्तकत्वेनार्थान्तरवारणाय ज्ञानाजन्येति । दृष्टान्तभूतप्रतियोगिप्रत्यक्षे साध्यवैकल्यपरिहाराय चेष्टानपेक्षेति । घटस्य कर्तृचेष्टासापेक्षोपादानज्ञानजन्यत्वेन चेष्टानपेक्षज्ञानजन्यत्वाभावात् । षष्ठासाध्येऽप्येवमेव प्रयोजनं द्रष्टव्यम् । तत्र च चेष्टाजन्यान्यत्वं कार्यविशेषणम् । सप्तमसाध्ये च इच्छादिव्यावर्तकतया अर्थान्तरवारणाय चेष्टानिमित्तजातीयातिरिक्तेति । इच्छादेश्चेष्टानिमित्तत्वेन तदतिरिक्तत्वाभावात् । जातीयपदं च चेष्टानुत्पादकेच्छादिनिबर्तकत्वेनार्थान्तरवारणाय । अष्टमसाद्ये च इच्छादिनिवर्तकतयार्थान्तरवारणाय धर्मातिरिक्तेति । अज्ञानस्यापि चैतन्यधर्मतयासंभववारणायाहमनुभवविषयते । वि,यस्य धर्म इत्यर्थः । सप्तसु साध्येषु प्रत्यक्षपदकृत्यं पूर्ववत् । एव भावरूुपाज्ञानसिद्धिरिति ।।
	 	तदयुक्तं , तथा हि - प्राधमिकानुमाने प्रत्यक्षभावदर्माजनकेत्यत्र प्रत्यक्षपजं व्यर्थम् ; संस्काराजनकप्रमाया एव पक्षत्वसंभवात् । नच संस्कारजनक प्रमैवासिद्धेति वाच्यम् ; उपेक्षाविषयाणां बहूनामनुभवेऽपि विस्मरणदर्शनेन तादृशप्रमाया एव पक्षत्वसंभवात् । तत्रापि संस्कारोऽस्तीत्यत्र मानमस्ति ।।
		साध्ये च संस्कारप्रागभावनिवर्तकत्वेनार्थान्तरता; तस्याप्यलौकिक प्रत्यक्षविषयत्वात् । लौकिकप्रत्यक्षविवक्षायां  तस्या 
लौकिकप्रत्यासत्त्यजन्यत्वविवक्षायामीश्वरज्ञानमादाय पुनरप्यर्थान्तरता । लोकिकप्रत्यासत्ति जन्यत्वविवक्षायामज्ञानसाक्षिचैतन्यस्य जन्यत्वाभावेन बाधः । हेतौ च जन्यविसिष्टज्ञानाविषयकेत्यत्र यथाश्रउते यत्र घटपटोभयसन्निकर्षेऽपि घटज्ञानमन्धकारावृतत्वान्न जातं , घटज्ञानधारा च जायते , तत्र मध्ये तमोनिवृत्तौ धारान्तः पात्येव यत् घटज्ञां पटनिर्विकल्पकात्मकमपि जायते तस्मिन् घटज्ञानधारान्तर्गतघटज्ञाने पटनिर्विकल्पकात्मके व्यभिचारः । विशिष्टज्ञानविषयाविषयकत्वविवक्षायां तातृशपरोक्षप्रमायां शरीरविषयिण्यां व्यभितचारः ; जन्यज्ञानमात्रस्य शरीरजन्यत्वेन सरीरविषयपरोक्षज्ञनस्यापि शरीरजन्यत्वात् । विषयत्वेन तज्जन्यत्वविवक्षायां  बाह्यपदं व्यर्थम् ; अहमाकारवृत्तेः शब्दमात्रजन्यत्वेन वि,यजन्यत्वाभावात् । अन्यथा विद्यमानबाह्यविषय परोक्षप्रमायां  व्यभिचारस्य  बाह्यपदेनाप्यवारणात् । द्वितीयानुमाने साध्यष्ट््कमपि संस्कारप्रागभावनिवर्तकत्वेन स्वप्रागभावनिवर्तकत्वेन वाथान्तरतापत्तेरिति निरस्तम् । सप्तमाष्टमसाध्ययोरपि अडन्यप्रत्यक्षनिवर्तकं कार्यातिरिकत्प्रत्यक्षनिवर्तकमिति वा साध्यसंभवे शेषवैयर्थ्यात् ।।
		नच प्रतियोगिप्रत्यक्षदृष्टान्ते साध्यवैकल्यम् ; मृदाद्युपादानप्रत्यक्षस्य दृष्टानतत्वसंभवात् , अनुमित्यादिप्रागभावनिवर्तकपरामर्शादर्दृष्टानतत्वसंभवाच्च । चेष्टाासापेक्षविशेषणज्ञानजन्ये चेष्टाप्रत्यक्षे स्वनिवर्तकत्वेनार्थानतरता च । चेष्टाप्रत्यक्षस्य चेष्टाजन्यतया चेष्टाजन्यानयकार्यातिरिक्ततया तस्य स्वनिवर्तकत्वेन चेष्टाजन्येत्यादिसाध्येऽप्यर्थन्तरता । चेष्टानिमित्तेत्यादिसाध्यमप्ययुक्तम् । यथाकञ्चित् साजात्यविवक्षायां घटादेरपि तथात्वेन साध्यवैकल्यम् । कारणतावच्छेदकरूपेणसाजात्यविवक्षायां द्वेषस्यापि तज्जातीयातिरिक्ततया तन्निवर्तकत्वेनार्थानतरता । नच शत्रुहननाद्यर्तचेष्टाया द्वेषकार्यत्वेन न चेष्टानिमित्तजातीयातिरिक्तत्वं द्वेषस्येति वाच्यम् ; समानविषयकेच्छाया एव प्रवृत्तिहेतुतया प्रवृत्तिरूपचेष्टायां द्वेषस्याहेतुत्वात् । निर्विकल्पकस्य चेष्टानिमित्तजातीयातिरिक्तया तन्निवर्तकत्वेनार्थान्तरत्वाच्च । निर्विकल्पकस्याप्यलौकिकप्रत्यक्षविषयकत्वात्  लौकिकप्रत्यक्षविषयतच्वविवक्षायाश्च पूर्वमेव निरस्तत्वात् । अथ अहमनुभवविषयेत्यादिसाध्यमप्ययुक्तम् ; आत्मनोऽप्यहमनुभववियतया अज्ञानस्यापि 
तद्धर्मत्वेन साध्याबादात् । नच शुक्त्याद्यज्ञानं शुक्त्याद्यवच्छिन्नचैतन्यगतमिति नात्मधर्मत्वमज्ञानस्येति  वाच्यम्; तथापि शरीरप्रत्यक्षे पक्षान्तर्भावे बाधात् , बहिर्भावे च व्यभिचारात् । शरीरवच्छिन्नस्यैव अन्तःकरमावच्छिन्नतयाप्यहमनुभवविषयत्वात् । किञ्चायं हेतुरनुकूलतर्काभवेन नोक्तसाध्यानि साधयतीति न कथञ्चिदपि भावरूपाज्ञानसिद्धिः ।।
		नन्वेवमपि महाविद्याभिरप्यविद्या सिध्यति। तथा हि - अथं घटः एतद्धटाज्ञानान्यान्यभावान्यः , मेयत्वात् , पटवत् , । एतद्धटाज्ञानाभ्यां यदन्यत् घटादि सर्वं ततोन्यतः एतद्धटः अज्ञानं च तादृशभावान्यत्वं च धटान्यत्वे बाधात् भावरूपाज्ञानान्यत्वे पर्यवस्यति एतद्धटान्यत्वे  दृष्टान्ते धर्मः । यद्वा अज्ञानं स्वस्वेतरवृत्तित्वरहितभाववृत्तिधर्माधिकरणम् , मेयत्वात् , घटवदिति । अज्ञानान्यत्वं दृष़्टान्तेनधर्मः  ।अज्ञानतादितरवृत्तित्वरहितो धर्मः अज्ञानमात्रवृत्तिर्वा तदितरमात्रावृत्तिर्वा स्यात्। तत्र तदितरमात्रवृत्तिधर्माधिकरणत्वासाधेन बाधात् स्वमात्रवृत्तिभाववृत्तिधर्माधिकरणत्वामादाय   साध्यं सिध्यतीत्यज्ञानस्य भावत्वसिद्धिः ।।
		यद्वा अज्ञानत्वं  स्वखेतरवृत्तित्वरहितभावृत्तिधार्माधिकरणं, मयेत्वात् , घटवत् । अज्ञआनस्य भावत्वसिद्धिः अज्ञानत्वान्यत्वं दृष्टानतधर्मः । यद्वा भावत्वं खेतरवृत्तित्वानधिकरणाज्ञानवृत्तिधर्मवत् , मेयत्वात् , घटवत्। भावत्वे तरमात्रवृत्तिधर्मस्य भावत्वे बाधात् भावत्वमात्रवृत्तिमद््ज्ञानवृत्तिधर्ममादायसाध्यसिद्धावज्ञानस्य भावत्वसिद्धिः । घटादौ  च भावत्वघटान्यत्वादिकमादाय साध्यसत्त्वं द्रष्टव्यम् ।। नचाप्रयोजकत्वम; घटाद्यज्ञानाभावे तद्विषयेवल्मीकभ्रमानुपपत्तेः , न जानामिति विज्ञानसामान्यविरोध्यननुभवप्रसङ्गाच्चेति चेन्मैवम्; अप्रयोजकत्वादेव । नचोक्तत्कानुगृहीततया नाप्रयोजकत्मिति वाच्यम् ; दुष्टेन्द्रयाधिष्टानसन्निकर्षादेव वल्मीकभ्रमोपपत्तौ भावरूपघटाद्यज्ञानकल्पेन मानाभावेन प्रथमतर्काप्रवृत्तेः , न जानामीत्यनुभवस्याभावविषयत्वेनैव बहुश उपपादितत्वेन द्वितीयतर्काप्रवृत्तेश्च । अन्यथायंघ घटः एतद्वटाद्वेषान्यायन्भावान्यः एतद्धचानिच्छान्यान्यभावान्यः मेयत्वात् घटवत् , अद्वेषादिकं स्वस्वेतरवृत्तित्वरहितभावृत्तिधर्माधिकणम् ,मेयत्वात् घटवत् । भावत्वं स्वस्वेतरवृत्तित्वानधिकरणाद्वेषादिवृत्तिवृत्तिधर्माधिकरणम् , मेयत्वात् 
घटवदित्यादिभिरनुमानैरद्वेषानिच्छागमनाभोजनादेरपि भावरूपतया सिद्धिप्रसङ्गात् । एवमन्यदपि यत्कल्पितं कल्पनीयं वा तत्सर्वमप्रयोजकत्वादेव निरस्तम् । तस्मान्न केनाप्यनुमानेमूलाज्ञानसिद्धिः । एतेन बरह्मसाक्षात्कारः स्वसमानविषयकभावरूपाज्ञाननिवर्तकः , अज्ञानविषयकसाक्षात्कारत्वात् , घटादिसाक्षात्कारवदिति मूलाज्ञानानुमानामपि प्रत्युक्तम् ; मूलाज्ञानानुमानानां दुष्टत्वेन साध्यवैकल्यात् ।.
		किञ्च अज्ञानपदेन किं विवक्षितम् , किं भावरूपाज्ञानमुत ज्ञानाभावः , अथज्ञानाविषयत्वं, न  त्रियतमपि; हेतोः स्वरीपासिद्धेः , एतदनुमानात्पूर्वं भावरूपाज्ञानासिद्धेः , ब्रह्मणः सर्वदा प्रकाशमानत्वेन ज्ञानाभावस्यासिद्धेः  ब्रह्मणः श्रवणादिज्ञानविषयत्वेन ज्ञानाविषयत्वस्याप्यसिद्धश्च । ज्ञानप्रागभावविवक्षायां धारावाहिके द्वितीयादिज्ञाने व्यभिचारः । साक्षात्काराविषयत्वविवक्षायां प्राथमिकब्रह्मसाक्षात्कारे व्यभिचारः। ब्रह्मचरमसाक्षत्वारस्यैव निवर्तकत्वात् अप्रयोजकत्वं च । नच मूलाज्ञानानङ्गीकारे मोक्षशास्त्रानर्थक्यप्रसङ्गः , आनन्दावारकाविद्यानिवृतत्यन्यस्यापुरुषार्थत्वादि विपक्षेबाधकसत्त्वाननाप्रयोजकत्वमिति वाच्यम् ; दुःखध्वंसस्यैव पुरुषार्थतया तस्यैव लोक्षत्वसंभवात् । सुखवद्दुःखध्वंसस्यापि परुषार्थत्वेन लोकसिद्धत्वात् ।।
	च दुःखप्रादभावनाशादेव सोक्षसिद्धस्तत्त्वज्ञानवैयर्थ्यमिति वाच्यम्ः तन्नशार्थमेव तदपेक्षणात् ।    प्रतिकूलतर्कपराहताश्चोक्तहेतवः । घटज्ञानेनाज्ञाननिवृत्तौ कालान्तरे घटं न जानामिति प्रतितर्न स्यात् । अज्ञानान्तरं पुनारवृणोतीति चेत् तथा सत्यज्ञानानान्त्यकल्पनाप्रसङ्गात् ।।
		किञ्च अज्ञानान्तरं किं तदानीमुत्पद्यते उत पूर्वं विद्यमानमेवावृणोतीति । नाद्यः; कारणाभावात् ज्ञाननिवृत्तेरज्ञानकारणत्वे प्राथमिकज्ञानान्तरं द्वितीयादिज्ञानेऽप्यज्ञानव्यवहारप्रसङ्गात् । न द्वितीयः ; घटज्ञानेन विद्यमानसर्वाज्ञाननिवृत्तावज्ञानानतराभावात् । नियमनाभावेन एकाज्ञाननिवर्तकत्वासंभवाच्च ।।
		किञ्च अज्ञानस्य विद्यमानत्वेन घटज्ञानानन्तरमपि  घटाज्ञानव्यवहार प्रसङ्गाच्च । 
तस्य व्यवहारहेतुत्वे कालान्तरेऽपि तदभावप्रसङ्गः ।।
		किञ्च सोपाधिकाश्चैते हेतवः । तथाहि - पक्षेतरत्वं तावत् सर्वानुमाष्वयुपाधिः । अनुकूलतर्काभावप्रतिकूलतर्कयोः परानुमानेषूपन्यस्तत्वेनास्य साध्यव्यापकत्वानिश्चयात् । जन्यसविकल्पकाजन्यचाक्षुषघटप्रमाणज्ञानमित्यादिष्वित्यर्थः । प्राचीनानुमानसमीकरणानुमानेषु परौढप्रकाशकतेजस्त्वमुपाधिः , अन्वयव्यतिरेकाभ्यां तमस्त्वेन तादृशतेजस्त्वेन च निवर्त्यनिवर्तकभावग्रहमात् ।अत्र च तथा ग्रहणाभावेनोक्तोपाधेः साध्यव्यापकत्वात् । स्वकल्पितानुमानेऽपि ज्ञानातिरिक्तप्रत्यक्षनिवर्तकेति साध्ये निवृत्तिप्रयोजकरूपत्त्वमुपाधिः ।तत्प्रयोजकरूपं च प्रागभावनिवर्तकेषु प्रतियोगिजनकतावच्छेदकं इच्छदिनिवर्तकेषु च प्रागभावनिवर्तकेषु प्रतियोगिजनकतावच्छेदकं इच्छादिनिवर्तकेषु विरोधिगुणत्वाम् । ध्वंसजनकप्रतियोगिप्रत्यक्षे  च प्रतियोगिविषयकत्वमन्वयव्यतिरेकाभ्यामवगतम् । इह तु तादृश प्रयोज्यप्रयोकतावच्चेदकरूपाभावेन कथं निवर्त्यनिवर्तकभावः । अनन्तरानुमाने सर्वत्रायमेवोपाधिः । महाविद्यानुमानेपि पक्षेतरत्वोपाधिरुक्त एव ।।
		बाधितविषयाश्चैते हेतवः । प्रतिपक्षानुमानेः साध्याभावस्य निश्चायात् । नच तुल्यबलत्वम् ; अनुकूलतर्कप्रतिकूलतर्काभावाभ्यां प्रितपक्षानुमानानां  प्रबलत्वात् तदभावेन परोक्तानुमानानां	 दुर्बलत्वात् । प्रतिपक्षानुमानानि च त्वदुक्तपक्षः , त्वदुक्तसाध्याभाववान् , त्वदुक्तपक्षसाध्याभाववदन्यतरत्वात् , साध्याभाववद्वत् ।एवं जन्यसविकल्पकाजन्यचाक्षुषघटप्रमाणज्ञानं स्वजननायोग्यस्वजन्यध्वंसप्रतियोगिस्वव्यतिरिक्तवस्तुपूर्वकं न भवति , घटं न जानामित्यनुभवविषयातिरिक्तस्वाजनकानिवर्तकज्ञानत्वात् , धारावाहिकद्वितीयज्ञानवत् । ज्ञानत्वमात्रं स्वजनकज्ञानेच्छाद्यनन्तरभाविनि विरोधिगुणतया तन्निवर्तकज्ञाने व्यभिचारीति स्वाजनकानिवर्तकेति, तन्मात्रं पक्षांसिद्धम् ;  स्वाजनकाज्ञाननिवर्तरकत्वस्य सन्दिद्धत्वात् , अतः पूर्वप्रतीकम् । घटनिवर्तके घटासमवायिकारणो ध्वंसे व्यभिचारवारणाय ज्ञानत्वादिति ।।
		यद्वा - स एव पक्षः स्वसमानाधिकरणप्रगभावव्यतिरिक्तस्वजन्यध्वंसप्रतियोगिस्वसमानादिकरणप्रत्यक्षस्वव्यति
रिक्तवस्तचुपूर्वकं न भवति , घटं न जानामित्यनुभववि,यस्वान्यज्ञानातिरिक्तभिन्नप्रत्यक्षभावानिवर्तकज्ञानत्वात् , आद्यनिर्विकल्पकज्ञानवत् । अनुभवविषयेत्यन्तमतिरिक्तविशेषणम् । द्वितीयादिज्ञाने व्यभिचारवारणाय ज्ञानातिरिक्तपदम् । स्वनिवर्तकत्वेनासिद्धिवारणाय स्वान्येति ज्ञानविशेषणम् । इच्छादिनिवर्तकज्ञाने व्यभिचारवारणाय विशेषणद्वयम् । स्वनिवर्तकत्वेनेच्छादौ व्यभिचारवारणाय विषयेत्यन्तम् । प्रत्यक्षभावानिवर्तकत्वमसिद्धम् , स्वनिवर्तकत्वात् । भावरूपाज्ञाननिवर्तकत्वसन्देहेन सन्दिग्धासिद्धं चेति पूर्वप्रतीकम् । निर्विकल्पकनिवर्तकतया स्वोत्पादकादृष्टनिवर्तकतया चासिद्धिवाराणाय प्रत्यक्षपदम् । धारावाहिकप्रथमज्ञाने द्वियीतादिज्ञानप्रागभावनिवर्तकतया तस्य च घटं न जानामित्यनुभवविषयत्वसन्देहेन च सन्दिग्धा सिद्धिः आद्यनिर्विकल्पके साधनवैकल्यं चेति भावपदम् । ज्ञानपदस्य पूर्वोक्तमेव प्रयोजनम् । दृष्टान्ते च ज्ञानानन्तरभाविनिर्विकल्पके साध्य साधनवैकल्यपरिहारायाद्यपदम् । यद्वा - खसमानाधिकरणप्रादभावातिरिक्त स्वजननायोग्यस्वजन्यध्वंसप्रतियोगिस्वदेशगतस्वातिरिक्तवस्तुपूर्वकं न भवति, घटं न जानामित्यनुभवविषयातिरिक्तस्वाजनकाभावानिवर्तकत्वात् ,  धारद्वितीयज्ञानवत् । अत्र हेतुगतविसेषणानां प्रथमसाध्यहेतुवदेव प्रयोजनानि। भावपदं तु धाराद्यज्ञाने घटं न जानामित्यनुभवविषयतया  सन्दिग्धासिद्धिवारणाय । (अखण्डाभावत्वाच्च न व्यर्थता) इच्छाद्वेषप्रयत्ना समानकालीनसामग्रीजन्यभावरूपप्रत्यक्षधर्मा जनकस्वसामग्रीकालीनजन्यविसिष्टज्ञानाविषयविषयकघटदिप्रत्यक्षप्रमाणज्ञानातिरिक्तप्रत्यक्षनिवर्तिका नभवति , इच्छ ाद्वेषप्रयत्रसमानकालीनसामग्रीजन्यभावरूपप्रत्यक्षधर्मजनक ज्ञानत्वात् , द्वितीयादिज्ञानवत् ।इच्छानिवर्तकेच्छाजनके व्यभिचारवाराणाय ज्ञानत्वादिति । यद्वा प्रत्यक्षधरमाजनकस्वसामग्रीकालीनजन्यविशिष्टाज्ञानाविषयविषयकघटादिप्रत्यक्षप्रमा, कार्यस्वसमानाधिकरणातिरिक्तप्रत्यक्षनिवर्तिका न बवति । (1) कार्यातिरिक्तप्रत्यक्षनिवर्तिका न भवति (2) जन्यज्ञानासहकृतसामग्रीजन्यध्वंसप्रतियोगिजातीयातिरिक्तज्ञानान्यप्रत्यक्षनिवर्तिका न बवति 
(3) जन्यज्ञानाजन्यध्वंसप्रतियोगिजातीयातिरिक्त ज्ञानान्यवप्रत्यक्षनिवर्तका न भवति(4) गुणत्वानुधिकरणप्रत्यक्षनिवर्तिका न भवति । (5) स्वस्थितक्षणनियतस्वविनाशसामग्रीमद्भिननप्रत्यक्षनिवर्तिका न भ्वति । (6) चेष्टानपेक्षानानजन्यप्रत्यक्षनिवर्तिका न भवति (7) चेष्टाजन्यान्यकार्यातिरिक्तप्रत्यक्षनिवर्तिका  न भवति । (8) चेष्टानिमित्त जातीयातिरिक्तप्रत्यक्षनिवर्तिका न भवति (9)  अहमनुभवविषयधर्मातिरिक्तनिवर्तिका न भवति । (10) प्रत्यक्षभावधर्माजनकज्ञानत्वात् द्वितीयादिज्ञानवत् । चेष्टानपेक्षेत्यादिसाध्यद्वये चेष्टाव्यतिरिक्तं प्रत्यक्षंपक्षः । हेतौ च चेष्टाजन्यान्यत्वं विसेषणम् । तेन चेष्टाप्रत्यक्ष न बाधव्यभिचारावित्यादीनि ।।
		एवं महाविद्याभिरप्यज्ञानस्याभावत्वसिद्धिः । तथा हि - अयं घटाभावः  एतदभावाज्ञानान्यान्याभावान्यः मेयत्वात् घटवत् । (1) अज्ञानं स्सस्वेतरवृत्तित्वरहिताज्ञानवृत्तिधर्माधिकरणम् मेयत्वात् । धाटदिवत् । अज्ञानत्वं स्वस्वेतरवृत्तित्वरहिताभाववृत्तिवृत्तिगर्माधिकरणं मेयत्वात् घटवत् । अभावत्वं  स्सस्वेतरवृत्तित्वहिताज्ञानवृत्तिवृत्तिधर्माधिकरणं मेयत्वात् घटवदित्यादीनि महाविद्यानुमानानि ।।
	 इति भावरूपाज्ञानानुमाननिरासप्रकरणं 
		नन्वेवमपि   मिथ्याभूतप्रपञ्चोत्पत्त्यनुपपत्त्या भावरूपाज्ञानसिद्धिः ; मिथ्याभूतप्रपञ्चस्य मित्योपदानं विनानुपपत्तेः , आत्मन एवोपादानत्वे प्रपञ्चस्य सत्यत्वप्रसङ्गात् , [उपादानोपादेययोः समसत्ताकत्वनियमादिति चेन्न; प्रपञ्चमिथ्यात्वस्यासिद्धेः । सिद्धौ च शुक्तिरजतादेः प्रसिद्धोपादानं विना उत्पत्तिवत् ] उपादानं विना मिथ्याभूतप्रपञ्चोत्पत्तौ विरोधाभावात् । नच मिथ्याभूतप्रपञ्चभ्रमस्य दोषजन्यतया अविद्यैव दोष इति वाच्यम् ; तन्मिथ्यात्वेन तत्रापि दोषान्तरापेक्षायामनवस्थाप्रसङ्गात् । अविद्यायाः स्वपरनिर्वाहकत्वे प्रपञ्चस्यैव  दोषत्वमस्तु किमविद्याकल्पनया । किञ्च घटाद्यवयवानं क्लृप्तानामेवोपादानत्वसंभवेऽविद्योपादानत्वे मानाभावाच्च ।। 
	 नन्वेमपि ब्रह्मणो जगदुपादानत्वानुपपत्तिरेव भावरूपाज्ञाने प्रमाणम् ।तथाहि - 
परिणामित्वं ह्युपादानत्वम् । नच निर्विकारस्य ब्रह्मणः परिणामित्वं संभवतीति परिणाम्युपादानं किञ्चिदास्थेयम् । तच्च भावरूपाज्ञानमेवेति चेत् अस्तु तावदेवम्; तावता हि ब्रह्मविशेषणभूतं ब्रह्मोपादानत्वनिर्वाहकं परिणामिद्रव्यं किञ्चित् सिद्व्यति । तच्चास्मदभिमता प्रकृतिरेव नभावरूपाज्ञानमिति न ब्रह्मोपादानत्वानुपपत्तिरपि तत्र प्रमाणम् ।
		किञ्च ब्र्हमोपादानत्वं  श्रुतिसिद्धम् , प्रपञ्चमिथ्यात्वं च प्राणाणिकतया भवदभिमतम् , तथा च उभयानुरोधेन ब्रह्मण एव मिथ्यात्वेन प्रपञ्चोपादानत्वमस्तु किमतिरिक्तभावरूपाज्ञानकल्पनया । एवं सति उपादान्द्वैविध्य कल्पनागगौरवमपि नास्तीति ।।
		नन्वस्तु तर्हि श्रुतिरेव भावरूपाज्ञाने प्रमाणम् । तथाहि - " अनृतेन हि प्रत्यूढाः ,  तेषां सत्यानामनृतमपिधानम् , नासदासीन्नो सदासीत् तदानीं तम आसीत्तमसा गूढमग्रे प्रकेतम् , इन्द्रो मायाभिः पुरुरूप ईयते , अविद्यायामन्तरे वर्तमानाः , अजामेकां लोहितशुक्लकृष्णां, नीहारेण प्रावृत्ता इत्यादिका ।।
		अत्रोच्यते - कथमेषां वाक्यानां भावरूपाज्ञाने प्रामाण्यम् , तद्वाचकशब्दाभावात् । अनृतशब्दो हि ऋतान्यवाची ऋतशब्दश्च सत्यवाची । तथाचासत्यं वस्तु अनृतशब्देनोच्यते । तच्च न भावरूपाज्ञानम् । प्रपञ्चमात्रस्यासत्यत्वात् । तथाच प्रत्यूढा इति ज्ञानप्रतिबनधकत्वोक्त्या तादृशमेवानृतशब्देनोच्यते तच्च सरीरसंबन्धादिकमेव ।।
	वस्तुतस्तु अनृतशब्दः पापकरमप्रः , प्रत्युढा इति ज्ञानप्रतिबन्धकत्व श्रवणात् । तच्च  पापकर्मणः सुप्रसिद्धम् ।।
		पापं  प्रज्ञं नाशयति क्रियमाणं पुनःपुनः । इति स्मृतेः । " ए, ह्येवा साधुकर्म कारयति तं यमधो निनीषति " इत्यादिश्रुतेश्च  । तत्राधोनयनं हि तत्त्वज्ञानप्रतिबन्धेन विपरीतज्ञानजननम् । तथाच ज्ञानप्रतिबन्धकत्वं पापकर्मणः सिद्धमित्यनुतशब्दः  पापकर्मपरः एव ।।
		एवं तमशशब्दस्याप्यन्धकारे प्रसिद्धस्य ज्ञानप्रतिबन्धकत्वलक्षणया पापकर्मपरत्वं सिद्धम् । तत्रैव तमसा गूढमिति ज्ञानप्रतिबनधकत्वस्य कण्ठोक्तेश्च । यद्वा तमशब्हः प्रकृतिपरः; प्रकृतेरभिधानात् , इन्द्रो मायाभिरित्यत्र मायाशब्दोऽपि न भावरूपाज्ञानपरः , 
किन्तु ' मायां तु प्रकृतिं विद्यादि' ति श्रुत्यनुसारेण प्रकृतिपरः । नच भ्रमहेतुवाचिना मायाशब्देन कथं प्रकतेरभिधान् , अज्ञानस्यैव भ्रमहेतुत्वादिति वाच्यम् ; प्रतचिसंबन्दस्यापि नानाविधभ्रमहेतुत्वेन तदभिधाने विरोधाभावात् । नच मायाशब्दस्य मिथ्यावाचित्वेन भावरपाज्ञानसिद्धिरिति वाच्यम् ; तस्य मिथ्यावाचित्वासिद्धेः । विचित्रसृष्टिहेतावेव लोके मायाशब्दप्रयोगदर्शनात् । एतेन अविद्याजानीहारब्दा अपि कर्मप्रत्वेन प्रकृतिपरत्वेन  वा व्याक्याताः , श्रुत्यनुग्राहकस्मृतयश्च कर्मप्रकृतिपरत्वेन व्याख्यातप्रायाः  । तस्मान्न केनापि प्रमाणेन  भावरूपाज्ञानसिद्धिरिति ।।
इति श्रीवाधूलसुदर्शनगुरुविरचितायां वेदान्तविजयमङ्गलदीपिकायां भावरूपाज्ञानप्रमाणभङ्गः  ।।
			----
श्रीः 
अज्ञानस्य प्रयोजनभङ्गः ।
प्रयोजनतिरोधानस्थानलक्षणभञ्जनात् ।
प्रकाशनाशकभ्रंशान्निवृत्तेरपि खण्डनात ।
अज्ञानं तस्य निस्सत्त्वं परेषामज्ञतावहम् ।
अमूलं हि कुतस्तत्स्यात्प्रपञ्जपरिकल्पनम् ।।
	किचं प्रयोजनाभावान्नाविद्याकल्पनम् -
	ननु कथं प्रयोजनाभावः? अयमित्यनुभूयमानोऽप्यात्मा परिपूर्णब्रह्मानन्दाभिन्नोऽपि स्वप्रकाशतया प्रसक्तप्रकाशः न तथा प्रकाशते , तथाच तत्स्वरूप्रकाशाभावायाविद्याकल्पनम् , तत्कल्पने च तदावृतत्वान्न प्रकाशते , स एवाप्रकाशस्तत्प्रयोजनमिति चेन्न ; चेन्न; कोऽयं प्रकाशः यदभावस्तत्प्रयोजनं स्वरूपमतिरिक्तं वा । नाद्यः; तस्यानादित्वेनोत्पत्तिप्रतिबन्धासंभवेन ब्रह्ममस्वरूपस्यैवोच्छेदप्रसङ्गात । ब्रह्मस्वरूपमात्रप्रकाशसत्वेन तदभावाय तत्रल्पाना वैयर्थ्याच्च । न द्वितीयः स्वरूपातिरिक्तप्रकाशाभावेन अपसिद्धान्तत्वात् । किंच सच प्रकाशः अनादिस्सादिर्वा । नाद्यः ; तस्योत्पत्तिप्रतिबन्धासंभवेनतदभावस्तन्नाश एव स्यादित मोक्षकाले पत्प्रकाशानुपपत्तेः । न द्वितीयः;  असंभवात् । न 
ह्यनादिस्वप्रकाशत्वप्रसक्तप्रकाशस्य सादित्वं संभवति ।।
		किञ्चातिरिक्तप्रकाशः सत्यो मिथ्या वा । नाद्यः; अद्वितीयत्वभङ्गप्रसङ्गात् । न द्वितीयः; तस्य मोक्षकालेपि सत्त्वे मोक्षत्वभङ्गप्रसङ्गात् । ब्रह्ममव्यतिरिक्तसकलनिवृत्तेरव मोक्षत्वात् । अन्यथा तदुपादानभूताविद्यावस्थानस्यावश्यकतया अनिर्मोक्षप्रसङ्गात् । मोक्षकालेऽसत्त्वे च तस्य स्वप्रकाशत्वप्रयोजकत्वाभावप्रसङ्गात् । तस्मान्नाविद्यायाः किञ्चत्प्रयोजनम् ।।	इति श्रीवाधूलसुदर्शनगुरुविरचितायां वेदान्तविजयमङ्गलदीपिकायामविद्याप्रयोजनभङ्गः ।।
अथाविद्यातिरोधानभङ्गः ।
		तिरोधानमप्यनुपपन्नम् । कं प्रतीदमविद्याधीनं तिरधानम् । न तावद्ब्र्हम प्रति; तस्याज्ञानत्वप्रसङ्गात् स्रवज्ञत्वादिश्रुतिविरोधप्रसङ्गात् । अहमज्ञ इत्यहमर्थनिष्ठत्वेनाज्ञानानुभवाच्च । नाप्यब्रह्म प्रतीदं  तिरोधानम् ;  तस्य प्रकाशाप्रसङ्गेन तन्निवृत्त्यर्थं तिरोधानकल्पनावैयर्थ्यात् ।।
		नन्वन्तः करणावच्छिन्नचैतन्यं प्रति अशनायाद्यतीतस्वरूपाप्रतीत्यर्थं तिरोधानमिति चेन्न; किं स्वप्रकाशत्वप्रसक्तप्रकाशः स्वरूपमतिरिक्तो वा नाद्यः स्वरूपनाशप्रसङ्गात्  अहमिति स्वरूपप्रकाससत्त्वेन तदभावासंभवाच्च । न द्वितियः ; स्वप्रकाशत्वप्रयोज्यत्वाभावप्रसंगात् ।।
		किञ्च किमिदं तिरोधानम् , न तावद्वैशद्यविधटनम् ; उक्तदोषात् । नाप्यवधारणत्वनिवर्तकम् अनवधारणत्वापादनं वा । उभयोः स्वरूपत्वे  अविद्या धीनत्वासंभवात ,अतिरिक्तत्वे तस्य सत्यत्वे अद्वैतहानिः , मिथ्यात्वे चावधारणात्मकस्वरूपसत्त्वे तन्निवर्तनतदभावापादनयोरसंभवात् । तस्मान्न कथञ्चिदपि ब्रह्मस्वरूपतिरोधानसंभवः । जडस्वरूपतिरोधानं त्वनङ्गीकार पराहतम् , अनुपपन्नं च ; कारणतदभावाभ्यामेव जडप्रकाशतदभावयोरुपपत्तेः । धटादिप्रकासस्य कादाचित्कत्वसिद्धये तिरोधानमित्यप्यत एव निरस्तम् । कारणकादाचित्वकत्वेनैव तदुपपत्तैः ।।
		यत्तु नवीनोक्तम् - अस्ति प्रकशत इति व्यवहारयोग्यताविरहः नास्ति न प्रकाशत इति व्यवहारोग्यता वा तिरोधानम् । तथाचानन्दोऽस्ति प्रकाशत इति व्यवहाराभावान्नास्ति 
न प्रकाशत इति व्यवहारसत्वाच्च आनन्दरूपेण तिरोहितं  चैतन्यं चैतन्यरूपेणातिरोहितं चेति न तिरोधानानुपपत्तिरिति तदयुक्तम् ; स्वप्रकासत्वेन असति प्रकाशत इति व्यवहारयोग्यतायाऋः सर्वदा सत्त्वेन तदभावासंभवात्।।
		यदुक्तमानन्दरूपेण ब्रह्मणस्तिरोहितत्वं चैतन्यरूपेणातिरोहितत्वमितितदप्ययुक्तम् ; आनन्दवृत्तिदशायां तिरोधानासंभवात् तदभावदशायां त्वप्रसङ्गादेव तिरोधानकल्पनावैयर्थ्यात् । निर्विसेषब्रह्मस्वरूपे रूपभेदासंभवाच्च । आनन्दस्य स्वरूपातिरिक्तवृत्तिरूपत्वे ब्रह्मावरणमज्ञानमिति सिद्धान्तभङ्गप्रसङ्गात् । नापि चिदानन्दभेदाध्यासात् तिरोधानतदभावयोरुपपत्तिः । भेदाध्यासादेवानन्दस्वरूपाप्रकासोपपत्तेस्तिरोदानकल्पानावैयर्थ्यात् ।।
	 किञ्च चिदानन्दभेदकल्पने किं प्रमाणम् । तिरोधानान्यथानुपपत्तिरेवेति  चेन्न; तिरोधानस्यैव सन्दिग्धत्वात् । प्रत्युताज्ञानेनावृतं ज्ञानमिति चैतन्यतिरोधानस्यैव प्रमाणसिद्धत्वाच्च । अस्तु वाभेदकल्पनम् , अथापि न  तिरोधानतदभाव्यवस्थोपपत्तिः । चन्ग्रभेदभ्रमेऽपि प्रकृष्टप्राकाशत्ववर्तुलत्वादेस्तिरोधानतदभावव्यवस्थाया अद्रशनत्वात् । चन्द्रस्वरूपावारकमेधादिसत्वे उभयोरप्यप्रकासनात् एकप्रकाशादर्शनाच्च ।  यदिपि नवीनोक्तमनुमां अहं ब्रह्मेति स्वव्यवहारसामग्रीसंपन्नः प्रत्यगात्मा  तादृशव्यवहारप्रति कूलधर्मवान् , तत्सामग्र्यां सत्यां तदभाववत्त्वात् तद्विपरीतव्यवहारवत्त्वाद्वा , यथा भ्रमगृहीतशुक्तिकेति । तदप्यनुपपन्नम् ; पक्षविसेषणवैयर्थ्यात् । नच मुक्तव्यावृत्त्यर्थं तदिति वाच्यम् ; मुक्तिकालेऽपि स्वप्रकाशतारूपसामग्रीसत्त्वेन तद्व्यावर्तनायोगात् । नच तदा वागादिसहकापिविरहात् सामग्रीवैकल्यमिति वाच्यम ; तथापि तत्त्वमस्यादिवाक्यार्थज्ञानकाल एव तत्सामग्रीसत्त्वेन तदानीं हेत्विद्धेः ।।
		किञ्च अद्वैतसाक्षात्कारपर्यन्तमविद्यावरणयोरनुवृत्तिर्हि भवदभिमाता । व्यवहारश्च श्रवणमारभ्यास्तीति तदानीमेवावरणनिवृत्तिरङ्गीकार्या; आवरणस्य व्यवहारप्रतिकलत्वोक्तः । तथाचापसिद्धान्तः । दृष्टान्तोऽपि साध्यसाधनविकलः; शुक्तिपदेन स्वरूपविवक्षायां शुक्तिस्वरूपस्येदमिति व्यवहारात् स्वरूपव्यवहारप्रतिबन्धासिद्धिश्च । शुक्तित्वविवक्षायामपि तथैव शुक्तित्वज्ञानभावेनैव तद्व्यवहाराभावोपपत्तौ व्यवहारप्रतिवबन्दककल्पनवैयर्थ्याच्च ।।
		वस्तुतस्तु आननद्मयब्रह्मस्वरूपाभेदोपस्थापकं किञ्चिदङ्गीक्रियते न वा । आद्ये तदभावादेव तादृशब्रह्मस्वरूपाप्रकाशोपपत्तौ तिराधानकल्पनं व्यर्थम् । द्वितीये कदापि तिरोधाननिवृतत्यभावेनाविर्मोक्षप्रसङ्गात् । नच स्वप्रकाशत्व प्रसक्ततादृशब्र्हमस्वरूपप्रकाशाभावार्थं तिरोधानमिति वाच्म् ; तादृशमामग्रीविरहादेव स्वप्रकाशत्वप्रसक्तपकाशाभावस्यैव कल्पयितुमुचितत्वात ।। इत्यांस्तु विशेषः । स्वप्रकाशत्वेन प्रसक्तस्यापि प्रकाशस्य त्वन्मते  अविद्यातरोधानेनाभावः । अस्मन्मते तु सामग्र्यभावेनेति । नच स्वप्रकाशत्वप्रसक्तप्रकाशस्य  नित्यतया तत्त्वमस्यादिवाक्यं कथं जनकं भवेदिति वाचम् ; अज्ञानस्यापि तादृशप्रकाशाभावापादकत्वासंभवात् । यदिच कथञ्चित् तत्सभवोपपादनं तदास्माकमपि तुल्यमिति तत्त्वम् ।.
इति श्रीवेदान्तविजयमङ्गलदीपिकायां अज्ञानस्यतिरोधानभङ्गस्तृतीयः ।।
	वेदान्तविजयमङ्गलदीपिकायां 
श्रीः 
अविद्यालक्षणभङ्गः प्रारभ्यते ।
किञ्चाज्ञानस्याश्रयोऽपि दुर्वचः ।।
		अत्र   केचिदाहुः - घटाद्यज्ञां घाटदिचैतन्यनिष्ठमेव , अन्यथा तत्र वल्मीकादिविक्षेपासंभवात् , दृश्यते च घाटदौ वल्मीकादिविक्षेपः , उपादानं हि स्वाधिकरण एव कार्यं जनयति , मृत्पण्डाजौ तथा दर्शनात् । तथाच घटाद्यज्ञानमपि तन्निष्ठमेव सत्तद्गतवल्मीकाद्युपादानां भवति , नच कथं तर्हि अहमिदं न जानामित्यहमप्थगताज्ञानप्रतीतिरिति वाच्म् ; अहमर्थगतमूलाज्ञानाभेदेन तत्प्रतीत्युपपत्तेरिति । तदयुक्तम् ; स्रवं प्रपञ्चविवर्तोपादानस्यैवाज्ञानस्य रजतोपादानत्वंभवे सुक्त्यज्ञानस्य तदुपादानत्वकल्पने मानाभावात् । प्रमातगतस्यैव शुक्त्यज्ञानस्य वृत्तया सह सुक्त्यादौ निर्गतस्य रजताद्युपादानत्वसंभवाच्च । किञ्च यदि शुक्तिगतमेवाज्ञानं रजतविक्षेपकरं तदा देवदत्तस्य रजतविक्षेपदशायां यज्ञदत्तस्यापि तत्प्रसङ्गः ।  तथाच देवदत्तगतमज्ञानं दवदत्तस्य विक्षेपकरम् , नतु यज्ञदत्तसयोति कल्पनीयम । तथाच कथं गटादिचैतन्यगताज्ञानसिद्धः , घटादिचैतन्यगताज्ञानस्य कथमिदमहं न जानामीत्यहमर्थगत्वे प्रतीतिः । नचावस्थातद्वतोपरभेदेन प्रतीत्युपपादनम्; 
शुक्त्याद्यज्ञाननामनादित्वेनावस्थात्वसिद्धेः।।
		अपरे तु - अज्ञानानुभवे अधिष्ठानचैतन्यपरमातृचैतन्ययोर्वास्तवाभेद एव परयोजकः , विषयचैतन्याश्रितस्याप्यज्ञानस्य प्रमातर स्वरूपसंबन्धविशोषेण शाखाग्रे चन्द्रमा इतिवन्मय्यज्ञानमिति प्रतीतिरुपपद्यते इति । तदप्य युक्तम्; शुक्त्यज्ञानस्य प्रकशासंभवप्रसङ्गात् । शुक्तिचैतन्यप्रमातृचैतन्ययो र्भेदात् । वास्तवाभेदात् तत्त्प्रकाशे विश्वप्रकाशप्रसङ्गः ।।
		किञ्च वास्तवाभेदनात्रानप्रकाशे अहमज्ञ इति कथमज्ञानस्य स्वगतत्वेन प्रतीतिः । यदि च वास्तवाभेदेन तस्याप्युपपदानम् , तदा यज्ञदत्तस्य सुक्त्यज्ञाने देवदत्तस्य शुक्तिज्ञाने यज्ञदत्तस्य शुक्तिं जानामिति प्रतीतिप्रसङ्गः । देवदत्तस्य शुक्तिं न जानामिति प्रसङ्गश्च । यदुक्तं शाखाग्रेचन्द्रमा इति न्यायेन अहं न जानामिति प्रतीतिरिति -त दपि न युक्तम् ; तत्र साखापदस्य देशविशेषलक्षकत्वेन देशविशेष एव तत्प्रतीत्या शाखायां तदभावेन तन्न्यायाप्रवृत्तेः ।।
		ननु मास्तु तन्न्यायः,  उक्तरीत्या स्वरूपसंबन्धविशेषणतया प्रतीतिः संभवतीति चेन्न; मय्यज्ञानमित्यज्ञानाश्रयत्वप्रतीत्यनुसारेण स्वनिष्ठस्यैव मूलाज्ञानस्य वि,यावारकत्वस्याध्यासोपादानत्वस्यासाधारणार्थोत्पादनसामर्त्यस्य च स्वप्नार्थानुसारेण संभवे विषयचैतन्यगताज्ञानकल्पेन मानाभावात् ।।
		एके तु शुक्त्याद्यज्ञानस्याहमर्थचैतन्यमाश्रयः , शुक्त्यवच्छिन्नचैतन्यं विषयः , रजतादिकं चाज्ञानचैतन्यविवर्तः नाज्ञानविवर्त इति - तदप्य युक्तम् ; चैतन्यस्याधिष्ठानत्वेऽपि परिणामित्वासंभवात् । परिणाम्यनपेक्षायां मिथ्यात्वानुपपत्त्या अज्ञानकल्पनं न स्यात् । परिणामिनमनपेक्ष्यापि अनिर्वचनोत्पत्तिकल्पनायामिन्द्रियार्थसन्निकार्षाभावेऽपि भ्रमोत्पादः कुतो न स्यादित्यनिर्वचनोच्छेदप्रसङ्गो दुर्वारः ।।
		अपरे तु शुक्त्याद्यज्ञानं शुक्त्याद्यवच्छिन्नचैतन्यनिष्ठमहङ्कारावच्छिन्नचैतन्यनिष्ठं च , शुक्त्याद्यवच्छिन्नचैतन्यनिष्ठत्वात्तत्राध्यास उपपद्यते , अहङ्कारावच्छिन्नचैतन्यनिष्ठत्वादहं न जानामिति प्रतीतिश्चोपपद्यते इति , तदप्ययुक्तम्; प्रपञ्चोपादानस्यैवाज्ञानस्य रजतोत्पादकत्वसंभवे शुक्त्याद्यवच्छिन्नचैतन्यगतत्वकल्पने मानाभावात् ।।
		  इतरे तु शुक्तिमहं न जानामित्यनुभवो मूलाज्ञानविषयः , शुक्त्यनवच्छिन्नचैतन्यस्यैवाज्ञानविषयत्वेऽपि शुक्त्यवच्छिन्नचैतन्यस्य तदभिन्नतया शुक्तेरप्यज्ञानविषयताप्रतीतिरूपपद्यते , रजताद्युपादनमज्ञानं तु कार्यानुपपत्तिकल्प्यम् , कार्यं च रजताध्यासः , ज्ञानेनाज्ञानं निवृत्तमित्यनुभवो वेति , तदप्ययुक्तम् ; मूलाज्ञानस्यैवाहमज्ञ इति प्रतीतिविषयत्वे विषयगताज्ञाना प्रसिद्धप्रसङ्गात् । मूलाज्ञानस्यैव रजताध्यासहेतुत्वसंभवात् । ज्ञानेनात्रानं निवृत्तमित्यनुभवो नाज्ञानकल्पकः ; तस्य परोक्षज्ञानसाधारणतया ज्ञानभाववि,यतावश्यम्भवात् । नच ज्ञानप्रागभावो न ज्ञाननिवर्त्यः ज्ञानस्यैवप्राहभावनिवृत्तिरूपत्वादिति वाच्यम् ; घटेन घटाभावो निवृत्ति इतिवत् तादधीन्यमात्रेण तत्प्रतीत्युपपत्तेः ।।
		किञ्च किं मूलाज्ञानं वइ,यावच्छिन्नचैतन्यावारकं उत न आद्ये तत एव विक्षेपोपपत्तौ  विषयगताज्ञानकल्पने मानाभावः । द्वितीये तद्विषयत्वानु भविरोधः , किमपि न जानामित्यनुभवात् ।।
		नच मूलाज्ञानविषयब्रह्माभिन्नतया घटावच्छिन्नचैतन्यस्य तद्विषयता प्रतीतिरिति वाच्यम् ; घटज्ञानकालेऽपि घटं न जानामित्यनुभवप्रसङ्गात । किञ्च न जानामिति प्रतीयमानस्य मूलाज्ञानस्य किमन्तःकरणमाश्रयश्चैतन्यं वा? नाद्यः;  जडत्वादेव तदप्रकासोपपत्तौ तत्कल्पने मानाभावात् । न द्वितीयः; स्वयं प्रकाशमानस्य स्वगोचराज्ञानवत्त्वायोगात् । न चान्तःकरणावच्छिन्नचैतन्यमाश्रयः; स्वरूपस्य प्रकाशमानताय तदप्रकाशाय तत्कल्पनायोगात् । अखण्जानन्दस्वरूपाप्रकाशाय तत्कल्पनं दूषितमेव ।।
		युत्तु नवीनोक्तम् - भासमानेऽप्यात्मन्यज्ञां सर्वैरभ्युपदन्तव्यम् ; अन्यथा शरीराद्यभेदभ्रमानुपपत्तेः , एमनभ्यासदशापन्नजलादिज्ञाने सत्यपि संसयानुरोधेनाज्ञानमङ्गीकरणीयम् , यदि सत्तानिश्चयरूपत्वाभावेन तत्राज्ञानमविरूद्धम् तदा ब्रह्मण्यपि  तुल्यम , पूर्वं ब्रह्मज्ञानस्य  सत्तानिश्चयरूपत्वा भावेनाज्ञानाश्रयत्वाविरोदादिति -
		तदप्ययुक्तम् ; सत्तानिश्चयरूपज्ञानस्य सामग्रीविसेषलभ्यत्वेन तदभावादे  तदभावोपपत्तौ  आवरणकल्पनावैयर्थ्यात् । नचानवधारणेनानन्दस्वरूप ब्र्हमज्ञानेन 
तद्व्यवहारप्रसङ्गवारणाय तदिति वाच्यम् ; अनवधारणेनापि  जलादिज्ञानेन तद्व्यवहारदर्शनेन सत्यप्यावरणे तद्व्यवहारस्यावर्जनीयत्वात् । न ह्यावरणं व्यवहारप्रतिबन्धकम् ; आवरणस्य व्यवहारजनकज्ञानाविघटकतयैव प्रतिबन्दकत्वस्य लोके दृष्टत्वात् ।।
		किञ्च स्वरूपं किं अवधारणात्मकमनवधारणात्मकं  वा? नाद्यः;  अज्ञानतत्कार्ययोपसंभवादावधारणस्य तद्विरोधित्वात् । न द्वितीयः; कदाप्यज्ञाना निवृत्तिप्रसङ्गात् ब्रह्मस्वरूपस्य नित्यत्वात् । नचानवधारणत्वेऽपि वृत्त्यापादि तमवधारणत्वं तस्य संभवतीति तदानीमज्ञाननिवर्तकत्वमिति वाच्यम्;  तथा सत्यावरणकल्पनावेयर्थ्यात् ।।
		किञ्च स्वरूपस्यानबधारणात्मकत्वे चैतन्यस्वरूपेऽपि तथात्वेन तद्व्यवहारस्याप्यभाप्रसङ्गात् । निरंशत्वेन ब्रह्मण्यंशभेदासंभवात् ।।
		युत्तु	अविद्याया अनुपपत्तिपरिष्कृतत्वात् प्रकाशमानेऽपि चैतन्ये अनुपपन्नमप्यज्ञानाश्रयत्वं संभवतीति  । तदत्यन्तासङ्गतम् ; अविद्यामाहात्म्येना नुपपन्नार्थानां सर्वेषामपि हाधरूपप्रतिबन्धकरणमुन्मादमूलं स्यात् , किञ्चा ज्ञास्य  चैतन्तयमात्राश्रयत्वं जीवे संसारहेतुता न स्यात् वैयधिकरण्यात् । नच चैतन्यस्यैव जीवेशविभागात् सामानाधिकरण्यमिति वाच्यम्; ईश्वरस्यापि संसारप्रसङ्गात् ।।
		अत्र केचिदाहुः - अन्तःकरण एव सुखदुःखानुभवरूपो बन्धः । तस्य चैतन्याधयस्ततया तदभेदेन तद्धर्मानुभवस्तत्र न विरुद्धः । नच चैतन्यस्य संसारित्वानुपपत्तिः - तदध्यासाधिष्ठानत्वस्यैव बन्धरूपत्वात् , तत एव तस्या नर्थाश्रयत्वाभिमानोऽपीति - तन्न चैतनस्य संसारित्वानुपपत्तेः ।अन्तः - करणतादात्म्याध्यासेन स्वस्मिन्ननर्थाश्रयत्वाभिमाने तस्यैव दोषत्वेन अन्तः -करणे संसाराङ्गीकारवैयर्थ्यात् " ह्नीर्धीर्भीरित्येतत्सर्वं मन एवे " ति वाक्यं तत्कार्यपरत्वान्न तस्य संसारित्वे प्रमाणम् ।।
		अन्ये तु अन्तः करणगतचैतन्यप्रतिबिम्बरूपो बिम्बाद्भिन्नोऽसत्यश्चिदाभासो बन्धाश्रयः , नच बन्धमोक्षयोर्वैयधिकरण्यम् ; अन्तःकरणावच्छिन्नस्वरूपस्येव संसारिणऋ परमार्थतो मुक्त्यन्वयित्वेन तदभावादिति  तदप्युक्तदोषेणैव निरस्तम् - 
चैतन्यस्यैवानर्थाश्रयत्वाभिमानोक्तेः ।।
		परे तु अन्तःकरणविशिष्टो जीवः तत्रैव संसारः । नच बन्धमोक्षयो र्वायधिकरण्यम् , विशिष्टस्य संसारात् शुद्धस्य मुक्तेरिति वाच्यम् ; विशेष्यस्वरूपैक्येन तदभावादिति , तदप्ययुक्तम् ; विशेष्ये संसाराङ्गीकारे विशेषणे तदङ्गीकारवैयर्थ्यात् । नच 
	 आत्मेन्द्रियमनोयुक्तं भोक्तेत्याहुर्मनीषिणः ।
		इति वचनात् विशिष्टे संसार इति वाच्यम् ; तस्य भोगसहकारिप्रतिपादनपरत्वात् । अन्यथा इन्द्रियविसिष्टस्यापि संसारप्रसङ्गात् ।।
		अपरे तु केवलश्चेतन एव कर्तृत्वादिबन्धाश्रयः कर्तृत्वाद्याश्रयान्तःकरणसन्निधानात्    कर्तृत्वान्तराध्यासोपपत्तेः । नच चैतन्यस्यैकत्वात् व्यवस्थानुपपत्तिः ; शाखाग्ररूपोपाधिभेदेन संयोगतदभावव्यवस्थावदुपाधिभेदेन तदुपपत्तेरिति , तदप्ययुक्तम्; अहमित्यन्तःकरणतादात्म्याध्यासस्यावश्यक तया तत एव कर्तृत्वाभिमानोपपत्तौ कर्तृत्वान्तराध्यासकल्पनावैर्थ्यात् ।।
		इतरे तु चेतन एवोपाधिवशात् भेदकल्पना । तत एव व्यवस्था । मणिकृपाणाद्युपाधिकल्पितेन भेदेन मुखे श्यामावदातवर्तुलदीर्दत्वादिधर्माणं व्यवस्थादर्शनात् , चन्द्रे अङ्गुल्यवष्टम्भोपाधिकल्पितेन भेदेन औत्तरत्वादाक्षिणात्यत्वादिधर्माणां व्यवस्थादर्शनाच्चेति , तदपि न युक्तम् ; भेदाध्या सेऽपि धर्म्यैक्येन व्यवस्थानुपपत्तेः ।।
		वयं तु विवेचयामः । किं चैतन्यमज्ञानाश्रयः तद्भिन्नं वा ? नाद्यः ; स्वप्रकाशरूपचैतन्ये तदसंभवात् । नच विसिष्टे तत्संभव इति वाच्यम्; विशिष्टं हि विरोषणं विसेष्यं च , तत्र विशेषणमात्रगतत्वे चैतन्यगतत्वभङ्गः , उभयगतत्वे पूर्वोक्तासंभवस्तदवस्थः ब्रह्मणोऽज्ञत्वप्रसङ्गश्च । नच तत्र ब्रह्मगतत्वेऽप्यज्ञानस्य तत्कार्यमन्तःकरणस्यैवेति नाज्ञानकृतदोषो ब्रह्मण इति वाच्यम् ; तथासति तत्राज्ञानाङ्गीकारवैयर्थ्यात् अन्तःकरण एव तदङ्गीकारस्य युक्तत्वाच्च ।।
		नचानाद्यज्ञानस्यानादिभूतं ब्र्हमैवाश्रयः नान्तःकरणमिति वात्यम् ; तावता प्रवाहानादित्वमस्याभ्युपगन्तुं युक्तत्वात् । नच जडत्वान्नान्तःकरणम ज्ञानाश्रय इति वाच्यम् ; तावाता आकाशादिवन्निरधिकरणस्यैवाज्ञानस्या भ्युपगन्तुं  युक्तत्वात् । न 
द्वितीयः , अपसिद्धान्तात् । प्रकाशप्रसङ्गाभावेन तत्राज्ञानाङ्गीकारवैयर्थ्याञ्च । तस्मात् स्वप्रकाशब्रह्मचैतन्यभिन्नं चैतन्यं किञ्चिदज्ञानाश्रयत्वेनाभ्युपगन्तव्यम् । ततश्च जीवब्रह्मभेदोऽकामेनाष्यङ्गीकरणीय इति ।। 
	इति श्रीवेदान्तविजयमङ्गलदीपिकायां अज्ञानाश्रयभङ्गः ।।
	 		------

अथ अविद्यास्वरूपभङ्गः प्रापभ्यते ।।  
			---
किञ्च अविद्व्यास्वरूपमपि दुर्वचम् ।।
		तथाहि - अविद्या किं पापमार्थिकी प्रातिभासिकी वा ? नाद्यः; अद्वैतहानिप्रसङ्गात् , भिन्नसत्ताकत्वेन प्रपञ्चोपादानत्वानुपपत्तेश्च । न द्वितीयः , प्रातिभासिकोपादानत्वानुपपत्तेः । न तृतीयः , व्यावहारि कोपादानत्वानुपपत्तेः । भिन्नसत्ताकस्याप्युपादानत्वे ब्रह्मण एव प्रपञ्चोपादानत्वसंभवे अविद्याकल्पनावैयर्थ्यात् ।।
		ननु तर्हि कथमसत्यादेव रडतादेर्हर्षो जायते रज्जुसर्पादेर्भीतिः शङ्काविषान्मरणं भावितगरुडात् गरलहरणमिति चेन्न; सर्वत्र ज्ञानस्यैव हेतुत्वात् । नच ज्ञानमात्रस्य हेतुत्वेऽतिप्रसङ्गाद्विषयावच्छिन्नस्य हेतुत्वमिति विषयस्यापि हेतुतेति वाच्म् ; विषयस्यावच्छेदकतया हेतुत्वाभावात् । अन्यथा दण्डत्वस्यापि हेतुत्वापत्तेः । अविद्यायाः परिणामित्वाङ्गीकारेण कार्यपरिणामिनोरभेदेन च भिन्नसत्ताकाविद्याया उपादानत्वासंभवाच्च ।।
किञ्च अविद्यालक्षणमपि दुर्वचम् ।।
		यत्तावदनादित्वे सति स्वजन्यानपेक्षाननिवर्त्यत्वमविद्यात्म् , अत्र स्मृतिनिवर्त्यसंस्कारेऽतिव्याप्तिवाराणाय सत्यनतम् , ब्र्हमण्यतिव्याप्तिवाराणाय ज्ञाननिवर्त्यत्वमिति , अविद्याकार्येऽतिव्याप्तिवारणाय स्वजन्यानपेक्षेति , तस्य स्वजन्याविद्यानिवृत्तिसापेक्षज्ञाननिवर्त्यत्वात् तचन्निरासः इति - तन्न ; असंभवात् । ज्ञाननिवर्त्यत्वं हि ज्ञानजन्यनिवृत्तिप्रतियोगित्वम्  । नचा विद्यायामेतदस्ति । ब्रह्मण एवाविद्यानिवृत्तित्वेन तस्य ज्ञानजन्यत्वाभावात् । नच ज्ञानजन्यत्वं हि ज्ञानसाध्यत्वम् , 
तच्च ब्रह्मणोऽस्तीति वाच्यम् ; ब्र्हमसाध्यत्वस्यास्यानन्तरमेव निरसिष्यमाणात्वात् अविद्यासंबन्धे अतिव्याप्तिश्च । अविद्यातत्संबन्धनिवृत्त्यामपि ब्रह्मस्वरूपत्वेन आत्माश्रयप्रसङ्गेन अविद्या(संबन्ध)निवृत्तेः ज्ञानजन्याविद्यानिवृत्ति रूपब्रह्मस्वरूपानपेक्षणात् ।।
		किञ्च ज्ञानपदेन किं चैतन्यं विवश्रितं वृत्तर्त्वा ? नाद्यः; स्मृतिजनकसंस्कारस्य वृत्तिरूपस्मृतिनिवर्त्यत्वेन ज्ञाननिवर्त्यत्वशेषणेनैव  तद्वारणेन आदिपदवैयर्थ्यात् । न द्वितीयः ; वृत्तेरावरणनिवर्तकत्वं चैतन्यस्य अविद्यानिवर्तकत्वमिति मते असंभवादावरणे अतिव्याप्तिश्च । मतान्तरेऽप्येकाज्ञानपक्षे इदं लक्षणं नानाज्ञानपक्षे वा ? नाद्यः ; घटादिज्ञानानामज्ञाननिवर्तकत्वाभावेनावरणनिवर्तकत्वादावरणनिवृत्तेरज्ञाननिवृत्त्यनपेक्षत्वादावरणे  अतिव्याप्तिः । न द्वितीयः ; यदज्ञानं स्वसमानविषयकज्ञानानुदयेनानिवृत्तं अखण्डसाक्षात्कारजन्याखण्डाज्ञाननिवृत्त्या निवर्तते, तत्रातिव्याप्तेः ।।
		नच  तस्याप्यनादित्वेनाखण्डाज्ञानानुपादानत्वेन तेन सहेव निवृत्तिरितिवाच्म् ; तथासत्यावरणस्याप्यजन्यतया अखण्डाज्ञाननिवृत्त्यनपेक्षनिवृत्तित्वेन तत्रातिव्याप्तेः । यदिच तस्य तदधीनत्वात् तन्नवृत्त्यधननिवृत्तिकत्वम्, तदा कृत्स्नस्याप्यखण्डाज्ञानाधीनत्वेन तन्निवृत्त्यधीननिवृत्तिकत्वमेवेत्यव्याप्तिः । अखण्डाज्ञानेन ब्रह्मस्वरूपावरणाभावे अध्यास्स्यैवासंभवेन  कृत्स्नस्याप्यखण्डज्ञानाधीनत्वात् । यत्तु ज्ञानत्वेन स्वजन्यानपेक्षज्ञाननिवर्त्यत्वमविद्यात्म् , अत्र संस्कारे अतिव्याप्तिवारणाय ज्ञानत्वेन निवर्तकत्वं विवक्षितमिति तन्न; परोक्षज्ञानस्याज्ञानानिवर्तकतया ज्ञानत्वस्य निवर्तकत्वावच्छेदकत्वभवेनासंभवापत्तेः । ननु ज्ञानत्वेन चित्सामान्यरूपेण यत्स्वजन्यं  तदनपेक्षं यत् ज्ञां तेन रूपेण तन्निवत्र्यत्वमज्ञानत्वमित्यर्थः , आवरणनिवर्तकसाक्षात्काररूपवृत्त्यपेक्षेत्वेनासंभववारणाय ज्ञानत्वेन जनकत्वं विवक्षितम् , " तदा विद्वान्नामरूपाद्विमुक्त " इत्यादिशास्त्रेणाज्ञानकार्यस्यापि  शास्त्रज्ञाननिर्क्त्यत्ववगमेन तत्रातिव्याप्तिवारणाय स्वजन्यानपेक्षेति , ज्ञां हि स्वजन्याविद्यानिवृत्तिसहकृतमेव तत्कार्यं निवर्तयतीति न तत्रापिव्याप्तिः , स्मृतिनिवर्त्यसंस्कारेऽचिव्याप्तिवाराणाय ज्ञानत्वेन निवर्तकया  विवक्षितेत्रि चेन्न; तथा विद्वनित्यज्ञानकार्यस्यापि साक्षादेव ज्ञाननिवर्त्यत्वश्रवणेन तत्रातिव्याप्तेर्दुष्प रिहरत्वात् ।
	 यच्च स्वसमानविषयकज्ञानप्राक्कालनियतसत्ताकत्वे सति तादृशाननिवर्त्यत्वमविद्यात्वम् , अत्र संस्कारेऽतिव्याप्तिवारणाय सत्यन्तम् ; धटाग्यज्ञानादौ धाटादिज्ञानप्राक्कालनियतसत्ताकत्वाभावेनाव्याप्तिवारणाय स्वसमानविषयकेति, पुनः संस्कारनिरासाय नियतेति , भिन्नविषयकज्ञाननिबर्त्यत्वाभावेनासंभववारणाय तादृशेति , तन्न; पूर्वपूर्वज्ञानेऽतचिव्याप्तेः तस्योत्तरोत्तरज्ञाननिवर्त्यत्वत् । पूर्वपूर्वज्ञानसत्तायाः परब्रह्मस्वरूपत्वेन उत्तरोत्तरज्ञानप्राक्कालनियतत्वाच्च ब्र्हमावरणेऽतिव्याप्तेर्ज्ञनपदद्वायवैयर्थ्याच्च । किञ्च ज्ञानपदेन चैतन्यरूपं ज्ञान विवक्षितं वृत्तिरूपं वा । नाद्यः , असंभवात् । ब्रह्मस्वरूपचैतन्यस्याविद्याविषयब्र्हमविषयत्वा संभवात् , स्वस्य स्वविषयत्वायोगात् , अविद्यायाः ब्रह्स्वरूपचैतन्यप्राक्कालनियतसत्ताकत्वासंभवाच्च । न द्वितीयः; असंभवादेव , वृत्तेरज्ञानत्वेना निवर्तकत्वात् । तदवच्छिन्नचैतन्यविवक्षायां घटाद्यज्ञानेष्वव्याप्तेः । घटावच्छिन्नचैतन्यस्यैवाविद्याविषयत्वात् तस्यैव चैतन्यस्य घाटकारवृतत्यवच्छिन्नचैतन्यत्वात्। तस्य घटावच्छिन्नचैतन्यविषयत्वासंभवेन  स्वसमानविषयकज्ञानप्राक्कालव्यापित्वतन्निवर्त्यत्वयोरभावात् । धटावच्छिन्नस्यैव वृत्तौ प्रितबिम्हङ्गीकारात् । आरोपितभेदेन वइ,यत्वोपपत्तेरित्यपि दुर्वचम् ; प्रमातृसंबन्धाभावप्रसङ्गात् । नहि घटावच्छिन्नचैतन्यप्रतिबिम्बस्य प्रमातासंभवः ।।
		ननु  घटाद्यवच्छिन्नचैतन्यस्य वृत्तिव्याप्त्या तदवच्छिन्नचैतन्येनाभादात् प्रमातृभेदः तत्प्रतिबिम्बस्य तद्विषयत्वमिपि युज्यत इति चेन्न; प्रतिबिम्बस्य परमातृभेदसंबन्धधटकत्वाभावेन  तदङ्गीकारवैयर्थ्यात् ।।
	 	यदपि अव्यवधानत्वेन ज्ञानत्वेन ज्ञानसाध्यनिवृत्तिप्रतियोगित्वमविद्यात्वम् । अत्राविद्याकार्येऽतिव्याप्तिवारमायाव्यवधानेनेति , तद्धि अविद्यानिवृत्तिव्यवधानेन ज्ञाननिवर्त्यत्वमिति तन्निरासः , संस्कारेऽतिव्याप्तिवारमाय ज्ञानत्वेनेति . तदपि न सम्यक् ; असंभवात् , अविद्यासंबन्धनिवृत्तेरेवाविद्यानिवृत्तित्वात् , तस्याश्चाविद्यानिवृत्तिसाध्यत्वोक्त्या ज्ञानसाध्यत्वाभावादतिरिक्ताविद्यानिवृत्तेश्च दूषितत्वात् । सर्वस्यापि ज्ञानस्य स्वध्वंसजनकत्वेनातिव्याप्तेश्च । यदपि ज्ञानातिरिक्तादन्तुकानपेक्षज्ञाननिवर्त्यत्वमविद्यात्वम् , अत्र 
चाविद्याकार्येऽतिव्याप्तिवारणायादन्तुकानपेक्षेति , श्रवणादिसापेक्षापरोक्षज्ञाननिवर्त्यतयाऽसंभववराणाय ज्ञानतिरिक्तेति, तदपि न सुन्दरम् ; अविद्यासंबन्धनिवृत्तेरविद्यानिवृत्तिसापेक्षत्वेऽपि तस्या ब्रह्मस्वरूपतया आगन्तुकत्वाभावेनाविद्यासंबन्धेऽतिव्याप्तेः । नचादन्तुकपदेन क्षेमसाधारणसाध्यत्वे विवक्षितमिति वाच्यम् ; अविद्यासंबन्धनिवृत्तेरविद्यानिवृत्तिरूपब्रह्मस्वरूपतया  तस्य तदनपेक्षत्वेन तत्रैवातिव्याप्तेः । ब्रह्मस्वरूपस्य ज्ञानातिरिक्तत्वाभावेनाविद्यासंबन्धे सर्वथातिव्याप्तेश्च । नच ज्ञानपदेन वृत्तिरूपज्ञानं विवक्षितम् , तथाच ब्रह्मणो वृत्तिरूपज्ञानातिरिक्तत्वान्न तत्रातिव्याप्तिरिति वाच्यम् ; तथा , सत्यसंभवापत्तेः । अविद्यासंबनधनिवृत्तेरेवाविद्यानिवृतत्तिरूपत्वेन तस्याश्च  तादृशागन्तुकानपेक्षज्ञानजन्यत्वाभावात् ।। किञ्च त्रैवर्णिकस्य भाषाजन्य ज्ञाने सत्यपि भाषाजन्यदुरितप्रतिबनअधान्नाज्ञानिवृत्तिरित्यागन्तुकदुरितध्वंसमापेक्षत्वात् तादृशज्ञाने असंभवः ।
		यतदन्यच्च लक्षणम् - स्वसमानवि,यकज्ञानजन्यध्वंसप्रतियोगित्वमविद्यात्वम् , अत्र गरूडध्याननिवर्त्यसर्षे अविद्याकार्ये चातिव्याप्तिवारणाय स्वसमानविषयकेति - तदप्यस्त् ; ज्ञानमात्रेऽतिव्याप्तेः । स्रवस्यापि ज्ञानस्य स्वसमानविषयकस्वजन्यध्वंसप्रतियोगित्वत् ।।
		नन्वेवमप्येतानि लक्षणानिसंभवन्ति संभवन्ति । तथा हि - ज्ञानविरोधिभावत्वं वा प्रपञ्चोपादानत्वं वा अध्यासहेतुभावत्वं वा अनादिविनाशिभावत्वं वा अनादिपरिणामित्वं वा चैतन्यावराकत्वं वा सद्विलक्षणादिभावत्वं वा अविद्यालक्षणम्। अत्र प्रथमलक्षणे प्रागभावेऽतिवयाप्तिवारणाय भावपदम् । ब्र्हण्यतिव्याप्तिवारणाय ज्ञानविरोधीति । द्वितीयलक्षणे उपादानत्मात्रं च मृत्पण्डादौ गतमिति प्रपञ्चपदम् । प्रपञ्चकारणत्वमात्रं निमित्तकारणे गतमित्युपादानपदम्।तृतीयलक्षणे प्रागभावनिरासाय भावपदम्। चतुर्थलक्षणे घटादावतिव्याप्तिनिरासायानादिपदम् । ब्रहमण्यतिव्याप्तिवाराणाय विनाशिपदम् । प्रागभाववारणायाभावपदम्। ब्र्हमण्यतिव्याप्तिवारणाय विनाशिपदम् ।प्रागभाववारणायाभावपदम् । पञ्चमलक्षणे मृत्पण्डादिवारणायानादिपदम् । ब्रह्मण्यतिव्याप्तिवारणाय परिमामिपदम् । षष्ठ लक्षणे घाटद्यावारकपटादिवारणाय 
चैतन्यावारकपदम् । सप्तमलक्षणे च ब्रह्मण्यतिव्याप्तिवारणाय सद्विलक्षणपजम् । घटादिव्यावृतत्ये अनादीनि । बावदप्रयोजनं  पूर्वदिति । मैवम् - प्रथमलक्षणे ज्ञानविरोधित्वं किं ज्ञाननिवर्त्यत्वं ज्ञानासमानाधिकरणत्वं वा ज्ञानासमानकालीनत्वं वा ज्ञानोत्पत्तिप्रतिबन्धकत्वं वा । नाद्यः; जन्यज्ञानमात्रेऽतिव्याप्तेः । सर्वस्यापि जन्यज्ञानस्य स्वनिवर्त्यत्वात् भावपदवैयर्थ्याच्च । न द्वितीयः; असंभवात् ज्ञानाज्ञानयोपहमर्थगत्वेना ज्ञास्य ज्ञानसमानाधिकरणत्वात् भावपदवैयर्थ्याच्च । न तृतीयः ; अविद्यासंबन्धंऽतिव्याप्तेः आवरणेऽतिवयाप्तेश्च । नापि चतुर्थः; तादृशाधिकारादावतिव्याप्तेः ।।
		द्वितीयलक्षममप्ययुक्तम् ; सकलप्रपञ्चविवक्षायां तूलाज्ञानेऽव्यापेतः; यत्किञ़्चित्प्रपञ्चविवक्षायां मृत्पिण्डादावतिव्याप्तेः ब्रह्मण्यतिव्याप्तेश्च , परिणाम्यपादानत्वविवक्षायां प्रपञ्चपरिणामित्वेनैव सामञ्जस्ये उपादानपदवैयर्थ्यात् । तावन्मात्रं च पूर्वोक्तदोषादेव निरस्तम् ।।
		तृतीयलत्रणमप्यनुपपन्नम् ; अविद्यासंबन्धादावतिव्याप्तेः , अधिष्ठानेकाचादिदोषे चातिव्याप्तेः । चतुर्थलक्षणमपि न समीचीनम् ; अविद्यासंबन्धादावतिव्याप्तेरेव । पञ्चमलक्षणमपि न सुन्दरम्; तूलाज्ञानेऽव्याप्तेः ।तस्यापि परिणामित्वाङ्गीकारे मूलाज्ञानस्य प्रपञ्चपरिणामित्वाङ्गीकारवैफल्यप्रसङ्गात् ; तत्तद्वस्तुनस्तत्तदज्ञानपरिणामित्वेनोपपत्तेः । षष्ठलक्षणमपि शोभते; अविद्यासबन्धादावतिव्याप्तेरेव ।। अत एव सप्तमलक्षममप्यसत् । सद्विलक्षणत्वस्य मिथ्यात्वभङ्गे निरसिष्यमाणत्वाच्च । तस्मान्न कथञ्चिदपि लक्षणं सुवचम् ।।
	इति श्रीवेदान्तविजमङ्गलदीपिकायाम् अविद्यालक्षणभङ्गः पञ्चमः ।।
----
