वाद 45
स्वार्हाभिधानमपनीय पराह््नुवानैरुत्सन्ननाम कथकैर्यकारि मूर्खैः ।
तन्नामवर्गपरिरक्षणलब्धवर्णं शङ्कीर्तयामि सततं  कविवादिसिंहम् ।।
समस्तवचसां लक्ष्यमपि मुख्यं समर्थयन् ।
चित्रं ब्रह्म चिरं जीयाच्छ्रीनिवासगुरुर्महान् ।।
	यन्नामानी  ति । परोरजांसीत्यस्य रजसो दूरे  विद्यमानानीत्यर्थः ।  ' कर्तृकरणे कता बहुलम् ' इति बहुलग्रहणात्समासः । परश्शतमित्यत्र बहुल ग्रहणात्समास इति कैय़टोक्तेः । पर इति च व्यत्येनासिप्रत्ययः । परस्तादित्यर्थः । " यत्र सप्तर्षिन् पर एवमाबु" रित्यन्न भाष्ये व्यत्ययेन परशब्दा दसिप्रत्यय इति भट्टभास्करेणैवाभिधानात् । अयञ्च शब्दोऽव्ययं वैदूर्यवचनम् ।  " परो दिवा पर एने " त्यत्र भाष्ये परशब्दोयमन्तोदात्तसकारान्तोऽव्ययं वैदूर्यं माचष्ट" इति भट्टभास्करेणैवाभिधानात् । वारां निधिरित्यत्र दिवस्पतिः याद सां पतिरित्यादाविव बहुलग्रहणात् षष्ठ्या अलुक्। अत्र पूर्वपक्षे सामान्येन वृतिविषयत्वम् , मुख्यबृत्तिविषयत्वं बोध्यसमानसत्ताकमुख्यवृत्तिविषयत्वं वा निराक्रियते । तत्र प्रथमयोजनायां - उपक्रमे वृत्तिशब्दनिर्देशः , द्वितीयतृतीय हेत्वोस्साधारण्यम् , शाखावदुपलक्षणत्वोक्तिः , मौनं मन्त्रजप इत्युक्तिः , इत्यादि निबन्धनम् । द्वितीययोजनायां तु ' नहि  निमत्तिमन्तरेणे ' त्यत्र निमित्तपद स्वारस्यं , अनुमाने वाच्यत्वप्रतिज्ञास्वारस्यम् , प्रत्यनुमाने अवाच्यमिति निर्देशस्वारस्यम् , अतो न वाच्यमित्युपसंहारस्वारस्यम् । इत्यादि निबन्धनम् , तृतीय योजनायां तु सिद्धसाधनोद्भावनं निबन्धनम् । तत्तद्योजनास्वरसवाक्यानामितरयोजनायां निर्वाहं  तत्तद्वाक्यव्याख्यानावसरे वक्ष्यामः । वृत्तिविषयत्वादेरुपहिते अङ्गीकारात्स्वरूपे तन्निषेधार्थं स्वरूपमनुवदति - निर्धूते ति । अत्र विशेषणत्रयं हेतुगर्भम् । अत्र निर्धूतनिखिलकल्पनाजाल इत्याद्यो हेतुः । वृत्तिनिषेधपक्षे शक्तिनिषेधपक्षे च 
निखिलकल्पनाशून्य इत्यर्थः । कल्पनापदं कल्पित परम् । अविद्याविवर्तस्याविद्योपहितगतत्वेन स्वरूपे निमिताभावान्न नत्र वृत्तिंरिति वा शक्तिरीति वा तात्पर्यम् । बोध्यसमानसत्ताकशक्तिनिषेधपक्षे च मिथ्या भूतकल्पनाजाल इत्यर्थः । अस्मिंश्च पक्षे स्वरूपे निमित्तमस्त्येव, तथा च स्वरूपे निमित्तसत्त्वेपि तस्य बोध्यसमानसत्ताकत्वाभावान्न बोध्यसमानसत्ता कशक्तिरिति तात्पर्थम् । स्वप्रकाशा इत्यन्धो हेतुः ।  स्वप्रकाशपदेन सजातीयानपेक्षप्रकाशत्वं गृह्यते , मात्रचा सजातीयापेक्षप्राकाशत्वाभावरूप हेत्वन्तरं गृह्यते । इमे चाभ्युच्चययुक्ती । शखाचन्द्रन्यायेन लक्षणया शक्त्यैव वा शब्दादेव स्वरूपोपस्थितेर्वक्ष्यमाणत्वात्  उपक्रमे निषेधमात्रे तात्पर्यम् , नतु प्रकारान्तरेण बोधनेपि , तेन हेत्वोरुत्थानसम्भबः । सिद्वान्तिनावैयर्थ्यं आपादिते प्रकारन्तरेण तद्बोधनं विना तत्परिहारासम्भवात् तदप्युत्तरत्राङ्गीक्रियते । आद्यहेतुमुपपादयति - नही -  ति । प्रवृत्तिनिमित्तलक्ष्यतावच्छेदक सादृश्यानि विना शब्दस्य वृत्तिरेव न सम्भवतीत्यर्थः । यद्वा - प्रवृत्तिनिमित्ता भावात् शक्तिर्न सम्भवतीत्यर्थः । यद्वा - बोध्यसमानसत्ताकनिमित्ताभावान्न तादृशशक्तिसम्भव इत्यर्थः । मात्रचा  विवक्षितां युक्तिं विवृणोति - नचावेद्य इति । स्वप्रकाशपदोक्तं हेतुं विवृणोति । नच सर्वेषा मिति । कल्पिने ति । प्रशमनपदं बाधपरम् ।  उपदेशेन  प्रपञ्चमिथ्यात्वमेव बोध्यते , नतु ब्रह्मेत्यर्थः ।  प्रत्यभि ज्ञापकतया वेति ।  प्रकाशमानस्य पुनर्बोधनात्  स्वरूपात्मकाभेदविषयत्वाच्च प्रत्यभिज्ञात्वोक्तिः । प्रत्यभिज्ञं विना स्वरूपप्रकाशमात्रात्  नाविद्यानिवृत्तिरिति भावः । नचैवं प्रत्यभिज्ञार्थं वृत्त्यङ्गीकारप्रसङ्गः , पूर्वाप्रतिपन्नावाक्यार्थे क्वचि द्गामानयेत्यादौ पदानां पदार्थे वृत्तिदर्शनात्  वाक्यार्थास्यापूर्वत्व एव पदार्थस्य वृत्त्या बोधननियमः , नतु वाक्यार्थस्य  पूर्वे प्रतिपत्तावपि, अतो  ब्रह्मणो वाक्यार्थंस्य स्वप्रकाशतया प्रतिपन्नत्वात्  तद्विषयप्रत्यभिज्ञायाश्च वक्ष्यमाणनीत्या  शाखाचन्द्रन्यायेनापि सम्भवान्न 
वृत्त्यपेक्षेति पूर्वंपक्षिणोभिमानात् । यद्यपी ति । धर्मिनिर्देशाभावे  तत्र निषेधासम्भवेन  उपरागप्रशमनमेव न सम्भवतीति भावः । तथापीति ।  यथा शाखा संयोगादिकं विनैव केनचित्सम्बन्धविशेषेण चन्द्रं ज्ञापयति तथा  शब्दोपि वृत्त्या विनैव ब्रह्म अन्येन केनचित्सम्बन्धेन ज्ञापथतीत्यर्थंः । संस्पर्शशब्दो वृत्तिविषयत्वपरः । यद्वा शक्त्या विना शाखापदवल्लक्षणया ज्ञापयतीत्यर्थः । सम्भवति हि काचिच्छाखापदेन चन्द्रलक्षणा ।  संस्पर्शशब्दः शक्तिविषयत्वपरः । व्यवहारिकं शक्यत्वमङ्गीकृत्य पारमार्थिकशक्यत्वनिषेधपक्षे शक्त्या बोधनमस्त्येव,  तथाप्यन्येषामिव बोध्यसमानसताकशक्तिमच्छब्देन निर्देशो वाच्व  इत्याशङ्कितुर्भावः । शक्त्या विनापि बोधहर्शनेन बोधमात्रे शक्तेरप्रयोजकत्वे विशिष्टाया स्सुतरामप्रयोजकत्वमिति परिहाराभिप्रायः । उपलक्षणशब्दः अन्यत्रैव शक्यसमान सत्ताकशक्त्यभावादौपचारिकः । संस्पर्शशब्दो बोध्यसमानसत्ताकशक्तिपरः । यद्यपि ब्रह्मादिशब्दैस्स्वरूपं शक्त्या निर्दिश्यते , तथापि न पारमर्थिकशक्त्या निर्देशः कार्थः , अन्यथापि प्रतीतिसम्भवादित्यर्थंः । ननु त्वया ब्रह्मशब्देन ब्रह्म निर्दिश्य तदवाच्यमिति  प्रतिज्ञातव्यम् , ततश्च त्वयैव शब्देन ब्रह्मणो बोधनात्  स्ववचनविरोध इति शङ्कापि उक्तयुक्त्यैव निरस्तेत्याह - अत एवो ति । वृत्त्यभावे वा शक्त्याभावे वा बोध्यसमानसत्ताकशक्त्यभावे वा नामत्वमनुपपन्नमित्याशंक्याह नच नामे ति ।   मौनं मन्त्रजप इति । वृत्तिनिषेधपक्षे स्पष्ट एवार्थः । शक्ति निषेधपक्षे सौदर्शनादिमन्त्रस्थपदानां सुदर्शनादाविव शक्त्या बोधनाभावात् त द्विषये मन्त्रजपो मौनप्राय इत्यर्थः । यद्वा अन्यत्रैव मन्त्रस्थपदानां ब्रह्मणि शक्त्यभावात्तद्विषये मौनमेव कर्तव्यम् , न मन्त्रजप इत्यर्थः । बोध्यसमानसत्ताक शक्तिनिषेधपक्षे तादृशशक्त्यभावान्मौनप्राय इति वा तत एव मौनमेव कार्यमितिवार्थः । नच विचित्रे ति ।  वृत्त्यभावश्शक्त्यभावा बोध्यसमानसत्ताकशक्त्यभावो वा विरोधहेतुः । ननु शब्दस्य ब्रह्माभेदस्त्वयाङ्गीक्रियत एव , ब्रह्मणस्स्वप्रकाशतया  तदभिन्नशब्दस्यापि 
स्वप्रपकाशत्वं  वक्तव्यम् , शब्दप्रकाश्यत्वमेव च शब्दवाच्यत्वमिति शब्दस्य शब्दवाच्यतया तदभिन्नब्रह्मणोपि शब्दवाच्यत्वमवर्जनीय मेवेत्यत्राह - नचे ति । यद्यपि शब्दशक्तिविषयत्वमेव शब्दवाच्यत्वं नतु प्रकाश्यत्व मात्रमिति अभेदे सत्यपि न शब्दवाच्यत्वसिद्धिः , तथापि अभेदे सत्येवहीयं चिन्ता, स एव नास्ति, किन्तु ब्रह्माधिष्ठानकतया तत्तादात्म्यमात्रमित्याह - शब्दब्रह्मण इति । अतएवे ति । यतो भेदः , अत एव ' शब्दब्रह्म परं ब्रह्मे '  ति भेदेन स्मरन्तीत्यर्थः । शब्दे ति । " शब्दार्थत्वविवर्तमानपरमज्योतीरुचो गोपतेरुद्गीथोभ्युदितः पुरोरुणतया  यस्य त्रयीमण्डले । भास्वद्वर्णपदक्रमेरिततनुस्सप्तस्वराश्वैर्वियद्विद्यास्यन्दनमुन्नयन्निव नमस्तस्मै परब्रह्मणे । " इति साम्बकृतसूर्यस्तोत्रस्यायं प्रथमः श्लोकः । शब्दरूपेणार्थरूपेण श्व विवर्त्तमानमित्यर्थः । नचे  ति । वृत्तिनिषेधपक्षेपि वाच्यत्व साधनशङ्का विरुध्यते , सामान्यं विना विशेषासिद्धेः , तस्यापि तत एव सिद्धेः । काल्पनिकेति ।  वाच्यत्वमङ्गीकृत्य बोध्यसमानसत्ताकशक्तिनिषेधपक्षे सिद्वसाधनमेवा वृत्तिनिषेधपक्षे शक्तिनिषेधपक्षे च ब्रह्म शब्दवाच्यमिति केषां चित्प्रतीत्या  प्रातिभासिकवाच्यत्वं ब्रह्मण्यभ्युपगम्य प्रौढ्या सिद्धसाधनोद्भावनमिति मन्तव्यम् ।  पारमार्थिकमेव शक्यत्वं साध्यत इत्यत्राह - तदतिरिक्तस्य ति । घटादिष्वि ति ।  व्यावहारिकसत्त्वन्तु स्वरूपासिद्धमिति भावः । नचे ति । आदिपदेन सत्त्वसामान्यं  विवक्षितम् । तथापी ति । सत्त्वसामान्यस्यापि शुक्तिरजतादावेव व्यभिचार इति भावः , सिद्धान्ते सत्त्वभेदाभावात् ।  एवञ्च वाच्यत्वस्य सिद्वान्ते पारमार्थिकत्वाच्छुक्तिरजातादौ तन्नेष्टम् , तथाच  सिद्धान्ते शुक्तिरजतादौ व्यभिचार  इति भावः । यद्वा  पारमार्थिकवाच्यत्वसाधन एवेदं व्यभिचारोद्भावनम् । प्रपञ्च पारमार्थिकत्वं वदतामपि भवतां शुक्तिरजतपारमार्थिकत्वं नेष्टमित्यर्थः । अत्र च पक्षे मतद्वयेपि व्यभिचार एव ।  वोपीष्ट मिति । युष्माभिरपि नाभ्युपगम्यत इत्यर्थः । स्वयमसत इति । सिद्धान्तिन प्रति व्यभिचारोद्भावने 
भवद्भिश्शुक्ति रजतादेः प्रातिभासिकत्वानभ्युपगमात् तेषामसत्त्वमेवेष्टव्यम् , अतः कथमसतः सदाधारत्वमित्यर्थः । पारमार्थिकवाच्यत्वव्यभिचारोद्भावेने मतद्वयोपि व्यभिचारोपपादनमेव । किञ्चेत्या दि ।  अनवस्थाभयाद्वाच्यत्वे बाच्यत्वासम्भवादनेकान्त्यमित्यर्थः । न शब्दवाच्य मिति । व्यावहारिकवात्यत्वाङ्गीकारिणोपि तस्य मिथ्यात्वान्न शब्दवाच्यत्वमिति प्रत्यनुमानमुपपद्यते । घटो  व्यतिरेक इति दृष्टान्तः । इतिशब्दः प्रकारार्थः । एवंविधानुमानान्तरीणिः स्वप्रकाशषत्वावेद्यत्वशक्यतावच्छेदकधर्मवदन्यत्वादिलिङ्गानि विवक्षितानि । आगमबाधमाह - अगमोचे  ति । आगमादेरपि वृत्तिनिषेधश्शक्तिनिषेधः पारमार्थिकशक्तिनिषेधो वार्थतया विवक्षितः । आसामर्थवादत्वमाशङ्क्य विधिशेषत्वाभावान्नार्थवादत्वमित्याह - नचे ति । तत्स्वरूपपरता च सिद्धान्तिनाप्यङ्गीक्रियत एवेति भावः । नच कतिपये ति । कतिपयशब्दवाच्यत्वं ब्रह्मणोङ्गीकृत्य निषेधस्य कतिपयशब्दाच्यत्वविषयतया सङ्कोचो न युक्त इत्यर्थः । नन्वसङ्कोचेन निषेधे निर्देशोनुपपन्न इत्यत्राह - असङ्को चेन चे ति । असङ्कोचस्यैव कर्तव्यत्वे सिद्धे निषेधस्य वृत्तिविषयत्वं शक्तिविषयत्वं  पारमार्थिकशाक्तिविषयत्वं  वा ग्राह्यम् ,  तथाच शाखाचन्द्रन्यायेन लक्षणया व्यावहारिकशक्त्यैव वा स्वरूपोपस्थितिसम्भवात् न कश्चिद्विरोध इति भावः । अत्रैवं विकल्पेनान्यतरपक्षपरोखण्डो ग्रन्थ इति व्याख्यातम् । अथवा खण्डशो वा तत्तत्पक्षपरो ग्रन्थः । तथाहि -  बृत्तिमात्रनिषेधक आह - निर्धूते ति । शक्ति निरासवाद्याह - नही  ति । बृत्तिसामान्यनिषेधवाद्याह - नचावेद्य इत्यारभ्य स्ववचन विरोध इत्येतदन्तम् । नच नामे व ति वाक्यं  मतद्वयसाधारणम् । अतएवहीत्यादिवाक्यं अन्यथे  त्यादिवाक्यञ्च वृत्तिनिषेधकस्य । नच विचित्रै  त्यादिवाक्यन्तु साधारणम् । बाच्यत्वाभाववादिन एकदेशी पापमार्थिकवाच्यर्त्वानषेधवाद्यह - सिद्धसाधना  दिति । साधवैकल्योद्भावनम् , 
किञ्चेत्यादिकं सर्वं साधारणम् ।
	तदेवं बहुधा निष्पन्नं  पूर्वपक्षमनुवदति - यदुक्त  मिति । अत्र  सिद्धान्तिना पारमार्थिकशक्तिरेव साध्यते । प्रवृत्तिनिमित्तावभावेपि न दोष इत्याह - यथे ति । निर्विकल्पकस्य शब्दे तजनकत्वस्य च त्बयांगकिरात्प्रवृत्तिनिमित्तं विनापि शक्त्यङ्गीकारे न किचिद्बाधकमिति भावः । युक्त चैतदित्याह - येषा मिति । येषां  शब्दा नां निमित्तद्वारेण प्रवृत्तः तेषां तदभावे निवृत्तिनित्युक्तेरसम्भवः , सर्वंत्र  कस्यचिन्निमित्तस्य सत्त्वात् । अत उक्तम् - यन्निमित्ते ति । एवं सति निमित्ते प्रवृत्तिर्नस्यादित्यत उक्तम् यत्रे ति ।  अत्र निमित्तद्वारा प्रवर्तमानशब्दानामेव हि निमित्ता भावे निवृत्तिः, नतु निर्निमत्तकशब्दानामपि , अतो ब्रह्मणि निर्निमित्तकशब्द प्रवृत्तौ न विरोध इत्येतावदिहोपजीव्यम्  । शकत्तिनिवृत्तप्रयांजकनिमित्तनिवृत्ति शिक्षणं यत्रे  त्यादिना क्रियत इति मन्तव्यम् । नन्विदं व्याहतमिव प्रतिभाति ।  यन्न यन्निमित्तपुरस्कारेण प्रवृत्तिस्तत्र तदभावासम्भवात् , इति चेन्नः - यत्रे ति । यद्वार्मावच्छिन्न इत्यर्थस्य विवक्षितत्वात् । अत एव घटत्वनिमित्तपुरु स्वकरेण द्रव्ये प्रवर्तमानो  घटशब्दः , पटरूपद्रव्ये तदभावान्निवर्तते । घटत्वस्याद्रव्यत्वात्तत्र तदभावेपि न ततो निवर्त्तते । ननु यद्धर्मावच्छिन्न इत्यस्य यदि यद्धर्मवत इत्यर्थः , तदा   प्रमेयत्ववति घटे घटत्वनिमित्तद्वारा प्रवर्तमानस्य घटशब्दस्य प्रमेयत्ववत्यैव घटत्वे निमित्तशून्येपि प्रवृत्तेर्ब्यंभिचारः , किंच  नानार्थिषु सैन्धवादिपदेषु लवणत्वादिरूपनिमित्ताभावेपि तुरगादिषु प्रवृत्तेर्व्याभिचारः ; यदि धर्मस्य वाच्यतावच्छेदकत्वं विवक्ष्यते , तदा द्रव्यत्वस्य वाच्यता  नवच्छेदकत्वाद्व्याप्त्यसिद्धिः , इति चेन्न; -  यद्धर्मवति प्रवृत्तिर्यन्निमित्तद्वारैव  तद्धर्मवच्छिन्ने तदभाव इत्यर्थस्य विवक्षितत्वात् । सच धर्मो द्रव्यत्वादिरेव । नतु प्रमेयत्वादिः । नानार्थेषु तु तुरदादन्यत्वे  सति द्रव्यत्वादि । तथा च य च्छब्दबाच्यत्वं यद्धर्मसामानाविकरण्यावच्छथिन्नयादृशनिमित्तव्याप्यताकं  तद्धर्मवति 
तादृशनिमित्तनिवृत्तौ तच्छब्दवाच्यत्वनिवृत्तिः । भवति हि व्यापकनिवृत्त्या विशेषणवतचि विशिष्टनिवृत्तौ विशेष्यनिवृत्तिः । अतो द्रव्यत्वे सति घटपदशक्तिविषयत्वस्य  घटत्वव्याप्यतया पटरूपद्रव्यान्निमित्तनिवृत्तौ घटपदशक्तिर्निवर्तंते । ननु ब्रह्मादिशब्दास्सन्निमित्तका एव , " बृहनि बृंहयती " त्वाद्यनुशासनात् । निर्निमित्तकस्तु शब्दो ब्रह्मणि नास्त्येवेति शंकते - अन्यादृशस्त्वि ति । संकेत्यता मिति । तथिविधः - निर्निमित्तकः । नच संकेतस्य विषयोपस्थितिपूर्वकत्वा तस्याश्च शब्दान्तराधीनत्वेनानवस्थेति वाच्यम् ;- तेन तर्कोपस्थितेर्लक्षणाङ्गीकारेण तत्रैव सङ्केते बाधकाभावात् । वस्तुतस्तु उपहितशक्तेनैव पदेन तदन्त र्गतस्वरूपसल्याष्युपस्थितौ  तत्र सङ्केतस्सम्भवत्येव । नच उपहितशक्तेन  पदेन लक्षणया  स्वरूपव्यवहारसम्भवान्न सङ्केन इति वाच्यम् ;- निमित्तवदेव मुख्यार्थ सम्बन्धादेरप्यभावेन लक्षणाया असम्भवात् । एवं गत्यन्तराभावाभिप्रायेणैव किं कुर्म इत्युक्तम् ।  अतः   स्वरूपे येन केनचित् यस्य कस्याप्यनुशिष्टस्य संकेतसम्भवेन  तद्वाच्यत्वमवर्जनीयमेवेत्यपि द्रष्टव्यम् । ज्ञानान्तरवेद्यत्वस्थापना दिति । अवेद्यत्वभङ्गे ज्ञानान्तरवेद्यत्वस्य स्थापनादेव " अत्रेद्ये वेदकानां नावकाश" इत्येतत्परिहृतम् । स्वं प्रति स्वसत्तयैव प्रकाशमानत्वेपि पुरुषान्तरं प्रति तदीय ज्ञानेनैव प्रकाशमानतया ज्ञानन्तरवेद्यत्वस्थापनादेव, " नच स्वप्रकाशे  प्रकाशापेक्ष" त्येतच्च निरस्तमित्यर्थः । अपीति - प्राधान्येन स्थाप्यमानत्वं सूच्यते । ननु ब्रह्मज्ञानाभावे कथमविद्यानिवृत्तिः ? ब्रह्मज्ञानस्यैव मोक्षसाधनतया  श्रुतत्वादित्यत्राह - ब्रह्मत्वि ति । विशेषमिथ्यात्वज्ञानसहकृतेत स्वरूपप्रकाशेन निवृत्तिरिति भावः । विशेषणतये ति । ततश्च ब्रह्मणो विशेष्यत्वमवर्जनीयमिति  भावः । किञ्च , किं प्रकाशमानमात्रस्य निषेधः ,उत ब्रह्मव्यतिरिक्तस्य? नाद्य इत्याह - प्रकाशमानमात्रे ति । द्वितीये दोषमाह - यदी ति । प्रतियोगदितये ति ।  अतस्तन्निर्देशाभावे तदत्तिरिक्तत्वप्रतीय्यसम्भवात् , 
तन्निर्देश आवश्यक इति भावः । विशेष इति । पूर्वं ब्रह्म निर्दिश्य प्रपञ्चमिथ्यात्वबोधने सम्भवत्यपि निर्गुणमित्यादौ ब्रह्मनिर्देशो दृश्यत इत्युक्तम् , इदानीं त्यवा  ब्रह्मव्यतिरिक्तस्य  मिथ्यात्वबोधनाङ्गीकारे ब्रह्मनिर्देशाभावे प्रपञ्चमिथ्यात्वबोधनमिव न सम्भवतीति  पूर्वोक्तयुक्ते र्विशेषस्सिद्ध्यतीत्यर्थः । ततः किमायात मिति । प्रत्यभिज्ञापकत्वेपि  वाच्यत्वं निर्बाधमेवेत्यर्थः । तदेव  विवृणोति - पूर्वे ति ।  पूर्वप्रतिपत्तिर्हि विधिविरोधिनी नतु शक्तिविरोधिनीति भावः - गूढाभिसन्धिराह - तदप्यस दिति  । अभिसन्धिमजानानश्शङ्कते - लक्षणामात्र मिति । नहि वयं शब्दबोध्यत्वं निषेधामः , किन्तु वाच्यत्वमात्रम् , ततश्च शाखवद्वा  लक्षणया वा बोधेपि न न दोष इत्यर्थः । अभिसन्धिमुद््घाटयन्नेव  पूर्वोक्तं  परिहारं  स्मारयति - किमत  इति । ननु शाखा यद्वोधकत्वपक्षे कथं शब्दवेद्यम् , व्यक्त्या बोधनाभावात् ? कथं किंचिद्बोधनमात्रेण शब्दवेद्यत्वे घटशब्देन गुणित्वेनानुमीयमानस्याप्याकाशस्य घटशब्दवेद्यत्वप्रसङ्गादिति चेत् ? शाखावद्बाधकत्यापि  तत्तात्पर्यकतया वृत्तिमत्पदतुल्यत्वात् । ननु घटशब्देनायमाकशमनुमिनोत्विति तात्पर्येण यदि घटशब्दः प्रयुज्यते तदा तस्यापि वृत्तिमत्पदतुल्यतया आकाशस्यापि तेनानुमीयमानस्य  तद्वेद्यत्वप्रसङ्ग इति चेन्न; - घटपदेनानुमीयमानस्य घटदसमभिव्याहृतपदान्तरार्थांन्वययोग्यताविरहात् । चन्द्रवदुपलक्षितस्य ब्रह्मणः पदान्तगार्थन्वयसत्त्वात् येनैव विशेषेण तद्योग्यता  तेनैव शब्दवेद्यत्वसिद्धेः । दूषणान्तरमाह - मुख्यार्थे ति । ननु उपहितेनानुपहितस्य स्वाभाविकाभेदरूपस्सम्बन्धोऽस्तीति चेन्न;- तथासति  वाच्यत्वस्यैवापत्त्या लक्षणाया असम्भवात् । आदजिपदेन लक्ष्यतावच्छेदकंगृह्यते । लाक्षणिकेने त्येतदुपलक्षकस्याप्युपलक्षणम् । तावतापि शब्दवेद्यत्वस्य स्थितत्वादित्यत्र शङ््कते - एतावन्मात्र मिति ।  उपलक्षकेण वा बोधनमिष्यत इत्यर्थः । अभिसन्धिमुद््घाटयति - किमि  ति । शक्त्याबोधनं कुतो नेष्यत इत्यर्थः । 
शक्त्यनङ्गीकारे श्रुतिरेव  हेतुरित्यत्राह - नचे  ति । वाङ््निवृत्तिरेव हि श्रूयते, नतु  शक्तिनिवृत्तिरितिभावः । अनेन अभिसन्धिरुद््घाटितो भवति । ननु ' अप्राप्ये' ति शक्तिरेव निषिद्ध इति चेन्न;- " मनसा सहे" ति श्रुतेर्मनस्साधारणसम्बन्धस्यैव  वाच्यत्वात् , मनसो वृत्त्यात्मकज्ञक्त्यसिद्ध्या परिच्छिद्यतद्बोधनसामर्थ्याभाव स्यैवाप्रातिशब्देन विवक्षणीयत्वात् । एतदभिप्रेत्यैव वाङ््निषेधश्रुतिरित्यनुक्त्वा वाङ््मनसनिषेधश्रूतिरित्युक्तम् । किंच, शक्तिरूपप्राप्तिनिषेधे लक्षणारूपुप्राप्तिनिषे धोपि कथं न स्यात् ? ननु शक्तिर्हि शब्दार्थयोस्सम्बन्धः , नतु लक्षणा , तस्या  श्शक्यार्थसम्बन्धत्वेन परम्पासम्बनधत्वादितिचेत् ? तर्हि सम्बन्धान्तरसत्त्वेपि शक्तिरूपसम्बन्ध एव निषिद्ध्यत इति कुतोवगम्यते ? शब्दस्यांर्थावबोधकत्वे शक्तिरूपसम्बन्धस्यैव प्रयोजकतया तदभावस्यैवार्थांनवबोधरूपनिवृत्तिप्रथोजकत्वादिति  चेत् ? तथासति लक्षणाया  अपि बोधप्रयोजकत्वात् सापि निषेध्येति तुल्यन् ।  अन्यथा निवृत्त्यसिद्धेः । नच निवृत्तिपदं शक्त्यधीनबोधाभावपरम् ,  सङ्कोचकाभावत् ।  उपक्रमस्थत्वेन प्राधान्थेनच  तस्यैवानुरोद्धव्यतया तदनुसारेणैवा प्राप्तेर्बर्णंनीयत्वात् । एतदेवाभिप्रेत्योक्तं  लक्षणामनुजानाती  ति - नियामकं  पश्याम इति । विरोधे ति । " यत " इति निर्देशस्य वाङ््निषेधस्य च  विरोधपरिहारायेत्यर्थः । नियामकाभावा दिति । तथा च शब्दबोध्यत्व सामान्यमेव त्वत्पक्षे निषेध्यं स्यादिति भावः । श्रुतेः कथं निर्वांह इत्यताह - अस्मन्नयेने ति । एवं शक्तिनिषेधासिद्धेरविद्योपरागप्रशमनपरेषु वाक्येषु सदादिशब्दैश्शक्त्यैव  स्वरूपनिर्देशः कर्तव्य इति स्थितम् , उक्तहेतोरेव पूर्वं  पक्षोक्तस्ववचनविरोधोपि दुस्तर इत्याह - अत इति । स्वरूपमनिर्दिश्येति शेषः । एवं श्रुतेः शब्देवेद्यत्वसामान्यनिषेधपरत्वस्य  त्वया वाच्यत्वादेव ब्रह्म श्रुतिबलाच्छब्दवेद्यं न भवतीति प्रतिज्ञाने प्रतिज्ञास्थब्रह्मपदनिषेधयोर्विरोध इत्यर्थः ।  यत्त्वि ति । यदि 
सगुणब्रह्मातिरिक्तं किञ्चिन्निर्गुणं ब्रह्म   ब्रूपाः , तदा नाम कीर्तनविधेस्सगुणब्रह्मविषयत्वमदच्चत्वविधेर्निर्गुणविषयत्वमिति वक्तुं शक्थेत,  नच तदस्ति ,परमार्थंतो  निर्गुणस्यैव ब्रह्मणो मिथ्याभूतगुणाश्रयत्वाङ्गीकारादित्यर्थः । नाभिसन्दध्या  इति पाठे सगुणपदव्यवर्तनीवं निर्गुणं  ब्रह्म यदि नाभिसन्दध्याः , किन्तु वस्तुतस्सगुणमेव ब्रह्म तादृशमेव च नामविषय इत्यभि सन्दध्याः , तदास्मन्मतप्रवेशात्त्वदुक्त स्यगेवेत्यर्थः । विषयव्यवत्थे ति । जपविधेः मौनं मन्त्रजप इत्यस्य चेति शेषः । मौन मनत्रजप इत्यस्य समाधिनिष्ठमुमुक्षुविषयत्वात्स्वरूपे जपनिषेधविषयत्वं जपविधेः काभ्यविषयत्वा  त्सगुणविषयत्वमित्यर्थः । समाधि ति । " यः पुनरेतं त्रिमात्रेण ओमित्यनेनैवाक्षरेण परमपुरुषमभिध्यायीत, स तेजसि सूर्ये सम्पन्नो यथा पादोदरस्त्वचा  विनिर्मुच्यते एवं ह वै पाप्मभिर्निर्मुक्तस्स सामभिरुन्नीयते ब्रह्मलोकं " " ओमित्यात्मानं युञ्जीत " इत्यादिभिस्समाधिनिष्ठमधिकृत्यैव  मन्त्रविधानादित्यर्थः । तत्तदुपहिते ति । उपधेयविसेष्यभूतब्रह्मस्वरूप  इत्यर्थः । विवक्षे ति । नामरूपभाक्त्श्रुतेरिति शेषः । दुर्वारे ति। ततश्च तदतिरिक्तब्रह्मणोसिद्धेरेववाच्यत्वं दुरुपपादमिति भावः । अन्यथे ति । ब्रह्मणस्तत्कार्यवाचिशब्दे  बाच्यत्वाभावे तद्वाचकबहुशब्देन ' हुस्या ' मिति सामानाधिकरण्यायोगात् , " तद्व्याक्रियते " ति नामरूपव्याकरणकर्मत्वप्रतिपादनायोगाच्चेत्यर्थः  । स्वबाध पर्यवसिति मिति । स्वाभ्युपगतावाच्यत्वपरित्यागपर्यवसितमित्यर्थः । घटाद्यविशेषेपि कथं बाधपर्यवसानमित्यत्राह - घटादीना मिति । ननु  घटादितुल्यं  वाच्यत्वं  नास्माभिर्निषिध्यते , किन्तत्वन्यादृशमेवेत्यत्राह - नहि वय मिति ।  ननु घटादितुल्यस्यैव वाच्यत्वस्य भिंथ्यात्वाद््ब्रह्मणि तदभावस्साध्यते , घटादेश्चानधिष्ठानत्वान्न तत्र तदभाव इति न घटाद्यविशेषप्रसंद इत्येकदेशिमतं दूषयति  नचे ति ।  अयं च सिद्दसाधनोद्धारः पारमार्थिकवाच्यत्वप्रतिषेधवादिनं  प्रत्येव ,  
मतान्तरे घटाद्यविशेषासिद्धेः । अस्तु वा वाद्यन्तरं प्रत्यपि , तत्र च यदि कल्पितं वाच्यत्वमिष्यते तदा सर्वत्राधिष्ठानसत्ताया अविशेषाद््घटाद्यविशेष इत्येव्भवावो बोध्यः । तत्रापी ति । तत्रापीत्यतः पूर्वं तन्नेति पूरणीयम् । तत्- शुक्तिरजतादौ । अन्यथाख्यातिमतेनाह - सर्वस्ये  ति । अधिष्ठानस्यारोप्यस्य तत्सम्बन्धस्य   च वाच्यत्वादित्यर्थः । आदिपदेन यथार्थख्यातिवाद्यमिमतशुक्तिसंसृष्टरजतावयवो गृह्यते । शशविषाणादिभिरनैकान्त्यं  परिहरति - असद्वयवहारे ति । तत्रापि प्रकाश मानशशविषाणसम्बन्धानां सत्यत्वमेवेति भावः ।  नचानवस्थे ति । घटादौ प्रवृत्तिनिमित्तभेदाद्वाच्यत्वभेदः , ततश्च  घटादिगतवाच्यत्वे वाच्यत्वगतवाच्यत्वे  च वाच्यत्वमेकमिति तेन रूपेणानुगतीकृतेषु वाच्यत्वशब्दावाच्यत्वमेकमेव , ततश्च  घटादिवाच्यत्वगतमेव स्वस्मिन्नपि वाच्यत्वमिति नानवस्थेत्यर्थः । वाच्यत्वशब्दवाच्यत्वशब्दवाच्यसामान्यं वाच्यत्वत्वम् ,  यदिच प्रवृत्तिनिवृत्ताभेदेप्या श्रयभेदाद्वाच्यत्वभेदः  तदानीमपि प्रामाणिकत्वान्नानवस्था  दोषायेत्याह  - प्रतिवसत्वि ति ।  नन्वेवमप्यात्माश्रय इत्यत्राह स्वपरे ति । अन्यथे ति । आश्रया सिद्धिराश्रयाज्ञानात् , अनन्वयः साध्यविशिष्टपक्षप्रतिपादनाभावः पर्वतो धूमवत्त्वदितिवत् , स्वरूपासिद्धिर्हेतोः पक्षे  अज्ञानात् । असाधारण्यं परिहरति -  सर्वस्य चे ति । न ब्रह्मण इति  अस्याः श्रुतेः गुणविषयत्वादिति  भावः ।  वाच्यत्वनिषेधपरत्वमष्यसिद्धमित्याह - तस्ये ति । असङ््कोचेने ति । वाच्यत्व निषेधसेयेति  शेषः । ब्रह्मणि , अनुपहित इति शेषः । धर्मिसमानसत्ताकवाच्यत्वा भावेपि विषमसत्ताकवाच्यत्वं वा लक्षणा वाङ्गीकार्या,  ततश्च वाङ््निवृत्तिश्रुते  र्नासङ््कोचसिद्धिरित्यर्ः । अनुपहितबोधनाङ्गीकारे  बाधकमाह - अन्यथे ति ।  अवाच्य  मिति । अवाच्यपदेनेत्यर्थः । नचावाच्यमित्येतद्वाक्यमेव ; नच तथापि  अवाच्यमिति वाक्यैकदेशभूतनञ््वाच्यत्वमस्तीति  वाच्यम् , नञः पर्युदासलक्षकत्वात् , इति वाच्यम्;- अवाच्यमित्यत्र प्रातिपदिकार्थमात्रे विहितप्रथमा 
बाच्यत्वस्यावर्जनीयत्वात् । इदञ्जोपलक्षणं लक्ष्यादिपदे  प्रत्ययवाच्यत्वमावश्यकमित्यपि द्रष्टव्यम् । शुद्ध इति । नन्वियं स्मृतिरूपहितविषयैव ; नच शुद्धपदविरोधः , अविद्यामनङ्गीकुर्वता  भवता हेयगुणराहित्यपरत्वस्य वाच्यतय तस्यैव मयाप्यङ्गीकारे दोषाभावादिति चेन्नः - अविद्यामङ्गीकुर्वता  त्वया शुद्धपदस्व तदनुपहितपरत्वस्यैव  वाच्यत्वात् , इति भावः । 
अत्रायमस्मदाचार्यांणां निष्कर्षः - 
" ब्रह्मण्यशब्दवाच्ये स्याद्वचसां वाच्यमुत्तमम् ।
इत्यादिमानविद्वेषो वाच्यतोपहितस्य चेत् ।।
स्वरूपस्यापि वाच्यत्वं तदन्तर्भावतो  भवेत् ।
उपधानेन  शून्यस्याबाच्यत्वे  वायहतिर्भवेत् । 
 वाच्यत्वं ब्रह्मणो वाच्येनुपधाने न लक्षणा । 
समानसत्ववाच्यत्वाभावे तौल्यं  घाटदिना ।।
निमित्तोपहिते शब्दस्वरूपं चेन्न गोचरः ।
यतो वाचो निवर्तन्ते  श्रुतिस्तु दुणगोचरा ।।
स्वरूपगोचरत्वेपि  कथं शक्तर्निवार्यते ।
अप्राप्येति निषेधे तु कथं मृष्येत लक्षणाम् ।।
निर्देश्यवृत्तिमात्रस्य निषेधव्याहनतिस्ततः । 
शक्तेर्निषेधश्चेत्तर्हि  लक्षणा वा निषिध्यताम् ।।
 लक्षणाया  निषेधे हि वाच्यत्वश्रुत्यनुग्रहः ।
तात्पर्यमपरिच्छेदे श्रुतेः प्रकरणात्ततः ।।
मनसा सममाम्नानान्निवृत्तिर्दुर्वचा गिरः ।
इष्यते हि मनोवृत्तिः परैरपि परात्मनि ।। " इति ।
	अयमर्थः - ब्रह्मणश्शब्दवाच्यत्वाभावे " वचसां वाच्यमुत्तम्" मित्यादिविरोधः । उपहितस्य वाच्यत्वे न विरोध इति चेत् ? किं तर्ह्यबाच्यम् ? अनुपहितमिति चेत् ? किं तदनुपहितम् ? किं स्वरूपमेव , उतोपधानशून्यं स्वरूपम् , किं वा उपधानाभावः ? आद्ये -उपहितस्य वाच्यत्वे स्वरूपस्यापि तत्प्रवेशेन वाच्यत्व मनिवार्यमेव  । द्वितीयेपि किमुपहितस्वरूपमेवोपधानशून्यं  विवक्षितम् , किं वा ततोन्यत् ? आद्ये व्याघातः । यदि चोपहितस्यायुपधानस्यापारमार्थिकतया  पारमार्थिकोपधानशून्यत्वान्न व्याधातः ,  एवमपि तादृशं  ब्रह्म वाच्यमेवेति कथ मवाच्यता । द्वितीयमसिद्धमनङ्गीकृतं च । एतेन तृतीयमपि  निरस्तम् । ब्रह्मणो  वाच्यत्वाबिरोधाच्च।  यदि चोपहितान्तर्भावेन स्वरूपस्य वाच्यत्वेपि घटादिवद्धर्मि तमानसत्ताकहाच्यत्वाभावमात्रेणावाच्यत्वसिद्धिं मन्यसे, तर्ह्यंवाच्यमिव ब्रह्मालक्ष्यमपि स्यात्। लक्षणावैयर्थ्यं च । यदि च प्रवृत्तिनिमित्तौपहितप्रतीतेः शक्त्यधीनत्वेपि स्वरूपमात्रप्रतीतेश्शक्त्यधोनत्वाभावात् स्वरूपमवाच्यम् , प्रवृत्तिनिमित्तस्य मिथ्यात्वेन  तद्विषयकप्रतीतेरविद्यानिवर्तकत्वाभावात् ,  शब्दजन्य स्वरूपमात्रविषयकापरोक्षवृत्तये स्वरूपलक्षणेति ब्रूषे;- तर्हि घटाद्यविशेषः । नहि घटत्वाद्युपहिता सक्तिस्तदनुपहितं  बोधयति। नच वाच्यत्वे ब्रह्मणो ' यतो बाचो  निवर्तन्ते " इति श्रुतिविरोधः ; तस्या दुणापरिच्छेदतात्पर्यकत्वात् । स्वरूपा नन्दविषयत्वेपि  वाङ््मात्रनिवृतत्तिप्रतीत्या कथं शक्तिनिवृत्तिः  । ननु " अप्राप्य निवर्तन्त" इति शक्तिरूपसम्बन्धाभावाद्वाङ््निबृत्तिः प्रतीयत इति चेन्न;- वृत्तिमात्रस्य शब्दार्थसम्बन्धतया लक्षणाया  अपि निषेधप्रसङ्गात् । यत इति निर्दिश्य वृत्तिमात्रनिषेधे व्याघाताच्छक्तिर्निषिद्ध्यत इति चेन्न;-  विपरीतस्य सुवचत्वात् । तथासति हि य" वचसां वाच्यमुत्तम" मित्याद्यनुग्रहश्च । किञ्चैवं सङ्कोचे प्रकरणानुसारात् मानुषादीनां प्राजापत्यपर्यन्तानामिवान्दानां ब्रह्मानन्दस्य  परिच्छेजाभावात् शब्दो न मानुषाद्यानन्दानिव प्राप्नोति - प्रकर्षेण सम्बनध्यते , न 
तथा बोयधनसमर्थः , अतो निवर्तत इत्येव श्रुत्यर्थे एष्टव्यः । किञ्च मनोवृत्तिनिषेधासम्भवेन तन्निषेधस्य  उक्तार्थपरत्वे  वात्ये वाङ््निषेधस्यापि तत्परत्वमेव युक्तिमिति । 
	अन्येतु - न ब्रह्म सर्वशब्दावाच्यम् , अवाच्यशब्देनाभिधानात् ; नच तेनापि  लक्ष्यते , अवाच्यरूपमुख्यार्थस्याभावात् ; भावे वा ब्रह्म वाच्यमेव अवाच्यपदवाच्यरूपमुख्यार्थसम्बन्धीति स्यात् । मुख्यार्थहीनस्य ब्रह्मलक्षकत्वे घट   शब्दोपि घटलक्षकस्स्यात् । एवं  निर्विशेषं स्वप्रकाशं परमार्थं सदित्यादिभि र्ब्रह्मोच्यते चेत् वाच्यत्वसिद्धिः । नच तैर्लक्ष्यते , नर्विशेषस्वप्रकाशादिरूपमुख्यार्थस्यान्यस्याभावात् । एवं लक्ष्यशब्देनोच्यते चेत् ? वाच्यत्वसिद्धिः । लक्ष्यते चेत् लक्ष्यत्वहानिः , गङ्गाशब्दलक्ष्यस्यागङ्गात्ववल्लक्ष्यपदलक्ष्यल्यालक्ष्यत्वात्  । ननु निर्विशेषादिशब्दानां निशेषाभावादिविसिष्टं वाच्यम् , तच्च न ब्रह्म, तस्य विशेषाभावाद्युपलक्षितत्वादितिचेत् ? विशेषाभावोपलक्षितशब्दवात्यत्वम् ।  ननु विसेषाभावोपलक्षितत्वादिकं  तद्विशिष्टं वा निर्विशेषादिपदवाच्यम् , तच्च न ब्रह्म, किन्तु तदाश्रयव्यक्तिभूतं विशेष्यं वा, एवंच  मुख्यार्थंत्वसिद्धिः , ब्रह्मणो निर्विशेषादिशब्दवाच्य त्वेपि निर्विशेषत्वाद्यहानिश्चेति चेन्न;- व्यक्तिश्शब्दर्थो जातिस्तूपधानमिति मते जातिविसेष्टा व्यक्तिश्शब्दार्थ इति मते च यत्र विशेष्ये निर्विशेषत्वादिकं तस्य तत्पाच्यत्वायोगात् ।  जातिश्शब्दार्थं' इति मते तु घाटदिव्यक्तेरपि घटादिशब्दावाच्यत्वेन  ब्रह्मणस्यतो विसेषर्थं  जातिवाचिभिश्शब्दैर्ब्रंह्म  जात्याधारव्यक्तिसम्बन्धितयैव लक्ष्यत इति वक्तव्यत्वेन मुख्यार्थाभावादिदोष तादवस्थ्यात् ; ' सत्यं ज्ञानमनन्त' मित्यादौ ब्रह्मणस्सत्यत्वादिधर्माश्रयतयैव  लक्ष्यत्वाल्लक्ष्यघटादिवत्सखण्डत्वापाताच्च  निर्दुणस्वप्रकाशादेरब्रह्मत्वे यद्यद्ब्रह्मतयेष्यते तत्तदब्रह्मेति साधु समार्थितो  ब्रह्मवादः । 
नन्ववाच्यादिशब्दास्समासरूपाः , लक्ष्यादिशब्दास्तु यौगिकाः , उभयेषामपि वाक्यतुल्यत्वान्न वाचकतेति चेन्न;-  समासे पदार्थसंसर्गस्य यौगिके  प्रकृतिप्रत्यार्थसंसर्गस्य चानभिधेयत्वेपि पदार्थस्व प्रत्ययार्थस्य च वाच्यत्वेन तदर्थस्य ब्रह्मणो वाच्यत्वापरिहारात् । यदिच ब्रह्म न पदार्थः , किन्तु पदार्थसंसर्गरूपम् , तर्हि सखण्डं स्यात् । यदि त्ववाच्यत्वमित्यादि न पदार्थद्वयाधिकस्वार्थसंसर्गपरम् , किन्तु  ब्रह्ममात्रलक्षकम् ,  तर्हि न तेनावाच्य्तवादिसिद्धिः । तस्मान्निर्विसेषादिशब्दवाच्यत्वं दुर्वारम् । ' यतो वाचो निवर्तन्ते ' 'अशब्दमस्पर्शं ' इत्यादिश्रुतिस्तु  अद्भुतत्वाद्यभिप्राया । ' नहीदृगितिविज्ञेयं ' ' न वाच्यं नच दृश्यते '  ' पश्य न्तोपि न पश्यन्ति  ' इत्यादिश्रुतौ तद्दर्शनात् । पराभिमते अर्थे अशब्दमित्यादि शब्दवाच्यत्वस्यापि निषेधेन तदसिद्धेः । ' यतो वाच' इत्यत्रापि ' ' मनसा सहे ' ति श्रुतौ मनोवृत्तेरिव अन्तःकरणवृत्तिव्याप्ये ब्रह्मणि वाग्वृत्तेरिपि निषेधायोगाच्च । आनन्दाद्यनेकशब्दमुख्यार्थत्वाय ' निवर्तन्त' इत्येकस्यैवामुख्यार्थं त्वस्य न्याय्यत्वाच्च । ' अथ कस्यादुच्यते  ब्रह्म ' ' यस्मादुत्यते परं ब्रह्म ' वचसां  वाच्यमुत्तमम् ' इत्यादिश्रुतेश्च । वेदान्ततात्पर्यंविषयो ब्रह्म बाच्यम् , वस्तुत्वाल्लक्ष्यत्वात्तीरवत् ; परमार्थसदादिपदं कस्यचिद्वाचकं, पदत्वात् , घटादिपदवत् ; सत्यज्ञानादिवाक्यं  वात्यार्थतात्पर्यवत् , वाक्यत्वात् , अग्निहोत्रादिवाक्यवत् ; इत्यनुमानैश्च विरोधाच्च । विपक्षे लक्ष्यत्वं न स्यात् , तथाहि लाक्षणिकश्शब्दो न श्रुत एवार्थांन्तरधीहेतुः , तत्रागृहीतशक्तित्वात् । किन्तु स्ववाच्यार्थे अनुपप्ततिदर्शने सति तत्त्यागो स्वार्थसम्बन्धित्वेनावगतस्यावबोधकः , गङ्गादिशब्दादौ  तथा दर्शनात् । अन्यथातिप्रसंगाच्च । तथाच ब्रह्मणोपि लक्ष्यत्वे  वाच्यार्थसंसर्दितया ज्ञेयत्वादौपनिषदस्य चाशाब्देनाशेयत्वात् , स्वप्रकाशतया नित्यसिद्धौ च शब्दवैयर्थ्यात् , अवाच्ये  लक्षकस्यैतस्य वक्तव्यत्वात् , तत्रापि स्वाप्थसम्बन्धित्वेन ज्ञेयत्वेनानवस्थेति कथमवाच्ये लक्षणा? नच वाचकस्यापि  
गृहीतसङ्केतस्यैव बोदकत्वात् ,  सम्बनधग्रहणस्य च सम्बन्धि ज्ञानाधीनत्वात् , तदर्थस्य च ब्रह्मणश्शब्दैकमेयत्वात् , तवाप्यनवस्थेति वाच्यम् ;- यौगिकशब्दानां वाक्यतुल्यत्वेनानपेक्षणात् । ननु प्रवृत्तिनिमित्ता भावात्कथं वाच्यत्वम् ? गुणक्रियाजान्यतमदात्मन्यस्ति; नच घटादाविवारोपितनिमित्तमस्तीति शङ्कनीयम् , आरोपिते श्रुतितात्पर्यायोगेन  तात्पर्थं विषयस्य बाच्यत्वायोगादिति चेन्न;- सत्यादिशब्दानां लक्षकत्वे सिद्धे  निमित्ताभावः तस्मिन् सिद्धे च लक्षकत्वमित्यन्थोन्याश्रयात् ।  स्वरूपमात्रप्रश्नोत्तरत्वेन लक्षकत्वमित्यस्याखण्जार्थत्वभङ्ग एव निरस्तत्वात् । निर्विशेषवाक्यस्य  स्वरूपमात्रपरत्वे विशेषाविरोधात् , तस्य निर्विशेषत्वविसिष्टपरत्वे तु निमित्तस्य सत्त्वेन निर्विशषेशब्दवाच्यतापातात् , अभावनिमित्तकशब्दवाच्यत्वे  प्रामाणि कत्वाविशेषेण भावनिमित्तकशब्दवाच्यत्वस्यापि दुरपह्नवत्वात् । सस्मात् ब्रह्मणि सर्वेषां वेदान्तानां लक्षणेत्येतदयुक्तमिति ।
	अत्र नवीनः - तात्पर्येण सत्यादिवाक्यप्रतिपाद्यं ब्र्हम न तद्वाक्यत्थपदशक्यम् , तद्वाक्यार्थत्वात् , सम्ततवत्; " वेदैश्च सर्वैरहमेव  वेद्यः " " औपनिषम् " इत्यादिश्रुत्या च वाक्यार्थत्वसिद्धिः । नचान्विताभिधानवादे  नियोगादौव्यभिचारः , अन्वयविसेषस्य तद्विसिष्टस्य वा वाक्यार्थंस्य  तत्पदाशक्यतवात् ।  नहि धात्वर्थविशेषपुरषविशेषान्वितो नियोगस्तेन तदन्यतो वा के नीत्प्रतीयते ? अप्रतीतेः पदान्तरवैयर्थ्याच्च । नच प्रमेयो घट इत्यत्र प्रमेय घटाभेदस्य वाक्यार्थस्य प्रमेयपदाभिधेयत्वात् व्यभितार इति वाच्यम् । प्रमेयत्वस्यैकस्यासम्भवेन तारादिशब्दवदनेकार्थत्वस्यैव वक्तव्यतया पदार्थवाक्या र्थयोरेकपदानभिधेयत्वात् । एवं सम्बन्धपदार्थोप्येको दुर्वच इति दण्डस्सम्बन्धीतिवाक्यार्थे न व्यभिचारः । नच विशष्टधीनियामकत्वं  सम्बन्धत्वम्, वैशिष्ट्यस्यैव सम्बन्धत्वेनान्योन्याश्रयात् । नापि विशेषणधीजन्यज्ञानासाधारणयिषयत्वं सम्बन्धत्वम्,  असाधारणत्वं यदि 
तदजन्यज्ञानाविषयत्वं तदा असम्भवः , स्वरूपलम्बन्धाव्याप्तिश्च ; विषयत्वस्याप्यननुगतत्वात् । तद्वाक्यस्थपदशक्यतावच्छेदकधर्मवदन्यतवादिति वा हेतुः । शक्तिंविषयत्वस्य च निषेधान्न साध्यविशेषः ।  नचासिद्धिः , वक्ष्यमाणान्यायात् । नचाप्रयोजकत्वम्, सत्यज्ञानानन्दात्मनि ब्रहमणि सत्यादिपदस्यैकैकस्य शक्तावेकपदेनैव तादृगुपस्थितेः पदान्तरवैयर्थ्यस्य च प्रसङ्गात् ।  नच सिद्धान्ते ब्रह्मणत्सन्मात्रत्वात् सतश्च सत्पदातप्रतीतेरनुपस्थितांशः कोपि नास्तीति  वाच्यम्, सतो ज्ञानानन्दाद्यभेदसंशयविरोधिप्रतीतेरेवापादानात् । नचैकस्मात्पदात्सा दृश्यम् , तेन च तत्र ज्ञायमानेपि दोषादेव संशय इति बाच्यम्;- ज्ञानादिपदसामानाधिकरण्यप्रतिसन्धानं विना तत्संशयनिवृत्त्यदर्शनेन तत्प्रतीते र्वाक्यकृत्यत्वात् । किञ्च सर्वपदानां तत्र शक्तौ सत्यज्ञानादिपदानां पर्यांयता पत्तिश्च । प्रवृत्तिनिमित्तभेदे च तद्बिशिष्टस्य धर्ममात्रस्य वा शक्यतापातात् । नागमाभिमतब्रह्मणश्श्क्यत्वम् । सत्यादिपदमपि न ब्रह्मवाचकम् . तत्प्रति पादकवाक्यैकदेशपदत्वात् , यद्यदर्थवाक्यैकदेशपदं न तत्तद्वाचकम् । घटानय नादिसंसर्गप्रतिपादकघधटमानयेतिवाक्यस्थघटादिपदवत् । वाक्यार्थस्य तदेकदेश पदार्थंत्वे  सहश्रुतनिखिलपदानां परस्परान्वितस्वार्थबोधकता  व्युत्पत्तिसिद्धा वाध्येत । नच लक्ष्यत्वेऽप्ययं दोषः प्राशस्त्यस्येव एकस्याप्यनेकपदलक्ष्यत्वसम्भवात् । नच लक्ष्यस्यापि शक्यसस्बन्धितया  पूर्वमवगमनीयत्वात्  ब्रह्मणोऽपर्वंताक्षतिः , मानान्तरं विनापि विचारेण शक्येन सत्यत्वादिविशिष्टेन लक्ष्यस्य विशेष्यस्य तादात्म्यसम्बन्धावगमात् । किञ्चाभिहितान्वयवादिनां अन्विताभिधान वादिनां वा वाक्यार्थमात्रं लक्ष्यमेव च वक्तव्यम्, अन्यथा तत्प्रतीत्यनुपपत्तेः । नच शक्त्यैव पदार्थज्ञानद्वारा वाक्यार्थप्रमा,   अपर्यवसानालभ्यस्य  शक्तिजन्य ज्ञानविषयस्य शक्यत्वनियमात् । नहि जातिपदार्थवादिनां व्यकितरिव पदार्थंसंसर्गा पर्यवसानलभ्यः , येन शक्तिजन्यज्ञानविषयत्वेपि  वाच्यत्वं न स्यात् । अन्यथा एकपदादपि 
संसर्गविशेषो भायात् । आकाङ््क्षाद्यपेक्षाभावप्रसङ्गाच्च । विनिगमकाभावेन पर्यायतापत्तेश्च । नच विनापि वृत्त्या  पदानामाकांक्षादिमहिम्नैव संसर्गबोधकत्मस्तीति वाच्यम् ;-  प्रतिपादनसामर्थ्यस्य हि आकांशादिसहकार्यं पेक्षणम् , सामर्थ्यञ्च शब्दस्यार्थे वृत्तिरेव । तथाच वाक्यार्थंज्ञानं लक्षणाजन्यम् , शक्त्यजन्यत्वे  सति शब्दजन्यत्वात् , सम्मतयत् । अन्यथा वाक्यार्थे शाब्दत्वं न स्यात् । नच लाक्षणिकत्वे  पदानां संसर्गानुभावकत्वं न स्यात  संसर्गस्यैव  सर्वपदैर्लक्ष्यत्वात् , तस्य च पूर्वंमननु भूतत्वात् । लाक्षणिकगङ्गापदस्याप्यन्वयप्रतियोग्युपस्थापकतया  पदान्तरवदनुभव जनकत्वाच्च । पदस्यानुभावकत्वेऽन्वयप्रतियोग्युपस्थापकत्वमेव  तन्त्रम् , नतु शक्तत्वम्, अशक्तादपि तदुपस्थितिदशायां  ततोमुभवदर्शनात् ष। समभिव्या हृतपदानां सम्भूयकारित्वव्युत्पत्तिविरोधाच्च । विभक्तेस्स्वप्रकृत्या सह स्वार्थांन्वयबोधकत्वानुभवाच्च । नच वाक्ये शक्त्यभावात् कथं तेन  संसर्गो लसणीयः , शक्यसम्बन्धाभावादिति  वाच्यम् , - पदसमूहो हि वाक्यम् ,  समूहश्चैकधर्मावच्छिन्नपदान्येव,  तानि च शक्तानीति तत्संसर्दस्तदर्थसम्बन्ध्येव । लाक्षणिक पदार्थसंसर्गोपि परम्परया  शक्यसम्बन्धेव, अन्यथा अर्थबादपदससुदाये लक्षणा न स्यात् । वाक्यार्थप्रतीत्युद्देशेन वाक्यप्रयोगानुपपत्तिर्लक्षणायीजम्  । नन्वेवमपि वाक्यार्थंस्य शक्यसम्बन्धित्वेनानबगमात्  कथं तत्र  लक्षणेति चेन्न;- स्मृत्यर्थं हि पूर्वमनुभवापेक्षा, नहि वाक्यार्थस्य स्मृतिरपेक्षिता? न्वेवमेकस्मिन् प्रयोगे पदेषु वृत्तिद्वयं  विरुद्धमिति चेन्न;- एकस्य ज्ञानस्य वृत्तिद्वयाजन्यत्वात् । गङ्गायां यादांसि  घोषश्चेत्यत्र तात्पर्यज्ञानं युगपदन्वयबोधस्य परैरभ्युपेयत्वाच्च । ननु संसर्गविशेष एव वाक्येन  लक्षणीयः , संसर्गे च विशेषः  प दार्थ एवेत्यजहल्लक्षणा स्यात, सा चानुपपन्ना, शक्यलक्ष्यसाधारणरूपाभावात् , इति चेन्न;-  तीरत्वावच्छिन्ने तीर इव पदार्थविशेषावच्छिन्ने संसर्गेऽजहल्लक्षणोपपत्तेः । एकधर्मावच्छेदेन पदार्थद्वयोपस्थितौ ह्यजहल्लक्षणा । अतो वाक्यार्थस्य ब्रह्मणो लक्ष्यत्वमविरुद्धम् । 
किञ्च - विशिष्टब्रह्मशक्तैः केवलधर्मशक्तैर्वा पदैर्निर्गुणब्रह्मप्रमितिसिद्धौ न तत्रापि शक्ति कल्प्या, अन्यलभ्ये तदयोगात् । मुख्यार्थत्वाय शक्तिकल्पनायां गङ्गापदस्यापि  तीरे शक्तिः प्रसज्येत । ततश्च ब्रह्मपदं वृद्धिविशिष्टवाचकम् , वृद्धिश्चोपचयः  स चात्र सर्वात्मत्वयोग्यता, नत्ववयवोपचयः , नापि गुणाधिक्यम् , गुणाधिक्यमात्रस्य सर्वत्र सुलभत्वात्; सर्वगुणवैशिष्टयस्य तदर्थत्वे  सर्वात्मत्वस्याप्यन्तर्भावात् ।  आव श्यकत्वात् स्वरूपोपचयरूपत्वाच्च  तदेव ब्रह्मशब्दार्थः । आत्मशब्दार्थोपि  व्याप्तिरूपसातत्यविशिष्टः । एवं सत्यादिशब्दार्थोपि बाधायोग्यत्वादिविशिष्टः ।  अतस्सत्यज्ञामाद्यात्मकब्रह्मणि ब्रह्मादिपदानां  लक्षणैव  । यत्तु लक्ष्यमवाच्य मित्यादिपदवाच्यत्वाद्ब्रह्मणो न सर्वपदलक्ष्यत्वमिति; तन्न, तत्र प्रमाणाभावात् । किं सर्वशब्दलक्ष्यत्वमुपपादयितुं तस्य तत्पदवाच्यत्वम् , उत लक्ष्यादिपद प्रवृत्तिनिमित्तस्य ब्रह्मणि सत्वेन, त्वदुक्तानवस्थापरिहारायवा ? नाद्यः , लक्ष्यादि पदवाच्यत्वे तदयोगात् । ननु ब्रह्मणो लक्ष्यादिपदवाच्यत्वाभावे  कथं ब्रह्म सर्वपदलक्ष्यमिति प्रतिपादनीयमिति चेत्? का तर्हि प्रतिपादनेनुपपत्तिः  ? न तावत् तेन विना योग्यताद्यभावः , प्रत्युत  तस्मिन् सत्येवृ न योग्यता, तापि लक्ष्यादिपदवाच्याप्रसिद्ध्या तल्लक्षणानुपपत्तिः , तत्तत्पदलक्ष्यतोरादेः लक्ष्य पादर्थत्वात् । ननु लक्ष्यपदेनापि तस्य लक्ष्यत्वे कथं वाक्यार्थप्रतीति?  लक्ष्यपदवाच्यसम्बनधत्वेन हि ज्ञाते लक्ष्यपदस्य लक्षणा, तज्ज्ञां च सिद्धान्ते लाक्षणिकपदेनैब वक्तव्यमिति तत्तल्लक्ष्यज्ञानार्थं तत्तल्लाक्षणिकपदापेशया अनव स्थानादिति चेत् ? तर्हि स एव दोषः । सच निरसिष्यते । नापि द्विलीयः , तत्तद्धर्मविशिष्टस्य ब्रह्मणो वाच्यत्वेपि तदधिष्ठानस्य विशेष्यस्य तदभावात् ।  विशेष्यस्य सर्वस्मादपि विशिष्टादन्यत्वात्तल्ल्क्ष्यते । अतएव यद्यद्ब्रह्मत्वेनोपेतं तद्ब्रह्मेति परोक्तं निरस्तम्, विशेष्यस्य निर्द्धर्मकस्यैव ब्रह्मत्वात् । नन्वानन्दादि  पदलक्ष्यस्य तद्वाच्याद्विशिष्टादन्यत्वे आनन्दत्वादिकं न स्यादिति चेन्न;-  दण्डि 
देवदत्तादन्यत्वेपि विशेष्यदेवदत्ते देवदत्तस्वरूपस्येव विशेष्यानन्देपि तत्स्वरूपा नपायात् । सत्यादिपदलक्ष्ये वाच्यान्यस्वरूपे सत्यादिपदवाच्यत्वं नाम कश्चिद्धर्मः , तद्विशिष्टमवाच्यशब्दार्थ इति तस्यापि विशिष्ठवाचकत्वमेव  ।  तथाच बाच्य प्रदमपि लक्षणयैव वाच्यार्थं ब्रह्मोपस्थापयति । अन्यथा यावद्वाच्यान्यत्वप्रतिपादका  वाच्यपदस्य योग्यताया अभावात् । अतएवावाच्यपदलक्ष्यत्वे अवाच्यं न भवेदिति निरस्तम्, अवाच्यस्वरूपं एव व्यावहारिकावाच्यत्वस्य कल्पिततया  अवाच्यपदलक्ष्य स्यापि त्सय तत्स्वरूपानपायात् । वस्तुतस्त्ववाच्यमिति वाक्यमेव ,  नञ् लक्षणया ब्रह्मान्यत्प्रतिपादयति। ननु स्वरूपमात्रमेव  लक्ष्यादिपदशक्यं भवत्विति चेत् ? शक्तंः परमतेपि विसिष्टविषयत्वात् । नापि त्वदुक्तानवस्था, विचारादिना तस्य वाच्यसम्बन्धित्वेन निर्णितत्वात् । लक्ष्यतावच्छेदक च नात्रापेक्षितम् ,  लक्ष्यस्वरूपस्य स्वतो व्यावृत्तत्वादेकत्वाच्च । ननु लक्ष्यस्य लक्षकाशब्दैरेव परं प्रति पादनेवस्थेति मूकतापत्तिरिति चेन्न;-  ब्रह्मण उक्तविधया  निर्धर्मत्वं  सत्यज्ञानाद्यात्मत्वं तस्मिन् सत्यादिपदव्युत्पत्तिप्रकारमानन्दादिस्वरूपस्यैवानन्दादिपदलक्ष्यत्वमवग्चछतः आनन्द एव ब्रह्मेत्युपदेशादेव योग्यतानुसारेण धर्मिणोरेबाभेदावगमलम्भवात् । विशेषणभेदप्रयुक्तमेव भेदं विसिष्टयोरवगच्छतः सदभेदप्रतीतेस्स्व रूपविषयत्वात् । प्रवृत्तिनिमित्ताभावादपि न ब्रह्मणि पदानां शक्तिः , पारमार्थिक जातिगुणक्रियादेरसम्भवात् । तदसम्भवश्च लक्षणां विनापि दृश्यत्वाद्यनुमानैर्निषेधवाक्यैश्च निरूपयितुं शक्यत इति  नत्वदुक्तान्योन्याश्रयः ।  कल्पितदुणक्रियावैशिष्ट्ये च वेदान्ततात्पर्यायोगात् । ननु वेदान्ततात्पर्यगोचरत्वविशिष्टब्रह्मणस्स्वप्रतिपादकवाक्यस्थपदाशक्यत्वसिद्धावपि न विशेष्यब्रह्मणस्तत्सिद्धिरिति चेन्न;- अनुमितिर्हि पक्षतावच्छेदकधर्माश्रयस्यैव शक्यान्यत्वं विषयीकरोति, सर्वत्रापि साध्यस्य 
पक्षताश्रयवैशिष्ट्यस्यैवानुमितिविषयत्वात् । नन्वेवमपि वेदान्ततात्पर्यगोचर  इति पदाद्विशेष्यस्यानुपस्थितंः कथं तत्पक्षकानुमितिरिति चेन्न;- निर्धर्मके ब्रह्मणि  वेदान्ततात्पर्यं विदुपः वेदान्ततात्पर्यगोचर इति पदाल्लक्षणया  तस्यैवोपस्थितेर्वक्त व्यत्वात् । अन्यथा योग्यतासम्भवात् । अन्यथा  त्वदीयानुमानमपि नास्मदभिमतब्रह्मणो वाच्यत्वं विषयीकुर्यात् । ब्रह्मादिपदं विसिष्टस्य धर्ममात्रस्य वा वाचकम्, पदत्वात्सम्प्रतिपन्नवत्, इति वानुमानमस्तु । एवं " यतो वायो निवर्तन्ते  अप्राप्य मनसा सहं " ति श्रुतिरपि शब्दस्य प्राप्तिं वारयन्ती तस्य शक्तिं ब्रह्मणि निषेधति, शब्दस्यार्थेन शक्तेरेव प्राप्तित्वात् । लक्षणा तु शक्य सम्बन्धरूपा परम्परयैव शब्दसम्बन्ध इति अमुख्यप्राप्तिरेवेति तन्निपेधायोगात् । लक्षणानिषेधे" सर्वे वेदा यत्पदमामनन्ति" इत्यादिश्रुतिविरोधाच्च । मनसा सहेति च मनसः करणत्वमेव निषिध्यते , स्वरूपेण निषेधायोगात् वृत्तिमात्रस्य मनोजन्यत्वात् । ' मनसै वानुद्रष्टव्यम् ' इति श्रुतिबिरोधाच्च । केवलमनोगभ्यत्वं वा  निषिध्यते । नन्वमेयगुणत्वं ' यतो वायो निवर्तन्ते ' इति श्रुतेरर्थं इति चेत् ? अेमेयत्वं  यदि गुणस्य  मानागोचरत्वं तदा निर्गुणमेव ब्रह्मेति  वाच्यत्वनिषेधः  प्रवृत्तिनिमित्ताभावात् । अथ संख्याशून्यत्वम् ; तन्न, " आनन्दं ब्रह्मणो विद्वान्न विभेती" ति वाक्यशेषेण ब्रह्मस्वरूपभूतानन्दस्यैव  ज्ञानात् भयनिवृत्तिश्रयणेन  गुणान्तरैर्विनाऽनुपपत्त्यभावेन लक्षणायोगात् । मुक्तिसाधनज्ञाननाविषयस्य श्रुति प्रतिपाद्यत्वायोगाच्च । प्रत्युत वाक्योपक्रमे अनन्तगुणं प्रक्रम्यानन्दज्ञानान्मोक्ष इत्युक्ते देवदत्तो वामेम चक्षुषा  पश्यतोत्युक्ते दक्षिणेन  दर्शननिषेधवत् गुणान्तराणा मपुरुषार्थत्वमेव प्रतिपादितं  भवेत् ।  ततश्च ब्रह्मणोपि  हेयगुणवत्त्वमिति साधु समर्थितस्तन्त्रसमयः । नचानन्दमित्यत्रापि गुणान्तरलक्षणा, सिद्धान्तेपि तच्छब्दे लक्षणाभ्यपगमादिति बाच्यम् ;- आत्ममात्रज्ञानस्यैव  सर्वत्र श्रुतौ मुक्तसाधनत्वा वगमात् , त्वदुकत्लक्षणायोगात् । अस्मन्मतसिद्धलक्षणायास्तयैव  श्रुत्याभ्युपेयत्वात् ।  
किंचास्मन्तसिद्धलक्षणा श्रुतितुल्यैव, प्रसिद्धार्थाननपायात् । यथा  रेवतीवाक्ये एतच्छब्दस्य प्रकृतानिष्टधर्मलक्षणायामपि श्रुतितुल्यता । न बाच्यमिति त्वदुदाहृत श्रुतौ साक्षाद्वाच्यत्वनिषेधाच्च । यत्तु अनया श्रुत्या अद्भुतत्वं प्रतिपाद्यत इति ; तन्न, तस्य पदार्थवाक्यार्थयोरन्यतरत्वभावत् । नापि तत्र लक्षणा, तत्र न तावन्वयानुपपत्त्याद्भुतत्वलक्षणा, वाच इत्यस्य तेनाप्यन्वयायोगात् । मापि यतोद्भुता वाचो भवन्तीत्यर्थः , भवन्त्यश्रवणात् । सृष्टेरतीतत्वाच्च  नापि तात्प र्यानुपपत्त्या सर्वपदलक्षणा, अद्भुतत्वस्य तस्मिन्  प्रकरणे उपक्रमानवगतस्य तात्पर्यगोचरत्वायोगात् । सर्वपदलक्षणायाश्च तवाभावात् । तस्य स्वन्धित्वेना प्रतीतेश्च ।  वाक्यशेषपर्यलोचनया  तस्याप्यपुरुषार्थतत्वेन श्रुत्या अप्रतिपाद्यत्वाच्च ।  ' अथ कस्मादुच्यते ब्रह्म ' इत्यादि तु ब्रह्मशब्दतात्पर्यविषयत्वाभिप्रायम , गङ्गा पदेन तीरमुच्य इति प्रयोगात् ।
	तस्मादखण्डवाक्यार्थे सत्यज्ञानसुखात्मनि ।
	न कस्यापि पदस्यास्ति शक्तिरित्यात्मवित्स्थितिरिति ।।
	अत्रोच्यते - तात्पर्येण सत्यादिवाक्यप्रतिपाद्यं ब्रह्मेत्यत्राखण्डार्थत्वपक्षे स्व रूपस्यैव  वाक्यप्रतिपाद्यत्वात् व्यर्थं  तात्पर्यविषयविशेषणम् । सत्यादिवाक्यप्रति पाद्यत्वविशेषणं  च व्यर्थंम् । तदप्रतिपाद्य व्यावृत्तयेतद्विशेषणमिति चेत् ?  प्रतिपाद्यं  किं घटादि उत ब्रह्म ? नाद्यः , ब्रह्ममपादेव तद्वयावृत्तिसिद्धेः । द्वितीये पि किं तदभिन्नं सत्यज्ञानादिवाक्यार्थापेक्षया, उत भिन्नम् ? नाद्यः  व्यावृत्तयं सिद्धेः , अव्यावर्तनीयत्वाच्च । द्वितीयेत्वसिद्धमेव । उपहितं ब्रह्म सत्यज्ञानादि  वाक्यार्थापेक्षया भिन्नमेवेति चेत्? सत्यज्ञानादिवाक्यार्थोति केनचित् उप हितः , उत अनुषहितः ? , उपहितस्य वाच्यत्वस्य त्वदिष्टत्वात् । उपहितस्यावच्यत्वसाधने  स्वरूपस्यावाच्यत्वासिद्धिश्च । न द्वितीयः , तस्य स्वरूपमात्रतया  उपहितस्य ततो भेदासिद्धेः । किंचिदुपाध्युपहितं  उपाध्यन्तरोपहितापेक्षया भिद्यते नतु  
स्वरूपापेक्षयापि ,  तथा सति घटाकाशस्यानाकाशत्वापत्तेः । किंचैवमौपा  धिकभेदे  सत्यपि  स्वाभाविकाभेदस्यानपायात् विशेष्यशक्तेरनपायाद्वाधः ।  किंच  तात्पर्यविषयपदेनापि  स्वरूपं लक्ष्यम् , अन्यथा योग्यताविरहात् । ब्रह्ममपदेनैव च तत्सम्भवति । तस्माद्व्यर्थं  विशेषणम् । किंच उपहितभिन्नस्यानुपहितस्य ता त्पर्यविषयादिपदेन लक्षणीयतया त्वयोच्यमानस्य पक्षताभभिमतस्यासिद्धेराश्रया सिद्धिः । वाक्यार्थत्वं च किं विवक्षितम् ? किं पादर्थससर्गत्वम् , उत वाक्य जन्यप्रतीतिविषयत्वम्,  वाक्यजन्यप्रतीतिविशेष्यत्वं वा? नाद्यः  स्वरूपासिद्धेः । न द्वितीयः , पदार्थे व्यभिचारात् । न तृतीयः , स्वरूपासिद्धेः । सत्यादिवाक्यान्निष्प्रकारकस्वरूपमात्रीविषयप्रतीतेस्त्वयाङ्गीकारात् । पदार्थे  व्यभिचाराच्च  । नच तदन्यत्वेन  विशेषणम् , पदजन्यप्रतीतिविषयान्यत्बविवक्षायामसिद्धेः , पदानामेव वाक्यार्थबोधहेतुत्वात् । पदशक्तिविषयभिन्नविवक्षायां  साध्याविशेषात् ।
	 नच स्वविषयत्वावच्छिन्नकार्यताप्रतियोगिककारणताश्रयपदमात्रघटितस्पप्रति पादकवाक्यकत्वादिति हेतुः , वाक्यार्थप्रतीतौ  हि तत्पदार्थोन्वयानुभवत्वं तत्तत्पदजन्यतावच्छेदकमिति वाच्यम्;- अधिकरणे अधिकरणत्वमित्यत्राधिकरण त्वस्य प्रकृतिप्रत्यपदान्तररूपसकलप्रतिपाद्यत्वात् , नीलमुत्पलमित्यत्र पदद्वय  स्यापि विशेष्यवाचित्वेन  विशेष्ये व्यभिचाराच्य  । संयोगिदण्डवान्  देव दत्त इत्यत्र व्यभिचाराच्च । घटान्यवान् घटः नित्यवदाकाशं  प्रपञ्चो मिथ्येत्यादौ  व्यभिचाराच्च ।  ननु स्वप्रकारक्वाविशेषयकज्ञाननिष्ठत्वमपि  स्व विषयत्वावच्छिन्नकार्यताविशेषणमिति चेन्न;-  सत्यज्ञानादिवाक्यजन्यप्रतीतौ  ब्रह्मणो बिशेष्यतया  स्वरूपासिद्धेः । नच वाक्यस्याखण्डार्थत्वात् तज्जन्यप्रतीतौ   ब्रह्म  न प्रकारशो विशेप्यं  वेति वाच्यम् ;-  तथासति  प्रकृष्टप्रकाशादिवाक्यस्यापि  तथात्वेन तन्द्रादिपदार्थे व्यभिचारात् । नच तत्रापि  स्वरूपमात्रस्य  वाक्यार्थत्वाच्चन्द्रत्वादिविशिष्टस्य  शक्यत्वेपि 
स्वरूपस्यासक्यत्वात् न वयभिचार इति वाच्यम् , - तथापि शब्दबदाकाशमिति  लक्षणवक्यार्थे  आकाशे  व्यभचारात् ; आकाशस्वरूपमात्रस्याकाशपदशक्यत्वात् । नच पदजन्यस्मृत्यविषयत्वे सति वाक्यजन्यप्रतीतिविषयत्वं विवक्षितम् ; विशिष्टस्यार्थत्वेपि स्वरूपस्यापि तदन्तर्भावेन हेत्वसिद्धेः , साध्याविशेषात् , विशेष्यवैयर्थ्याच्च ।
	तद्वाक्यस्थपदशक्यतावच्छेदकधर्मवन्यत्वादित्यपि  न हेतुः ,  शक्यताय  च्छेदकधर्माश्रयान्यत्वविवक्षायां यत्किंचिद््घटाभिन्नत्वाद््घटे व्यभिचारात् । शक्यप्रतियोगिकयावद्भेदविवक्षायां सुन्दरं मुखमित्यादौ बिम्बात्मना  मुखभेदस्य  प्रितिबिम्बात्मनि तस्मिन्नेव सत्त्वाद्व्यभिचारः । धर्मिसमानसत्ताकान्यत्वविषक्षायां  स्वरूपासिद्धिः । अतएवाभेदविरोध्यन्वत्वविवक्षापि निरस्ता । व्यावहा रिकान्यत्वविवक्षायामपि संयोगवति वृक्षादौ  तद्भेदस्य  त्वयाङ्गीकारात् वृक्षत्वा श्रययावद्भेदसत्त्वाद््वृक्षे व्यभिचारः । ननु वाच्यतावच्छेदकधर्मावच्छिन्नप्रतियोगिकान्योन्याभाववत्त्वं विवक्षितम् ,  वृक्षे च न तादृशान्योन्यान्याभावः , अन्योन्याभावस्य प्रतियोगितवच्छेदकेन विरोधादिति चेन्नः -  ब्रह्मणोपि प्रवृत्तिनिमित्ताश्रयत्वेनासिद्धेः । यावद्बिशेषाभावातिरिक्तसामान्याभावस्य त्वयानङ्गीकाराच्च । प्रवृत्तिनिमित्ते व्यभिचाराच्य । शक्यतावच्छेकधर्मविशिष्टान्यत्वविवक्षायां व्यर्थविशेषणत्वम्, विशिष्टान्यत्वस्यैव  वाप्यत्वात् । आकाशे व्यभिचारश्च, आकाशपदसक्यत्वात् । आकाशपदस्य स्वरूपमात्रशक्तत्वाच्च पदपक्षकानुमानेपि बाधः । अमुपहितत्वविवक्षायामपि उपहित्र र्थस्य भेदा सिद्धेर्बाध एव । अनुपधानशक्तत्वसाधने स्वरूपस्य वाच्यत्वं निर्बाधमेव । तत्प्रतिपादकत्वंच यदि तद्विषयप्रतीतिजनकत्वम् , तदा व्यभिचारः । यदि पदजन्यस्मृत्यविषयतत्प्रतीतिजनकत्वम्, तदा स्वरूपासिद्धिः । यदि त्तात्तात्पर्यकत्वम्, तदानीमपि  व्यभिचारः ।  प्राधान्येन  तत्तात्पर्यकत्वविवक्षायामपि 
यदि प्राधान्यं विशेष्यत्वं तदा व्यभिचार एव । यदि पदार्थंप्रतीत्यविषयत्वं तदा स्वरूपासिद्धिः । अप्रयोजकत्वं च । नच सत्यज्ञानानन्दात्मनि ब्रह्मणि सत्यादिपदस्य एकैकस्य शक्तौ एकैकपदेनैव तादृगुपस्थितेः पदान्तरवैयर्थ्यस्य प्रसङ्गः , एकैकस्मात्तादृगुपस्थितेरिष्टत्वात् । तवापि सत्यज्ञानानन्दात्मक ब्रह्मणः ,  एकैकस्मात्तादृगुपस्थितेरिष्टत्वात् । तवापि सत्यज्ञानानन्दात्मक ब्रह्मणः सन्मात्रत्वात् सतश्च सत्पदेन प्रतीतेरेकस्मात् पदात्तादृगुपस्थितेरावश्य  कत्वात् । यदुक्तं - सतो ज्ञानानन्दाद्यभेदसंशयविरोधप्रतीतेरेवाषादानादिति; किं तत्रा पादकम् ? सत्यत्वादिप्रकारत्रयविशिष्टार्थस्य सत्याद्येकैकपदशक्यत्वम् , उत वस्तुतस्तादृशस्वरूपस्य? नाद्यः - असिद्धेः, तस्य त्वया वाक्यार्थत्वानङ््गीकाराच्च । न द्वितीयः , तत्प्रकाराविशिष्टस्वरूपप्रतीतेस्तादृशसंशयविरोधित्वाभावात् । वस्तुतस्तादृशस्वरूपशक्ताद्वस्तुतस्तादृशविषयमेव ज्ञानमुत्पाद्यते । स्वरूपमात्र  प्रतीतेस्संशयविरोधित्वं धर्मिज्ञानाभावे संशयासिद्धेः तस्मिन् सति तद्विरोधा द्वेवासिद्धेः संशयमात्रोच्छेदप्रसङ्गाः । ननु वाक्यार्थभूतसत्यज्ञानानन्दात्मकब्रह्मणि अवधारणरूपा प्रतीतिर्या वाक्यलक्षणया जन्यते सा शक्तिजन्या चे हेकैकस्मात्पदात्तादृशप्रतीतेरुत्पत्तेः पदान्तरवैयर्थ्यं स्यादित्यापाद्यत इति चेन्न;- यथा तव एकस्मात् सदानन्दज्ञानात्मकस्वरूपप्रतीतावपि तद्विषयावधारणस्याजननात्  तादृशावधारणं लक्षणया  वाक्यकृत्यम् , तथा ममपि शक्तपदसमुदाया देव तादृशावधारणोत्पत्तेर्वक्तुं  सक्यत्वात् । किंच सत्पदाद्ब्रह्मणोनुपस्थितांशः  कोपि नास्तीति  त्वयोक्तत्वात् बाधो दुर्वारः ।
	नच स्वगोचरसंशयविरोधिज्ञानकतद्वाक्यस्थपदशक्तिविषयो नेति साध्यम् , अर्थान्तरत्वात् । शक्यत्वेपि शक्तेस्स्वगोचरसंशयविरोधज्ञानजनकत्वाभावेन साध्यपर्यवसानात्। कश्चायं स्वगोचरसंशयः? यदि स्वधर्मिकसंशयः , तदा सत्य ज्ञानानन्दात्कवाक्यार्थधर्मिकसंशयविरोधिज्ञानजनकशक्त्यविषयत्वेपि सत्यस्य 
जज्ञानाद्यभेद्रसंशयविरोधज्ञानजनकसक्तिविषयत्वसम्भबोनार्थान्तरत्वम् । स्वकोटिकसंसयसत्वप्रसिद्धः । तद्वाक्यजन्यज्ञाननिवर्तनीयसंशयविवक्षायामप्रसिद्धिः सत्यादिवाक्यजन्यज्ञाननिवर्तनीयसंशयविरोधज्ञानजनकतद्वाक्यस्थपदशक्तिविषया प्रसिद्धेः । वाक्यार्थमात्रस्य लक्ष्यत्वपक्षे सर्वत्राप्यप्रसिद्धेश्च । पदार्थेपि तद्वाक्यजन्यज्ञाननिवर्तनीयसंशयविरोधिज्ञानजनकशक्त्यसम्भवात् । पदार्थं स्मृतेस्संशयाविरोधित्वात वाक्यार्थज्ञानस्य  लक्षमाजन्यत्वात् ।
	यदुक्तं  विशिष्टस्य शक्यत्वे  नागमाभिमब्रह्मणश्शक्यत्वमित्रि । तन्न आगमाभिमतब्रह्मणोपि विशिष्टान्तर्भावेन शक्यत्वात् ।  आगमाभिमतं  ब्रह्मस्वरूपमेव, न त्वन्यत् ।
	यच्च  द्वितीयानुमानस्याप्रयोजकत्वनिराकरणार्थमुक्तम् - वाक्यार्थंस्य  पदार्थंत्वे सम्भूयकारित्वव्युत्पत्तिहानिरिति, तन्न; पदार्थसाधारणस्य वाक्यजन्यज्ञान विषयत्वमात्रस्य सम्भूयकारित्वाविरोधित्वात् पदार्थप्रतिपन्नसंसर्गबोधाय  तदुपपत्तेः ।  वाक्यजन्यप्रतीतिविशेष्यत्वस्यापि दण्डी देवदत्त इत्यादौ देवदत्तादिपदवाच्ये  सत्त्वेन तदविरोधित्वात् । पदेभ्योऽप्रत्याय्यत्वे सति वाक्यप्रत्ययस्य  वाक्यार्थ पदेन विवक्षायां तु इष्टापत्तिः , तादृसस्य संसर्गस्यास्माभिर्वाच्यत्वानङ्गीकारात् । ब्रह्मणः पदेभ्योऽप्रत्यय्यत्वाभावेन वाक्यार्थत्वविरोधाच्च ।
	यदुप्युक्तं - वाक्यार्थंमात्रं लक्ष्यमेवेति । तन्न, कल्पकाभावात् । आकाङ््क्षाद्युपेतव्युत्पन्नपदसमुदायादेव वाक्यार्थप्रतीत्युपपत्तौ गौरवेण वृत्तेरकल्पनात् ।
	यदुक्तं  प्रतिपादनसमर्थस्य ह्याकाङक्षादिसहकार्यपेक्षणम् , सामर्थ्यंचशब्दस्यार्थे वृत्तिरेवेति । किं तत् सामर्थ्म् ? किं कारणत्वम्, उतान्यत् ? नाद्यः , तत्र वृत्तिपदं सङ्केत्य कारणत्वसमर्थने  अस्मदिष्टत्वात् । न द्वितीयः , कारणत्वस्यैव सहकार्यपेक्षाप्रयोजकत्वेन तस्य तदप्रयोजकत्वात् । नच 
तदेवाकाङ््क्षादिसहकारिविशेषापेक्षाप्रयोजकमिति वाच्यम् , मानाभावात् । पदे तादृशसामर्थ्यसत्त्वेन पदार्थस्मृतौ आकाङ्क्षाद्यपेक्षाप्रसङ्गात् । पदे तदसत्त्वे च वाक्येपि वृत्तिस्सिसाधयिषिता पदादपर्यपहृतेति महदिदं कौशलम् ।
	किंचास्तु यत्किंचित् सामर्थ्यम्, अस्तु च वृत्तिरेव तत् । तथापि तादृश सामर्थ्यवत एवार्थप्रितापादने आकाङ््क्षादिसहकार्यपेक्षणं कुत्र दृष्टम् ? येन  तद््दृष्टान्तेन वाक्यार्थसंसर्गेपि  सामर्थ्यात्मकवृत्तिः कल्प्येत । न तावत्पदे, पदार्थस्मृतिदशायामसिद्धेः । नापि वाक्यार्थानुभवदशायम् ,  वाक्यार्थे  अद्यापि वृतेरसिद्धेः । अथ मतम् - पदानि हि वाक्यार्थज्ञानं जनयन्ति  पदार्थांशे शक्त्यैव जनयन्ति. तथाच तत्र वृत्तिरूपसामर्थ्यवत  एव तत्प्रतिपादने आकाङ्क्षादिसहकार्यरपेक्षणं पदानां पदापर्थांशानुभवे दृष्टमिति ; तदपि मन्दम्,  वृत्तिद्वयविरोधात् , पूर्वोक्तोपस्थितिभेदेन परिहारानुपपत्तेश्च ; तीरत्वावच्छिन्ने तीर इव पदार्थविशेषावच्छिन्ने संसर्गेऽजहल्लक्षणा, तथैव पदार्थां  अप्यच्छेदकतया भासन्त इत्युक्तिविरोधाच्च । 	
	यच्च लक्षणाजन्यत्वे अनुमानमुक्तमम्, तत्र हेतुरसिद्धः , वाक्यार्थज्ञानस्य शक्तिजन्यत्वात् । नचैवमन्वयस्य शक्यत्वप्रसङ्गः , शक्यत्वेपि  दोषाभावात् । नचैकपदादपि  संसर्गबोधापत्तिः , अन्वयष्यतिरेकाभ्यां  तद्वाक्यस्थपदाशक्तिसमुदायस्यैवान्वयधीहेतुत्वकल्पनात् ।  नचान्वयेपि  व्युत्पत्तिग्रहापेक्षाप्रसङ्गः , पदार्थेन्युत्पत्तिग्रहमात्रेण शक्तिसमुदायाद्वाक्यार्थप्रतीत्युपपत्तौ  संसर्गो  तदनपेक्षणात् ।
	किञ्च किमिदं शक्यत्वम् ? किं शकतिजन्यज्ञानविषयत्वमात्रम्, उत सम्बन्धविशेषः? आद्ये आपाद्यापादकयोरभेदप्रसङ्गः । न दितीयः , कल्पका भावात् । नच शक्तिजन्यप्रतीतिविषयत्वमेव कल्पकम्,  अप्रयोजकत्वात् । अथ शक्तेर्ज्ञानस्य च समानविषयत्वेन कार्यकारणभावः , तदा लक्षणायामपि तथा स्यात् 
। नचेष्टापत्तिः , शक्यार्थसम्बन्धरूपलक्षणायाः  क्वचिदतीतादिरूपतया व्यभिचारात् । एवञ्च तज्ज्ञानस्य कारणत्वे वाच्ये तस्य संसर्गांशानुभवे व्यभिचारात् । संसर्गस्यापूर्वत्वात्तदर्थं लक्षणाज्ञां समानविषयस्मृतौ हेतुरित्रि कल्पने शक्तावपि तथात्वापत्तेः ।।
	इति श्रीवाधूलकुलतिलकश्रीनिवासाचार्यपादसवासेमधिगतपरावरतत्त्वयाथात्म्येन तदेकदेवतेन तच्चरणपरितरणपरायणेन तत्प्रसादलब्धमहाचार्यापरनामधेयेन  रामानुजदासेन विरचितायां शतदूषणीव्याख्यायां  चण्डमारुताख्यायां अशब्दवेद्यत्वभङ्गो नाम 
पञ्चचत्वारिंशस्सकन्धः ।। 45 ।।
	-----

वादः 46  
	आवविर्भावे त्यादि । जगन्नित्यत्वप्रतीतेः निप्प्रपञ्चीकरणासम्भवाद्वादार्थं  स्सूचितः । येपुनरिति । सर्वशब्दानां कार्य एव प्रामाण्याद्वेदान्तानामपि नियोगपरत्वं वाच्यम्, सिद्धे प्रामाण्येपि प्रयोजनपर्यवसानार्थं तद्वाच्यम् ,  परमपुरुषार्थरूपब्रह्मप्रतिपादनेन सद्यः प्रीतिहेतुतया प्रयोजनपर्यवसानसम्भवेपि तत्प्रयोजनस्य काव्यनाटकादिवदतत्वप्रतिपादनेनाष्युपत्तेः ब्रह्मणि प्रामाण्यं  न स्यादिति पराशयः; सच न युक्तः , सिद्धेपि प्रामाण्यस्थापनात् ,  ब्रह्ममणश्च निरति शयानन्दरूपतया  तत्प्रतिपपत्तेः  स्वयम्प्रयोजनत्वात् ,  प्रामाण्यस्वतस्त्वस्थापनेन  ग्रामाण्यस्यापि तत्र सिद्धेरित्याशयः । तथाविधे  ति । यथा पूर्वतन्त्रे " सूक्तवाकेन ग्रस्तरं  प्रहरती" त्यत्र द्वितीयाबलात्  संस्कारकर्मत्वं सूक्तवाकमन्त्रप्रकाश्यदेव  तान्वयबलाद्यागरूपतया नियोगविषयत्वञ्च प्रहरणस्य ,  यथा स्वाहाकारप्रयाजस्य  
इष्टदेवताप्रतिपत्तिरूपं नियोगविषयत्वम्, यथा वस्तुबलवादिविवरणमते  अध्ययनस्य नियोगविषयत्वेपि अधिकारापेक्षित्वात् द्वितीयाबलात् साध्यत्वेन  प्रतीत स्वाध्यारयौवाधिकारिविशेषणत्वेन स्वीकारात् संस्कार्यत्वम् , यथा आधानस्य नियोगविषपयत्वेपि द्वितीयाश्रुत्यवगतसाध्यत्वानामग्नीनामधिकारिविशेषणत्वेन  स्वीकारत्संस्कार्यत्वमुक्तम् , एवमिहाप्यविद्यासंसर्गादशुद्धब्रह्मशुद्ध्यर्थत्वेन संस्कारकर्मत्वं कर्मान्तरानन्वयात् विधेश्च निष्प्रपञ्चीकरणस्य  नियोगविषयत्वम्  नच  भूतभाव्युपयोगाभावात् कथं ब्रह्मणः संस्कार्यत्वमिति वाच्यम् , - प्रयोजनान्व वार्यं ह्युपयोगापेक्षा, शुद्धञ्च ब्र्हम स्वयमेव  प्रयोजनमिति न तत्र तदपेक्षेति भावः । तस्ये ति । ब्रह्मणः 	 नियोगविषयत्वं निष्प्रपञ्चिकरणद्बारा विवक्षितम् ।  एवं दुषितमिमं सपरिकरनियोगतत्प्रामाण्यासिद्ध्यापि दूपयति नचे ति । " तरति  ब्रह्यहत्यां  योश्वमेधेन यजत" इति अर्थवादे फलकरणदर्शनाद्विधिः कल्प्यते ,  न तथेह दर्शनमित्यर्थः । स्मर्तृभिरदृष्टा नित्यानुमेया श्रुतिरनुमीयत इत्यत्राह नचेति । तदनुपपत्त्ये ति। वाक्यार्थानुपपत्त्येर्थः ।
	उचिते ति । ज्ञानस्याविघेयत्वेन तन्निषेधस्यापि विध्य नर्हत्वादित्यर्थः । तथापि ति । दर्शनवाचिपदानन्वयप्रसङ्गेन सम्भृयकारित्वव्युत्पत्तिविरोधादयमप्यर्थोऽनुचित इति भावः । तदतिरिक्तत्वेति ।  इदमस्मान्नातिरिच्यत इत्यादावविशेषेऽनतिरेकव्यवहारादति रिक्तपदं विशेषपरमिति भावः । कर्तृत्वाभिमानः - स्वतन्त्रकर्तृंत्वाभिमानः । आदिशब्देन  द्रष्टारं  नपश्येरिति परमात्मनि करणायत्तज्ञाननिषेध इत्यादिकं  सङ््गृहीतम् ।  सामान्यत इति । " फलमत उपपत्ते" रिति सामान्यतोऽपूर्वं निरस्तम् ,  निष्प्रपञ्चं ब्रह्म कुर्यादिति वाक्यं नाधीमह इति पूर्वोक्तेरयं  नियोगो विसिष्यापि निरस्त इत्यर्थः । अतएवेति । " त्वन्मत " इत्युक्तपरार्शः । विवक्षे ति ज्ञानं   विवक्षितम् । परोक्षानुभव इति । तथाचां परोक्षज्ञानेनैबाविद्यानिवृत्तेर्न नियोगवैफल्यमिति भावः । 
तथाविधे ति ।  तस्य च विषयत्बान्न  नियोज्यविशेषणत्वमिति भावः । साक्षात्कारस्येति । उत्पत्तिकलावच्छिन्नक्रियाक्षणनिचय उत्पादनम , तदेवात्र जननम्, तथा  च साक्षात्कारो  नियोगात्प्राक्  स्यादित्यर्थः  आद्य  इति । अपरोक्षज्ञानस्यापि  निष्प्रपंचीकरणानन्तमसम्भवात्तद्विषयनियोगस्य न फलत्वमिति भावः । नच  श्रवणजन्यशाब्दानुभवस्य निष्प्रपंचताकरणरूपत्वादपरोक्षज्ञानं फलमस्त्विति  वाच्यं, शाब्दापरोक्षनिरासात् , प्रपंचनिवृत्तिफलवाच्छिन्नाक्रियाक्षणनिचयस्य निष्प्रपंचीकरणशब्दार्थत्वाचेति भावः । प्रपञ्चे  ति । तथा च निवृत्तेः प्रायश्चित जन्पापध्वंसवदनन्तत्वान्नानित्यत्वमिति भावः । अभाव्यत्वात् । असाध्यत्वादित्यर्थः । अभावार्थत्वा  दिति । भावार्थाधिकरणविरोधान्न विषयत्वमित्यर्थः । अभ्युपेत्य च ब्रह्मणः साध्यत्वमिदमुक्तम् , वस्तुतस्तदेबासिद्धमित्याह - तत्रचे ति । निष्यप्रपंचत्वविशिष्टब्र्हमणीयत्यर्थः । अतएवे ति।  असाध्यत्वादेवेत्यर्थः । पारमार्थिकतया  तस्या  ब्रह्मस्वरूपत्वादिति भावः । विषये   ति । कृत्यवच्छेदद्वारा कार्यावच्छेदकत्वं विषयत्वम्,  ज्ञानतया नियोगाख्यकार्यनिरूपकृतेर्बिषयनिरूप्यत्वात् ,  नियोगकरणत्वन्तु  नियोगोद्देशप्रवृकृतिव्याप्यत्वमिति भेदः । स्वयमेवे ति तत्वज्ञानव्यापारकत्वं  व्यवच्छिद्यते , नतु तत्वज्ञानम् । किं तत्वज्ञानमनिवर्तकं नियोग एव निवर्तक इत्यभिमतम् , किं वा नियोगतत्व ज्ञानाभ्यां बाध्यत इति विकल्पं  हृदि निधायाद्यमनूद्य  निराकरोति किमि त्यादिना । प्रत्याह अन्यथे ति । केवलनियोगस्यानिवर्तकत्वकोटावित्यर्थः । तेनैवेति ।  प्रथमं वाक्योत्पन्नज्ञानेनैवेत्यर्थः । ननु प्राथमिकज्ञानस्य परोक्षत्वम् , न तेन प्रपञ्चनिवृत्तिः , किन्तु नियोगसाध्यापरोक्षज्ञानादेवेत्यत्राह  परोक्षे ति । परोक्षञ्चा  परोक्षनिवर्तकज्ञानञ्चेति द्वन्द्वः । अविशेषे ति । स्वरूपप्रकाशानधिकविषयत्व मवश्यम्भावि, अन्यथा भ्रान्तित्वप्रसङ्गात् , ततश्चानिवर्तकत्वमित्यर्थः । आदि 
शब्देनापरोक्षत्वासम्भवो विवक्षितः । अनुप्राहकांशः - इतिकर्तव्यतासाध्यः करणोपकारः । 
इति श्रीवाधूलकुलतिलकश्रीनिवासाचार्यपादसेवासमधिगतपरावरतत्त्वयाथात्म्येन तदेकदेवतेन तच्चरणपरितरणपरायणेन  तत्प्रसादलब्ध महाचार्यापरनामधेयेन रामानुजदासेन विरचितायां शतदूषणीव्याख्यायां चण़्डमारुताख्यायां निष्प्रपञ्चीकरणनियोगभङ्गो नाम 
षट््चत्वारिंशस्सकन्धः ।। 64 ।।
	----

निर्विष्टेषु  हरेर्गुणादिषु गलद्भोग्यान्तरैरागमै
र्यन्मत्याभिनिबिष्टया  बहुतपस्सिद्धाः परेषां  धियः ।।
लभ्यन्ते स्फुटर्विकल्पगणना वाधूलवंशोद्भवं
तं श्रीवासगुरुं  प्रमोदभरिताकूतास्सदोपास्महे ।।
	हरिगुणमणिपूरितान्तराले श्रुतिगणदुग्घपयोनिधौ गभीरे ।
मतिमयमतिजाङ््धिकां दधानो मनसि विभातु ममागमान्त्रसूरिः ।।
	अविकल्पे ति । निर्विकल्पकसविकल्पकभेदेन समाधिशास्त्रे प्रतिपादिताभ्यां समाधिभ्यामित्यर्थः । न्यूनाकारविषयं निर्विकल्पकम् , अधिकाकारविषयंच सविकल्पकं स्वाभिमतम् । विप्रतिपन्न इति। ननु एकस्य विषयस्य मिथ्यात्वमात्रेणापि उक्तसाध्योपपत्तेः कथं रिशेषादद्वैतसिद्धिरिति चेन्न;- ब्रह्मान्ययावत्स्वविषय विषयकत्वस्य पक्षतावच्छेदकतया सर्वविषयमिथ्यात्वसिद्धेः । ब्रह्मान्यत्वञ्च परमते बाधवाराणार्थम् । यद्वा मिथ्याभूतयावत्स्वविषयकत्वं साध्यम् । न च ब्रह्मणस्सत्यत्वाद््बाधः , दृष्टान्ते च साध्यवैकल्यम् , शुक्तर्मिथ्यात्वासिद्धेरिति वाच्यम् ;- यत्किंचित्स्वविषयापेक्षया अन्यूनसत्ताकेतरत्वस्य 
यावत्स्वविषयविशेषणत्वात्  ।  नन्वेवमपि अयं घट इत्यादिविकल्पेपि स्वविषयभूतघटाद्यन्यूनसत्ताकत्वेन घटस्य  तदन्यस्य च घटत्वादेर्निश्चितत्वात् बाध इति चेन्न:- तत्समानसत्ताकत्बेनानिश्चि  तत्वस्य इतरप्रतियोगिविशेषणत्वात् , तथाच मिथ्याभृतयत्किंचित्स्वविषयायून सत्ताकतत्समानसत्ताकत्वेनानिश्चितेतरयावत्स्वविषयकत्वं  पर्यवस्यति । यत्किंचि  त्स्वविषयान्यूनसत्ताकंच तत्तत्समानसत्ताकत्वेनानिश्चितंचेति कर्मधारयः । तच्छब्देन प्रकृतस्य यत्किंचित्स्वविषयपगस्यार्थः परामृश्यते । मिथ्याभूतशब्दस्य कृत्स्ने नोत्तरखण्डेन बहुव्रीहिः । नच शुक्तिरजतविकल्पे रजतान्यूनसत्ताकब्रह्मेतरशुक्तौमिथ्यात्वासिद्धेः साध्यवैकल्यमिति  वाच्यम् ;- इतरपदेन सामान्याभावस्य विवक्षितत्वात् । नचैवमपि स्वविषयीभूतशुक्त्यन्यूनसत्ताकतत्समानसत्ताकत्वेनानिश्चित ब्रह्मेतरशुक्तौ मिथ्यात्वासिद्धेस्साध्यवैकल्यं शङ्कयम् . स्वविषयीभूतरजतान्यूनसत्ता कब्रह्मशुक्तीतर रजतमादाय साध्यसत्त्वात् । एतदर्थमेव यत्किंचित्स्वविषयेत्युक्तम् । तदेत  दिति - ।। ।। स्तम्भादिप्रत्ययो मिथ्या प्रत्ययत्वात् , तथाहि यः । प्रत्यय  स्स मृषा दृष्टस्स्वप्नादिप्रत्ययो यथा ।। ।। " इति  बोद्धोक्तमिदमनुमानमिति प्रत्यभिजानाति । तथासती ति । निर्विकल्पकस्य प्रवृत्तिनिमित्ताद्यविषयकत्वादिति भावः । पक्षादी   त्यादिशब्देन साध्यानुमितिहेतुपरामर्शादयो  गृह्यन्ते । व्याघातमेव विवृणोति । विकल्पाना मिति । विकल्पानां  विसंवादित्वग्राहिण्या अनुमितेरित्यर्थः । दोषान्तरमाह आश्रयादी  ति । आश्रयग्राहिविकल्पस्य मिथ्याविषवत्वे आश्रया सिद्धिः । आशब्देन हेतुग्राहिविकल्पस्य विसंबादित्वे स्वरूपासिद्धिरित्यादि  विवक्षितम् । सर्वत्रे ति । ह्रदेपि बाष्पोदिना वह्न्यनुमित्या वह्निसिद्धिप्रसङ्ग इति भावः । अविसंवादोपी ति । विकल्पस्य मिथ्याविषयत्वानुमितेः प्राक् पक्षादिग्राहिवकल्पेषु विसंवादित्वस्यानिश्चयादित्यर्थः । पूर्वोक्तं व्याघातं  विस्मृत्य या 
व्यभिचारपरिहारशङ्का तामनूद्य पूर्वोक्तव्याधातेन परिहरति अन्यतस्येषा मिति । यद्वा तस्मिन्नप्यनुमाने पक्षादिग्राहिविकल्पानां  पक्षीकरणापक्षीकरणयोः पूर्वानुमानोक्तदोषप्रसङ्ग इति  उक्तदोषानुधावनादित्य स्यार्थः । अस्यानुमानस्य बौद्धोपदेशलब्धत्वात्तेन चानुमानस्य प्रामाण्यङ्गीकारात्तदन्तेवासिनामपि तदेवमतमापाद्य दूषयति यदिचे ति । " स्वलक्षणप्रसूतनिर्विकल्पकजनिते " त्यादिवक्ष्यमाणवाक्यानामप्ययमेवाशयः । तुल्यमि  ति । प्रत्यक्षविकल्पस्याप्रामाण्यमनुमानविकल्प स्य तु प्रामाण्यमिति विभागो न सिद्ध्येदिति भावः । तथापी ति । यथानु  मानादेः प्रमाण्याङ्गीकारे  तेषामप्रामाण्यप्रसङ्गात्सर्वांविकल्पाप्रामाण्यसाधकानुमान स्यासम्भवः , तथानुमानद्यप्रामाण्येप्येतदनुमानासम्भवः , स्वस्याप्यप्रमाणत्वादिति भावः । निर्विकल्पकस्ये ति । तदविसंवादिग्राहिविकल्पस्यापि  विसंवादित्वादिति भावः । अन्यथे ति । निर्विकल्पकाविसंवादित्वग्राहिविकल्पस्य प्रामाण्य इत्यर्थः । अनैकान्त्यादी  ति । क्वचित्प्रामाण्याङ्गीकारे तुल्यन्यायतया  विकल्पान्तरेपि प्रामाण्यप्रसङ्ग इत्यादिशब्देन विषक्षितम् । अनधिकारा  दिति । असामर्थ्यादित्यर्थः । निर्विकल्पकेनाविसंवादित्वग्रहे बाधमाह अधिकार इति । इष्टापत्तिशङ््कायामाह तेने ति ।  निर्विकल्पकप्रामाण्यग्राहिणोपि विकल्पत्वेन तद्विषयीभृतनिर्विकल्पकप्रामाण्यस्य मिथ्यात्वादित्यर्थः । ब्र्हमविषयनिर्विकल्पकस्यापि अप्रामाण्यात् सर्वंशून्यता  स्यादिति  भावः । साध्ये मिथ्याविषयत्वं विसंवाद इति तं विक्लपयति कश्चाय मिति । अनर्थभूतत्वम् - अनर्थाद्भूतत्वम् , अनर्थजत्वमिति यावत् । इष्टप्रसङ््गा दिति । सिद्धसाधनादित्यर्थः । अकिंचित्करत्वा दिति  संवादिज्ञानाभावेपि बाधा भावे याथार्थ्याक्षतेरिति भावः । अध्यवसायः -  तत्प्रामाण्याध्वसायः । ततश्च प्रामाण्यासिद्धेः तद्विषययो न परमार्थ इति भावः शुक्ती ति ।  बाधे परस्पर संवादेपि प्रामाण्यानद्ध्यवसायादित्यर्थः । अर्थक्रिये  ति ।   
अर्थक्रियाविरहव्यवसाय रूपो  विसंवाद इत्यर्थः । एतेने ति । अर्थक्रियाविरहव्यवसायः - अर्थक्रियाविरहप्रमा, तथाच अर्थक्रियाविरहो विसंवाद इत्यत्र पर्यवसितमिति भावः सर्वासा मिति । विकल्पेन तद्विषये  प्रवृत्तौ अर्थक्रियादर्शनाद्विकल्पविषयस्यैवार्थक्रियावत्त्वम् , ततश्चानुमाने बाध इति भावः । सर्वासा  मित्यनेन निर्विकल्पकस्या  प्रामाण्यप्रसङ्गो विवक्षितः । एतदुपपादयति - नही ति। बाधमुपपादयति - नचे ति। शङ््कते - मणिप्रभे ति । जनितान्तं  विकल्पविशेषणम् । तदारोपितः -  स्वलक्षणाध्यस्तः  , उल्लेखात्मको विकल्पः । निर्विकल्पकनिदान इति । स्वलक्षणविषयनिर्विकल्पकजन्यत्वादेव स्वलक्षमारोपितार्थ्योल्लेखित्वम् , ततश्च  विकल्पविषयस्य स्वलक्षणारोपिततया  स्वलक्षणरूपार्थसम्बन्धाद्विकल्पस्य पारम्पर्येणार्थसम्बन्धित्वम् , तथाच निर्विकल्पकविषय एवार्थक्रियालक्षणसंवाद इति  सविकल्पकविषयोऽर्थक्रियाशून्य एवेत्यर्थः । निगूढाभिसन्धिराह असिद्धेरि ति ।  अभिसन्धिमजानानश्चोदयति अतएवे ति । एतदनुमानादेवेत्यर्थः । अभिसन्धिमुद््घाटयति । अद्यापी ति। अनुमितेरपि विकल्पत्वेनाप्रामाण्याद्विकल्पस्य बाधितत्वं न सिद्ध्यतीत्यर्थः । यद्वा असिद्धे रिति । बाधस्यानुपलब्धिबाधितत्वादित्यर्थः । इदानीं बाधानुपलम्भेपि कालान्तरीयबाधो नानुपलब्धिबाध्य  इत्याह अतएवानुमाना दिति । अतएव ने ति । साक्षात्परम्पराविकल्पयोरुक्तदूषणादित्यर्थः । दूषणान्तरमाह नचे ति। अनर्थत्वम् - अपरमार्थत्वम् । प्रत्युत पारमार्थ्य मेव निश्चिनुमः , अतो बाध इत्यर्थः । अत एवे ति । अनर्थंत्वानिश्चयादित्यर्थः । अनुमानादी ति। अनुमानादेरपि जात्यादिविषयत्वेन विसंवादे एतदनुमानमप्य  प्रमाणं स्यादित्यर्थः । स्वलक्षणे  ति। परमार्थतयेत्यर्थः । अन्यस्यान्यात्मना भानमस्तीति शङ्कते । नचाशब्दे ति। शब्दात्मना प्रतिभानाभावं विशेषदर्शनानुपलम्भेन चोपपादयति अशब्दात्मनैवे  त्यादिवाक्यद्वयेन  । अपित्विति । इदमुप लक्षणम्, क्वचिद्गोशब्दवाच्य इत्यपि 
भासत इति भावः । शब्दार्थभेदग्राहस्या वश्यकत्वमाह एकार्थेत्या  दिना । कारणाभावाच्य न शब्दाध्याससम्भव इत्याह चते ति । नच विकल्पा इति । एकेन्द्रयग्राह्यत्वात् आरोप उपपद्यत इति भावः । नच निर्विकल्पके तदुपक्षयः , मनसोपि तथा प्रसङ्गादिति भावः । नच गोशब्दात्मने ति । जातिव्यक्तिवाचकत्वनिबन्धनत्वात्तद्विभागस्येति  भावः । शब्दाध्यासपक्षे वाच्यवाचकभावग्रहो न सम्यग्रहः , समयग्रहाभावे विक्लपे शब्दानुवेधाभावेन तस्य शब्दानुवेधोपयोगित्वात् , शब्दाध्यासरूपशब्दानुवेधे च पूर्वं शब्दतादात्म्यग्रहस्यैव उपयोगितया तस्यैव सम्यग्रहत्बात्व, अतो जातिबाचित्वादि विभागो नास्तीति  तात्पर्यम् । नचजाती ति । जातिशब्दो जातिवाचक  एव , तदितरश्च व्यक्तिशब्द इति विभाग इति भावः । गौरि  ति। पादृश्या प्रतीत्या त्वया क्वचिच्छब्दाध्यास  उच्यते तादृश्येवेयं प्रतीतिरिति जतिशब्दस्याप्वध्यासो दुर्वार इति भावः । अस्तु तर्हि जतिशब्दस्याध्यासः , व्यक्तिशब्दस्य नु माभूत् , अतस्सिद्धो विभाग इत्यत्राह - तथाचे ति । अत इति । ततश्शब्दाध्यासे प्रत्यक्षादिविरोधादिः , अतश्शब्दस्तटस्तटस्थस्सन्  विषवानन्तर्भूत एव व्युत्पन्नमर्थं बोधयति , प्रत्यक्षादिष्वपि क्वचिद्वाच्यवाचकभावसम्बन्धेन विशेषणतया भासमानो वस्त्वन्तराद्व्यवच्छिनत्तीत्यर्थः । उपसंहरति - इति न शब्दाध्याससम्भव इति । सप्तमोपि किं बाधपर्यवसितः , उत नेति विकल्प्याद्यं दूषयति - बाधे ति । ननु  संस्कारप्रसूतायास्स्मृतेरप्रामाण्यदर्शनात्संस्कारजन्यत्वमप्रामाण्यप्रयोजकम् , अत स्तादृशत्वाद्विकल्पस्याप्रामाण्यं वाच्यमित्यत्राह - नच संस्कारे ति । संस्कारजन्य त्वच परेण स्वमतानुसारेणोक्तम् । अभ्युपगमेन परिहारः । न वयमयाथार्थ्यलक्षममप्रामाण्यमापादयामः , परन्तु स्मृतित्वलक्षणाप्रामाण्यमित्यत्राह- संस्कारमात्रेति । मात्रपदं प्रत्यभिज्ञायामतिव्याप्तिबारणाय । असाधारणपदमसम्भववारणार्थम् । स्मृत्यनुभवेति । 
स्मृत्यनुमवात्मकत्वाङ्गाकारेपीत्यर्थः । तद्विशेषः - विशिष्टप्रत्ययत्वव्याप्यः प्रथगाक्षसन्निपातजप्रत्योयतत्तरविशिष्टप्रत्ययत्वादिरित्यर्थः । किमुभयसमप्रति पन्नो विकल्पः पक्षः? उत विशिष्टप्रत्यमात्रम् ? आद्यो दोवमाह , निर्विकल्पकस्यापीति । अनैकान्त्यात् - सन्दिग्धाऽनैकान्त्यात् पक्षतमत्वे  च वक्ष्यमाणा प्रत्यक्षेच्छेदो द्रष्टव्यः । द्वितीये दोषमाह तस्यापी  ति। उच्छेदः  अप्रामाण्यम् । द्वितीये  अप्रयोजकत्वमाह पर्थमाक्षे ति ।  सर्वप्रत्यक्षेति । निर्विकल्पकाभिमतस्य ब्रह्मप्रत्यक्षस्यापि  विशिष्टप्रत्ययत्वात् प्रत्यक्षमात्रं निमूलमिति भावः । श्रोतव्यादीति । भवणादीनां विशिष्टप्रत्ययत्वेन विकल्पाबिषये ब्रह्मण्यसम्भवात् श्रवणादिविधीना मप्रामाण्येनाऽनुषोदयत्वं स्यादित्यर्थः । अत इति । अश्रीतव्यत्वप्रसङ्गादित्यर्थः । ततो ब्रह्मणोपि  मिथ्यात्वं स्यदिति भावः ।
इति श्रीवाधूलकुलतिलकश्रीनिवासाचार्यपादसेवासमधिगतपरावरतत्त्वयाथात्मयेन
 तदेकदेवतेन तच्चरणपरिचरणपरायणेन तत्प्रसादलब्ध महाचार्याषरनामधेयेन रामानुजदासेन विरचितायां ज्ञानदूषणीव्याख्यायां चण्डमारुताख्यायां विकल्पप्रामाण्यभङ्गो नाम
सप्तचत्वारिशः स्कन्धः ।। 47 ।।
	---
वादः 48 
उपनिषदुपबृह्मणप्रतीपप्रशमपटूरमृतस्रुते रसिष्ठाः ।
हयमुखहृदङ्गमाः पिवेम श्रवणपुटैः कविवादिसिह्मवाचः ।।
इयत्तानालीढाखिलगुणविभूतिं  स्मृतिमुखैः 
सह क्रोशन्तीनां हययुखमिदशङ्कारमनिशम् ।
श्रुतीनां प्रत्यूहानसुरजनमोहाय विहितान् 
निरुन्धन्  शैवादीन् स जयति भृशं  श्रीनिधिगुरुः ।।
	गुणविभूती ति । अनेनानुक्तिविशेषैः सहावगतार्थव्यक्तीकरणमुपबृह्यणं स्वमते उपपद्यते , परमते तु तद्वैघट्यमिति सूच्यते । तेन  वादार्थः सङ््गृहीणं  भवति । निगमसीमनि - वेदान्त इत्यर्थः । इह तत्तद्वाक्यानां प्रकरणादिपर्यलोचनया सविशेषपरत्वोपपादनमुखेन निर्विशेषवस्तूपबृह्यणासम्भवानुपपादने हेतुमाह तत्र ताव दिति । अेनेन प्रकरणादिविरोधान्न निर्विशेषोपबृह्मकत्वमि सूच्यते । यद्वा निर्विशेषोपबृह्मणासम्भवे हतुमाह तत्र ताव दिति । " भाध्यकारैः प्रदर्शित" इत्यनेन निर्विशेषे प्रकरणादिविरोधस्याविचाल्यत्व मिहानुपपादने हेतुश्च मूच्यत । हेत्वन्तरं प्रतिजानीते सामान्यत  इति । किमर्थं  निश्चय एव स्थिरीकरणम् उतान्यत् किञ्चत् ? नाद्यः ; तस्य निश्चितप्रामाण्येन मीमांसितेन श्रुतिवाक्येनसिद्धतयाऽनुवादनैरपेक्ष्यात् न द्वितीयः; अनुवादात् स्थिरीकरणाख्य स्यान्यस्य कस्यचिद्दर्शनादित्याह न श्रुतिप्रामाण्य इत्यादिना । तादृश्यापि श्रुत्या अर्थनवधारणे हेतुमाह यदी ति । तत्रे ति । कैव कथे ति । अर्थनिश्चयहेतुपौष्कत्येपि श्रुतेर्थनिश्चयाभावे  सन्देहहेतौ जाहरूके स्मृत्यादिना अर्थनिश्चःसुतरां  न दात्प्राक्  श्रुतेरर्थनिश्चयाभावादुपबृह्यणाधीनमेवात्रार्थावधारणात्मकं स्थिरीकरणमित्य त्राह नचे ति । साक्षा दिति । बाह्यत्वप्रच्छादनं  विनेत्यर्थः । तथा च संवादेन वेदप्रामाण्योक्तौ सौगतमतप्रवेशापत्तिरिति भावः । सवादात्प्रामाण्ये  दोषान्तरमाह  नचैव मिति  । किं  संवादिवचनान्तरप्रामाण्यनिश्चयाधीन आश्वासः किं वा संवाद माताधीनः ? नाद्यः - अन्योन्याश्रयप्रसङ्गादित्यभिप्रेत्य द्वितीये दोषमाह असकृदनुसंहिते ति। तस्ये ति । आश्वासस्यैत्यर्थः । न च प्रमाणान्तरत्तंवादं एवाश्वासहेतुरिति  वाच्यम् ;  अनिश्चितप्रामाण्यत्वाविशेषे स्वसवादादप्याश्वाससम्भवादिति भावः । अतिप्रसंगश्चे ति । बाह्यागमानामपिपरत्परसंवादात्प्रमाण्यप्रसङ्ग इति भावः । किं निश्चयमान्नं व्यक्तीकरणम् उत सामान्यतः प्रतिपन्नस्य विशेषाकारनिश्चयः ? आद्यं दोषमाह 
यन्निर्विशेष मिति । द्वितीये तदतिरिक्ताकारः किं सत्यः उत मिथ्या	? आद्य आह तदतिरिक्ते ति । द्वितीये मिथ्याभूते ति । अत्रेति । उपबृह्मण इत्यर्थः । श्रुतिंप्रतीति न श्रुत्या  प्रतिपन्नेऽर्पे विशेषबाघनेन श्रुतौ संशयितार्थव्यक्तीकरणादिना वा श्रुत्युपकारकत्व एव उपबृह्मणत्वं  स्यात् ,  न तु  स्वातन्त्र्येण  कञ्चित्प्रति बोधकत्वमात्रेणेति भावः । तदाभिमुख्यजनना दिति स्व मूलभूतश्रुतौ  प्रवर्तनेनेत्यर्थः । तत्फले ति फलमर्थावधारणम् । असिद्धाविति तत् आभिमुख्यम् । उपबृह्यणावधारतस्यार्थस्य उपादेयत्वबुद्ध्या हि तत्प्रतिपादकश्रुतौ तन्मूलभूतायां प्रवृत्तिः स्यादिति भावः । अनुक्तवस्त्वनतरमात्रवर्णनमिति तृतीयः  पक्षः , तं दूषयात नापि तृतीय इति । नापि चतुर्थ इति । अस्तूपबृह्मणत्वं यत्किञ्चित् , तथाव्पुपबृह्मणत्वेनाभिमतमत्यन्तं  उपबृह्मणीयेन भिन्नार्थं अभिन्नार्थं वा? अभिन्नार्थत्वेपि अतिरिक्तविषयं न वा? अतिरिक्तविषयत्वेपि  सत्यविषयं मिथ्याविषयं वा? अतिरिकत्विषयत्वाभावेपि अन्यूनानतिरिक्तविषयं न्यूनविषयं वा? तत्र पक्षान्तरेषूपबृह्यणत्वस्य त्वया  वक्तुमशक्यत्वाञ्चरम् ः पक्षः परिशिष्टते ; तत्राप्युपबृह्मणत्वं न सम्भवति तथाहि - किं स्मृत्यादि  स्वप्रप्तिपाद्यं श्रुत्यर्थोशमुपबृब्मयति उत स्वाप्ततिपाद्यं श्रुत्यर्थोशम् ? नाद्यः स्वोक्तांशो यथा श्रुत्या प्रतिपाद्यते  तथैव स्वेनापि  प्रप्तिपाद्यमानो दृश्यते नत्वाकारविशेषेणेति  तस्य स्वनैरपक्ष्यात् । न द्वितीयः तदं शत्य  स्वाविषयत्वादित्यर्थ यच्चाधिक मिति उपबृह्मणस्य न्यूनविषयत्व  । श्रुतेस्तदधिकविषयत्वादिति भावः ।  न च उपबृह्मणविषयर्योऽशोमिथ्या,  तद्विषयस्तु सत्व इति; ब्र्हमोपबृह्मणत्वस्य तथसत्थनुपपत्तेः । उपबृह्मविषयांशेनैव श्रुतेरतत्वाबेदकत्वप्रसङ्गाच्च ।
	इयता  ग्रन्थेन पूर्वं परोक्ततयानुदितं निर्विशेषचिन्मात्रोपबृह्मकत्वं दूषितम् । यदि कश्चिदुपबृह्मणं  क्वाप्यनपेक्षितमिंति ब्रूयात्तमपि प्रसङ्गान्निरा करोति न च माभू दिति । अन्यथा चे  दिति अन्यथाच्यते चेत् , उपबृह्मणपेक्षा नास्तीति चेदित्यर्थः 
। श्रुत्यनुयुग्राहकतया प्सिद्धयोस्तर्कोपबृह्मणयोरन्यतरस्य त्वामे तर्कोपि त्याज्यः स्यात्। ननु भवतामपि स्मृतिर्न श्रुतिप्रतिपन्नांशंस्योपबृह्मणम् , तदंशेभवदुक्तन्यायेन वैयर्थ्यातु , नच श्रुत्यप्रतिपन्नांश्, तद्विषयत्वे श्रुतिमूलत्वाभावेना प्रामाण्यप्रसङ्गात् ; तस्माद्भवन्मतेप्युपबृह्मणानुपपत्तिस्तुल्येत्याशङ्क्य परिहरति नचैवमि ति [वि] प्रतीर्णे ति तथा चाधीयमानश्रुत्यर्थस्य श्रुत्यन्तरप्रतिपाद्यविशेषै स्सह प्रतिपादनमुपबृह्मणमिति  भावः । उपबृह्यणप्रणयनेति ।
	ननु कथमत्र समासः? उभयप्राप्तौ कर्मणी" ति ह्यत्र षष्ठी, अन्यथा कर्मण्येवेति नियमाभावे "कर्तृकर्मणो" रिति षष्ठीप्रसङ्गे योगिभिरिति कर्तरि तृतीयानुपपत्तेः , तस्याश्च षष्ठ्याः ' कर्मणिचे ' ति समासो निषिद्ध इति चेत् ; उच्यते , शेषषष्ठीयम् , अतः समासोपपत्तिः । न च तृतीयानुपपत्तिः ; ' उभयप्राप्तौ कर्मणी ' त्यस्य नैवमर्थः , कर्तरि कर्मणि चोभयस्मिन् कारके विवक्षिते " कर्तृकर्मणो" रिति षष्टी कर्मण्येव न कर्तरीति; येनायं दोष; स्यात् यदि कर्तृकर्मोभयविवक्षा तदानेमनियमेन कर्तृकर्मणोरिति षष्ठ्या भाव्यम् , तस्याश्च समासो निषिद्धः , यदि तु न विवक्षा तदा उभयप्राप्ताविति नियमाभावात् " कर्तकर्मणो " रिति षष्ठीप्राप्त्या तृतीयानुपपत्तिरिति । कन्तूभयत्र कर्तंरि कर्मणि च षष्ठी यत्र प्राप्नोति , प्रसज्यते , भवितुमर्हंतीति यावत् , तत्र कर्ता यदि विवक्षितः तत्र षष्ठी न भवति कर्मणि तु  विवक्षिते षष्ठी भवतीति । इदमेव प्राप्तिग्रहणस्य  प्रयोजनम् , अत एव " अन्तर्द्धौये नादर्शन" मिति  निर्देशः । अत्र तु यद्यपि कर्तृकारकं  विवक्षितं कर्मकारकमविवक्षितम् , तथापि कदाचिदुभयविवक्षायां सत्यामूभयत्र  षष्ठी भवितुमर्हतीति नियमोऽयं वर्तते , तेन ततीयोपपद्यते । कर्मकारकन्त्वविवक्षितमिति कृत्वा न तत्रानेन षष्ठी नापि समासनिषेधः । शेषार्थन्तु विवक्षित इति तदाश्रया षष्ठी । तस्याश्च समासो भवति ।
	ननु यद्युभययोग्यतामात्रादयं नियमः , नतूभयोपादानमपेक्ष्य तदा ' अथ 
शब्दानुशासन ' मित्यत्र " आचार्यस्य कर्तुः प्रयोजनाभावात्तदनुपादनान्नोभप्राप्तौ कर्मणी त्यनन षष्ठी " ति कैयटविरोध इति  चेन्न , - पत्र कर्तृकर्मणोरुभयोरपि तात्पर्यविषयत्वं तस्यैवोभयप्राप्ति, आचार्यस्य कर्तुंः प्रयोजनाभावात्तदनुपादानाच्च तात्पर्यविषयत्वाभावान्नोभयप्राप्तिरित्येव कैयटतात्पर्यात् । अन्यथा " येना दर्शन"मिति प्रयोगानुपपत्तेः । " येनादर्शन" मित्यत्र आत्मन इति व्याख्या तत्वात् । तत्र तात्पर्यमवगम्यते ।  योगिभिरुपबृह्मणप्रणयनोपपत्ते" रित्यत्र कर्तृं कर्मोभयसम्बनधस्यापि तात्पर्यविषयत्वादस्त्युभयप्राप्तिः इयांनवानयोर्विशेषः ' ये नादर्शन' मित्यत्र कर्मस्वरूपं तस्य कारकत्वमित्युभयञ्च न शब्दतः प्रतिपाद्यते , प्रकृते तु वस्तुतः कर्मभूतपबृह्मणस्वरूप शब्दत उपादीयते , तस्य कर्मकारकत्वन्तु शब्दतो न प्रतिपाद्यते किन्बु  शेषविवक्षायां सम्बन्धमात्रं प्रतिपाद्यत इति । कर्मकार कत्वस्य तात्पर्यंविषयत्वं उभयत्रापि विशिष्टमिति ।
	यत्तु पदमञ्जर्याम् - " यदा उभयप्राप्राविति नियमेन  कर्तरिं तृतीथा तदा कर्मणिचेति निषेधात्पाणिनिना  सूत्रकृतिः , ' आचार्येण शब्दानुशासन ' मित्यसाधुःसमास" इति, तदपि यदा कर्मणि षष्ठी तदा न साधुरित्यभिप्रायम् । शेषषष्ठ्यान्तु   साधुरेव । तत्रैव प्राप्तिग्रहणाच्च प्राप्तिमात्रे नियम इति कर्मणोऽप्रयोगेपि कर्तंरि तृतीया भवति, यथा " अन्तर्धौ येनादर्शनमिच्छ" तीति । कर्मापि यदा शेषत्वेन विवक्ष्यते तदा तत्रापि शेषषष्ठी भवत्येव । तस्याश्च  " कर्मणिचे ति" निषेधा भावात् समासो भवतीति  चोक्तत्वात् । तस्मान्निरवद्य एवञ्जातीयकः प्रयोगः ।
	ननूपबृह्मणोपक्षायं श्रुत्या निणेयो न सिद्ध्येत् , उपबृह्मणाना परस्परविरोधात् , अन्यतरपरित्यागे नियामकाभावादित्याशङ्क्य निराकरोति नचोपबृह्मणानामिति  ।
	इति श्रीवाधूलकुलतिलक 
श्रीनिवासाचार्यंपादसेवासमधिगतपरावरतत्त्वयाथार्त्थ्येनमहाचार्यांपरनामधेये रामानुजदासेन विरचितायां  महाचार्यांपरनामधेयेन रामानुजदासेन  विरचितायां  शतदूषणीव्याख्यायां चण्डमारुताख्यायां उपबृह्मणवैघट्य नाम 
अष्टाचच्वारिंञ्च  स्कन्धः ।। 48 ।।
 -----

	त्रिविधे  ति ।  अन्यभक्तया   सहितैरेक्योपदेशादिशास्त्रैःशरीरात्मभावनिबन्धनैःशुद्धभावंगतानां  स्वनिष्ठत्वभ्रमं  स्वरूपैक्यभ्रमं  च यो वारयति , तस्य जनार्दनस्य, पदे, नः , भगवतः फलप्रदानोत्तरमिवाद्यापि चरितार्थम्मन्यतामापादयन्ती मम शरणवाणी भवत्वित्यर्थः । इह अन्तर्यामिब्राह्मणादि " शुद्धभावं गतः" " ऋणं प्रवृद्धमिव मे " इत्यादीनि विवक्षितानि । त्रिविधे  त्यदिना अन्यथोपपत्तिरुक्ता । भ्रमं वारयती त्यनेनान्यथवैवोपपत्तिरुक्ता, तेन वादार्थसंग्रहः । यदाहु रिति । ऐक्योपदेशो हि तत्त्वज्ञानद्वारा मोक्षार्थः । नचैतदैक्यस्यापारमार्थ्यं  उपपद्यते , अतः श्रुतिसिद्धस्य जीवब्रह्मैक्यस्य पारमार्थ्यात् तदनुपपत्त्या  भेदज्ञानस्य  भ्रमत्व परिशुद्धेपि ब्रह्मणि भ्रमोपपादकमज्ञानं तन्निवृत्त्या उपदेशस्य सप्रयोजनत्वञ्च कल्पनीयमित्यर्थंः । भेदभ्रमनिवृत्तिरूपमोक्षणोपदेशस्य सप्रयोजनत्वं चेत्यपि विवक्षितम् । " अतो जीवपरयो" रित्यादिना तस्याप्युपसंहरिष्यमाणत्वात् । " नपुंस कमनपुंसकेने" त्येकशेषात कल्पनीय मिति निर्देशः । भेदप्रतीतिबलात् एक्योपदेशोऽन्यपर इत्यात्राह  नचात्रैक्य मिति । सम्भाव्यमानान्यधासिधिद्धेः प्रत्यक्षादसम्भाव्यमानदोषगन्धा श्रुतिर्बलीसीत्यभिप्रायेणाह सामानाधिकरण्यस्येति । एक्याविव क्षायामपसिद्धान्तगाह विसिष्टैक्ये ति । आस्थितत्वादि ति । श्रुतितात्पर्यविषयतया ङ्गीकारादित्यर्थः । " समुद्रः कुण्डिकाविद्धो" " वर्द्धीतक" 
मित्यादाविव स्तुत्यर्थमारोपोस्त्विति  सामानाविकरण्यस्यान्यथासिद्धिमाशङ्क्य विघिशेषत्वाभावान्नै  वमित्वाह नचेद मिति ।  नच सम्बन्धे  ति । आदिशब्देन मुख्यार्थानुपपत्तिर्बिवक्षिता । द्वारशब्दः प्रयोजकपरः । क्वचित्सम्बन्धसादृश्यद्वारेत्येव पाठः । बाधाभावादिति । मुख्यार्थेतुपपत्त्यभावादित्यर्थः । ननु  बाधकाभावात्तवापि लक्षणान स्यात् , यदि च विशिष्टाभेदबोधानुपपत्तिर्बाधिका; तर्हयस्माकमपि जीवब्रह्मसासानाधिकरण्या  नुपपत्त्येव लक्षणास्त्वित्यताह  यद्यपी ति । वाक्यं हि पदात्प्रथानम् , अतस्तदर्थ एवानुरोध्यः , समानाधिकरमवाक्यस्य च मुख्यविशोष्थैक्यं  मुख्यतस्तात्पर्थविषयः - तदभावे त्वमुख्यार्थैक्यमिति सर्वसंमतम् , अतस्तत्वमस्यादिवाक्येत्वदभिमतोपचाराङ्गीकारे  मुख्यार्थैक्यापरित्यागो दोषः , अस्मन्मते तु मुख्यैक्या परित्यागान्न लक्षणा दोषः । किञ्च निमित्तप्रहाणेन स्वरूपलक्षणा मुख्यैक्यतिद्ध्यर्थमेवाङ्गीक्रियते, तव तु न तदर्थम्, अतोपि स्वरूपलक्षणा न दोषः ; प्रत्युत मुख्यैक्यार्थत्वात् अनुकूलैवेत्यर्थः । भेदाभेदाङ्गीकारात्  न भेदज्ञानस्य भ्रमत्वं कल्प्यमिति कत्यचिच्चोद्यं निरस्यति न च भेदे ति । भेद प्रतीतेरभेदाभावो विषयः , ऐक्योपदेशत्व च भेदाभावो विषयः , अतो भेदाभेदो भवत्यागे न दोष इत्यत्राह अतएवे ति ।  अन्यतरनिषेधरवान्यतरविधिनान्तरीयकत्वेन व्याघातादित्यर्थः । एवं भेदाभेदयोः परस्पराभावात्मकत्वपक्षे दोष उक्तः । यदि भेदभेदयोः भावाभावात्मकत्वाभावः , तदा दूषणमाह तात्पर्ये ति । भेदा भावापेक्षया लाघवादैक्य एव तात्पर्यंमिति भावः । उक्तत्वा दिति । " तथापि  प्रधानभूते" त्यादिवाक्य इत्यर्थः । उभयत्यागे दोषान्तरमाह अन्यथे  ति । तत्सद्भाव इति । क्वचिदुपासनैकवाक्यत्वेपि   ऐहिकामुष्मिकफलादिरूपलिङ्गाभावा दित्यर्थः । तद्भेद इत्यतः पूर्वं सिद्धे इति शेषः । जीवपरयोगैक्ये  तत्त्वत इति क्वचित्पाठः । सप्रयोजन एवैक्योपदेश इति । एवकारो भिन्नक्रमः । भेदभ्रमोन्मूलनेनैव सप्रयोजन इत्यन्वयः । 
क्वचित्सप्रयोजनतयैक्योपदेश इति पाठः । तदा नीमभ्युपगन्तव्य इत्यनुषङ्गः । यदी ति । आदिशब्देन भ्रमोन्मूलनं विवक्षितम् , अन्यथापी त्यभ्युषगम्यवादः  ।  तावताष्यर्थापत्तिनिरासात् । तत्वार्थमाह अन्थर्थैवोपपन्न इति । वस्तुतस्त्विति शेषः । तथाही ति ।  शरीरात्मभावनिबन्धनं सामानाधिकरण्यमित्यन्यत्रोपपादितत्वात् तथा निर्वाहे सम्भवति अत्यन्तविरुद्धार्थ योरैक्यं न विवक्षितुं योग्यमिति एक्योपदेशः शरीरात्मभावनोपपाद्यः , न तु परि शुद्धे ब्रह्मिइ भ्रमादिकल्पनेन । अन्यथेति । अविरुद्धगतिसद्भावेपि विरुद्धक्लल्पने । एवं शरीरात्मभावेनान्यथासिद्धिरुक्ता, इदानीं पूर्वपक्षिणा दूषितमुपचार पक्षमुद्धरति न च लाक्षणिके  ति । भागत्यागलक्षणथा गौण्या वा वृत्त्या  एक स्मिन्नेव वृत्त्यङ्गीकारात् समानाधिकरणवाक्यप्रधानार्थस्यैक्यस्यापरित्यागादुपचारो न दोषायेत्यर्थः । ननु भागत्यागलक्षणायां  स्वारसिकं मुख्यविसेष्यैक्यपरत्वं न सिद्ध्यतीत्युक्तभित्यत आह अत इति । अविरुद्धगत्यन्तरे सति विरुद्धं भुख्यविशेष्यैक्यमपि त्याज्यमेव अन्यथा निमित्तमपि न त्यज्येत यूपादित्यवाक्येपि भ्रमहेतुदोषश्च कल्प्येतेत्यर्थः । तन्मूले ति । सामानाधिकरण्यमूलमज्ञानादिपरिकल्पनमित्यर्थः । न केवलमविरुद्धगत्यन्तरसद्भावात्  भेदभ्रमकल्पनरयोपपादकत्वाभावमातम् , प्रत्युत प्रतिकूलत्वञ्चेत्याह अज्ञानमूले ति । अविद्यास्वरूपरस्यैवानुपपन्नत्वात् तैर्नैक्योपदेशोपपादनमितिदूषणान्तरमाह नचानुपपन्नस्ये ति ।  स्वयं स्वेनरूपेणेत्यर्थः । स्वयमनुपपन्नेत्यत्र " स्वयं क्तेने " ति तृतीयासमासः । दर्शित मिति । स्वरूपानुपपत्तिनिवृत्त्यनुपपत्तिबाह्यप्रकाशानुपपत्तिष्वित्यर्थः । एक्यो पदेश मिति । अविद्यायामिव उपपादकाभावेन दुर्घटत्वं उपदेशस्य भूषमणेवा स्त्वित्यर्थः । ननु भेदस्य मिथ्यात्वादेरकल्पने  ऐक्थोपदेशाप्रामाण्यं स्यादिति शङ्कते  अप्रामाण्य मिति । अस्मन्मते ति । यदि प्रमाण्यार्थमुपपादकापेक्षा , तर्ह्मस्मदभिमतेन सुघटेन  शरीरात्मभावेनैवोपपाद्यताम् , किं दुर्घटाविद्यादिनेत्यर्थः । यदि वे ति । यद्वेत्यर्थः । 
यदि ति ।  भेदप्रतीतिमिथ्यात्वादिकल्पने  उपदेशप्रामामाण्यरूपभेदस्यापि मिथ्यात्वेन  प्रमाण्याभावलक्षणमप्रामाण्यं  फलतीत्यर्थः । तदप्रामाण्य मिति । तस्य उपदेशस्य अप्रामाण्यम् । त्वदभिलक्षितस्याप्रामाण्यस्य सिद्धौ ' अत्के चेन्मधु विन्देत किमर्थं पर्वतं व्रजे' दिति न्यायात् दूरधावनमनुचितमित्यर्थः । किञ्चे ति । न च भेदज्ञानवदैक्यज्ञानस्य लोक असिद्धत्वातच् कस्पमूलमज्ञानं कल्प्य इति वाच्यम् ,  तव श्रुत्यैकजन्याया अपि सार्वंज्ञ्यादिभेदप्रतीतेः भ्रमत्वेनाज्ञानमूलत्ववच्छ्रुजन्यस्यैवेक्यज्ञानस्य भ्रमतया तन्मूलाज्ञानस्य कल्प्यत्वादिति भावः । ननु भेदश्रुतिर्निषेध्यार्पकतयाऽभेदश्रुतितो  दुर्बलेत्यत्राह न चैके  ति । श्रुत्येकगभ्यस्य सार्वज्ञ्यादिभेदस्य च निषेधार्थमनुवादासभ्मवात् प्रन्यक्षादिसिद्धभेदस्य  च निषेधासभ्मवान्न भेदश्रुतिनिषेधार्थानुवाद इति भावः । वलीयस्त्व  मिति । तत्वावेदकत्वाथ्यवसाय इत्यर्थः । किञ्चे ति । ऐक्योपदेशानुपपत्त्या भेदप्रतीतिस्वरूपमेव  नास्तीत्युच्यताम् , कृतं तस्य भ्रमत्वकल्पनेनेत्यर्थः । तर्ही ति । यदि प्रत्यक्षादिविरोधान्न भेदप्रतीत्यपह्नवः शक्यः , तर्हि निर्दोषभदश्रुतिविरोधात् तद्भूमत्वकल्पनमप्ययुक्तमित्यर्थः । भेदप्रतीतेः प्रमाण्यतत्यागमात्रादैक्यो पदेशसम्भवान्न धर्मिस्वरूपनिह्नव इति शङ्कते भ्रन्तिसिद्धि इति । अज्ञानादिति ।  ऐक्योपदेशत्य भेदज्ञानप्रामाण्यत्यागेनेव  स्वप्रामाण्यत्वगेनापि  सम्भवान्नाज्ञानादिकल्पना, गौरवादित्यर्थः । प्रदेशान्तरे उपासनविधेः सत्त्वात्तदेकवाक्यतया दृष्टिविधिरुषपद्यत इति शङ्कतेदूरे ति । अत्रापि तथा किं न स्यादित्याह  न किमि  ति । अविरोध इति । शुद्धत्वस्येति शेषः । उपदेशे ति । ऐक्योपदेशेत्यर्थः । उपपादकत्वेन कल्पिताविद्यादिषु दौर्घट्योक्तेरपि आदौ दौर्घट्यपरिहारस्य सुवचत्वादितिभावः । 
	श्रौतैक्योपदेशान्यथानुपपत्तिं दूषयित्वा स्मार्तोपगेशानुपपत्तिं दूषयति यश्चासा विति ।
इति श्रीवाधूलकुलतिलक श्रीनिवासाचार्यंपादसेवासमधिगतपराषरतत्त्वयाथार्त्थ्येन तदेकदेवतेन तच्चरणपरिचरणपरायणेन तत्प्रसादलब्ध महाचार्यांपरनामषेयेन रामानुजदासेन  विरचितायां शतदूषणीष्याख्यायां  चण्डमारुताख्यामां ऐक्योपदेशान्यथानुपपत्तिभङ्गो नाम एकोनपञ्चाशःस्कन्धः ।। 49 ।।
----
 अत्र वयं भूयास्मेत्यधिकृता इत्यनेन  एतादृशीच्छाधिकार इति लभ्यते ,  तेनाहमर्थविनाशपक्षे तदसम्भवः सूच्यते । तेन  वादार्थसंग्रहः । कथयन्त्वि ति । " चापलेद्वे भवत इति वक्तव्य" मिति [चापले च] द्विर्वचनम् । त्वरा - चापलम् । अन्यथे  ति । इदानीमषि तस्य यित्यानित्यविवेकाद्यसम्भवेन मुमुक्षायास्तदनपेक्षत्वात् कारणाभावादपि मुमुक्षाभावो न वक्तुं शक्यत इति  भावः । तथाविधेति । अभिमानस्यैव संसारत्वादिति भावः । इममभिसन्धिमजानानो बद्धाभिमान सत्वेऽभिमानासिद्धबन्धसत्वान्मुक्तत्वव्याघात उक्त इति भ्रान्त्या शङ्कते भ्रन्त्येति । अभिसन्धिमुद््धाट्या परिहरन्ति भ्रान्ते रिति । सापी ति । भ्रान्तेरपि मिथ्यात्वाद्वा स्तवनित्यमुक्त्या न बिरोध इति भावः । दूरे गत्वे ति । अनवस्थाभयेन क्वचित्सत्यभूतभ्रान्तेर्दुस्त्यजत्वादिति भावः । उदासीने  ति । औदासीन्यबोधाभ्यां  साक्षात्त्वमिति त्वदिष्टत्वादिति भावः । सर्वं ति । सर्वपुरुषसाधारणस्याविद्यानुभवरूपसाक्षिण इत्यर्थः । इष्टपत्तिं परिहारति नचैत दिति । ननु यत्सत्यं ब्रह्मस्वरूपं कल्पितसाक्षितामान्नं  तस्य मुमुक्षां न ब्रूमः , किन्तु अन्यस्य स्वरूपतः कल्पितस्य साक्षिणः , तथा च न तन्मुक्त्या सर्वमोक्ष इत्याशङ्क्य निराकरोति सा चेत्या  दिना । साध्वि ति ।  आश्रयाभावान्मोक्षो न स्यादिति भावः । मोक्षेच्छाश्रयस्य कस्पितसाक्षिणो नाशेपि मोक्षाच्छाश्रयस्य क स्पितसाक्षिणो नाशेपि मोक्षाश्रयतयान्यस्येवेष्यमाणत्वान्नोक्तदोष इति शङ्कते अथेति । स्वसाक्षी ति । स्वकल्पकसाक्षिरुपसत्यसंविह इत्यर्थः । अहमर्थे  ति अहमर्थं 
विनाशोकदोष उक्तसाक्षिविनाशेपि तुल्य इत्यभिपायेण  एतच्श्लोककोपादानम् । किञ्चैवं मुमुक्षाधिकारो न स्यात् , समानकर्तृकेच्छाया एव मुमुक्षात्वात् ; न च मुमुक्षाशब्देन इच्छामात्रमत्रलक्ष्यत इति वाचम् ; " मुमुक्षुर्वै शरणमह" मित्यादि मुमुक्षा धिकारबोधकश्रुति त्मृत्यादिविरोधात् । दृष्टान्तमुखेन  शङ्कने प्रतिबिम्बस्ये ति । दृष्टान्तासंप्रतिपत्त्यापरिरहति प्रतिबिम्बस्ये ति । ननु मदीयमेवेदं मुखं दर्पणे दृश्यत इत्यादि  प्रत्यभिज्ञयातदभेदसिद्धेः भेदनिषेधात् प्रतिबिम्बस्यापि सत्यत्वं बिम्बाभेदश्च  युज्यत इति शङ्कते बिम्बे ति । दर्षमेमुखं नास्तीति बुद्ध्या बाधितस्य मुखस्य शुक्तिरजताद्यविशेषेण मिथ्यार्थात्वात्तयोर्भेदनिषेध एव न सम्भवति,  प्रत्यभिज्ञातु मिथ्यार्थानभ्युपगमपक्षे उपपद्यते , तदभ्युपगमपक्षे तु कर्दमलग्नपादप्रतिमुद्रायां मम पादाविवि प्रत्यभिज्ञा वदुपपाद्या, मावोपपादीति  भावः । अस्तुवे ति । अस्तुवान्यत्र मिथ्यार्थभ्यपगमे प्यत्र तदनभ्युपगमः , किन्तु  बिम्बप्रतियोगिकभेदमात्रस्य मिथ्यात्वं ततश्च प्रतिबिम्वस्य बिम्बात्मनावस्थानमित्यर्थः । तदे ति । ब्रह्मणो बन्धाश्रयत्वे  अवद्यप्रसङ्गपरिहारार्थं हि जीवस्य  तदाश्रयस्य प्रतिबिम्बत्वकल्पनम् , प्रतिबिम्बस्य बिम्बाभेदे तदपरिहारात्तत्कल्पनं व्यर्थमित्यर्थः । अतएवे ति । क्रियात्वेन प्रकाशमानस्य तदाश्रयान्तःकरणाद्भेदस्यैव गृहीतत्वादित्यर्थः । ननु उच्छेद एव पुरुषार्थ इत्यत आह सुषुप्ती ति । द्रव्यस्ये ति ।  जडत्वमभिप्रेतम् । ननु जोवस्यैव किञ्चिन्मोक्षाधि कारिस्वरूपमस्ति तच्च दुर्विज्ञेयत्वादनभिलपनीयम् , जीवश्च तदज्ञात्वैव प्रवर्तत इत्यत्राह नचे ति । स्वय मिति । ब्रह्मकल्पितस्याधिकारिणः स्वगताधिकरि विशेषणप्रतिसन्धानाभावात्प्रवृत्तिनंस्यादित्यर्थः । ननु  अधिकारतदनुसन्धानतन्मूल प्रवृत्तिविसिष्टतया ब्रह्मणा कस्पितत्वात्तस्य मोक्षार्थप्रवृत्त्युपपत्तिरित्याशङ्कतो । अधिकारे ति । नहितावते ति । अधिकारतदनुसन्धानसिद्धावपि सुमक्षानुपपत्तेः प्रवृत्तिनं रय दित्यर्थः । स्वनाशाज्ञानमुमुक्षयोरपि ब्रह्ममकल्पिततया  सर्वोपपत्तिरिति 
शङ्कते स्वमाश मिति । शास्तोवस्या ति । अनषसाये तु मिथ्यात्वज्ञानाभावादीवद्यानिवृत्त्यर्थप्रवृत्तिर्नं स्यादिति भावः । तत इति ।  एकमोक्षे  सर्षेशां मोक्षमम्भवादन्यस्य मुमुक्षादिकं व्यर्थमित्यर्थः । ननु बद्धमुक्तव्यवरथामङ्ग इष्ट एव, इदानीञ्च संसारोपलम्भः कस्यापीतः पूर्वमुक्त्तवादुपपन्नः , इतिः परञ्च कल्पान्तरादिषु कल्पि ता मुमुक्षा संसारनिवृत्तिपर्यन्ता भविष्यति त्वभावात्  न त्विदानीं कल्पिता, अत स्सर्वोपपत्तिरित्यत्राह स्वभावत  इति । ननु भुक्तवति  परेण कस्पितं भोजनं यथा प्रयोजनाभावपर्यंनुयोगस्यनर्हें तथास्माकं ब्रह्ममणा कल्पितशास्त्रारम्भतज्जन्यज्ञानादिकमिति शङ्कते नवय मिति । शास्त्रारम्भादिकं सर्वं ब्रह्मणा कलस्पितमिति परिज्ञाने तत एव सर्वंमिथ्यात्वज्ञानात् सद्य एव मोक्षः स्यात् , नच कालान्तरभीबज्ञानस्य  एतस्मात्कश्चिद्विशेषि मिथ्यात्वपक्षे युज्यत इत्यभिप्रायः । स्वत उष्णस्ये ति । आनन्दात्मकज्ञानविकासरूपा पाप्मनिवृत्तिश्शुद्धिः , सा चासाधारणकारणान्तरनिरपेक्षत्वात् स्वाभाविकी, स्वतश्शुद्धियोगित्वञ्च तादृशशुद्धियोग्यता , सा च सर्वंदा  विद्यमानापि कर्मपतिबन्धान्न  शुद्धिरुपफलोपहितेत्यर्थः । परमते नित्यमुक्तत्वात्  निर्विशेषत्वेन मुमुक्षाद्याश्रयत्वानुपपत्तेश्च हि दोष उक्तः । स्वमते तदभावमाह नहि वय मिति । स्वतोपहतपाप्मत्वप्रयुक्तमोक्षानधिकारशङ्कायां परिहृतायां प्रसङ्गात् स्वाभाविकज्ञानवत्त्यप्रयुक्तां कर्मनधिकारशङ्कां परिहरति । नचे ति । परमते  च सर्वज्ञेश्वराभेदात्  कर्मशास्त्राधिकारोपि न स्यादिति फलितम् ।।
इति श्रीवाधूलकुलतिलक श्रीनिवासाचार्यंपादसेवासमधिगतपरावरतत्त्वयाथार्त्थ्येन तदेकदैवतेन  तच्चरणपरिचरणपरायणेन तत्प्रसादलब्ध महाचार्यापरनामधेयेन रामानुजदासेन विरचितायां शतदूषणीव्याख्यायां चण्डमारुताख्यायां शास्त्राधिकराभङ्गो नाम पञ्चशस्सकन्धः  ।। 50 ।।
	-----
