  ।। अथ गृहकर्म।।

अगारं कारयिष्यन्‌ ’’इहाऽन्नाद्याय विश परिगृह्णामीति’’ उदुम्बरशाखया त्रि परिलिख्य मध्ये स्थण्डिले जुहोति।।१।।

’’कोऽसि कस्यासि काय ते ग्रामकामो जुहोमि स्वाहा,

अस्यां देवानामसि भागधेयमित प्रजात पित परेता,

विराडजुह्वद् ग्रामकामो न देवानां किञ्चनान्तरेण स्वाहेति’’।।२।।

स्थूणागर्तान्‌ खानयित्वा।।३। । उदमन्यथानासिच्य।।४।।

’’इमां वि मिन्वे अमृतस्य शाखां मधोर्धारां प्रतरणीं वसूनां।

एनां शिशु क्रन्दत्या कुमार एनां धेनु क्रन्दतु नित्यवत्सेति’’।।

उदुम्बरशाखां घृतेनाऽक्तां दक्षिणे द्वार्य्ये गर्ते निदधाति।।५।।

'इमामुच्छयामि भुवनस्य शाखां मधोर्धारां प्रतरणीं वसूनाम्‌।

एनां शिशु क्रन्दत्या कुमार एनां धेनुक्रन्दतु पाकवत्सेति’’।।

उत्तरत।।६।। एवं द्वयो-र्द्वयोर्दक्षिणत पश्चादुत्तरतश्च।।७।।

’’इमामहमस्य वृक्षस्य शाखां घतमुक्षन्तीममृते मिनोमि।

एनां शिशुक्रन्दत्या कुमार आ स्यन्दन्दान्धेनवो नित्यवत्सा इति’’।।

स्थूणाराजमुच्छ्रायति।।८।।

’’एनं कुमारस्तरुण आवत्सो भुवनस्परि।

एनं परिस्रुत कुम्भ्या आ दध्न कलशैर्दमनम्‌।।९।।

इति द्वितीय खण्ड।

