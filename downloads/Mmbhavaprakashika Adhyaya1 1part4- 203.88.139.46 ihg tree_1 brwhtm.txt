1.1.1
V	कथं भ्रमसंभव इति । निर्विशेषे परिकल्पितशब्दोक्त्तभ्रमसंभव इति शङ्का स्यात्् । अतो दोषपदमिति भावः । "अनृतेन       हि प्रत्यूढाः' । प्रतीषं नीताः, वैपरीत्यं प्रापिता इत्यर्थः । "तद्यथा हिरण्यनिधिं निहितमक्षेत्रज्ञा उपर्युपरि संचरन्तो न विन्देयुः, एवमेवेमाः संर्वाः प्रजा अहरहर्गच्छत्य एतं ब्रह्मलोकं न विन्दन्त्यनृतेन हि प्रत्यूढाः' इति छान्दोग्यम्् । भाष्ये आदिशब्देन "नासदासीत््' इत्यादिश्रुतयो विवक्षिताः । भाष्ये जीवैक्यानुपपत्त्येति । विरुद्धधर्माध्यस्तयोजर्ीवपरयोरैक्यासंभवेन धर्माणां कल्पितत्वस्य वक्त्तव्यतया तत्कल्पिकाऽविद्याभायचुपगन्तव्येत्यर्थः । सत्त्वेऽप्यात्मनो भ्रान्तिबाधाश्रयत्वर्योर्दर्शनात्् न भ्रान्तिबाधाभ्यां सद्विलक्षणत्वसिद्धिः । असिद्धिश्च हेतोः स्यात््, भ्रान्तिबाधयोरतन्निष्ठत्वादित्यत आहभ्रान्तिविषयत्वबाधविषयत्वेति ।      भाष्ये भ्रान्तिबाधयोरयोगादित्यत्र शुक्त्तिरूप्यस्येति शेषः पूरणीयः । उत्तरत्र तद्विवरणभाष्ये "प्रतीतिभ्रान्तिबाधैरपि न तथाभ्युपगमनीयम््' इत्युपक्षिप्य, "शुकत्यादिषु रजतादिप्रतीतेः' इति दर्शनात्् । परैरपि ख्यातिबाधानुपपत्तेः शुक्त्तिरूप्यविषये उपन्यासाच्च ।       न चाज्ञानस्य जगदुपादानत्वं सदसद्विलक्षणत्वं च प्रतिज्ञाय तद्धेतुतया शुक्त्तिरूप्ये प्रतीतिभ्रान्तिबाधोपपादनं कतं संगतं स्यादिति वाच्यम््, उपादानोपादेययोरभेदाभिप्रायेण तथोकत्युपपत्तेः । स्वाभिन्नकायर्जनकत्वमुपादानत्वं विवर्तपरिणामोपादानलक्षणमिति कथयद्भिरुपादानोपादेयाभेदस्याभ्युपेततय शुक्त्तिरूप्ये ख्यातिबाधसमर्तनस्य उपादाने तत्समर्थनपर्यवसितत्वात्् । ननु भामत्यामारम्भणाधिकरणे "न हि वयमभेदं ब्रूमः, किंतु भेदं व्यासेधामः' इत्युकतेरभेद एवोपादानोपादेययोर्नास्तीति वाच्यम््, ब्रह्मसमसत्ताकाभेदप्रतिक्षेपमात्रपरत्वात्् तदुक्त्तेः । यद्वा प्रतीतिबाधानुपपत्त्या शुक्त्तिरूप्यमिथ्यात्वसिद्धौ मित्याभूतस्य मिथ्याभूतमेवोपादानमन्वेषणीयमित्यज्ञानस्यापि सदसद्विलक्षणत्वं सिध्यतीत्यभिप्रायेण तथोकत्युपपत्तेः । केचित्तु- "अहमज्ञः' इत्यज्ञानप्रतीतेः       "नेह नाना' इति श्रुत्या बाधदर्शनात्् अत एव भ्रमत्वाच्च प्रतीतिभ्रान्तिबाधानामविद्याविषयत्वमेव; न शुक्त्तिरूप्यविषयत्वम्् ।       उत्तरत्र शुक्त्तिरूप्यादिषु प्रतीतिभ्रान्तिबाधैर्मिथ्यात्वसमर्थनं युकत्यन्तरमेव; नैतद्विवरणरूपम्् । "तत्र अनिर्वचनीत्वे परोक्त्तं हेतु   विस्तरेण दूषयति' इति तत्रत्य (संक्षिप्तस्य विवरणमिति) श्रुतप्रकाशिकावाक्यमपि कथंचिन्नेयमिति वदन्ति । "ख्यातिबाधयोश्चायोगात््' इत्यस्य खायातिबाधयोश्चायोगप्रसङ्गादित्यमुमर्थं स्फोरयति- प्रतीतिभ्रान्तिबाधान्यथानुपपत्त्येति । प्रतीतिरसद्विलक्षत्वसाधिका, भ्रान्तिस्तु सद्विलक्षणत्वसाधिका, बाधस्तूभयसाधारण इति विवेको द्रष्टव्यः । न च सद्वादिनं प्रति भ्रान्तैर्हेतुत्वोपन्यासोऽयुक्त्तः, तन्मते भ्रान्तित्वस्यानभ्युपगतत्वात्् । बाधने भ्रान्तित्वसमर्थने च बाध एव हेतुरस्तु, किमनेन भ्रमत्वसमर्थनेनेति वाच्यम््, "अहं रजततया अभ्राम्यम््' इत्यनुभवसिद्धतया भ्रमत्वस्य सद्वादिनापेयप्रत्याख्येयतया हेतुत्वसंभवादिति भावः । सद्भाव एवमिति । परमतत्वाभावे दृष्टान्तः । ब्रह्माश्रयत्वपक्षं दूषयतीति । ब्रह्मणश्चिन्मात्रत्वेन तस्याश्रयत्वे पूर्वोक्त्तान्योत्याश्रयदोषाप्रसङ्गः ।
       "आश्रयत्वविषयत्वभागिनी निर्विशेष(र्विभाग)चितिरेव केवला ।
पूर्वसिद्धमसो हि पश्चिमो नाश्रयो भवति नापि गोचरः ।।'
इत्युक्त्तेरिति भावः । ज्ञानत्वेऽपि नैयायिकादिरीत्या जडत्वाभ्युपगमे स्वस्य 
स्वयाथात्म्यज्ञानविरोधित्वासंभवादाह- स्वप्रकाशत्वं विवक्षितमिति । विषयित्वलक्षणज्ञानत्वाभावात्् स्वप्रकाशत्वं विवक्षितमिति केचिद्वदन्ति । ननु ब्रह्मस्वरूपतद्विषयकज्ञानयोः साधारणं स्वरूपप्रकाशत्वं किं स्वरूपाभिन्नप्रकाशत्वम््? उत स्वरूपविषयप्रकाशत्वम््? नाद्यः, तस्य प्रमाणज्ञानेऽभावात्् । न द्वितीयः, अभेदे विषयविषयिभावाभावेन स्वरूपाव्यापनादित्याशङ्कय तद्विषयव्यवहारानुगुण्यलक्षणं तद्विषयकत्वं प्रकृते विवक्षितमित्यभिप्रयन्नाह- स्वरूपविषयज्ञानत्वे सतीत्यर्थ इति विषयवैषभ्याभावादित्यर्थ इति । विषयवैषम्याभावेन विशेषानवगमादित्यर्थ इत्यर्थः । न तु "विशेषानवगमात््' इत्यस्य विषयवैषम्याभावोऽर्थः । तथा सति "कथं विशेषानवगमः' इत्याक्षेपानुत्थितेरिति द्रष्टव्यम्् । अयमेको देवदत्त इति । एक् इत्यस्याभेदोऽथर्ः । स तु स्पाष्टयार्थः । "अयं देवदत्तः' इत्यभिज्ञायाः "सोऽयं देवदत्तः' इति प्रत्यभिज्ञाया इव पुरोवर्तिनि देवदत्ताभेदविषयत्वमविशिष्यम्् । न ह्यभेदे द्वैविध्यमस्ति, येन विषयवैषम्यं स्यात्् ।        तथापि प्रत्यभिज्ञाया एव भेदभ्रमनिवर्तकत्वं नामिज्ञाया इति द्रष्टव्यम्् । न च प्रत्यभिज्ञायामेकस्मिन्वस्तुनि कालद्वयसंबन्धो        विषयः, नाभिज्ञायामिति वाच्यम््, ऐक्यस्य कालद्वयसंबन्धस्य चाभिज्ञाभ्यामेव सिद्धेः अभिज्ञाद्वयानवगतार्थविषयकत्वाभावेन स्यादिति भावः । द्वित्वभ्रमः । भेदभ्रमइत्यर्थः । "सत्यत्वज्ञानत्वादिरस्ति चेत्् स स्व इति दर्शयितुं स्वभावशब्दः' इति समीचीनः पाठः । "सत्यत्वज्ञानत्वस्वभावोऽस्ति चेत््' इति स्वभावशब्दो धर्मपरः । सत्यत्वज्ञानत्वादिधर्मोऽस्ति चेत्् स च स्वरूपानतिरिक्त्त इति दर्शयितुं स्वभावशब्द इत्यर्थः । कालद्वयदेशद्वयसंबन्धित्वं ह्यैक्यमिति । न चैतदप्यभिज्ञाद्वयसिद्धमिति प्रागेवोक्त्तमिति वाच्यम््, अभिज्ञाद्वये सत्यप्येकस्मिन्् कालद्वयसंबन्धौ मया ज्ञात इत्यनुभवाभावात्् । सत्यां च प्रत्यभिमायां तथानुभवदर्शनेनानुभवस्यैवात्र साक्षित्वात्् । अनुभवापलापे चोपेक्षणीयत्वप्रसङ्गादिति     भावः । द्वित्वभ्रमशब्दः सर्वत्र भेदभ्रमपरः ।
	ननु न प्रमाणज्ञानत्वं निवर्तकत्वप्रयोजकम््, अपि तु भ्रमविरोधित्वमेव । तच्च ब्रह्मस्वरूपेऽपि संभवतीति शङ्कां व्युदस्यति- अधिष्ठानत्वाच्छुकत्यादिवदिति । यद्वा अनिवर्तकत्वे हेत्वन्तरमप्याह- अधिष्ठानत्वादिति । अधिष्ठानस्य भ्रमविरोधित्वं प्रमाणान्तरसापेक्षं, शुकत्यादौ तथा दर्शनादित्यभ्युपगम्यमाने शुकत्यादिवदेवाधिषांनस्फुरणमपि प्रमाणान्तरसापेक्षं स्यादिति प्रतिबन्द्या दूषयति- अधिष्ठानत्वस्य ज्ञानान्तरविषयत्वमिति । अधिषांनत्वनिवृविरितीति । अधिषांनत्वनिवृत्तिः प्रसज्येतेत्यर्थः । यदि शुकत्यादावधिष्ठानस्य भ्रमाविरोधित्वमापाद्यते, तर्हि  तद्वदेवा ध्यासाधिषांनत्वार्थं ज्ञानान्तरवेद्यत्वप्रसङ्गः । यदि च  तत्र ज्ञानान्तरवेद्यत्वं जडत्वप्रयुक्त्तम्् । तर्हि भ्रमाविरोधित्वमपि जडत्वप्रयुक्त्तमिति न ब्रह्मरि भ्रमाविरोदित्वमिति प्रघट्टार्थः । प्रथमपक्षो          दूषित     इति । स्वरूपज्ञानस्याज्ञानानिवर्तकत्वे साक्षिवेद्यसुखादावप्यज्ञानप्रसङ्गात्् । किंच विवरणे "अन्तःकरणपरिणामे ज्ञानत्वोपचारात््' इत्युक्त्तत्वेनोपचारिकज्ञानविरोधिनोऽमानत्वायोगाच्च । न च यथा सौरप्रकाशाविरोधित्वम््, एवमज्ञानस्य कल्पिततया न स्वरूपमानविरोधित्वमिति वाच्यम्् । सौरप्रकाशविरुद्धतत्समसत्ताकतमोऽन्तरवत्् चैतन्यप्रकाशविरुद्धतत्समसत्ताकाज्ञानान्तराभावेनातात्त्विकाज्ञानस्यैव ज्ञानेन विरोधस्य वक्त्तव्यतया अज्ञानासंभवात्् । अहमर्थधर्मभूतवृत्तिज्ञानस्यैव विरोधित्वाभ्युपगमे ज्ञानाज्ञानयोः समानाश्रयत्वस्य वक्त्तव्यतया "अहमज्ञः' इति प्रतीत्यनुसारेण जीवाश्रयत्वपक्ष एवाङ्गीकृतः स्यात््, न 
ब्रह्मशब्दितचिन्मात्राश्रयत्वपक्ष इत्यादिद्रष्टव्यम्् । भाष्ये प्रपञ्चसत्यत्वरूपाज्ञानविरोधित्यस्य प्रपञ्चसत्यत्वतत्प्रतिभासरूपाज्ञानविरोधीत्यर्थः, "प्रपञ्चसत्यत्वं तत्प्रतिभासश्च विक्षेपरूपाज्ञानम््' इति टीकायामुक्त्तत्वादिति द्रष्टव्यम्् । अज्ञानं हि ज्ञानप्रतिबन्धकमिति । न च ज्ञाननिवर्त्यस्याज्ञानस्य कथं ज्ञानप्रतिबन्धकत्वमिति वाच्यम््, चरमवृत्तिनिवर्त्यस्याज्ञानस्य निरतिशयानन्दस्वरूपात्मस्फुरणप्रतिबन्धकत्वस्य तैरभ्युपेतत्वादिति द्रष्टव्यम्् । पराभ्युपगमादेवमुक्त्तमिति । अत एव "अनिर्वाच्याविद्याद्वितयसचिवस्य प्रभवतः' इति प्रबन्धादौ वाचस्पतिनोक्त्तम्् । तत्र ह्येका अनादिर्भावरूपा अविद्या देवताधिकरणोक्त्ता; अन्या चाध्यासभाष्य एव प्रदर्शिता आत्मन्यनात्माध्यासं प्रस्तुत्य "तमेतमेवंलक्षणमध्यासं पण्डिता अविद्येति मन्यन्ते' इति । तथा (अयथा) व्याख्याने हेतुमाह- न हि सत्तयेति । सत्ताया एवाभावेन सत्तया सद्वितीयत्वस्याज्ञानरूपत्वासंभवात् सद्वितीयत्वज्ञानमेवाज्ञानमिति भावः । सद्वितीयत्वविशिष्टब्रह्मगोचरज्ञान इति । सद्वीतीयत्वज्ञानरूपे ब्रह्मज्ञाने निवृत्त इत्यर्थः । स्वरूपं तु स्वानुभवसिद्धमिति भाष्यं केचिदेवमवतारयन्ति प्रपञ्चमिथ्यात्वं शास्त्रप्रतिपाद्यं चेत््, तस्यैव शास्त्रप्रतिपाद्यतया ब्रह्मणः शास्त्रात्् सिद्ध्यभावेनाप्रमाणिकत्वमेव स्यादित्यत्राह- स्वरूपं तु स्वानुभवसिद्धमिति ।
( तिरोधानानुपपत्तिः )
	तेषां तिरोधिरिति । अत्र "उपसर्गे धोः किः' इत्यस्याप्रवृत्तावपि प्रयोगबाहुल्यात्् "कृत्यल्युटो बहुलम््' इति बहुलग्रहणात्् समर्थनीयम्् । ज्ञानस्यात्मासाधारणकारस्येति । इदमुपलक्षणम््; प्रत्यकत्वादेरित्यपि द्रष्टव्यम्् । तस्यासाधारणत्वास्फुरणादिति । ननु असाधारणधर्मत्वं साधारणधर्माद्वयावृत्तिः । सा च नैल्यस्य शौकल्यव्यावृत्तिरिव प्रत्यकत्वादिस्वरूपाभिन्नैव ।       ततश्च प्रत्यकत्वादिस्वरूपे भासमानेऽपि तदभिन्नायाः साधारणधर्मव्यावृत्तेरभासमानत्वकथनं परोक्त्ततिरोधानपर्यवसितमेवेति चेत््- न; प्रत्यकत्वादौ साधारणधर्माभेदभ्रमदर्शनेन प्रत्यकत्वादिगतायाः साधारणधर्मव्यावृत्तेः स्वरूपरूपत्वे प्रमाणाभावात्् । 
नैल्यादौ तु शौकत्याभेदभ्रमस्य कदाप्यभावेन तत्र तद्वयावृत्तेः स्वरूपरूपत्वात्् । तत्रापि शौकल्याभेदभ्रमसत्त्वे स्वरूपातिरिक्त्ततद्वयावृत्तेरिष्टत्वादिति द्रष्टव्यम्् । अस्मदवस्थास्थानीय इति । अस्मदभिमतस्वप्रकाशधर्मभूतज्ञानविकासावस्तास्थानीय इत्यर्थः । सदा स्वप्रकाश इति यावत्् । स्वरूपनाश एव तिरोधानं स्यादित्यर्थः इति । ननु अस्तु प्रकाशाभाव एव तिरोधानम्् । न च प्रकाशाप्रकाशयोर्विरोधः, अप्रकाशस्यारोपिततयाऽविरुद्धत्वात्् । "त्वदुक्त्तमर्थं न जानामि' इत्यादौ श्रुत एवार्थे अज्ञातत्वस्याप्यनुभूयमानत्वाच्चेति चेत््- न । अधिष्ठानयाथात्म्येऽवभासमाने अप्रकाशकल्पनाया अप्यनुदयात्् । वह्नावारोपितस्यावह्नित्वस्य वह्निकार्याप्रतिबन्धकत्वात्् प्रकाशारोपितस्या प्रकाशस्य प्रकाशकार्याप्रतिबन्धकत्वाच्च । "त्वदुक्त्तमर्थं न जानामि' इत्यादौ सत्तावधारणात्मकज्ञानाभावविषयत्वेन प्रकाशाप्रकाशविरोधसाधकत्वाभावात्् । अन्यथा "घटः प्रकाशते, न प्रकाशते च' इत्यनुभवापातात्् । एतेन "नास्ति, न प्रकाशते' इति विपरीतव्यवहारयोग्यत्वमेवावरणमिति निरस्तम्् , विपरीतव्यवहारलक्षणावरणकल्पनाया अपि भासमानेऽधिष्ठाने असंभवात्् । आनन्दस्वरूपस्य भासमानत्वेन तदंशे आवरणस्य वक्त्तुमशक्यत्वाच्च । न चानवच्छिन्नानन्दाप्रकाशादावरणमस्तीति वाच्यम््, आनन्दे भेदाभावेन 
तदस्फुरणस्य वक्त्तुमशक्यत्वात्् । न च संसारदशायामानन्दे भासमानेऽप्यनवच्छेदो न भासत इति वाच्यम््, आनन्दस्य मोक्षकालीनस्य स्फुरणे सिद्धे अनवच्छेदांशस्यापुरुषार्थत्वात््  तन्मते संसारमुकत्योरविशेषप्रसङ्गात्् । न च निरतिशयानन्दास्फुरणस्फुरणाभ्यां संसारमुकत्योविर्शेष इति वाच्यम््, अद्वैतिमते वैषयिकानन्दस्य ब्रह्मनन्दातिरिक्त्तस्याभावेनोत्कर्षापकर्षायोगात्् । आनन्दो भासते चेत्् स एव मुक्त्तिकालीनानन्द इति संसारमोक्षयोरानन्दानुभवे न वैषम्यं मृषावादिमते सुवचम्् । न च यथा त्वन्मते जीवस्वरूपानन्दस्य, कैवल्यदशायामनुभूयमानस्य च स्वरूपरूपत्वेनाभेदेऽपि स आनन्द आवृत एव तस्येदानीमसत्त्वव्यवहारात्् सातिशयानन्दो भातीत्यभ्युपगम्यते, एवमिहापि स्यादिति      वाच्यम््, तत्रानन्दस्यैकत्वेऽपि तस्मिन्नानन्दे तीव्रत्वमन्दत्वादिभेदोऽस्ति, ततश्च संसारदशायामान(न्दे म?)न्दानुकूल्यं स्वरूपरूपज्ञानेन भासते, तद्गततीव्रानुकूल्यं तु कैवल्यदशायां धर्मभूतज्ञानेन भासत इति ह्यस्माकं प्रक्रिया । न तु तीव्रानुकूलत्वमपि स्वरूपरूपं स्वप्रकाशमित्यस्माभिरभ्युपगम्यते, येन दोषः स्यात्् । तस्मात्् तिरोधानं भासमानस्वरूपेऽनुपपन्नमिति भावः ।
(स्वरूपानुपपत्तिः )
	ज्ञातृत्वादीनां परमार्थतया हीति । अनुभूतेर्निराश्रयत्वे ज्ञातुरभावादेव ज्ञातृत्वादिरप्यपरमार्थो भवतीत्यर्थः । ननु "निर्विषया निराश्रया' इत्येतत्परमतानुवादरूपम्् । न च पर एव स्वमतदूषणावकाशमभिलषन्् विशेषणं प्रयच्छति, अपितु स्वोक्त्तार्थोपयोगितयैव । प्रकृते च स्वाभिमतमिथायात्वापयोगितया तस्य विशेषणस्य साफल्यमेव वक्त्तुमुचितम्् । न तु परदूषणायेत्यस्वरसादाह- यद्वा विषयाश्रयभेदानाभिति । असत्त्वप्रतिभासयोरुक्त्तिरिति । "निर्विषया निराश्रया' इत्यसत्तवोक्त्तिः, "अनुभूतिः'          इति तत्प्रतिभासोक्त्तिरिति द्रष्टव्यम्् । किं स्वरूपव्यनिरिक्त्तेति । अधिष्ठानब्रह्मस्वरूपव्यतिरिक्त्तेत्यर्थः । अनवच्छिन्नदृशिद्वयानभ्युपगमादिति । अनवच्छिन्नाधिष्ठानभूतदृशिंस्वरूपापेक्षया अतिरिक्त्ताया दोषभूताया अपरमार्थभूताया अनवच्छिन्नदृशेरनभ्युपगमादित्यर्थः । अनवच्छिन्नपक्षेऽपि समानेति । दृशेरवच्छिन्नानवच्छिन्नविकल्पस्य अपरमार्थशिरोऽन्तर्गततया अपरमार्थे सर्वत्र कल्पकान्तरापेक्षाया अविशेषादित्यर्थः । काल्पनिकशब्दस्य कल्पनप्रयोजनकत्वभ्रान्ति व्युदस्यति- अपरमार्थत्वेनेत्यर्थ इति । अनुभूतेरेव दोषत्वादिति । अविद्याकल्पकदोषत्वादित्यर्थः । प्रवाहानादित्वेन परिहृतेति । "तदधीनत्वादर्थवत््' इति सूत्रे वाचस्पतिना बीजाङ्कुरन्यायोपन्यासादिति भावः । इदं तु स्वरूपानादित्वस्याप्युपलक्षणम्् । यथा निरंशेऽप्याकाशे घटस्तटस्थ एव तमुपलक्ष्य एकदेशं संपाद्य तेन संबध्यते, तद्वदविद्यापि तटस्यैव चिन्मात्रमुपलक्ष्य एकदेशरूपजीवं संपाद्य तेद संबध्यते, तद्वदविद्यापि तटस्थैव चिन्मात्रमुपलक्ष्य एकदेशरूपजीवं संपाद्य तत्रावतिष्ठत इति नेतरेतरानयत्वम्् ।
"स्वेनैव कल्पिते देशे व्योग्नि यद्वद्् घटादिकम्् ।
   तथा जीवाश्रयाविद्यां मन्यन्ते ज्ञानकोविदाः ।।'
जीवाज्ञानयोरनादित्वे उत्पतिज्ञप्त्यप्रतिबन्धाच्चान्योन्याश्रयो न दोषः' इति जीवाश्रयाज्ञानवादिवाचस्पतिना स्वरूपानादित्वस्याप्यभ्युपेतत्वादिति द्रष्टव्यम्् । दोषस्य स्वपरनिर्वाहकत्वेनेति । नन्वेवं परिहारचातुर्विध्यात्् परैरनवस्था त्रेधापरिहृतेति पूर्वोक्त्तिविरोधः इति 
चेत्् अत्र केचित््- जीवाज्ञानवादिना प्रवाहानादित्वदुर्घटत्वस्वपरनिर्वाहकत्वानामेवोक्त्तत्वेन स्वरूपानादित्वस्यानुक्त्तत्वात््, ब्रह्माज्ञानवादिनापि प्रवाहानादित्वस्यानुक्त्तत्वाच्च त्रैविध्यमेवेति वदन्ति । परमार्थत्वप्रयुक्त्तेति । परमार्थे वस्तुनि या 
उपपविरपेक्षिता, सा परमार्थत्वप्रयुक्त्तोपपत्तिरित्यर्थः । अपरमार्थत्वप्रयुक्त्तोपपत्तीति । दोषाऽप्यपरमार्थवस्तुसामग्रीकोट्यनुप्रविष्ट इत्यर्थः । अपारमार्थिकस्य वस्तुनः पारमार्थिकवस्तुसामग्रीनिरपेक्षत्वेऽप्यपारमार्थिकवस्तुसामग्रीसापेक्षत्वमस्त्येव । स्वल्पास्येन विपुलप्रासादनिगरणस्य परमार्थिकप्रसादनिगरणहेतुनिरपेक्षत्वेऽप्यपारमार्थिकप्रादादनिगरणहेतुभूतैन्द्रजालिकमन्त्रौषधादिसामग्रीसापेक्षत्वदर्शनादिति भावः । अधिष्ठानाध्यस्तयोरैक्यप्रसङ्ग इति । स्वपरनिर्वाहकत्वपक्षे तस्मिन्नेवाधिष्ठाने तदेवाध्यस्तमित्यागतम्् । ततश्चाधिषांनत्वाधायस्तत्वयोः परस्परविरोधाभावात्् सवमपि स्वस्वरूप एव कल्पितमिति वक्त्तुं शक्यतया अध्यस्ताद्भिन्नमधिष्ठानान्तरं नापेक्षणीयं स्यादिति भावः ।
( अनिर्वचनीयत्वानुपपत्तिः )
	व्याप्तिविरोधादिति चेदिति । सत्त्वस्यासत्त्वाभावव्याप्तत्वादिति भावः । सदसदात्मकत्वं दृष्टमिति । भ्रान्तिबाधाभ्यां सदसदात्मकतया प्रतिपन्नत्वात्् तदेव स्वीकर्तुमुचितमित्यर्थः । अथर्स्थितौ सत्त्वमसत्त्वं वा स्यादिति । वस्तुस्थिथौ पर्यालोच्यमानायां सत्त्वासत्त्वयोरन्यतरदेव स्यादित्यर्थः । सदसद्विलक्षणत्वं दृष्टमिति चेदिति । सन्मात्ररूपत्वेऽप्युगयरूपत्वाभावादिति       भावः । अन्यथाख्यानादिभिरिति । आदिपदेनाख्यातियथाथर्ख्याती विवक्षिते । सत्त्वे सतीति । सत्त्वे सत्येवेत्यर्थः । भेदाग्रहेण ख्यातिबाधोपपत्तिरिति । न च भेदाग्रहस्य ख्यात्युपपादकत्वेऽपि कथं बाधोपपादकत्वमिति वाच्यम््, "वर्षकृतं दुर्भिक्षम््' इतिवदुपपत्तेः । अथवा भेदाग्रहेणेत्युपलक्षणम््- भेदाग्रहेण भेदग्रहेण च ख्यातिबाधोपपत्तिरित्यर्थः । तमर्थमुपपादयति- सत एवेत्यादिना । पुरोकर्त्यगृहीतासंसर्गभेदप्रतियोगितयानुपस्थितस्योपस्थितः ख्यातिः । तत्र गृहीतभेदप्रतियोगितया तस्य वस्तुनः प्रतीतिर्बाध इति वदन्ति ।
( प्रमाणानुपपत्तिः )
	तद्विवरणरूपतामेवोपपादयति- अहमज्ञ इति । अज्ञानस्वरूपकीतर्नमिति । विषयावरणरूपकार्यविनिर्मुक्त्ताज्ञानस्वरूपकीतर्नम््- अज्ञ इति;मामन्यं चेत्यत्र तु विषयावरणकार्यविशिष्याज्ञानकीर्तनमित्यर्थः ।    अत एव तिवरणव्याख्याने तत्त्वदीपने- "अहमज्ञ इत्यज्ञानस्य साश्रयत्वम््; मामन्यं च न जानामीति सविषयत्वं प्रतीयते' इत्युक्त्तम्् । "अहमज्ञः' इति प्रतीत एवाज्ञानस्वरूपे सविष्यत्वरूपधर्मान्तरवैशिष्टयावगाहित्वेन तद्विवरणरूपत्वमिति भावः । कार्यरूपाज्ञानव्यावृत्तिरिति । "श्रूयतां चाप्यविद्यायाः स्वरूपं कुरु(ल)नन्दन । अनात्मन्यात्मबुद्धिर्या' इत्यादावनात्मन्यात्मबुद्धेरप्यविद्याऽज्ञानादिशब्दप्रोगविषयतया तद्वयावृत्तिरित्यर्थः । वक्ष्यति चानात्मन्यात्मबुद्धेरप्यज्ञानशब्दवाच्यत्वम्् । सौषुप्तिकममानमिति । सुषुप्त्यनुवृत्तमज्ञानमित्यर्थः । अहंबुद्धिरूपस्य कार्यज्ञानस्य सुषुप्त्यनुवृत्तत्वाभावात््  तद्वयावृत्तिरित्यर्थः । ननु "मामन्यं च न जानामि' इत्यनुभवः सुषुप्त्यनुवृत्ताज्ञाने न प्रमाणीकतर्ुं योगयः, सुषुप्तावहमर्थस्य तदन्यस्य वा विषयस्योल्लेखासंभवादित्याशङ्कयाह- 
जागरितावस्तायामिति । सविकल्पप्रत्यक्षरूपसाक्षिणा अहमर्थतदन्यरूपविषयावच्छिन्नाज्ञानानुभवो जाग्रद्दशायाम््; तस्यैवाज्ञानस्य निर्विषयतयानुभवः सुषुप्तावित्यर्थः । ततश्च कारणाज्ञानस्य जाग्रद्दशायाम्् तत्त्वशुद्धिकारमते सर्वात्मना अप्रतीतिरिति न मन्तव्यम््, साक्षिभास्यस्याज्ञानस्या=ज्ञातत्वासंभवात्् । न चाज्ञानस्य निर्विषयत्वावस्था न संभवति; निर्विषयत्वेनाज्ञानानुभवश्च न संभवतीति वाच्यम््, सुषुप्तौ प्रत्यगात्ममात्रविषयतयाऽज्ञानस्य भाने दोषाभावात्् । ननु जाग्रद्दशायां साक्षिणः "घटं न जानामि' इति विषयोल्लेखित्ववत्् सुषुप्तावपि विषयोल्लेखित्वे को दोषः? न हि साक्ष्युल्लेखानुल्लेखयोर्जागरणाजागरणे उपयुज्येते; अत एव "सर्वं वस्तु ज्ञाततया अज्ञाततया वा साक्षिचैतन्यस्य सर्वदा विषय एव' इत्युक्त्तं विवरण इति चेत््- सत्यम््; जाग्रद्दशायां "घटं जानामि, पटं जानामि' इति विशिष्य विषयविशेषोलोखवत्् सुषुप्तिदशायां विषयाणां विशिष्योल्लेखादर्शनेन तदनुरोधेन कस्यचिद्धेतोः कल्पनीयत्वात्् । न केवलं तत्त्वशुद्धिकारदिभिराधुनिकैरुक्त्तम्् । संप्रदायेऽपि तथैवेत्याह- जागरितावस्तायामेवेति । अज्ञानानुभवोऽयमिति । "अहमज्ञः; मामन्यं च न जानामि' इत्ययमज्ञानानुभव इत्यर्थः । ननु "न जानामि' इत्यत्राज्ञानमात्रमनुभूयते, न तस्य कारणत्वमपि । तत्् कथं कारणाज्ञानविषयं प्रत्यक्षमित्युच्यत इत्याशङ्कयाह- न जानामीत्याच्छादकतयेति । कार्याज्ञानस्याच्छादकत्वाभावादिति भावः ।
	भाष्ये- कारणाज्ञानविषयं प्रत्यक्षं तावदिति । "अहमज्ञः, मामन्यं च न जाना'ि इत्यपरोक्षावभासः कारणाज्ञानविषयं प्रत्यक्षमिति योजना । ततश्च प्रत्यक्षमपरोक्षावभास इत्यनयर्रान पौनरुकत्यमिति ध्येयम्् । भाष्ये स हि षष्ठप्रमाणगोचर इति । षष्ठप्रमाणमात्रगोचर इत्यर्थः । मात्रपदेन प्रत्यक्षगोचरत्वं निषिध्यते । प्रत्यक्षागोचर इत्यर्थः । अत एवोत्तरत्र "अभावस्य प्रत्यक्षगोचरत्वाभायुपगमेऽपि' इत्युक्त्तम्् ।
	भवत्वयमपि षष्ठप्रमाणविषय इति । अत्र चोदयन्ति- "अयं तु "अहं सुखी' इतिवदपरोक्षः' इत्यत्र भाष्ये "अयम््' इत्यनेनानुभवः परामृश्यते, न तु विषयः; "अहं सुखी' इतिवदितीतिकरणावमृष्टप्रत्यक्षानुभवस्य दृष्टान्तीकरणात्् । न हि 'सुखादिवत््' इत्युक्त्तम्् । किंचाभावः प्रत्यक्षायोग्यः । इदं तु ज्ञानं प्रत्यक्षरूपम्् । अतो नानयोर्विषयविषयिभावः संभवतीत्यस्यार्थस्यैव प्रतिपादयितुमुचितत्वात्् "अयम््' इति ज्ञानपरामर्श एवोचितः, न विषयपरामर्शः । ततश्च "भवत्वयमप्यनुभवः षष्ठप्रमाणजन्यः' इत्येवावतारिकया भवितव्यमिति- तन्न, उपायस्योपायान्तरादूषकत्वात्् । परोक्षप्रमाणविषयः प्रागभाव इति । परोक्षैकविषय     इत्यर्थः । ततश्च परोक्षप्रमाणविषयस्य वह्नयादेरपरोक्षत्वस्यापि दर्शनात्् नेदं युक्त्तमिति शङ्काया नावकाशः । भावग्राहकप्रमाणेनेति । प्रत्यक्षस्य संनिकृष्टार्थमात्रग्राहितया संयोगादिलक्षणस्य पञ्चविधस्य संनिकर्षस्य भावेष्वेव संभवेन भावग्रहणैकशीलस्यापि प्रत्यक्षस्य विशेषणतालक्षणसंनिकर्षान्तरपरिकल्पनेनाभावग्राहकत्वाभ्युपगमेऽपीति भावः । ततश्च भाष्ये "प्रत्यक्षत्वाभ्युपगमेऽपि'    इति स्पष्टमर्थे प्रतीयमाने, "भावग्राहकप्रमाणेनाभावस्य वेद्यत्वाभ्युपगमेऽपि इत्यवतारिकायां न सामञ्जस्यम््; किं च भावग्राहिणां शब्दानुमानादीनामभावग्राहित्वस्य सर्वसिद्धत्वाच्चेति चोद्यस्य नावकाशः ।
	ग्राहकाभावान्न तदभावप्रतीतिरित्यर्थ इति । 
ग्रहणकारणीभूताधिकरणप्रतियोगिज्ञानाभावादभावज्ञानं नोत्पत्तुमर्हतीत्यर्थः; न तु ग्राहकस्याभावाज्ञानस्येत्यर्थः, उत्तरत्र "एतदुक्त्तं भवति' इति भाष्ये तथैव विवरणदर्शनात्् । न च ग्राहकशब्दस्य ग्रहणजनकप्रतियोग्यधिकरणज्ञानपरत्वे अभावविषयकज्ञानस्य ग्राहकत्वादित्यव्यवहितशङ्काया अनुत्थानमिति वाच्यम््, आशयानभिज्ञस्य तथा चोद्यसंभवात्् । केचित्तु ग्राहकाभावात््=अभावग्राहकस्य ज्ञानस्याभावात््; न तदभावप्रतीतिः-न तदभावोल्लेख इत्यर्थः, "एतदुक्त्तं भवति' इत्येतस्य कथंचिदुपपादकत्वमात्रत्वेनाप्युपपत्तेरिति वदन्ति । ज्ञानप्रागभावस्य ग्राह्यत्व इति ।        अत्र प्रागित्येतदविवक्षितम््; ज्ञानाभावस्य ग्राह्यत्व इत्यर्थः । इतरथा प्रागभावस्य यावज्ज्ञानप्रतियोगिकस्यासंभवेन व्यक्त्तिविशेषप्रतियोगिकस्यैव वक्त्तव्यतया तत्र विरोधाभावादिति द्रष्टव्यम्् । अभावधर्मितयात्मनो ज्ञानमस्तीति वक्त्तव्यमिति । अभावधर्मित्वादात्मनस्तज्ज्ञानमस्तीति वक्त्तव्यमित्यर्थः; न तु धर्मित्वेन प्रकारेण ज्ञानमिति भ्रमितव्यम््, तेन रूपेण तज्ज्ञानस्याहेतुत्वात्् । धर्मितया प्रतियोगितयावगतिरस्ति न वेति भाष्यस्याप्ययमेवार्थः । अस्मिन्् पक्ष इति । प्रत्यक्षागोचरत्वपक्षाभायुपगम    इत्यर्थः । ततश्चानुमेयत्वमात्रेण कथमपरोक्षत्वविरोधः, वह्नयादावुभयदर्शनादिति शङ्का परास्ता वेदितव्या ।
	घटाच्छादकमज्ञानं हि घटज्ञाने न विरुध्यत इति । अयमर्थः- घटज्ञाने सति घटाच्छादकमज्ञानं न हि विरुध्यते; घटाज्ञानविषयज्ञानधर्मिज्ञानाभ्यां च न विरुध्यते, भावाभावरूपत्वाभावात्् ; उभयोरपि भावरूपत्वादित्यर्थः । भाष्यस्वारस्यात््, "भावरूपाज्ञानप्रत्यक्षवादे तु सत्यप्याश्रयप्रतियोगिज्ञाने ज्ञानाभावस्येव भावान्तरस्यापि नानुपपत्तिर्नियन्तुं शक्यते' इति पुरोवादिपञ्चपादिकाविवरणग्रन्थानुसाराच्चोक्त्त एवार्थः । यथाश्रुतार्थग्रहणे साक्षाद्धटविषयज्ञानस्यैव "घटं न जानामि' इति ज्ञानविषयत्वप्रसङ्गेन ज्ञानासिद्धिप्रसङ्गात्् । वस्तुयाथात्म्यज्ञाननिवर्त्यमिति । उभयोर्भावरूपत्वऽपि तेजस्तिमिरयोरिव विरोधः सिद्ध         इति भावः ।
	भाष्ये- साक्षिचैतन्यं न वस्तुयाथात्म्यविषयमिति । साक्षिचैतन्यं वस्तुयाथात्म्यविषयकप्रमाणज्ञानं न भवतीत्यथर्ः; प्रमाणज्ञानस्यैवाज्ञाननिवर्तकत्वात्् । अन्यथेत्यस्याज्ञानविषयमिति संनिहितविषयत्वसंभवेऽपि विप्रकृष्टवस्तुयाथात्म्यविषयत्वानभ्युपगमप्रतिपादकत्वमयुक्त्तमित्यस्वरसादाह - अज्ञानविषयत्वाभावे वेति । न हि रजतज्ञानेनेति । साधकस्य बाधकत्वायोगादित्यर्थः ।
	भाष्ये- ननु चेदं भावरूपमप्यज्ञानमिति । अत्र चोदयन्ति- "नन्वज्ञानस्य व्यावर्तको विषयः कथं साक्षिचैतन्येनावभास्यते? प्रमाणयत्तत्वाद्विषयसिद्धेरिति । उच्यते- सर्वं वस्तु ज्ञाततयाऽज्ञाततया वा साक्षिचैतन्यस्य विषय एव; तत्र ज्ञाततया विषयः प्रमाणव्यवधानमपेक्षते, अन्यस्तु सामान्याकारेण विशेषाकारेण वा अज्ञानव्यावर्तकतया सदा भास्यते' इति पञ्चपादिकविवरणग्रन्थानुवादरूपमिदं वाच्यम्् । तस्य चायमर्थः- कथं "मामन्यं च न जानामि; त्वदुक्त्तमर्थं संख्यां वा शास्त्रार्थं वा न जानामि'          इति विषयावच्छिन्नमज्ञानं साक्षिभास्यं स्यात््? अज्ञानावच्छेदकस्य विषयस्य साक्षिणा भानासंभवात््; साक्षिणो बहिर्विषये नैयायिकमते मनस इव स्वातन्त्र्ासंभवात्् । इतरथा प्रमाणान्तरवैयर्थ्यप्रसङ्गात्् । ततश्चाज्ञानावच्छेदकस्य घटादेः प्रमाणत एव सिद्धिरेष्टव्या । प्रमाणज्ञानं चाज्ञानविरोधि; न तु साक्षिवदज्ञानसाधकम््, येनाज्ञानं न विरुन्ध्यात्् । ततश्चाज्ञानानुभवो न संभवतीति 
शङ्काभिप्रायः । स्वतो मनोग्राह्यत्वाभावेऽपि परमाणोः,"ज्ञातः परमाणुः' इति ज्ञाततया मनोवेद्यत्ववत्् तत्तदाकारवृत्त्यनुपहितेन परमाणोः, "ज्ञातः परमाणुः' इति ज्ञाततया मनोवेद्यत्ववत्् तत्तदाकारवृत्त्यनुपहितेन केवलेन साक्षिणा स्वतो ग्रहणायोग्यमपि         वस्तु ज्ञातत्वाज्ञातत्वान्यतराकारेण सदा भास्यत एव । इयांस्तु विशेषः- वस्तुनो ज्ञाततया भादे प्रमाणव्यवधानापेक्षा, ज्ञाततायाः प्रमाणोत्पाद्यत्वात्् । अज्ञाततायास्तु स्वतःसिद्धत्वादज्ञाततया भोन न प्रमाणव्यवधानापेक्षा । ततश्च सर्वमपि वस्तु प्रमाणाप्रसरणदशायामज्ञाततया भासत एवेति न विषयभानाथर्ं प्रमाणापेक्षा, येनाज्ञानस्य विरोधः स्यात्् । साक्षिरूपं च घटादिविषयज्ञानं नाज्ञानविरोधि, साधकतया तस्य बाधकत्वाभावादिति प्रागेवोक्त्तत्वादिति परिहाराभिप्रायः । एवमेव हीदं वाक्यं व्याख्यातं तत्त्वदीपनकृता । इह तु कथं तद्विहायान्यथानूद्यत इति ।
	तत्रायं परिहारः- सत्यं विवरणवाक्यं तत्त्वदीपनकृता तथा व्याख्यातम्् । तथापि जडस्याज्ञानविषयत्वमनभ्युपगच्छतो विवरणकारस्य मते प्रत्यगर्थावच्छिमेवाज्ञानमभूयत इत्येव वक्त्तव्यम््, न तु घटादिविषयम्् । ततश्च शङ्कापरिहारौ प्रत्यगर्थविषयावेव वक्त्तव्यावित्यभिप्रेत्य भगवता भाष्यकृता तदनुसारेण शङ्कापरिहारग्रन्थौ योजनीांवित्यभिप्रेत्य तथानूदितमिति द्रष्टव्यम्् ।
( भावरूपाज्ञानानुमानविचारः )
	उपपादिताकारविशिष्टमिति । प्रत्यक्षेण न्यायानुगृहीतेनाज्ञानस्य भावरूपत्वं "न जानामि' इत्यनेनात्माश्रयत्वं च सिद्धमिति पूर्वमुक्त्तत्वेन स्वप्रागभाव्यतिरिक्त्तत्वस्वदेशगतत्वयोः सिद्धत्वादिति भावः । न हि तमो दीपगतमिति । दीपस्यैव प्रभाश्रयत्वात्् प्रभादेशस्य प्रभाश्रयत्वं नास्ति, "प्रभादेशः' इतिवत्् "प्रभाश्रयः' इति व्यवहाराभावादिति भावः । वेद्यगतवित्त्यभिव्यक्त्तिप्रागभाव इति । वेद्यगतवित्तिर्विषयाधिष्ठानचैतन्यम््, तन्निष्ठाभिव्यक्त्तिप्रागभाव इत्यर्थः । "वेद्यगतं चैतन्यमभिव्यक्त्तं भवति' इत्युत्तरग्रन्थानुसारादयमेवार्थः । अनुलोमव्यावृत्तिरिति । अत्र स्वप्रागभावं स्वोत्पादकादृष्टं विषयगतामज्ञाततां च व्युदसितुं क्रमेण विशेषणानीत्यपि वदन्ति ।
	इत्मुत्पत्त्यनुपपत्तिरिति । दीपनिर्वापणसमसमयसौधोदरव्यापिसंतमसोत्पत्तिकारणं दुर्निरूपमित्यप्यनुपपत्तिरनुसन्धेया । निमीलने नीलप्रतिभासवदिति । अयं भावः- अस्ति तावान्निमीलितनेत्रस्य, "नीलं तमः' इति प्रतीतिः । सा तु न प्रमा, बाधितविषयत्वात्् । तथाहि- किमत्र बाह्यं तमः प्रतीयते, उतान्तरम््? नाद्य।, बहलालोकवितते देशे बाह्यस्यान्धकारस्याभावात्् । न द्वितीयः, बहिःप्रसरणशीलानां नायनरश्मीनामान्तरतमोग्राहकत्वाभावात्् । इतरथा नयनान्तःस्थाञ्जनग्रहणप्रसङ्गात्् । तस्माद्भ्रान्तिरेवेति । नीलप्रतिभानं बाधितविषयमिति । यद्यपि विवरणादौ पिहितकर्णपुटस्यान्तरशब्दोपलम्भवत्् निमीलितनेत्रस्यान्तर्मुखैर्नोचनरिामभिरान्तरं तमो गृह्यत इति "नीलं  तमः' इति प्रतीतेर्गोलकान्तर्वतिर्तमोविषयतया प्रमात्वमेवोपपादितम्् । अतस्तथैवानुवादो युक्त्तः तथापि तस्य लोकविरुद्धत्वात्् भ्रमत्वमभ्युपगम्येह परिहारान्तरमुपन्यस्तमिति द्रष्टव्यम्् । रूपोलबिन्धवेलायामिति । सजातीयघटादिरूपोपलब्धिवेलायामित्यर्थः । कारणनिरूपणायापह्नवमर्हतीति । प्रयोजनार्थे चतुर्थी । प्रयोजनं          च निवर्त्यमानतया, "मशकेभ्यो धूमः' इतिवत्् । कारणनिरूपणाभावायापह्नवमर्हतीत्यर्थः । कारणनिरूपणं प्रसज्येतेति  भयादित्यर्थः । 
स्वच्छद्रव्यत्वादिति । प्रभावात्् स्वच्छद्रव्यविशेंषत्वात्् स्पर्शानुपलम्भ इत्यर्थः ।
( अविद्याप्रत्यक्षनिरासः )
	प्रतिपन्नशब्देन भासनमुच्यत इति । न तु विषयत्वपर्यन्तम्् । तथाहि सति प्रत्यगर्थस्य प्रतिपन्नत्वकथनं व्याहतं स्यादिति भावः । अभावप्रतियोगिभूताविशदज्ञानविषयत्वमिति । अत्र चोदयन्ति- "आश्रयप्रतियोगिज्ञानं त्वविशदस्वरूपंविषयम््'      इति भाष्यस्य ह्ययमर्थः- यद्यपि "अहं मां न जानामि' इत्यत्राश्रयज्ञानं प्रत्यगर्थविषयम््, तथा प्रतियोगिज्ञानमपि ज्ञानविषयतया प्रत्यगर्थविषयकम्् तथापि न तद्द्वयमपि विशदप्रत्यगर्थविषयकं, प्रत्यगर्थांशे तयोरविशदत्वात्् । ततश्च मां न जानामि=यथा         विशदं भवति तथा न जानामि इत्यर्थः । मदर्थविषयकावधारणात्मकसाक्षात्काररूपज्ञानं नास्तीति पर्यवसितोऽर्थः । ततश्चाभावप्रतियोगिभूतज्ञानस्य वैशद्यं विद्यमानस्य प्रतियोगिविषयखमाश्रस्यावैशद्यं चाविरोधसिद्धये समर्थनीयम्् । तद्विहाय तुरगारूढस्य तुरगविस्मरणन्यायेन प्रतियोगिभूतज्ञानस्यावैशद्यं कथं समर्थ्यत इति । अत्र ब्रूमः- सत्यं प्रतियोगिभूतज्ञानस्य वैशद्यमेव समर्थनीयम्् ।  तथानि भाष्ये "आश्रयप्रतियोगिज्ञानं त्वविशदस्वरूपविषयम््' इत्युक्त्तेः साक्षाद्विषयप्रतियोगिभूतज्ञान एवाविशदत्वं समर्थनीयमित्यत्यभिप्रेत्य तदुपपादनायायं संरम्भः कृतः । स्वविषयं निवर्तकज्ञानमिति । स्वविषयं निवर्तकज्ञानं कमर् । इदानीं ज्ञानं कर्तृ । स्वशब्देन प्रतियोगिविषयकं ज्ञानमुच्यते । निवर्तकज्ञानं प्रतियोगिभूतज्ञानमित्यर्थः । विद्यमानं हि स्वाश्रयमिति । स्ववृत्तिवर्तमानस्यापरोक्षत्वादित्यर्थः । वर्तमानर्मापरकीयं न प्रत्यक्षम्् । स्वीयमप्यतीतादिकं न प्रत्यक्षम्् । स्वीयमप्यतीतादिकं न प्रत्यक्षम्् । स्ववृत्तिवर्तमानं च यज्ज्ञानं तदेव विशदमित्यर्थः । ततश्च स्वरूपतो विषयतश्चेदानीमभावप्रतियोगिभूतं ज्ञानमविशदमिति पर्यवसितोऽर्थः । अन्यथा प्रमाणज्ञाननिवर्त्याज्ञानेति । प्रमाणज्ञानाभावानभ्युपगमे प्रमाणज्ञानस्य सत्त्वप्रसङ्गेन तन्निवर्त्यमज्ञानं कथमनुभूयत? प्रमाणज्ञानस्य विरोधिनः सत्त्वादित्यर्थः । तत्रायं परिहार इति । ननु "विशदतदर्थप्रतीतिर्नास्ति' इति भाष्य एवास्याः    शङ्कायाः परिहृतत्वात्् किमिति टीकायां परिहारान्तरमुपन्यस्यत इति चेत््- न; विशदतदर्थप्रतिपत्तिनिषेधे विशदप्रतिपत्तेः स्मरणावश्यंभावेन स्मृत्यारूढाया अपि विशदप्रतिपत्तेः सत्त्वमपेक्षितमिति हि शङ्काभिप्रायः; तत्र च यथाश्रुतभाष्येण परिहारासंभवात्् परिहारन्तरं टीकायामारब्धमित्यदोषः । यद्यपि भानसत्त्वे भासमानसत्त्वमपेक्षितमिति शङ्का मन्दा, अथापि सा मन्दविषन्यायेन परिहर्तव्येति परिहार उपन्यस्त इति द्रष्टव्यम्् । मेरुसाक्षात्कारः कथं  निषिध्यत इति । यद्यपि स्वस्य मेरुसाक्षात्कारभावेऽपि परकीयमेरुसाक्षात्कारस्य पुराणादिनावगतस्य स्वात्मनि निषेधे नानुपपत्तिः, तथापि स्वीयमेरुसाक्षात्कारनिषेधस्थले स्वीयमेरुसाक्षात्कारस्याप्रसिद्धत्वादिति शङ्काभिप्रायात्् । इहांदृष्टचत्वरद्विरदेनेति । चत्वरीयो द्विरदश्चत्वरद्विरदः । नञर्थप्रतियोग्यवच्छिन्नतयैवेति । यद्यप्यभावस्येव भावरूपाज्ञानास्यापि विरोधितया नञर्थत्वमविशिष्टम््- तथाप्यभावत्वपक्षे अभावस्य प्रतियोग्यवच्छिन्नत्वेन भाननियमवत्् भावत्वपक्षे ज्ञानाविरोधित्वेनैव प्रतितिनियमाभावा(ादि)इति भावः । अभावस्य नञर्थत्वसंभवा   दिति । "भावरूपाज्ञानवादिना ज्ञानाभावत्वस्य सर्वात्मनाऽनभ्युपगमेऽपि' इति शेषः । स्वरूपावच्छिन्नाज्ञानप्रतीताविति । प्रत्यगर्थाज्ञानप्रतीतावित्यर्थः । स्वरूपभूतज्ञानादन्यतया तत्सिद्धेरिति । यद्यपि प्रमाणज्ञानादन्यतया तत्सिद्धावपि न 
निवर्त्यनिवर्तकविरोधः, अन्ततो गत्वा प्रमाणज्ञानविरुद्धतया तत्सिद्धावपि न निवर्त्यनिवर्तकविरोधः । न हि प्रमाणज्ञानविरुद्धमित्युल्लिख्यमानत्वमात्रेण विरोधिप्रमाणज्ञानमाविर्भूतमुपस्थितं स्यात््, येन विरोधो भवेत्् । न हि "तेजोविरुद्दोऽन्धकारः' इत्युल्लेखमात्रेणान्धकारस्य तेजसा निवृत्तिर्भवति । इयं च शङ्कापिशाची "स्मृतेः स्मर्यमाणसमकालवर्तित्वनियमाभावात््' इति पूर्वमेव प्रतिक्षिप्ता           च । ततश्च किं वैषम्यमभिप्रेत्य "स्वरूपज्ञानादन्यतया प्रतीतिरस्तु, न तु प्रमाणज्ञानाविरोधितया' इत्युपन्यस्यते इति चेत्् । अत्र     ब्रूमः- प्रमाणज्ञानास्य तदानीमसत्त्वे प्रमाणज्ञानविरुद्धतयाऽज्ञानस्योल्लेखः साक्षिणा न युक्त्तः, ज्ञातत्वाज्ञातत्वोपरागाभावे          साक्षिणः स्वाध्यस्तविद्यमानमात्रग्राहित्वात्् । तथाच प्रमाणज्ञानस्य साक्षिणोल्लेखमभ्युपगच्छता प्रमाणज्ञानस्य सत्त्वमभ्युपगन्तव्यमिति । न हि स्वरूपभूतं ज्ञानं साश्रयं सविषयं चेति । यद्यपि स्वरूपज्ञानस्याज्ञानादिभासकस्य सविषयत्वमस्ति, तथापि साश्रयत्वाभावेन द्वित्वावच्छिन्नाभावमभ्युपेत्य तथोक्त्तमिति द्रष्टव्यम्् । यद्वा "मामकं न जानामि' इति प्रत्यगर्थकर्मकत्वस्य ज्ञाने    प्रतीते स्वरूपज्ञानस्य स्ववृत्तित्वविरोधेन प्रत्यगर्थविषयत्वाभावमभिप्रेत्य स्वरूपज्ञानस्य सविषयत्वाभावकथनमिति द्रष्टव्यम्् । ननु "मामहं न जानामि' इत्यत्र न नञर्थप्रतियोगिनि ज्ञाने साश्रयत्वसविषयत्वप्रतीतिः, येनायं दोषः स्यात्् । अपितु नञर्थ एवाज्ञान इत्याशङ्कय तत्रापि प्रत्यगर्थविषयत्वं तदावरणत्वम््; तच्च तद्विषयकज्ञानप्रतिबन्धकत्वमिति घट्टकुटीप्रभातवृत्तान्त इत्याह - स्वरूपं किमाश्रयतयेत्यादिना । स्वस्मादन्येन केनापीति । स्वरूपभूतज्ञानान्यमात्रार्थकत्वस्य परेणोक्त्ततया तदन्येन येन केनाप्यश्रितत्वमात्रं सिध्येदिति भावः । प्रमाणज्ञानप्रतीत्यवश्यंभावादीति । तत्प्रतीतौ प्रत्येतव्यस्य प्रमाणज्ञानस्य सत्त्वमावश्यकमिति     भावः पूर्वोक्त्तो द्रष्टव्यः । प्रतीयते चेति व्याख्येयं पदम्् । न तूभयाभ्युपगत इत्युक्त्तमिति । न तूभयाभ्युपेत एक इत्युक्त्तमित्यर्थः । "उभयाभ्युपेतो ज्ञानप्रागभाव एव "अहमज्ञो मामन्यं च न जानामि' इत्यनुभूयत इत्यभ्युपगन्तव्यम््' इति भाष्य उक्त्ततया न तदपलापश्चोदनीयः ।
	न तु भ्रमवेलायामपि विद्यमानमिति । यद्यपि स्वानुभवैकस्वभावत्वस्यापि भ्रमवेलायां विद्यामानत्वमस्त्येव, अन्यथा       तेन हेतुना अज्ञानानुभवप्रतिक्षेपायोगात्् -तथापि तादृशस्य स्वानुभवैकस्वभावत्वस्य भ्रमवेलायां विद्यमानत्वं न पराभ्युपगतम््, अज्ञानानुभवस्वभावत्वस्याप्यभ्युपेतत्वादिति विशेषः ।
	नैतदित्यादिना दूषयतीति । ननु सिद्धान्तेऽपि "पराभिध्यानात्तु तिरोहितम््' इत्यादि कथमनुपपादनीयम््? अतिरोहितापहतपाष्मत्वाद्यवस्थस्य पुण्यापुण्यरूपपरमात्मसंकल्पेन तिरोधानं न संभवत्येव, प्रकृत्यात्मत्वस्वतन्त्रात्मत्वभ्रमशून्यावस्थायां कर्मणोऽप्रसक्त्तेः । अतस्तिरोधानानन्तरं पराभिध्यानस्य लब्धसत्ताकत्वम््, तस्मिश्च सति तिरोधानमित्यन्योन्याश्रय इति चेत््- न । कर्मतिरोधानयोर्बीजाङ्कुरन्यायेन प्रवाहानादितयाऽदोषात्् । तन्मते अविद्याया एकत्वाभ्युपगमेन प्रवाहानादित्वानभ्युपगमादिति       भावः । यौगपद्यपक्ष इति । यद्यपि हेत्वन्तरेण तिरस्कृतमिति पक्षो न यौगपद्यपक्षः, तस्य दूषितत्वात्् तथापि अनवस्था चेत्यत्र 
चशब्दः पूर्वोक्त्तयौगपद्यपक्षेऽनुभवपूर्वकस्तिरस्कारः, तिरस्कारपूवर्कोऽनुभव इति पक्षद्वयोक्त्तदूषणद्वयमपि सूचयतीति भावः । ज्ञानानिवर्त्यदूषणद्वस्यापीति । इदं च तिरस्कारकहेत्वन्तरस्याननुभूयमानस्यैव काचादिवत्तिरस्कारकत्वमित्यभिप्रेत्योक्त्तम्् ।         यदा 
तु तदपि हेत्वन्तरं हेत्वन्तरतिरस्कृतेनानुभूतमेव तिरस्कारोतीत्यभ्युपगम्यते तदानवस्यैवेति द्रष्टव्यम्् ।
	अनुमतिप्रदाने (मतप्रदर्शने) वर्तत इति । पक्षन्तरपरिग्रह इत्यर्थः । यः सांशः सविशेषः इत्यादेः अज्ञानकार्यं न संभवतीत्यन्तस्य भाष्यस्यायमर्थः- अविशदप्रकाशत्वं हि अविशदत्वविशिष्टं प्रकाशत्वम्् । अविशदत्वं चाप्रकाशमानत्वम्् । अप्रकाशमानत्वं च धर्मद्वारा धर्मिगतम्् । प्रकाशमानत्वं च साक्षाद्धर्मिगतम्् । ततश्चाप्रकाशमानधर्मकत्वे सति प्रकाशमानत्वमविशदप्रकाशत्वमित्येवावगन्तव्यम्् । न त्वविशदत्वप्रकाशमानत्वयोः साक्षादेकनिष्ठत्वम््, विरोधात्् । य आकारोऽविशदः,           तत्र प्रकाशमानत्वस्याभावेनाविशदप्रकाशमानत्वाभावात्् । यश्च प्रकाशमानः, तत्राविशदत्वलक्षणाप्रकाशमानत्वाभावात्् । ततश्चाविशदत्वलक्षणमप्रकाशमनित्वं धर्मद्वारकम्, प्रकाशमानत्वमद्वारकमित्येवाभ्युपगन्तव्यम्् । ततश्च "निर्धर्मके ब्रह्मण्यविशदप्रकाशमानत्वं न संभवति' इति टीकाग्रन्थस्याप्यत्रैव तात्पर्यम्् । विशदस्वरूपं प्रागस्ति न वेति विकल्पे विशदस्वरूपस्य प्रागसत्त्वे विशदस्वरूपस्यागन्तुकत्वेनानित्यत्वप्रसङ्ग एवापादनीयः । न मोक्षस्य, व्यधिकरणत्वात्् । किं च मोक्षस्याविद्यानिवृत्तिरूपत्वेनाभावरूपतया कार्यत्वेऽपि नानित्यत्वापादनं युक्त्तमित्याशङ्कय मोक्षस्येत्येतद्वयाचष्टे- मुक्त्तस्वरूपस्येति । वैशद्यं च भावरूपमिति । विशदस्वरूपं च भावरूपमित्यर्थः ।
	तदनवभासेऽज्ञानानुभवायोगादिति । प्रमाणज्ञानानवभासे तदन्यत्वानाज्ञानानुभवायोगात्् प्रमाणज्ञानस्यावभासोऽपेक्षितः ततश्चावभास्यमानस्य प्रमाणज्ञानस्यापि पूर्वोक्त्तरीत्या सत्त्वमपेक्षितमिति तदन्यरूपमज्ञानं कथमवभासेतेत्यथर्ः । निर्विकल्पकेन वा सविकल्पकेन वेति । नित्येन वा, अनित्येन वेत्यर्थः । निर्विकल्पकसविकल्पकशब्दयोनिष्प्रकारकसप्रकारकपरत्वे परमतेऽज्ञानान्तःकरणतद्वर्मादिभासकसाक्षिचैतन्यस्वरूपस्य निष्प्रकारकत्वाभावात्् अखण्डार्थवाक्यजन्यस्य वृत्तिरूपज्ञानस्य निष्प्रकारकत्वदर्शनेन वृत्तिज्ञानस्य सप्रकारकत्वनियमाभावच्च निर्विकल्पकसविकल्पकशब्दाभ्यां साक्षिस्वरूपचैतन्यवृत्तिज्ञानपरिग्रहं सिद्धवत्कृत्य दूषणानुपपत्तेः नित्यानित्यज्ञाने एव निर्विकल्पकसविकल्पकशब्दाभ्यां विवक्षिते इत्येव युक्त्तमिति द्रष्टव्यम्् ।
अविद्यानुमाननिरासः
	भाष्ये - हेतोरनैकान्त्यमिति । अप्रकाशितार्थप्रकाशत्वरूपलिङ्गजन्यायाः स्वप्रागभावेत्यादिसाध्यविषयकानुमितेरप्यप्रकाशितार्थप्रकाशकत्वं स्वीकर्तव्यम््, इतरथा तस्याः प्रकाशितप्रकाशकत्वमप्रकाशकत्वं वा स्यात्् ततश्चा तस्याबनुमितौ हेतुसत्त्वादनुमितिविषयीभूताज्ञानावारकाज्ञानानभ्युपगमेन स्वविषयावरणपूर्वकत्वलक्षणसाध्याभावेन हेतोरनैकान्त्यमित्यर्थः ।     यद्यपि परैः परोक्षस्थलमात्र एव वृत्तिनिर्गमाभविनाज्ञानानिवर्तकत्वस्याभ्युपगमेन परोक्षवृत्तिमात्रे व्यभिचारः सुवचः, तथापि परोक्षस्थले विषयावच्छिन्नचैतन्यस्थाज्ञानानिवृतावपि प्रमातृगताज्ञाननिवृत्तेरभ्युपेतत्वात्् परोक्षज्ञानमात्रे व्यभिचारो नोद्भावित      इति वदन्ति । केचित्तु इदमुपलक्षणं परोक्षज्ञानमात्रस्येति मन्यन्ते । अत्र जडविषयकज्ञानमात्रे व्यभिचारश्च बोध्यः । जडावारकाज्ञानाभावात््, जडस्याप्रसक्त्तप्रकाशकत्वेन परैरावरणानभ्युपगमात्् । न च जडावच्छिन्नचैतन्यावारकमज्ञानं संभवतीति वाच्यम््, 
घटविषयकज्ञानस्य घटावच्छ्न्चैतन्यावारकाज्ञाननिवर्तकत्वस्य भिन्नविषयत्वेनासंभवात्् । न च "सर्वप्रत्ययवेद्ये च ब्रह्मरूपे व्यवस्थिते' इत्युक्त्तरीत्या घटादिज्ञानमपि तदवच्छ्न्नचैतन्यविषयमिति वाच्यम््, "न संदृशे तिष्ठति रूपमस्य न चक्षुषा पश्यति कश्चनैनम््' इत्यादिश्रुतिविरोधात्् । तथा हि सति "घटोऽस्ति' इति ज्ञाने सद्रूपब्रह्मस्फुरणेन ब्रह्मसाक्षात्कारादविद्यानिवृत्तिप्रसङ्गः ।          न च तस्य ब्रह्ममात्रविषयकत्वाभावान्नाज्ञाननिवर्तकत्वमिति वाच्यम््, "दण्डी देवदत्तः' इति विशिष्टज्ञानस्य विशेष्याज्ञाननिवर्तकत्वानापत्तेरितत्यादि दूषणं द्रष्टव्यम्् । तस्य प्रमाणज्ञानस्याप्रकाशितार्थप्रकाशकत्वात्् इत्यस्यानन्तरं "तस्य हेतोः' इति शेषः पूरणीयः । अतः स्वविषयावरणाज्ञानान्तरसाधनत्वे सतीत्यस्य नान्वयानुपपत्तिरिति द्रष्टव्यम्् । तद्विरोधादेव न हेतोरनैकान्त्यमिति । न चासल्लिङ्गजन्याय अप्यनुमितेर्विषयाबाधेन प्रमात्वसंभवान्न विरोध इति वाच्यम््, असल्लिङ्गस्य प्रमायामसामर्थ्यात्् । वह्निमत्पर्वते व्यभिचारिलिङ्गजन्यानुमितेरपर्वतीयवह्निविषयतया वा पर्वतस्थापाषाणादौ वह्नित्वविषयतया वा भ्रमत्वावश्यंभावात््, लिङ्गोपहितलैङ्गिभानेन भ्रमत्वावश्यंभावाच्चेति भावः । तत्र वृत्त्यभावादिति । अप्रकाशिकार्थप्रकाशकत्वस्याबाध्यव्यवहारानुगुण्यरूपप्रमात्वपर्यवसितस्य तत्रानुमितावभावादिति भावः । अज्ञानानुमितेः प्रमात्वे प्रकाशितार्थप्रकाशकत्वस्य व्यभिचारित्वावश्यंभावेन व्यभिचारिहेतोः प्रमाजनकत्वविरोधः, अप्रमात्वे प्रमात्वरूपहेतोव्यभिचारित्वेन सल्लिङ्गत्वावश्यंभावेन तस्याप्रमाजनकत्वविरोध इत्यभिप्रायेण परिहरति - उच्यत इत्यादिना । अन्यतराभावेऽपि साध्यसिद्धयभावादिति । ननु ज्ञानसौष्ठवमात्रेणापि साध्यं सिध्यतीति चेत्् । सत्यम्् । तदपि हेत्वनैकान्त्येन सिध्यतीत्यत्र तात्पर्यात्् । अभावाद्विवेचनमात्रं क्रियत इति ।         न चाभावविवेकस्याप्रकाशितस्य प्रकाशकतया व्यभिचारस्तदवस्थ इति वाच्यम््, अभावविवेकावारकाज्ञानसत्त्वेन तन्निवर्तकत्वस्यानुमितौ संभवेन व्यभिचाराभावात्् । अहमर्थधर्मभूतेति । धर्मभूतज्ञानभिन्नेनेत्यर्थः । अज्ञानसिद्धावनुमानप्रामाण्यमिति । उक्त्तीरीत्या अस्याभावविवेचनुमितित्वेन व्यभिचाराभावादिति भावः । भावरूपाज्ञानसिद्धिरिति । भावरूपतयाऽज्ञानसिद्धिरित्यर्थः । ज्ञातुरपि तत्कल्पितत्वादिति । ततश्चाज्ञानकल्पिताहमर्थधर्मभूतज्ञानस्यागन्तुकस्यानाद्यज्ञानभासकत्वासंभवेन । अनाद्यज्ञानभासकं नित्यं साक्षिचैतन्यमभ्युपेयमिति भावः । तदुत्तीर्णसाक्षिचैतन्येनेति ननूत्तीर्णचैतन्यसिद्धौ भावरूपाज्ञानसिद्धिर्नापेक्षिता । साक्षिसिद्धेस्तदेकोपायत्वाभावात््, धारावाहिकज्ञानसुखादिभासकत्वोनापि सिद्धिसंभवात्् । किंच "मामन्यं च न जानामि' इति साक्षिचैतन्येनाज्ञानसिद्धौ साक्षिणोऽहमर्थोत्तीणर्त्वसिद्धिरपि नोपजीव्या । न हि "अयं घटः' इति ज्ञानेन घटसिद्धौ घटज्ञानस्य देहान्तःकरणात्मधर्मत्वादिविवेकोऽपेक्षित इति चेत््- सत्यम्् । तस्याः प्रणाड्य अपि परैरुपन्यस्तत्वात्तद्रीतिमनुसृत्यान्योन्यायश्रय उपन्यस्त इति द्रष्टव्यम्् । भाष्ये सत्यपि दीप इति । ज्ञानमनुत्पाद्य विषयप्रकाशकत्वायोगादित्यर्थः । ततश्च ज्ञानेन सह तस्यप्रकाशकत्वमस्तीति शङ्का निरस्ता । असिद्धिः फलतिेति । ज्ञानस्यैव हि साक्षात्् प्रकाशकत्वमिति तस्यार्थ इति भावः । इन्द्रियाणामित्यनेन तृतीयपक्ष इति । "तर्हीन्द्रियाणामप्युपकारकत्वेन तेषामप्यप्रकाशितार्थप्रकाशकत्वमङ्गीकरणीयम््' इति  ग्रन्थेनेति भ्रमितव्यम््, एतस्य हेत्वभावसमर्थनपरस्य तद्विरुद्धानैकान्त्यसमर्थनाभिप्रायानुपपत्तेः । 
"नास्माभिर्ज्ञानतुल्यप्रकाशकत्वाभ्युपगमेन' इत्येतत्पर्यन्तभाष्यग्रन्थस्य साक्षात्प्रकाशकत्वरूपपक्षव्युदासकत्वेन पक्षान्तराप्रतिक्षेपकत्वात्् । ननु यदि सर्वत्र ज्ञानस्यैव प्रकाशकत्वम््, तर्हीन्द्रियस्य प्रकाशकत्वं न स्यादित्याशङ्कयेष्यापत्त्या परिहरति भाष्ये- इन्द्रियाणामपि ज्ञानोत्पत्तिहेतुत्वमेवेति । मात्रचार्थपरिच्छेदव्युदास इति । अत्र "प्रमाणे द्वयसज््घ्नञमात्रचः' इति मात्रच्प्रत्ययः प्रमाणार्थः । विरोधिनिरसनपर्यन्तत्वरूपं प्रकाशकत्वं न संप्रतिपन्नमित्यर्थः । ननु "क्षीरमात्रं पिब' इत्यत्रेवोत्तरपदत्वनियतव्यवच्छेदार्थकं मात्रपदम्् ।          तथा हि सति, "विरोधिनिरसनमात्रं न संप्रतिपन्नम््' इत्युक्त्ते "इतरसहितं तु संप्रतिपन्नम््' इति प्रतीयेत । अतो यथोक्त्त एवार्थः ।        तद्धि साध्यं न संप्रतिपन्नमिति । ततश्च भाष्ये संप्रतिपन्नमिति शेषः पूरणीय इति भावः । नन्वपकाशितार्थप्रकाशकत्वहेतौ विक   ल्पेन दूषितेऽपि इन्द्रियादिव्यभिचारवारणार्थं भासमानत्वविशेशिततया पूर्वमुपन्यस्तो हेतुनर् दूषित इत्याशङ्कय विशेष्यदूषणादेव विशिष्टोऽपि दूषित इत्याह- भासमानत्वे सत्यप्रकाशितार्थप्रकाशकत्वादिति हेतौ विशेषितेऽपीति ।
	अनुमाने पक्षस्योभयसिद्धत्वस्यापेक्षितत्वान्नेदमनुमानरूपम््, अपितु प्रतिकूलतर्करूपमित्यभिप्रयन्नाह - अथास्यानुमानस्येति । प्रयोगशब्दस्यानुमान एव प्रयोगप्रसिद्धिमाशङ्कयाह- तर्कस्यापि व्याप्तिमूलत्वादिति । यथाक्रममनुमानत्रयमिति । प्रतिकूलतर्कत्रयमित्यर्थः । ननु कथमेषामेतदनुमानप्रतिरोधित्वम््? प्रत्युस्वविषयावरणस्वदेशगतेतिविशेषणानुकूलत्वमेव । ताभ्यां         हि विशेषणाभ्यां ज्ञानसमानाश्रयं ज्ञानसमानविषयं चा(ह्य)ज्ञानं साध्यते । तत्् कथं प्रकृतानुमानविरुद्धमिति चेत््- न,अर्थानवबोधात्् । स्वदेशगतत्वस्वविषयावरणत्वस्वनिवर्त्यत्वानां साधनं चिन्मात्राश्रितत्वचिन्मात्रविषयत्वप्रतिकूलं यथाक्रममनुमानत्रयम्् अज्ञानं पक्षीकृत्योच्यत इत्यर्थः । अज्ञानं न प्रमात्राश्रितं, नापि प्रमेयजडविषयकम््, अपितु चिन्मात्राश्रितं चिन्मात्रविषयकं चेति   वदतः स्वदेशगतस्वविषयावरणेत्यनुमानोक्त्तिर्विरुद्धेति पर्यवसितोऽर्थः । ज्ञानानाश्रयत्वप्रसङ्ग इत्युक्त्त इति । अज्ञानं चेत््, ज्ञानं नाश्रयेदित्यर्थः । ब्रह्मणो ज्ञाननिवर्त्याज्ञानत्व इति । ज्ञाननिवर्त्याज्ञानविषयत्व इत्यर्थः । उत्तरोत्तरज्ञानानां सपक्षत्वमपि ह्युपपद्यत इति । अपिशब्दो भिन्नक्रमः । अज्ञानानुमितिवत्् उत्तरोत्तरमानानामपीत्यर्थः । अतो भाष्योक्त्तस्याज्ञानसाधनप्रमाणज्ञानस्यापि दृष्टान्तत्वं न विरुध्यत इति द्रष्टव्यम्् । यद्वा अज्ञानसाधकप्रमाणज्ञानस्योभयसंप्रतिपन्नत्वाभावात्् उत्तरोत्तरमानानां सपक्षत्वमुक्त्तमिति द्रष्टव्यम्् । न वस्तुनो विनाशकमिति । प्रागभावस्याभावरूपस्यावस्तुत्वात्् वस्तुत्वेऽपि ज्ञानस्य स्वप्रागभावविनाशरूपत्वेन विनाशकत्वाभावाद्वा न बाध इति भावः । व्यतिरेकव्याप्तिं द्विधा दर्शयतीति । ईश्वरयोगज्ञानादौ शक्त्तिविशेषोपबृंहणविरहरूपविशेषणविरहेण मुद्गरादौ ज्ञानत्वरूपविशेष्यविरहेणेति दर्शयतीत्यर्थः । भाष्ये- अज्ञानं च दृष्टमिति । ज्ञानभिन्नं च दृष्टमित्यर्थः ।
	पूर्वभ्रान्तिज्ञानोत्पन्नानामितीति । भ्रान्तित्वेन ज्ञायमानपूर्वज्ञानोत्पन्नानामित्यर्थः । बाध्यज्ञानोत्पन्नानामिति यावत्् ।           न तु वस्तुसत भ्रान्तित्वं विवक्षितम््, प्रमितिजन्यभयस्यापि भ्रमरूपबाधकज्ञानेन निवृत्तिदर्शनादिति द्रष्टव्यम्् । "क्षरिकत्वेन स्वयमेव 
नश्यतीति भाष्यमयुक्त्तम््; दीपज्वालादौ व्यभिचारात््, तस्य कारणनाशनाश्यत्वेन स्वयमेव नाशाभावात्् । किंच नाशकाभावेऽपि नाशे अहेतुककार्योत्पविप्रसङ्गः' इत्याशङ्कय "क्षणिकत्वात्् स्वयमेव नश्यति' इत्यस्य कारणनाशाद्यनाश्यं क्षणिकं फलविनाश्यमित्यर्थ इत्याह - फलविनाश्यानि द्दीति । उक्त्तविशेषणेनेति । यत्् क्षणिकं तत्् फलविनाश्यमित्युक्त्ते ज्वालादौ व्यभिचारः स्यात्् । समवायिकारणनाशाद्यनाश्यं क्षणिकं फलविनाश्यमित्युक्त्ते तु न व्यभिचार इति भावः । तथा भयाद्यपीति ।        तथा च भयाद्यपीत्यर्थः । तर्हि सदा भयसंततिरुपलभ्येतेति । नन्वयं दोषोऽक्षणिकत्ववादिनोऽपि समान एव, भयस्याक्षणिकत्वे सर्वदोपलब्धिप्रसङ्ग इत्यापादनसंभवादिति चेत््- सत्यम्् । कस्यचित्् तटस्थस्येदृशशङ्कासंभवात्् । केचित्तु बाधकज्ञानेन तेषामनाशे उत्पन्नबाधकज्ञानस्यापि पुंसो भयोपलम्भः किं न स्यादित्याशङ्कय, किं पूर्वभयोपलम्भ आपाद्यते, उतोत्तरभयोपलम्भ इति      विकल्प्य, पूर्वस्य स्वत एव नष्टत्वात्् उत्तरस्य च कारणाभावेनानुात्पत्तेर्न भयोपलम्भप्रसङ्ग इत्याह भाष्ये- क्षणिकत्वेन तेषामित्यादिनेति टीकातात्पर्यं वदन्ति । अनन्तरनिवृ रन्यथासिद्धिमाहेति । अत्र केचित््- "क्षरिकत्वेन तेषां स्वयमेव नाशात््' इति    ग्रन्थेनैव यावद्वाधं भयस्वरूपानुवृत्तेरनन्तरनिवृत्तेश्च हेतोरन्यथासिद्धिः संभवति । किं च "कारणनिवृत्त्या पश्चादनुत्पत्तेः' इत्यनेनानन्तरनिवृत्तेरन्यथासिद्धरपि दुर्वचा, तस्य ग्रन्थस्य तदन्यथासिद्धयुपपादकत्वाभावादिति चोदयन्ति । ननु तन्निवृत्तिर्दोषनिवृत्त्या चेत्् "नायं सर्पो रज्जुरेषा' इति ज्ञानस्योपदेशो न स्यादित्याशङ्कय रज्जुत्वमानस्य रज्जुत्वरूपविशेषादर्शनरूपदोषनिवृत्तिद्वारा सर्पपारमार्थ्याभिमानरूपभ्रमोत्पविप्रतिबन्धमुखेन भयानुत्पत्तिहेतुत्वमित्यभिप्रयन्नाह- नायं सर्पो रज्जुरेषेति ज्ञानमिति । स्वविषयव्यवहारहेतुरिति दृष्टान्तार्थम्् । यथा साक्षात्् स्वविषयव्यवहारहेतुः, नैवं भ्रमनिवृत्तौ साक्षाद्भेतुरिति भावः । न च विशेषादर्शनरूपदोषस्य तन्निवर्त्यत्वाभ्युपगमेऽपि ज्ञानस्य वस्तुनाशकत्वाभ्युपगमप्रसङ्ग इति वाच्यम््, भावस्यैव विनाश्यत्वानभ्युपगमेन विशेषादर्शनस्य विनाश्यत्वाभ्युपगमे दोषाभावात्् । न च सिद्धान्ते भावातिरिक्त्ताभावानुभ्युपगमाद्विशेषादर्शनमपि भाव  एवेति वाच्यम््, ज्ञानं स्वप्रागभावव्यतिरिक्त्तविनाशकं नेत्यभ्युपगमे विरोधाभावादिति भावः ।
( अनिर्वचनीयत्वानुपपत्तिः )
	विद्यमानभेदाग्रहणेति । विद्यमानस्य भेदस्याग्रहणेत्यर्थः । स्वविषयान्यथात्वेति । अन्यस्यान्यात्मनाऽवभासेत्यर्थः ।       अत्र, अन्यस्यान्यात्मनेत्येव भ्रान्तिस्वरूपम््; इतरांशेन तत्कार्यकारणयोः कीर्तनमिति द्रष्टव्यम्् । स्वविषयोल्लेखमात्रेणेति । किमनिर्वचनीयोल्लेखित्वादासां प्रतीतीनां तत्र प्रामाण्यम््, उत सतो वाऽसतो वा प्रतीतिभ्रान्तिबाधविषयत्वासंभवादनिर्वचनीयत्वं कल्प्यत इत्यर्थः । उपपत्तिनिरपेक्षाणामेवैषां घयादिविषये "अयं घटः' इति प्रत्यक्षस्येव तत्र प्रामाण्यम््, उतोपपत्तिभिर्निष्कृष्यमाणानामेवैषामिति पर्यवसितोऽर्थः । प्रतीत्युल्लिख्यमानमिति । न च विषयत्वमपि ह्युल्लिख्यमानत्वमेवेति प्रतीत्युल्लिख्यमानमेव प्रतीतिभ्रान्तिबाधोल्लिख्यमानमित्युक्त्ते प्रयोज्यप्रयोजकाभेद इति वाच्यम््, उल्लिख्यमानमेवोल्लिख्यमानतयाऽभ्युपगन्तुं युक्त्तमित्यर्थकत्वेनादोषात्् ।
	विस्तरार्थं परमातमनुवदतीति । ननु प्रतीतिभ्रान्तिबाधौरज्ञानस्यानिर्वच नीयत्वं प्रागुपन्यस्तम्् । अधुना शुक्त्तिरूप्ये प्रतीतिभ्रान्तिबाधा उपन्यस्यन्त इति वैरूप्यात्् कथमेतस्य 
पूर्वोक्त्तविस्तररूपत्वमिति चेत््- न, पूर्ववाक्यस्यापि शुक्त्तिरूप्यविषयत्वेन विरोधाभावात्् । नन्वेवमपि "शुक्त्तयादिषु रजतादिप्रतीतेः' इत्यादिभाष्यस्य पूर्वोक्त्तार्थविस्तररूपत्वं न संभवति । पूर्वं हि शुक्त्तिरूप्यादेः प्रतीतिभ्रान्तिबाधविषयत्वं सिद्धवत्कृत्य तदन्यथानुपपत्त्याऽनिर्वचनीयत्वं साधितम्् । इदानीम्् "अन्यस्यान्यथाभानायोगाच्च' इत्यन्यथाख्यात्यसंभव एव प्रतिपाद्यते । कथमनयोः संकोचविस्तररूपत्वमिति चेत््- न; अन्यथाख्यातिरूपभ्रमासंभवात्् सद्भिन्नविषयत्वेन च भ्रमत्वस्योपपाद्यत्वात्् तादृशभ्रमविषयत्वानुपपत्तिरेवेहापि प्रमाणीकियत इति संक्षेपविस्तररूपत्वे नानुपपत्तिरिति द्रष्टव्यम्् । अस्ति चेद्यथार्थैव प्रतीतिरिति । इदं च दूषणं धर्मधर्मिणोर्मिथस्तादात्म्यपक्षेऽपि समानम्् । ज्ञानगतमन्यथात्वमित्यत्र किं शुक्त्तिज्ञानस्य रजतज्ञानत्वमन्यथात्वमित्यर्थः, उत शुक्त्तिज्ञानस्य रजतरूपत्वमन्यथात्वमिति विकल्प्याद्यं दूषयति- विषयोऽन्यो ज्ञामन्यदेवेति नोपपद्यत इति । अन्यविषयकज्ञानेऽन्यविषयकज्ञानत्वं नास्तीत्यर्थः । ततश्चासतो ज्ञानन्तरतादात्म्यस्य ख्याने असत्ख्यातिप्रसङ्गः इति भावः । द्वितीयं दूषयति- आत्मख्यातिप्रसङ्गश्चेति । न हि पुरोवर्तिनि रजतधर्मिसंबन्ध इति । न हि पुरोवर्तिनि रजताभेद इत्यर्थः । अन्यत्र संबन्धमात्रमिति । शुक्त्तिरजततादात्म्यस्य वा शुक्त्तिरजतवैशिष्टयस्य वा असत्त्वेऽपि रजतत्ववैशिष्टयस्य वा रजततादात्म्यस्य वा सत्यरजते प्रसिद्धत्वादिति भावः । संबन्धद्वयानवभासादिति । अन्यत्र सतः संबन्धस्यान्यत्र भाने संबन्धसंबन्धो भासत इत्यर्थः स्यात्् । ततश्च संबन्धद्वयमानप्रसङ्ग इत्यर्थः । शङ्कते- संबन्धस्य संबन्धान्तरानपेक्षत्वादिति । निरन्तरं भातमिति । अगृहितासंसर्गतयैकप्रतीत्युपारूढमित्यर्थः । न हि प्रतिबन्धेति ।      ततश्च प्रवृत्तिबाधमात्रस्य न प्रयोजकत्वम्् । अपितु प्रवृत्तिबाधसचिवस्य "नास्ति' इति प्रत्ययस्यापीति भावः ।
	आरोप्यलिङ्गानुविधायीति । ग्रहणस्मरणात्मकत्वे "इयं रजतम््' इत्यपि स्यादिति भावः । न तु तत्पक्ष उप्यस्त इति ।     तन्मते ज्ञानैक्यानभ्युपगमादिति भावः । भाष्ये- विषयासद्भावपक्ष इति । माध्यमिकमते ज्ञानमपि नास्ति । यागाचारमते ज्ञानाभिन्नतया विषयोऽप्यस्ति । एतन्मते तु ज्ञानमस्ति, विषयो नास्तीति विशेषः ।
	विद्यमानविषयकारणकत्वेनेति । विषयजन्यत्वेनेत्यर्थः । कारणत्वे विद्यमानत्वमपि सिध्यतीत्यभिप्रेत्य विद्यमानेत्युक्त्तम्् । तस्या वृत्तिज्ञानत्वेनेति । अपरोक्षवृत्तिज्ञानत्वेनेत्यर्थः । ततश्च परोक्षवृत्तिज्ञाने विषयरहितावस्थासंभवेन न दोष इति         ध्येयम्् । विरम्य व्यापारवचनाच्चेति । निर्वषयमुत्पन्नं सत्् विषयमुत्पाद्य पश्चाद्विषयीकरोतीति क्रमिकव्यापारद्वयाश्रयणात्् विरम्य व्यापार इति द्रष्टव्यम्् । पुरुषगतत्वस्यापि संभवादिति । यद्यपीन्द्रियापेक्षया प्रमात्रपेक्षया दूरत्वं विषयगतमेव; न पुरुषगतम्् अथापि सामान्यतो दूरत्वमात्रस्य दाषत्वमिति वदन्तं प्रतीदं दूषणमिति द्रष्टव्यम्् । उभयत्रेति । ननु विषय इव पुरुषेऽप्यविद्यावृत्तिरूपभ्रान्त्युत्पादनेनोभयत्र कार्यमुत्पाद्यत इति शक्यं वक्त्तुमिति चेत््- न । उभयत्रैकरूपकार्योत्पत्तिप्रसङ्ग इत्यत्र तात्पर्यात्् । तत्र कार्यकरत्वं दृष्टमिति । विषयविषयकज्ञानोत्पत्तेरिति भावः । दोषांशस्याकार्यकरत्वादिति । चउूरश्म्यादेर्यथा तथा वस्तु । दोषांशस्य तु न क्वापि भिन्नाधिकरणे कार्यजनकत्वं दृष्टम्् । अतो न प्रमात्राश्रितदोषस्य विषयनिष्ठानिर्वचनीयरजतोत्पादकत्वमिति         भावः । ननु दुष्टेन्द्रियसंप्रयोगस्यागन्तुकदोषस्य संभव सत्याशङ्कयाह- इन्द्रियसंयोगस्येति । 
दृष्टिविषादिन्यायस्येति । दृष्टौ विषं      येषां ते दृष्टिविषाः केचन सर्पविशेषाः । ते हि चतुरिन्द्रियसंप्रयोगेण विषमुत्पाद्य पुरुषान्् घ्नन्तीति प्रसिद्धिः । तद्वत्् दुष्टेन्द्रियसंप्रयोगमात्रेण रजतमुत्पाद्यतामित्याक्षेपाभिप्रायः । तत्रैव कार्यविशषेमिति । पुरुषविशेष एव ज्ञानादिकमुत्पादयति, न तु परुषान्तर इत्यर्थः । यथा देशादिषु दोषाः प्रादुःष्युरिति संभावनायां लिङ्् । प्रादुर्भावसंभवः इत्यर्थः ।
	भाष्यं- सा किं परमार्थभूता, अपरमार्थभूता वेति । सत्यरजते शुक्त्तिरूप्यादौ च प्रतीयमानेत्यर्थः । न च सत्यरजते       सत्या, मिथायारजते मिथ्येति किं न स्यादिति वाच्यम््, तदा रजतत्वजातेः साधारणत्वाभावेनोभयत्राप्यैकरूप्यस्य वक्त्तव्यत्वादिति भावः । व्यक्त्तिबाधेऽपि जातेरबाधितत्वप्रसङ्ग इति । न हि "इदं रजतम््' इति प्रतीयमानयोर्जातिव्यक्त्तयाकारयारेकस्य बाध्यत्वमपरस्य नेति दृष्टम्् । आपणस्थरजतव्यक्त्तीति । रजतत्वजातिमात्रस्यापारमार्थ्याभ्युपगमेनापणस्थरजतनिेठरजतत्वजातेरपि तथाप्वावश्यंभावादिति भावः । कदाचित्् बाधितत्वप्रसङ्ग इति । व्यक्त्तिः सती, जातिर्नास्तीति कदाचित्् बुद्धिः स्यादित्यर्थः । क्वचिदपि परमाथर्बुद्धिशब्दहेतुत्वादर्शनादिति । यद्यपरमार्थभूताति जातिः परमार्थव्यक्त्तौ क्वचिद्वर्तेत, तदा व्यक्त्तिगतपरमार्थत्वैकार्थसमवायात्् जाति परमार्थभूतेत्येवं परमार्थबुद्धिशब्दयोः कथंचिन्निर्वाहकत्वदर्शनात्् अपरमार्थव्यक्त्तिस्थलेऽप्यपरमाथर्जातौ परमार्थबुद्धिशब्दयोर्निवाहः संभवेत्् । यदि च क्वापि परमार्थव्यक्त्तिसंबन्धो न  स्यात््, तर्हि क्वापि परमार्थबुद्धिशब्दनिर्वाहकत्वादर्शनात्् भ्रान्तिस्थलेऽपि तन्निर्वाहो न स्यादित्यर्थः ।
( सत्ख्यातिः )
	पाठक्रमेणाण्डसृष्टेः पश्चादिति । "नामरूपे व्याकरोत्् । तासां त्रिवृत्तं त्रिवृतमेकैकामकरोत््' इति पाठक्रमेणेत्यर्थः ।       संकल्पे तु (फूलं) पूर्वभावीति । फलेच्छा पूर्वं भवति; पश्चात् तत्साधनेच्छा भवति; उपायेच्छाया इष्टसाधनताज्ञानजन्यत्वादिति    भावः । किं केन कथमित्यादाविति । यद्यपीयं जिज्ञासारूपा शाब्द्याकाङ्क्षा, न तु फलोपायेच्छारूपा । अत एव हि "करोति'      इत्युक्त्ते "किं करोति, सर्वस्वापहारं करोति, शिरश्छेदं करोति' इति भाव्ये जिज्ञासा जायते । अथापि फलोपायविषयकेच्छापि फलोपायजिज्ञासातुल्यशीलेति भावः । न च भाव्याकाङ्क्षायाः पूर्वभावित्वे समानपदोपात्तदात्वर्थस्यैव भाव्यत्वेनान्वयः स्यादिति वाच्यम््, समानप्रत्ययोपात्तविध्यवरूद्धाया भावनायाः समीहितभाव्यापेक्षितया यागस्य भाव्यतया नान्वयः, अपितु करणत्वेनेति स्वर्गकामाधिकरणे स्थितत्वादिति द्रष्टव्यम्् । अस्मिन्नर्थे निदर्शनिमिति । "बहु स्यां प्रजायेय' इत्यत्र, "प्रजायेय' इति निर्दिष्टप्रजननापेक्षया "ब्रहु स्याम््' इति पूर्वनिर्दिष्टस्य बहुभवनस्य कार्यत्वदर्शनात्् तद्वदेव "नामरूपे व्याकरवाणि । तासां त्रिवृतं त्रिवृतमेकैकां करवाणि' इत्यत्र संकल्पवाक्ये पूर्वनिर्दिष्टस्य नामरूपव्याकरणस्य कार्यत्वं निश्चीयते । ततश्च "नामरूपे व्याकरोत्् । तासां त्रिवृतं त्रिवृतमेकैकां करवाणि' इत्यत्र संकल्पवाक्ये पूर्वनिर्दिष्टस्य नामरूपव्याकरणस्य कार्यत्वं निश्चीयते । ततश्च "नामरूपे व्याकरोत्् । तासां त्रिवृतं त्रिवृतमेकैकामकरोत््' इति वाक्ये पाठक्रमो बाध्य इति भावः । ननु त्रिवृत्करणनामरूपव्याकरणयोः 
कार्यकारणभावे यस्य विप्रतिपत्तिः, तस्य बहुभवनप्रजननयोः कार्यकारणभावः कथं संप्रतिपन्नः स्यात््? न ह्ययमर्थस्ततोऽपि सुप्रसिद्धः । किं च कथमस्य श्लोकार्धस्येदृशार्थसूचकत्वमिति चेत््- न 
। बहुभवनप्रजननयोः कार्यकारणभावस्य सुप्रसिद्धत्वात्् । इतरथा भाष्यकृता निर्दानतयोपादानासंभवात्् । न च निर्दशनतयोपादानमस्मिन्् श्लोकेऽसिद्धमिति वाच्यम््, व्याख्यानतो विशेषप्रतिपत्तिसंभवात्् । अस्याप्तुपनिषदीति । छान्योग्ये तेजः प्रभृत्तिसृष्टेरेवोपात्तत्वात्् आकाशवायुसृष्टेरनुक्त्तेः "तिस्त्रो देवताः ।          त्रिवृतं करवाणि' इत्युक्त्तिः । नैतावता पञ्चीकरणं नास्तीति मन्तव्यम््, त्रिवृत्करणस्य पञ्चीकरणोपलक्षणार्थत्वादिति भावः । अवस्थाद्वयमस्तीति । ततश्च "संहतिं विना, असमागम्य' इति पदद्वयस्य न पौनरुक्त्तयमिति भावः । "समेत्यान्योन्यासंयोगम््'       इति संहतत्वावस्ताकथनेऽपि कृत्स्नशःसमागतत्वरूपावस्थान्तरं नोक्त्तमिति शङ्कां व्युदस्यति - उपात्तवचनानन्तरमिति ।        पुराणे-
                                             "समेत्यान्योन्यसंयोगं परस्परसमाश्रयाः ।
                                एकसंघातलक्ष्याश्च संप्राप्यैक्यमशेषतः ।।
इति पाठक्रमादिति भावः ।
	सोमाभावे च पूतीकग्रहणं श्रुतिचोदितम्् । सोमावयवसद्भावात्् इति भाष्यस्यायमर्थः- "यदि सोमं न विन्देत्् पूतीकानभिषुणुयात््' इत्यनेन सामाभावे निमित्ते नैमित्तिकतया फलचमसवत्् पूतीका न विधीयन्ते, अपितु सोमावयवस्य सोमसदृशद्रव्येषु सत्त्वात्् प्रतिनिधित्वेन पूतीकानां तदतिरिक्त्तद्रव्याणां च प्राप्तौ पूतीकानेव गृह्णीयादिति नियमार्थं पूतीकग्रहणं श्रुतिचोदितमिति । ततश्च, "सोमावयवसद्भावात्् पूतीकग्रहणं श्रुतिचोदितम््' इत्यस्य, चोदनायां सोमावयवसद्भावो हेतुः, अतश्चोदनानुपपत्त्या सोमावयवसिद्धिरित्यर्थ इति न भ्रमितव्यम््, सोमावयवसद्भावे न्यायस्यैव ज्ञापमतया चोदनाया अज्ञापकत्वात्् । भाष्ये- व्रीह्यभावे न नीवारग्रहणं व्रीहिभावत इति नीवारग्रहणं न्याय्यमिति न्यायविदो विदुरिति योजना । षष्ठे प्रतिनिधिपेटिकायामस्य न्यायस्य व्युत्पादितत्वादिति भावः । एतत्् सर्वमभिप्रेत्याह- अयं विधिर्नियमार्थ इति । प्रतिनिधिश्रुत्यैवेति । प्रतिनिधिश्रुतेर्नियमविधित्वसंपादकन्यायेनेत्यर्थः । एवं हि स्थितिः षष्ठे - "ब्राह्मणस्य तु सोमविद्याप्रजमृणवाक्येन संयोगात््' (6-2-31) इत्यत्र सोमयागस्य, "वसन्ते वसन्ते ज्योतिषा यजेत' इति वीष्सया विष्सितवसन्तस्य निमित्तत्वावगमात्् नित्यत्वं स्थापितम्् । नित्ये च यथाशक्त्तयङ्गोपसंहारेणाप्यधिकारोऽस्तीति सर्वशक्त्तयधिकरणे स्थितम्् । ततश्च सामेद्रव्यरूपाङ्गाभावेऽपि द्रव्यान्तरमादाय शक्याङ्गोपसंहारेण यागस्य कर्तव्यत्वं सिद्धम्् । तत्र च सोमद्रव्यसदृशस्य वा तद्विसदृशस्य वा यागनिर्वर्तकतया यागाविध्याक्षेपबलादुपादानं कर्तव्यमिति, "श्रुतिप्रमाणत्वाच्छिष्टाभावे नागमोऽन्यस्याशिष्टत्वात््' (6-3-13) इत्यत्र स्थितम्् । तत्र च सदृशद्रव्योपादाने तत्र सोमावयवानामपि सत्त्वात्् सोमशास्त्रस्याप्यनुग्रहाय सोमसदृशद्रव्योपादानमेव युक्त्तमिति, "सामान्यं तच्चिकीर्षा       हि' (6-3-27) इत्यत्र स्थापितम्् । तत्र च बहुषु सोमसदृशद्रव्येषु सत्सु पूतीकविधिनिर्यमार्थः- यः सोमलताया अभावेन सामेजातिपरिच्छिन्नान्् सकलावयवान्् उपादातुमशक्त्तस्तत्सदृशान्् विकलावयवान्् उपादित्सते स पूतीकानेवेति नियमार्थमिति निर्णीतं "नियमार्था पुनःश्रुतिः' इति (3-6-40) तृतीयाध्यायधिकरणे, "वचनाच्चान्याय्यमभावे' (6-3-31) इति षष्ठाधायायाधिकरणे चेति । एवं च न्यायेनैव सदृशे तदवयवस्थितिर्निर्णेया, न तु श्रुत्या । अतो यथोक्त्त एवार्थः । अत एवास्वरसादाह- यद्वा त्रिवृत्करणेति । 
	उपजीव्यत्वाय तदुक्त्तिरिति । "अदृष्टवशाच्चाम्बुनो ग्रहणम््' इत्युक्त्ते रुपलक्षणत्वादिति भावः । पूर्वोत्तरज्ञानयोस्तथारूपत्वादिति । विद्यमानशुक्त्तयवयवभूयस्त्वाग्रहणरूपस्य रजतज्ञानस्य बाध्यत्वं विद्यमानभूयस्त्वग्रहस्य शुक्त्तिज्ञानस्य बाधकत्वमिति भावः । न च विद्यमानभूयस्त्वप्रतियोगिभूतरजतावयवानां "नेदं रजतम््, किंतु शुक्त्तिः' इति ज्ञानकालोऽप्रतीतेः कथं तत्प्रतियोगिकं भूयस्त्वं भासेतेति वाच्यम््, वस्तुतो यदवयवा भूयांसः, तज्ज्ञानं बाधकम््; यदवयवा अल्पीयांसः, तज्ज्ञानं बाध्यम्् । बाध्यत्वञ्च बाध्यप्रवृत्तिकत्वम््; विफलप्रवर्तकत्वमिति यावत्् । अत एव "प्रवृत्तेबर्ाधितत्वं विफलत्वं वा3 इति वक्ष्यति । अत एव क्वापि शुक्त्तौ शुक्त्तिज्ञानस्य रजतज्ञानेन बाधो न स्यात््, रजतज्ञानस्य वस्तुतोऽल्पविषयत्वेन वास्तवभूयोवयवविषयत्वाभावादिति    शङ्का परास्ता । शुक्त्तौ शुक्त्तिज्ञानस्य विफलप्रवृत्तित्वाभावेन बाध्यत्वाभावादिति द्रष्टव्यम्् । धर्म्यन्तरनिष्ठत्वेति । रजतत्वादौ         रूपे धर्म्यन्तरनिष्ठत्वभानविरहः रूपिणि शुक्त्तयादौ रजतत्वविरोधिधर्मान्तराश्रितत्वभानविरहोऽप्यपेक्षित इत्यर्थः । अत एव भेदग्रहणादिति । इषंभेदाग्रहः प्रवर्तकः, अनिष्टभेदाग्रहो निवर्तक इत्यभ्युपगमेन भेदाग्रहमात्रस्य प्रवर्तकत्वानभ्युपगमादिति भावः । 
अत्र त्विति । सिद्धान्ते त्वित्यर्थः । विजातीयभूतारब्ध इति । विजातीयभूतावयवप्रचुरारब्ध इत्यर्थः । ततश्च विजातीयपृथिव्यवयवप्रचुरारब्धे शुक्त्तिशकले तद्विजातीयतेजोवयवप्रचुरारब्धरजतभ्रमौपरिकमित्यर्थः । अण्डसृष्टेः पूर्वभावित्वादिति । तदानीं रजतोदेरप्रसक्त्तेः; येन तस्मिश्रणं स्यादिति भावः । पाञ्चभौतिकेष्विति । सत्यरजतस्थले रजतपरिणाभविशेषयोग्यतेजोशसत्त्वात््     तत्र रजतावयवारम्भसंभवात्् याथाथ्यर्मुपपद्यत इति भावः । त्रिवृत्करणेन कार्यानुप्रविष्टस्येति । मरु करीचिकारूपकार्यानुप्रविष्टस्य जलरूपस्य भूतस्य समुद्रादिरूपकार्यान्तरावयवजलसमानपरिणामसंभावात्् मरुमरीचिकारूपभौतिकान्तरे समुद्रादिलक्षणभौतिकान्तरबुद्धियार्थार्थ्यं यथा घटते, तथेत्यर्थः । अतः शुक्त्तयादौ रजताद्यवयवसद्भाव उपपद्यत इति । ननु त्रिवृत्करणं शुक्त्तौ रजतसद्भावप्रयोजकं चेत्् त्रिवृत्कृततेजोंऽशस्य सर्वत्र पार्थिवे सत्त्वात्् सर्वत्र रजतसादृश्यं स्यात्् । तेजोवयवेषु तारतम्यासंभवात्् पार्थिवेषु सर्वेष्वष्टमांशस्य तेजसः सर्वत्र सत्त्वात्् सर्वत्र तद्भ्रमः स्यादिति चेत््- न । अदृष्टाधीनपरिणामविशेषस्य कार्यानुरोधेन क्वचिदेव कल्प्यत्वेनादोषात्् । अणुमात्रे च शुक्त्तित्वं पुष्कलमिति । रजतत्वसुवर्णत्वपृथिवीत्वादिवच्छुक्त्तित्वादिजातिरवयवावयनिष्ठा ।  न तु घटत्वपुरुषत्वादिवदवयविमात्रनिष्ठा, शुक्त्तशकलेऽपि "इयं शुक्त्तिः' इति व्यवहारात्् । यदि चात्र विप्रतिपत्तिः, तर्हि शुक्त्तपदं रजतभ्रमाधिष्ठानरङ्गादिपरम््, रङ्गत्वस्यावयवावयाविनिष्ठत्वेऽविवादात्् ।
	ननु पुरुषत्वादेरवयविमात्रनिष्ठत्वे स्थाणौ पुरुषत्वभ्रमः कथं निर्वोढव्यः? पुरुषत्वस्य पाणिपादसंघातवृतितया पुरुषावयवेषु पुरुषत्वस्याभावेनान्यथाख्यात्यापत्तेः । किंच व्रीहित्वजातेरप्यवयवावयविनिष्ठत्वाभावात्् व्रीहिभ्रमनिर्वाहानुपपत्तिश्च । नीवारादौ व्रीहित्वजातिसत्त्वे च मुख्यत्वमेव स्यात््, न प्रतिनिधित्वम्् । अत एव मीमांसकैरपि, "सामान्यं तच्चिकीर्षा हि' इत्यत्र- "व्रीहिसदृशनीवारद्रव्येषु न व्रीहित्वजातिः । नापि व्यक्त्तिः, नीवारत्वजातितद्वयक्त्तयोः व्रीहित्वजातितद्वयक्त्तयपेक्षया भिन्नत्वात्् । तथापि सदअशद्रव्योपादाने व्रीहिशास्त्रस्य कियानप्यनुग्रहोस्ति । तथाहि "व्रीहिभिर्यजेत्् इति' व्रीहित्वजातेः साधनत्वं बोध्यते । अमूतार्ययाश्च 
जातेः स्वतो हेतुत्वासंभावात्् व्यक्त्तिपरिच्छेदमुखेनेति वक्त्तव्यम्् । व्यक्त्तेरपि पुरोडाशादिनिष्पत्ताववधातादिशास्त्रपर्यालोचनया न तदव्यवद्वारा हेतुत्वं वक्त्तव्यम्् । ततश्च व्रीहित्वजातेव्रीहितदवयवारिच्छेदमुखेनाङ्गत्वात्् व्रीहित्वजातेरिव व्यक्त्तितदवयवानामप्यङ्गत्वं सिद्धज्ञ्् । ततश्च जातिव्यक्त्तयवयवा व्रीहिशास्त्रार्थाः । तत्र सदृशोपादाने जातिव्यक्त्तयो। शास्त्रार्थयोरलाभेऽपि तदवयवरूपशास्त्रार्थलाभेन व्रीहिशास्त्रमपि किंचिदनुगहीतं भवतीत्युक्त्तमिति चेत््- न । यत्र जातिरवयवावयविवृत्तिस्तत्र तत्प्रतीतेर्याताथ्यमस्ति । इतरत्र तु प्राभाकरोक्त्तरीत्या अख्यातिः । यथा पञ्चलोहारब्धे कार्ये सर्वापि लोहप्रतीतिर्यथार्थेत्यत्रैव भाष्यकृतः संरम्भः ।
	स्वप्नं पश्यतीति पूर्ववाक्यमिति । यद्यपि "स यत्र प्रस्वपित्यस्य लोकस्य सर्वावतो मात्रामुपादाय स्वयं निहत्य स्वयं    निर्माय स्वेन भासा स्वेन ज्यातिषा प्रस्वपिति । अत्रायं पुरुषः स्वयंज्योतिर्भवति । न तत्र रथाः' इत्येव श्रुत्याकारः तथापीदं वाक्यं तत्समानार्थं लौकिकमुपात्तं द्रष्टव्यम्् । मुख्यार्थत्व इति । स्वाप्नानां मुदादीनां जाग्रत्सुखादिवैलक्षण्यायोगात्् विषयाणामेव विलक्षणत्वादित्यर्तः । व्याघातपौनरुकत्येति । "न भवन्ति', "रथान्् सृजते' इति व्याघातः "सृजते', "स हि कर्ता' इत्यनयोः पौनरुकत्यमिति भावः । शिरश्छेदादय इत्युक्त्तत्वादिति छेदः ।
	दृष्टान्ते चायं भाव इति । तत्र पीतिमविशिष्टसुवर्णद्रव्यस्यापि ग्रहणमस्तीति भावः । चाक्षुपदोषसंसर्गो दुर्वच इति । पित्तानुपहतनयनानामपि स्फटिकेपीतत्वोपलब्धेरित्यथर्ः । अदृष्टस्य नियामकत्वादिति । ननु समीपस्थानां स्फटिकेपीतत्वोपलब्धेरित्यर्थः । अदृष्टस्य नियामकत्वादिति । ननु समीपस्थानां "जलं नास्ति । एतावन्तं कालमिदं जलतयाऽभ्राम्यम्् । असदेव जलत्वमभात््' इत्यादिपरीक्षितप्रत्यक्षाणांका गतिः?  तेषामसंसर्गाग्रहरूपत्वाभ्युपगमे मरीचिकाजलप्रत्यक्षाणामल्पीयसामेव      तद्रूषत्वं किं न स्यादिति चेत््- न । मरीचिकाजलप्रत्यक्षस्य त्रिवृत्करणशास्त्रानुगृहीततस्यासंसर्गाग्रहरूपत्वमनुचितमिति भाष्यकाराभिप्राय इति केचित्् । समाधत्ते- आपेक्षिको हि सव्यदक्षिणभाव इति । स्वाभिमुखे दर्पणे स्वापेक्षया विपर्यस्तसव्यदक्षिणभावः सिद्धः स्वाभिमुखवस्तुनः स्वविरुद्धसव्यदक्षिणभावस्य संप्रतिपन्नत्वात्् । तद््ग्रहणपूर्वकस्वमुखग्रहणे मुखस्य दर्पणस्य चान्तरालरूपविप्रकर्षस्याग्रहणात्् दर्पणस्थत्वासंसर्गाग्रहोऽपि भवति । ( तथा दर्पणगतविपर्यस्तसव्यदक्षिणभावस्य आभिमुख्यस्य अभिमुखस्य च असंसर्गाग्रहो भवति । ) ततश्च दर्पणस्थत्वस्वाभिमुखत्वविपर्यस्तसव्यदक्षिणभावप्रतीतीनां याथार्थ्यं सिद्धमि(द्धयर्ता)त्यर्थः । ननु सोपाधिकभ्रमे अन्तरालाग्रहणमप्रयोजकम््, दर्पणबिम्बयोरन्तरालं पश्यतामपि पार्श्वस्थानां बिम्बे दर्पणस्थत्वभ्रान्तिदर्शनादिति चेत््, सत्यम््- उपाधिनिवृत्तिसहितान्तरालग्रहणे भ्रमदर्शनादुपाधिनिवृत्तिसहितान्तरालग्रहणस्याभावोऽपेक्षित इति  तात्पर्यम्् ।
	दिगन्तरप्रतियोगिनो दिगन्तरस्य चेति । यस्मिन्् प्रदेशे प्रत्यकत्वभ्रमो जायते, तत्र प्रत्यकत्वमवध्यन्तरापेक्षयाऽस्त्येव । स्वाश्रयदेशापेक्षया परं नास्ति । ततश्चान्यावधिकं प्रत्यकत्वे स्वाश्रयदेशावधिकत्वासंसर्गाग्रह इत्यर्थः । चन्द्रदेशौ द्वाविति प्रतीत्यभावहेतुरिति । एकस्य चन्द्रस्य द्वौ देशाविति प्रतीत्यभावहेतुरित्यर्थः । भाष्ये- युगपद््देशद्वयेत्यत्र यौगपद्योक्त्तिः शौघ्य्राभिप्राया, एकस्मिन्् क्षणे ज्ञानद्वयासंभवात्् । भाष्ये- ग्रहणभेदेन ग्राह्यकारभेदादिति । ग्रहणभेदानोल्लिख्यमानदेशरूपग्राह्याकारभेदादित्यर्थः । न तु ग्रहणभेदायतं ग्राह्याकारद्वित्वमिति 
मन्तव्यम््, ग्राह्याकाररूपदेशद्वित्वस्य ग्रहणभेदानधीनत्वात्् । तत्कृतं ग्राह्याकारद्वित्वं च पारमार्थिकमिति भाष्यस्याप्येवमेवार्थः । केचित्तु- तत्र सामग्रीद्वित्व ग्रहणद्वित्वपारमार्थ्यसाधनसंरम्भात्् ग्रहणद्वित्वेन ग्राह्यकारद्वित्वसमर्थनसंरम्भाच्च ग्रहणगतद्वित्वस्य चन्द्रस्य चासंसर्गाग्रह एव; न तु देशगतद्वित्वस्येति वदन्ति । तन्न; प्राभाकरमतप्रवेशापत्त्या, प्राभाकरमतवैषम्यप्रदर्शकोत्तरटीकाग्रन्थविरोधप्रसङ्गेन चतस्योपेक्षणीयत्वात्् । नेत्रवृत्तिर्द्विधाभूतेति ।        ननु श्लोके द्वित्वं चन्द्रं चेति द्वित्वमात्रं प्रतीयते । वित्तिगतद्वित्वमिति कुतोऽवसीयते? नेत्रवृत्तेर्वित्तिग्रहणसामर्थ्याभावेन वित्तिद्वित्वग्राहकत्वासंभवादिति चेत््- न । "द्वे तु वित्ती वितन्वती' इति वित्तिगतद्वित्वस्य प्रकृतत्वेन स्वप्रकाशत्वेन च तस्यैव ग्रहणोपपत्तेः ।
( अविद्यापरत्वाभिमतश्रुत्यर्थः )
	ॠताभावस्य ॠतविरोधिनश्चेति । न च घटस्य घटाभावाश्रयत्वात््  ॠतस्य ॠताभावाश्रयत्वे को दोष इति वाच्यम््, भावाभावयोः सामानाधिकरण्यासम्भववत्् आधाराधेयभावस्याप्यसंभवात्् । न चैवं घटे घटाभावाभावे घटसत्त्वापत्तिरिति          वाच्यम््, घटाभावे घटतदभावयोर्द्वयोप्यभाववत्् घटे घटतदभावयोर्द्वयोरप्यभावोपपत्तेः । अत एव प्रपञ्चाभावरूपस्य ब्रह्मणः प्रपञ्चाधिकरणत्वायोग्यतया ब्रह्माश्रितस्य प्रपञ्चस्य स्वाधिकरणत्वायोग्याधिकरणकत्वरूपं मिथ्यात्वमिति परे वदन्ति । अत           एव रूपविरोधिनो रूपत्वस्य रूपाश्रितत्वादित्यपि शङ्का परास्ता, अत्र विनाश्यविनाशकभावलक्षणविरोधित्वस्य विवक्षितत्वात्् । तन्मते च ज्ञानरूपब्रह्मणोऽज्ञाननाशकत्वादिति भावः । शङ्कते- पुण्यमपि हीति ।
	प्रतिबन्दीत्वेनानुसंधेय इति । यदि "नासदासीन्नो सदासीत््' इति श्रुतिबलात्् तमःशब्दितप्रकृतेरनिर्वचनीयत्वम््, तर्हि "अनादि मत्परं ब्रह्म  न सत्तन्नास दुच्यते' इति प्रमाणबलात्् ब्रह्मणोऽपि सदसद्विलक्षणत्वप्रसङ्ग इत्यर्थः । भाष्ये- अचित्समष्टिभूते तमःशब्दाभिधेय इति । ननु कथं सदसच्छब्दितयोश्चिदचिद्वयष्टयोरचित्समष्टौ लय इति चेत््- न । योग्यतावशेन सूक्ष्मचिदचिद्धरीरके लय सत्यर्थकत्वेनादोषात्् । भाष्ये- सत्यं तमःशब्देनेति । ननु तमःशब्देनाभिहितस्याचित्समष्टित्वमिति सिद्धान्तिनोक्त्ते सत्यमित्यादिनाऽचित्समष्टिभूतायाः प्रकृतेः सूक्ष्यावस्तोच्यत इति कथमनूद्यते? पूवर्त्र तमस एवाचित्समिेयत्वकथनेन प्रकृतेरचित्समष्टित्वस्य वा तमसस्तत्सूक्ष्मावस्थात्वस्य वाऽकथनादिति चेत््- न । उभयोरपि विरोधाभावेन तथानुवादोपपत्तेः । क्रमेणोपादानविवक्षामिति । पूर्वपक्षोपन्यासदशायां "तम आसीत््' इति वाक्यानन्तरं "मायां तु प्रकृतिम््' इति वाक्यमुपाददानस्य पूर्वपक्षिणो विवक्षामित्यर्थः । तमःशब्दात्् सांख्याभिमतप्रकृतिरुच्यत इति शङ्काव्यावृत्त्यर्थं हि, मायां प्रकृतिं विद्यात्् इति वाक्यं तदनन्तरमेवोपात्तमिति भावः । ननु "अस्मान्मायी सृजेत विश्वमेतत्् तस्मिश्चान्यो मायया संनिरुद्धः' इति वाक्यप्राप्तमायानुवादेन "मायां तु प्रकृतिं विद्यात््' इति वाक्येन प्रकृतिशब्दितमुपादानत्वं विधीयते, "प्रकृतिश्च प्रतिज्ञादृष्टान्तानुपरोधात््' इत्यादौ प्रकृतिशब्दस्योपादान एव प्रसिद्धेः । परैरपि तथा व्याख्यातत्वाच्च । तत एवोपादानमिथ्यात्वस्यापि सिद्धेर्मायानुवादेन प्रकृतित्वं विधीयत इत्येव परेण सुवचमिति चेत््- न । प्रकृतिशब्दस्योपादानपरत्वादपि प्रसिद्धिप्राचुर्येणाचित्समष्टिप्रकृतेरेवोपस्थित्या तस्या मायात्वरूपानिर्वचनीयत्वविधानस्यैव 
तन्मतेऽप्युचितत्वादिति भावः ।  न मायामात्रसूत्रेति । "मायामात्रं तु कार्त्स्न्ेन' इत्यादिसूत्रे मायाशब्दस्याश्चर्यार्थकत्वप्रतिपादकभाष्येण विचित्रार्थसर्गकारित्वप्रतिपादकस्यास्य भाष्यस्य न विरोध इत्यर्थः । बहुवचनादवगम्यत इति । त्वदभिमताविद्याया एकत्वादिति भावः । प्रतिभासस्तु द्वित्वादिविषयत्वादिति । अविद्यमानचन्द्रद्वित्वादिविषयत्वादित्यर्थः ।
( अविद्यापरपुराणार्थः )
	विशब्दस्य वैविध्यवैपरीत्यरूपार्थद्वयपरत्वसंभवमभिप्रयन्नाह- विविधं ज्ञायतेऽनेन, विपरीतं ज्ञायतेनेनेति वा करणे व्युत्पत्तिरिति । "करणाधिकरणयोश्च' इति ल्युट्् । विज्ञानमविद्येत्यत्र प्रमाणमाह- यदा तु शुद्धमित्यादिना । तस्य हि व्यतिरेको वक्ष्यत इति । विज्ञानशब्दस्य "विज्ञानमेकं निजकमर्भेद' इत्यत्रेव ब्रह्मम्बरूपज्ञानपरत्वे तद्वयतिरेके प्रपञ्चव्यतिरेकप्रतिपेदकस्य 
"यदा तु शुद्धम््' इत्यस्य श्लोकस्यासामञ्जस्यप्रसङ्गादिति भावः । ननु विज्ञाने=ब्रह्मणि विजृग्भितानि=कल्पितानीत्यर्थस्य             वक्त्तुं शक्यत्वात्् श्रीधरेण तथा व्याख्यातत्वाच्च कथं विज्ञानाब्दस्याविद्यार्थकत्वनिर्णय इत्याशङ्कयाह- विज्ञाने विजृम्भितानीतीति । अस्वारस्यादिति। "सप्तमी' इति योगविभागाश्रयणेन सप्तमीसमासस्य क्लिष्टत्वादिति भावः । नपुंसकपदस्येति पाठः । नपुंसकान्तपदस्येति पाठे नपुंसकत्वद्योतकविभक्त्यन्तपदस्येत्यर्थः । पुंलिङ्गभेदशब्दविशेषणत्वायोगेनेति । "जृभिगात्रविनामे' इत्यस्याकर्मकतया "गत्यर्थाकर्मक' इति कर्तरि क्त्तान्तस्य वा, ण्यन्तात्् कर्मणि क्त्तान्तस्य वा विजृम्भिताब्दस्याश्रयणे विशेष्यनिघ्नताप्रसङ्गात््, "नपुंसके भावे क्त्तः' इति भावक्त्तान्तत्वपक्ष एव नपुंसकत्वस्य युक्त्तत्वाच्च भावप्रत्यायन्त एव विजृम्भितशब्दः ।          न च भेदानां कथं विजृम्भणरूपधात्वर्थत्वमिति वाच्यम््- उपचारेण तथा प्रयोगोपपत्तेः । ततश्च भावप्रत्ययान्तत्वे सिद्धे विजृम्भणरूपस्य भावस्य कर्त्राकाङ्क्षाया एवोत्कटत्वादधिकरणाकाङ्क्षाया अतथात्वात्् षष्ठीसमास एव युक्त्त इति भावः । बहुवचने न तात्पर्यमिति । प्रत्यक्षादिसिद्धबहुत्वानुवादित्वादिति भावः । जडोपलक्षित इति । देहान्तःकरणादिभिः परस्परव्यावृत्ततया प्रतीते एकस्मिन्् आत्मवस्तुनीत्यर्थः । जडगतभेदा न संभवन्तीत्यर्थ इति । अन्तःकरणाद्युपाधिप्रयुक्त्तभेदा न भवन्तीत्यर्थः । वस्तुभेदशब्दयोः कर्मधारयमभिप्रयन्नाह- यद्वा एको वस्तुशब्द आकारपर इति । प्रथमो वस्तुशब्दो जडपर इत्यभिप्रायः । अस्मिन्् पक्षे कमर्प्रतिबद्धात्मनिश्चयैः सत्यत्वेनाऽऽलक्ष्यत इत्यस्य वक्त्तव्यतया सत्यस्वेनेत्यंशस्याध्याहारप्रसङ्गादुत्तरार्धस्य पूर्वार्धैकवाक्यत्वाभावाच्चापिशब्दमात्रमध्याहृत्य व्याचष्टे- यद्वा न केवलमिति । तदुत्तरोत्तरभावीति । अनेन भाष्ये भेददर्शनं निमित्तं यस्याज्ञानस्येति बहुव्रीहिरभिप्रेत इति भावः । अस्मिन्् पक्षे कार्याज्ञानं ममकाररागद्वेषादि । तस्यापि पूर्वकर्मैवेत्यर्थ इति । न च भेददर्शननिमित्तकाज्ञाने भेददर्शनस्यैव हेतुत्वात्् कथं कर्मणो हेतुत्वमिति वाच्यम््, मूलकारणं कर्मैवेत्यर्थात्् । अस्मिन्् पक्षे निजकर्मभेदविभिन्नचित्तैः बहुधाभ्युपेतमित्यस्यायमर्थः- निजकर्मभेदेन विभिन्नचित्तैः सजातीयभेददर्शनैः । चित्तशब्दो बुद्धिपरः । बहुदाभ्युपेतं कार्याज्ञानयुक्त्तमिति । अस्मिन्् पक्षे बहुधाभ्युपेतमित्यस्यातिक्लिष्टत्वात्् पक्षान्तरमाह- यद्वा देवादिशरीरभेदेति । सजातीयविजातीयभेदविरहानुवाद इति । "विज्ञानमेकम््' इत्यर्धेन सजातीयविजातीयभेदविरहानुवाद इति । "विज्ञानमेकम््' इत्यर्धेन सजातीयात्मभेदस्य, "तस्मान्न विज्ञानम््' इत्यर्धेनानात्मभूतविजातीयभेदस्य च निषिद्धतया तन्निपेधानुवाद इत्यर्थः । 
स्वगतभेदराहित्यमुच्यत इति । तद्वदेव पूर्वार्धप्रतिपन्नमनूद्यत इत्यर्थः । द्वितीयपक्षे भाष्यानुगुण्यमाह- एतदुभिप्रायेण हीति ।
	दशश्लोक्यामिति । विष्णुपुराणे द्वितीयेंशे द्वादशाध्याये-
                                       "इत्येष संनिवेशोऽयं पृथिव्या ज्योतिषां तथा ।
                            द्वीपानामुदधीनां च पर्वतानां च कीर्तितः ।।

                            वर्षाणां च नदीनां च ये त तेषु वसन्ति वै ।।
                            तेषां स्वरूपमाख्यातं संक्षेपः श्रूयतां पुनः ।।'
इत्युपक्षिष्य-
                                         "यदम्बु वैष्णवः कायस्ततो विप्र वसुंधरा ।
                             पद्माकारा समुद्भूता पर्वताब्ध्यादिसंयुता ।।

                        ज्योतीषि विष्णुर्भुवनानि विष्णुवर्नानि विष्णुर्गिरयो दिशश्च ।
                  नद्यः समुद्राश्च स एव सर्वं यदस्ति यन्नास्ति च विप्रवर्य ।।

                  ज्ञानस्वरूपो भगवान्् यतोऽसावशेषमूतिर्र्न तु वस्तुभूतः ।
                           ततो हि शैलाब्धिरादिभेदान्् जानीहि विज्ञानविजअम्भितानि ।। 

             यदा तु शुद्धं निजरूपि सर्वकर्मक्षये ज्ञानमपास्तदोषम््।
                      तदा हि संकल्पतरोः फलानि भवन्ति ना वस्तुषु वस्तुभेदाः ।। 


                वस्त्वस्ति किं कुत्रचिदादिमध्यपयन्तहीनं सततैकरूपम्् ।
                         यच्चान्यथात्वं द्विज याति भूयो न तत्तथा तत्र कुतो हि  तत्त्वम्् ।।

                    मही घटत्वं घटतः कपालिका कपालिका चूर्णरजस्ततोऽणुः ।
                    जनैः स्वकर्मस्तिमितात्मनिश्चयैरालक्ष्यते व्रूहि किमत्र वस्तु ।।

                      	तस्मान्न विज्ञानमृतेऽस्ति किंचित्् क्विचित््  कदाचिद्् द्विज वस्तुजातम्् ।
           विज्ञानमेकं निजकर्मभेदविभिन्नचित्तैर्बहुधाभ्युपेतम्् ।।

              ज्ञानं विशुद्धं विमलं विशोकमशेषलोभादिनिरस्तसङ्गम्् ।
             एकं सदैकं परमः परेशः स वासुदेवो न यतोऽन्यदस्ति ।।

               सद्भाव एवं भावतो मयोक्त्तो ज्ञानं यथा सत्यमसत्यमन्यत्् । 
            एतत्तु यत्् संव्यवहारभूतं तत्रापि चोक्त्तं भुवनाश्रितं ते ।।

                यज्ञः पशुर्वह्निरशेष ॠत्विक्् सोमः सुरा स्वर्गमयश्च कामः ।
                           इत्यादि कर्मश्रितमार्गदृष्टं भूरादिभोगा (भेदा) श्च फलानि तेषाम्् ।।'
इति दशाश्लोकी पठिता । (यश्चैतद्भुवनगतमिति मूलोक्त्तपाठः ।) नात्र विगानमिति । यद्यपि "यदस्ति यन्नास्ति च विप्रवर्य' इत्यत्रास्तिनास्तिशब्दयोर्भावाभावरूपेण प्रतिपन्नवस्तुपरतया योजयितुं शक्यत्वादस्तिशब्दस्यात्मपरत्वे विगानं संभवति तथापि नास्त्यसत्यशब्दयोरचेतनपरत्वे न विवाद इत्यत्र तात्पर्यम्् । अपितु कर्मपरत्वमेवेति । कर्ममूलवैविध्यानुसन्धानपरत्वमेवेत्यर्थः,   उत्तरत्र तथाभिधास्यमानत्वात्् । वियुक्त्तं सूक्ष्मरूपमिति । परस्परमुपकरणोपकरणिभाववियुक्त्तं प्रकृतिपुरुषयोः सूक्ष्मं रूपमुच्यत इत्यर्थः । आदिभरतचरि हृत्स्थमिति । "मैत्रेय तस्य चरितं कथयिष्यामि ते पुनः' इति प्रथमाध्याये उपक्षिप्तत्वादिनानीं हृत्स्थमिति भावः । ननु संक्षेपशब्दस्य सकलशास्त्रार्थसंक्षेपपरत्वसंभवे प्रथमाध्यायोक्त्तप्रतिज्ञावशेनादिभरतचरितस्य बुद्धिस्थत्वं परिकल्पय,     एतस्य तत्संक्षेपत्वकल्पनं क्लिष्टम्् । किंच तत्संक्षेपरूपत्वं प्रतिज्ञातं चेत््, विस्तरकथनस्य स्वतः प्राप्ततया "भगवन्् सर्वमाख्यातम््'    इति मैत्रेयस्यादिभरतचरितप्रश्नो न युक्त्त इति चेत््- न । सकलसंक्षेपरूपत्वे वक्ष्यमाणसंक्षेपरूपत्वमपि संभवतीत्यत्र तात्पर्यात्् । सत्तामात्रमगोचरमिति । यद्यपि नैतानि वाक्यान्येतत्प्रकरणस्थानि, तथापि "ज्ञानस्वरूपो भगवान्् यतोऽसौ' इत्यादीनामेतत्प्रकरणस्थानं तत्समानार्थत्वं वक्त्तव्यमित्यभिप्रायेण तथोक्त्तमिति द्रष्टव्यम्् । अधीतानधीतशाखार्थज्ञापनार्थमितीति । अत्रेतिः समाप्तौ ।
	विष्णुरात्मेतीत्यस्य वाक्यस्य व्यवहितेनापि "शरीरात्मभावः' इत्यनेनान्वयसंभवे अभिप्रेत्येत्यध्याहारोऽनुचित इत्यभिप्रेत्याह- शरीरात्मभाव इति वार्थ इति । सकलश्रुतिगततादात्म्योपदेशोपवृंहणरूपस्येत्यत्र सकलपदमनधीतशाखापरम्् । तस्याश्चोपवृंहणं तदर्थविशदीकरणम्् । अथवा सकलपदमधीतशाखापरम्् । तस्याश्चेपवृंहणं तद्विरुद्धार्थवाक्यासत्त्वप्रतिपादनमिति द्वेधार्थसंभवमभिप्रेत्य व्याचष्टे- अनधीतशाखास्वपीति । तादात्म्योपदेशोऽस्तीति । य इति शेषः, उत्तरत्र "तस्यायमेवार्थः'     इति तच्छब्दश्रवणात्् । अत्रेतिशब्दत्रयस्येति । एवमिहान्वयक्रमः- "यदम्बु वैष्णुवः कायः' इति श्लोकेन सकलश्रुतिगततादात्म्योपवृंहणरूपस्य सामानाधिकरण्योपदेशास्य "ज्योतीषि विष्णुः' इत्यारभ्य वक्ष्यमाणस्य शरीरात्मभाव एव निबन्धनमित्यभिप्रेत्यास्बुनो विष्णोः कार्यत्वेनाम्बुपरिणामभूतं ब्रह्माण्डमपि विष्णोः शरीरमित्याहेति । न च "विष्णुरात्मेत्यभिप्रेत्य' इति पूर्वग्रन्थविरोध   इति वाच्यम््, तस्य व्याख्यानान्तरत्वेनादोषात्् । केचित्तु- अनेन श्लोकेन तस्य विष्णुरात्मेत्यभिप्रेत्य शरीरात्मभाव एव सामानाधिकरण्ये निबन्धनमिति तात्पर्यत्् आहेति योजयन्ति । विश्वरूपो यतोऽव्यय इति । "सर्वेन्द्रियान्तःकरणं पुरुषाख्यं हि यज्जगत्् ।         स एव' इति सामानाधिकरण्येन निर्दिश्य कथमिदं भिन्नयोः सामानाधिकरण्यमित्यपेक्षायाम््, "सर्वभूतात्मा विश्वरूपो यातेऽव्ययः' इति शरीरात्मभावस्य "यतः' इति पञ्चम्या कण्ठतो हेतुतयोक्त्तेरित्यर्थः । 
इदं च वेदार्थसंग्रहे भाष्यकृता सुख्यक्त्तमुक्त्तम्् ।

	पदात्रयस्यार्थ उच्यत इति । "यदस्ति यन्नास्ति च विप्रवर्य3 इति चतुर्थपादार्थस्य "अत्रास्त्यात्मकं नास्त्यात्मकं च' इत्यादिभाष्यग्रन्थेनानुवादमुखेन स्फुटीकरिष्यमाणत्वात्् पादत्रयस्यार्थ उच्यत इत्युक्त्तम्् । केचित्तु- असंकोचेन पादचतुष्टस्याप्यर्थ उच्यते, श्लोकामत्रस्य शरीरात्मभावायत्ततादात्म्योपदेशपरत्वे विप्रतिपत्त्यभावात्् । इयांस्तु विशेषः- पादात्रायगतानां ज्योतिरादिपदानां निर्णीतार्थतया न जिज्ञासा । चतुर्थपादगतास्तिनास्तिशब्दयोरनिर्णीतार्थतया तत्र जिज्ञासया तत्पादार्थमात्रस्यानुवादोपपत्तेरिति वदन्ति । विशिष्टवाक्यार्थानुवादेनेति । पर्यवसन्नवाक्यार्थानुवादोपपत्तेरिति वदन्ति । विशिष्टवाक्यार्थानुवादेनेति । पर्यवसन्नवाक्याथर्ानुवादेनेत्यर्थः । नास्त्यात्मकत्वे हेतुरयमित्याहेत्युक्त्तमिति । न त्वस्यास्त्यात्मकत्वे हेतुरयमित्याहेत्युक्त्तमित्यर्थः ।
	"ज्ञानस्वरूपो भगवान्् यतोऽसौ' इत्यंशेन "इदमस्त्यात्मकम््, इदं नास्यात्मकम््, अस्य च नास्त्यात्मकत्वे हेतुरयम््' इत्यप्रतिपादनादाह- प्रतीकमुपादात्त इति । ननु भाष्ये- अशेपक्षत्रज्ञात्मनावस्थितस्येति कथं लभ्यते? क्षेत्रज्ञस्य प्रागनिर्दिष्टत्वात्् ।      न च "यदस्ति यन्नास्ति च विप्रवर्य' इत्यनेनास्तिशब्देन क्षेत्रज्ञस्योपस्थापनमस्तीति वाच्यम््, "इदमस्त्यात्मकम््, इदं नास्त्यात्मकम््' इति विभागानभिज्ञं मैत्रेयं प्रति अस्तिशब्दस्य क्षेत्रज्ञोपस्थापकत्वाभावेनाशेषभूर्तिशब्देन क्षेत्रज्ञात्मनावस्थितस्य भगवत उपस्थापने प्रमाणाभावादित्याशङ्कय, अस्तिनास्तिशब्दाभ्यामनुपस्थापनेऽपि ज्योतिरादिशब्दैः संसृष्टवचनैश्चेतनाचेतनयोरुपतिसंभवात्् तत्र चाचिच्छरीरके ज्ञानस्वरूपशरीरकत्वोपदेशस्य वा "न वस्तुभूतः' इति देवादिशरीरकत्वनिषेधस्य वाऽसंभवात्् क्षेत्रज्ञशरीरक एव योग्यतावशेनाशेषमूर्तिशब्देन परामृश्यते । ततश्च क्षेत्रज्ञशरीरको भगवान्् ज्ञानस्वरूपः ज्ञानशरीरको     भवति, (स्वरूपशब्दः शरीरपरः ।) वस्तुस्वरूपदेवादिशरीरत्वं नास्तीति फलति । ततश्च देहात्मविवेकोऽपि फलितो भवति ।       यथा "अङ्गुलीयकवानसौ रजतवान्न सुवर्णवान््' इत्युक्त्ते  "अङ्गुलीयकं रजतरूपं न सुवर्णरूपम््' इति तद्वत्् इत्यभिप्रयन्नाह- अशेषशब्देनाचितोऽपीति । वस्तुभावनिषेधोऽनुपपन्न इति । चिच्छरीरकस्य भगवतः, "न तु वस्तुभूतः' इति देवमनुष्यशैलाब्धिधरादिवस्तुशरीरकत्वनिषेधस्य शरीरभूते अचिदंशे देवमनुष्यादिभावनिषेधपर्यवसितत्वादित्यभिप्रायः । ॠ त्विक्प्रचारकर्मविशेषणमिति । यथा परंपरया प्रचारविशेषणमुष्णीषलौहित्यम्् । परम्परयेत्यस्य प्रचारे ॠग्विजां विशेषणत्वम््, तत्र चोष्णीषस्य, तत्र च लोहित्यस्येत्यभिप्रायः । "काठिन्यवात्् यो विभर्ति  तस्मै भूम्यात्मने नमः' इत्यत्रात्मस्वरूपे भूमिद्वारा काठिन्यमिति भावः । भाष्ये- यत एवं तत एवेति । ननु क्षेत्रज्ञस्य ज्ञानस्वरूपत्वेन देवादिरूपत्वाभावेऽपि देवादिभेदस्य तद्विज्ञानविजृम्भितत्वमनावश्यकम््, क्षेत्रज्ञाभिन्नत्वमात्रेण तद्विज्ञानविजृम्भितत्वस्यानावश्यकत्वात्् । इतरथा परमात्मनित्यविभूत्यादेरपि तथात्वप्रसङ्गात्् । न च जीवभिन्नस्यानित्यत्वेन सिद्धस्य देवादेस्तद्विज्ञानविजृम्भितत्त्वमावश्यमित वाच्यम््, देवादिभेदस्याद्याष्यनित्यत्वानिश्चयात्् । निश्चये वा तस्यासत्यशब्दितत्वोपयुक्त्तानित्यत्वस्य सिद्धतया कर्मपरिणामरूपतयाऽनित्यत्वप्रतिपादनार्थं प्रवृत्तस्य, "ततो हि शैलाब्धिधरादिभेदान्् 
जानीहि विज्ञानविजृम्भितानि' इत्यस्य वैयर्थ्यप्रसङ्गात्् । किंच क्षेत्रमात्मनावस्थितस्य देवादिभूतत्वाभावेन देवादिस्वरूपस्य विज्ञानविजृम्भितत्वे देवाद्यात्मनावस्थितस्य ज्ञानस्वरूपक्षेत्रज्ञभूतत्वाभावेन क्षेत्रज्ञस्यापि विज्ञानविजृम्भितत्वप्रसङ्ग इति चेत््- न । " न तु वस्तुभूतः' इति देवादिस्वरूपस्य क्षेत्रज्ञस्वरूपावस्थितपरमात्मस्वाभाविकरूपत्वे प्रत्याख्याते, पुनः किंरूपमित्यपेक्षायाम््, "विज्ञानविजृम्भितानि' इत्यागन्तुकरूपत्वमुच्यत इत्यदोषात्् । अत एव भाष्ये ज्ञानमेव स्वाभाविकं रूपमिति स्वाभाविकपदं प्रयुक्त्तम्् । देवादिभेदहेतुत्वं सद्वारकमिति । पूर्वपूर्ववैविध्यानुसन्धानेन, कर्मणा च देवादिभेदा इत्यर्थः । कर्माविद्ययोबर्ीजाङ्कुरवत्् परस्परहेतुत्वसंभवात्् हेतुहेतुमद्भावव्यत्यासशङ्का           न कार्या । ज्ञानस्वरूपः विज्ञानविजम्भितानीत्यनेन फलितमिति । "ज्ञानस्वरूपः' इत्यनेन ज्ञानस्वरूपस्योक्त्ततयो परिणामशून्यत्वावगमात्् सत्यत्वम््, "विज्ञानविजृम्भितानि' इत्यनेन परिणामित्वं च फलितम्् । अत एव "निजसिद्धज्ञानैकरूपत्वेन' इति भाष्यमिति भावः । ननु "यदा तु शुद्धम््' इत्यस्य पूर्वोक्त्तविवरणरूपत्वेन पूर्वपक्षिसंमतस्य कथं तदेव विवृणोतीति भाष्यकृताप्यभ्युपगम इत्याशङ्कयाविरुद्धांशे तदुपजीवनं न दोषायेत्याह- पूर्वपक्षयोजनायामिति । निदोषमित्यादिपदानामर्थविभाग इति । अपास्तदोषमित्यादिपदानामिति वक्त्तव्ये लाघवार्थं निर्दोषपदनुपात्तमिति द्रष्टव्यम्् । यद्वा निदोषमित्यादीति छेदः । पदानामिति श्लोकस्थपदानामित्यर्थः । आत्मकल्पनामूलकर्मफलभूता इति । आत्मकल्पना मूलं यस्येति बहुव्रीहिः । व्यक्त्तिभेदेन बीजाङ्कुरन्याये दोषाभावात्् । विज्ञानशब्दे संकल्पशब्देऽपीति । वैविध्यानुसन्धानस्य विज्ञानशब्दार्थस्य एकीकृत्यानुसन्धानस्य संकल्पशब्दार्थस्य च हेतुहेतुमद्भावेन करणत्वसंभवात्् "विज्ञानविजृम्भितानि, संकल्पतरोः फलानि' इत्युक्त्तयोर्न विरोधः, 
अन्यतरस्योक्त्तावन्यतरस्यार्थसिद्धत्वादिति भावः । भोग्यशब्दार्थः स्पष्टीकृतो भवतीति । भोगार्था इत्यपक्षिप्तानामेव वस्तुभेदानामुत्तरवाक्ये भाग्यभूता इति परामर्शादित्यर्थः । भोगसिद्धिप्रयोजनकत्वभेवेति । "तस्य निमित्तं संयोगोत्पातौ' इत्यस्मिन्नर्थे "गोद्वयचः' इति भोगशब्दाद्यत्प्रत्ययः; न तु "ॠहलोर्ण्यत््' इति ण्यदन्तम््, तथात्वे भोगस्थानादीनां भोग्यशब्देन परिग्रहातापत्तेरिति भावः ।
	व्याख्येयपदव्याख्यानार्थमिति । "वस्तुषुः' इत्यादिपदस्याव्याख्यातत्वात्् तदर्थमित्यर्थः । व्याख्येयं पदमुदाहरतीति । "भोक्त्ता भोग्यम््' इति श्रुतिगतभोग्यपदमित्यर्थः । हेतुरनुक्त्त इति । यद्यपि "ज्ञानस्वरूपः' इत्यनेनैवास्तिशब्दवाच्यत्वे हेतुरुक्त्तः, तथापि भाष्ये नोक्त्तः । अत एव पूर्वश्लोकव्याख्याने, "इतरदस्तिाब्दाभिधेयम््' इत्युक्त्तम््, न तु तत्र हेतुरुपन्यस्त इति भावः । प्रयोजकशिक्षेति । अस्तिनास्तिपदप्रवृत्तिनिमित्तशिक्षेत्यर्थः । अत्राभिधेयमिति । अस्मिन्् श्लोके अस्तिशब्दस्यास्तिशब्दाभिधेय      एवार्थः इत्यर्थः । स्वभोग्यभूतमचिद्वस्तु प्रतिक्षणमन्यथाभूतमालक्ष्यते इति भाष्ये प्रतिक्षणमन्यथाभूतं वस्तु भोग्यत्वेनालक्ष्यते, भोग्यमचिद्वस्तु प्रतिक्षणमन्यथात्वेनालक्ष्यत इत्युद्देश्यविधेयभावभेदेनाथर्द्वयसंभवमभिप्रेत्य द्वेधापि व्याचष्टे- अस्थिर इत्यादिना । चाक्षुपज्ञाने प्रयोगप्राचुर्यादिति । यद्यपि चक्षुषा प्रत्यक्षेणोपलक्ष्यते इत्युक्त्तावपि न दोषः, तथापि चाक्षुषज्ञानातिरिक्त्तप्रमाणान्रसंग्रहायानुभूयत इति व्याख्यातमिति द्रष्टव्यम्् । श्लोकव्याख्यानपरिसमाप्तिमिति । अस्यां योजनायामिति शेषः । अयं भावः- आलक्ष्यते अनुभाव्यते 
भुज्यत इति वा, भोग्यत्वेनालक्ष्यत इति वा पूर्वयोजनायामेतादृशाप्रसिद्धार्थप्रदर्शनपरतया "इत्यर्थः' इत्यस्य साफल्यं संभवेत्् । अस्यां तु योजनायामालक्ष्यत इत्यस्यानुभूयत इत्यर्थे प्रसिद्धिसत्त्वेन "इत्यर्थः' इत्यस्य वैयर्थ्यात्् समाप्तिद्योतकत्वमेव । अस्मिश्च पक्षे एवंसतीत्युत्तरभाष्यं श्लोकद्वयाभिप्रायकथनपरम्् । एतदेवाभिप्रेत्य वक्ष्यति- अथवा श्लोकद्वयाभिप्रायमाहेति । पूर्वयोजनायां तु "इत्यर्थः' इत्यस्य समाप्तिद्योतकत्वाभावात्् "एवंसति' इत्युत्तरभाष्यं ब्रूहीत्यादिपदार्थकथनपरम्् । एतदेवाभिप्रेत्येण ब्रूहीत्यादेरर्थमाहेत्यादिग्रन्थ इति । अतः श्लोकव्याख्यानसमाप्तौ ब्रूहीत्याद्यर्थकथनं विरुद्धमिति न चोदनीयम्् । अस्तिशब्दार्थमित्यादि विशेषणं सामथ्यर्सिद्धतयेति । न तु "वस्त्वस्ति किम््' इति शब्दाभिधेयतया, तत्रास्तिशब्दस्य भवत्यर्थकत्वादिति भावः । वस्तुशब्दतुल्यत्वं न शङ्कनीयमिति । "वस्तत्वस्ति किम््' इत्यत्र वस्तुशब्दस्येत्यर्थः । यद्वास्तिाब्दाभिधेय इत्यनेनेति । पूर्वयोजनायामस्तिशब्दार्हमित्यध्याहारः । अस्मिन्् पक्षे तु भवत्यर्थकास्तिशब्दाध्याहार इति विशेषः । पूर्वपक्षयोजनायामिति । अतश्च पूर्वपक्षे विभज्य श्लोकद्वयार्थानुक्त्तिर्न दोषायेति भावः । अवच्छिन्नास्तिशब्दवाच्यत्वं चेति । "तदानीमस्ति' "इदानीमस्ति' इति पदान्तरसहितास्तिशब्दवाच्यत्वं चेत्यर्थः । आकारैक्यपरत्वं स्पष्यमिति । "संखयाया         विधार्थे धा' इति विधार्थभूतप्रकारे धाप्रत्ययविधानात्् बहुधेत्यस्य बहुप्रकारमित्यर्थो वर्णनीयः । ततश्च तत्प्रतियोगिन एकशब्दस्यापि प्रकारैक्यमेवार्थः । न च "एकं राशिं पञ्चधा कुरु' इत्यत्रेव "अधिकरणविचाले च' इति धाप्रत्ययोऽस्त्विति वाच्यम््, अधिकरणविचालनं हि एकस्य वस्तुनोऽनेकदाकरणम्् । संख्यान्तरापादनमित्यर्थः । न हि विज्ञानस्य संख्यान्तरापादनं स्वरसम्् । तस्माद्विधार्थ एव धाप्रत्यय इति प्रकारैक्यमेवैकशब्दस्याभायुपेयमित्यर्थः । ननु "बहुधाभ्युपेतम््' इति विधार्थे धाप्रत्ययश्रवणे पञ्चवाभुक्त्ते इत्यत्रेव क्रियागतं प्रकारबहुत्वं प्रतीयत इति वक्त्तव्यम््; न तु विज्ञानगतम््, क्रियाबहुत्वस्य धाप्रत्ययार्थत्वात्् ।     ततश्च "बहुधाभ्युपेतम््' इत्यत्राभ्युपगमक्रियागतप्रकारबहुत्वं पर्यवस्येत््; न तु ज्ञानप्रकारबहुत्वम्् । ततश्च "विज्ञानमेकम््' इत्यत्र विज्ञानप्रकारैक्यं कथं सिध्येत््? तद्वोधकाभावात्् । एकत्वबहुत्वयोर्भिन्नविषयत्वादिति चेत््- न । अभ्युपगमक्रियाबहुत्वस्याभ्युपगम्यमानविज्ञानबहुत्वपर्यवसिततयैकत्वबहुत्वयोः समानविषयत्वात्् इति भावः । औपाधिकमित्यर्थ इति । ननु देवाद्यनुसंधानस्यौपाधिकत्वे किं प्रयोजनम््? "यदम्बु वैष्णवः कायः' इत्यादिश्लोकद्वयेनोक्त्तचिदचिदात्मकस्य जगतः संसृष्टत्वावस्थायां वियुक्त्तत्वावस्थायां च भगवच्छरीरत्वमुपपादितम्् । "ज्ञानस्वरूपो भगवान्् यतोऽसौ' इत्यादिश्लोकद्धयेन चिदचिद्विवेकः, चितः सत्यशब्दवाच्यत्वमचितोऽन्वयव्यतिरेकाभ्यां कर्मपरिणामतयाऽसत्यशब्दवाच्यत्वं चोपपादितम्् । तदेवाचितोऽसच्छब्दवाच्यत्वं जगदुपलब्धिप्रकारेणापि "वस्त्वस्ति किम््' इत्यादिश्लोकद्वयेनापि दृढाकृत्य, "तस्मान्न विज्ञानम््' इति श्लोकार्धे न चित एव सच्छब्दवाच्यत्वं नाचित इत्युपसंहृतमेवेति समर्थनीयान्तराभावात्् "विज्ञानमेकम््' इति श्लोकार्धोपन्यासहेतुभूतशिष्यजिज्ञासाविषयभूतं किमपि न दृश्यत इति चेत््, सत्यम््; अचिद्वस्तुनोऽसत्यशब्दप्रवृत्तिनिमित्तभूतपरिणामित्वोपपादककर्महेतुकत्वोपसंहाररूपतया सार्थक्यात्् ।

	कमक्षयवाचिपदानन्तरपदस्येति । कर्मक्षयवाचिपदं विशुद्धिमिति पदम्् । तदनन्तरपदं 
विमलमिति पदम्् । शरीरसंबन्धरहितपरत्वेनेति । प्रकृतिस्पर्शरहितमित्यस्य शरीरसंबन्धरहितमित्यस्य च समानार्थत्वादिति भावः । चिदचित्साधारणाविति । चिदचिद्विवेकपरत्वादिति भावः । अन्येष्वपि शब्देष्विति । सदसदादिशब्देष्वित्यर्थः । ननु "स्वर्गमयश्च कामः' इत्यस्य काम्यमानस्वर्गपरत्वमेव किं न स्यादित्याशङ्कय, "भूरादिभोगाच्च कामः' इत्यस्य काम्यमानस्वर्गपरत्वमेव किं न स्यादित्याशङ्क्य, "भूरादिभोगाश्च फलानि  तेषाम््' इति फलस्य वक्ष्यमाणत्वात्् स्वर्गेच्छापरत्वमेव युक्त्तमित्याह- फलस्य वक्ष्यमाणत्वादिति । ननु "यज्ञः पशुः' इत्यादिश्लोकस्य कथं कर्मस्वरूपप्रतिपादनपरत्वम््? पश्वदीनां यज्ञशेषतया तदनुप्रविष्टत्वेऽपि वह्निशब्दनिर्दिष्टदेवताया भूरादिभोगानां च फलभूतानामतच्छेषभूतानां कर्मत्वासंभवादित्याशङ्कयाह- देवतायाः फलस्य चेति ।          सर्वत्र व्रजति हीति । व्रजत्येवेत्यर्थः । कर्मवश्यो हीति । कर्मवश्य एवेत्यर्थः । ध्रुवमचलं सदैकरूपमिति ।
	"यच्चैतद्् भुवनगतं मया तवोक्त्तं सर्वत्र व्रजति हि तत्र कर्मवश्यः ।
  	ज्ञात्वैतद्ध्रुवमचलं सदैकरूपं तत्् कुर्याद्विशति हि येन वासुदेवम्् ।।'
इति श्लोकस्थैः "धुवमचलं सदैकरूपम््' इति पदैः क्रमेण स्वरूपतो रूपतोगुणतश्चैकरूप्यमुच्यत इत्यर्थः । सदैकरूपमित्यत्र रूपत ऐकरूप्यस्योचितत्वमभिप्रयन्नाह- यद्वा स्वरूपतो गुणतो रूपतश्चेति । पूर्वेणान्वय इति सिद्धान्तोपक्रमगतप्रतिज्ञावाक्येन "नैतदेवम््' इत्यनेनान्वय इत्यर्थः ।
	नासद्विलक्षणपरावित्यर्थ इति । यथा ब्रह्मणि प्रयुज्यमानावस्तिसत्यशब्दौ न सदसद्विलक्षणपरौ, एवं प्रपञ्चेऽपि प्रयुज्यमानौ नास्त्यसत्याब्दौ न सदसद्वैलक्ष्ण्यपरावित्यर्थः । अर्थद्वारको विरोध इति । यद्यपि सदसद्विलक्षणत्वमपि सत्त्वविरुद्धं भवति- तथापि सत्त्वाभावमेवासच्छब्दो वदेत््, नातिरिक्त्तमिति भावः । विनाशित्वमेव हि मिथ्यात्वमिति शङ्कायामिति । तटस्थशङ्कायामित्यर्थः; मृषावादिनस्तादृश्याः शङ्काया अनुत्थानात्् । तथा सति विवादपर्यवसानात्् । विनाशित्वस्वरूपे शेधयतीति । एकेनाकारेणैकस्मिन्् कालेऽनुभूतस्य कालान्तरे परिणामविशेषेणान्यथोपलब्ध्या नास्तित्वोपपादनादिति भाष्यस्य परिणामविशेषेणान्यथोपलब्धिर्हि विनाशित्वमित्यभिप्रायं मत्वा विनाशित्वस्वरूपं शोधयतीत्यवतारिका रचिता । केचित्तु एकेनाकारेणेत्यादिभाष्यमेवमवतारयन्ति ननु "वस्त्वस्ति किं, मही घटत्व'मित्यत्र नाशित्वमेव ह्युपपादितम््: न निेप्रमाणकत्वं ज्ञानबाध्यत्वं वा' इत्युक्त्तम्् । नात्र विनिगमकं पश्याम इत्याशङ्कय, "वस्त्वस्ति किम््' इत्यादिश्लोकद्वयेन कालान्तरेऽन्यथोपलब्धस्य कालान्तरेऽन्यथोपलम्भेनोपपद्यमानस्य नास्तित्वस्य प्रमाणसंबन्धानर्हत्वलक्षणतुच्छत्वरूपे प्रतिपन्नदेशकालोपाधौ निषेधप्रतियोगित्वलक्षणमिथ्यात्वरूपे वा पर्यवसानासंभवेन विनाशित्व एव पर्यवसानस्योचितत्वमभिप्रयन्नाह- एकेनाकारेणैकस्मिन्् काल   इतीति । अस्मिन्् पक्षे विनाशित्वमेव मिथ्यात्वमिति शङ्कायाः कथं विनाशित्वं तुच्छत्वमिथ्यात्वव्यावृत्तमिति शङ्कायाश्च  तटस्थशङ्कात्वाश्रयणक्लेशो नास्तीति च वदन्ति । विनाशगभर्त्वं नास्तिाब्दप्रवृत्तिनिमित्तमित्यर्थ इति । नश्वरत्वं नास्तिशब्दप्रवृत्तिनिमित्तमिति नास्त्यर्थत्वं नश्वरत्वस्रय । अतश्च अचेतनं सर्वदा नास्त्यर्थगर्भमिति भाष्यस्य सर्वदा नाशभर्गमित्यर्थ इति भावः । स्वाभाविकास्तित्वयोगित्वबुद्धिविषयत्वमिति । स्वाभाविकास्तित्वमपरमार्थ इत्यर्थः । अपरमार्थभूतस्वाभाविकास्तित्वयोगात््  अचिद्वस्तुनोऽप्यपरमार्थत्वमिति भावः । न 
चापरमार्थस्वाभाविकसत्यत्वस्याचिद्रूपेऽभावात्् कथं तद्योगेनाचेतनेऽपरमार्थत्वव्यवहार इति वाच्यम््, अचेतनमसत्सत्यत्वकमिति प्रतीत्या कस्यचित्् संबन्धस्य बहुव्रीह्यर्थस्य वक्त्तव्यत्वात्् । अपरमार्थन्वगर्भास्त्यर्थोपेतत्वादिति । अपरमार्थस्वभाविकसत्यत्वोपेतत्वादित्यर्थः ।
( निवर्तकानुपपत्तिः )
	तेनात्मवयविषयत्वं चेति । तेन=निर्विशेषवस्तुनेत्यथर्ः । यद्वा निर्विशेषवस्तुविषयत्वेनेत्यर्थः । तत्र हि "अद्भयः          संभूतो हिरण्यगर्भ इत्यष्टौ' इति प्रतीकोपादानं कृतमिति । ततश्च "अद्भयः संभूतः' इत्युत्तरानुवाकपठितेन "वेदाहमेतं पुरुषं महान्तम््, आदित्यवर्णम््' इत्यनेन 2सवर्े निमेषा जज्ञिरे विद्युतः पुरुषादधि' इत्यस्य "अम्भस्यापारे' इत्यनुवाकगतस्यैकवाक्यत्वं वक्त्तव्यमिति भावः । 
( तत्त्वमस्यर्थः )
	चतुर्धा हि परैः सामानाधिकरण्यमिति । "व्याप्तेश्च समञ्जसम््' इत्यत्र शांकरभाष्ये सामानाधिकरण्ये अध्यासापवादैकत्वविशेषणानीति चत्वारः पक्षा उपन्यस्ताः । तत्र "अध्यासो नाम- द्वयोर्वस्तुनोरनिवर्तितायामेवान्यतरबुद्धौ अन्यतरबुद्धिरध्यस्यते । यथा नाम्नि ब्रह्मत्वबुद्धाबध्यरतायामप्यनुवर्तत एव नामबुद्धिः, न ब्रह्मबुद्धया निवर्तते । यथा वा प्रतिमादिषु विष्ण्वादिबुद्धिरध्यासः । अपवादो नाम- यत्र कस्मिश्चिद्वस्तुनि पूर्वनिविष्टायां निश्चितायां मिथ्यात्वबुद्धौ पश्चादुपजायामाना यथार्थबुद्धिः पूर्वनिविष्टाया मिथ्यात्वबुद्धेर्निवतिर्का भवति । यथा देहेन्द्रियसंघाते आत्मबुद्धिरात्मन्येवात्मबुद्धया पश्चाद्भाविन्या तत्त्वमसीत्यनया यथार्थबुद्धया निवर्तते । यथा दिग्भ्रान्तिर्दिग्याथात्म्यबुद्धया निवर्तते । एकत्वं च समानाधिकृतयोः शब्दयोर्द्वयोरनतिरिक्त्तार्थवृत्तित्वम्् । तद्यथा "सिन्धुरः करी', "कोकिलः पिकः' इति । विशेषणविशेष्यभावे "नीलमुत्पलम््' इत्युपन्यस्तम्् । तस्यापीदमुपलक्षणमिति द्रष्टव्यम्् । सर्वं स्वल्विदं ब्रह्मेत्यादाविति । ननु शमविधिपरत्वेन, "नाम ब्रह्म' इत्यादाविव सर्वस्मिन्् ब्रह्मदृष्टिविधिपरत्वाभावेन अध्यासे सामानाधिकरण्यमिति परैर्न व्यवहृतम््; कथमेवमुच्यत इति चेत््- न । यदि न व्यवहृतम््, तर्हि "नोदाहरणमादर्तव्यम््' इति न्यायेन संप्रतिपन्नबुदाहरणान्तरं द्रष्टव्यम्् । स्थित्यादिविशेषणविधुरेति । तिष्ठतिक्रियाय आनयनदशायामसंभवादिति भावः । स्थित्यादिविशेषणेनेति । यत्प्रत्याय्यव्यावृत्तिमत्तया ज्ञाते तात्पर्यविषयेतरविशेषणान्वयधीः, तत्त्वस्यैव विशेषणत्वरूपत्वम््; न तु विधेयान्वयिरूपत्वमिति भावः । यथान्वयार्हमिति । विधेयसमकालतया वा विधेयभिन्नकालतया             वा यथान्वयार्हमित्यर्थः । अत एव "सोऽयं देवदत्तः' इत्यादौ देशकालादीनामपि विशेषणत्वमिति भावः । एकस्यापि परित्याग       इति । अत एव "संबन्धादेवमन्यत्रापि' इत्यधिकरणे व्याहृतिविद्यायाम्् "तस्योपनिषदहरित्यधिदैवतम््', "तस्योपनिषदहमित्यध्यात्मम' इत्यत्र तच्छब्दस्य पूर्वप्रपृतस्थानविशेषविशिष्यवचनत्वात्् तत्तन्नाम्नो व्यवस्थितिः, न तु विशेष्यमात्रवचनतयाऽव्यवस्थितत्वमिति समर्थितमिति भावः । प्रकृतत्वं दूरोत्सारितमिति । अत एव निर्विशेषप्रतीतिस्तपदेन लक्षणयैवेति परैरपीष्यत        इति भावः । प्रतिसंधानानर्हत्वादिति । तत्पदजन्यप्रतिसंधानानर्हत्वादित्यथर्ः । कनकं प्रतिसन्धीयत इति । न च तच्छब्दानुविद्धतया तदिति प्रात्यक्षिकप्रतिसंधाने सत्यपि तत्पदजन्यप्रतिसंधानविषयत्वस्यानुपपादितत्वात्् कथमयमाक्षेप इति वाच्यम््, 
तच्छब्दानुविद्धप्रतिसंधानानर्हस्य तत्पदजन्यप्रतिसंन्धानानर्हत्वमपि संभवतीति तदभिप्रायात्् । शब्दस्त्विपि । वस्तुतस्तु प्रत्यक्षेण यत्राङ्गुलीयकत्वप्रहाणेन तदिति कनकं प्रतिसंधीयते, तत्रापि संस्कारसाचिव्यादङ्गुलीयकत्वविशिष्यस्यैव परामर्श इत्युक्त्तावपि न          दोषः । प्रयोजकोपलक्षणाभिप्रायेणेति । ततश्च किंचिज्ज्ञत्वादिरूपमाभिमुख्यप्रयोजकमप्यचिद्विशिष्टेत्यनेन संगृहीतमिति भावः । अन्यथाऽतीतानागतेति । प्रतीतियौगपद्यमादाय विषययौगपद्याभ्युपगमे प्रत्येतव्यस्य प्रतीतिसमकालत्वमिति नियमोऽभ्युपगतः     स्यात्् । ततश्चातीतानागतविषयेऽपि विषयविषयिणोः समकालत्वनिर्वाहाय विषयिणो वाऽऽतीतत्वं विषयस्य वा विद्यमानत्वं   स्यादिति भावः ।
	उक्त्तदृष्टान्तादिति । "शुक्त्तिरेव रजतम््' इति दृष्टान्तादित्यर्थः । उपलक्ष्यसामानाधिकरण्यादिति । "अन्वयमुखेनोपलक्ष्यवस्त्वैक्यपरम््' इति प्रतिपादितात्् उपलक्ष्यसामानाधिकरण्यादित्यर्थः । पाठो निरीक्षणीय इति । आश्रयशब्दस्य नित्यपुंल्लिङ्गत्वादिति भावः । आश्रयशब्दो विषयपर इति । विषयीकरणपर इत्यर्थः । स्वसिद्धान्तरमाह- आरेप्याकाराधिकरणभूतमधिष्ठानमिति वार्थ इति । भ्रम्यत इति भ्रमः. आरोप्याकारो रजतादिरेव । तस्याश्रयम्् आश्रीयम्् आश्रीयत इत्याश्रयम्् "अकर्तरि च     कारके' इत्यधिकारे कर्मणि "परच््' इत्यच््प्रत्ययः । न च "ञजवन्ताः पुंसि' इति पुंलिङ्गत्वमजन्तत्वे स्यात््,
"क्त्तल्यू नपंसके भावे स्त्रियां क्त्तिन्नादयो यतः ।
   अतो घञाद्याः पुंस्येव यथा पाकश्चयो लवः ।।'
इति वाच्यम््, तस्य भावार्थघञादिविषयत्वात्् । यथोक्त्तम््-
"भावे घञाद्याः पुंस्येव कर्तृभिन्ने तु कारके ।
    पुंनपंसकयोरेव न कथंचित्् स्त्रियां क्विचित्् ।।'
इति । तेन कर्मादिषु कारकेषु पुंनपंसकत्वमस्तीति विशेष्यस्य नपुंसपत्वान्नपुंसकत्वमुक्त्तमिति द्रष्टव्यम्् । यथा पलाशपुष्पविषयेति । यद्यपि श्लोके भ्रमयर्ा वृन्तेभ्रमरभ्रमेण पलाशपुष्पविषयदावभ्रमे निवृत्ते पलाशपुष्पालश्लेषमात्रं प्रतीयते; "भ्रमरभ्रमेण' इत्यस्य "अदावभ्रमम््' इत्यनेनैवान्वितत्वेन "आश्लिषत््' इत्यनेनान्वितत्वाभावात््, तावन्मात्रस्यैव प्रकृतोपयुक्त्तत्वाच्च तथापि भ्रमरज्ञानस्य भ्रान्तित्वस्पष्टीकरणार्थं पलाशपुष्पाश्लेषस्य भ्रमरभ्रमनिवर्तकत्वमप्युपन्यस्तमिति द्रष्टव्यम्् । भ्रमविषयनिवृत्तेरिति । निवृविरपहारः, असत्त्वमिति यावत्् । पारमार्थिकधर्मतत्तिरोधानानभ्युपगमे भ्रान्तिबाधौ दुरुपपादौ इति हि भाष्यम्् । तत्र        बाधो हि विषयापहारः, विषयासत्त्वमिति यावत्् । ततश्च भ्रान्त्यन्तरं निवर्तताम््; मा वा । दावत्वरूपविषयस्यासत्त्वरूपो बाधः 
पारमाथिर्कपलाशपुष्पत्वकृतः; विरोधिधर्मपारमार्थ्यायत्तत्वात्् तद्विरोधिधर्मासत्त्वस्येति भावः । भ्रान्तिबाधो नाम भ्रान्तिविनाश एवेत्यभिप्रेत्याशङ्कते- भ्रमरभ्रमेण दावत्वभ्रमनिवृत्तिरिति चेदिति । असत्ये सत्यत्वविषयभ्रमान्तरमिति । ननु- तन्निवृत्तिरपि भ्रमान्तरेण, तन्निवृत्तिरपि भ्रमान्तरेणेत्याश्रयणे भ्रमपरंपरया निःशेषाविद्यानिवृत्त्यनुपपत्तिः इत्येतावतैव ग्रन्थेन विवक्षितार्थः सिध्यतीति, "ततः किम््? दावत्वबुद्धिनिवृत्तिः' इत्यादिग्रन्थस्य नातीव प्रयोजनं पश्यामः । किं च अभ्रमरे भ्रमरत्वविषयत्वेनैव 
भ्रमत्वोपपादनसंभवे सत्यत्वविषयत्वपर्यन्तोपपादनस्यापि न प्रयोजनमिति चेत््- न; विरुद्धाकारसत्यत्वावगाहिज्ञानस्यैव बलवत्त्वेन बाधकत्वमिति शिक्षणार्थत्वेनास्य ग्रन्थस्योपपत्तेः । निःशेषाविद्यानिवृत्त्यनुपपत्तिरिति । भ्रमेण भ्रमनिवृत्तिमात्रदर्शनेऽपि     मोक्षे निःशेषाविद्यानिवृत्तिमभिलषता सुदूरमपि गत्वा पारमार्थिको धर्मः स्वीकरणीय इति भावः । किं च भ्रमरभ्रमनिवृव्यनन्तरमिति । वृन्तत्वज्ञानेन भ्रमरत्वव्यतिरेकनिश्चये निवर्तकीभूतभ्रमरत्वबुद्धेरपारमार्थ्यनिश्चयेन दावत्वबुद्धेः पारमार्थ्यबुद्धेरवर्जनीयत्वादिति भावः । परमार्थपलाशपुष्पत्वग्रहणेनैव प्रतिनिवृत्त इति । यद्यपि दावत्वभ्रमस्य वृन्ते भ्रमरत्व पारमार्थ्यभ्रममात्रेणापि तद्वाधकज्ञानानुत्पत्तिस्थले निवृत्तिः संभवति, तथापि भ्रमर्याः पलाशपुष्पत्वज्ञानादेव सा भ्रान्तिर्यत्र निवृत्ता तदभिप्रायेण तथोक्त्तमिति द्रष्टव्यम्् । न स्यादिति चेदिति । नश्येदिति चेदित्यर्थः । ननु न तस्यैव मिथ्यात्वं सत्यत्वं च प्रसज्यते । विनाश्यविनाशकभावलक्षणबाधकभावस्य मिथ्यात्वसत्यत्वनिरपेक्षत्वात््, तुल्यसत्ताकयोरेव पूर्वोक्त्तज्ञानयोर्विनाश्यविनाशकत्वलक्षणबाध्यबाधकत्वदशर्नात्् । न च बाधकज्ञानविषयस्य सत्यत्वं बाध्यज्ञानविषयस्य मिथ्यात्वं चापेक्षितमिति चरमज्ञानविषयस्य मिथ्यात्वसत्यत्वे स्यातामिति वाच्यम््, तस्याद्याप्यसिद्धेरित्यस्वरसादाह- किंच प्रपञ्चोऽपीति । स्वयं नाशेऽपि नाशस्यावस्थान्तररूपत्वादिति । न च परतो नाशेऽपि नाशस्यावस्थान्तरूपत्वादिति सुवचमिति वाच्यम््, ज्ञानेन निवृत्तिस्थले मूलभूताविद्याया   एव निवृत्तिरिति नावस्थान्तरापत्तिलक्षणो विनाश इत्यत्र तात्पर्यात्् । अत एव यत्र मुद्गरप्रहारेण घटनाशस्तत्र स्वकारणे विलयमात्रमेव; न तु घटस्यात्यन्तनिवृत्तिः । यत्र तु शुक्त्तिज्ञानेन रजतनिवृत्तिः, तत्र स्वोपादानेन सह निःशेषनिवृत्तिः, न तु स्वकारणे    विलय इति पराभ्युपगम इति भावः । राजकुमारसमाधिरिति । समन्वयाधिकरणभाष्य, "कश्चिद्राजकुमारः' इत्यादिना स्पष्टयिष्यते । उक्त्तं च परैरपि"राजसूनोः स्मृतिप्राप्तौ व्याघभावो निवर्तते ।
            यथैवमात्मनोऽज्ञस्य तत्त्वमस्यादिवाक्यतः ।।' इति ।
	सार्वज्ञ्यादिगुणकत्वस्य प्रत्यक्षाद्यगोचरत्वादिति । यद्यपि पूवर्संदर्भप्रतिपन्नस्य सार्वज्ञ्यादिगुणकस्योद्देश्यत्वं संभवति, तथापि तत्पक्षे "असि' इति मध्यमपुरुषानुपपत्तिरिति दूषणं द्रष्टव्यम्् । अन्तर्यामिणः प्रत्यक्षागोचरत्वादिति । यदि चान्तर्यामी पूर्वप्राप्तः, तदोपदेशवैयर्थ्यमिति द्रष्टव्यम्् । ननु  "ऐतदात्म्यम््' इत्यनेन शरीरशरीरिभावस्य प्राप्तत्वेऽपि त्वंशब्दतदर्थतद््बुद्धीनां परमात्मपर्यन्तत्वरूपस्य "तत्त्वमसि' इति वाक्यप्रतिपाद्यार्थस्याप्राप्तत्वादुद्देश्योपादेयसिद्धिरित्याशङ्कय तस्यापि प्राप्तिमुपादयति- अस्मिन्नेव प्रकरण इति । इदं च त्वमादिशब्दानां परमात्मपर्यन्तत्वमिति "तत्त्वमसि' इत्यस्यार्थ इत्यभ्युपगम्योक्त्तमिति द्रष्टव्यम्् । उद्देश्योपादेयविभागवत्त्वभ्रान्तिरेवेति । ननु "अग्निर्हिमस्य भेषजम््' इत्यादौ प्राप्त्यप्राप्तिनिबन्धनानुवाद्यत्वविधेयत्वाभावेऽपि निर्देशगतस्वातन्त्र्यपारतन्त्र्यरूपोद्देश्योपादेयविभागवत्त्वे न दोषः । न चानुवाद्यत्वविधेयत्वे एवोद्देश्यत्वोपादेयत्वे इति वक्त्तुं शक्यम्् "पौर्णमास्यां पौर्णमास्यां यजेत' इम्यादावनुपादेयस्यापि कालस्य विधेयत्वदर्शनादिति भावः । केचित्तु- उद्देश्योपादेयशब्दावनुवाद्यत्वविधेयत्वपरावितिवदन्ति । प्रापकवाक्यस्थोद्देश्यवाचीति । यद्यपि त्वंशब्दस्य "ऐतदात्म्यमिदम््' इति 
प्रापकवाक्यस्थविधेयवाचकैतदात्म्यशब्दवाच्यपरमात्मपर्यन्ततया विधेयत्ववाचित्वमपीति न विनिगमकमस्ति, तथाप्यसति विनिगमके द्वयोरपि प्रयोगार्हत्वात्् मध्यमपुरुषः प्रयुक्त्त इति भावः । तदनुरोधेन मध्यमनिर्देश इतीति । यद्यपि मानान्तरसिद्धत्वेऽपि त्वंशब्दार्थस्य तच्छब्दाथर्प्रकृतित्वविवक्षायां प्रकृतेरेवासिक्रियाकर्तृत्वान्मध्यमपुरुषो भवति । अत एव "यदग्ने स्यामहं त्वं त्वं वा स्या अहम््' इति    मन्त्रे "अहं त्वं स्यां, त्वं वा अहं स्याः' इति प्रकृत्याश्रयःपुरुषो भवतीति "युष्मद्युपपदे' इति सूत्रे प्रतिपादितम्् । ततश्च त्वदात्मक      एव सर्वज्ञत्वादिगुणको जगत्कर्तेत्ययमर्थः पर्यवस्यति, विवक्षानुसारित्वाच्छब्दप्रवृत्तेः मानान्तरसदसद्भावयोरप्रयोजकत्वात्् । अत      एव हि "आत्मेति तूपगच्छन्ति' इत्यधिकरणे आचार्याः स्वयमेव तथा वक्ष्यन्ति तथाप्यत्रोपायान्तरमुपन्यस्तमिति द्रष्टव्यम्् । सदायतना इत्यनेनाधाराधेयभाव उक्त्त इति । "सन्मूलाः सत्प्रतिष्ठाः' इत्यत्र सच्छब्दो विशिष्टपरः । प्रजाशब्दोऽपि कार्यावस्थब्रह्मपरः, केवलस्योपादानत्वासंभवात्् । "सदायतनाः' इत्यत्र तु सच्छब्दो विशेष्यस्वरूपमात्रपरः । प्रजाशब्दोऽपि न ब्रह्मपर्यन्तः, 
अपित्वचिद्विशिष्टजीवमात्रपरः ।वैरूप्यमपि प्रामाणिकत्वादभ्युपेयम्् । अथवा प्रजाशब्दः सर्वत्र विशेषणमात्रपरः ।  अस्मिन्नपि        पक्षे उपपत्तिः प्रागेव दर्शिता । सन्मूला इत्यादिवाक्यैकार्थ्यादिति । "सर्वं खलु' इति वाक्ये इतिकरणेन हेतुत्वं स्पष्टम््; अन््      इत्यस्य शरीरशरीरिभावार्थत्वमस्पष्टम्् । "सदायतनाः' इत्यत्र शरीरशरीरिभावः स्पष्टः; हेतुत्वमस्पष्टम्् । ततश्च नष्टाश्वदग्धरथन्यायेनोभयोरपि परस्पराकाङ्क्षतयार्तनिर्णायकत्वमिति भावः ।
	शरीरात्मभावः फलित इति । आत्मत्वप्रतिपादनेन शरीरत्वमपि फलितमिति भावः । साधारण्यं स्यादिति । ततश्चान्यतरमात्रेऽपि पर्यवस्येदिति भावः । अयं निर्देश इति । "यस्यात्मा शरीरम््' इत्यादिनिर्देश इत्यर्थः । अधिकरणाधिकर्तव्येति ।         "य आत्मनि तिष्ठन््' इत्यधिकरणाधिकर्तव्यत्वमुक्त्तम््, "आत्मनोऽन्तरः' इति व्याप्यव्यापकभावः, "यमात्मा न वेद' इत्यज्ञप्राज्ञभावः, "य आत्मानमन्तरो यमयति' इति नियाम्यनियन्तृभावश्चोक्त्त इति भावः । पृथिव्यवादीनामिति । "ॠक्पूरब्धूः' इत्यप्रत्ययाभावः समासान्तविधेरनित्यत्वादिति द्रष्टव्यम्् । अन्तर्यामिब्राह्मणेनैव चारितार्थ्यात्् "यः पृथिवीमन्तरे संचरन््' इति सुबालवाक्योपादनस्य प्रयोजनमाह- कारणावस्थमपीत्यादिना । जीवेन मयेति श्रवणादित्यत्राह- तदनुप्रविश्येतीति । ननु श्रुत्यन्तरे तादृशवाक्यान्तरसद्भावेऽप्यश्रुतवेदान्तान्तरस्य श्वेतकेतोः "अनेन जीवेनात्मना' इत्यनेन वाक्येन जीवब्रह्माभेदसिद्धिः कस्मान्न स्यादिति चेत््- न; अत्रापि प्रकरणे "सन्मूलाः सोम्येमाः सर्वाः प्रजाः' इत्यनेन प्रजाशब्दार्थस्याचित्संसृष्टचेतनस्य सच्छरीरत्वादिकथनेन "सता सोम्य तदा संपन्नो भवति' इत्यादिभेदनिर्देशेन चाभेदभ्रमनिवृत्त्युपपत्तेः । नामरूपाभ्यामितीत्यर्थभावे तृतीयेति । यद्यप्येकीकृतं वस्तु नामरूपाभ्यां करणाभ्यां विभिन्नतयाऽक्रियत=अज्ञाप्यत इत्येवं व्याकरणे नामरूपयोः करणत्वमपि संभवति । कारकविभक्त्तित्वसंभवे उपपदविभक्त्तित्वं चान्याय्यम््- तथाप्युपायान्तरप्रदर्शनपरत्वाददोष इति ध्येयम्् । संज्ञासंज्ञिसंबन्धव्युत्पादक इति । संकेतयितरि पित्रादावित्यर्थः । गङ्गापदाग्निपदापेक्षया नामित्वाप्रसिद्धेरिति । न च घटपदवाच्यस्यापि कलशस्य नामित्वं नास्त्येव, घटशब्दस्य संज्ञाशब्दत्वाभावादिति वाच्यम्् अत्र नामशब्दस्य घटादिशब्दसाधारणवाचकत्वमात्रार्थकत्वेन संज्ञाशब्दपर्यायत्वाभावादिति भावः । 
निष्पाद्यमानतत्तद्रूपवाचकशब्दव्युत्पादनमेवेति । तत्तद्रूपवाचकशब्दवाच्यत्वसंपादनमेवेत्यर्थः । ननु अस्तु नामव्याकरणं शब्दवाच्यत्वसंपादनम््; तथापि चिदचितोरेव नामवाच्यत्वसिद्धिः; न ब्रह्मणः, ब्रह्मपर्यन्तत्वे प्रमाणाभावात््;"तद्धेदं तर्ह्यव्याकृतमासीत््' इत्यत्रापीदंशब्दस्य जगद्वाचितया ब्रह्मवाचित्वाभावादित्याशङ्कय नामवाच्यत्वस्य ब्रह्मपर्यन्तत्वमुपपादयति तत्र बहु स्यामित्यनेनत्यादिना । तत्र=नामव्याकरणस्य नामवाच्यत्वसंपादनरूपत्वे सतीत्यर्थः । लोकतो व्युत्पत्त्यभावपरिहार इति । लौकिकानामपूर्वे व्युत्पत्तिः कुतो नास्तीति शङ्कायाम पूर्वस्य लौकिकप्रमाणागोचरत्वेनेति        यथा परिहारः क्रियते, तथेत्यर्थः । वैयधिकरण्येन प्रतिज्ञातस्य उपसंहार इति । "एतदात्म्यम््' इति बहुव्रीहिणा वैयधिकरण्येन,      "इदं सर्वम््' इति सामान्येन च निर्दिष्टस्य शरीरात्मभावस्य, "तत्त्वमसि' इति सामानाधिकरण्येन विशेषे चापेसंहारः कृत इत्यर्थः ।       न तु निगमनवाक्यानामिति । ननु यथा "धूमवान्् सर्वोऽपि वह्निमान््' इति पर्वतसाधारण्येन धूमवत्त्वावच्छेदेन वह्निमत्त्वव्याप्त्युपदर्शनेन ज्ञातत्वेऽपि "पर्वतो वह्निमान््' इति वाक्यस्यैतत्पर्वतत्वावच्छेदेन वह्निप्रतिपादकस्य(?) यथोद्देश्योपादेयत्वम््, एवमिह       किं न स्यादिति चेत््- न; तत्रापि "इमे पर्वता वह्निमन्त' इति पुरोवर्तिपर्वतसाधारण्येन निश्चयस्थले उद्देश्योपादेयविभागाभावस्येष्टत्वादिति भावः ।
	भेदश्रुतिघटकश्रुत्वविरोधार्थमिति । द्वाभ्यामपि सामानाधिकरण्यस्याविरोधार्थमित्यर्थः । तन्त्रेणोक्त्तिरिति । अचिद्व्रह्मणोर्भेदाभेदौ स्वाभाविकौ; चिद्व्रह्मणोस्त्वभेदः स्वाभाविक, भेदस्त्वौपाधिकः; मुक्त्तावभेदवचनादिति भास्करमतम्् । चिद्व्रह्मणोरपि भेदाभेदौ स्वाभाविकौ, मुक्त्तौ भेदस्यापि निर्देशादिति यादवप्रकाशमतमिति विवेको द्रष्टव्यः । स्ववाक्येन सत्यं ज्ञानमित्यादिनेति । आदिपदेन "सदेव सोम्येदम््' इत्यादेः प्राकरणिकवाक्यस्यापि परिग्रहः । परित्यागः फलित इत्यर्थ इति । स्वारसिकार्थपरित्यागा एवोपदोपरित्यागः । न हि वेदस्य तदर्थत्यागादन्यस्त्यागोऽस्तीति भावः । ब्रह्मज्ञानेन जीवस्य दोषनिवृत्तेः शास्त्रसिद्धत्वान्नित्यदोषोपहितत्वं ब्रह्मणो बाधितमित्यस्वरसादाह- यद्वा तत्तद्दोषसंबन्धार्हत्वमिति । यथा जीवस्य दोषसंबन्धार्हत्वं स्वाभाविकम््, एवं तदभिन्नब्रह्मणोऽपि स्यादित्यर्थः । ननु निर्दोषब्रह्मतादात्म्योपदेशविरोधो न संभवति । तन्मते इश्वरस्यैव निर्दोषत्वम्् । चिदचिदीश्वरसमुदायात्मकब्रह्मद्रव्यस्य न निदोॅषत्वम्् । येन निर्दोषब्रह्मतादात्म्योपदेशविरोधः स्यादित्याशङ्कयाह- सद्व्रह्मात्मादिशब्दानामिति । निर्दोषश्रुतिविरोधः फलित इति । जीवस्य ब्रह्मतादात्म्ये प्रतिपाद्ये ब्रह्मणो निर्दोषत्वश्रुतिर्विरुध्येतेति पर्यवसितोऽर्थः । हेयापहेति । "स्त्रगियं यदि जीवितापहा' इतिवत्् "अन्येभ्योऽपि दृश्यते' इति डप्रत्यये, "क्विष्् च' इति क्विपि 
वा रूपम्् । क्विष्पक्षे बह्वादिषु पाठसामर्थ्यात्् ङीषभावे "ॠन्नेभ्यः इति न ङीबिति धातुवृत्तावुक्त्तमिति द्रष्टव्यम्् । ततश्च "अपे क्लेशतमसोः' इति  क्लेशतमसोरेवोपपदयोर्डप्रत्ययविधानमिति कथमिदं रूपमिति न चोदनीयम्् ।
	दण्डादिव्यावृत्त्यर्थमाहेति । "शरीरभावेन3 इति पदसमभिव्याहारेण "विशेषणत्व' इति भाष्यस्यापृथक्सिद्धतया विशषणत्वमिति लभ्यते, न विशेषणत्वमात्रमिति भावः । तत्र तत्र प्रयोगविषयेष्वनुवृत्ताकरदर्शनादिति । ननु जातिगुणद्रव्येष्वपृथक्सिद्धविशेषणत्वस्यानुगतस्य मत्वर्थप्रत्ययनिरपेक्षसामानाधिकरण्यप्रयोजकस्य संभवेऽपि देवादिशब्दप्रवृत्तिनिमित्तस्य 
शरीरजीवपरमात्मसाधारणस्य प्रवाहतीरानुगतगङ्गापदप्रवृत्तिनिमित्तस्येवैकस्याभावात्् तच्छब्दप्रवृत्तिनिमित्तदेवत्वादिजात्याश्रयशरीरस्यैव मुख्यत्वम््, अतदाश्रयात्मनि तत्संबन्धाल्लक्षणैवास्त्विति चोद्यस्य कः परिहार उक्त्त इति चेत्् उच्यते- देवत्वादिकमेव देवादिशब्दस्य शरीरात्मसाधारणं प्रवृत्तिनिमित्तं "स्थूलो मनुष्यो देवः' इत्याद्यबाधितप्रयोगवशात्् देहस्य देवत्वाद्याश्रयत्वाभ्युपगमवत्् "देवोऽहं जानामि' इत्यबाधितप्रयोगवशात्् देवत्वाश्रयत्वस्यात्मन्यप्यभ्युपगन्तव्यत्वात्् । न च देहात्मविवेककृतोऽयं प्रयोग इति वाच्यम््, "नाहं देहः' इति देहेत्मविवेकवतोऽपि "नाहं देवो मनुष्य' इत्यप्रतीतेः । न च देहद्वारा देवत्वरूपप्रवृत्तिनिमित्ताश्रयत्वेऽप्यात्मनः साक्षात्् प्रवृत्तिनिमित्ताश्रयत्वाभावान्न तच्छब्दवाच्यत्वम्् । अन्यथा घटद्वारा घटत्वाश्रयभूतलस्यापि घटशब्दवाच्यत्वप्रसङ्ग इति वाच्यम््, तत्र "भूतले घटत्वम््' इति वा "भूतलं घटः' इति वा भूतलस्य घटत्वाश्रयत्वग्राहकस्याबाधितप्रमाणस्याभावेन तस्य घटाब्दवाच्यत्वाभावेऽपि "देवोऽहं जानामे' इत्यबाधितप्रतीतेर्देवत्वरूपप्रवृत्तिनिमित्ताश्रयत्वस्य, तत्त्वेन तच्छब्दवाच्यत्वस्याप्यावश्यकत्वात्् । अपूर्वान्तिरितस्यापि यागादेः स्वर्गसाधनत्ववत््, आस्तरणान्तरितस्यापि पर्यङ्कादेः शयानदेवदत्ताधारत्ववत्् शरीरान्तरितस्याप्यात्मनो देवत्वाद्याश्रयत्वं न विरुध्यते । भूतलस्य तु घटाधारत्वमेव । न तु घटत्वाधारत्वम््, तथा अप्रतीतेरिति विशेषः । "उष्णं जलम््' इत्यादौ त्वबाधितप्रतीतिव्यवहाराभावात्् नोष्णादिशब्दवाच्यत्वम्् । अत एवापृथक्सिद्धविशेषणवाचिशब्दानां विशेष्यवाचित्वे दीपाद्यपृथक्सिद्धप्राभावाचिशब्दानामपि दीपदिवाचित्वप्रसङ्ग इत्यादिश्रुद्रोपद्रवाणामपि नावकाशः,         दीपादेः प्रभात्वरूपप्रवृत्तिनिमित्ताश्रयत्वाभावात्् ।
	ननु "मनुष्यादिशरीराणाम््' इति भाष्ये तत्प्रकारत्वमपृथक्सिद्धविशेषणत्वरूपतयोच्यमानं दण्डादिष्वतिप्रसक्त्तमित्याशङ्क्याह- अन्यतरान्वितमिति । नन्वात्मैकाश्रयत्वतदेकार्थत्वयोरन्यतरान्वितं प्रकारत्वमपृथक्सिद्धविशेषणत्वमित्ययुक्त्तम््, व्यर्थविशेष्यत्वात्् । किंच तथा सत्यात्मैकाश्रयत्यतदेकप्रयोजनत्वान्यतरप्रयुक्त्तमित्येवोच्यताम््; किमित्यात्मैकाश्रयत्वं तदेकप्रयोजनत्वमिति निर्देश इत्यस्वरसादपृथक्सिद्धत्वप्रयोजकत्रयपरतया व्याचष्टे- यद्वा प्रकारत्वशब्देनेति । उत्तरत्र प्रकारत्वविवरण इति ।       न चात्मविशेषणतयैव प्रतीतेरिति भाष्यखण्डस्य प्रकारत्वप्रमाणोपन्यासपरत्वसंभवेन प्रकारत्वविवरणरूपत्वमसिद्धम््; अतः     प्रकारत्वं प्रकारतैकस्वभावत्वमित्यर्थः किं न स्यादिति वाच्यम्् तथा हि सति तदेकाश्रयत्वतदेकप्रयोजनत्वतद्विशेषणत्वैः शरीरस्यापि तत्प्रकारतैकस्वभावत्वावगमादिति विशेषणत्वतत्प्रकारतैकस्वभावत्वयोरुपपद्योपपादकभावेव भेदेन निर्देशकं भाष्यं विरुध्येत । अतो विशेषणत्वं विशेषणतयैव प्रतीतत्वं विवक्षितमिति भावः । भृत्यादिदेहेष्विति । न च भृत्यदेहस्य स्वामिप्रयोजनसाधनत्वेऽपि स्वप्रयोजनादेरपि साधकतया नातिव्याप्तिः शक्यशङ्केति वाच्यम््, तथात्वे पत्रीपुत्रादिभोगसाधने शरीरऽसंभवापत्तेरिति     भावः । ननु प्रकारत्वं प्रकारतयैव प्रतीतिरिति व्याख्यातत्वात्् विशेषणतया प्रतीतेः प्रकारतया प्रतीतत्वमित्युक्त्ते साध्याविशेष इत्याशङ्क्याह- पञ्चमीनिर्देशस्त्वौपचारिक इति । एतत्् त्रितयमिति । त्रित्वोक्त्तिः "मनुष्यादिशरीराणाम््' इत्यादिभाष्यद्वितीयव्याख्याभिप्रायेणेति द्रष्टव्यम्् । स्वरूपमिति । अत्र स्वशब्द आत्मीयवाचीति भावः । प्रयोजकान्तराभावादेकसामग्रीवेद्यत्वं प्रयोजकमुच्यत इति । 
एकसामग्रीवेद्यत्वमपृथकसिद्धविशेषणत्वे प्रयोजकमिति तदभावान्नापृथक्सिद्धविशेषणत्वमित्युच्यत इत्यर्थः ।       एवं सत्येव "पृथग्ग्राहणयोग्यस्य' इति भाष्यावतारिकाग्रन्थैकरूप्यमुपपद्य इति द्रष्टव्यम्् । एकसामग्रीवेद्यतास्वभावत्वव्यावृत्त्यर्थ इति ।
	अत्र केचित्् "प्रकारतैकस्वरूपत्वं दुर्घटम््' इत्यत्रैकशब्दस्येवेहापि कदाचिदप्रकारत्वव्युदासकत्वस्यैव युक्त्तत्वात्् तस्यैवेह कथनाच्च तदेव युक्त्तम्् । न त्वेकसामग्रीवेद्यत्वस्वभावत्वव्यावृत्त्यर्थत्वम््, तदेकाश्रयत्वादीनामपृथक्सिद््धविशेषणत्वावगमकत्ववदेकसामग्रीवेद्यत्वाभावावगमकत्वाभावात्् । अत एव "यदि तदेकाश्रयत्वादिरेवापृथक्सिद्धविशेषणत्वे प्रयोजकः' इत्युत्तरग्रन्थावतारिकापि न युक्त्ता, एकसामग्रीवेद्यत्वाभावस्योक्त्तरीत्या प्रागसमर्थितत्वेनैकाश्रयत्वादिरेवेत्यनुवादासंभवात्् । "कथं तर्हि सहोपलम्भनियमः' इत्युप्ययुक्त्तम्् । तस्य ह्ययमभिप्रायः- एकसमाग्रीवेद्यत्वस्यापृथक्सिद्धविशेषणत्वाप्रयोजकत्वे अपृथक्सिद्धविशेषणेषु जातिव्यक्त्तयादिष्वेकसामग्रीवेद्यत्वानवश्यम्भावेन तन्निबन्धनः सहोपलम्भनियमोऽपि न स्यादिति । एवमाक्षिपन्तं         प्रति "सहोपलम्भनियमस्त्वेकसामग्रीवेद्यत्वनिबन्धनः' इति परिहारस्यायुक्त्तत्वात्् । तदभ्युपगमेनैवाक्षेषस्य प्रवृत्तत्वात्् । जात्यादौ सहोपलम्भनियम इत्यध्याहारस्यापि क्लिष्टत्वाच्च । किंच "पृथग्ग्रहणयांम्यस्य प्रकारतैकस्वरूपत्वं दुर्घटम््' इति भाष्यस्य सहोपलम्भनियमशून्यस्य तत्प्रकारतैकस्वरूपत्वं दुर्घटमित्यर्थस्यैव स्वरसतः प्रतीतेः स एवार्थ उचितः । किं प्रकारतैकस्वरूपत्वे प्रमाणा   भावात्् तन्नास्तीत्यभिप्रायः? उत प्रकारत्वस्य स्वभावत्वे यद्वस्तु यत्स्वभावविशिष्टं तद्वस्तु गृह्यमाणं तत्स्वभावयुक्त्तमेव गृह्यत इत्यपृथक्सिद्धत्वस्वभावत्वे तद्विशिष्टमेव गृह्येतेत्यभिप्राय इति विकल्प्य प्रथमं दूषयति- भाष्ये जात्यादिवदिति । द्वितीयं दूषयति-  भाष्ये सहोपलम्भनियमस्त्विति । सहोपलम्भनियमः=सहैव प्रकारतयोपलम्भनियम इत्यर्थः, "सहैवप्रकारतया प्रतिपादयति' इत्युत्तरभाष्यानुगुण्यात्् । वस्तुग्राहकं प्रमाणं तत्तत्स्वभावविशिष्टमेव गृह्णातीति नियमाभ्युपगमे बाधकं दर्शयति- यथा चक्षउपेति । पृथिव्याः स्वाभाविकगन्धरसादिसंबन्धित्वस्याग्रहवत्् शरीरगतात्मप्रकारत्वस्वभावत्वस्याप्यग्रहणोपपत्तौ प्रमाणान्तरसिद्धप्रकारतैकस्वभावत्वत्यापह्नवानर्हत्वादिति भाव इति वदन्ति ।
	प्रथमविकल्पे द्वितीयशिरसीति । अनुयायित्वादेकसामग्रीवेद्यत्वमपि प्रयोजकमिति द्वितीयकल्प इत्यर्थः । अनुगतप्रयोजकसद्भावादिति । तदेकाश्रयत्वादिरूपानुगत प्रयोजकसद्भावादित्यर्थः । द्वितीयशिरसि गन्धादाविति । यद्यपि शरीरादिषु भिन्नसामग्रीवेद्येष्वपृथकसिद्धविशेषणत्वस्य समर्थितत्वेनापृथक्सिद्धसामान्ये प्रयोजकत्वशङ्काया अनुत्थानात्् जात्यादिगतापृथक्सिद्धसामान्ये प्रयोजकत्वशङ्काया अनुत्थानात्् जात्यादिगतापृथक्सिद्धत्वविशेषे एकसामग्रीवेद्यत्वस्य प्रयोजकत्वेऽपि तस्याप्रत्याख्येयत्वाच्च तत्प्रत्याख्यानं प्रकृतानुपयुक्त्तम््, तथापि पराभिमानखण्डनार्थमुक्त्तमिति द्रष्टव्यम्् । एकशब्द एकसामग्रीवेद्यत्वव्युदासपरः । एवकारः सहोपलम्भनियमव्युदासार्थ इति । अत्र केचित््- एकशब्दोऽप्रकारत्वावस्थाव्युदासपरः, एवकारः सहोपलम्भनियमैकसामग्रीवेद्यत्वव्युदासपर इत्येव युक्त्तमिति वदन्ति ।
	भाष्ये- पदार्थविवेकप्रदर्शनायेति । देवादिशब्दैर्हि शरीरात्मानौ न विविच्य ज्ञापयितुं शक्यौ । 
शरीरादिशब्दैस्तु विविच्य ज्ञापयितुं शक्याविति भावः । वैवक्षिकनिष्कर्षका इति । विवक्षिायां सत्यां निष्कर्षका इत्यर्थः । विवक्षायां भव इति अध्यात्मादित्वात्् ठञ्् । जातिवाचिशब्दवदपृथक््सिद्धविशेषणवाचित्वाविशेषादिति । ननु नीलादिशब्दानां गवादिशब्दसाम्ये गवादिशब्दानां जातिमात्रे प्रयोगाभाववत्् नीलादिशब्दानां गुणमात्रे प्रयोगो न स्यात्् । प्रयुज्यते च "पटस्य शुक्लः' इतीति चेत््, मैवम््- गोशब्दप्रवृत्तिनिमित्तस्य गोत्वानाश्रयत्वेन गोत्वस्य गोपदप्रयोगाविषयत्वेऽपि नीलपदप्रवृत्तिनिमित्तनीलत्वाश्रयत्वेन नीलरूपस्य तच्छब्दवाच्यत्वोपपत्तेः । त्रिलिङ्गतया शब्दसाधुत्वायेति । प्रत्ययान्तत्वे तु "दण्डवान््, दण्डवती, दण्डवत््' इतिवत्् शुक्लादिशब्दानां त्रिलिङ्गत्वं सिध्यति । उक्त्तं च भगवता कात्यायनेन "गुणवाचनेभ्यो मतुपो लुग्् वक्त्तव्यः, तथा च लिङ्गवचनसिद्धिः । स्वरविशेषाय च भवति' इति । नीलादिशब्देषु अशर्आद्यजन्तत्वाश्रयणे स्वरभेदोऽपि सिद्धो भवतीत्यर्थः । लिङ्गस्वरार्थं मुतब्लाेपस्मरणमिति । मतुब्लोपादिस्मरणमित्यर्थः । अतो मतुब्लोपस्य स्मरणा(स्वरा)र्थत्वोक्त्तिरयुक्त्तेति चोद्यं निरस्तम्् । अत एव हि रागशाब्दस्येति । "गुणवचनेभ्यो मतुपो लुक््' इत्यत्र गुणद्वारा गुणिवचनेभ्य एव मतुब्लोपस्मरणात्् रागशब्दस्य अतथात्वान्न मतुब्लोप इत्यर्थः । वस्तुतस्तु मतुब्लोपस्य वा अर्शआद्यजन्तत्वस्य वा अभेदोपचारस्य वा लक्षणाया वा आश्रयणे नीलादिशब्दानां गुणिवाचित्वभङ्गप्रसङ्गात्् मतुब्लोपादिकं सिद्धान्तेऽनभिमतमेव । "लिङ्गमशिष्यं लोकाश्रयत्वात््' इति त्रिलिङ्गता चोपपद्यत इति द्रष्टव्यम्् । पृथिव्याद्यपेक्षयैव गन्धादिशब्दानां नियतनिष्कर्षकत्वमिति । यद्यपि "गन्धः पृथिवी', "जलं रसः' इत्यादिप्रयोगेषु गन्थरसादिशब्दानां पृथिवीजलादिपर्यन्तत्वं दृष्टम््, तत्र च तेषामौपचारिकत्वाश्रयणे "रसोऽहमप्सु' इत्यादीनां परमात्मन्यौपचारिकत्वं सुवचम््, रसाभेदोपचारस्यैव युक्त्तत्वात्् । "रसोहमप्सु इत्यादौ रसशब्दस्य रसवत्परत्वे "अप्सु रसवान्् इत्यस्यायुक्त्तत्वाच्च तथापि बहूनां रसगन्धादिशब्दानां परमात्मनि प्रयुक्त्तानां मुख्यत्वे संभवति औपचारिकत्वाश्रयणमयुक्त्तमिति भावः ।
	"व्यक्त्तीनामानन्त्येनानन्तासुव्यक्त्तिषुशक्त्तिग्रहासंभवात्् व्यभिचाराच्चव्यक्त्तीनामशब्दार्थत्वम््, नियमलक्षणत्वात्् संबन्धस्य; अनियमे सति तदयोगात्् । व्यक्त्तौ शक्त्तयभ्युप मे शक्त्तीनामप्यानन्त्यप्रसङ्गाच्च जातिरेव शब्दार्थः । व्यक्त्तिलाभस्तु लक्षणया आक्षेपाद्वा भविष्यती'ति भाट्टोक्त्तरीत्या वा, "जातेः परतन्त्रत्वलक्षणस्वभावविशिष्टतयैव भाने तद्रूपस्य व्यक्त्तिघणितमूर्तित्वेन व्यक्त्तिमनादाय स्वभावविशिष्टजातिबोधनासंभवात्् जातिभानसामग्रयेव व्यक्त्तिमादाय जातिं बोधयति । यद्धि येन विना न भासते, तद्व्रोधकस्य तद्व्रोधकत्वनियमात्् । न च जातिव्यक्त्तयोर्द्वयोरपि प्रत्याय्यत्वे व्यक्त्तावपि शक्त्तिः किं न स्यादिति वाच्यम््, 
जातिव्यक्त्तिविषयक्ज्ञानस्य शब्दजन्यत्वेऽविशिष्टेऽपि जात्यंश एव शक्त्तिः कल्प्यते, अनन्यलभ्यस्यैव शक्यत्वात्् । व्यक्त्तयंशस्य नान्तरीयकतयापि लाभसंभवत्् । अतो नाक्षेपाल्लक्षणया वा व्यक्त्तिप्रतीतिरभ्युपेये'ति प्राभाकरोक्त्तरीत्या वा व्यकत्युपस्थितिसंभवेन न व्यक्त्तौ शक्त्तिः कल्पनीयेत्येतदाशङ्कय परिहरति- यद्यपि शरीरवाचिशब्दा इत्यादिना प्रघट्टकेन । अयुतसिद्धविशेषणवाचिशब्दत्वस्य विशेष्यलक्षणाप्रतिबन्धकत्वादिति । नीलत्वादिप्रवृत्तिनिमित्ताश्रयस्य तच्छब्दलक्ष्यत्वासंभवादित्यर्थः । ननु जातिवाचित्वमते गवादिशब्दानां गोत्वं न प्रवृत्तिनिमित्तम्् । अपितु तदेव शब्दार्थः । तथा चाधेयवाचिना शब्देनाधारलक्षणायां 
काऽनुपपत्तिरिति चेत््- न । स्वार्थादन्येन रूपेण तीरत्वादिनोपस्थित एव तीरादौ गङ्गादिपदस्य लक्षणा दृष्टा । न चात्र व्यक्त्तिः स्वार्थभूतजातिं विना रूपान्तरेणोपस्थिता । किंच "गां पश्य, गौरितष्ठति' इत्यादौ सत्यपि जातेरन्वययोग्यत्वे तदनुपपत्त्यनुस     न्धानं विनैव जातिविशिष्टव्यक्त्तिप्रतीतेर्न तत्र लक्षणा । प्रत्युत "गौर्नित्या, गौजर्ातिः' इत्यादावन्वयानुपपत्त्यैव जातिधीरिति जातावेव लक्षणा युक्त्ता । किं च शक्त्तिग्राहकानयनादिव्यवहारयोग्यव्यक्त्तिपरित्यागेन तदयोग्यजातिशब्दार्थस्वीकारोऽसंगतः । तथा "गौरनित्या, गौः शुक्ला, गौः सास्त्रादिमती, मां बधान, ;गौगर्च्छति, गामानय' इत्यादिप्रयोगप्रतीतिप्राचुर्यविषयव्यक्त्तिशक्त्तिपरित्यागश्चासंगतः । गवादिशब्दानां जातिमात्रविषयप्रयोगे त्वतलादिवैयर्थ्यं च स्यादित्यादिवक्ष्यमाणदूषणे तात्पर्यात्् । जात्यादिशब्दानामपि संबन्धातुपपत्त्यविशेषेणेति । न च जातिरित्यादिशब्दानामपि संबन्धानुपपत्तिप्रतिसंधानदशायां लक्षणैवेष्टेति      वाच्यम््, जात्यादिाब्देषु लक्षणायाः क्वाष्यदृष्टचरत्वादिति भावः । नन्विदं सिद्धान्तेऽपि समानम्् । जात्यादिशब्दानामप्यपृथक्सिद्धविशेषणवाचिशब्दत्वात्् व्यक्त्तिवाचित्वं किं न स्यात््? निष्कर्षकशब्दत्वादिना वैलक्षण्यं तु तस्यापि सुवचम््, तथापि पूर्वोक्त्तदूषणे तात्पर्यात्् ।
	प्राभाकरमतं दूषयति- आकृतिरेव शब्दशक्त्तिविषय इति । पारतन्त्र्ाबोधनं विवक्षितमिति । ननु जातिशब्देन जातेर्द्रव्यप्रकारतैकत्वभावत्वलक्षणपारतन्त्र्यबोधनस्य विवक्षितत्वे व्यकयभिधानस्य सिद्धत्वात्् विशेषणान्तरान्वयानर्हत्वलक्षणस्य                   वा कारकभावानर्हत्वलक्षणस्य वा पारतन्त्र्यस्याभिधानं व्यर्थम््, व्यक्त्तिप्रतीत्यप्रतीत्योर्द्रव्यप्रकारतैकस्वभावत्वलक्षणपारतन्त्राभिधानानभिधानयोरेव प्रयोजकत्वादिति चेत््, सत्यम््- कस्यचिन्मन्दस्येदृशशङ्कासंभवादिति द्रष्टव्यम्् । किंतु विशेषणान्तरान्वयेति । ननु "जातिं पश्य व्यापिकाम््' इत्यत्र जातिशब्दोपात्ताया जातेर्व्यापकत्वरूपविशेषणान्तरान्वयवत््, दृशिक्रियायां कमर्कारकत्वेन चान्वयवत्् "गौः शुक्लातिष्ठति' इत्यादौ गोशब्दप्रतिपन्नाया जातेर्विशेषणान्तरान्वयो वा क्रियायां कारकत्वेनान्वयो वा      यद्यपि न दृष्टचरः, तथापि तादृशपारतन्त्र्यं न शब्देनाभिधीयते । विशेषणान्तरान्वयानर्हत्वस्य वा कारकभावानर्हत्वस्य वा गर्वादिशब्देनाप्रतीतेः । न हि गौरित्युक्त्ते गोत्वं कारकभावानर्हमित्यपि शब्देन प्रतीयत इति चेत््, सत्यम््- कारकभावाद्यनर्हत्वप्रयोजकः पारतन्त्र्यविशेषो गवादिशब्दात्् प्रतीयत इत्यत्र तात्पर्यात्् । मुख्यार्थगुणसंबन्धीति । मुख्यार्थतद्गुतगुणेति द्वन्द्वः । मुख्यार्थसंबन्धी लक्ष्यः तद्गतगुणसंबन्धी गौणः । प्रचुरप्रयोगाभावात्् प्रचुरप्रयोगाभाव इति परिहारो न घटत इति । न च "गवादिशब्दानां         व्यक्त्तौ निरूढलक्षणायोगात्् जातौ प्रचुरप्रयोगाभाव' इत्यस्य व्यक्त्तौ प्रचुरप्रयोगात्् जातौ प्रचुरप्रयोगाभाव इति ह्यर्थः, न तु प्रचुरप्रयोगाभावा इति । ततश्चायमनुक्त्तोपालम्भ इति वाच्यम्् व्यक्त्तौ  प्रचुरप्रयोगादित्यस्य जातौ प्रचुरप्रयोगाभादित्यर्थपर्यवसितत्वेनानुक्त्तोपालम्भाभावात्् । भावप्रत्ययानपेक्षत्वदर्शनादिति । क्वचित्् भावप्रत्ययानपेक्षत्वस्यापि दर्शनादित्यर्थः । ततश्च      "पटस्य शौक्लयम््' इत्यादौ क्वचित्् भावप्रत्ययसापेक्षत्वदर्शनं न दोषायेति ज्ञेयम्् । जातिस्थले तु न क्वचित्् भावप्रत्ययानपेक्षत्वं    दृश्यते; "खण्डस्य गौः, मुण्डस्य गौः' इत्यादिप्रयोगस्यजातिविषयस्य क्वाष्यदर्शनादिति भावः । निरूढलक्षणाभ्युपगममुपपा दयति- शुक्लादिशब्दानां हीत्यादिना । निरूढिर्नाम सर्वप्रयोगानुगतिरिति चेदिति । सर्वप्रयोगानुगता लक्षणा 
निरूढलक्षणेत्युच्यते, न तु प्रचुरप्रयोगानुगतिरिति चेदित्यर्थः । अनुवृत्तो गोव्यवहार इति । इदं त्वापाततः, भावप्रत्ययानपेक्षप्रयोगस्यात्रैव      दृष्टत्वं, "भावप्रत्ययानपेक्षत्वं च दुष्परिहर'मिति पूर्वग्रन्थविरोधापत्तेरिति द्रष्टव्यम्् । भवतां गौरवं स्यादिति । जातिव्यकत्योः शब्दार्थत्ववादिनामित्यर्थः । प्रतिसंबन्धिभूतं द्रव्यमुपसर्जनतया प्रतीयेतीति । जातिः व्यकत्याश्रया भवितुमर्हति जातित्वादिति आक्षिप्ता व्यक्त्तिरुप सजर्नतया भायात््, पर्वतो वह्निमानित्यत्र वह्निवत्् । पुत्रः पितेतिवदिति । पुत्रशब्दाक्षिप्तपितृवाचिना पितृशब्देन पुत्रशब्दस्य सामानाधिकरण्याभाववत्् जातिव्यक्त्तिवाचिनोः "गौः खण्डः' इत्याक्षेपकाक्षेष्यवाचिशब्दयोः सामानाधिकरण्यं न संभवतीत्यर्थः । विवक्षितेति । तात्पर्यविषयेत्यर्थः । विशेष्यत्वेनेत्येतद्वयाचष्टे- प्रधानतयेति । तदवच्छेदार्थत्वात्तस्येति । पुत्रव्यावृत्त्यर्थत्वात्् पितुरित्यर्थः । यद्वा प्रधानतया तदवच्छेदार्थत्वादित्यन्वयः । प्रधानत्वेन तस्यावच्छेदः संबन्धः, तदर्थत्वात्् । 
प्रधानीकरणाथर्त्वादिति यावत्् । विवक्षितार्थप्रतिसंबन्धितयेत्यत्र विवक्षितपदव्यावृत्त्यर्थ(व्यावर्त्य)माह- गङ्गायां घोष इत्यत्रेति । वस्तुतो गङ्गा संबन्ध्येव तीरं  तीरत्वेनैव भासते; न तु गङ्गासंबन्धित्वेन; तथाप्वे शकत्या प्रवाहस्य लक्षणया तीरस्य च प्रतीतौ वृत्तिद्वयविरोधप्रसङ्गात्् । अतः प्रवाहस्याविवक्षितत्वम्् । जातेस्तु शब्दप्रतीतौ विषयत्वमस्तीति भावः । इदमुपलक्षणम््, कूलस्य लक्षणया वृत्त्योपस्थापितत्वात्् प्राधान्येन भानं भवति; अक्षिप्ताया व्यक्त्तेः शब्दवृत्त्याऽनुपस्थितायाः प्राधान्येन भानं न संभवतीत्यत्र तात्पर्यात्् । अयमिह प्रयोगक्रमोऽभिप्रेतः- यदि गोव्यक्त्तिः पदतात्पर्यविषयसंबन्धितया भासमानत्वे सति गोपदवाच्या न    भवेत््, तर्हि गोपदजन्यप्रतीतिविशेष्या न भवेदिति । शब्दविशेषणोपश्लिष्टेति; शब्दादुपस्थितस्य शब्दादुपस्थितं प्रत्येव विशेष  णत्वं, नाक्षिप्तं प्रतीत्यर्थः ।
	प्रकार्यैक्यं कार्यकारणैक्यं चेति । उभयोरपि तत्त्वंपदाथर्योश्चिदचित्प्रकारणत्वं तयो रैक्यं चेत्यर्थः । वाक्यभेदः शङ्कनीय   इति । यद्यपि तत्त्वमसीत्यस्यानुवादरूपत्वसमर्थनान्न वाक्यभेदप्रसङ्गः, तथाप्यभ्युपेत्योक्त्तमिति द्रष्टव्यम्् ।
(परमते सामानाधिकरण्यानुपपत्तिसंकलनम््)
	विशेषणत्वाभ्युपगमे मुख्य इति । पदान्तरवैयर्थ्यपरिहाराय सत्यादिपदलक्षितानां व्यावृत्तीनां विशेषणत्वाभ्युपगमे मुख्यानां सत्यत्वादीनामेव विशेषणत्वमस्तु, अविशेषादित्यर्थः । यथाहमिच्छामीति । यद्यप्यहंशब्दस्यान्तःकरणोपहितेच्छादिवाचित्वाभावे "अहमिच्छामि' इत्यादिप्रत्ययानुपपत्तिर्न परैः प्रमाणत्वेनोपन्यस्ता, अहंशब्दस्यान्तःकरणोपहितघटादिपरत्वाभाववत्् तदुपहितेच्छावाचित्वाभावस्यापि प्रमाणाभावेनैव सिद्धेः -अथापि "अहमिच्छामि' इतीच्छाया विशेषणतानुपपत्तिरपि प्रमाणीकर्तुं शक्येत्यभिप्रेत्यैवं व्यवहृतमिति द्रष्टव्यम्् । न हि ज्ञप्तिरेव ज्ञस्या विशेष्यत इति । अहमर्थस्यैव ज्ञप्ति वे "अहं जानामि' इति प्रतिपन्नं ज्ञप्त्याश्रयत्वमहमर्थस्य न स्यादिति भावः । यदर्थविवणक्षयेति । भ्रान्तिदशायामधिष्ठानत्बुद्धेरेवाभावात्् तदर्थविवक्षया        न प्रयोगः; प्रबोधदशायामधिषांनत्वधीसंभवेऽपि तद्विवक्षया न प्रयोग इति भावः । यज्ञदत्तवाचित्वे मूलं भवतीति । न चैवं वदतस्तदपीष्टमेवेति वाच्यम््, तथा सति वाच्यावाच्यव्यवस्थाभङ्गप्रसङ्गादिति भावः । सर्पशब्दस्य प्रामनारेपिनेति । प्रबोधदशाभाविनो "रज्जुः सर्पः' इति प्रयोगस्यायमर्थः- एतावन्तं कालं सर्पपारमार्थ्यबुद्धया रज्जुः 
सर्पपदप्रयोगविषयोऽभूदिति । आरोपितविषयेति । अरोपितविषयोऽधिष्ठानमित्यर्थः । द्वितीये जीवब्रह्मणोरैक्यमिति । त्वंशब्देन जीवभावाधिष्ठानस्वरूपमात्रस्य विवक्षितत्वेन जीवब्रह्मणोरविवक्षितत्वादिति भावः । तदविवक्षितविशेषणेति । अविवक्षितविशेषणं जीवभावः । त्वंशब्दमुख्यार्थीभूतजीवसंबन्धिचिन्मात्रैक्यबोधनमात्रेण मुख्यार्थीभूतजीवब्रह्मैक्यं मुख्यार्थीभूतजीवसंबन्धिकर्तृत्वादिबन्धमिथ्यात्वं च तद्धर्मधिष्ठानमात्रपारमार्थ्यं च सिध्यति चेत््, जनपदलक्ष्यार्थीभूतजनप्रहृष्टैक्यबोधेऽपि जनपदशब्दमुख्यार्थैक्यं मुख्यार्थीभूतजनपदत्वादिधर्ममिथ्यात्वं तद्धमर्ाधिषांनमात्रपारमार्थ्यं च सिध्येदित्याह- न हि प्रहृष्टो जनपद इति । तस्य तत्ताविधान इति । तच्छब्दार्थत्वविधान       इत्यर्थः । ज्ञप्तिवैयधिकरण्वेनेति, "त्वं जानासि' इति त्वंशब्दज्ञाधात्वोर्वैयाधिकरण्येनेत्यर्थः । वाच्यैक्देशलक्षणासत्त्वेऽपि मुख्यार्तयोरभेदासिद्धौ तन्मूलतया मुख्यार्थधर्माणां मिथ्यात्वासिद्धौ च दृष्टान्तमाह- न हि दूरस्थस्येति । "पर्वतो ज्वलितः'         इत्यत्र पवेतशब्दो वाच्यान्तर्गतपर्वताप्रदेशलक्षकः, ज्वलितशब्दस्तदाधारलक्षकः । ततश्च लक्षितयोरेवैक्यं स्यात्् । न तु मुख्यार्थयोः पर्वताग्न्योः, न वा पर्वतधर्माणां सानुवृक्षादीनां ज्वलितशब्दमुख्यार्थवह्निवर्माणां वह्नित्वदग्धृत्वादीनामपारमार्थ्यं सिद्धयति । एवमिह तत्त्वंपदमुख्यार्थयोरैक्यं न सिध्येत््, न वा तद्धर्माणां किंचिज्ज्ञत्वसर्वज्ञत्वादीनांमिथ्यात्वं सिद्धयेदितित भावः । यद्यपि मुख्यार्तयोरैक्यं बोध्यत इति न परमतम््, तथापि जीवब्रह्मैक्यं बोध्यत इति तन्मतप्रसिद्धिमवलम्व्योक्त्तमिति द्रष्टव्यम्् । ईश्वर एव         हि ब्रह्मेति । यादवमते चिदचिदीश्वरातिरिक्त्तमंशि ब्रह्मास्तीति । भास्करमते तु चिदचिदीश्वरातिरिक्त्तमंशिभूतं ब्रह्मद्रव्यं नास्तीति विवेको द्रष्टव्यः । केनाष्याकारेणैक्य इति । घटपटयोर्द्रव्यत्वादनैक्येऽपि घटपटपदप्रवृत्तिनिमित्तसद्भावासद्भावलक्षणभेदे प्रतीय    माने ऐक्यस्य विभक्त्तिबोध्यत्वादर्शनादित्यर्थः । कार्यकारणरूपेणेति । घटशरावादिकायर्ात्मना भेदः, कारणमृदात्मनात्वभेद    इत्यर्थः । भिन्नत्ववदभिन्नत्व इति । भेदाभेदाभ्युपगमेऽपीत्यर्थः । पटस्यांशभेद इति । प्रयुक्त्तानामिति शेषः । पटाब्दाभिहितविशेष्यस्यांशतोऽप्यनतिरेपादिति । ननु "व्यक्त्तं विष्णुस्तथाऽव्यक्त्तं पुरुषः काल एव च' इति व्यक्त्ताव्यक्त्तपुरुषकालादिशब्दैर्भोक्त्तृभोग्यनियन्त्रंशेषूपस्थितेषुपस्थितेषु ब्रह्मशब्दस्य तदनतिरिक्त्तार्थवृत्तित्वसंभवात्् सामानाधिकरण्यमुपपद्यत इति नानुपपत्तिरिति चेत््- न; ब्रह्मत्वस्य साधारण्यसंभवेऽपि "व्यक्त्तं विष्णुः' इत्यादौ विष्णुशब्दनिर्दिष्यस्येश्वरत्वस्य चिदचिदंशयोरभावेन "व्यक्त्तं विष्णुस्तथाव्यक्त्तम््' इति विष्णुसामामानाधिकरण्यासंभवात्् । "घटो मृत््, शरावो भृत््' इति निर्दशसंभवेऽपि "घटः शरावः' इति निर्देशासंभवादिति दूषणे तात्पर्यात्् । किं हस्तादीतिशब्देन हस्तापादादीन्द्रियं विवक्ष्यते, उत तदधिष्ठानगोलकमिति विकल्प्य,       आद्यं दूषयति- छेदनादावपीति । इदमुपलक्षणम््- शरीरनाशेऽप्याकल्पस्थायिनामिन्द्रियाणामविनाशान्नापृथक्सिद्धविशेषणत्वमिति द्रष्टव्यम्् । द्वितीयं दूषयति- तत्तद्गोलकस्येति । स्वाभाविकभेदाभेदपक्षेऽपीत्यादेः सामानाधिकरण्यं हीत्यन्तस्य सामानाधिकरण्यस्यैक्यावगमकत्वेन तद्विशेषणान्वितवस्त्वैक्यावगमकत्वेऽपि वस्त्वन्तरैक्यावगमकत्वाभावात््; तथात्वे बाधितार्थत्वप्रसङ्गाच्चेति भावः । विवक्षितैकत्वासिद्धेरिति । सदन्तरैक्यस्य विवक्षितत्वे तस्यासिद्धेः; सद््द्रव्यमात्राभेदस्य च प्रत्यक्षसिद्धत्वेनोपदेशवैयर्थ्यमित्यर्थः 
। यद्यंशविशेषासाधारणाकार इति । ईश्वरत्वमित्यर्थः । तदितरांशवाचिपदसामानाधिकरण्य इति । "घटः शरावः' इतिवदिति भावः । असाधारणाकारान्तरस्येति । ब्रह्मणत्वादेरित्यर्थः । 
(सिद्धान्त संग्रहोपन्यासः)
	पा रक्षण इति धातोरिति । "पातेर्डतिः' इति डतिप्रत्ययान्तत्वेनेत्यर्थः । पतिशब्दप्रयोगाच्चेति । "गृहपतिः' इति प्रयोगादित्यर्थः । शेषिणि पतिशब्दो रूढ इति । अत एव "अन्तर्वत्पतिवतोर्नुक््' इत्यत्र भर्त्रर्थ एव नुगित्युकत्वास्वाम्यर्थत्वे "त्वया   पतिमती पृथीवी' इति शेष्यर्थत्वं सिद्धवत्कृत्यैव प्रत्युदाहृतं महाभाष्ये । "पत्पुर्नो यज्ञसंयोगे' इत्यत्रापि भगवता पतञ्जलिना "पतिशब्दोऽयमैश्वर्यवाची' इत्युक्त्तम्् । पाणिनिनापि- "पत्यावैश्वर्ये' इत्यत्र ऐश्वर्यार्थत्वमाविष्कृतम्् । जैमिनिनापि, "मेघपतित्वं स्वामिदेवतस्य समवायात््' (9-3-32) इति स्वामिवचनत्वं सिद्धवत्कृत्यैव ऊहानूहचिन्ता नवमे कृता । अतो न स्वामिवचनत्वे विप्रतिपतिः । अत एव "विश्वस्य पतिम' इति विश्वेरत्वे कथिते स्वस्यापीश्वरान्तराङ्काव्यावृत्त्यर्थम्् "आत्मेश्वरम््' इति शष्यन्तरनिषेध उपपद्यते । "धवः प्रियः पतिर्भर्ता' इति भर्तृवाच्यपि पतिशब्दोऽन्यः । "मेघपतिभ्यां मेघम््' इत्यत्र देवतायामपि प्रयोगात््, "मेघपतित्वं स्वामिदेवतस्य समवायात््' इति जैमिनिना स्वामिवाचित्वदेवतावाचित्वयोः प्रदशिर्तत्वाच्च तत्रापि कामं शक्त्तिरस्तु वा मा वा; स्वामीश्वरापरपर्यायशेष्यर्थत्वे न विमतिः शक्या कर्तुमिति द्रष्टव्यम्् । "इभ्य आढ्यो धनी स्वामी नायकः पतिरीशिता' इति च निघण्डुः । द्वितीयाश्रुत्या प्रोक्षणादेरिति । द्वितीयाश्रुतिप्रतिपादितसाध्यभावानां व्रीहिणां श्रुतिबलात्् समीहितसाध्यापेक्षिण्या भावनयाऽन्वयबलात्् समीहितसाध्यत्वलक्षणशेषित्वस्य सिद्धिवत्् श्रुतिप्रतिपन्नशरीरभावस्य जगतः शरीरत्वाक्षिप्तः शेषशेषिभावः, पत्यादिाब्दाभावेऽपि सिध्यतीत्यर्थः । संघातपरार्थत्वादिति । 
	"संघातपरार्थत्वात्् त्रिगुणादिविषर्ययादधिष्ठानात्् ।
	  	पुरुषोऽस्ति भोक्त्तृभावात्् कैवल्यार्थप्रवृत्तेश्च ।।'
इति सांख्यश्लोकः । संघातस्य सर्वस्यापि शयनासनादिवत्् पाराथ्यर्ावश्यंभावात्् देहस्यापि संघातरूपतया पारार्थ्यं सिद्धमित्यर्थः । "अजोऽन्यः' इति श्रुत्यंशेन प्रकृतिं जहति मुक्त्तेऽन्यत्वप्रतितपादनमभिप्रयन्नाह- मुक्त्तौ भेदमाह अजामितीति । प्रधानप्रसङ्गोपेतत्पसंम्यादिति । यद्यपि "पृथगात्मानम््' इति पूर्ववाक्ये प्रधानप्रसङ्गोपेतत्वं नास्ति, तथाप्युपरितनवाक्यस्य प्रधानप्रसङ्गोपेतत्वात््       तेन संगतिरस्तीति भावः । ममेत्यनेनेति । षष्ठया व्यतिरेकनिर्देशेनेति भावः । स्वभावासंकर इति । अध्यक्षत्वादिस्वभावासंकर इत्यर्थः ।
	लयप्रकरणात्् तमसोऽपि लय एवोच्यते; ततश्च ब्रह्मपरिणामवाद एवाभ्युपगतः स्यादिति शङ्कां वारयति- तमस एकीभावमात्रमिति । कार्यानुपयुक्त्ततमः शरीरक इति । अक्षरव्यक्त्तमहदादिरूपेण परिणतस्तर्मोशोऽपरिणततमोंशश्चैक्यं प्राप्तावित्यर्थः । इदमपि शरीरलक्षणमिति । "यस्य चेतनस्य यत्् द्रव्यम््' इत्याद्युक्त्तलक्षणत्रयवत्् अन्तःप्रविश्य नियाम्यत्वमपि भाष्यकाराभिमतं शरीरलक्षणमित्यर्थः ।
	अनुप्रवेशश्रवणाभावेऽपीति । "तन्नामरूपाभ्यां व्याक्रियत' इत्यत्रेति शेषः । सामान्यशब्दस्य विशेषपदोपस्थापिते पर्यवसानं हि सामान्यविशेषन्यायः । अनुप्रवेशपूर्वकत्वस्य तु नामरूपव्याकरणस्वरूपानन्तर्गतत्वेन विशेषपदप्रतिपाद्यत्वाभावात्् नायं सामान्यविशेषन्यायविषयो 
भवितुमर्हतीत्यपरितोषादाह- यद्वा सर्वशाखेति ।
	यद्वा ग्राहकग्रहणेनेति । ग्राहकं साधिकारापूर्वम््; फलवत्् परमापूर्वमित्यर्थः । "दर्शपूर्णमासाभ्यां स्वर्गकामो यजेत' इति वाक्यप्रतिपन्नमपूर्वं परमापूर्वम्् । तत्संनिधिसमाग्नातानां "समिधो यजति', "व्रीहिनवहन्ति' इत्यादि वाक्यानां कार्यान्विताभिधायित्वस्वभावानां परमापूर्वलक्षणकार्यान्वितप्रयाजावधातादिलक्षणस्वार्थाभिधानमेव ग्राहकग्रहणम्् । एवंरूपेण ग्राहकग्रहणेन सर्वेष्वपि द्रव्यगुणक्रियारूपेषु शेषशेषिभूतपदार्थेषु खलेकपोतवदवगतग्राहकैदमर्थ्येषु यागस्य करणतया अद्वारकशेषत्वमवसीतयते, व्रीहिणां यागद्वारा शेषत्वं प्रोक्षणादीनां च व्रीहिद्वारा शेषत्वं करणैदमर्थ्यद्वारैदमर्थ्यग्राहक्श्रुत्यादिप्रमाणैरवसीयत इत्यर्थः ।     बहु स्यामिति ग्राहकग्रहणेनेति । ग्राहकस्थानीयः परमात्मा, तस्य ग्रहणं संकल्पः । अत्र किंचिद्विवृतमिति । पूर्वं विस्तरेण विवतमित्यर्थः । 

	उभयथापि ज्ञानव्यपदेशयोग्यतामिति । यद्यपि "सत्यं ज्ञानम््' इत्यत्र ज्ञानमित्यस्य नैतावानर्थ, तथापि फलितार्थकथनमिति द्रष्टव्यम्् । उभयमप्युपपन्नमित्यर्थ इति । अत्र "ज्ञानम््' इत्यस्य "तद्गुणासारत्वात््' इति न्यायेन ज्ञानगुणकत्वार्थत्वात्् प्रत्युतानुगुणत्वमेवेति द्रष्टव्यम्् । ब्रह्मैव स्वसंकल्पादित्यादिभाष्ये "ब्रह्मैव' इति ब्रह्मशब्दस्य निष्कृष्टपरमात्मपरत्वस्वारस्यानुरोधेन स्थिरत्रसरूपतयेतत्् व्याचष्टे- स्थिरत्रसशरीरतयेति । अब्रह्मात्मकेत्यत्रापि ब्रह्मशब्दं केवलपरमात्मपरतया व्याचष्टे- ब्रह्मान्तर्यामिकत्वरहितत्वमुक्त्तमिति । स्थिरत्रसरूपतयेत्येतत्स्वारस्यानुरोधेन ब्रह्मपदं चिदचिद्विशिष्टवस्तुपरमित्यभिप्रयन्् व्याचष्टे- यद्वा स्थिरत्रसरूपतयेति । ऐक्यश्रुतीनां प्रकारैक्यपरत्वादिति । इदं तु सिंहावलोकितकेन प्रथमपक्षशेषभूतमिति द्रष्टव्यम्् । भाष्ये- सर्वं तं परादादिति । सर्वं कर्तृं तं परादात््पराकुर्यात्् । निःश्वासितम््; अनायासेनोत्पन्नम््, संकल्पमात्रविजृम्भितमिति     यावत्् ।
	ऐन्द्राग्नश्चेति षड्यागा इति । ऐन्द्रौ द्वौ आग्नेयश्चेति षड्यागा इति पाठः समीचीनः । ऐन्द्राग्नश्चेति पाठे एवमभिप्रायं केचिदूषुः- आग्नेयः पौर्णमास्याममावास्यायां च कर्तव्यः सायंप्रातःकालकत्रव्याग्निहोत्रहोमवदेक एव, कर्मभेदापादाकशब्दान्तरादेरनुपलम्भात्् । अत एवाष्टमे, "एककर्मणि विकल्पोऽविभागो हि चोदनै कत्वात््' (8-1-26) इत्यत्र एकस्यैवाग्नेयस्य पौर्णमासीसंज्ञकत्वादमावास्यासंज्ञकत्वाच्च पौणर्मासीकाले क्रियमाणोऽमावास्यासंज्ञको भवतीति तस्मिन्नेवाग्नेये "पञ्चहोत्रामावास्यामभिमृशेत््' इति शास्त्रवशात्् पञ्चहोतृमन्त्रप्रयोगोऽपि पौर्णमास्यां किं न स्यात््; अवैगुण्यात्् इति चेत््- सत्यमाग्नेयस्यावैगुण्यम््; तस्योभयसंज्ञकत्वात््; तेन सह तत्कालकर्तव्यानामग्नीषोमीयादीनां हविषाममावास्यासंज्ञाभावेन वैगुण्यं पञ्चहोत्राऽभिमर्शे स्यात्् । अतस्तेषामप्यनुग्रहाय क्रियमाणमभिमर्शनं चतुर्होतृकरणकमेव कर्तव्यमिति निर्णीतम्् । न च पञ्चहोत्रा आग्नेयभिमृश्य चतुर्होत्रा अग्नीषोपीयादीनामभिमर्शः किं न स्यादिति शक्यशङ्कम््, "आसन्नानि हर्वीष्यभिमृशति' इत्येकस्यैव विहितत्वात्् ।         अत्र "हविरन्तरानुग्रहवशेन परं व्यवस्था' इति दुष्टीका (आपदेवीया) दिग्रन्थपर्यालोचनया एकमेवाग्नेयाख्यं कर्म पौर्णमासीत्रिके अमावास्यात्रिके चान्तःपतितम््; नाग्नेयकर्मभेदः । यदि भेदः स्यात््, प्रकृतौ पौर्णमासीकालकत्रव्यग्नेयाभिमर्शने पञ्चहोतृमन्त्रप्रसक्त्तरेवाभावादव्यवस्थाशङ्कातत्परिहारावसंगतौ 
स्याताम्् । ततश्च एकमेव कर्म कालद्वययोगि, यथाग्निहोत्राख्यं कर्म सायंप्रातःकालद्वययोगीत्येव युक्त्तम्् । अतोऽसोमयाजिविहितैन्द्राग्नेनैव षट््त्वसंख्यापूरणं कर्तव्यमिति । अत्र "उत्पत्तिवाक्यैः="यदा- ग्नेयोऽष्टाकपालोऽमावास्यायां च पोर्णमास्यां चाच्युतो भवति' इत्येवमादिभिः । उत्पत्तिवाक्यमिति प्रथमप्रतिपविजनकं वाक्यम्् । पृथगुत्पन्नान््=पृथक््प्रतिपादितान््' इति पाठक्रमस्तु मसीचीनः । स्वर्गसाधनत्वाकारेणैकीकृत्य तत्कर्तव्यतया विदधातीत्यर्थ     इति । तत्समुदायद्वयमेकीकृत्य समुच्चित्य स्वर्गसाधनत्वाकारेण कामिकर्तव्यतया विदधाति । यथा- व्यापृते षडपि यागाः स्वर्गसाधनं भवन्ति, तथा व्यापरितव्यमिति साधनत्वेन विदधातीत्यर्थ इत्यर्थः । यद्वा, एकीकृत्य स्थितं तदिति योजना । समुदायीभूतं       तत्् कर्मेत्यर्थः ।
	कारणावस्थः कार्यायस्थश्च परमात्मैक एवेति । अयमत्रान्वयक्रमः- "सदेव सोम्येदमग्र आसीत््', "ऐतदात्म्यमिदं      सर्वम््', "सर्वं खल्विदं ब्रह्म' इत्यादि वाक्यं कर्तृ पृथक्् प्रतिपन्नं वस्तुत्रितयं सद््ब्रह्मादिशब्दयुक्त्तवचनभङ्गया कारणवस्थः कार्यावस्थश्चैक एवेति प्रतिपादयतीति । परमात्ममात्रवाचिभिः शब्दैरिति; अक्षरसर्वज्ञादिशब्दैरित्यर्थः । अर्थसामाथ्यर्ं दर्शयति- चिद-चिता-ेरिति । शब्दसामर्थ्यं दर्शयति- सद्वह्मशब्दावित्यादिना । दृष्टान्तदार्ष्टान्तिकवैषम्यहेतुप्रतिपादनं मन्दफलम््; आत्मशब्दस्य व्यापकवाचिनः शब्दसामर्थ्यात्् व्याप्योपस्थापकत्वं च नास्तीत्यपरितोषात्् स्वरूपपरिणामशङ्कानिवृत्त्यर्थतया "चिदचिद्वस्तुशरीरिणः' इति भाष्यमवतारयति- यद्वा अक्षरात्् संभवतीह विश्वमिति । पृषादज्यनयादिति । यथा पृषदाज्यसंस्काराय अचोदितमपि पात्रान्तरमुपादीयते, तद्वदित्यर्थः । दर्शपूर्णमासयोः "अष्टावुपभृति गृह्णाति' इति प्रयाजानूयाजार्थं चतुर्गृहींतद्वयमेकस्यामुपभृति युगपद्गृहीतम््; तथैव पशौ प्राप्तम्् । तत्रानूयाजानां द्रव्यविकारः श्रूयते, "पृषदाज्येनानूयाजान्् यजति' इति । पृषदाज्यं दधिमिश्रितमाज्यमेव । तत्र द्वयोरसंकरेऽवश्यंभाविनि चिन्ता किं कालभेदेन तस्यामेवोपभति द्वयं ग्रहीतव्यम््? उत एकस्मिन्नेव काले पात्रभेदेनेति । तत्र तु "अष्टावुपभृति गृह्णति' इति पात्रैकत्वं श्रुतम्् । पदार्थक्रमस्तु पदार्थानां गुणः; पाठकल्प्यश्च । अत एकस्मिन्नेव पात्र पृषदाज्यं गृहीत्वा प्रयाजेषु हुतेषु पश्चात्् पृषादाज्यं ग्रहीतव्यमिति प्राप्ते उच्यते-
	"उभयोर्ग्रहणाङ्गत्वात्् पात्रैक्यस्य क्रमस्य च ।
  	विकृतौ चानुमानेन प्राप्तौ तुल्यं बलाबलम्् ।।'
इति । एवं चाविशेष सति प्रयाजाज्यग्रहणेनोपस्थितस्यानूयाजाज्यग्रहणस्याकरणे न किंचित्् कारणमस्तीति तदैव पात्रान्तरमुपादाय ग्राह्यमिति "विकारे त्वनूयाजानां पात्रभेदोऽथर्भेदात्् स्यात्् (4-2-16) चिन्तितम्् । केचित्तु- पृषाराज्यशब्दार्थस्य दधिमिश्राज्यस्याज्यशब्देनैवभिधानसंभावात्् "देवानाज्यपानावह' इत्यादिनिगदेष्वाज्यपानित्येवमविकृत एव प्रयोगः, न तु पृषदाज्यपानित्यूहेन प्रयोग इति दशमे (10-4-26) निर्णीतम्् । तद्वदिहापि विशेष्यमात्रवाचिनोऽपि शब्दस्य चिदचिद्वशिष्टे प्रयोग उपपद्यत     इति वदन्ति ।
(निवृत्त्यनुपपत्तिः)
	अर्थक्रियाकारित्वात्् इत्यनेन हेतुभावानुपपत्तिरुक्त्ता । उत्पत्तिमत्त्वात्् इत्यनेन हेतुमद्भावानुपपत्तिरुक्त्तेति द्रष्टव्यम्् । हेतुसापेक्षत्वं च न दृष्टमिति । प्रपञ्चस्य तु तत्सापेक्षत्वात्् न मिथ्यात्वं युक्त्तमिति भावः । न चाङ््कुरादिसामग्य्रेव भ्रमसामग्रीति । तदभ्रमसामग्रीत्यर्थः । 
भिन्नविषयस्याभेदज्ञानस्येति । वस्तुतो भिन्ने विषये उत्पन्नस्याभेदज्ञानस्येत्यर्थः । "उत्तमः पुरुषस्त्वन्यः'       इति स्मृत्युपबृंहणीयायाः "पृथगात्मानम््' इति श्रुतेः उपबृंहणात्् पश्चादुपादानं कथमित्यत्राह- स्मृतीवचसोरिति । स्मृत्योरव्यवसायार्थमित्यर्थः ।
	दावानलेति । यथा दावानलः इन्धानानि विनाश्य इन्धननाशे स्वयमेव नश्यति, तथेत्यर्थः । निवर्तकज्ञानं तद्विनाशश्च किमिति । ननु विनाशस्यैव दूष्यत्वप्रतीतेर्ज्ञाने ब्रह्मव्यतिरिक्त्तत्वादिविकल्पोऽभिप्रेत इति कथमुच्यत इति चेत््- न । विनाशस्य न   केवलं ब्रह्मव्यतिरिक्त्ततया मिथ्यात्वम; अपि तु निवर्तकज्ञानस्य मिथ्यात्वेन तत्प्रतियोगिकस्य विनाशस्यापि मिथ्यात्वमिति दूषणस्फोरणाय निर्वकज्ञानस्यापि ब्रह्मस्वरूपव्यतिरिक्त्तत्वादिविकल्पोऽभिप्रेतइत्युक्त्तम्् । अत एव भाष्ये- तत्स्वरूपतदुत्पत्तिनिनाशानां काल्पनिकत्वेनेति ज्ञानस्वरूपस्य काल्पनिकत्वमुक्त्तम्् । नन्वेवं ज्ञानस्वरूपविनाशयोरेव काल्पनिकत्वस्य वक्त्तव्यतया ज्ञानोत्पत्तिकाल्पनिकत्वोक्त्तिः किमर्थेति चेत््- न । दृष्टान्ततया तदुपन्यासोपपत्तेः । केचित्तु- "तत्स्वरूपतदुत्पत्तिविनाशानां काल्पनिकत्वेने'त्यस्य विनाशकल्पनोपपादकत्वात््, "तद्विनाशो ब्रह्मस्वरूपमेवेति चे'दिति भाष्येऽपि विनाशस्यैव प्रतीतेश्च विनाशपरिग्रह एव युक्त्तः; अतो निवर्तकज्ञाने ब्रह्मव्यतिरिक्तवादिविकल्पो न हृदयङ्गम इति वदन्ति । एवंरूपाविद्याया इत्यर्थ इति । उपादानोपादेययोरभेदोपचारादेवमुक्त्तमिति द्रष्टव्यम्् । कालभेदव्यतिकरितगृहप्राङ्गणादिप्रदेश इति । कालविशेषविशिष्टदेशविशेष इत्यर्थः । तवापि चोद्यं तुल्यमिति चेदिति । निःशेषकर्मस्वरूपानाशो न स्यादिति भावः । 
	विकल्पाभिप्रायेणेति । चिन्मात्रेत्यनुकत्वा ब्रह्मव्यतिरिक्त्तकृत्स्ननिषेधविषयज्ञानस्येत्युक्त्तौ ब्रह्मशब्दार्थे चिन्मात्रव्यतिरिक्त्तानामपि केषांचिदनुप्रवेशसंभवेन ब्रह्मशब्दार्थव्यतिरिक्त्तकृत्स्नपारमार्थ्यनिषेधे चिन्मात्रव्यतिरिक्त्तकृत्स्नपारमार्थ्यनिषेधाभावेन तस्यनिषेध्यतया, निवर्तक्ज्ञानकर्मत्वादिति दूषणस्यालग्नकापत्तेश्चिन्मात्रेति पदमावश्यकमिति भावः । प्रथमं धर्मिप्रश्न इति । उत्तरत्र ज्ञातृत्वधर्मविकल्पस्य करिष्यमाणत्वादेवमुक्त्तमिति द्रष्टव्यम्् । स्वरूपमित्यस्य यथाश्रुतार्थत्वे ब्रह्मस्वरूपस्यैव ज्ञातृत्वे इति दूषणभाष्यासामञ्जस्यं मन्वान आह- स्वरूपं स्वाभाविकमित्यर्थ इति । भाष्ये- अध्यस्तं चेदयं अध्यासस्तन्मूलाविद्यान्तरं चेत्यादि । अध्यस्तस्य ज्ञातुनिर्वर्तकज्ञानाश्रयत्वलक्षणज्ञातृत्वस्य तत्कल्पकाविद्यायाश्च निवर्तकज्ञानानुगुणतया निवर्तकज्ञानोपजीव्यस्य तद्व्राध्यत्वाभावादित्यर्थः । अत्र तस्मादित्युपसंहारभाष्यावतारिकाग्रन्थपर्यनाते ग्रन्थो लेखकदोषात्् पतित इति वदन्ति । भाष्ये तस्यापि त्रिरूपत्वादिति । निवर्तकज्ञानान्तरस्य कल्पकाविद्यामातृसापेक्षत्वेन त्रिरूपत्वादित्यर्थः । प्रथमं कल्पं दूषयति भाष्ये- ब्रह्मस्वरूपस्यैव ज्ञातृत्व इति । ज्ञातृत्वस्य ब्रह्मस्वाभाविकत्व इत्यर्थः । तन्नाशस्य ब्रह्मस्वरूपत्वाभ्युपगमात्् ;परमापुरुषार्थत्वमस्त्वित्याह   भाष्ये- तन्नाशस्य ब्रह्मस्वरूपत्वाभ्युपगम इति ।
	तस्मात्् साधनचतुष्टस्यस्येति । तस्मादिति व्याख्येयं पदम्् । आत्मयाथात्म्यबुद्धिसंस्कारशून्याकार इति । भगवच्छेषत्वज्ञानपूर्वकत्वराहित्यं केवलाकारः । हानमुपादनं च न संभवतीत्यर्थ इति । नित्यनैमित्तिकाद्यङ्गकं ब्रह्मोपासनमनन्तस्थिरब्रह्मप्राप्तिसाधनमित्यापातप्रतीतिरनवगतकर्मविचारस्य न संभवतीत्यर्थः । न तु 
हानोपादानशब्दाभ्यामननुष्ठानानुष्ठाने विवक्षिते, तादृशकर्माननुष्ठानानुष्ठानयोर्ब्रह्मोपासनोपयुक्त्तत्वेऽपि ब्रह्मविचारानुपयुक्त्ततया ब्रह्मविचारपूर्ववृत्तत्वकथनावसरेऽनुपयुक्त्तत्वादिति द्रष्टव्यम्् ।
( जिज्ञासाधिकरणशरीरम्् )
	ननु "वचनं व्याहतम््' इति वदतः कोऽभिकप्रायः? विचारः कर्तव्य इति सूत्राक्षरयोजनानन्तरम््, न कर्तव्यमिति पूवर्पक्षप्रदर्शनमयुक्त्तमितति वा, उत सिद्धव्युत्पत्तेः सूत्रकारेणासूचनान्नैवं पूर्वोत्तरपक्षौ युक्त्ताविति वेति विकल्पमभिप्रेत्य प्रथमं दूषयति- अथातो धर्मजिज्ञासेत्यत्रेति । प्राभाकरैरध्ययनस्याचार्यकाधिकारकत्वादिति । अयं भावः- मतद्वयेऽप्यध्ययनस्यार्थज्ञानार्थत्वाभावाद्विचारो नारम्भणीय इति पूर्वपक्षः, अर्थज्ञानार्थत्वादारम्भणीय इति सिद्धान्तश्च समान एव । भाट्टमते विश्वचिन्न्यायेनाध्ययनस्य स्वर्गार्थत्वेनार्थज्ञानार्थत्वाभावात्् धर्मविचारो नारम्भणीय इति पूवर्पक्षं कृत्वा दृष्टे संभवत्यदृष्टकल्पानाया अन्याय्यत्वादर्थज्ञानमेव फलम्् । न चाध्ययनस्यार्थज्ञानसाधनत्वस्य प्राप्तत्वात्् विधिवैयर्थ्यं शङ्कनीयम््, नियमार्थतयाप्युपपत्तेरिति सिद्धान्तितम्् । गुरुमते तु- "आचार्यकनियोगार्थः स्वाध्यायस्तत्प्रयुक्त्तितः ।
  	प्रथमावगतत्वेन तद्धि युक्त्तं प्रयोजनम्् ।।

न तु वाक्यार्थविज्ञानं तद्धि पश्चात्् प्रतीयते ।
तेनाविवक्षितार्थत्वाद्् वेदस्यार्थविचारणम्् ।।

न कर्तव्यमतः शास्त्रं मीमांसाख्यमनर्थकम्् ।।'
"स्वाध्यायोऽध्येतव्यः' इति स्वाध्यायाध्ययनस्य प्रयोजनापेक्षायां प्रथमावगतत्वेनाचार्यकनियोग एवास्य प्रयोजनम्् । न त्वतर्ज्ञानम््, पश्चाद्भावित्वात्् । यद्यपि पुरुषान्तरगामित्वेन बहिरङ्गमाचार्यकम््, तथापि प्रथमावगतत्वेन तत्सिद्धरेवास्य प्रयोजनं युक्त्तम्् ।       न त्वर्थज्ञानम््, पश्चाद्भावित्वात्् । तेनान्यार्थत्वाद्वेदाध्ययनस्याविवक्षितोऽर्थः । अविवक्षितश्च न निर्णेतव्यः । निर्णिनीषितार्थप्रयोजनाभावात्् । अनिर्णेतव्यश्चार्थो न विचारमर्हतीति तदात्मकं मीमांसाशास्त्रमनर्थकत्वादनारम्भणीयमिति पूर्वपक्षः । कथमाचायर्करणविधिप्रयुक्त्तमध्ययनम््, न स्वविधिप्रयुक्त्तम््? उच्यते- न स्वाध्याय । विधावस्ति नियोज्यः । तत्र चासति न प्रयोजकता युक्त्ता, प्रयाजादिनियोगवत्् । न ह्यनधिकारस्य स्वविषयानुष्ठापकत्वं संभवति, प्रयाजादिविधिवत्् । न चाध्ययनविधेरधिकारी      श्रूयते । तस्मान्नास्य प्रयोजकत्वं संभवति ।
"न च कल्पयितुं शक्यो नियोज्यः पितृयज्ञवत्् ।
    अकल्पितेऽपि तस्मिन्् यदनुष्ठानं प्रसिद्धयति ।।'
स्यादेतत््- अश्रूयमाणोऽपि नियोज्यः पितृयज्ञवत्् कल्प्यत इति । तन्न, अकल्पितेऽपि तस्मिन्् यतोऽनुष्ठानं प्रसिध्यति । सिद्धे  तस्मिन्नासौ कल्पयितुं शक्यः, अनुपपत्त्यभावात्् । अनुष्ठानाधीनसिद्धिर्हि नियोगस्तत्सिद्धयर्थमनुष्ठातारमाक्षिपन्् अनधिकारिणोऽनुषांतृत्वायोगात्् अनियोज्यस्याधिकारासंभवात्् नियोज्यं कल्पयति, प्रयाजादिनियोगवत्् । संभवति 
चेहाचार्यकरणविध्यनुष्ठापितेनैव विषयेणाध्ययननियोगसिद्धिरिति न नियोज्यकल्पनासंभवः । कथं पुनराचार्यकरणविधिरध्ययनं प्रयुङ््क्त्त;? उच्यते- उपनीयाध्यापनादाचार्यकं भवति । न चाध्ययनमन्तरेणाध्यापनं संभवतीति तदाक्षिपति । उपनयमध्यापनसमानकर्तृकमेवावगम्यमानं तदङ्गमेव । तस्य च द्वारापेक्षायामुपनेयासतिरेव लिङ्गात्् द्वारमवगम्यते । उपनेयो हि नाकिंचित्करोऽङ्गमिति तद्वयापरापेक्षायामुपनयनप्रकरणाधीतमध्ययनमध्यापनोपकारित्वात्् तद्वयापारत्वेनाध्यवसीयते । एवं च वैधमेवाध्ययनं कुर्वन्् माणवकोऽध्यापनस्योपकारीत्यवगमात्् तद्विषयमेवाध्यापनमाचार्यकसाधनमिति तद््द्वारेण सर्वस्याध्ययनाङ्गस्य तदुपकारित्वादध्ययनार्थस्य व्रतादेस्तत एवानुष्ठानसिद्धिः । तस्मादाचार्यकरणविधिप्रयोजनकत्वादध्ययनस्याविवक्षितार्थत्वात्् वेदस्य, तदर्थनिर्णयार्थं नारब्धव्यमिति । 
	सिद्धान्तस्तु- सत्यमाचार्यकरणविधिप्रयुक्त्तमध्ययनम्् । न तु तत्सिद्धिरेवास्य प्रयोजनम््; बहिरङ्गत्वात्् । अन्तरङ्गत्वादध्येतृगतमेवार्थज्ञानं प्रयोजनत्वेनाध्यवसीयते । ननु प्रथमावगतत्वेन प्रयोजनापेक्षमध्ययनमध्यापनविध्यवगतमाचार्यकमेव तावत्् स्वीकरोति । स्वीकृते च तस्मिन्नपेक्षाभावात्् पश्चादवगतत्वेनान्तरङ््गमप्यर्थज्ञानं न प्रयोजनीकरोति- मैवम््. प्रथमामाचार्यकस्य प्रयोजनत्वानवकल्पनात्् । यद्यकल्पिते तस्मिन्ननुष्ठानमध्ययनस्य न सिध्येत््, ततः कल्पयेत । न त्वेतदस्ति, अकल्पितेऽपि तस्मिन्ननुष्ठानलाभात्् । अनुष्ठिते त्वस्मिन्नव्ययने प्रयोजनापेक्षायामन्तरङ्गत्वार्थज्ञानमेव फलमङ्गीक्रियते । ननु नियोग एव शब्दादवगतः प्रयोजनं स्यात््, नार्थज्ञानम्् । न, अर्थज्ञानस्यापि प्रतीयमानस्य त्यागायोगात्् । तेनोभयोरपि प्रयोजनत्वं युक्त्तम््, अवगतत्वादर्थज्ञानस्य नियोगस्य च । तत्रार्थज्ञानरूपं प्रयोजनं न विचारमन्तरेणाध्ययनेन संपादयितुं शक्यत इत्यध्ययनविधिरेव तत्सिद्धयर्थं विचारमाक्षिपतीति तदात्मकं शास्त्रमारब्धव्यमिति व्याख्यातम्् ।
	द्वितीयं दूषयति- अक्षरयोजनायां ब्रह्मविचाररम्भ इति । प्रामाण्यसंभावनानुपपन्नेति । उत्पन्नापीयमवगतिर्मूलाभावान्न समीचीना भवितुमर्हतीति प्रामाण्यसंभावना न भवतीति भावः । चोदनालक्षणोऽर्थ एव वेदप्रतिपाद्य इतीति । "अथाऽतो धर्मजिज्ञासा' इति सूत्रे अथशब्दस्य वेदाध्ययनानन्तरमित्यर्थः । ततश्च वेदाध्ययनानन्तरं तदर्थजिज्ञासा इति सूत्रे कर्तव्ये, "धर्मजिज्ञासा' इति सूत्रयतो जैमिनेर्धर्म एव कृत्स्नवेदार्थ इति भावोऽवसीयते । ततश्च कृत्स्नवेदार्थस्य धर्मस्य चोदनैव प्रमाणमिति चोदनासूत्रे कथनात्् कार्यप्रतिपादकमेव वाक्यं वेदार्थे धर्मे प्रमाणमित्युक्त्तं भवति । ततश्च कार्यमेव वेदार्थ इति फलति । ततश्चैवं वदतो जैमिनेः सिद्धार्थे व्युत्पतिरेव नास्ति । तत्प्रतिपादने प्रयोजनं च नास्तीत्याशयोऽवसीयते । तत्र निष्प्रयोजनत्वं समन्वयाधिकरणे निराकरिष्यते । अधुना सिद्धार्थे व्युत्पत्तिः समर्थ्यत इति भावः । इदं चोपलक्षणम््, "अम्नायस्य क्रियार्थत्वात््' इति कण्ठत एव सूत्रतत्वादित्यपि द्रष्टव्यम्् । न च जैमिनेरेव पूर्वपक्षित्वे परस्परविरुद्धयोरैकशख्यं कथं निर्वहेदिति वाच्यम््, अन्वारुह्योक्त्तिप्रतिक्षेपमात्रेण शाख्यैक्यसंभवात्् ।
(अधिकरणपूर्वपक्षः)
	"ननु विषयो विशयश्चैव' इति न्यायेन "अयं विषयः । इत्थं संशयः' इति प्रदर्शनीये कथं तदप्रदर्शनं भाष्ये युक्त्तमित्याशङ्क्याह- अक्षरयोजनायामित्यादिना । तत्र प्रपञ्चसत्यत्वे स्थिते 
सतीत्यर्थ इति । अत्र केचित्् प्रपञ्चसत्यत्वस्थापनस्यच कार्ये व्युत्पत्तिसमर्थनस्य च हेतुहेतुमद्भावासंभवं मन्यमानाः तत्रेति भाष्यस्थपदस्य ब्रह्मविचारारम्भकर्तव्यत्वाकतर्व्यत्वसंशये सतीत्यर्थ      इति मन्यन्ते । संबन्धं गृहीत्वेति । संबन्धो युज्यत इत्यभिप्रेत्येत्यर्थः । ततश्च गामानय, गां पश्य, गां बधान इति बहुप्रयोगानुस्यूतगोशब्दस्य सर्वक्रियानुस्यूतगोपिण्डोर्थः । व्यावर्तमानानामानय(न)ादिशब्दानां व्यावर्तमानाः क्रिया अर्था इति संबन्धग्रहस्यैवावापोद्धाराधीनशक्त्तिग्रहरूपतया कत्वाप्रत्ययार्थपौवर्ापर्यानुपपत्तिरिति शङ्काया नावकाशः । ननु हर्षहेतूनामानन्त्यादित्यनेनैव विवक्षितार्थसिद्धेः कालत्रयवर्तिनामित्यनर्थकम्् । प्रत्युतायुक्त्तं च, इदानींतनहर्षेऽतीतानागतयोर्हेतुत्वासंभवात््, हर्षहेतुज्ञानपरत्वाश्रयणस्य क्लिष्टत्वाच्चेत्याशङ्कय पञ्चिकोक्त्तानुवादरूपत्वाददोष इत्यभिप्रयन्नाह- कालत्रयवर्तिनामिति पञ्चिकायामिति ।
	ननु हर्षहेतुविशेषपरत्वानिश्चयेऽपि हर्षहेतुमात्रपरत्वं निश्चितमिति कथं व्युत्पत्त्यभाव इत्याशङ्कयाह- व्युत्पत्तिर्नामेति । व्युत्पन्नेतरपदभ्य पदान्तरार्थनिश्चयोदाहरणमिति । यद्यपि भाष्ये व्युत्पन्नेतरपदविभक्त्तयर्थस्येति इतरपदविभकत्यथर्व्युत्पविमानेवोदाहृतः । न प्रत्येकम्् । प्रत्येकं व्युत्पव्यभिप्रायत्वे केवलविभक्त्तिमात्रव्युत्पत्तेरप्युदाहरणं प्रदशर्नीयं स्यात््- तथापि भाष्ये पदान्तरस्य विभक्त्तेश्च व्युत्पत्तिद्वयमपि प्रयोजकतयोपात्तमिति केवलं पदान्तरव्युत्पत्तेरप्यर्थनिश्चायकत्वमभिप्रेत्य ग्रन्थकृता भाष्याभिप्रेतत्वेनोदाहृतमिति द्रष्टव्यम्् । व्युत्पन्नकः- कूजतिशब्देनेति क्वचित्पाठः । यद्यपि समभिव्याहृतपदान्तरस्यैव व्युत्पन्नत्वं वक्त्तव्यम्् । "सांनिध्यतः सिद्धपदस्य वृद्धाः' इत्युक्त्तरीत्या प्रसिद्धपदसमभिव्याहारलक्षणसांनिध्यस्यैव शक्त्तिग्राहकत्वकथनात्् । अत एव "इह सहकारतरौ मधुरं पिको रौति' इत्यादौ प्रसिद्धपदसामानाधिकरण्यादिभिर्व्युत्पत्तिग्रह इति तार्किकैरप्युदाहृतम्् तथापि "कः' इत्यस्य "पिकः' इत्युत्तरं जानता तु निर्विचिकित्सं शब्दार्थाध्यवसानं संभवतीत्यभिप्रेत्यैवमुक्त्तमिति द्रष्टव्यम्् । व्युत्पन्नकूजतिशब्देनेति पाठस्तु सुगम एव । व्युत्पन्नेतरपदविभकत्यर्थस्य प्रकअत्यर्थनिश्चयोदाहरणमिदमिति । यद्यपि भाष्ये व्युत्पन्नेतरपदस्य पदान्तरार्थनिश्चयः, व्युत्पन्नविभक्त्तकस्य प्रकृत्यर्थनिश्चय इति यथासंख्यान्वयः स्वरसतः प्रतीयते । न च विभक्त्तिमात्रव्युत्पन्नस्य प्रकृत्यर्थनिश्चयोदाहरणं नास्तीति शङ्कयम््, यज्ञदत्तं ध्नन्तं देवदत्तं पश्यति व्युत्पित्सौ, "देवदत्तो यज्ञदत्तं हन्त' इति केनचिद्वाक्ये प्रयुक्त्ते, सुप्तिङ््विभकत्यर्थज्ञानवतस्तस्य कर्तृकर्मक्रियावाचिपदत्वनिश्चयद्वारा प्रकृत्यर्थनिश्चयसंभवात््- तथाप्ययमर्थः संभवतीत्यभिप्रेत्यैवमुक्त्तमिति द्रष्टव्यम्् । "पिकः कूजति' इत्यादौ कूजतिपदार्थनिश्चयेऽपि पिकपदगतप्रथमार्थापरिज्ञाने कारकान्तरशङ्कया पिक-कूजति पदयोः सामानाधिकरण्याप्रतीतेरर्थानिश्चयात्् पदान्तरव्युत्पत्तिविभक्त्तिव्युत्पत्त्योर्मिलितयोरेव पिकपदार्थन््िचयकत्वात्् । न च        "कः कूजति' इति प्रष्टुर्वाक्ये व्युत्पन्नस्य विभकत्यर्तापरिज्ञानेऽपि कूजतिपदव्युत्पत्तिमतः पिकपदार्थनिश्चयः संभवतीति वाच्यम््,     "कः' इत्यत्रैव प्रथमाविभकत्यर्थनिश्चयस्यावश्यकतया विभकत्यैक्येन पिकपदविभक्त्तेरपि निश्चितत्वात्् मिलितयोर्हेतुत्वमिति भाष्याभिप्रायः । न चैवं सति "पदान्तरार्थनिश्चयेन प्रकृत्यर्थनिश्चयेन वा' इति भाष्ये पदान्तरार्थनिश्चयोक्त्तिरयुक्त्ता स्यादिति वाच्यम््, लोकप्रसिद्धयनुसारेण पदान्तरार्थनिश्चयेनेत्युकत्वा इत्थमेवानुशयानेन प्रकृत्यर्थनिश्चयेन वेति द्वितीयकल्पोक्त्तिरिति वदन्ति 
। भाष्ये- पदान्तरार्थनिश्चयेन प्रकृत्यर्थनिश्चयेन वेति । पदान्तरार्थनिश्चयदर्शनेन प्रकृत्यर्थनिश्चयदशर्नेन वेत्यर्थः । ततश्च तस्यैवाभिधाक्त्तिनिश्चयरूपतया हेतुहेतुमद्भावासंगतिरिति न चोदनीयम्् । व्युत्पन्नवाक्यस्थकतिपयपददर्शनादिति । ननु कार्यवाचिपदसमभिव्याहारदर्शनेन तत्समुदायान्तर्गतपदान्तरस्यापि तदभिधायित्वनिश्चये घयवाचिपदान्तरसमभिव्याहारादितरपदस्यापि तथात्वप्रसङ्गात्् प्रत्युत तस्य पर्यायपदत्वशङ्कावहत्वेन तदर्थकत्वाभावनिश्चय एवहेतुत्वादिति चेत््- न । उपक्रम एव पदजातस्य कार्यसामान्यवाचित्वं निश्चितवतः पुंसः प्रसिद्धपदसामानाधिकरण्येनोपपाद्यमानाया वाच्यवाचकभावप्रतीतेः तद्विशेषरूपत्वेन प्रथमावगतकार्यसामान्यवाचित्वपरित्यागासंभवात्् । "तदंशविशेषनिश्चयरूपत्वात््' इति भाष्ये तच्छब्दं कार्यपरतया व्याख्याय संनिहितपदसमुदायपरतया व्याचष्टे- यद्वा तदंशविशेष इति । तृतीये च कारकपदेषु व्यभिचार इति । न च कारकान्वितस्वार्थाभिधायित्वसत्त्वेऽपि कार्यार्थत्वासिद्धेरेतत्पक्षनिरासोव्यर्थ इति वाच्यम््, क्रियाया एव कारकान्वितत्वेन सर्वपदानां कारकान्वितस्वार्थाभिधायित्वे कार्यवाचित्वस्यावर्जनीयतया तस्यापि प्रतिक्षेष्यत्वात्् । ननु कारकान्वितस्वार्थाभिधायित्वे कारकाणां क्रियाविनाभूततया क्रियामात्रवाचित्वसिद्धावपि कार्याभिधायित्वास्य नावश्यंभावः, इतिहासपुराणादौ तथैवोपलब्धेरिति चेत््-
सत्यम्् । सिद्धान्तिना सर्वपदानां क्रियावाचित्वस्यापि प्रतिक्षेप्यतया अस्यापि पक्षस्योद्धाट्य निरसनोपपत्तेः ।
	अत्र केचित््- वाचस्पतिना अनेन प्रकारेण सिद्धवस्तुप्रामाण्योपपादनप्रकारः कृतो न दृायते? तत्र हीत्थं वाचस्पतिवाक्यम््- अपि च "आम्नायस्य क्रियार्थत्वात्् " इति शास्त्रकृद्वचनम्् । तत्रार्थग्रहणं यद्यभिधेयवाचि ततो भूतार्थानां द्रव्यगुणशब्दानामानर्थक्यमनभिधेयत्वं प्रसज्येत । न हि ते क्रियार्थाः । यद्युच्येत न क्रियार्थत्वं क्रियाभिधेयत्वम्् । अपितु क्रियाप्रयोजनत्वम्् । द्रव्यगुणशब्दानां च क्रियार्थत्वेनैव भूतद्रव्यगुणाभिधानम््; न स्वनिष्ठतया । यथाहुः शास्त्रविदः- "चोदना हि भूतं भवन्तम््' इत्यादि । एतदुक्त्तं भवति- कार्यमर्थमवगमयन्ती चोदना (तदर्थं) भूतादिकमण्यर्थमवगमयतीति । न तावत्् कार्यशेषभूत एवार्थे पदानां संगतिग्रह इत्येतदुपपादितं भूतेऽप्यर्थे व्युत्पत्तिं दर्शयद्भिः । नापि स्वार्थमात्रपरतैव पदानाम्् । तथा सति न वाक्यार्थप्रत्ययः स्यात्् ।          न हि प्रत्येकं स्वप्रधानतया गुणप्रधानभावरहितानामेकवाक्यता दृष्टा । तस्मात्् पदानां स्वार्थमभिदधतामेकप्रयोजनवत्पदार्थपरतयैकवाक्यता । तथा च तत्तदर्थान्तरविशिष्टैकवाक्यार्थप्रत्यय उपपन्नो भवति । तथा च अर्थान्तिरसंसर्गपरतामात्रेण वाक्यार्थप्रत्ययोपपत्तौ न कार्यसंसर्गपरत्वनियमः पदानाम््' इति । नास्मिन्् वाचस्पतिवचनसंदर्भे एते विकल्पा दृश्यन्ते । नाप्यनेन प्रकारेण दूषणम्् । अस्य हि संदर्भस्यायमर्थः- "आम्नायस्य क्रियार्थत्वात््' इत्यत्र किमभिप्रेतम््? सर्वपदानां कार्यवाचित्वम््? उत कार्यान्विततच्छेषवाचित्वम््? नाद्यः, "द्रव्यगुणवाचिशब्देषु तदाभावात्् । न द्वितीयः, सिद्धार्थेऽपि व्युत्पत्तेरुपपादनात्् । नन्वेवमितरान्वितार्थकत्वमपि न स्यादिति चेत््- न; स्वार्थाभिधायिशब्दैर्लक्षरयेतरान्वयविशिष्टप्रतीतेरिति । अत्र च श्रुतप्रकाशिकाग्रन्थोक्त्तविकल्पत्रयं न दृश्यते । दूषणप्रकारोपि नेदृशो लक्ष्यते । भूतार्थे व्युत्पविदर्शनस्थलेऽपि नायं विकलपः प्रदशिर्तः । एवं हि तत्र वाक्यम््- *"इदमात्रकूतम््-
                          कार्यबोधे यथा चेष्टा लिङ्गं हर्षादयस्तथा । 
                          सिद्धबोधेर्थवत्तै (भवत्वे) वं शास्त्रत्वं हितशासनात्् ।।
यदि हि पदानां कार्याभिधाने तदर्थस्वार्थाभिधाने वा नियमेन वृद्धव्यवहारे सामर्थ्यमवधृतं भवेत््, न भवेदहेयानुपादेयभूतब्रहमात्मतापरत्वमुपनिषदाम््, तत्राविदितसामर्थ्यत्वात्् पदानाम्् । लोके तत्पूर्वकत्वाच्च वैदिकार्थप्रतीतेः । अथ तु भूतेऽप्यर्थे पदानां लोके    शक्यः संगतिग्रहः, तत उपनिषदां तत्परत्वं पौर्वापर्यपर्यालोचनया अवगम्यमानमपह्नुत्य न कार्यपरत्वं शक्यं कल्पयितुम््, श्रुतकल्पनाप्रसङ्गात्् । तत्र तावदेवमकार्यार्थे न संगतिग्रहः, यदि तत्परः प्रयोगो लोके न दृश्यते, तत्प्रत्ययो वा व्युत्पन्नस्योन्नेतुं न शक्यते ।       न तावत्् तत्परः प्रयोगो न दृश्यते लोके, कुतूहलभयादिनिवृत्त्यर्थानामकार्यपराणां पदसंदर्भाणां प्रयोगस्य लोके बहुलमुपलब्धेः । तद्यथा- "आखण्डलादिलोकपालचक्रवालाधिवसतिः सिद्धविद्याधरगन्धर्वाष्सरःपरिवारो ब्रह्मलोपावतीर्णमन्दाकिनीपयःप्रवाहपातधौतकलधौतमयशिलातलो नन्दादिप्रमदवनविहारिमणिमयशकुन्तकमनीयनिनदमनोहरः पर्वतराजः सुमेरुः' इति, "नैष भुजङ्गो रज्जुः' इत्यादि । नापि भूतार्थबुद्धिर्व्युत्पन्नपुरुषवर्तिनी न शक्या सुमुन्नेतुम््, हर्षादेरुन्नयनहेतोः संभवात्् , तथाहि- अविदितार्यजनभाषार्थो द्रमिडो नगरगमनोद्यतो राजमार्गाभ्यर्णं देवदत्तमन्दिरमध्यासीनः प्रतिपन्नजनकानन्दनिबन्धनपुत्रजन्मावार्ताहारेण         सह नगरस्थदेवदत्ताभ्याशमागतः, पटवासोपायनापर्णपुराःसरं "दिष्टया वर्धसे । देवदत्त पुत्रस्ते जातः' इति वार्ताहारव्यवहारश्रवणसमनन्तरमुपजातरोमाञ्चकञ्चुकं विकासिनयनोत्पलमतिस्मेरमुखमहोत्पलं विलोक्य देवदत्तमुत्पन्नप्रमोदमनुमिमेते; प्रमोदस्य च प्रागभूतस्य तद्वयाहारश्रवणसमनन्तरं भवतस्तद्धेतुकताम्् । न चायमप्रतिपादयन्् हषर्हेतुमर्थं हर्षाय कल्पत इति अनेन हर्षहेतुरर्थ         उक्त्त इति प्रतिपद्यते । हर्षहेत्वन्तरस्याप्रतीतेः पुत्रजन्मनश्च तद्धेतोरवगमात्् तदेव वार्ताहारेणाभ्यधायीति निश्चिनोति । एवं भय
शोकादयोप्यदुहार्याः । तथा च प्रयोजनवत्तया भूतार्थाभिधानस्य प्रेक्षावत्प्रयोगोऽप्युपपन्नः । एवं च ब्रह्मज्ञानस्य परमपुरुषार्थहेतुभावात्् अनुपदिशतामपि पुरुषप्रवृत्तिनिवृत्ति वेदान्तानां पुरुषहितशासनात्् शास्त्रत्वं सिद्धं भवति' इति । अतः कथमिदमुक्त्तमिति न जानीम इति चोदयन्ति । तत्रेदमुत्तरम््- सत्यं युष्माभिर्न ज्ञायते । नैतावता विषयस्यासत्त्वम््, "न ह्ययं स्थाणोरपराधः, यदेनमन्धो       न पश्यति' इति न्यायात््, स्थलान्तरे ग्रन्थान्तरे च प्रतिपादनसंभवात््, एषामपि वाक्यानां तात्पर्यतस्तदर्थप्रतिपादनसंभवाच्चेत्यलमतिक्षोदेन ।
	शब्दस्य प्रवृत्त्यन्वयव्यतिरेकानुविधायित्वज्ञानोत्पाद्यस्य शब्दे प्रवर्तकार्थावबोधित्वावगमस्य कार्यबुद्धिप्रवृत्तिव्याप्तिबलनिष्पाद्यत्वाभावात्् कार्यत्वबुद्धिप्रवृत्त्योः कार्यकरणभावाग्रहेऽपि शब्दस्य प्रवृत्त्यन्वयव्यतिरेकग्रहणमात्रेण प्रवर्तकार्थाभिधायित्वस्य ग्रहणसंभवात्् इत्यभिप्रयन्नाह- उत्तरत्र सर्वपदानामिति । अन्यतरांशासिद्धयभिप्रायेणेति । केचित्तु- कृतकर्मविचारस्यावृत्तिविधानादिना कर्मफलानित्यत्वावगमरूपविशेषणसंभवस्याप्येतदधिकरणप्रदर्शनीयतया अंशद्वयासिद्धेरपि वक्त्तुं शक्यत्वेन यथा-  श्रुतमेव भाष्यं युक्त्तमिति मन्यन्ते ।
(अधिकरणसिद्धान्तः)
	सूत्रकारैः परिहारोऽभिधीयत इति । इदमुपलक्षणम््- सूत्रकृदभिमतः परिहारोऽभिधीयत 
इत्यपि द्रष्टव्यम्् ; "एवं प्राप्ते प्रचक्ष्महे' इत्यादौ तथैव वर्णनीयत्वात्् । प्रमाणेनार्थं स्वीकुवर्न्त इति । "तेन दीव्यति खनति जयति जितम््' इति दीव्यत्याद्यर्थे        ठक्् प्रत्यय इति भावः । ननु "अम्बातातमातुलशशिपशुनरमृगपक्षि' इत्यैकपद्येनैव निर्देष्टव्ये विभज्योपादानं किमर्थमित्याशङ््क्य विभागेनोपादानस्य प्रयोजनमाह- अम्बातातप्रभृतिरिति । भाष्ये- एनमवेहीति । क्वचित्् कोशे "अवैहि' इति पाठो दृश्यते । स तु लेखकस्खलनकृतः, "एत्येधत्यूठ््सु' इत्यत्र एचीत्यनुवृत्तेरिहीत्यस्यानिष्पत्तेरिति द्रष्टव्यम्् । एनं बोधख शब्दमिति । नन्वादेशाभावात्् कथमेना । (मन्वा) देशः (ननु अन्वादेशाभावात्् कथमेनादेशः) इति चेत््- न । व्युत्पादनस्थले पूर्वमम्बादिशब्दान्् प्रयुक्त्तवतस्तद्विषयेऽन्वादेशसंभवात्् । न च "एनमवेहि' इति कथं शब्दविषये अङ्गुलीनिर्देश इति वाच्यम््, तस्य "इमं चावधारय' इति निर्दिष्टार्थमात्रविषयत्वेनाप्युपपत्तेः । भाष्ये- अवधारयेत्यभिप्रायेणेति । अभिप्रायाकारकथने, बालोऽसावमुमर्थमवधारयतु, इत्यभिप्रायेणाङ्गुल्या निर्दिश्य'इत्येवं प्रथमपुरुषस्य वक्त्तुमुचितत्वात्् तत्रैव तात्पर्यम्् । अमी शब्दाः संकेतिता इति मन्येरन्निति । संबन्धान्तरादर्शनात्् सङ्केतयितृपुरुषान्तरदर्शनाच्च' इति भाष्यानुरोधात्् शङ्काद्वयव्युत्क्रमो द्रष्टव्यः । ननु बालस्य व्युत्पत्तिग्रहात्् पूवर्मम्बातातमातुलादिशब्दैस्तदर्थबुद्धयुत्पत्तौ न शक्त्तिग्रहो मूलम््, तस्याः तदानीमनिश्चयात्् । अपितु तदर्थाभिमुखाङ्गुलिनिर्देशसाहचर्यलक्षणसंबन्धवशादेव ाब्दस्यार्थप्रत्यायकत्वमिति वक्त्तव्यम्् । एवं च स्वस्य तदर्थबुद्धयुत्पत्तेरीदृशसंबन्धनिमित्ततां जानन््       कथं वाच्यवाचकभावलक्षणसंबन्धान्तरं कल्पयेत््? किं च बालस्य धूल्यक्षराभ्यासदाशायां धूलिरेखाविशेषमङ्गुल्या "अयं ककारः,   अयं खकारः' इति बहुशः शिक्षयन्ति । स च पश्चाल्लिपिविशेषदर्शने अक्षरं प्रतिपद्यते । अक्षरविशेषश्रवणे लिपिविशेषं च स्मरति ।       न तत्र बोध्यबोधकत्वलक्षणसंबन्धान्तरं कल्पयति । एवमिहास्त्विति चेत््, उच्यते- अर्थविशेषमेवाङ्गुल्या निर्दिश्याम्बादिशब्दं प्रयुञ्जते; नान्यमित्यत्र किंचिन्नियामकं मृगयमाणो बालः तयोरौत्पत्तिकं संबन्धविशेषं निश्चिनोतीत्युक्त्तौ दोषाभावात्् । लिप्यादौ        तु संकेतपूर्वकत्वापरिज्ञानदशायामौत्पत्तिकं संबन्धं निश्चिानोतु; का नः क्षतिः? संकेतपूर्वकत्वज्ञाने तु तद्व्राध्यत इत्यदोषात्् । अन्विताभिधानप्रसङ्ग इति चेदिति । द्विविधं हि वाक्यार्थप्रक्रियाभेदमाहुस्तन्त्रनिष्ठाः=अन्विताभिधानम््, अभिहितान्वय इति ।
"पदजातं श्रुतं सर्वं स्मारितानन्वितार्थकम्् । 
      न्यायसंपादितव्यक्त्ति पश्चाद्वाक्यार्थबोधकम्् ।।
इत्यन्विताभिधानम्् । अयमत्र श्लोकार्थः- पदानि तावत्् श्रूयन्ते । श्रुतानि च व्युत्पत्त्यनुसारेण पदाथर्स्वरूपाणि परस्परानन्वितानि स्मारययन्ति । स्मृतेषु पदाथर्ेष्वाकाङ्क्षादिपरामर्शः । ततो न्यायप्रवृत्तिः । न्यायप्रवृत्त्या वचनव्यक्त्तिविशेषाभिव्यक्त्तिः संपद्यते । ततः सम्यङ््न्यायानुगृहीतानि पदानि नानापदार्थविशिष्टैकप्रधानार्थात्मकं वाक्यार्थमभिदधतीति । अभिहितान्वयावादिनस्त्वेवमभ्यधुःपदैः पदार्थाः पृथक्् पृथगभिधीयन्ते । तच्चाभिधानं पदार्थस्मरणमात्रे पर्यवसितम््, "पदमभ्यधिकाभावात्् स्मारकान्न विशिष्यते'       इति वचनात्् । ते चाभिहिताः पदार्थाः योग्यत्वेन परामृश्यमानाः स्वयमेव विशेषसंसंगर्ात्मकं वाक्यार्थमवबोधयन्ति । न तत्र पदाव्यापारः, अर्थैरेवार्थविशेषसिद्धेः । यथा कविभिरालोच्यमानाः पदार्था एव 
वाक्यार्थमर्थविशेषसंसर्गात्मकवबोधयन्ति । पश्चा    देव प्रतिपन्नार्थानुरोधेन शब्दरचना । एवमर्था एवार्थविशेषं बोधयन्तीति । ततश्च "अस्यायमर्थः' इति व्युत्पत्तावेकैकस्य पदस्य 
ततदर्थमात्रपरतया व्युत्पत्तेस्तावन्मात्रस्यैवाभिधेयतया पदान्तरार्थान्वितार्थाभिधानं न सिध्येदिति भावः । प्रातिस्विकव्युत्पत्तेरिति । प्रतिपदव्युत्पत्तेरित्यर्थः । अत्र तु पूर्वभाविनीति विशेष इति । अयमर्थः- यादृच्छिकव्युत्पत्तिस्थले गवानयने प्रवृत्त्युपलम्भेन "अस्य वाक्यस्य गवानयनकार्यत्वमर्थः' इति प्रथमतोऽवगत्य तत आवापोद्धारक्रमेण "अस्य पदस्यायमर्थः' इति पदार्थत्वं निश्चिनोति । बुद्धिपूर्वकव्युत्पत्तिस्थले तु "अस्य पदस्यायमर्थः' इति पदार्थत्वबुद्धिपूवर्िका वाक्यार्थावगतिरिति । शब्दैरपि परस्परान्वययोग्यत्वेन स्वार्थाभिधानमिति । पदानामेव पदार्थेषु संसर्गबोधनशत्त्याधानशक्त्तिरित्यर्थः । अत्र केचिदाचार्याः- शक्त्तित्रय      गौरवं नास्त्येव, पदानामेव पदार्थाभिधानशक्त्तेः स्वीकारत्् । अर्थानां संसर्गबोधकत्वस्य संभवात््; इतरथा कविकाव्यमूलज्ञानानुपपत्तिप्रसङ्गात्् । शब्दान्वयव्यतिरेकानुविधानेन शाब्दत्वस्याप्युपपत्तेः । अव्यवहितत्वस्या प्रयोजकत्वात्् अभिहितान्वयपक्ष एव भाष्यकृदभिमत इति वदन्ति । बुध्यस्वेति ह्युक्त्तं भवतीति । अयं भावः- येन हि यत्् सिषाधयिषितं तत्् तस्यार्थः, दण्डेन सिषाधयिषितस्य घटस्य दण्डार्थत्वदर्शनात्् । प्रकृते चाम्बादिपदेन बालस्य सिद्धाथर्भूताम्बादिबुद्धिर्हि प्रतिपादयितुः सिषाधयिषिता । तताश्चाम्बादिपदप्रयोजनत्वेनार्थभूताया अम्बादिबुद्धेर्बालगतायाः साध्यत्वेन सिद्धत्वाभावात्् कार्यार्थत्वमेव स्यादिति । इयं च       शङ्का "कार्यार्थाभिधायित्वम््' इत्यत्रार्थशब्दाभिधेययोरभिधेयप्रयोजनयोर्विवेकाग्रहनिबन्धनेति द्रष्टव्यम्् । गां क्रीणीहीति । "विक्रीणीहि' इति क्वचित्् कोशे पाठो दृश्यते । तत्र विशब्दो लेककस्खलनकृतः, इतरथा "परिव्यवेभ्यः क्रियः' इत्यात्मनेपदप्रसङ्गात्् । कीणातेरेव विक्रयार्थत्वमपि संभवति, तथैव "क्रथ्यस्तदर्थे' इति सूत्रे भाष्यप्रदीपे प्रतिपादनात्् ।
	उत्तरत्रेति । देवताधिकरण इत्यर्थः । ज्ञानेच्छाकृतीनामेव सविष्यत्वेनापूर्वस्य निर्विषयस्या कथम्् "उपासनाविषयकार्याधिकृत' इत्युक्त्तिरित्याशङ््क्य कअतिसाध्यरूपकार्यशरीरानुप्रविष्यकृतेः सविष्यत्वात्् तद््द्वार तस्य सविषयत्वमित्यभिप्रयन्नाह- उपासनावच्छिन्नेति । विसिन्वन्् हि विषय उच्यत इति पाठः स मीचीनः । विपूर्वात्् निनोतेः निष्पन्नत्वात्् विषयशबशब्दस्य ।
"विशब्दो हि विशेषार्थः सिनोति(ते)र्बन्ध उच्यते ।
 विशेषेण सिनोतीति विषयोऽतो नियामकः ।।'
इत्यभियुक्त्तोक्त्तेः विशिंषन्निति पाठे तु वस्तुव्याख्यानमेतत््; न शब्दव्याख्यानमिति द्रष्टव्यम्् । रात्रीरुपेयात्् प्रतितिष्ठन्ति ह वा        एते य एता रात्रीरुपयन्तीति हि श्रुतिरिति । अत्र यद्वक्त्तव्यम््, तत्् पूर्वमेवोक्त्तम्् । विधेयोपकारक इति । विधेयाया अपगोरणनिवृत्तेः निवर्त्यापगोरणगतानिष्टसाधनत्वस्य उपकारकत्वात्् । अपगोरणस्यानिष्टसाधनत्वाभावे निवृत्तेरेवासंभवादिति भावः । अपगोरणशतयातनेति । अपगोरणं वधोद्यमः । शतयातना नरकविशेषः । मोक्षविरोधिफलेऽपीति । "उदरमन्तरं कुरुते, अथ       तस्य भयं     भवति' इत्यादिवाक्येष्विति भावः । कार्योपयोगितयैव सिद्धेरित्युक्त्त इति । कार्योपयोगित्वमिति शेषः । कार्योपयोगितया सिद्धेरित्यनेन अतुयायिहेतुः (कार्योपयोगित्वरूपः) कार्योपयोगित्वमित्युक्त्तमित्यन्वयः । अत एव "चतुमुपदधाति । बृहस्पतेर्वा एतदन्नम््, यन्नीवाराः' 
इत्यत्रार्थवादसमर्पितो देवतासंबन्धः स्थण्डिलनिवर्ृत्त्यौपयिकचरूपधानविध्यनाकाङ्क्षितत्वान्नादत्तव्य इत्युक्त्तं द्वितीये, "संयुक्त्तस्त्वर्थशब्देन' इत्यधिकरणे (2-3-7) ततश्च विध्यपेक्षितसमर्पकोऽर्थवाद आदर्तव्यः; नान्य इति भावः ।
(अपूर्वकार्यत्वखण्डनम््)
	अत्रार्थशब्देन प्राधान्यमिति । न्वर्थशब्दस्य प्राधान्यपरत्वे किं प्रमाणम््? न च "कार्यमर्थं प्रधानतया प्रतिपादयति'         इति पञ्चिकावाक्यं प्रमाणमिति वाच्यम््, अर्थशब्दस्य प्राधान्यार्थत्वस्यास्मरद्वाक्यादप्रतीतेः । तत्र "कार्यरूपोऽथर्ः समभिव्याहृतयागाद्यपेक्षया शेषितया प्रतिपाद्यत इत्यस्यैव प्रतातेः । नापि "कृतिसाध्यं प्रधानम््' इति प्रकरणशालिकावाक्यं प्रमाणम््, तत्रापि कृतिसाध्यं प्रधानम््' इति समभिव्याहारात्् कृतिप्रधानत्वलाभात््, तस्यैवार्थशब्दनिर्देशार्हत्वादिति भावः । कृतिकर्मत्वं नाम प्रवर्तकत्वमित्यत्राहेति । यत्प्रकारकं ज्ञानं प्रवर्तकम््, तत प्रवतर्कत्वमित्यर्थः । भाष्ये- कृत्युद्देश्यत्वं न किंचिदुपलभ्यते इत्यत्र कृत्युद्देश्यत्वमित्यस्य प्रवर्तकत्वमित्यर्थ इति तु ग्रन्थकृतो भावः । अयं भावः- कृतिभाव भावि कृत्युद्देश्यत्वं तन्मते कार्यत्वम्् । कृतिकर्मत्वम्् । तच्च प्रवर्तकज्ञानप्रकार इति स्थितम्् । प्रवर्तकज्ञानप्रकारश्च कअतिसाध्यत्वे सतीष्टतमत्वमिति सिद्धम्् । तत्र च कअतिभावभावीत्यनेनैव सत्यन्तस्य सिद्धत्वात्् प्रवर्तकत्वमित्यनेन विवक्षणीयांशस्तु इष्टतमत्वमात्रमेव । ततश्च कृतिभावभावित्वे     सति प्रवर्तकत्वं नाम कृतिसाध्यत्वे सतीष्टतमत्वमिति पर्यवसितमिति । तत्र प्रेरकत्वं कृत्युद्देश्यत्वमिति । कायर्े प्रेरकत्वज्ञानात््    प्रवर्तते । ततश्च प्रवर्तकज्ञानप्रकारत्वात्् कृतिकर्मत्वरूपप्रवर्तकत्वरूपत्वं प्रेरकत्वस्योपपद्यत इत्यर्थः । (इति भावः) । न हि दुःखनिवृत्तिः सुखं भवतीत्यर्थ इति । अत्र केचित््- यथाश्रुतमेव युक्त्तम््, सुखव्यतिरिक्त्ताया अपि दुःखनिवृत्तेरनुकूलत्वदर्शनादिति 
शङ्काया यथाश्रुतेनैव निवर्त्यत्वादिति वदन्ति । अनिष्टनिवृत्तिरूपतया वेष्टत्वमिति । नन्वनिष्टनिवृत्तेरपि सुखवत्् पुरुषार्थान्तरसाधनत्वज्ञानानधीनेच्छाविषयतया कुतो, न स्वत इष्टत्वम््? न च दुःखनिवृत्तित्वप्रकारकज्ञानाधीनत्वात्् तदिच्छाया न स्वत इष्टत्वमिति वाच्यम््, तथा सति सुखेऽपीच्छायाः सुखत्वप्रकारकज्ञानाधीनत्वात्् स्वत इष्टत्वं न स्यात्् । न च इष्टान्तरहेतुत्वानिष्टनिवृत्तित्वज्ञानमन्तरेणैवेष्टत्वं स्वत इष्टत्वं विवक्षितमिति वाच्यम््, तथा सति पारिभाषिकत्वापत्तेः । "साक्षादिषिविषयभूतसुखदुःखनिवृविभ्यामन्यत्वात््' इत्युत्तरभाष्ये दुःखनिवृत्तेरपि साक्षादिषिविषयत्वकथनाच्चेति चेत्् अत्र केचित््- दुःखाभावे इच्छा दुःखद्वेषायत्ता । न तु स्वतः । अतो न स्वत इष्टत्वम्् । न च, द्वेषो नाम सिद्धान्ते जिहासैव । सैव च निवृत्तीच्छा इति दुःखे द्वेषस्य स्वाभाविकत्वं वदता, द्वेषस्य हानेच्छारूपजिहासारूपत्वं च वदता हानलक्षणनिवृत्तेः स्वत एवेष्टत्वमभ्युपेयमिति वाच्यम्् लोके अभावेच्छायाः प्रतियोगिद्वेषाधीनतयैव दर्शनेन द्वेषस्य हेयत्वप्रकारकज्ञानविशेषरूपत्वस्यावश्यं वाच्यतया तदधीनेच्छाविषयस्य दुःखाभावस्य न स्वत इष्टत्वमिति वदन्ति । ननु अनुकूलत्वज्ञानं हीच्छाहेतुः । अनुकूलत्वस्येष्टतमत्वरूपे इष्टतमत्वज्ञानमिच्छायां हेतुरिति पर्यवसन्नम्् । इष्टतमत्वज्ञानं च उच्छाविषयत्वरूपेष्टतमत्वायत्तमित्यात्माश्रय इति चेत््- न; इच्छाविषयतानिबन्धनस्वरूपविशेषस्यैवानुकूलाथर्त्वेनात्माश्रयाद्यभावात्् । नन्वनुकूलप्रतिकूलान्वयविरहे 
स्वरूपेणावस्थितिः दुःखनिवृत्तिश्चेत््, प्रतिकूलनिवृत्तेरिवानुकूलनिवृत्तेरपि दुःखनिवृत्तित्वप्रसङ्ग इत्याशङ्कय प्रतिकूलनिवृत्त्यंशे दुःखनिवृत्तेः सामानाधिकरण्यमित्याह- स्वरूपेणावस्थितिः सुखनिवृत्तिरूपेत्यादिना । दृष्टान्ताभिप्रायेण क्रियाद्युपादानमिति । अत्र केचित्् "गामानयेत्यादिष्वपि वाक्येषु         न कार्यार्थे व्युत्पत्तिः' इत्युपक्रमभाष्यानुसारात्् क्रियातदतिरिक्त्तापूर्वसाधारणकार्यत्वस्यैव निर्वचनीयत्वप्रतीतेस्तदनुरोधेन "क्रियादेरनुकूलत्वं न संभवति' इति भाष्यस्यापि क्रियाऽक्रियासाधारण्येनानुकूलत्वनिषेधपरतया योजयितुं शक्यतया, दृष्टान्ताभिप्रायेणेत्युक्त्तौ न स्वारस्यं पश्यामः । अत एव "फलभावार्थव्यावर्तकं कृतिप्रधानत्वं वर्ण्यते' इत्यत्रापि न मूलं पश्यामः । ततश्चेष्यत्वाति- रिक्त्तस्येष्टत्वाघटितस्य वा कृतिप्रधानत्वस्याभावात््, सुखदुःखनिवृत्तिभिन्नस्यापूर्वस्य स्वत इष्टत्वाभावात््, अनन्याथर्तया प्रतिपन्नस्य त्वन्मते सुखदुःखनिवृत्तिसाधनतयापीष्टत्वाभावात्् न त्वदभिमतापूर्वे कार्यत्वमित्येवं भाष्याभिप्रायापर्यवसानप्रतीतेः भावार्थस्वर्गव्यावृत्तं पराभिमतं कार्यत्वं निराक्रियत इत्यत्र विनिगमकं न पश्याम इत्यपि वदन्ति । "सुखार्थतयेति । न हि दण्डचक्रादिर्घटोभवती'त्ययं ग्रन्थः "कतु इत्यत्राह- दुःखात्मकत्वात््' इति ग्रन्थात्् पूर्वं पठितव्यः । न क्वापि पठितव्यो वा, अनतिप्रयोजनत्वात्् । अतो व्युत्क्रमेण प्रतीकग्रहणशङ्का न कार्या । अयोगव्यवच्छेदो विवक्षित इति । अत्यन्तायोगव्यच्छेदो विवक्षित इत्यर्थः ।
(शेषलक्षणम््)
	यथावत्् प्रदर्श्यत इति । भाष्यकृतेति शेषः । अस्यार्थ उच्यत इति । मयेति शेषः । सत्तालाभो ह्यतिशय इत्युक्त्तमिति ।        न तु सत्तैवातिशय इत्युक्त्तमिति भावः । ननु परगतातिशयेत्यत्र परशब्दार्थस्याधिकरणकारकत्वप्रतीतेः पूर्ववर्तिन एव कारकत्वात्् उत्पाद्यस्थले चोत्पत्तिरूपातिशय प्रति अपूर्ववर्तिनः कथं कारकत्वमित्याशङ्क्य अनुत्पन्नस्यापि बुद्धौ सूक्ष्मरूपेण विपरिवर्तमानत्वेन कारकत्वं संभवति । एवमेव हि जायमानस्य जनिकर्तृत्वमप्युपपादनीयम्् । एवमेव हि नवमे भाविनोऽपूर्वस्य निमित्तत्वं समर्थितमित्यभिप्रयन्नाह- स्वरूपस्याविद्यमानत्वेऽपीति । परातिशयः परमप्रयोजनमिति । नन्वेवं स्वर्गस्य पुरुषशेषतेवं न स्यात्् ।     तद्धि कामवशात्् विधिवशाच्चावगन्तव्यम््, अन्यार्थस्य काम्यत्वासंभवात्् । न ह्यस्वार्थं किंचित्् कश्चित्् कामयते, तदपि परंपरया स्वार्थमेवा तथा विधिववाच्च । विधिर्हि प्रवर्तनात्मा । स्वर्गस्यात्मार्थत्वाभावे तत्साधने पुरुषस्य प्रवर्तकत्वानुपपत्तेरिति युक्त्तिद्वयबलात्् स्वर्गस्यात्मार्थत्वं साधनीयम्् । यदि च परार्थमेव कार्यत्वं तदथर्ं प्रवृत्तिश्च, तर्हि युक्त्तिद्वयमप्यात्मार्थत्वसाधकं न भवेदिति      चेत््- न । यजेतेत्यात्मनेपदबलेन स्वर्गस्य कर्तृगामित्वावगमेन पुरुषार्थत्वप्रतीत्युपपत्तेरिति द्रष्टव्यम्् ।
	परगतातिशयाधानेच्छयोपादेयत्वमेव यस्य स्वरूपमित्यत्र एव कारस्योपादेयत्वायोगव्यवच्छेदकतया, कादाचित्कोपादेयत्वप्रयुक्त्तेषु प्रकृष्टकृपास्तेहान्वितेषु नातिव्याप्तिरिति व्याख्याय, कृपास्नेहान्वितत्वकर्तृत्वादिवेषोपहितेषु शेषत्वं दृष्टतिति मत्वा, एवकारस्य परगतातिशयाधानेच्छयेत्यनेनान्वयमभिप्रेत्यान्ययोगव्यवच्छेदकतया परातिशयैकप्रयोजनकत्वरूपार्थसंभवमभिप्रेत्य     यदा यस्य यदतिशयैकप्रयोजनकत्वम््, तदा स तच्छेष इत्यभिप्रेत्य व्याचष्टे- अथवा केनचिदाकारेणेति । ननु परागतातिशयाधानेच्छयापादेयत्वमेव यस्य (धर्मः), स तच्छेष इत्येवास्तु किं निरूपकधर्मवाचिस्वरूपपदेन; व्याकर्त्याप्रसिद्धरित्यत आह- 
न च निरूपकशब्दस्येति । स्वरूपशब्दस्य निरूपकधर्मे व्युत्पन्नत्वान्निरूपकेत्युक्त्तकम््; यदतिशयैकपरमप्रयोजनत्वं यस्य धर्मः, स       तच्छेष इत्युक्त्तऽपि न दोष इति भावः । शेषभूतवस्तुगतातिशयान्तराधायकत्वेनेति । शेषस्य शेष्यनुष्ठाष्यत्वेन शेषवस्तूत्पत्तेरपि 
शेषगतातिशयरूपतया शेषिणोऽपि तदाधायकत्वसंभवादिति भावः । परमप्रयोजनत्वं परमशब्दव्युदसनीयमिति । शेषगतातिशयस्येति शेषः । प्रकृष्टकृपान्वितेषु परातिशयस्य स्वरसतः परमप्रयोजनत्वावगतिमुपपाद्य स्नेहान्वितेष्वप्युपपादयति- तथा मित्रादिष्वित्यादिना । बन्धविशेषान्वितेष्विति । संबन्धविशेषान्वितेष्वित्यर्थः । पुरुषविशेषं प्रति न नियतं पुरुषभेदेनाप्यनियत     चेति । अस्य स्त्रिग्धस्यासु स्त्रिग्धविशेषं प्रति परागतातिशयैकप्रयोजनत्वमस्तीति नियमोऽपि नास्ति । यथा भृत्यादेर्यावज्जीवं यत्किचित्् प्रति पारार्थ्यं नियतम््, एवं स्त्रिग्धव्यक्त्तिविशेषनियमाभावेऽप्यन्यस्मिन्् स्त्रिग्धव्यक्त्तिविशेष उपकारकतयैवावतिष्ठत      इत्यपि न नियमोऽस्तीत्यर्थः । येषां स्वातन्त्र्यबुद्धया परातिशयाधानेऽपि स्वार्थत्वबुद्धिः, तेषामलक्ष्यतया न तत्राव्याप्तिर्दोषायेत्येकं परिहारम््, यदीदृकत्वं न दृश्यते तेषां न भृत्यत्वमिति भाष्येणोकत्वा अलक्ष्यत्वाङ्गीकरणस्यायुक्त्तत्वं मत्वा परिहारान्तरमाह- यद्वा यद्यपि गर्भदासादय इति । वास्तवं पारार्थ्यमेव लक्षणम्् । न प्रतीयमानमिति भावः । ज्ञायमानत्वं चास्य किंचित्कार इति । लीलारसनिष्पादनं पूर्वोक्त्तं चशब्देन समुच्छीयते ।
	दूषणान्तरमेव दशर्यति- एकपदेन कार्यमित्यादिना । ननु त्रिष्वन्यतममेव कृतिसाध्यत्वेन प्रतीयत इत्ययुक्त्तम्् । यागस्य सुखदुाःभावेतरत्वात्् साधनत्वप्रतीतेश्च प्रथमतोऽभावात्् यागे कृतिसाध्यत्वप्रतीतिर्न स्यादित्याशङ्कय, क्रियातिरिक्त्तस्यापूर्वस्य     साक्षात्् कअर्तिविषयतया साध्यत्वासंभवात्् किंविषयकृतिसाध्यमपूर्वमित्याकाङ्क्षायां यागविषयककृतिसाध्यमिति यागस्यावच्छेदकतया विषयत्वमात्रं प्रतीयते, न साध्यत्वमित्या- हकृतेः क्रियातिरिक्त्तगोचरत्वादर्शनेनेति । सुखेत्यादेरेवं वार्थ इति । पूर्वस्मिन्् पक्षे कृतिसाध्यत्वे इष्टत्वं प्रयोजकतया नोपन्यस्तम््, अपितु सुखदुःखाभावतत्साधनान्यतमत्वमित्युक्त्तम्् । अस्मिंस्तु         पक्षे त्रिष्वप्यनुगतमिष्यत्वमेव कृतिसाध्यत्वप्रयोजकमुच्यत इति विशेषः । संभावितप्रकारान्तरेण प्रयोजनत्वनिराकरणपरतया पौनरुकत्यपरिहारं दर्शयन्् । अपिचेत्यादिभाष्यमवतारयति- पूर्वं तृतीयाकाररूपमित्यादिना । पर्यायशब्दबाहुल्यसंभवादिति । नियोगपर्यायमित्युक्त्ते नियोगशब्द एव पर्यायशब्द इति प्रतीयते । अपरशब्दप्रयोगे तु नियोगवाचिशब्देषु सोऽपि कश्चित्् पर्याय         इति प्रतीयत इति भावः । भाष्ये- पश्चात्तु भोक्ष्यत इति । परिपाकदशायां सुखत्वेनानुभूयत इत्यर्थः । नियतैहिकानिकारीर्यभिचारादीनि । नियतामुष्मिकाणि स्वर्गार्थानि कमर्ाणि । पशुपुत्राननाद्यर्थानित्वत्रैव जन्मनि कर्मणः परिपाके ऐहिकानि, इतरथा आमुष्मिकाणीत्यतोऽनियतैहिकानीति पूर्वतन्त्रे स्थितम्् । ततश्च भाष्ये अनुभूयमानान्नाद्यारोगतादिव्यतिरेकेणेत्यनियतैहिकफलानामप्युपादा(पपाद) नात््, भाष्ये नियतैहिकशब्दो नियतामुष्मिकस्वर्गादिसाधनकमर्विलक्षणमात्रपर इति नियतैहिकशब्देन पश्वन्नाध्यर्थकमर्णामपि संग्रहं हृदि निधाय तेषु च कर्मसु सति प्रतिबन्धके  तदानीमेवेह फलानुभवासंभवात्् तदानीमनुभूयमानान्नाद्यारोगतादिव्यतिरेकेणेति ग्रन्थासामञ्जस्यं मन्वानः सोपस्कारं व्याचष्टे- अप्रस्तुतप्रतिबन्धकस्य कर्मण इत्यथर् इति ।       इति शेष इत्यर्थः । 
अन्त्येष्यिसापेक्षेति । परिधीनीये कर्मणि "दक्षिणे हस्ते जुहूं सादयति' इत्यादिवाक्यविहितकर्मोपयुक्त्तजुह्वादिपात्रप्रतिपत्तेरपि स्वर्गाद्यर्थकर्माङ्गतया सर्वाङ्गापूर्वसाध्यपरमापूर्वस्य जुह्वादिप्रतिपत्त्यनन्तरभावित्वेन ततः पूर्वमनिष्पत्तेरिति भावः ।
	अथावादोक्त्तत्वात्् त्यज्यत इति । अर्थवादप्रामाण्यस्य सिद्धान्तेऽप्यभ्युपगतत्वेनार्थवादोक्त्तत्वमात्रेण त्यागं न ब्रूम       इत्यर्थः । व्युत्पत्तिर्नास्तीति विचार इति । व्युत्पत्तिर्नास्तीति पूर्वपक्ष इत्यर्थः । वैविध्येन बुद्धेः संचारणं हि विचारः । ननु ब्रह्मविचारारम्भस्य न्यायसिद्धत्वे  तद्विधायकं "परीक्ष्य लोकान््' इति वाक्य ंव्यर्थं स्यादित्याशङ्कयाह- परीक्ष्य लोकानित्यादि वाक्यमिति । उद्देश्योपादेयविभागवदिति । यद्यपि "तत्त्वमसि' इति वाक्यवदुद्देश्योपादेयविभागशून्यस्यापि वाक्यत्वं संभवति, तथापि सूत्ररूपवाक्यस्य तद्रूपत्वं वक्त्तव्यामेति भावः । विधेयं ह्युपादेयमिति । यद्यपि देशकालादिविधौ विधेयस्यापि देशकालादेर्नोपादेयत्वम््, तथापि प्रायिकत्वमभिप्रेत्यैतदुक्त्तमिति द्रष्टव्यम्् । व्युत्पत्तिर्नास्तीति वाक्येनेति । पूर्वपक्षयुक्त्तिभिरित्यर्थः । अस्य सूत्रस्याप्रवृत्तप्रवर्तकत्वमपि संभवति । यथा "कृष्णलं श्रपयेत््' इत्यस्य श्रपणे प्रयोजनाभावेन निवृत्तस्य प्रतिप्रसवरूपतया विधित्वमित्याह- अत्र हि रागतः प्रवृत्तिमत इति ।

































