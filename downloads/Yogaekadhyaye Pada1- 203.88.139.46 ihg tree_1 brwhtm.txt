1.1
अथ योगानुशासनं।
1.2
योगाश्चित्तवृत्ति निरोधः।
1.3
तदा द्रष्टुस्स्वरूपेऽवस्थानं।
1.4
वृत्तिसारूप्यमितरत्र।
1.5
वृत्तयः पञ्चतय्यः क्लिष्टाक्लिष्टाः।
1.6
प्रमाण विपर्य विकल्प निद्रा स्मृतयः।
1.7
प्रत्यक्षानुमानागमाः प्रमाणानि।
1.8
विपर्ययो मिथ्याज्ञानमतद्रूप प्रतिष्ठं।
1.9
शदब्ज्ञानानुपाती वस्तुशून्यो विकल्पः।
1.10
अभावप्रत्ययालम्बना वृत्तिर्निद्रा।
1.11
अनुभूतविषयाऽसंप्रमोषस्स्मृतिः।
1.12
अभ्यास वैराग्याभ्यां तन्निरोधः।
1.13
तत्र स्थितौ यत्नोऽभ्यासः।
1.14
स तु दीर्घकाल नैरन्तर्यसत्कारसेवितो हढभूमिः।
1.15
दृष्टानुश्रविक विषय वितृष्णस्य वशीकार संज्ञा वैराग्यं।
1.16
तत्परं पुरुषख्यातेर्गुणवैतृष्ण्यं।
1.17
वितर्क विचारानन्दास्मितारूपानुगमात्संप्रज्ञातः।
1.18
विरामप्रत्ययाभ्यास पूर्वस्संस्कार शेषोऽन्यः।
1.19
भवप्रत्ययो विदेह प्रकृतिलयानां।
1.20
श्रद्या वीर्यस्मृति समाधिप्रज्ञा पूर्वक इतरेषां।
1.21
तीव्रसंवेगानामासन्नः।
1.22
मृदुमध्यादिमात्रत्वात्ततोऽपि विशेषः।
1.23
ईश्वरप्रणिधानाद्वा।
1.24
 क्लेशकर्मविपाकाशयैरपरामृष्टः पुरुष विशेषः ईश्वरः।
1.25
तत्र निरतिशयं सर्वज्ञबीजं।
1.26
स एष पूर्वेषामपि गुरुः कालेनानवच्छेदात्।
1.27
तस्य वाचकः प्रणवः।
1.28
तज्जपस्तदर्थभावनं।
1.29
ततः प्रत्यक्चेतनाधिगमोऽप्यन्तरायाभावश्च।
1.30
व्याधिस्त्यान संशय प्रमादालस्य विरति भ्रान्तिदर्शना लब्धभूमिकत्वानवस्थितत्वानि चित्तविक्षेपास्तेऽन्तरायाः।
1.31
दुःख दौर्मनस्याङ्गमेजयत्वश्वासाप्रश्वासा विक्षेप सहभुवः।
1.32
तत्प्रतिषेधार्थमेकतत्वाभ्यासः।
1.33
मैत्रीकरुणामुष्ठदितोपेक्षाणां सुख दुःख पुण्यापुण्यविषयाणां भावनातश्चित्तप्रसादनं।
1.34
प्रच्छर्दन विधारणाभ्यां वा प्राणस्य।
1.35
विषयवती वा प्रवृत्तिरुत्पन्ना मनसास्स्थिति निबन्धिनी।
1.36
विशोका वा ज्योतिष्मती।
1.37
वीतरागविषयं वाचित्तं।
1.38
स्वप्ननिद्राज्ञानालम्बनं वा।
1.39
यथाभिमतध्यानाद्वा।
1.40
परमाणुपरममहत्तत्वान्तोऽस्य वशीकारः।
1.41
क्षीणवृत्तेरभिजातस्येव मणेर्गृहीतृग्रहण ग्राह्येषु तस्य तदञ्जनता समापत्तिः।
1.42
तत्र शब्दार्थज्ञान विकल्पैस्संकीर्णा सवितर्का।
1.43
स्मृतिपरिशुद्धौ स्वरूपशून्ये वाऽर्थमात्रनिर्भासा निर्वितर्का।
1.44
 एतयैव सविचारा निर्विचारा च सूक्ष्मविषया व्याख्याता।
1.45
सूक्ष्मविषयत्वञ्चालिंगपर्यवसानं।
1.46
ता एव सबीजस्समाधिः।
1.47
निर्विचारवैशारद्येऽध्यात्मप्रसादः।
1.48
ऋतंभरा तत्र प्रज्ञा।
1.49
श्रुतानुमानप्रज्ञाभ्या मन्यविषया विशेषार्थत्वात्।
1.50
तज्जसंस्कारोऽन्य संस्कारप्रतिबन्धी।
1.51
तस्यापि निरोधे सर्ववृत्तिनिरोधान्निर्बीजस्समाधिः।
