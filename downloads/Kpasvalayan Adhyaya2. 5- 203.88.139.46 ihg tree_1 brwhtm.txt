 (पञ्चमं खण्डम्‌)

१.अपरेद्युरन्वष्टक्यम्‌।।

अपरस्मिन्नहनि नवम्यामन्वष्टक्यमं नाम कर्म कार्यमित्यर्थ।।२.५.१।।

२.तस्यैव मांसस्य प्रकल्प्य दक्षिणाप्रवणेऽग्निमुपसमाधाय परिश्रित्योत्तरत परिश्रितस्य द्वारं कृत्वा समूलं बर्हिस्त्रिरपसलैरविधुन्वन्परिस्तीर्य हवींष्यासादयेदोदनं कृसरं पायसं दधि मन्थान्मधुमन्थाश्च।।

योऽष्टम्यां पशु कृतस्तस्यैव मांसं ब्राह्मणभोजनार्थं प्रकल्प्य दक्षिणा प्रवण इति प्राक्प्रवणनिवृत्त्यर्थम्‌। उपसमाधायेति व्याख्यातम्‌। अगनितिरस्कारण्यादिभि परिश्रित्योतत्तरतो द्वारं करोति। पुन परिश्रितस्येति वचनं परिश्रयणस्यानित्यत्वज्ञापनार्थम्‌। अत्रापि पिण्डपितृयज्ञकल्पोऽस्ति। तत्र विशेषमाह-उभौ परिस्तीर्येत्यस्मिन्काले समूलं बर्हिगृह्यत्वाऽपसलैरप्रदक्षिणमविधुन्वन्नकम्पयंस्त्रि परिस्तृणीयात्‌। आसादयेदभिधार्य स्थालीपाकमित्यस्मिन्काल एतानि पञ्चाऽऽसादयेत्‌। एषां नित्ये श्रपणं कार्यम्‌ । गृह्यकर्मणि सर्वत्र चरूणां नित्येऽग्नावेव श्रपणं कार्यं न तु लौकिके। अन्यत्र प्रतिषेधात्‌। श्रपयित्वैककपालं चेत्यत्र श्रपयित्वेति वचनस्य चरुवर्जितानां धानादीनां नित्याग्निश्रपणनिषेधपरत्वेनापि सम्भवात्‌। ’सक्तवो दधिमिश्रास्तु दधिमन्था प्रकीर्तिता। मधुमन्था प्रकीर्त्यन्तेमधुमिश्रास्तु सक्तव।।’उल्लेखनकाले द्वे लेखे लिखेत्‌। उभे च सकृदाच्छिन्नैरवस्तृणीयात्‌।।२.५.२।।

३.पिण्डपितृयज्ञकल्पेन।।

इदं कर्म पिण्डपितृयज्ञविधानेन कार्यमित्यर्थ। अग्निप्रणयनं पात्रं सोमायेत्यादि मन्त्रको। उपस्थानं प्रवहणं निनयाद्यतिदिश्यते।।२.५.३।।

४.हुत्वा मधुमन्थवर्जं पितृभ्यो दद्यत्‌।।

इध्माधानान्तं कृत्वा ब्राह्मणपच्छौचाद्याच्छादनान्तं कृत्वौदनादिभ्यश्चतुर्भ्योऽन्नमुद्धृत्य मधुमन्थवर्जं

धृताक्तमनुज्ञाप्याग्नावाहुतिद्वयं हुत्वा मेक्षणमनुप्रहृत्य शेषनिवदनान्तं कृत्वा पितृभ्य पिण्डान्निपृणीयादित्यर्थ। पिण्डदाने मधुमन्था अपि ग्राह्या।।२.५.४।।

५.स्त्रीभ्यश्च सुरा चाऽऽचाममित्यधिकम्‌।।

मात्रे पितामह्यै प्रतितामह्यै च पिण्डान्निपृणीयात्‌। तत्र चौदनादिपञ्चभ्य सुरा चाऽऽचामं चाधिकं भवतीत्यर्थ। पित्रादित्रयाणामेव पिण्डपितृयज्ञस्य दृष्टत्वात्तद्विधानं स्त्रीणां न प्राप्नोतीति कृत्वा पिण्डपितृयज्ञकल्पेनेत्येतदत्रानुवर्तनीयम्‌। ’ओदनाग्रग्रवं प्राहुराचामं हि मनीषिण। गौडी माध्वी च पैष्टी च सुरा तु त्रिविधा स्मृता।।’ अधिकवचनं पञ्चानामबाधनार्थम्‌।।२.५.५।।

६.कर्षूष्वेके द्वयो षट्सु वा।।

द्वयोर्लेखयोरुभयेषां पिण्डनिपरणमुक्तम्‌। कर्ष्वो नामावटा। कर्ष्वौ च कर्ष्वश्च कर्ष्व। तास्वेक इच्छन्ति। यदा द्वे कर्ष्वौ तदाऽऽयते भवत। यदा षट् तदा परिमण्डला। द्वयोरिति वचनात्कर्ष्वावित्येकशेषो लब्ध।।२.५.६।।

७.पूर्वासु पितृभ्यों दद्यात्‌।।

पूर्वा च लेखा च कर्षू पूर्वाश्च कर्ष्व। ता पूर्वा। एतदुक्तं भवति। द्विलेखाद्विकर्षूषट्कर्षुपक्षेषु पूर्वस्यां लेखायां पूर्वस्यां कर्ष्वां पूर्वासु कर्षूषु पितृभ्यो निपृणीयादिति।।२.५.७।।

८.अपरासु स्त्रीभ्य।।

पूर्ववदेकशेष। अत्र किंचिद्वक्तव्यमस्ति। द्वे लेखे इत्युक्तम्‌। पितृषु च स्त्रीषु च पृथक्पृथङ्‌नवावरा अयुजो वा ब्राह्मणा भवन्ति। ’प्रकृतौ समर्थनिगमेषु (श्रौ.३.२) । यजुर्निगदेषु विकृतावूह उक्त। तेन स्त्रीपात्रेषु तिलावपने तिलोसीति मन्त्रे पितृशब्दस्योहो न कार्य। प्रकृतावसमर्थत्वात्‌। पार्वणं हि तस्य प्रकृति। तत्र च पित्रादयस्त्रयोऽभिधातुमभिप्रेता। न च पितृशब्दस्त्रीन्वक्तुं समर्थ। अथोच्यते। तत्रापि पितृपात्रमेवास्य प्रकृति। उत्तरे विकृती। पितृपात्रे च पितृशब्द समर्थ। विभक्तिमात्रं त्वसमर्थम्‌। तेनोत्तरयो पात्रयो पितृशब्दस्य स्थाने पितामहप्रपितामहशब्दौ बहुवचनान्तौ वक्तव्याविति। एतदयुक्तम्‌। समानप्रकरणे प्रकृतिविकृतिभावो नास्तीति ज्ञापितमेतद्भाष्यकारेण ’रात््रययदेन’। इति तु प्रणयेत्‌’ (श्रौ.२.२) इत्यत्र। तेन त्रिष्वपि पितृशबद् एव प्रयोज्य इति सिद्धम्‌। यथा तत्र कथंचिद्गौण्या लक्षणया वाऽन्यथा वा त्रीनाह तथैवात्रापि मातॄरभिदध्यात्‌। तेनोहो न कार्य। अथ तत्रोत्तरयो पात्रयोरूहोऽभ्युपगम्यते। तर्हि ’शुन्धन्तां पितर’ इत्यत्र त्रयाणां वचनमपार्थकं स्यात्‌। तस्मात्पितृशब्द एव सर्वदा प्रयोज्य इति सिद्धम्‌। ’शुन्धन्तां पितर’्झ्रश्रौ० २.६टइत्यत्र तु विभक्तिमात्रमसर्थम्‌। प्रकृतिस्तु समर्थैव। तेन तस्या ऊह कार्य। शुन्धन्तां मातर शुन्धन्तां पितामह्य शुन्धन्तां प्रपितामह्य इति। ’एतत्तेऽसौ ये च त्वा’ (श्रौ.२.६) इत्यत्र यदि द्वे मातरौ स्यातां पितामह्यौ प्रपितामह्यौ वा तदाऽसीवित्यत्र द्वयोरपि नामनी ब्रूयात्‌। यदा बह्व्यस्तदा बह्वीनामपि नामानि ब्रूयात्‌। तेशब्दस्य स्थाने द्वे मातरौ चेद्द्वावित्युह।बह्‌ व्यश्चेद्व इत्युह। ये शब्दस्य केचिदूहेन स्त्रिलिङ्‌गं कुर्वन्ति तद्विचार्यम्‌। एतत्ते तत ये च त्वामत्रान्वित्यस्यायमर्थ- हे तत, एतत्पिण्डरूपमन्नं तुभ्यं ये चान्येऽत्र त्वामनु यन्ति तेभ्यश्चेत्यर्थ। अनुयायिनश्च यदि स्त्रिय एव स्युस्तदोहो युज्यते। यदि पुमांस एव पुमांसश्च स्त्रियश्च वा तदा न युज्यते। ’पुमान्स्त्रिया’ (पा.सू.१.२.६७) इति पुंस एकशेषात्‌। आचार्येणाप्युक्तम्‌ - ’पुंवन्मिथुने’ (श्रौ.३.२) इति । ’अनुयानिनश्च पुमांसश्च स्त्रियश्चेति प्रतिभाति’ इति बौधायनवचनात्‌। इत्थं हि तेन पिण्डदाने पठितो मन्त्र-’एतत्ते ततासौ ये ते मातामहा ये त आचार्या ये ते सखायो ये ते गुरवो ये ते ज्ञातयो ये तेऽमात्या ये

तेऽन्तेवासिनस्तेभ्यश्चैतत्ताभ्यश्च स्वधा नम’ इति। तेनोहो न कार्य। आपस्तम्बेन तु ’एतत्ते मातरसौ याश्च त्वामत्रानु’ इति मन्त्र पठित इति कृतावा केचिदूहं कुर्वन्ति। तच्चिन्त्यम्‌। स्त्रीद्वित्वे युवामत्रानु बहुत्वे युष्मानत्रान्विति। अत्र पितरोऽमीमदन्त पितर इत्यत्र च पितृषशब्दस्योहो न कार्य। प्रकृतावसमर्थत्वात्‌। पिण्डपितृयज्ञो हि तयो प्रकृति। तत्र च

त्रयोऽभिधातुमभिप्रेता। तस्मादनूह। उभयपिण्डानां च सकृदेवानुमन्त्रणं कार्यम्‌। शक्यत्वात्‌। न पृथक। ’असावभ्यङ्‌क्ष्यासावाङ्‌क्ष्वेति’ (श्रौ.२.७) अत्र च स्त्रीद्वित्वे बहुत्वे चसौशब्दस्योह। अभ्यञ्जाथाम्‌, अभ्यङ्‌ध्वम्‌, अञ्जाथाम, अङ्‌ध्वमिति च यथार्थम्‌। स्त्रीणां पृथग्वासो दद्यात्‌। असंसर्गित्वात्‌। एतद्वपितर इत्यत्रोहो न कर्तव्य। असमर्थत्वादेव। मन्त्रावृत्तिरस्त्येव।

पितृपिण्डान्स्त्रीपिण्डांश्च सकृदेवोपतिष्ठते।

शक्यत्वात्‌। न पृथक्‌। अनूहश्च पूर्ववत्‌। ’मनोन्वाहुवामहे’इत्यादेश्चानूह पूर्ववत्‌। ’तस्मादृचं नोहेत्‌’।्झ्रश्रौ० ५.४टइति प्रतिषेधाच्च। प्रवाहणं चोभयं पिण्डानां युगपदेव। शक्यत्वात्‌। अनूहश्च पूर्ववत्‌। ऋक्त्वाच्च। वीरं मे दत्त पितर (श्रौ.२.७) इति पितॄणां मध्यमपिण्डमादायानेनैव स्त्रीणामपि मध्य ममाददीत। अनूहश्च पूर्ववत्‌। ’आधत्त पितर’्झ्रश्रौ० २.७टइति पिण्डद्वयं प्राशयेत्‌। अनूहश्च पूर्ववत्‌। ऋक्त्वाश्च । यत्र त्वृच्यूहमिच्छति तत्र विदधाति ’आत्मनि मन्त्रान्संनमयेत्‌’ (३.८.७) इति। ’इति नम्रे’ (श्रौ.२.१४) इति च। एवं निनयनवर्जं पितृशब्दस्योहो नास्तीत्युक्तम्‌। तत्र यद्युच्यते। ’पितृशब्दो बहुवचनान्त’पित्रादींस्त्रीनेव वक्ति। साहचर्यात्‌। यथा मित्राविति वरुणाविति चोक्ते मित्रावरुणौ प्रतीयते। साहचर्यात्‌। तद्वदत्रापि। मातॄस्तु वक्तुं न शक्नोति। तत्साहचर्यस्य क्वचिदिदप्यप्रतीतत्वात्‌। तस्मादूह कार्य इति’ । तत्र ब्रूम। असमर्थत्वादूहो नास्तीत्युक्तमेव। केवलमभिधानं सम्पादनीयम्‌। सपिण्डीकरणेन हि प्रेतत्वं निवर्त्य पितृत्वं नाम संस्कारविशेष शास्त्रगम्य प्राप्यते। तच्च मातृष्वप्यविशिष्टमिति मातॄरप्यभिधत्ते पितृशब्द। एवं च कृत्वैकोद्दिष्टे शास्त्रान्तरदृष्ट पितृशब्दप्रतिषेधोऽप्युपपन्न। ऊह्वादिनोऽतिप्रसङ्‌गश्चास्ति। मात्रादयस्त्रयोऽपि शब्दा प्रसज्यन्ते। तेनाप्येवं पुनरपि। नेष्यते बहुविद्भिर्विचार्य कार्यमित्यलमतिविस्तरेण।।२.५.८।।

९.एतेन माध्यावर्षं प्रोष्ठपद्या अपरपक्षे।।

एतेनेति पूर्वेद्युप्रभृति कृत्स्नकर्मातिदेश। एतदुक्तं भवति। प्रौष्ठपद्या समीपे योऽपरपक्षस्तत्राष्टम्यां माध्यावर्षं नाम कर्म कर्तव्यम्‌। तच्चैतेनाष्टकाकर्मणा व्याख्यातमिति। अत्रापि त्रिष्वहसुकार्यमित्यर्थ।।२.५.९।।

१०.मासि मासि चैवं पितृभ्योऽयुक्षु प्रतिष्ठापयेत्‌।।

अपरपक्ष इत्यत्रापि सम्बध्यते। मध्यगतत्वस्य विशेषाभावात्प्रयोजनवत्त्वाच्च। तच्च पूर्वपक्षनिवृत्त्यर्थम्‌। एवमित्यकृत्त्स्नोपदेशार्थम्‌। तेनान्वष्टक्यमिगातिदिश्यते। अनन्तरत्वात्‌। पितृभ्य इति मातृनिवृत्यर्थम्‌। प्रतिष्ठापयेत्‌। कुर्यादित्यर्थ। एतदुक्तं भवति। प्रतिमासमपरपक्षेऽयुग्मासु तिथिष्वन्वष्टक्यवत्पितृभ्य एव श्राद्धं कुर्यादिति। समानकालत्वात्समानकार्यत्वाच्च पार्वणस्यास्य विकल्प। एवं वा सूत्रच्छेद। ’मासि मासि चैवं पितृभ्य’। प्रतिमासमपरपक्षेऽन्वष्टक्यवत्पितृभ्य एव कुर्यादित्यर्थ। ’अयुक्षु प्रतिष्ठापयेत्‌’ । श्राद्धकर्मणि सर्वमयुग्मासु संख्यासु प्रतिष्ठापयेत्‌। गन्धमाल्यादि सकृद्देयं त्रि पञ्चकृत्वो वेत्यादि।।२.५.१०।।

११.नवावरान्भोजयेत्‌।।

नवप्रसङ्‌ग प्रकृतं निवर्तयति। तेनान्वष्टक्ये नवावरान्भोजयेन्नियमेन।।२.५.११।।

१२.अयुजो वा।।

अशक्तो प्रागप्ययुजो भोजयेत्सप्त पञ्च त्रीनेकं वा। सप्तपक्ष एकस्यैक इतरयोस्त्रयस्त्रय।

पञ्चपक्ष एकस्य त्रय इतरयोरेकैक । इदं चान्वष्टक्य एव।।२.५.१२।।

१३.युग्मान्वृद्धिपूर्तेषु।।

पुंसवनसीमन्तोन्नयनचौलकर्मोपनयनविवाहा इति पञ्चाग्न्याधेयादीनि च श्रौतानि वृद्धिश्राद्धस्य विषय इत्येके। अन्ये षौडश संस्कारा श्रवणकर्मादयश्च श्रौतानि चेत्याहु। ’अनिष्ट्वा

तु पितॄञ्श्राद्धे वौदिकं कर्म नाऽऽरभेत्‌’ इति स्मृते। वापीकूपतडागारामाद्युद्यापनादि पूर्तश्राद्धस्य विषय। उभयत्र युग्मान्‌ भोजयेत्‌।।२.५.१३।।

१४.अयुग्मानितरेषु।।

पूर्वेद्युरष्टम्यां काम्य एकोद्दिष्ट इति चतुर्ष्वयं विधि। मासि मासि चेत्यत्रान्वाष्टक्यवत्‌। पार्वणे तु वक्ष्यति। एवमष्टविधेष्वपि श्राद्धेषु ब्राह्मणपरिमाणमुक्तम्‌।।२.५.१४।।

१५.प्रदक्षिणमुपचारो यवैस्तिलार्थ।।

वृद्धिपूर्तेष्विति शेष। अत्र प्रदक्षिणमिति वचनादितरश्राद्धेषु प्रसव्यमुपचार इति गम्यते। तिलकार्ये यवान्कुर्यात्‌। यज्ञोपवीतयुग्मकर्मादीनामुपलक्षणमिदम्‌।।२.५.१५।।

