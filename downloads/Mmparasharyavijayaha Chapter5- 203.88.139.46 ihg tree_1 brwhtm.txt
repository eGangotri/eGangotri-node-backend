	परेतु - ईक्षतेर्नाशब्दम् । अत्र प्रधानं जगत्कारणवादिवेदान्तवाक्य ग्रतिपाद्यमिति धर्मिनिषेध्ययोरध्याहारेण साध्यनिर्देशः । तत्र हेतुरशब्दमिति । सदादिशब्दावोध्यं हि तदित्यर्थः । नन्वसिद्धो हेतुः, प्रधानेपि सत्तायोगेन सदादिशब्दप्रवृत्त्युपपत्तोरिति शंकानिराकरणेन तदुप पादनार्थो हेतुरीक्षतेरिति । एवञ्च प्रधानं न जगत्कारणत्वेन सृष्टिवाक्यजातबोध्यम् ; ईक्षणश्रवणेन तत्रत्यजगत्कारणपरसद््ब्रह्मादिशब्दा विषयत्वादिति,- सूत्रार्थः । पूर्वपक्षे मानान्तरगोचर एवार्थे व्युत्पत्ति सम्भवेन तदगोचरे ब्रह्मणि सद््ब्रह्मात्मादिशब्दानां व्युत्पत्तिग्रहासम्भवात् सदेवेत्यादिवाक्यं प्रधानानुवादकमिति विवक्षितम । सिद्धान्ते यौगिकत्वेन पृथग्व्युत्पत्तिग्रहानपेक्षा यूपाहवनीयादिन्यायेन तद््ग्रह सम्भवश्च विवक्षितौ । गौणश्चेन्नात्यशब्दात् । अत्रात्मपदं स्वरूपपरं धर्मप्रधानमे ; तस्य, शब्दात् - स्वरूपत्वप्रतिपादकशबादादित्यर्थः । तेनच 'अनेन जीवेनात्मनानुप्रविश्य नामरूपे व्याकरवाणी' ति सच्छ ब्दाभिहितं जगत्कारणं प्रति जीवस्य स्वरूपत्वप्रतिपादकशब्दः 'ऐत दात्म्यमिदं संर्व तत्सत्यं स आत्मा तत्त्वमसि श्वेतकेतो' इति श्वेतकेतुं प्रति सच्छब्दाभिहितस्य स्वरूपत्वप्रतिपादकशब्दश्चेत्युभयमपि सङ््गृहीतम् । अयमेकोर्थः । 'सआत्मे' त्पात्मशब्दादित्यन्योर्थः । तन्निष्ठस्य मोक्षो पदेशात् । अत्र तत्पदेन पूर्वसूत्रप्रकृतं जीवं प्रति सच्छब्दवाच्यस्य स्वरूपत्वं परामृश्यते । ननु 'तत्त्वमसी' ति न तत्वदृष्ट्या सदात्मत्वोपदेशः, किन्तु स्थूलारुन्धतीन्यायेन, ततश्च प्रधानस्य सच्छब्दार्थ त्वेपि सदात्मत्वोपदेशो न विरुद्ध्यत इत्याशंक्याह हेयत्वावचनाच्च । तथा सति मोक्षयितव्यश्श्वेतकेतुस्तन्निष्ठो माभूदिति मुख्यमात्मानमुपदिदि क्षुणा आरुणिना स्थूलतारायामरुन्धतीतादात्म्यस्येवेह सदात्मत्वस्य हेयताया वक्तव्यत्वापत्तेः तस्यावचनात्, सदात्मत्व एवोपदेशपरिसमाप्ति दर्शनात् । पूर्वसूत्रे तच्छब्दस्ममस्तोप्यपेक्षावशादिहाप्यनुषक्तः षप्ठ्यन्तो विपरिणम्यते । तस्य सदात्मत्वस्य, हेयत्वावचनादिति सूत्रार्थः । स्वाप्ययात् । ''यत्रैतत्पुरुषः स्वपिति नामे' त्यादिना प्रकृतं सत्स्वशब्देनोक्त्वा तत्र जीवस्याप्ययप्रतिपादनादपि न सच्छब्दवाच्यं प्रधानम् । ननु ब्रह्मण्यपि जीवस्य मुख्यो लयो न सम्भवति, नित्यत्वात्, औपचारिकस्तु लयः प्रधानेपि व्यपदेष्टुं शक्यत इति चेन्न ; - अध्य स्ताकारनिवृत्तौ तदनुवृत्ताधिष्ठानरूपस्याध्यस्तोपाधिकृतभेदनिवृत्त्या तदभेदप्रा प्तिरप्ययशब्दितो लयः, अस्ति च सुषुप्तौ ब्रह्माध्यस्तस्थूलसूक्ष्मदेहद्वयौ पाधिकाकारनिवृत्तौ सत्यां तदनुवृत्ताधिष्ठानरूपस्य जीवस्य तत्कृप्तावप्य विद्योपांधिकृतो-सूक्ष्मान्तःकरणोपधिश्चाऽऽमुक्त्यनुवृत्तो जीवस्यास्त्येव ब्रह्मणो भेदः, तथाप्यत्यन्तभेदकस्थूलसूक्ष्मोपाधिसत्त्वे यथा भेदो न तथा भेदोस्ति तन्निवृत्ताविति कथञ्चिद्भे
दप्राप्तिपपि युज्यत इति । 
	अपरेतु - इदमधिकरणं ब्रह्मावाच्यत्वनिराकरणपरं वर्णयन्ति । तत्र ''अशब्दमस्पर्शमरूपमव्ययं'' ''यतोवाचो निवर्तन्ते'' इत्यादि श्रुतिभिः ब्रह्मावाच्यमिति पूर्वपक्षे ''तमेवैकं जानथ'' ''आत्मन्येवात्मानं पश्येत्'' ''स एतस्माज्जीवघनात्परात्परं पुरिशयं पुरुषमीक्षते'' ''विज्ञाय प्रज्ञां कुर्वीत'' इत्यादिश्रुतिभिर्ब्रह्मण ईक्ष्यत्वादीक्षणस्य च मानान्तरागोचरे ब्रह्मणि शब्देन विनानुपपत्तेः ब्रह्मणो वाच्यत्वसिद्धिः ; नच लक्षणया ब्रह्मावगम इति वाच्यम्, ब्रह्मणो मुख्यार्थसम्बन्ध ज्ञानाभावे लक्षणाया असम्भवेन शब्देन विना ब्रह्मणो मुख्यर्थसम्बन्धज्ञानासम्भवेन तत्रापि लक्षणायामनवस्थिते रिति राद्धान्तः । तद्बह्मवाच्यं न भवति, ईक्षणविषयत्वादिति सूत्रार्थः । गौणश्चेन्नात्मशब्दात् । ईक्षणीयत्वेनोक्तस्सगुण एव, नतु निर्गुण इति चेन्न ; ''आत्मन्येवा त्मानं पश्ये'' दिति ईक्षणीये आत्मशब्दश्रवणात्, तस्य च निर्गुण एव मुख्यत्वात् । आत्मशब्दोपि सगुणपर एवास्त्वित्यत्राह-तन्निष्ठस्य मोक्षोपदेशात् । नचात्मशब्दो गौणपरः, ''यस्यानुवित्तः प्रतिबुद्ध आत्मे'' त्यात्मनिष्ठस्य पुरुषस्य मोक्षोपदेशात् । नहि गुणसम्बद्धात्मज्ञानाद्गुणनिवृत्तिरूपा मुक्तिः । पाझ्मेच - ''चेतनस्तु द्विधाप्रोक्तो जीव आत्मेतिच प्रभो । जीवा ब्रह्मादयः प्रोक्ता आत्मैकस्तु जनार्दनः । इतरेष्वात्मशब्दस्चु सोपचारो ऽभिधीयते । तस्यात्मनोनिर्गुणस्य ज्ञानान्मोक्ष उदाहृतः । सगुणास्त्वपरे प्रोक्ताः तज्ज्ञानान्नैव मुच्यते । परोहि पुरुषो विष्णुस्तस्मान्मोक्षस्ततस्स्मृतः ।।'' इति । हेयत्वावचनादप्यात्मशब्दो न गौणपर इत्याह - हेयत्वावचनाच्च । सगुणनिष्ठस्यापि परम्परया मोक्षो युक्त इति शंकाप्यनेन निराक्रियते । 'तमेवैकं जानथात्मानमि'ति सावधारणाहेयत्ववचनादिति सूत्रार्थः । अहेयत्वञ्च मुमुक्षूपादेयत्वम् । ''पूर्णस्य पूर्णमादाय पूर्णमेवावशिष्यत'' इति श्रुत्युक्तत्वादपि निर्गुणो वाच्यः ? नचायमपि गौणः, स्वस्य स्वस्मिन्नप्यय वचनादित्याह - स्वाप्ययात् । निर्गुणस्य हेयत्वावचनमसिद्धम्, ''आत्मानं विलापयती'' त्यात्मनो नाशित्वेन हेयत्ववचनादिति शंकाप्यनेन निराक्रियते । स्वस्य स्वस्मिन्नप्ययवचनात् । तस्यच ''सदेवो बहुधा भूत्वा निर्गुणः पुरुषोत्तमः । एकीभूय पुनश्शेते निर्देषो हरिरादिकृत् ।।'' इत्याद्यैकार्थ्येनावताररूपस्य मूलरूपाप्ययपरतया ब्रह्मण्युपपत्तेः । सगुणस्यतु ''यत्प्रयन्त्यभिसंविशन्ती'' त्यन्यत्र लयश्रवणेन तत्र तस्यानुपपत्तेः । नचात्मानं विलापयतीत्यत्र नाश उच्यते, किन्त्वेकीभावः । ननु शाखान्तरे सत्वादिगुणयुक्तेप्यात्मशब्दो मुख्यतयोच्यताम् , तज्ज्ञानान्मोक्षादिश्चोच्यताम्, ततश्च नात्मशब्दादिना निर्गुणस्येक्षणमित्यत्राह - गतिसामान्यात् । ''सर्वे वेदा 
युक्तयः सुप्रमाणा ब्राह्मं ज्ञानं परमं त्वेकमेव । प्रकाशयन्ते नविरोधः कुतश्चिद्वेदेषु सर्वेषु तथेतिहासे'' इति पैंगिश्रुत्यैव सर्ववेदोक्तानां ज्ञानैकरूप्येण गतिसामान्येन विरोधाभावस्य स्वयमेव प्रतिपादिततया नशाखान्तरेन्यथात्वं युक्तमित्यर्थः । श्रुतत्वाच्च । ''एको देवस्सर्वभूतेषु गूढस्सर्वव्यापी सर्वभूतान्तरात्मा । कर्माध्यक्षस्सर्वभूताधिवासस्साक्षी चेता केवलो निर्गुणश्च'' इति श्रुतत्वादपि निर्गुणो वाच्य इत्यर्थः । इति ।
	अन्येतु उक्तस्य ब्रह्मलक्षणस्य प्रधानेतिव्याप्तिवारकमिदं अधिकरणमित्याहुः ।
	इतरेतु लक्षणसामान्यस्य यावद्विशेषविश्रममसत्कल्पत्वात् निष्कृष्टं लक्ष्यस्वरूपं प्रदर्श्यते । ईक्षतेर्नाशब्दम् । अशब्दं - शब्दब्रह्मश्रीमहामात्रसहजविद्याशक्तिसमन्वयरहितं आदिरुद्राख्यमादिविष्वाख्यञ्च ब्रह्मन जगज्जन्मादिकारणं उपास्यं जिज्ञास्यंवा, तयोरीक्षणानुपपत्तेरित्यर्थः । अथवा ईक्षतेः ना आशब्दमिति पदच्छेदः । आशब्दं - अन्तार्थाव्ययीभावः । अण्डपिण्डान्ताशेषकार्योपादानानां स्रष्टुः ईक्षतेरीक्षणसापेक्षत्वात्, तस्यचान्यत्रासम्भवात्, ना - अभिव्यक्तपुम्भावः श्रीमदादिपुरुषो भगवानादिब्रह्मैव ईक्षिता स्रष्टाजगदुपादानमुपास्यं जिज्ञास्यञ्चेत्यर्थः । ननु केवलस्य ब्रह्मण ईक्षितृत्वायोगादावश्यकोपादिपरिग्रहाद्वरमुपाधेरेव प्रकृतेरीक्षितृत्वादिरिति त्रिगुणात्मकाचेतनप्रधानजगत्ककारणवादिनः संख्यामन्यन्ते, तत्राह - गौणश्चेन्नात्मशब्दात् । गौणोयम् - त्रिगुणात्मकप्रधानकर्तृक ईक्षापूर्वकसर्गादिरिति चेत् ? न, आत्मशब्दात् - 'आत्मावा इदमेक एवाग्र आसी' दित्यादिष्वात्मन एव तच्छब्दात् - ईक्षादिकर्तृत्वोपस्थापनादिति ।
	तत्र प्रथमपक्षे पूर्वपक्षे व्युत्त्पत्तिग्रहासम्भवः किं शबळे उत, शुद्धे ? नाद्यः, यूपाहवनीयादिन्यायस्य पूर्वकाण्ड एव सिद्धत्वात् । द्वितीये सिद्धान्ते तन्न्यायप्रदर्शनासम्भवात्, यौगिकत्वप्रदर्शनासम्भवाच्च । वाक्येन लक्षणयोपंस्थितिश्शुद्धस्येति इयुच्यते । यौगिकत्वमपि विशिष्ट एव, चेतनाचेतननियन्तृत्वबृहत्वबृंहकत्वादेश्शुद्धे असम्भवात् । सिद्धान्ते प्रकृतिवद्ब्रह्मणोपीक्षणमनुपपन्नम् । अविद्यापरिणामांगीकारेपि न तस्य घटाद्विशेषः, संकल्पस्यान्तःकरणवृत्तित्वस्य 'कामस्संकल्प' इत्यादि श्रुत्या त्वयाभ्युपगमात् । स्रष्टव्यालोचनमिति संकल्पोनोच्यते, किन्तु ज्ञानमात्रमिति चेन्न, तयैव श्रुत्या तस्याप्यन्तःकरणवृत्ततितायास्सिद्धत्वात्, 'बहुस्या' मित्यभिलापेन संकल्परूपताया दुस्त्यजत्वात् । तादृशवृत्तौ प्रतिबिंबनेपि स्रष्टव्यस्य तदानीमसिद्ध्या चैतन्यविषयत्वासम्भवाच्च । योजनायामशब्दमिति प्रथमान्तत्वेन धर्मिनिर्देशरूपताया ईक्षतेरिति पञ्चम्यन्तस्य निषेधे हेतूपस्थापकताया जन्मादिसूत्रेण बुद्धिस्थस्य जग
त्कारणस्य निषेधप्रतियोगितायाश्च स्वरसतोवम्यमानतया सम्पूर्णोपदेशरूपेस्मिन् सूत्रे प्रतिज्ञाध्याहारेणापूर्णत्वकल्पनं प्रथमान्तोपस्थापितस्य हेतुत्वकल्पनं निषेधहेतुतया प्रतीयमानस्य पञ्चम्यन्तपदोपस्थापितस्यान्यत्र हेतुत्वकल्पनं चास्वरसम् । तथा शब्दपदस्य सदादिशब्दमात्रपरतया संकोचश्च । यदुच्यते प्रायपाठः पूर्वपक्षे साधकहेतुरिति ; तन्न, ईक्षणश्रुतेस्ततोपि बलीयस्त्वात् । ननु पूर्वपक्षे प्रकृत्यर्थस्य मुख्यस्यासम्भवः, प्रत्यार्थस्सम्भवत्येव, कूलं पिपतिषतीत्यत्रेव कार्याव्यवहितव्यापाराश्रयत्वस्य सत्त्वात्, सिद्धान्तेतु प्रत्ययार्थस्य ईक्षणाश्रयत्वस्य ब्रह्मण्यसिद्धेः, ततश्च प्रकृतितः प्रत्ययस्य दुर्बलत्वेपहि प्रकृतेः प्रायपाठापादितदौर्बल्यतया प्रत्यय एव बलीयान्, तस्मात्प्रायपाठानुसारात् प्रकृतेर्गौणत्वमेव युक्तमिति पूर्वपक्षहेतुरेव प्रायपाठ इति चेन्न ; वस्तुतो ब्रह्मण ईक्षणाश्रयत्वस्यैव प्रामाणिकतया प्रकृतिप्रत्यययोरुभयोरप्यांजस्यात् । परपक्षे प्रकृतिप्रत्ययोरुभयोरपि ब्रह्मण्य सम्भवात्पूर्वपक्षे प्रत्ययार्थसम्भवाच्च  स एव पूर्वपक्षहेतुः स्यात्, नतु प्रायपाठः । तस्मा 'दिदंसदासीदि'ति सामानाधिककरण्यादिकमेव पूर्वपक्षे हेतुः । तदनुसारात् उपसंहारस्थेक्षणश्रुतिरन्यथा नेया । एवं सति प्रायपाठोप्यनुगृहीतो भवतत्येतावदेव । नविलक्षणत्वादित्याद्यधिकरणवैषम्यञ्च भाष्यादौ स्पष्टम् । द्वितीयसूत्रमप्यसङ्गतम्, गौणश्चेदिति शंकाया आत्मशब्देनापरिहारात्, प्रकृतिप्रत्ययार्थयोस्तत्रासम्भवस्योक्तत्वात् । नचात्मत्वं प्रधानाव्यावृत्तावेव हेतुरस्त्विति वाच्यम्, सूत्रास्वारस्यात्, नेति शंकितार्थनिषेधस्तत्र पञ्चम्यन्तार्थस्य हेतुत्वमपि हि प्रतीयते । शबल्यात्मत्वासिद्धेः संकल्पस्य निर्विशेषगतत्वासिद्धेश्च, हेतुसाध्ययोरनन्वयाच्च । निरुपपदात्मशब्दस्य स्वरूपपरत्वं भावप्रधानत्वञ्चास्वरसम् । अत एव तृतीयसूत्रमप्यसङ्गतम् । स्तूलारुन्धतीन्याय गमकशैलीविरहेण तच्छकंया अनुत्थाना च्चतुर्थसूत्रं व्यर्थम् । प्रतिज्ञाविरोधादिति प़ञ्चमसूत्रं विरुद्धमेव, सांख्यमतनिरासासामर्थ्यात्, स्वमतनिरासाच्च; कारणविज्ञानेन कार्यविज्ञातताया दृष्टान्ते प्रतीतेर्दार्ष्टान्तिके कार्यकारणभावोपपादनाच्च कारणज्ञानेन कार्यज्ञानं हि विवक्षितम् । प्रधानविज्ञानेन तत्कार्यसर्वज्ञानं सम्भवत्येव, जीवस्य साङ्ख्यमते प्रधानकार्यत्वाभावात् तदज्ञानेपि न दोषः । परमते ब्रह्मज्ञानात्कार्यज्ञाना सम्भवस्योपपादितत्वेन तन्मतनिरासकत्वं सूत्रस्य स्पष्टम् । सिद्धान्ते तु 'अनेन जीवेनात्मनानुप्रविश्य नामरूपे व्याकरवाणी'ति जीवानुप्रवेश कथनेन जीवस्य नामरूपव्याकरणावगमाज्जीवस्यापि कार्यत्वमवगम्यते; अतस्सच्छब्देन प्रकृत्यभिधाने प्रतिज्ञाविरोधोपपादनं युक्तमेव । षष्ठमप्यसङ्गतम्, ईश्वरस्यैव कारणत्वेन सच्छब्दार्थत्वाज्जीवस्यच ततोभिन्नत्वात्सतस्स्वत्वेन व्यपदेशस्य जीवस्य तत्र लयोक्तेश्चासम्भवात् । पुरुषसस्त्वपदानां लक्षणांगीकारे स एव दोष इति ।
	द्वितीयपक्षे ज्ञानविषयतामात्रस्यैव सिद्धान्ते हेतुत्वादीक्षणपर्यन्त धावनमस्वरसम् । ईक्षतेरिति धातुनिर्देशेन न किञ्चित्प्रयोजनम् । सिद्धान्ते तत्प्रयोजनमक्तमेव । अतः पूर्वखण्डोनुपपन्नः । तथैव द्वितीयखण्डोपि । परेण ब्रह्माशब्दमित्युक्ते खलु नाशब्दमिति निषेधः कार्यः, सतु न तथा ब्रूते, स्ववचनव्याघातात् अनिष्टत्वाच्च, किन्तु ब्रह्म न वाच्यमिति, अतो ऽशब्दमिति निर्देशोस्वरसः । सिद्धान्तेतु तत्प्रधानं शब्दैकप्रमाणकन्न भवति अनुमानगम्यत्वात्, ततश्च श्रुतेरनुमानसिद्धार्तानुवादितया कथञ्चित्प्रमाण्यमेव, तस्मात् स्वतन्त्रं प्रधानमेव कारणमिति परेणाभिधानातस्यैव सिद्धान्ते निषेध्यतया स्वतन्त्रप्रधानस्य धर्मितया निर्देशलाभाय अशब्दमिति निर्देशः, शब्दबलात् खलु वेदान्तिभिः पारतन्त्र्यमुच्यते, तस्याप्रमाणत्वात् कथं पारतन्त्र्यलाभ इति पूर्वपक्षयुक्तिद्योतनार्थमशब्दमिति निर्दिष्टम्, नत्वानुमानिकमिति । सम्भवति हि पूर्वपक्षिणो हेतुगर्भपक्षनिर्देशं परिकल्प्यसिद्धान्तिना तथानिर्देशेन पूर्वपक्षयुक्तिसूचनम् । अथ स्यात् 'अशब्दमस्पर्शमि' ति श्रुतेः पूर्वपक्षमूलत्वं द्योतयितुमयन्निर्देशः, परेण स्वाभिमतप्रमाणद्योतनार्थं श्रौतपदेनैव प्रतिज्ञा क्रियेतेति द्योतनसम्भवादिति; तन्न, अशब्दमित्यस्याचिद्य्वावृत्तये स्पर्शादिनिषेधवत् तद्गुणक्वनिषेधपरत्वस्य स्पष्टतया तस्य पूर्वपक्षे, प्रमाणतया शंकितमयोग्यत्वात् । द्वितीयसूत्रे कथं शंकोत्थानम्, मतव्याहतिभ्यां तदसम्भवात् । नहि ब्रह्म ज्ञानविषयो नेति मायिनां मतम्, वृत्तिविषयत्वाङ्गीकारात्, यदि परो निर्गुणस्य परकीयवाच्यताभिमतिविषयतांजानाति, यदिवा न जानाति, उभयथापि व्याघातः, ज्ञानविषयत्वं जानतस्तदभावशंकानुत्थानात् अजानतो निर्गुणव्यावर्तनार्थं गौण इत्यवक्तव्यत्वात् । अजान तश्शंकाया एवानुदयश्च । प्रमाणमुखत एवावाच्यत्वस्य पूर्वपक्षिणा समर्थितत्वात्तेनापीयमाशंका व्याहतैव । ज्ञानाविषयमित्युक्तिः स्वेनापि व्याहता । ननु ईक्ष्यत्वेनोक्तः खलु सगुण इति शंक्यते, ईक्षणोचा परोक्षज्ञानमेव, अतो न निर्गुणे ज्ञानमात्रविषयत्वनिषेधः पूर्वपक्षिणोभिमत इति चेत् ? ह तैवं निष्फलैव शंका, निर्गुणत्येक्ष्यत्वाभावेपि तस्या वाच्यत्वश्रुतिजन्यज्ञानविषयत्वेन वाच्यत्वस्यावर्जनीयत्वात् । अतएव तात्पर्यचन्द्रिकायां सिद्धान्तोपक्रमे न तावच्छुद्धस्यात्मनो ज्ञेयत्वमेव नेति युक्तमित्युक्तम् । उपरिच ईक्षतेरित्यनेन शब्दमात्रस्यासाधकतया ज्ञानकर्मत्वस्यैव विवक्षणीयत्वादित्युक्तम् । किञ्च गौणपदस्य वृत्तिविशेषविषय एव स्वारस्यात् पूर्वसूत्रे ईक्षतिनिर्देशेन गौणवृत्तिशंकाया अयोग्यत्वाच्चार्थान्तरपरत्वमस्वरसम् । गौण ईक्ष्य इति साध्यस्याध्याहर्तव्यत्वात् सोपि दोषः । सिद्धान्तेतु ईक्षतिरिति विपरिणामेनानुषङ्गः, सच प्रमाणोपन्यासोपरि गौणत्वशंकायाः करणात् झटित्यवगतः, 
तस्माच्चोद्यखण्डोनुपपन्नः । तथा परिहारशण्डोपि । उपन्यस्तात्मपदमुख्यत्वबोधक प्रमाणागोचरतायाः परेणाज्ञानात्तदस्मिन् सूत्रे साध्यतया विवक्षितमिति चेत् ? तथासति आत्मशब्दादित्यस्यैव साक्षाद्वाच्यतासाधकत्वात् एतदुपजीविपूर्वसूत्रं व्यर्थम् । नचैवमात्मत्वहेतोस्साक्षादेव प्रधाननिरासकत्वात् तदुपजीविपूर्वसूत्रं सिद्धान्ते व्यर्थमिति वाच्यम्, आत्मत्वस्य प्रधाननिरासकताया इहाविवक्षितत्वात् ; गौणत्वे शंकिते गौणत्वं किमर्थं वाच्यम्, ईक्षणयोग्यचेतनोपस्थापकात्मपदश्रवणेन उभयानुग्रह एव न्याय्य इति एतावत एवेह विवक्षितत्वात् । त्वयातु द्वितीयसूत्रे आत्मपदवाच्यत्वमेव साध्यतयोच्यत इति पूर्ववैयर्थ्यं तव दुष्परिहरमेव । सिद्धान्ते ईक्षणवदात्मत्वस्ये साक्षात्माधनतया विवक्षासम्भवेपि गौणेक्षणसाहचर्यरूपहेतुना ईक्षणे गौणत्वशंकाया आत्मशब्देनैव परिहर्तव्यत्वात् एवं शैली परिगृहीता । तृतीयसूत्रमप्यनुपपन्नम्, निर्गुणस्य परकीयवाच्यताभिमतिविषयत्वज्ञानानयोर्व्याघातेन आत्मशब्दो गौणपरोस्त्विति शंकाया एवानुत्थानेन तन्निराकरणार्थतया सूत्रावतरणस्या नांजस्यात् । आत्मशब्दो न गौणपर इत्यध्याहाराञ्च । अध्याहारादेव चतुर्थसूत्रमप्यसङ्गतम्, नञ्व्यत्यासेनोपादेयपरत्वस्य सावधारणोपदेश परत्वस्य च क्लिष्टत्वा़ञ्च । किञ्च पूर्वसूत्रे गुणिज्ञानात् गुणबन्धनिवृत्त्य सम्भवरूपन्यायस्य विवक्षितत्वेन कथमेतदुपरि मोक्षसाधनज्ञानाविषयत्वं गुणिन एवास्त्विति शंका, कथञ्च तदुत्तरत्वेनैतत्सूत्रावतारः । ननु सगुणनिष्ठस्यापि परम्परया मोक्षो युक्त इति शंकानिरासकं सूत्रमिति ह्युक्तम्, अतो न दोष इति चेन्न ; - पूर्वपक्षिणो निर्गुणस्य ज्ञेयत्वज्ञानाभावेन निर्गुणज्ञानद्वारकत्वासिद्ध्या पारम्पर्यज्ञानासिद्धेः । प्रतिज्ञाविरोधादिति पञ्चमसूत्रमनन्वितम् । अतएव तैस्तत्परित्यागः कृतः । स्वाप्ययादिति षष्ठसूत्रमप्यसङ्गतम्, पूर्णत्वश्रुत्युक्तत्वान्निर्गुणो वाच्य इति बहिः प्रतिज्ञाया अनांजस्यात्, उक्तरीत्या शंकाया अनुत्थानात्, पूर्णत्वापेक्षया स्वाप्ययस्य विशेषभावेन तेन परिहारासम्भवात्, निर्गुणस्य स्वाप्यय प्रमाणबोध्यत्वस्येहैव साधनीयतया तेनैव वाच्यत्वसिद्धेर्बहिःप्रतिज्ञावैयर्थ्याच्च । गतिसामान्यादिति सप्तमसूत्रस्य गुणिज्ञानाद्गुणसम्बन्ध निवृत्तिरूपमोक्षासम्भवस्योक्तत्वेन शाखान्तरे जीवज्ञानान्मोक्ष उच्यतामिति शंकाया असम्भवाच्छाखान्तरे जीवस्य स्वाप्ययोक्तावपि विरोधाभावेन परिहारासम्भवाच्च तत्परिहारार्थत्वमसङ्गतम् । तस्मात्स्वाप्यय पर्यन्तैस्सूत्रैस्सद्विद्यार्थानुक्रमणस्य प्रतीयमानतया चिन्तायास्सद्विद्याविषयत्वस्य स्वारस्यात्तथैवाङ्गीकर्तुं युक्तम् । वाक्यान्तराणान्तु तन्मुखेन विषयतेति ।
	तृतीयपक्षे अतिव्याप्तिनिराकरणार्थमिदमधिकरणमित्युक्तम्; तदनुपपन्नम्, 
कारणत्वमात्रस्य वा लक्षणत्वविवक्षायान्तयोस्सिद्धान्तेप्यङ्गीकारान्निराकरणा- सम्भवेनातिव्याप्तेरनुद्धारात् । कर्तृत्वस्य तत्त्वे सत्युपादानत्वस्य वा लक्षणत्वविवक्षायां नातिव्याप्तिशंकावकाशः । कर्तृत्वबोधकश्रुतीनां प्रकृतिविषये अन्यार्थाङ्गीकारेण योजनायामपि कर्तृत्वस्य नातिव्याप्तिगन्धोपि । यच्च तत्रैवोक्तं सद्विद्यैवास्याधिकरणस्य विषयः, नतु सर्वाणि कारणवाक्यानि, आत्मपुरुषादिपदयुक्तकारणवाक्यानां सत्तासामान्यवाचिसत्पदयुक्तायास्सद्विद्याया इव पूर्वपक्षे प्रधानपरत्व शंकाहेत्वभावात्, न च सद्विद्यायाः प्रधानपरत्वमेव तत्कल्पकं, कल्पभेदेन प्रधानपरमेश्वरयोरुभयोरपि जगत्कारणत्वसम्भवेन कारणपरमात्म शब्दादिश्रुत्यन्यथाभावकल्पनायोगादिति, - तन्न, सद्विद्यामात्रस्य विषयत्वे पूर्वपक्षानुत्थानात् । यद्यत्मादिवाक्यस्चेतनकारणत्वमेव निर्णीतम्, तदा तत्राचेतनम्योपादानत्वाश्रवणात् निर्विकारस्य चेतनस्य स्वरूपपरिणामा सम्भवेनाचिद्द्वारकपरिणामस्य वाच्यत्वा 'दात्मावाइद' मित्यात्मशब्द समानाधिकृतस्याचेतनवाचिन इदंशब्दस्य, चेतनपर्यन्तताया वाच्यत्वाञ्च सदेवेदमिति सच्छब्दस्यापि भगवत्पर्यन्ततायास्सिद्धत्वादिति । 
	इतरपक्षे विवक्षितलक्ष्यविशेषनिर्धारणमनुपपन्नम्, विपरीतनिर्धारकत्वात्, जगत्कारणसंकल्पस्य भगवत्येव श्रुतिषु प्रसिद्धेः । किञ्च यदि कारणत्वं न व्यक्तिविशेषनिर्धारकं तदा संकल्पस्य कथन्तत्स्यात्? एतेनाऽशब्दमिति स्वाभिमतार्थोपस्थितिरपि निरस्ता, ईक्षणस्य देवतान्तरव्यावर्तकत्वाभावात् । अचिद्व्यावर्तकत्वमेव हि स्वरसम् । द्वितीययोजनायामपि भगवानेव निर्धार्येत । इतरसूत्रे गौण इति पुंल्लिङ्गनिर्देशोनुपन्नः, जन्मादीत्यस्यैवानुवर्दनीयत्वात् । अन्यथाध्याहारप्रसङ्गात् । 
इतीक्षत्यधिकरणम् ।। 5 ।।
अथानन्दमयाधिकरणम् । 

1 - आनन्दमयोभायासात् ।। 1-1-13 ।।
	'यतोवे'त्यादिकारणत्वानुवादिभृगुवल्लीस्थलक्षणवाक्यन्निरूप्य, तद्विधायक- सदादिवाक्यानि निरूप्य, स्वरूपप्रमाणलक्षणप्रमाणाभ्यां प्रतिपन्नं कारणत्वं, 'सयश्चायंपुरुषे यश्चासावादित्ये' इति वाक्येन भगवति पर्यवसाययितुं भृगुवल्ल्याः पूर्वप्रकरणेन 'सयश्चायंपुरुषे' इत्येतदर्थ प्रतिपादकेन ईक्षणेनाचितो व्यावृत्तं लक्षणं जीवाद्व्यावर्तयति । 'सयश्चायंपुरुष' इति 
वाक्यं हि 'यो वेद निहितं गुहायामि' ति हृदयान्तर्वर्तितया पुरुषान्तरात्मत्वपरम्परापर्यवसानभूमितयाच प्रतिपन्नस्यानन्तमयत्यादित्यान्तर्वर्तित्वमुपदिशति । पुरुषशब्दः 'सवाएवपुरुषोन्नरसमय' इति प्रकृतशरीरपरः, आनन्दमयस्यास्मिन्प्रकरणे प्रकृतत्वादयमिति निर्देशः । 'सयश्चायंपुरुष' इति कथं प्रसिद्धवन्निर्देश इत्यपेक्षायां आनन्दवल्ल्यां पुरुषान्तर्वर्तितया आनन्दमयः प्रतिपन्न इति व्यवहितप्रकरणस्थत्वं सूचयता स इत्यनेन स्फोरयति । आदित्यान्तर्वर्ती भगवानिति कुतोवगम्यत इत्यपेक्षा चेत्? तदा अन्तरादित्य विद्यान्निरूपयिष्यामीति भगवतो वेदाचार्यस्य हृदयम् । यद्वा कारणत्वं भगवति पर्यवसययितुं भृगुवल्ल्या अनूद्यमानकारणत्वप्रापिकामनन्त भयपदभूषितां तापनीयप्रसिद्धाभयहेतुत्वरूपभगवल्लक्ष्मचिह्नितां सन्निहितामानन्दवल्लीन्निरूपयति । अनन्तपदञ्च द्वितीयान्तत्वान्न नपुंसकान्तत्वशंकार्हम्, वेदनं प्रति कर्मार्पणस्यावश्यकत्वात् । न च विवरणरूपत्वात्प्रथमान्तता शंकनीया, 'वित्परमाप्नोती' ति पदविवरणेषु शेषपदेषु प्रथमान्तताया अदर्शनात् । आनन्दवल्ल्यां 'ब्रह्मविदाप्नोतिपरमि' ति ब्रह्मज्ञानात्परप्राप्तिमुक्त्वा सत्यज्ञानादिमन्त्रेण ज्ञेयज्ञानप्राप्तिप्राप्यस्वरूपाणि विवृत्य, 'तस्माद्वाएतस्मादि' त्यादिना 'अन्नात्पुरुष' इत्यन्तेन परमित्युक्तं परत्वं विपश्चितेति मन्त्रेण विवृतं पुनर्विवृत्य तद्ब्रह्म विविच्य ज्ञापयितुं पुनरपि प्राप्यतोपयोगिपरत्वमुपपादयितुं ज्ञानप्राप्ति प्रकारमुपपादयितुञ्च 'सवाएष पुरुषोन्नरसमय' इत्यारभ्य उत्तरग्रन्थ सन्दर्भः प्रवृत्तः । तत्र स्थूलारुन्धतीन्यायेन ब्रह्म ज्ञापयितुं पञ्चकोशावचार इत्येकः पक्षः । अस्मिन्पक्षे 'तस्यैषएवे' ति वाक्यमुत्तरस्य पूर्वे प्रति शारीरत्वप्रतिपादनपरम् । अन्तरात्मत्वेनेव शारीरात्मत्वेनापि लिलक्षयिषितं ब्रह्म । वाक्यस्यायमर्थः - पूर्वस्यान्नमयस्यान्तरात्मतया सम्बन्धी यः एष एव तस्यान्नमयस्य शारीर आत्मापीति । परेतु 'योयं प्राणमय एष तस्य पूर्वस्य शारीर आत्मेति' योजयन्ति । तत्र यत्पदवैयर्थ्यम्,  अयमिति पदाध्याहारः, तस्य पूर्वस्येति भिन्नावाक्यत्थयोः पदयोरन्वय इत्यस्वारस्यं स्पष्टम् । अस्मिन्पक्षे पूर्वै प्रत्युत्तरस्यैव शारीरत्वं वाच्यम्, नतु सर्वत्र एकस्य शारीरत्वम्, जगत्कारणत्वेन प्रतिपादित आत्मा क इत्यपेक्षायां स्थूलारुन्धतीन्यायेन तत्प्रतिपादनं हि चतुर्थकोशपर्यन्तेषु पूर्वेष्वेतदारोपेण पञ्चमकोशे स्वरूप प्रदर्शन एव स्वरसं भवति, न तु प्रतिपर्यायमात्मनस्तदतिरेकबुद्धौ, नोह तत्र तत्र तदोरोपेण लिलक्षयिषया प्रवृत्ते वाक्ये मध्ये उत्तरोपदेशादन्येनानारोपविच्छेदो युक्तिमान् । 'तस्माद्वा एतस्मादात्मन' इत्यत्रात्मशब्दनिर्दिष्टो जीव इति आत्मशब्दप्रसिद्धिनिबन्धनभ्रमवारणाय जीवादन्यत्वमुपदेष्टुं 
पञ्चकोशावतार इत्यपरः पक्षः । तत्र द्वितीयादित्रिकं दृष्टान्तार्थे - यथान्नमयात्प्राणमयोन्यः यथाच तस्मान्मनोमयः  यथावा तस्माद्विज्ञानमयः एवं विज्ञानमयादानन्दमयोन्यः इति । अस्मिन्पक्षे 'तस्यैषएवे' ति सर्वत्रैकस्य शारीरत्वं प्रतिपाद्यते । वाक्यार्थस्तु अन्नमयस्य यश्शारीरस्स एव प्राणमयस्येति । कथमन्नमये शारीरलाभः तत्पर्याये तथोपदशादर्शनात्? ननु 'सवा एष पुरुषोन्नरसमय' इति तच्छब्देन आत्मा परामृश्यते, तत्सामानाधिकरण्यं तच्छरीरत्वा देव वाच्यमिति तेन वाक्येनान्नमये शारीरलाभ इति चेन्न; - स इत्यव्यवहितस्य सृज्यस्य परामर्शादेष इति प्रत्यक्षदृष्टस्य निर्देशः । तस्माच्छारीरलाभः कथमितिचेत्? उच्यते, 'आत्मनआकाश' इत्यात्म संकीर्तनात् 'पुरुष' इति शरीरनिर्देशाच्च परस्पराकांक्षाबलादुभयसम्बन्धावगम इति । आनन्दमये 'तस्यैष' इति वाक्यमनन्यात्मत्वपरम् । स्थूलारुन्धतीन्यायपक्षे 'अन्योन्तरआत्मे' त्यन्तरात्मसंशब्दनानि स्वरसानि,  अन्तरात्मतयैव प्रतिपिपादयिषिततया तत्संशब्दनसाफल्यात् । तत्र शरिरत्वस्य रूपणार्थत्वे आनन्दमये तद्वैकल्यं पर्यायान्तरस्थत्वञ्चास्वरसम् । अन्तरात्मत्वेनेव शरीरत्वेनापि लिलक्षयिषायन्नैतद्दषद्वयं लगति । द्वितीयपक्षं आनन्दमये 'तस्यैष' इति वाक्यस्यानन्यात्मपरत्वेपि पर्यायान्तरेष्विमानिवाक्यानि स्वरसानि ।
	तत्र 'तस्माद्वा एतस्माद्विज्ञानमयात् अन्योन्तर आत्मा नन्दमय' इत्यत्र सन्देहः- किमानन्दमयो जीवः, उत परमात्मेति ? 'तस्यैव एव  शारर आत्मे' ति  आनन्दमयस्ये शारिरत्वश्रवणात् स जीव एव, ब्रह्मादिष्वन्यतमे तदन्यस्मिन्वा क्वचिदुपचितपुण्ये जीवे  निरुक्तेक्षणात्मशब्द तन्निष्ठमोक्षोपदेशहेयत्वावचनप्रतिज्ञाविरोधाभावस्वाप्ययगतिसमान्यश्रुतत्वानामुपपत्तेः ; बहुस्यामिति प्रकृतेशशरीरतया परिग्रहादुपपद्यते, अथवा बहुस्यामिति  भूयान् स्यामित्यर्थः, प्रजायेयेति जनयेयेत्यर्थः ; अस्मिन्पक्षे तत्तेज ऐक्षतेत्यत्र तेजशशब्दः कर्तृलक्षकः, प्रकृतिवियुक्तस्वस्वरूपनिष्ठस्य मोक्ष  उपपद्येत, कारणज्ञानेन कार्यज्ञानस्य विवक्षितत्वात्,तस्य चेह सम्भवात् ; जीवान्तरस्य तदकार्यस्याज्ञानपि नदोषः,  प्राधान्यात् तज्ज्ञानेन सर्वेषां  ज्ञातप्रायत्वे वा प्रतिज्ञायास्तात्पर्थम् । एवंकल्पभेदेन पुरुषभेद इति पूर्वः पक्षः ।
	तत्र राद्धान्तः आनन्दमयोभ्यासात् इति ।
	आनन्दमय इति धर्मिणन्निर्दिशति, नेतरोनुपपत्तरिति साध्यनिर्देशमन्यार्थं वक्ष्यामि,   
तदनन सम्बन्धं स्यामिति प्रधानव्यावृत्तिमकरवम् , तेनेतरइति जीवमवगमयिष्यामि, आनन्दवल्ल्यां  'सएकोमानुषआन्दइत्यारभ्य 'सएको ब्रह्मण आन्द' इत्येतावत्पर्यतेन कृतं इदानीमयोगव्यवच्छेददशायामनिर्णीतचिदचिद्विलक्षणार्थकब्रह्मशब्दाभ्यासात् भूयस्तदा नन्दमयपदोपस्थापिततया मयडर्थोपस्थापकतयाच कृतशघ्रोपस्थितिकमानन्दशब्दाभ्यासं सद्वारकहेतुमभ्यासपदेन बोधयिष्यामीति भगवान् सूत्रकारो मन्यते । अभ्यासग्रहणेनापरिच्छेदे वाक्यस्य तात्पर्यातिरेकं व्यञ्जयति । जीवायोग्यमान्दयोगं द्वारहेतुं मन्यते । तदयमर्थः -  
	पर्यवसितः-आन्दमयो जीवादन्यः, आनन्दपदाभ्यासचिह्नितवाक्य प्रतिपन्ननिरतिसयानन्दयोगादिति । शारीरत्वं  जगच्छरीरत्वादुपपन्नम्।

2-विकारशब्दान्नेति चेन्न प्राचुर्यात् ।। 1-1-14 ।।
	'नित्यं वृद्धशरादिभ्य' इत्यत्र भाषायामित्यनुवृत्तावप्यारम्भादेव नित्यत्वे सिद्धेपि नित्यग्रहणं छन्दसि विकल्पार्थमिति वेदाचार्यो मन्यते ।  विकारार्थोयम्मयडानन्दमय इति ; नहि सम्भवति स्वार्थिक इति, वैय्यर्थ्यात् ; नापि प्राचुर्यार्थः, जीवे वैपरीत्यदर्शनात् ; अल्पदुःखसम्बन्धापत्त्या जीवत्वप्रसङ्गेन जीवातिरिक्तेप्यसम्भवात् ; तस्मादुपक्रमानुसाराद्विकारशब्द एवायम्, सच जीवातिरेके न   सम्भवति, तस्य विकारत्वानङ्गीकारात्,जवेत्वानन्द विशिष्टरूपस्य कादाचित्कस्यानन्दाधीनया कथञ्चिद्विकारार्थोंयुज्यते ; जीवस्य स्वत आनन्दरूपस्य स्वतस्संसारित्वावस्थावा तद्विकारः ; अत आनन्दमयो नेतर इति न,  मयडर्थविकारानन्वयादिति शङ्कार्थः । विकारार्थत्वस्य जीवेतरयोरसम्भवात् अन्नरसप्राणमनोविज्ञानवृत्तिप्राचुर्याणां  पूर्वमयडर्थत्वात्प्राचुर्यस्य धर्म्यन्तरे सजीतीयाल्पतया ऽप्युपपत्तेस्तस्यैवग्नन्दवल्ल्यां प्रतिपादानाच्च प्राचुर्यशब्दएवायम्मयट् ;  पूर्वत्र प्राचुर्य समानाधकरणविजातीयाल्पत्वमपेक्ष्य, शरीर इव पुरुषेन्नरसांशादितरांळोल्पः, प्राणे प्राणवृत्तेरपादानादिवृत्तिरल्पा, मनस्यपि जाग्रत्स्वप्नावस्थापेक्षया सुषुप्त्यवस्थाया अल्पत्वान्मनोवृत्त्यभावोल्पः, तत्कालाल्पत्वेन तदल्पता, जीवे ज्ञानवृत्त्यपेक्षया सुखादिवृत्तिरल्पा, एवं  समानाधिकरणाल्पसिद्धावपि आनन्दमये व्यधिकरणस्य जीवानन्दस्यामनुष्यानन्दादाचतुर्मुखानन्दादल्पत्वस्य प्रकरण एव मयडर्थनिरूपणार्थमेव 
प्रतिपादनान्मयट्  प्राचुर्यार्थ एव ।
3- तद्धेतुव्यपदेशाच्च।।1-1-15 ।। 
	जीवानन्दहेतुत्वेनायमानन्दमय उपदिश्यते-"कोह्येवान्यात् कः प्राण्यात् यदेष आकाश आनन्दोन स्यात् एषह्येवानन्दयाती" ति । आनन्दयित व्यादानन्दयितान्यः । 'यदेष आकाश आनन्द' इति आनन्दमयः परामृश्यते । 'सोकामयते' ति प्रकृतमानन्दमयमुक््त्वा 'असद्वा इदमि' ति श्लोकनापि तमेवोक्त्वा 'रसोवैस' इति पुनस्तस्यैव परामर्शात् 'सएष' इति स एव हि परामृश्यते ।
4- मान्त्रवर्णिकमेव च गीयते ।। 1-1-16।। 	  
	"ब्रह्मविदाप्नो" ति  परमिति जीवप्राप्यतया प्रतिपन्न ब्रह्म 'सत्यं ज्ञानमनन्तं ब्रह्मे' ति मन्त्रवर्णेनोच्यते, तदैव तद्विवरणार्थप्रवृत्ते पञ्चकोशवाक्ये  आनन्दमयशब्देनोच्यते,  अतः प्राप्यप्राप्तृभेदस्यावश्यत्वादानन्दमयोनेतरः । 
	जीवस्यैव शुद्धं स्वरूपं प्राप्यतयोच्यते, इत्यत्राह-
5-नेतरोनुपपत्तेः ।। 1-1-17 ।।
	इतरो जीवो मुक्तावस्थोपि नमान्त्रवर्णिकः, विपश्चित्त्वस्य जीवे अनुपपत्तेः ; विविधं पश्यच्छित्त्वं हि विपश्चित्त्वम् । इदमेव विपश्चित्त्वं 'सोकामयते' ति विवरिष्यते, 'ब्रह्मणा विपश्चिते' त्युक्तब्रह्मशब्दार्थविवरणानन्तरं विपश्चिच्छब्दार्थविवरणस्योचितत्वात् ।
6 - भेदव्यपदेशाच्च ।। 1-1-18 ।।
	'तस्मद्वा एतस्माद्विज्ञानमयादन्योतर आत्मानन्दमय' इतिजीवाद्भेदव्यपदेशाच्चायमानन्दमयो नेतरः ।
7-कामाच्च नानुमानापेक्ष। ।। 1-1-19 ।।
	अनुमीयत इत्यनुमानंप्रधानम्, तच्चानुमानपदं तत्कार्यशरीरपरम्,  कामशब्दस्सर्गाद्यकालीनसङ्कल्परः, हेतुनिर्देशापेक्षापदाभ्यां कार्यं गम्यते,तेनायमर्थ--कामादेव विचित्रजगत्सृष्टिः श्रीयते, तस्यच न शरीरापेक्षासम्भवति, तदानी शरीरसर्गासिद्देः, तस्मादीदृशसर्गकर्तात आनन्दमयो नेतर इति ।
8. अस्मिन्नस्य च तद्योगे शास्ति ।। 1-1-20 ।।
	अस्मिन्निति वि,यसप्तमी । अस्मिन्नानन्दमये अस्य-जीवस्य, तद्योगम् आनन्दयोगम्, 
शास्ति शास्त्रं-"रसोवैसः रसं ह्येवायं लब्ध्वान्दीभवती" ति,  रसशब्दाभिधेयानन्दभयलभादयं  जीवशब्दाभिलपनीय आनन्दी भवतीति  उच्यमाने यल्लाभाद्य आनन्दी भवति स स एवेत्यनुन्मत्तः को ब्रवीतीति । 
	ननु साधकस्याभ्यासादित्युपक्रान्तत्वात् कृक्स्नसाधकोपन्यासानन्तरं  बादकपरिहारो युक्तः, तत्कर्थं प्रथमसूत्रानन्तर्ये विकारसूत्रस्येति चेत् ?प्रथमसूत्रशेषत्वात्तदान्तर्यमिति ब्रूमः,  प्रतमसूत्रे हि मयडर्थः प्राचुर्यमेव हेतुतया  विवक्षितम्, एवञ्चानन्दमयः परमात्मा,  "तेये सतमानन्दाः" "स एक  आनन्द" इत्यभ्यासाधीननिरतिशयत्वाधिकरणानन्दयोगस्य मयटा प्रतिपादनादित्यर्थः । अत्र हेत्वसिद्धिशङ्कापरिहारार्थं द्वितीयसूत्रम्। तत्र 'विकारशब्दान्नेतिचेदि' त्येतत् पूर्वपक्षसाधकपरं हेत्वसिद्धिपरं च मन्तव्यम् ।
	परेतु-  किमिह प्रियमोदादिरूपकल्पिताशिरःपक्षाद्यवयवयुक्ततया उपास्य आनन्दमयो जावः प्राधान्येन प्रतिपाद्यः, ब्रह्मस्तु पुच्छरूपतदवयवतया निर्दिश्यते ;उत शुद्धं ब्रह्मैव पुच्छशब्देनानन्दमयस्याप्याधारतयास्वप्राधान्येन प्रतिपाद्यते 
आनन्दमयस्त्वन्नमयादिवत्तत्प्रतिपत्त्युपायतामात्रेणनिरूप्यते ? इति संशयः । तत्र पुच्छशब्दमुख्यत्वानुरोधात् ब्रह्मणोवयवत्वमिति पूर्वपक्षे  राद्धान्तः -  आनन्दमयोभअयासांदि ति । 
	आनन्दमयवाक्ये श्रुतं पुच्छब्रह्म स्वप्राधान्येन वाक्यप्रतिपाद्यम्,  'असन्ने सभवती' ति निगमनश्लोकस्थब्रह्मशब्दाभ्यासविषयत्वात् । ननु असिद्धोयं हेतु- आनन्दमय एव निगमनश्लोकविषयोस्त्विति शङ्काया मप्येतदेवोत्तरम् ।  आनन्दमयो न निगमनश्लोकप्रतिप्राद्यः, तत्र ब्रह्मशब्दाश्यासदशनात्, अभ्यस्यमानं ब्रह्मशब्दम्प्रत्यानन्दमयस्य मुख्यार्थत्वाभावादेकं पुच्छपदमनुरुध्यानेकस्य ब्रह्मशब्दस्यानन्दमये जघन्यवृत्तिकल्पनानुपपत्तेः; एकबाधादनेकबाधस्यान्याय्यत्वेन उपक्रमादस्य प्रबलत्वात् । सूत्रस्य सिद्धान्तसाधकत्वेन योजनायामानन्दमयपदेन आनन्दमयवाक्ये श्रुतं पुच्छब्रह्म लक्षणीयम्, सिद्धान्तसाधकहेत्वसिद्धिनिरासकत्वयोजनायामीक्षतिसूत्रान्नञमनुवर्त्य निषेध्याध्याहारेण साध्यं पूरणीयम् । ब्रह्म पुच्छमभ्यासादित्यार्जवेन सूत्रे कर्तव्ये आनन्दमयो (पासादिति सूत्रकरणस्यैतत्प्रयोजनम् - यदीक्षतिसूत्रान्नञनुवर्तनेन तद्वन्निषेध्याध्याहारेण चानन्दमयो न निगमन श्लोकप्रतिपाद्य इति हेत्वसिद्धिशङ्कानिरासकहेतुसाध्यमपि लभ्यत 
इति । प्रयोजनान्तरञ्च व्यवहितानन्तरसूत्रे दर्शयिष्यामः । स्यदेतत्, पुच्छशब्दस्थाभ्यस्यमानब्रह्मशब्दमुख्यतानुरोधेन मुख्यार्थत्यागेतस्य प्रतिष्ठापदेनैवाधारत्वलाभेनाधारलक्षणाया अप्यनुपपन्नत्वेनानर्थक्यमेव प्राप्नुयात्, ततश्चानर्थक्यप्रतिहतानां विपरीतं बलाबलमिति न्यायेनाभ्यस्तब्रह्मशब्दादपि पुच्छशब्द एव बलीयानित्याशयवती शंकामनुभाष्य निराकरोति - विकारशब्दान्नेति चेन्नप्राचुर्यात् ।
	विकारपदेनावयवो लक्ष्वते, तद्वाची पुच्छशब्दो विकारशब्दः, स एव विकारो विगतकार्यः अनर्थकशब्दः, 'अकर्तरिच कारके संज्ञायामि' ति कर्मणिघञन्तः कारशब्दः कार्यवाची, एवमर्थान्तरस्यापि गर्भीकरणायावयवशब्दादिति वक्तव्ये विकारशब्दादिस्युक्तम्, तथाच पुच्छावयववाचिनस्तदर्थपरित्यागे लक्षणीयार्थाभावेन प्रसक्ता नर्थक्यात् पुच्छशब्दाद्धेतोर्न ब्रह्म प्राधान्येन प्रतिपाद्यमिति चेदिति शङ्कार्थः । प्राचुर्यादिति तन्निराकरणांशस्यायमर्थः - प्राचुर्यात् - अवयवप्रायवचनात्, पुच्छशब्दोपपत्तेरिति । इदमुक्तं भवति - अन्नमयादीनां शिरआदिषु पुच्छान्तेषु अवयवेषूक्तेष्वप्यानन्दमयस्यापि शिरःपक्षाद्यवयवान्तरोक्त्यनन्तरं प्रायपाठानुसारेण पुच्छपदेन कस्मिश्चिदर्थे निर्देष्टव्ये आनन्दमयं प्रत्याधारत्वेन ब्रह्मणि च प्रतिपादनीये 
तदुभयानुग्रहलाभाय 'ब्रह्म पुच्छं प्रतिष्ठे'त्याह श्रुतिः, नावयवविवक्षयेति नन्ववयवविवक्षाभावे कथमवयववाचि पुच्छपदप्रायपाठानुग्रह इति चेन्न - तथापि पुच्छपदमात्रप्रायपाठानुग्रहलाभात् । बृहदारण्यके पञ्चाग्निविद्यायां "असौ वा व लोकोग्निर्गौतम तस्यादित्य एव समिद्रश्मयो धूमा" इत्यादिषु पञ्चसु पर्यायेषु 'अथैनमग्नये हरन्ति तस्याग्निरेवाग्निर्भवति सभित्समिद्धमो धूम' इत्यादिषष्ठपर्याये सांपातिकाग्नि समिद्धमादिविषयत्वेन मुख्याग्निसमिद्धमादिविषयत्वेन च भेदे सत्यपि अग्नि समिद्धमादिशब्दप्रयोगैकरूप्यवदिहापि पुच्छपदप्रयोगैकरूप्यस्यावैकल्यात् । ननु तथाप्यानर्थक्यमपरिहृतमेव, प्रतिष्ठापदेनैवाधारत्वलाभात्; ननु यथा कान्तिमान्मुखचन्द्र इत्यत्र स्वशब्देनैव कान्तिमत्त्वे लब्धेपि मुखे गौणं चन्द्रपदमपि दृश्यते तथेह प्रतिष्ठापदेनाधारत्वे लब्धेपि तल्लम्भकः पुच्छशब्दोपि स्यादिति चेन्न, - वैषम्यात्, तत्राहि चन्द्रस्य यावती कान्तिः तावती मुखे स्तुत्यर्थे प्रतिपिपदादयिषिता, नच तावती कान्ति मच्छब्देन लभ्यते, तस्य मानान्तरसिद्धमुखगताल्पकान्तिमात्रविषयत्वेन चारितार्थ्यात्, 
अतश्चन्द्रतुल्यकान्तिमत्त्वलाभाय चन्द्रपदमुपयुक्तम्, इहतु ब्रह्मणि प्रतिष्ठात्वसङ्कोचकमानान्तराभावात्तस्य निरपेक्षसर्वप्रतिष्ठात्व प्रतिपादकश्रुत्यन्तरानुरोधाच्च निरतिशयमाधारत्वं प्रतिष्ठापदेन लभ्यत इति किमत्र पुच्छपदेन करिष्यते,  प्रत्युत पुच्छतुल्याधारत्वलक्षणायां पुच्छस्याधारत्वमाधारान्तरसापेक्षं सातिशयमिति ब्रह्मणस्तथाभूतमाधारत्वं लक्षयत्पुच्छपदं अनिष्टार्थमेव स्यादितिचेत् ? उच्यते, आधारत्वसामान्यमेव पुच्छवद्भावविशेषिततया तेन लक्षणीयम्, श्रोतृबुद्ध्यवतरणायपक्षिणां पुच्छमाधार इति दृष्टम्, एवं पाक्षितया रूपितस्यानन्दमयस्य ब्रह्म पुच्छवदाधार इत्युक्ते दृष्टान्तमुखेन सम्पर्तिपत्तिर्भवति, ब्रह्मणि क्रमेण श्रोतृबुध्यवतरणाय हि श्रुत्या अन्नमयादिक्रम आश्रितः, अत्रानन्दमयं
   प्रत्त्माधारत्वेन ब्रह्मणि विवेच्ये पक्षित्वेन रूपितस्य तस्याधारसद्भावः पुच्छपदप्रयोगमुखेन दृष्टान्तमुद््घाठ्य व्यञ्जितः श्रोतृबुद्ध्यवतरणाय । लोकेपि 
प्रातिस्विकशब्ददर्शितार्थमात्र एव दृष्टान्तोपन्यासः प्रचुरो दृश्यते, यथा यो यो धूमवान् सोग्निमान्यथा महानस इति, यथा वा 'एकोहि दोषो गुणसन्निपाते निमज्जतीन्दोः किरणेष्विवांक' इति । न च दृष्टान्तोपन्यासेन सर्वात्मना तदीयधर्मसदृश एव धर्मस्सिद्ध्यतीति नियमः, येन पुच्छपदेन पुच्छवदाधारत्वलक्षणायां सापेक्षाधारत्वमनिष्टं प्राप्नुयादिति शङ्कयेत, 'आकाशवत्सर्वगतश्च नित्य' इत्यादीनां प्राचुर्येण दर्शनात् ; नहि ब्रह्मणस्सर्वगतत्वे नित्यत्वे च प्रतिपादनीये श्रोतृवुद्ध्यवतरणायाकाश दृष्टान्तोपन्यासेन ब्रह्मणोप्याकाशवकदापेक्षिकमेव परिच्छिन्नं सर्वगतत्वन्नित्य त्वञ्च प्राप्यते । सूत्रे प्रायपाठादिति स्पष्टं वक्तव्ये प्राचुर्यादिति वचनं प्रागन्नमयादिपर्यायेषु प्रतिपर्यायं पुच्छशब्दसद्भावेन तत्प्रचुरूपं प्रायपाठ मन्यत्रापि श्रोतृवबद्ध्यवतरणाय दृष्टान्तोपन्यासप्राचुर्ये तदर्थदृष्टान्तोपन्यास स्थलेषु प्रतिपिपादयिषिते दृष्टान्तदृष्टहनिधर्मानापत्त्युदाहरणप्राचुर्यञ्च सङ्गृहीतुम् । स्यादेतत्, नकेवलमेकस्य पुच्छशब्दस्य स्वारस्यमनुरुध्य निगमनश्लोकस्यानन्दमयंविषयत्वं कल्प्यते, येन तस्याभ्यासाद््दुर्बलत्व नाधारलक्षकत्वं समार्थ्येत, किन्तु कृत्स्नस्यानन्दमयवाक्यस्य स्वारस्यमनु रुध्य, कृत्स्नेनापि ह्यानन्दमयवाक्येन  'ब्रह्मपुच्छं प्रतिष्ठे' त्यन्तेना वयव्यानन्दमयः पूर्वपर्यायेष्वन्नमयादिवच्छिरःप्रभृतिपुच्छान्तसकलावयवा पेक्षया प्राधान्येन प्रतीयते, अतः प्रथमश्रुतानेकावान्तरवाक्यधटिमहावाक्यविरोधादभ्यस्तस्यापि 
ब्रह्मशब्दस्यानन्दमये जघन्यवृत्तिकल्पनं युक्त मित्याशङ््क्याह - तद्धेतुव्यपदेशाच्च ।
	'इदं सर्वमसृजत यदिदं किञ्चे' ति सानन्दमयं विकारजातं प्रति ब्रह्मणस्स्रप्टृत्वोपदेशादपि ब्रह्म स्वप्राधान्येनैव प्रतिपाद्यम् । ननु सोप्यसञ्जातविरोध्यानन्दमयवाक्यानुसारेण कथ़ञ्चिद््दृष्टद्वार स्रष्टर्यानन्दमयेऽप्यवतिष्ठताम् ; मैवम्, 'सोकामते' त्यारभ्य कामनापूर्वकसकल प्रपञ्चस्रष्टृत्वप्रतिपादनात् तस्य च तत्रान्वेतुमयोग्यत्वात् । इदं च तत्रान्वेतुमयोग्यत्वं सूत्रे व्यपदेशादिति व्युपसर्गेण लभ्यते । विशिष्टो ह्यपदेशो व्यपदेशः । सच 
जीवेन्वेतुमयोग्येन कामनापूर्वकत्वेन विशिष्टः सूष्टृत्वनिर्देशः । चकारेण निगमनश्लोकत्यापि तत्रान्वेतुमयोग्यत्वं समुच्चीयते । नह्यानन्दमये प्रियमोदादियुक्ततया लोकप्रसिद्धे निगमनश्लोकोक्ता सत्त्वासत्त्वश्ङ्कान्वेति । चकारेण 'कोह्येवान्यात्कः प्राण्यात् । यदेष आकाश आनन्दो न स्यात् ऐषह्येवानन्दयाति' 'भीषास्माद्धातः पवत' इत्याद्युत्तरसन्दर्भगतसर्वप्राणप्राणयितृत्वप्रशासितृत्वोपदेशा अपि समुच्चीयन्ते । एतेपि हि जीवेन्वेतुमयोग्याः । अतो बहुबाधस्यान्याय्यत्वादानन्दमयवाक्यस्यैव पुच्छपदमात्रलक्षणासाध्यं ब्रह्मप्राधान्यं अभ्युपगन्तुं युक्तम् । सूत्रे तच्छब्द आनन्दमयपरः, आनन्दमयसूत्रे पुच्छब्रह्मलक्षकस्याप्यानन्दमयपदस्य मुख्यार्थतया तस्य सन्निधापितत्वात् । न च पूर्ववाक्यगतशब्दसन्निधापितस्यापि पूर्ववाक्यार्थन्वयिन एव सर्वनाम्ना परामर्श इति नियमोस्ति । तथा नियमाभ्युपगमेपि नानुपपत्तिः, आनन्द मयसूत्रस्य द्वितीययोजनायामानन्दमयस्य वाक्यार्थान्वयित्वात् । इदमपि ब्रह्म पुच्छमास्याभ्यासादिति सूत्रे कर्तव्ये आनन्दमयोभ्यासादिति सूत्रकरणस्य प्रयोजनम्, यदानन्दमयस्यात्र सर्वनाम्ना परामर्शेनात्र सूत्रलाघव लाभः एवमुपक्रमगतबहुप्रमाणविरोधेन प्रथमश्रुतस्याप्यानंन्दमयवाक्यस्य ब्रह्मप्राधान्यं समर्थितम् । इदानी परमोपक्रमानुसारेणाप्यानन्दमयवाक्यस्य ब्रह्मप्राधान्यं सिद्ध्यतीत्याह - मन्त्रबर्णिकमेवच गीयते ।
	यत् 'सत्यं ज्ञानमनन्तं ब्रह्मे' ति मन्त्रवर्णे स्वप्रधानतया प्रकृतं ब्रह्म, यच्च 'तस्माद्वा एतस्मादात्मन आकाशस्सम्भूत' इत्याद्युतरसन्दर्भे तस्मादिति प्रकृतवाचिना तच्छब्देनानुकृप्याकाशादिसकलप्रपञ्चकारणत्वेनोपवर्णितम्, तदेवेदं 'ब्रह्म पुच्छं प्रतिष्ठे' ति 
ब्रह्मापदेन गीयत इति तस्यैव स्वप्राधान्यं युक्तम् ; स्वप्रधनमान्त्रवर्णिकब्रह्मोपस्थापकप्रथमश्रुतब्रह्मपदानुसारेण चरम श्रुतस्यानन्दमयवाक्यस्य वर्णनीयत्वात् । ननुच मन्त्रवर्णे ब्रह्मण इव 'आत्मन आकाशस्सम्भूत' इत्यात्मनः प्राधान्यावगमादात्मशब्दनिर्दिष्ट आनन्दमयः प्रधानं कुतो न स्यादिति शंकानिरासार्थमेवकारः सूत्रे प्रयुक्तः । मान्त्रवर्णिकस्य ब्रह्मण एव 
प्राधान्यमनुसरणीयम्, उपक्रमगतत्वात्, नतु तदनन्तरश्रुतस्यात्मन इति भावः । यद्यप्यभ्यासादिति हैतुनैव मन्त्रगतमपि ब्रह्मपदं क्रोडीकर्तुं शक्यम्, तथापि 'ब्रह्मविदाप्नोति परमि' त्येतदनन्तरं किन्तद््ब्रह्मेति जिज्ञासायां लक्षणमुखेन तन्निर्धारणप्रवृत्तो मन्त्रस्तावद््ब्रह्मप्रधानः, तदेवच ब्रह्म 'तस्माद्वा एतस्मादि' त्यनन्तर सन्दर्भे सर्वनाम्नानुकृष्टं सदिहापि 'ब्रह्म पुच्छं प्रतिष्ठे' ति स्वशब्देन निर्दिश्यत इति पूर्वसन्दर्भप्रवृत्तिपर्यालोचनया प्रकरणस्य ब्रह्मप्राधान्यस्फुटीकरणाय मान्त्रवर्णिकसूत्रम् । स्यादेत्, 'ब्रह्मविदाप्नोती' त्यादिपूर्व सन्दर्भस्य 'असन्नेवसभवती' त्याद्युत्तरसन्दर्भस्य च ब्रह्मप्राधान्येप्यानन्दमयवाक्ये आनन्दमयस्य प्राधान्यम् तत्र ब्रह्मणः कल्पितपुच्छभावेन उपसर्जनत्वञ्चास्तु, ब्रह्मपरयोः पूर्वापरसन्दर्भयोरुपास्योपसर्जनब्रह्मगत जगत्कारणत्वादिगुणसमर्पकतया वाक्यैकवाक्यतोपपत्तेरित्याशङ््क्याह - नेतरोनुपपत्तेः ।
	इतर आनन्दमयो न प्राधान्येन प्रतिपाद्यः, उपक्रमोपसंहारावगतब्रह्मप्राधान्यविरोधेन उपास्यानन्दमयविशेषणगतगुणसमर्पणार्थ- त्वकल्पनानुपपत्तेः । स्यदेतत्, पूर्वापरसन्दर्भयोर्ब्रह्मप्रधान्येपि आनन्दमयवाक्ये ब्रह्मणः पुच्छभावेनोपसर्जनत्वमस्तु, क्वचिद्वाक्ये उ...र्जनस्यान्यत्र प्राधान्याविरोधित्वादित्याशङ््क्य 'ब्रह्मविदाप्नोति परमि' त्यस्मिन् प्रकरणे प्रतिपाद्यस्यज्ञेयस्य शुद्धब्रह्मण उपास्यमानन्दमयं प्रति विशेषणत्वन्न सम्भवती त्यभिप्रायेणाह - भेदव्यपदेशाच्च ।
	 भेदविरोध्यपदेशो भेदव्यपदेशः देहप्रपञ्चमिध्यात्वपर्यवसार्या 'यतो वाचो निवर्तन्ते अप्राप्य मनसा सह आनन्दं ब्रह्मणो विद्वान् न बिभेति कुतश्चने' त्युपदेशः, तद्विरोधात्, प्रियाद्यवयवयुक्तस्सविशेष आनन्दमय उपास्योपि न प्रतिपाद्यः, निर्विशेषस्य मुमुक्षुज्ञेयस्य कल्पितपुच्छभावेनोपास्यं सविशेषं प्रति विशेषणत्वायोगात्, किन्तु ज्ञेयं निर्विशेषं पुच्छब्रह्मैव प्रतिपाद्यम् । ननु भृगुवल्ल्यां अन्नप्राणमनोविज्ञान क्रमेण पञ्चपर्यायाम्नातस्यानन्दमयस्य 
प्राधान्येन प्रतिपाद्यत्वं स्थान साम्यादनुमीयते; न 
च 'ब्रह्मविदाप्नोति परमि' ति मुमुक्षुज्ञेयब्रह्मोपक्रमस्य 'यतो वाच' इति निर्विशेषोपसंहारस्य च विरोधः, ताभ्यां प्रकरणस्य शुद्धब्रह्मपरत्वेपि मध्ये कल्पितपुच्छभावसविशेषोपसर्जनकस्यो पास्यस्यानन्दमयस्य प्रतिपादनसम्भवादित्याशङ्क्याह - कामाच्च नानुमानापेक्षः । 
	काम्यत इति कामो भृगुवल्लयाम्नात आनन्दः, तद््दृष्टान्तमव लम्ब्यानन्दमयस्य प्राधान्यानुमानेपि प्रत्याशा न कार्या, तत्र श्रुत्यैवानन्दमयस्य उपक्रान्तब्रह्मरूपतया 'आनन्दो ब्रह्मोति व्यजानादि' ति साक्षात् 'आनन्दाद्ध्येव खल्विमानि भूतानि जायन्त' इति लक्षण मुखेन च पर्यवसानप्रतिपादनात्तदनन्तरमन्यस्य प्रतिपादनाभावादिहानन्द मयप्रतिपादनानन्तरं ब्रह्मप्रतिपादनात्तत्रैव पूर्वोत्तरसन्दर्भसमन्वय इति वैषम्यसम्भवात् । सूत्रगतेन चकारेणान्नमयादिभ्यः प्राणमयादीनामिवा नन्दमयादान्तरत्वेन ब्रह्मणोनुपदेशमालम्ब्याप्यानन्दमयस्य प्राधान्यानुमानप्रत्याशा न कार्येति समुच्चीयते । यद्यपि सूत्रे कामादिति स्थाने स्पष्टार्थमानन्दादिति वक्तुमुचितम्, तथाप्यनेनैव सूत्रेणानन्दमयाधारत्वेन निर्दिष्टं पुच्छब्रह्मानुमानिकं प्रधानमिति सांख्येन प्रत्याशा न कार्य, 'सोकामयते' ति श्रुतात्कामादानन्दरूपत्वात्प्रशासितृत्वाच्चेति पूर्वाधिकरणोक्तगतिसामान्यप्रपञ्चनार्थमर्थान्तरमपि क्रोडीकर्तुं कामादित्युक्तम् । स्यादेतत्, निर्विशेषप्रकरणमध्येपि सविशेषब्रह्मोपसर्जनकार्षो पासनाविधाने सम्भाविते सत्यानन्दमयवाक्ये विध्यश्रवणेप्यपूर्वत्वादुपासनाविधिकल्पनमुपपद्यत इत्यानन्दमयवाक्यं  तत्प्रधानमस्त्वित्याशंक्याह आस्मिन्नस्यच तद्योगं शास्ति ।
	अत्रैव प्रकरणे 'रसो वे सः - रसं ह्येवायं लब्ध्वानन्दीभवती' ति शास्त्रं रसो वै स इति पुच्छब्रह्मणो निरतिशयानन्दरूपत्वं प्रतिज्ञायतत्र हेतुत्वेन "एतस्यैवानन्दस्यान्यानि भूतानि मात्रामुपजीवन्ती" ति श्रुत्यन्तरसिद्धमानादगयं तद्विपयानुभवजन्यसुखवृत्तिषु प्रतिबिम्बितं ब्रह्मानन्दलेशं लब्ध्वा निर्वृतो भवतीत्यमुमर्थं शास्ति अतस्तत्रानन्दमयपरामर्शस्य निरतिशयानन्दरूपपुच्छप्रतिपत्तिशेषत्व क्लृप्तमित्यानन्द मयवाक्येपि तदुपन्यासस्य पुच्छब्रह्मप्रतिपत्तिशेषत्वमेव युक्तम्, 
नतृपासनार्थत्वम्, सूत्रेस्मिन्नस्येति सर्वनाम्नि पुच्छानन्दमयपरे तयोरानन्दमयसूत्रे 
आनन्दमयपदेन लक्षणामुख्यवृत्तिभ्यामुपत्थापितत्वात् । तद्योगमित्यत्र तच्छब्दः पूर्वसूत्रगतकामशब्दोक्तानन्दपरामर्शी । ततश्चास्मिन्पुच्छब्रह्मणि आनन्दमयस्यानन्दयोगं 'रसंह्येवायमि' त्यादिशास्त्रं शास्तीति सूत्रार्थः । चकारेणान्यत्र क्लृप्तिमनपेक्ष्य सम्भवत्येकवाक्यत्वमिति न्यायेनाप्यानन्दमयवाक्ये तदुपन्यासस्य ब्रह्मप्रतिपत्तिशेषत्वं सिद्ध्यतीत्ययमर्थः समुच्चीयते ।
	परेषामेव  योजनान्तरं - किमिह "सत्यं ज्ञानमनन्तं ब्रह्म" ति प्रकृतं परमेव ब्रह्मानन्दमयशब्देनोच्यते, किंवा न्नमयादिवद््ब्रह्मणोर्था तरमिति ? किं तावत्प्राप्तम् ?    ब्रह्मणोर्थान्तरमितिकुतः प्रियाद्यवयवयोगाच्छारीरत्वश्रवणाच्चेति । अत्र राद्धान्तः पर एवात्मानन्दमयः, अभ्यासात्, परस्मिन्नेव ह्यानन्दशब्दो बहुकृत्वोभ्यस्यते - "रसेह्येवायं लब्ध्वानन्दोभवति कोह्येवात्यात्कः प्राण्यात् यदेष आकाश आनन्दो न स्यात् एषह्योवानन्दयाति"  "सैषानन्दस्य मीमांसाभवति" एतमानन्दमयमात्मानगुपसङ्कामति" "आनन्दं ब्रह्मणोविद्वान्" आनन्दो ब्रह्मेति व्यजानादि" ति । यत्तु - प्रियादीनां शिरस्त्वादिकल्पनानुपपन्नेति ; अनन्तरोपाधिजनिता न स्वाभाविकीत्यदोषः शारीरत्वमप्यानन्दमयस्यान्नमयादिशरीरपरम्परया प्रदर्श्यमानत्वात्, नपुन स्साक्षदेव शारीरत्वं संसारिवत् । तस्मादानन्दमयः परमात्मा । विकारशब्दोन्नेति चेन्न प्राचुर्यात् ।
	नानन्दमयः परमात्मा भवितुमर्हति, विकारशब्दात्, आनन्दमय इति  मयटो विकारार्थत्वादिति चेन्न; - प्राचुर्यार्थेपि मयट्स्मरणात् । आनन्दप्रचुरत्त्वञ्च ब्रह्मणो मनुप्यादारभ्योत्तरोत्तरस्मिन् स्थाने शतगुण आनन्द इत्युक्त्वा ब्रह्मानन्दस्य निरतशयत्वावधारणात्, तस्मात् प्राचुर्यार्थे मयट् । तद्धेतुव्यपदेशाच्च ।
	इतश्च प्राचुर्यार्थे मयट्,  "एषह्येवानन्दयाती" ति ब्रह्मण आनन्दहेतुत्वव्यपदेशात् ; योह्यन्यानानन्दयति स प्रचुरानन्द इति प्रसिद्धम्, तस्मात् प्राचुर्यार्थे मयटस्सम्भवादानन्दमयः पर एवात्मा । मान्त्रवर्णिकमेवच गीयते ।
	"सत्यं ज्ञानमि" ति मन्त्रवर्णोक्तमेव ब्रह्मेह गीयते - "अन्योन्तर आत्त्मानन्दमय" इति । मन्त्रब्राह्मणयोश्चैकार्थत्वं युक्तम् । तस्मा दानन्दमयः पर एवत्मा । नेतरोतुपपत्तेः ।
	इतश्चानन्दमयः परएवात्मा नेतरः । इतर इतीश्वरादन्यस्संसारी जीव इत्यर्थः । न जीव आनन्दमयः, 'सोकामयते' त्याद्युक्तमर्वविकार स्रष्टृत्वादेः परस्मादात्मनोन्यत्रानुपपत्तेः । 
भेदव्यपदेशाच्च ।
	इतश्च नानन्दमयस्संसारी, "रसो वै सः रसंह्येवायं लब्ध्वानन्दी भवती" ति जीवानन्दमययोर्भेदेन व्यपदेशात् । न हि लब्धैव लब्धव्यो भवति । कामाच्च नानुमानापेक्षा ।
	आनुमानिकमपि सांख्यकल्पितमचेतनं प्रधानमानन्दमयत्वेन कारणत्वेन वा नापेक्षितव्यम्, आनन्दमयाधिकारे 'सोकामयत बहुस्यां प्रजायेये' ति कामयितृत्वनिर्देशात् । आस्मिन्नस्यच तद्योगं शास्ति ।
	इतश्च न प्रधानं जीवो वानन्दमयः, यस्मादास्मिन्नानन्दमये प्रकृत आत्मनि प्रतिबुद्धस्यास्य जीवस्य तद्योगं शास्ति शास्रम् । तदात्मना योगस्तद्योगः - तद्भावापत्तिः, मुक्तिरित्यर्थः । तद्योगं शास्ति शास्रं "यदा ह्येवैष एतस्मिन्नदृश्ये ऽनात्म्येनिरुक्तेऽनिलयने ऽभयं प्रतिष्ठां विन्दते अथ सोभयं गतो भवति - यदाह्येवैष एतस्मिग्नुदरमन्तरं कुरुते अथ तस्य भयं भवती" त्यादि । तस्मादानन्दमयः परमात्मेति ।
	अपरेतु - किमन्नमयादयः पञ्चापि विप्णुरेव, उतान्य इति संशयः ? किं प्राप्तम् ? अन्य इति । कुतः ?  अन्नमयादिशब्दा हि विकारवाचिनः, मयट्प्रत्ययस्य विकारार्थेनुशासनाद्विकारस्य चान्यत्रैव सम्भावादिति । एवं प्राप्ते राद्धान्तः - अन्नमयादयो विष्णु, ब्रह्मशब्दा भासात् । तस्य च विष्णावेव रूढत्वात् । "तदेव ब्रह्मपरममि" ति श्रुतेः । विकारशब्दान्नेति चेन्न प्राचुर्यात् ।
	नान्नमयादयः परमात्मा, विकारवाचिनो मयट् शब्दस्य श्रवणात्, परामात्मनोन्नादिविकारत्वानुपपत्तेः ; न च ब्रह्मशब्दानुपपत्तिः, अमुख्यार्थसम्भवात्  न च मुख्यार्थे बाधकाभावः, विकारार्थस्य मयट्प्रत्ययस्य बाधकत्वादि चेन्न ;  - मयटो विकार इव प्राचुर्येपि "तत्प्रकृत वचनेमयडि' त्यनुशासनात्, सावकाशेन मयटा निरवकाशस्य ब्रह्मशब्दस्य बाधासम्भवात् । आनन्दमयशब्दस्य विष्णुवाचित्वन्तद्गतमय टश्च प्राचुर्यार्थत्वं हेत्वन्तरेणोपपादयति - तद्धैतुव्यपदेशाच्च ।
	आनन्दमयप्रकरणे श्रूयते - कोह्येवान्यात्कः प्राण्यात् यदेष आकाश आनन्दो नस्यादि"  ति । अस्यार्थः - आसमन्तात्काशमानो विष्णुर्यदि पूर्णानन्दो न स्यात्तदाऽसौ न लोकं प्रवर्तयेत्, आनन्दोद्रेकभन्तरेण तत्प्रवृत्तौ हेत्वभावात् । तदाच लोके कश्चेष्टयेत् धर्मादौ 
च कः प्रवर्तयेत । अन्यस्यास्वातन्त्र्यात् । अतो लोकचेष्टान्यथानुपपस्या तत्कर्ता विष्णुः पूर्णानन्द इति । यद्यानन्दमयो विष्णोरन्यः, मयट्च विकारार्थः, तदा श्रुतिरन्यस्यानन्दविकारत्वे हेतुं ब्रयात्, विष्णोर्महानन्दत्वे हेतुकथनमसङ्गतमेव । तस्य - विष्णोः, तस्मिन्महानन्दत्वे जगच्छेष्टकत्वलक्षणहेतुव्यपदेशादिति सूत्रार्थः । तदिति षष्ठ्यन्तं सप्तम्यन्तं च तन्त्रेणोपातम् । मान्त्रवर्णिकमेवच गीयते ।
	"सत्यं ज्ञानमनन्तं ब्रह्मे" ति मन्त्रवर्णप्रतिपादितमेव वस्तूत्तरेण ग्रन्थेन गीयते, ततश्चान्नमयादयः परं ब्रह्मेत्यर्थः । परपक्षं प्रतिक्षिपति - नेतरोनुपपत्तेः ।
	विष्णोरितरो नान्नमयादिः, अनुपपत्तेः - "सर्वेवै तेन्नमाप्नुवन्ति येन्नं ब्रह्मोपासत" इत्यादिना अन्नमयादिज्ञानान्मोक्षः प्रतीयते, इतरपरत्वे तदनुपपत्तेः, 'नान्यः पन्था' इति निपेधादित्यर्थः । ननु जीव एवान्नमयादिशब्दार्थः; न च तद्धेतुव्यपदेशाद्यनुपपत्तिः, जीवब्रह्मणोरेकत्वस्य विवक्षितत्वेन तदुपपत्तेरित्याशंक्याह - भेदव्यपदेशाच्च ।
	"स यश्चायं पुरुषे यश्चासावादित्ये स एक" इति जीवब्रह्म भेदस्यैवात्रोपदेशेनाभेदस्याविवक्षितत्वान्नान्नमयादिर्जीव इत्यर्थः । नन्वस्त्वनु 
मानादभेदसिद्धिः नचोक्तभेदोपदेशविरोधः, अनुमानविरोर्घेन तस्यैवान्य परत्वोपपत्तेरित्यत्राह - कामाच्च नानुमानापेक्षा ।
	अनुमानस्य कामगामित्वेनादृष्टार्थनिर्णयेऽनपेक्षिततया बाधकत्वायोगा दित्यर्थः । अस्मिन्नस्य च तद्योगं शास्ति ।
	अस्मिन् - अनुवाकद्वये, अस्य - 'स य एवंवि' दित्युक्तस्य ब्रह्मविदः, अन्नमयादिभिर्योगं - प्राप्तिम्, फलत्वेन कथयति श्रुतिः
	एतमन्नमयमात्मानमुपसंक्रामती त्यादिना "एतमन्नमयमात्मानमुपसंक्रम्ये" त्यादिनाच । अतो नान्नमयादयः कोशा इति ।
	अन्येपामेकदेशिमते संशयपूर्वपक्षराद्धान्तेषु सिद्धान्तान्न विशेषः । त्तद्धेतुव्यपदेशाच्चेत्यत्र तु विशेषः, आनन्दमये विकारप्राचुर्ययोस्साधारणस्य मयटो वाक्यशेषप्रतिपन्नार्थो ग्राह्यः, 'एषह्येवानन्दयाती' ति वाक्यशेषेच 'सोकमयते' त्यानन्दमयं प्रकृत्याम्नाते आनन्दमय एव जीवानानन्दयतीति श्रुयते, तस्यच यथा स्वयं धनपरिग्रहरहिंतोपि ऋषिरनुग्रहेणान्यान् धनवतः करोति तद्वदनुग्रहमात्रेणानन्दवतः करोतीति 
नार्थः, किन्तु स्वानन्दैकदेशेनानन्दवतः करोतीति, "एतस्यैवानन्दस्यान्यानि भूतानि मात्रामुपजीवन्ती" ति श्रुत्यन्तरात् ; प्रागत्रापि "रसोवैसः रसंह्येवायं लब्ध्वानन्दी भवती" ति श्रवणाच्च । ननु विषयविशेषसम्पर्केण जायचमानैरानन्दैः आनन्दवत्त्वेनानुभूयमानानां जीवानां नित्यसिद्धब्रह्मानःदैक देशैरानन्दवत्त्वोक्तिर्नोपपद्यत इति चेन्न ;- विषयसम्पर्कादिकारणवशात्तार त्तम्येनाभिव्यक्तो ब्रह्मानन्द एव जीवैरास्वाद्यते, स एव मानुषानन्दप्रभृत्युत्तरोत्तरशतगुणत्वेनाम्नायते, तथा च वाक्यशेषे सर्वजीवापेक्षया प्रचुरानन्दशालित्वमानन्दमयस्य प्रतिपन्नमिति स एव मयडर्थो युक्त इति ।
	अपरे तदेकदेशिनः प्राहुः 'यो वेद निहितं गुहायां परमे व्योमन्नि' त्यत्र प्रतिपन्ना ब्रह्मणो गुहाऽन्नमयादिवाक्यै कोशचतुष्टयरूपा प्रदर्श्यते, गुहामध्ये तदवत्थानस्थलतया निर्दिष्टं चिच्छक्तिरूपं परमं व्योमाप्या नन्दमयवाक्येन विशिष्येदन्तया प्रदर्श्यते, 
आनन्दमयशब्दश्च प्रचुरानन्दपरः. जगत्कारणमानन्दमयो न जीवः, किन्तु ब्रह्मानन्दरूपचिच्छक्तिः, तस्याभ्यस्तानन्दरूपत्वासम्भवादिति सूत्रार्थः । प्रायपाठनीतविकारार्थत्व प्रयुक्तजीवशङ्कानिराकरणार्थं पूर्ववदेव द्वितीयसूत्रं योकजनीयम् । पूर्ववदेव तत्र हेत्वःतरप्रतिपादनार्थन्तृतीयसूत्रम् । तत्रायमर्थयोजनायां विशेषः - रसो वै सः'  'यदेष आकाश आनन्द इत्यानन्दमयस्यानन्दरूपतामुकत्वोच्यते - 'एष ह्येवानन्दयाती' ति । अतो यथा प्रचुरो जलराशिः स्वैक देशैः केदारान् जलवतः करोति एवं प्रचुर एवानन्दः स्वेकदेशै- जीवानानन्दवतः कुर्यान्नत्वप्रचुर इति वाक्यशेषश्रुतानन्दवत्त्वकरणान्यथानुपपत्त्या प्रतीयमानं प्राचुर्यमेव गयङर्थो युक्त इति ।
	अन्येतु तदेकदेशिनः प्राहुः - अस्माल्लोकात्प्रेत्य एतमन्नमय मात्मानमुपसंक्रामती' त्यादावन्नमयादीनां प्रत्येकं चेतनवाचकात्मश्रुतिसम्बन्धात् संसारलोकादुत्क्रान्तस्य मुक्तस्य क्रमग्राप्यत्वावगमाच्चैते सर्वधान्नमयादय आत्मानः पञ्च चेतना अन्नाद्यनुमितवञ्चभूताधिष्ठातारः कारण भूताः पुरुषाः, अन्नमयाद्यत्माधारस्यानन्दमयस्यापि कारणं परमशिवाख्यं ब्रह्म तत्प्रतिष्ठेत्युच्यते । संशयस्तु - 'सोकामयते' त्यादिना जगत्कारणत्वेन प्रतिपाद्यमानः आन दगयः किमाकाशाभिमानी आधिकारिकः पुरुषः, किं वा परमशिवाख्यं ब्रह्मेति ? अत्र पूर्व पक्षः - चेतनत्वोपासनाप्राप्यत्वलिङ्गसहकृतया पञ्चसंख्यया आकाशस्सम्भूत इत्यादिप्राचीनवाक्यप्रतिपन्नपञ्च 
भूतविपरिवृत्त्यनुगृहीतयान्नमयादयः पञ्च भूताभिमानिनः अधिकारपुरुषा इति निश्चिते स्थानप्रमाणादानन्दमय आकाशाभिमानीति युक्तमिति । राद्धान्तस्तु - आनन्दमयो ब्रह्म, निरतिशयत्वेन अभ्यस्यमानानन्दस्य ब्रह्मण्येवोपपत्तेः, विकारभूताधिकारिकपुरुषविशेषपरत्वेनावगतादप्यानन्दमय शब्दात्तदवच्छिन्न- ब्रह्मप्रतीतिरूपपद्यते । नेतरोनुपपत्तेरित्यधिकरणशेषञ्च हिरण्य गर्भनिरासकमधिकरणान्तरं वर्णयन्ति । नितरोनुपपत्ते ।
	इतरो रिहण्यगर्भः "यतः प्रसूता जगतः प्रसृती" इत्यादिवाक्य प्रतिपाद्यो न भवति, जगत्प्रसूतिहेतुत्वादीनां तत्रानुपपत्तेः । हिहण्यगर्भस्य 
परमेश्वरेणाभेदाज्जगत्कारणत्वमस्त्वित्याशंक्याह भेदव्यपदेशाच्च ।
	"यो देवानां प्रथमं पुरस्तात् विश्वाधिकोरूद्रो महर्षिः " हिरण्यगर्भे पश्यत जायमानभि ति परमेश्वरहिरण्यगर्भयोः भेदव्यपदेशादित्यर्थः । कामात्सृष्टिः परमेश्वरस्य श्रूयते,क सा सृष्टिः 'प्रजापतिरकामयत प्रजान्सृजेये' ति चतुर्मुखस्यापि श्रूयते, अतः कामनासृष्टिलिङ्चतुर्मुखः परमेश्वराभिन्न इत्याशङ्क्याह कामच्च नानुमानापेक्षा ।
	कामलिङ्गकानुमानन्नादरणीयमित्यर्थः । अस्मिन्नस्यच तद्योगं शास्ति ।
	अस्मिन्नुपनिषत्तन्त्र एवास्य हिरण्यगर्भस्य तद्योगं - त्सय परमेश्वरस्य शेषत्वसम्बन्धं शास्ति मन्त्रभागः - ब्रह्माधिपतिर्ब्रह्मणोधिपतिरि त्यादिरिति ।
	इतरेतु - आनन्दमयः किं प्रत्यक्, उत प्रकृतिः, अथवा परं ब्रह्मेति संशयः । पूर्वपक्षस्तु - प्रत्यगेवानन्दमयः, अपरोक्षान्नाद्यवयवालम्बनेनो पास्त्युपदेशात् ; प्रकृतिर्वा, साक्षाद्विकारक्षमत्वात् ;  तत एव च साक्षात्सर्ग सम्भवादन्नाद्यवयवानाञ्च राक्षादेव प्राकृतत्वादानन्दावयवत्वसम्भवाच्च । अत्र राद्धान्तः, आनन्दमयोभ्यासात् ।
	आनन्दमयो ब्रह्म, ब्राह्माणामेवासाधारणरूपनाम्नामानन्दमयं प्रकृत्याभ्यस्यमानत्वात् ।  "सोकामयत बहुस्या" मित्यादितः प्रकृतानन्दमयस्य बहुभावेक्षणतत्पूर्वकजगत्स्रष्टृत्वतदनुप्रवेशादीति हि ब्रह्मणो रूपाण्य भ्यस्यन्ते । तद्धेतुव्यपदेशाच्च ।
	यस्मात् प्रकृतस्यानन्दमयस्यानन्दहेतुत्वमानन्दयितृत्वं व्यपदिशति श्रुतिः "एषह्येवानन्दयाती" ति, अतो ब्रह्मैवानन्दमयः । कामाच्च नानुमानापेक्षा ।
	अनुमानं स्मृतिः कापिली, तत्सिद्धमानुमानं प्रधानम्, तस्येहानन्द मयतया प्रतिपादनोपेक्षादुराशा कापिलानान्न युक्ता, कुतः! कामात् - यतः इहानन्दमयं प्रकृत्य 'सोकामयते' त्यादितः बहुभावकामनापूर्वं सर्गादिः श्रूयते, यतश्च न समस्ति जडस्य कामनायोगः ।
	अत्र परपक्षे शुद्धब्रह्मणि वेदान्तानां समन्वयः प्रतिपादित इति यत्सङ्गतावुक्तम्; तत्र किं बृहतिधातुनिष्पन्नबृहतिबृंह्यतीति यास्कनिरुक्तब्रह्मशब्दसामर्थ्यबलास्सूत्राणान्निर्विशेषतात्पर्यासिद्धिः? उत ज्ञाताज्ञाता कारद्वयसापेक्षजिज्ञास्यत्वबलात् ? अथवा निर्विशेषायोग्यजगत्कारणत्वबलात् ? अथवा आहमिति प्रत्यक्षसिद्धे वस्तुनि शास्त्रगम्यत्वोक्तिबलात् ? अथवा तस्मिन्नेव वस्तुनि समन्वयप्रतिपादनबलादीक्षणादियोगप्रतिपादनबलाद्वेति न विद्मः । वस्तुतो ब्रह्मणो निर्विशेषत्वादिति यदि ; तर्हि पूर्वकाण्ड सूत्राणामपि निर्विशेषपरत्वं किन्नोच्यते । वस्तुतो निर्विशेषत्वेपि व्यावहारिकपदार्थानामपि विद्यमानतया शब्दस्वारस्यानुरोधाद्यदि व्यावहारिकविषयत्वं तेषां सूत्राणाभिष्यते, तदा एषामपि सूत्राणां तत एव व्यावहारिकविषयत्वमवर्जनीयमिति न निर्विशेषविषयत्वम् । अस्याश्च चिन्तायाः किं प्रयोजनम्? न ब्रह्मसिद्धिः, पूर्वपक्षिणापि तदङ्गीकारात् । नचास्मिन्वाक्ये तत्प्रतिपादनसिद्धिः, तस्यापि तथात्वात् । न च प्रावान्येन तत्प्रतिपादनसिद्धिः, तदसिद्धावपि ब्रह्मसिद्धेरवैकल्येन तस्सिद्धेः प्रयोजनाभावात् । तदसिद्धौ 'सोकामयते'  त्यस्य प्रधानविषयतयाऽऽनन्दमयस्य प्राधान्याज्जीवस्यैव कारणत्वं स्यात्, अतो ब्रह्मकारणत्वसिद्धये प्राधान्यं प्रसाध्यत इति चेत् ; तर्हि 'तद्धेतुव्यपदेशादि' ति सूत्रविरोधः ब्रह्मणः प्राधान्ये सिद्धे तस्य वाक्यस्य ब्रह्मपरत्वसिद्धिः, सिद्धे च ब्रह्म परत्वे ब्रह्मणः प्राधान्यसिद्धिरिति । किञ्च किमत्र शब्दप्राधान्यं विवश्रितम्;  उतार्थप्राधान्यम्? नाद्यः, सर्वपर्यायेष्वपि शिरःप्रभृतीनां शाब्दं प्राधान्यस्य राजपुरुष इत्यत्र पुरुषस्येवावर्जनीयत्वात् पूर्वपक्षानुपपत्तेः । न द्वितीयः, शिरःप्रभृत्यवयवकस्य प्राधान्यस्यावर्जनीयतया सिद्धान्तानुपपत्तेः । नन्वत्रस्थूलारुन्धतीन्यायेन प्रतिपिपादयिषा किमानन्दमये पर्यवसिता - उतब्रह्मणीति विचार्यते, अतः प्रतिपिपादयिषापर्यवसानभूमित्वमेव प्राधान्यमिति चेत् ? तदण्यानन्दमय एव प्रतीयते, अन्नमयमुखेन प्राणमयस्य तन्मुखेन मनोमयस्य तन्मुखेन विज्ञानमयस्य च 
प्रतिपिपादयिषावतन्मुखेनानन्दमयस्यैव प्रतिपिपादयिषिततायाः 
स्वरसतोवगमात् । यदि प्रतिष्ठात्वेन प्राधान्यं पुच्छस्य विवक्षित्वा ताद्वषयत्वन श्लोकमप्युकत्वान्नमयप्रतिष्ठाभूतपुच्छान्तरत्वेन प्राणभयन्तत्प्रतिष्ठान्तरत्वेन मनोमयन्तत्प्रतिष्ठान्तरत्वेन विज्ञानमयन्तत्प्रतिष्ठान्तरत्वेनानन्दमयञ्च निर्दिश्य, तत्प्रतिष्ठात्वेन ब्रह्म निर्दिशेत् - तदानीं स्थूलारुन्धतीन्यायेन लिलक्षयिषायाः पुच्छे ब्रह्मणि पर्यवसानं स्यात् । नचैवं दृश्यते । नन्दानन्दमयशब्दाभिलप्यजीवाधारत्वेन ब्रह्म प्रतिपिपादयिषितम्, तत्र दृष्टान्ततया कोशचतुष्टयावतारः, यथा एतत्पुच्छादेः प्रतिष्ठात्वन्तथा ब्रह्मपुच्छस्यापीति चेत्  ? तथासति तत्तत्पर्यायेषु पुच्छस्यैव प्राधान्येन श्लोकानान्तद्विषयतापत्तेः, 'तस्माद्वा एतस्मा' दिति वाक्यचतुष्टयवैयर्थ्यापत्तेश्च । किञ्च प्रथमसूत्रे प्रथमयोजनायामानन्दमय शब्दे लक्षणा, वृत्तवर्तिष्यमाणसूत्रेष्वनुपस्थितप्रतिज्ञाध्याहारः, अभ्यास पदे द्रागुपस्थिताभ्यासार्थतात्यागः । यद्यपि सन्निहितोयं ब्रह्मशब्दाभ्यासः ; यथापि आनन्दाभ्यासस्य भूयस्त्वात् - सूत्रे आनन्दमय इत्यानन्दग्रहणान्मयडर्थोपपादकत्वाच्च स एव स्वरसतो बुद्धो सान्निधत्ते । द्वितीययोजनायां नञध्याहारः, वैदेशिकपदाध्याहारः, आभ्यासपदे पूर्वोक्तदोषः । अतो योजनाद्वयमपि त्रिदोषम् . सन्निवेशप्रयोजनञ्चासिद्धम् ; ब्रह्मपुच्छमभ्यासादित्युक्तेपि आवृत्तस्य सूत्रस्यब्रह्मपुच्छं निगमनश्लोकप्रतिपाद्यं तत्र ब्रह्मशब्दाभ्यासदर्शनात्, अभ्यत्तयमानं ब्रह्मशब्दं प्रत्यानन्दमयस्य मुख्यार्थत्वाभावादित्यर्थसम्भवात् । एवं सति पूर्वयोजनायां लक्षणादोषो द्वितीययोजनायां नञध्याहारदोषश्च चिकित्सितौ भवतः । प्रयोजनान्तरञ्च अव्यवहितानन्तरसूत्रे दूषयिष्यते । किञ्च, श्लोके ब्रह्मपदयोर्जीवपरत्वमेव युक्तम्, आन्न्दमयस्यैव पर्यायप्रधानत्वात् । यदि लिंगाच्छूतेः बलीयस्तया पुच्छब्रह्मपरत्वमेव ; तर्ह्वप्रधानपरत्वमेव श्लोकस्यास्तु । यदि प्रधानपरत्वं श्लोकस्य प्रकरणावगतभित्युच्येत; तर्हि प्रकरणस्यानु रोध्यत्वे श्लोकस्य शिरःप्रभृतिसम्बन्धिपरत्वन्तस्यैव पर्यायप्राधान्यं शिरः प्रभृतीनां पुच्छपर्यन्तानां 
उपसर्जनत्वं च प्रकरणावगतम् , अस्मिन्नपि पर्याये यथापूर्वं मयडन्तार्थसम्बन्धित्वेनैव शिरःप्रभृति पुच्छान्तमवगतम् 'तदप्येषश्लोक' इति च सर्वत्र पर्यायेषु तच्छब्देन सिःप्रभृतिसम्बन्ध्येव परामृश्यते, अत एवमाद्यनेकप्राकरणिकार्थानुसारादानन्दमय- परत्वमेव श्लोकस्य युक्तम् । एतत्सर्वं पृष्ठीकृत्य ब्रह्मश्रुत्यनुसरणे प्रधानविषयत्वं बाधित्वा श्लोकस्योपसर्जनपुच्छविषयत्वमेवाङ्गीक्रियताम् ।
	किञ्जात्रेदं विवेचनीयं किन्ततत्पर्यायेष्वन्नमयादीनां प्राधान्यात्तद्विषयतया श्लोकस्य प्रधानविषयत्वम् ? उत श्लोकप्रतिपाद्यत्वात्तेषां प्राधान्यम् ? आद्ये कथं श्लोको भृत्यं राजपदेभिषिञ्चेत्? न द्वितीयः ; श्लोकप्रतिपाद्यं प्रधानमिति श्रुतिवाक्यस्य कैरप्यनध्ययनात् । एवञ्चावयव तत्प्रतिसम्बन्धिनोः प्रधानोपसर्जनभावस्य लोके सम्प्रतिपन्नत्वादिहापि तथात्वे सति अवयवसम्बन्धिनामुपसर्जनसम्बन्धित्वं प्रतिसम्बन्धिसम्बन्धिनां प्रधानसम्बन्धित्वञ्च सिद्ध्यति, ततश्च श्लोकस्य प्रधानसम्बन्धित्वमुप सर्जनसम्बन्धित्वं वा प्रमाणबलादवगन्तव्यम्, न हि श्लोकः प्रधानसम्बन्धीतिवा उपसर्जनसम्बन्धीतिवा प्रमाणं दृश्येत प्रकरणानुरोधे आनन्दमय विषयत्वेनैव प्राधान्यं स्यात्, ब्रह्मश्रुत्यनुरोधे पुच्छविषयतया अप्राधान्यं स्यात्, नपुच्छप्राधान्यमिति । द्वितीयसूत्रे पदार्थवाक्ययोजना स्वारस्याभावः  स्पष्ट एव । सन्निवेशप्रयोजनञ्चासङ्गतम् अवयवशब्दादित्युक्तेपि वैयर्थ्यसूचनसम्भवात्, अवयवप्रतिपादकशब्दादित्युक्त्याहि तदप्रतिपादने वैयर्थ्ये सूचायितुं शक्यत एव । सिद्धान्ते अवयवपरत्वा भावे प्रायपाठानुग्रहो न स्यात् । पूर्वपर्यायेषु पुच्छशब्दैः सर्वपर्यायेष्वप्य वयववाचिशिरः प्रभृतिशब्दैश्चावयवपरिग्रह एव हि दृष्टः । तेनानिष्टसाधकं प्राचुर्यम् । यश्च तथापि प्रायपाठानुग्रहे दृष्टान्तोपन्यासः, सोनुपपन्नः, दृष्टान्तस्य विषमत्वात् । तत्र हाग्निसमिद्धमबुद्धिस्सर्वत्राविच्छिन्नैव । अतो त्रापि तद्वदर्थबुद्धिविच्छेदो न कार्य इति विपरीतसाधक एव दृष्टान्तोपन्यासः । तृतीयसूत्रे - यत्प्रथमसूत्रसन्निवेशत्य प्रयोजनमुच्यते ; तन्नयुज्यते, किमानन्दमयः प्रधानमुत ब्रह्मेति संशयेस्य सूत्रस्य प्रवृत्तत्वात्, चकारेण ब्रह्मप्राधान्य साधकत्वप्रतीतेश्च । तच्छब्देन 
जीवपरपर्शो लभ्यते प्रतिकोटितयो पस्थितत्वात् । तस्मात्सिषाधयिषितानुकूलसन्निवेश एव युक्तः । पंचम सूत्रे पूर्वसूत्रोपरिप्रवृत्तचोद्यमेव स्थिरम्, उपक्रमस्थपर्यायचतुष्टयानुरोधेना नन्दमयप्राधान्यावगमस्य दुपह्ववत्वात्, समानसन्निवेशवहुवाक्यसारूप्यस्यापरित्याज्यत्वात् । आनन्दमयपर्याये ब्रह्मप्राधान्य पर्यायाणामैक रूप्यस्येव उपक्रमोपसंहारस्थवाक्ययोः पुच्छशेषत्वे न कस्यापि बाधोऽस्ति । षष्ठे सूत्रास्वारस्यं स्पष्टमेव किंच सविशेषोपसर्जनतया निर्विशेषोपासने न किंचिद्वाधकम् । न च निर्विशेषोपासनस्य मोक्षहेतुत्वात् सविशेषोपासनफलासिद्धिः  सविशेषोपासनेनैव मोक्षप्रतिरोधात्तत्फलोपपत्तेः । न च मोक्षहेतूपासनविषयतयाऽभ्यार्हितस्य क्षुद्रपुरुषार्थसाधनसविशेषोपासनो पसर्जनत्वासम्भवः, 
तथा सति ब्रह्मदृष्ट्युत्सादात् न च सविशेषब्रह्मण उपसर्जनत्वं सम्भवति न तु निर्विशेषब्रह्मण इति वाच्यम्, ब्रह्मद्वया भावात् । निर्विशेषत्वं हि विशेषाणां मिथ्यात्वमेव, न च तेन ब्रह्मभेद सिद्धिः । किंच - प्रपञ्चामिथ्यात्वं जानन्नामादौ ब्रह्मदृष्टिं कथं कुर्यात्? यदि सविशेषे ब्रह्मदृष्टिं कुर्यात्, तर्हि निर्विशेषे विशेषान्वयदृष्टिवदा नन्दमयान्वयदृष्टौ किं बाधकम्? प्रतिष्ठापदेन तदन्वयप्रतीतिश्चेष्टैव । उप सर्जनत्वे परं विवादः, तत्र च न किंचिद्ब्राधकमुपलभ्यते । किञ्चात्र प्रतिष्ठात्वेनोक्तं पुच्छब्रह्म सविशेषमेव, उपक्रमोपसंहारयोस्तस्यः कारणत्वोपदेशात् ।
	यदुक्तम्  'यतोवे' त्याद्युपदेशः प्रपञ्चमिथ्यात्वपर्यवसायीति, तदेवमिथ्यात्वपर्यवसायि । तथाहि - इदं हि प्रकरणं सप्रपञ्चब्रह्मस्वरूपनिष्कर्षार्थम्, उपक्रम एव 'ब्रह्मविदाप्नोति पर' मिति भेदगर्भप्राप्त्यवगमात् बृहदारण्यके ब्रह्मप्रापित्रेव फलं, नत्वैक्यम्, नित्यसिद्धत्वादिति द्योतनार्थे 'उसतो मा सद्गमये' ति । अत्र 'सद्गमये' त्येव वक्तव्ये असत्सङ्गमवत् भेदगर्भ एव सत्सङ्गमोपीति ज्ञापनार्थे असत इत्युक्तम् । तदभिप्रायेणैव 'मृत्योर्मा मृतं गमये' ति पुनरप्युक्तवा 'अमृतंमाकुर्वि'' ति परमसाम्यापत्तेः फलत्वेन कीर्तनाञ्च । इदमेव 'परमं समाम्यमुपैति' 'एषावै ब्रहमैकते' 
ति स्पष्टमेव प्रतिपाद्यते । अतोत्र ब्रह्मप्राप्तिरेवोच्यते । ततश्च किन्तद्ब्रह्म ? कीदृश तद्वेदनम् ? कीदृशी च तत्प्राप्तेः पुरुषार्थता ? इत्यपेक्षायां 'सत्यंज्ञानमनन्तंब्रह्मे' ति ब्रह्मस्वरूपन्निर्धार्य, 'यो वेद निहितं गुहाया' मिति हृदय पुण्डरीकमध्याध्यासीनत्वेन वेदनं प्रदर्शय, तत्फलभूतायास्तत्प्राप्तेर्निरतिशय पुरुषार्थरूपत्वं 'सोश्नुत' इत्यादिना प्रतिपादितम् । 'ब्रह्मणे' ति सहयोगे तृतीया । तथाच ब्रह्मणा सहानवधिकातिशयासङ्ख्येयकल्याणगुणादीननुभवति । एवमनुभाव्यतयोक्त- ब्रह्मगुमान्तर्गतं द्विविधं कारणत्वं नियमनमपि 'आत्मन आकाशस्सम्भूतः' 'सोकामयत' भीषास्माद्वातः पवत इति दर्शितम् । अनन्तरमनुभाव्यगुणान्तर्गतस्यानन्दस्यापरिच्छे- द्यत्वं 'यतो वाचो निवर्तन्त' इत्युक्तम् । तिष्ठत्वयन्तत्वार्थः; 'यतोवा' इत्यादेः निर्विशेषपरत्वे प्रकरणावगतमानन्दप्राधान्यं दुरपह््नवम् ।
	सप्तमेपि शब्दास्वारस्यं स्पष्टम्  किञ्च समानप्रकरणे भृगुवल्ल्यां आनन्दे उपदेशपरिसमाप्तिदर्शनात् तस्यचानन्दमयत्वस्यं 'एतमानन्दमयमात्मानमुपसंक्रम्ये' 
त्यवगमादिहाप्यानन्दमय एवोपदेशपरिसमाप्तेस्तस्यैव प्राधान्यं युक्तम् । प्रतिपर्यायं शिरःप्रभृत्यवयवानां उपदेशस्यार्थान्तरोपदेशत्व एव ब्रह्मपुच्छोपदेशस्याप्यर्थान्तरोपदेशत्वं स्यात् । न च भृगुवल्ल्या जीव एव समाप्तौ 'इमान् लोका निति फलश्रुत्यसम्भवः, निर्विशेषब्रह्माभेदा भिव्यक्तिरूपफलस्याश्रवणेव दोषाभावादेतादृशफलस्यान्यतोपि सम्भवादिति तत्पूर्वपक्षिणोभिमानोपपत्तेः । समुच्चयोप्यनुपपन्ननः ; सर्वपर्यायसाधारण पुच्छत्वावयवत्वोपदेशे सत्यन्तरात्मोपदेशस्य पुच्छपर्यन्तत्वावगमसम्भवात् । सन्निवेशप्रयोजनमप्यसङ्गतम् ; ईक्षतिमूत्रेणैव सङ्कल्पश्रुतिमतीषु श्रुतिषु प्रधानकथाया निरवकाशीकरणेन तच्छङ्काया अनुन्मेषात् । चरमसूत्रप्य स्वारस्यं स्पष्टमेव ; साध्यान्तराध्याहारात् । किञ्च - वाक्यान्तरे गुणप्रधानभावानुरोधेनात्रपि तथा वैपरीत्यं दुरवह्वम । अस्य पूर्ववाक्यान्यप्युपोद्ब्लकानि सन्ति । समुच्चयोप्यनुपपन्नः ; उपक्रमोपसंहारयोः 
पुच्छशेषत्वे एकवाक्यताया इष्टत्वात्, शेषत्वाभावे उपक्रमानुसारेणानन्दमयस्य प्राधान्यावश्यम्भावेन एकवाक्यताया असम्भवात् । तस्माद्यथावृत्ति भगवद््नुगृहीतरीत्यैवानन्दमयब्रह्मवार्दोगीकार्यः ।
	अत्र यदुक्तमानन्दमयो ब्रहोति न युज्यते, अन्नमयादिगतविकारार्थमय ट्प्रायपाठितेन मयटा तस्य विकारार्थत्वावगमात् । ननु - प्रायपाठोसिद्धः, अन्नमये विकारार्थस्योपक्रान्तत्वेपि प्राणमयादिषु तत्परित्यागात्; प्राणवृत्तिप्राचुर्येण हि पञ्चवृत्तिर्वायुः प्राणमय इत् व्यपदिष्ठः, न तु प्राणकार्यत्वेन एवमन्तःकरणजीवावपि मनोवृत्तिविज्ञानप्राचुर्येण मनोमयो विज्ञानमय इति निर्दिष्टौ ; ततश्चानन्दमयेपि प्राचुर्यमेव मयडर्थः ; नचानन्दप्राचुर्यमपि ब्रह्मणि सम्भवति, प्राचुर्यस्य समानाधिकरणाविजातीयाल्पत्वप्रतियोगिकतायाः 'ब्राह्मणप्रचुरो ग्राम' इत्यादौ दृष्टत्वेनानन्दस्य प्राचुर्यार्थस्वाभाव्यात् ईषद््दःखसंभिन्नत्वादिति वाच्यम्, प्रचुरप्रकाशस्सवितेत्यादौ व्यधिकरणविजातीयाल्पत्वप्रतियोगिकताया आपि दृष्टत्वेन ब्रह्मणि जीवगताल्पत्वमपेक्ष्य तत्प्राचुर्यसम्भवात् ;  इतिचेन्नः स वा एष पुरुषोन्नरसमय इत्यत्र हि न देह एवोच्यते, तस्यान्नपरिणामवाचिना रसशब्देन विकारवाचिनाऽन्नमयशब्देनवोक्तिसम्भवे 'अन्नरसमय' इत्यस्य वैयर्थ्यात् । पुरुष शब्दस्य च चेतनवाचित्वादन्नत्पुरुष 
इत्यव्यवहितपरामर्शस्यैष इत्यनेन सिद्धतया स इत्यस्य व्यवहिताकाशादिकारणात्मपरामर्शार्थत्वाच्च । किन्तु सः प्रगाकाशादिकारणत्वेन निरूपितः, एषः - अनुपदमन्नकार्यत्वेन निरूपितश्च पुरुषः, अन्नरसमयः - अन्नरसं देहमनुप्राविश्य तदवच्छिन्नतया तत्कार्य इत्युच्यते, तथाचान्नात्पुरुष इति निर्दिष्टप्राकाशादिकारणरूपस्य पुरुषस्यान्न कार्यत्वं अन्नकार्यदेहावच्छेदलब्धपरिच्छिन्नाकारतयेति विवृतं भवति । एवं प्राणमयो मनोमयो विज्ञानमयश्च प्राणमनोबुद्ध्यवच्छिन्नतया तद्विकारभूतो जीव एवेति युक्तम् । किञ्च मयटः प्रायुर्यार्थत्वं वदतस्तवापि मते जीव एवानन्दमय इति सिद्ध्यति, आनन्दप्राचुर्यस्य प्रतियोगिदुःखाल्पत्वगर्भत्वात् । प्राचुर्यस्य विशेषणत्वे 
व्यधिकरणसजातीयाल्पत्वस्य निरूपकत्वेपि विशेष्यत्वे समानाधिकरणविजातीयाल्पत्वमेव निरूपकमिति व्युत्पत्तिसिद्धम् । अत एव प्रचुरब्राह्मणो ग्राम इत्यत्र प्राचुर्यस्य ग्रामान्तरगतब्राह्मणाल्तत्वापेक्षत्वेपि ब्राह्मणप्रचुरो ग्राम इत्यत्र तद्ग्रामगतशूद्रल्पत्वापेक्षमेव प्राचुर्ये प्रतीयते । न च प्रचुरप्रकाशस्सवितेतिवत् प्रकाशप्रचुरस्सवितेति प्रयोगेपि नक्षत्रादिगतप्रकाशाल्पत्वापेक्षमेव प्राचुर्येप्रतीयते, न तु सवितृगततमोल्पत्वापेक्षम्, तत्र तमसो बाधितत्वादिति शङ्क्यम् ; तत्रापि तुहिनसैंहेकेयाच्छादनारोपिततमोल्पत्वमपेक्ष्यैव घनाद्यपसरणसमये तथाप्रयोगात्, तदभावे तथाव्युत्पन्नप्रयोगाभावात् । अपिचान्यत्र व्यधिकरणसजातीयाल्पत्वमपेक्ष्य मयटः प्रयोगसम्भवेपि प्रकृते त्वदभिमतप्रायापाठानुसारेण समानाधिकरणविजातीयाल्पत्वमपेक्ष्यैव तत्प्रयोगो निर्वाह्यः । तथा हि - प्राणमये तावत् प़ञ्चवृत्तिवायुगतमेव व्यानादिवृत्त्यत्पत्वमपेक्ष्य, ततोन्यत्र प्राणवृत्तीनामभावात् ;  एवम्मनोमयेपि मनोवृत्तिप्राचुर्ये मनोगतवृत्त्यभावमपेक्ष्यैव, विज्ञानमयेपि जीवे ज्ञानप्राचुर्यन्तद्गतज्ञानात्मकसंस्काराल्पत्वमपेक्ष्यैव पर्यचस्यति । किंबहुना ? एव त्रिषु प्राचुर्यार्थत्वमुपगतवतोन्नरसमयेपि देहेवयवान्तराल्पत्वमपेक्ष्यान्नपरिणामरूपावयव- प्राचुर्यमेव मयडर्थ इति वैरूप्यपरिहारार्थं बलादायाति । एवमानन्दमयेपि समानाधिकरणदु स्वाल्पत्वापेक्षमानन्दप्राचुर्यं मयडर्थ इत्यापतत् दुःखमिश्रत्वं के वार्थते? किंचानन्दमयो न ब्रह्म ; शिरःपक्षाद्यवयवयोगात् ; न च कल्पितमवयवित्वं न ब्रह्मत्वविरोधि, अन्यथा ब्रह्मणोवयवत्वमपि नास्तीति पुच्छब्रह्मणोप्यब्रह्मत्वप्रसङ्गादिति वाच्यम्, पुच्छपदस्याधारलक्षकतयावयवकल्पनानङ्गीकारेण दृष्टान्तासम्प्रतिपत्तेः पुच्छत्वेन निर्दिष्टात् 
ब्रह्मण आनन्दमयस्य व्यतिरेक प्रतीतेश्च नानन्दमयो ब्रह्म । ननु - आनन्दमयस्य 'पुच्छं ब्रह्मे' ति निर्देशो न ब्रह्मत्वविरोधी, अन्नमयस्य स्वस्मादनतिरिक्तैः स्वावयवैरेव 'तस्येदमेवशिर' इत्यादिना शिरःपुच्छादिमत्त्वकल्पनदर्शनात्, अनतिरिक्तैः 
पक्षपुच्छादिमत्त्वकल्पनप्रायपाठानुगुण्येन ब्रह्मानन्दमययोरभिन्नयोरेव पुच्छतद्वद्भावनिर्देशे तात्पर्यकल्पनस्योचिततया  ततो व्यतिरेकाप्रतीतेरिति चेन्न; शिरःप्रभृतीनां अन्नमयादिशब्दोदितचेतनातिरिक्तवात्, अन्नमयादिशब्दानाञ्चेतमपर्यन्तत्वानङ्गीकारेपि मनोमयपक्षशिरःपुच्छानां ऋक्सामयजुरथर्वाङिगरसानामतिरिक्तत्वेनान्नमयादिष्वप्य- वयवावयविभावादिकृतभेदसद्भावेन च तथा प्रकरणासिद्धेः स्वरसतःप्रतीयमानस्य व्यतिरेकस्यंत्यागायोगात् । अन्नमयादिपर्यायेषु प्रदानानान्तत्तत्पर्यायगतश्लोकविषयत्व- दर्शनेन स्वपर्यायगतश्लोकाविषयस्यानन्दमयस्याप्राधान्याच्च नानन्दमयो ब्रह्म । न चानन्दमयस्य श्लोकाप्रतिपाद्यत्वमसिद्धम्, श्लोकानां पुच्छवद्विषयत्वनियमदर्शनादितिषाच्यम्, - मनोमयपर्यायगतस्य 'यतो वाचोनिवर्तन्त' इति श्लोकस्य ब्रह्मविषयस्य पुच्छवद्विषयत्वाभावात् ; तस्यैष एव शरीरआत्मा, यः पूर्वस्य' ति अन्नमयादीनामिवानन्दमयस्याप्यात्मान्तरश्रवमादपि नानन्दमयो ब्रह्म । 'अन्नमयप्राणमयमनोमयविज्ञानमयानन्दमया मे शुद्ध्यन्तामि' ति शुद्ध्यत्वश्रवणाच्चेति ।
अत्रोच्यते -
	प्राणमयादिषु मयट:कथाञ्चिद्विकारार्थत्वसिद्धयेऽन्नमयादीनां यज्जीवपरत्व मुक्तन्तदनुपपक्षम्, मयटःप्राचुर्यार्थत्येविकारार्थंत्वे वान्नमयशब्दस्य शरीर एव स्वाररयात् ; न च सिद्धान्ते प्राणमनश्शब्दयोर्वृत्तिपरत्वेनास्वारस्यं शङ्कनीयम्, परपक्षे पञ्चानामपि मयटामस्वारस्यात्, उपक्रमपर्याय स्वारस्यानुसारेण तावन्मात्रस्य सह्यत्वाच्च । ब्रह्मण आनन्दरूपताया आनन्दाकारवृत्तिविशिष्टरूपताया वानन्दाधीनत्वादानन्दविकारतया त्वदभिमतजीवाभेदाद्वा कथंचिद्विकारार्थमयटो ब्रह्मण्यपि सम्भवेनानन्दमयस्या ब्रह्मत्वसाधनासम्भवाच्च । "अन्नमशितं त्रेधा विर्धायते" इत्याद्यनुसारेण रस्रग्रहणम् । "सवा एष पुरुषोऽन्नरसमय' इत्यत्र तच्छब्देन न कारण परामर्शः । तथाहि - "ब्रह्मविदाप्नोति परमि" ति ब्राह्मणं सत्यादिवाक्येन व्याख्याय, सत्यत्वादीनाञ्छान्दोग्यानुसारेण चेतनाचेतननियन्तृत्वानन्याधीन ज्ञानत्वसार्वज्ञ्यत्रिविधपरिच्छेदराहित्यादिरूपतया तस्य 
वाक्यस्य चिदचिद्विलक्षणवस्तु 
प्रतिपादकत्वेपि व्याख्यानेन विना तदप्रतिपत्तेस्तद्व्याख्यानाय कारणत्वं नियमनादिव्यञ्जकमुपदिश्य, आत्मशब्देनाप्यचेतनं व्यावर्त्य; आत्मशब्देन किं जीव एवोच्यते उतान्यः ? 'अन्नात्पुरुष' इति कारणत्वेनोक्तस्यात्मन एव कथं कार्यत्वमुच्यते? कथं चात्मनो भूतोपादानत्व मित्यादिविचिकित्सां प्रतिपत्तृणां वारयितुं विशिष्टोपादानपरत्वस्फोरणायात्मशब्दो जीवान्तर्यामिपर इति ख्यापनाय पञ्चकोशावतारः । तत्राकाशादिशब्दानां पुरुषशब्दपर्यन्तानां वस्तुतः परमात्मपरत्वात् प्रसिद्धशरीरमुखेन प्रणाड्या परमात्मानं प्रत्याययितुं पुरुषशब्देन विशेषणतया निर्दिष्टं शरीरं पृथङ्निर्दिशति "स वा एव पुरुषोन्नरसमय" इति । सः - 'अन्नात्पुरुष' इत्यत्र उपसर्जनतया निर्दिष्टः, एषः - प्रत्यक्षदृष्टश्शरीराख्यः, पुरुषोन्नरसमयः । अतो न तच्छब्देन कारणपरमर्शः । शरीरद्वारा परमात्मनो लिलक्षयिपितत्वादेव पुरुषशब्दश्शरीरपर एव युक्तः । यद्वा इयमरुन्धतीति स्थूलनक्षत्रवत् 'एषोन्नरसमयस्सपुरुषः जगत्कारणभूत आत्मे' ति वा 'अन्नरसमय एष  पुरुषस्सजगत्कारणभूत आत्मे' ति वा शरीरे परमात्मारोपः क्रियते । उत्तरपर्या येष्वष्यारोपार्थे स एष इत्यनुवर्तनीयम्, अर्थाद्वा तदर्थलाभः । प्रयोजनवशादाहार्यारोपः । किञ्च - स वा एष पुरुसोन्नरसमय' इत्यस्यात्मनश्शरीरावच्छेदपरत्वे ततः प्राचीनं वाक्यमनवच्छिन्नात्मपरमिति प्रतीतेः स्थूलारुधतीन्यायेन ज्ञातव्यन्न किञ्चिदिह शिष्यते । प्राचुर्यस्य व्यधिकरणसजातीयापेक्षत्वं युज्यत एव । या च विशेषणत्वविशेष्यत्वयो र्व्युत्पत्तिभेदकल्पना, सा आशमोदकमात्रमेव, घनाद्यपसरणसमये इदानी प्रचुरप्रकाश इत्येव बहुशः प्रयोगात्, चन्द्रादयं प्रकाशप्रचुरस्सवितेत्यादिप्रयोगाच्च । अहो नु खलु काकस्य कार्ष्ण्याद्धवळः प्रसादः, यद््घटपदव्युत्पत्त्यनुसारेण पटपदमपि तत्रैव व्युत्पादयितुमुद्युङ्क्षे । नहि मयडेव प्रचुरशब्दः । यत्तु समानाधिकरणविजातीयापेक्षाया एव प्राचुर्ये पूर्वपर्याये दर्शनादिहापि तथा भवितव्यमिति ; तन्न तथापि मयडर्थ वैरूप्यस्य तुल्यत्वात्, पूर्वपर्यायेषूपाधिसम्बन्धस्य 
पर्यतया उपाधिसम्बन्धिन उपाधिविकारत्वमुच्यते, आनन्दमये तूपाधिप्रतिबिम्बितस्यो पाध्यवच्छिन्नस्य वानन्दाधीनत्वमात्रेण तद्विकारत्वमुच्यते । इयांस्तु विशेषः, विकारार्थत्वपक्षे मयडर्थ एव वैरूप्यम्, प्राचुर्यार्थत्वपक्षे न मयडर्थवैरूप्यम्, किन्त्ववधिमात्रमिति । वस्तुतस्तु 
प्राचुर्यं विवक्ष।ानुसारात् सापेक्षन्निपपेक्षं च, बहुत्ववत् ; यथात्र बहवो वर्तन्त इति निरपेक्षम्, तस्माद्देशादस्मिन् देशे बहव इति सापेक्,म्, एवमिहापि क्वचिद्य्वधिकरणसजातीयसापेक्षं क्वचित्समानाधिकरणविजातीयसापेक्षं क्वचिन्निरपेक्षम् । एवञ्च सर्वत्र नैरपेक्ष्यस्यापि सम्भवान्नानन्दमयस्य जीवत्वसिद्धिः । यदि तु प्रकरणं बहुमन्यामहे तदा ''सौषानन्दस्य मीमांसे''  त्यारभ्यव्यधिकरमं जीवानन्दाल्पत्वमपेक्ष्यैव ब्रह्मानन्दस्य प्राचुर्यप्रतिपादनान्न जीवत्वसिद्धिः । यदि त्वानन्दमय इति मयडनुसारात् पूर्वेषामपि मयटां व्यधिकरणसजातीयापेक्षामिच्छावस्तदा व्यधिकरमसजातीयांशस्य वाधितत्वात् सापेक्षत्वमात्रं सिद्ध्यति, तच्च सापेक्षत्वं यथाप्रमाणं समानाधिकरमसजातीये नैवोपपादनीयमिति । अवयवित्वं च न ब्रह्मत्वविरोधि, प्रियमोदादि वद्ब्रह्मत्वानन्दत्वरूपोपाधिभेदेन भेदकल्पनया ब्रह्मणोऽप्यवयवित्वरूपणोपपत्तेः । पुच्छापदस्याधारलक्षकत्वे रूपकप्रकरणविरोधः स्पष्टः । एतेन पुच्छिभेदोपि निर्व्यूढः, औपाधिकभेदोपपादनात् । यदि स्वाभाविकभेद एष्टव्यः, त्यज तर्हि जीवब्रह्मणोरैक्यम् । पूर्वपूर्वपर्यायेष्ववयविन एव प्राधान्य दर्शनादिहाप्यानन्दमयस्यैव प्राधान्यात्तस्यैव ब्रह्मत्वात् शअलोकस्यापि तद्विषयत्वात्, 'असन्नेवे' ति श्लोकानुरोधेन न काप्यनुपपत्तिः । 'तस्यैष एव शारीर आत्मे' त्यत्र उत्तरोत्तरस्य पूर्वपूर्वशारीरात्मत्वपक्षए शारीरात्मस्वमुपपन्नमेव । पक्षान्तरे प्यात्मत्वानन्दप्राचुर्यरूपोपाधिभेदेन शारीरत्वरूपणादनन्यात्मत्वोपदेशपरत्वाद्वा शारीरत्वमुपपन्नम् । यदुक्तं पूर्वापरपर्यायस्थानामिवानन्दमयपर्यायस्मथितस्यापि ''तस्यैष एवे'' ति वाक्यस्य पुच्छब्रह्मरूपात्मान्तरपरत्वोपपत्तौ प्रक्रमविरुद्धार्थकल्पनमयुक्तमिति ; तन्न, 
पूर्वपर्यायेष्वयवातिरिक्तस्यैव शारीरत्वोक्त्या प्रक्रमविरोधस्य त्वन्मते प्यपरिहारात् । शुद्धिश्च यथायोग्यमेव । अत एवेदं कर्पूरोदकमिदमेलोदकमिदमुशीरोकमिदं शुद्धोदकमिति प्रचुरप्रयोगः । कस्य चित्पुरुषस्य कस्मिश्चित्क्रोधे सति अयमस्मिन्कलुषहृदय इति वक्तारो भवन्ति, कोपे तु निवृत्ते इदानीमयमस्मिन् शुद्धहृदय इति । केवलशब्दसमानार्थकतया च शुद्धशब्दो लोके बहुळं प्रयुज्यते । कैवल्यं च यथा विवक्षमिप्यते, यथोचितच्च विवक्ष्यते । ततश्च ब्रह्मण्यनादिभवसञ्चितानेकजीवापराधकलुषिते मुक्त्यर्थं प्रसाद्यत्वरूपं शोध्यत्वं सम्भवत्येव । तस्मादानन्दमयस्य ब्रह्मत्वे न किञ्चिद्बाधकम् । साधकानि च भूयांसि । 
तथाहि - अवयवानामवयव्यनन्यत्वमवयवान्तराद्भेदश्च स्वतः प्राप्ते, तदुभयमानन्दमयेस्त्वयेव, ब्रह्मणि जन्यानन्दानामपि यथाप्रमाणभङ्गी कारात् । पूर्वत्रापि तथैवोत्सर्गतः प्राप्तम् । क्वचित् बाधात्तदभावे सति तयोरारोपः । किञ्च श्लोकाश्चावयविविषया एव दृश्यन्ते । ''तदप्येष श्लोको भवतीति च - तत् - तत्र, एष श्लोको भवतीत्यर्थः । तत्रोत्यवयव्येव परामृश्यते । अतोत्रापि 'तदप्येष श्लोको भवती' ति वाक्यं असन्नेवेति श्लोकश्चानन्दमयविषय एव । मनोमयश्लोको मनोविषय एव, मनस एव अतिशयप्रतिपादकत्वात्, निवृत्त्युक्त्या प्रसक्तिमुखेनातिशयप्रसिद्धेः । किंच भृगुवल्ल्यां 'आनन्दो ब्रह्मे' ति स्थाने 'आनन्दमयमात्मानमुपसङ्क्रम्ये' त्युक्त्या स्थानप्रमाणेन तत्रानन्दमयस्य ब्रह्मत्वसिद्धेरिहापि स्थानसाम्यात्तत्रानन्दमयशब्दार्थनिर्णयाच्चानन्दमयो ब्रह्मैव । नचोपसङ्क्रमणोक्त्या उभयत्राप्यानन्दमयो न ब्रह्मेति वाच्यम्, उपसङ्क्रमशब्दस्य प्राप्त्यर्थकत्वेन हानार्थत्वाभावात् ।
	तिष्ठन्त्वेवमाद्याः परश्शता पुक्तयः । परस्सहस्रानपि शङ्का श्कानवधूयानन्दमयस्य ब्रह्मत्वसाधने वाक्यशैल्येकैव निरपेक्षा प्रभवति । तथाहि - मुमुक्षुज्ञातव्यतया सत्यज्ञानानन्तात्मकतया आकाशादिकारणतया चोक्तः परमात्मा क 
इत्यपेक्षायामरुन्धतीन्यायेन दर्शयितुं वा, आत्मकारणत्वोक्त्या प्रसिद्ध्या जीवस्यैवोपस्थित्या तस्य कथं कारणत्वोपपत्तिरित्य पेक्षायां जीवविलक्षणस्तदन्तर्यामी तच्छरीरक इति सुखप्रतिपत्त्यर्थं शरीरान्तरान्तरात्मान्तरकल्पनया तद््दृष्टान्तमुखेन प्रतिपादयितुं वा, पञ्चकोशावतारः कृतः । पक्षद्वये प्यन्तरात्मतयैव ब्रह्मणो लिलक्षयिषितत्वात् तत्परम्पराया आनन्दमय एव समाप्तेः पुच्छतयोक्तेऽन्तरात्म तयानुक्ते परिसमाप्त्यसम्भवाच्च महावाक्यतात्पर्यनिष्ठाऽऽनन्दमय एव स्वरसतोऽवगम्यते किन्तु भूमविद्यायां "श्रुतं ह्येवमेव भगवद््दृशेभ्यस्तरति शोकमात्मविदि" त्यात्मजिज्ञासयोपसेदुषं नारदाय नामादिषूत्तरोत्तरमर्थान्तरोपदेशः "अस्ति भगवो नाम्नो भूय" इति "वाग्वाव नाम्नोपि भूयसी" त्यादि प्रश्नप्रतियचनाभ्यामेवेति, शोल्याः प्राण एव समापनेपि विशैव तादृशे प्रश्नप्रतिवचने प्रवृत्तस्य "एष तु वा अतिवदति यस्सत्येनाति वदती" त्यादंस्तुशब्दश्रुत्या "आत्मतः प्राणा" इति ततः प्राणोत्पत्ति लिङ्गाच्च प्राणादर्थान्तरोपदेशपरत्वमिति तत्रैवात्मोपदेशपर्यवसानमभ्युपगम्यते, नतु प्रार्चाने प्राणे, एवमिहापि पुच्छब्रह्मण्येव 
पर्यवसानमस्त्विति चेन्न ; - प्राणस्य जीवस्योपादेयत्वद्योतनाय पूर्वानुक्तातिवादित्वोक्त्या शिष्येणा तत्रैवोपदेशपरिसमाप्तिशङ्कया प्राणादधिकस्याऽप्रश्नेपि शिष्यानु जिघृक्षयाऽऽचार्येण "एषतु वा अतिवदति यस्सत्येनातिवदती" त्युपदेशात् भूयस्त्वं सत्यस्यावगम्यते, इह तु सर्वपर्यायसाधारणपुच्छावयवत्वोपदेशे सति कथमन्तरात्मोपदेशः पुच्छपर्यन्त इत्यवगम्येतेति
	परपक्षे च दोषा भूयांसः - "स वा एष पुरुषोन्नरसमय" इत्यत्र  "एष" इति प्रत्यक्षविषयस्वरसस्य परोक्षविषयत्वाङ्गीकारः, तच्छब्दस्य व्यवहितपरत्वाङ्गीरः, "अन्नात्पुरुष" इति साध्यासाधनभावस्य मुख्यत्वे सम्भवत्यपि पुरुषपदस्यात्मपर्यन्तत्वाङ्गीकारेणामुख्यसाध्यत्वाङ्गीकारः, 'अन्नरसमय' इत्यत्र मुख्यविकारार्थत्वे वा सम्भवत्यप्यमुख्यविकाराङ्कीकारः, मयटपञ्चकेऽप्यस्वर- सार्थाङ्गीकारः, वाक्यस्वरसतात्पर्यविरुद्धस्य प्रक्रान्तान्तरात्मोपदेशसमाप्तेः 
पुच्छनिष्ठत्वस्याङ्गीकारः, "सोकामयते" त्यत्र तच्छब्दस्य पुल्लिङ्गस्य सन्निहितानन्दामयपरत्वे सम्भवति व्यवहितात्म परत्वाङ्गीकारः, भुगुवल्लीविरुद्धार्थाङ्गीकारः, प्रकरणावगतेस्य रूपणस्य त्यागः, "तदप्येष श्लोको भवति" ति स्वरससिद्धस्य प्राकरणिकस्या वयविविषयत्वस्य परित्यागः, श्लोकस्यापि तादृशस्यैव तस्य परित्यागः, विज्ञानमयतच्छलोकयोः स्वारसिकात्माविषयत्वपरित्यागः, "अन्योन्तर आत्मे" त्यत्र स्वाभाविकभेदार्थकत्वे सम्भवत्यपि तत्प्रित्यागश्चोति ।
	एवमादिन्यायानभिप्रेत्यैव सर्वज्ञशिखत्मणिना महामीमांसकेन परमर्षिणा भगवता वेदायार्येण "आनन्दमयोऽभ्यासदि" त्युक्तम् । यदि तत्सूत्रमपि शून्यवादादिपरतया योजयन्ति, न तान्प्रतिषेधामः । परन्तु श्रुतिपरमाचार्यद्रोहिणो नरकार्चिप्मदिन्धनभूतानल्पश्रुतां स्तान्प्रतिभृशं शोचामः । "आत्मदूहममर्यादं मूढमुज्झितसत्पथम् । सुतरामनु कम्पते नरकार्चिप्मदिन्धनमि" ति वचनात् । परमात्मानं श्रुतिर्यथा प्रतिपादयति ततोन्यता जल्पनादात्मद्रोहः स्पष्टः । सूत्रयोजनायाममर्था दता सुस्पष्टा । वृत्त्यतिलङ्घनादुज्झितसत्पथत्वमतिस्पष्टम् एभिर्हेतुभिर्मौढ्यं स्फुटम् ।
	योजनान्तरेपि निरन्तरश्रुङ्खलितवाक्यसन्दर्भगतानन्दाभ्यासस्यैव शीघ्रोपस्थितेरभ्यासपदस्यान्यपरता न युक्ता । किञ्चानन्दशब्दाभ्यासमात्रेण कथं पूर्वपक्षनिरासः ? जीवस्याप्यानन्दरूपत्वात्, घटाकाशस्याकाशत्व 
वदानन्दस्योपाधियोगेऽप्यानन्दत्वानपायात् ? तथा सति मनुष्या नन्दादेरसिद्धिप्रसङ्गात्, जीवस्य स्वस्मिन्परमप्रेम्णो विरहप्रसङ्गाच्च । किञ्च ब्रह्मणि शारीरत्वासम्भवाङ्गीकारेण परिहारोनुपपन्नः, जीवस्य शरीरत्वे ब्रह्मणापे तस्यावर्जनीयत्वात् । नहि घटा काशधर्म आकाशे नास्ति । द्वितीयसूत्रे किं प्राचुर्ये व्यक्तिबाहुळ्यम्, अथवाऽऽनन्दवल्लयुक्तरीत्तया स्वरूपोत्कर्षः ? नाद्यः, व्यक्तिबाहुळ्यस्य जीव एव सम्भवेन पूर्वपक्षस्यैव स्थैर्यात् । द्विती येपि उत्कर्षः किमानन्दागतापकर्षप्रतियोगिकः, उत उपाधिगतापकर्ष प्रतियोगिकः 
? नाद्यः, आनन्दभेदानङ्गीकारात् । न द्वितीयः, उत्कर्षस्य विजातीयगतापकर्षप्रतियोगिकत्वसिद्धेः । तस्मादानन्दवल्ली निरूपणीयोत्कर्पापकर्षाणामुपाधिगतत्वावश्यम्भावेन चतुर्मुखानन्दादुत्कर्षोप्युपाधिगत एवेति प्राचुर्यमप्यानन्दमयस्य जीवत्वमेव हि साधयेत् । किञ्चानन्दत्वप्रायुर्ययोर्जीवेऽनुपपत्तावपि ब्रह्मरूपेण तत्सम्भवत्येव, यथा ब्रह्मणो जीवरूपेण प्रियमोदादिसम्बन्धः ।
	एेतेन तृतीयमपि निरस्तम्, चकारानन्वयाच्च । परमसाध्यान्वय एव हि चारोर्थवान्, समुच्चेतव्यसद्भावात् । ननु प्राचुर्ये मयङ्विधानमात्रान्न प्रकृते प्राचुर्यार्थसिद्धिः, प्रकृते प्राचुर्यस्यासिद्धौ तदर्थकत्वा सम्भवात्, अतः प्राचुर्ये मयङ्विधानं प्रकृते तत्सम्भवश्चेति उभयं समुदितमेव हेतुः, अतो हेत्वंशसमुच्चयार्थश्वकार इति चेन्न ; - "विकार शब्दान्नेति चेदि" त्यत्र पूर्वसूत्रप्रतिज्ञातं ने ति शाङ्कितं 'न प्राचुर्यादि' ति नञा निषिध्यते, प्राचुर्यादित्यत्र शङ्काखण्डेन मयट उपस्थितत्वात् प्राचुर्यस्य तत्सम्बन्धित्वं प्रतीयते, ततश्च मयटः प्राचुर्यार्थत्वाच्छंकितन्नेति परमसाध्यप्रतिज्ञैव हि स्यात्, अतोवान्तरप्रतिज्ञान्तराभावात् परमसाध्य हेत्वपेक्षयैव समुच्चयः । किंच एष "ह्येवानन्दयाति" त्येतत् कथमानन्दप्राचुर्योपपादकम् ? अप्रचुरानन्दः कथमानन्दं ददात्विति चेत्, हन्त किं कुसूलस्थमानन्दं यावज्जीवं स्वोपजीवनाय निधायैवार्थिने मात्रयानन्दं ददातीत्यभिमतम्, येनैवमात्थ . किमीश्वर प्रचुरदुःख एव दुःखं ददाति, किंवा गौरी पुत्रवत्येव पुत्रन्ददाति ? तस्मादयमपन्याय एव । चतुर्थसूत्रे मान्त्रवर्णिकमानन्दमयशब्देनोच्यत इत्यनुपपन्नम्, मान्त्रवर्णिकं निर्विशेषमिति परभिमतेरानन्दमयस्य सविशेषत्वस्य मयटैवावगमाज्जीवपरत्वा वश्यम्भावस्य स्थापितत्वाच्च । पञ्चमसूत्रे हेतोः परमसाध्येन संयोजनमनुपपन्नम्, चकाराश्रवणात् । अस्मिन् खल्वधिकरणे प्रधानहेतु परेषु सर्वत्र समुच्चयार्थश्चकारः श्रूयते, 
अत्र तदनुपलम्भात् किचिदवान्तरसाध्यामन्वेष्टव्यम्, तच्च साध्यमितरस्य जीवस्य मान्त्रवर्णिकत्वनिषेधः । षष्ठे "अन्योन्तर आत्मानन्दमय" इति 
स्पष्टमुपलभ्यमाने तद्विहाय, भेदव्यपदेशपदस्य यत्किंचित्परत्वमनुपपन्नम् । सप्तमे प्रधानस्याप्रसङ्ग एव । न च हेत्वन्तरेण निरासार्थमिह प्रसङ्गात्पुनस्तन्निरास इति वाच्यम् 'ईक्षते' रित्युक्तहेतोरवे 'कामादि' ति पुनःकीर्तनात्, अपेक्षापदवैयर्थ्याच्च । चरमसूत्रे तदुदाहरणयोस्तदुक्तर्थवैमनस्यं स्पष्टमेव । प्रथमपदवैय्यर्थ्याद्योगशब्दा- स्वारस्याच्च । किंच योगशब्दस्याभेदपरत्वे जीवभिन्नत्वमानन्दमयस्य कुतः स्यात्? प्राप्यप्राप्तृभेदस्यावश्यकत्वादिति चेन्न; अभेदस्यैव प्राप्यत्वेन तदसिद्धेः । अभेदस्य साध्यत्वात्ततः प्राग्भेदो वाच्च इति चेत् ? सभेदः किमभेदेन विरुद्ध्यते, उत न ? आद्ये मोक्षस्य कादाचित्कत्तया मोक्षदशयामपि भेदप्रसङ्गः, कादाचित्काभेदस्य ब्रह्मस्वरूपत्वासम्भवात् ; अविरोधे सर्वदैवाभेदसम्भवेन उत्तरकालं भेद सम्भवेन च प्राग्भेदो वाच्य इत्यनुपपत्तेः । श्रुतौ च प्रतिष्ठाशब्दो नाभेदपरः, तत्राव्युत्पत्तेः; किन्तु ज्ञानपरः "ब्रह्मसंस्थोऽमृतत्वमेति" "श्रोत्रियं ब्रह्मनिष्ठमि" त्यादिप्रयोगात् । अन्तरशब्दश्च भगवज््ज्ञान विच्छेदपरः । अनेनाविच्छिन्नस्मृतिसन्तानरूपस्य ध्यानस्य मोक्षसाधनत्व मुक्तं भवतीति ।
	अपरपक्षे किं सूत्रमन्नमयादीनामपि बोधकमिति विवक्षितम्, उतन्यायतौल्येनन्नमयादीनामपि परमात्मत्वसिद्धिरिति ? नाद्यः, आनन्दमय शब्दस्य तद्ब्रोधनासामर्थ्यात् । उपलक्षणत्वे स एव दोषः । उपलक्षणत्वं चान्नमयेनैव युक्तम्, प्राथम्यात् । यदुक्तम्  - 'ब्रह्मण आनन्दमया वयत्वेनोक्तेर्नानन्दमयो ब्रह्मेति पूर्वपक्षयूक्तयाधिक्यात् प्रधानेवयविन्या नन्दमये सति तदवयवत्वेन श्रुतस्य ब्रह्मणः कथं जिज्ञास्यत्वमित्याक्षेप रूपसङ्गतेश्चानन्दमयग्रहण' मिति; तन्न, "अन्नात्पुरुष" इत्यस्य 'अन्नमय' इत्यत्र मयटो विकारार्थतानिर्धारकत्वात् उत्तरत्र मयटो विकारार्थ तायास्तन्मूलत्वात्, "सवा एष पुरुषोन्नरसमयः" "इदमेव शिरः" इत्याद्यपरोक्षनिर्देशरूपपूर्वपक्षयुक्त्याधिक्यात्, गतिसामान्याक्षेपरूपाया स्त्वदभिमतायास्सङ्गतेः करणत्वश्रवणेनान्नमयेपि सत्त्वेनान्नमयग्रहणस्यैव युक्तत्वात् । 
युक्तिश्चासिद्धा, "सोकामयते" त्यादिनानन्दमयस्य जगत्कारणत्वश्रवणात्, "असन्नेव सभवती" त्यादिना ब्रह्मशब्दाभ्यासाच्च "ब्रह्मपुच्छ" मित्यत्र ब्रह्मशब्दस्य दुर्बलतया तस्यैव 
गौणत्वावश्यम्भावात् । किंच एतदधिकरणराद्धान्तात् प्राग्जगत्कारणभूतं सर्वस्मात्परं विष्ण्वाख्यं ब्रह्मशब्दमुख्यार्थभूतं वस्तु सिद्धं न वा ? आद्ये ब्रह्मणः कथ मजिज्ञास्यत्वम्, जिज्ञास्यत्वप्रयोजकस्य कारणत्वादेरवयवत्वेपि सत्त्वात् । यद्यवयवत्वमेव जिज्ञास्यत्वविरोधि, तदा 'सोकामयते' त्यादिना जगत्कारणत्वेन श्रुतस्य 'असन्नेव स भवती' त्यादिना ब्रह्मशब्दाभ्यासवत आनन्दमयरूपस्य परब्रह्मणोवयवे ब्रह्मशब्दप्रयोग इति वा, 'सोकामयत'  'असन्नेवे' त्यादिवाक्यपरामर्शे 'तस्मादेतद््ब्रह्मनामरूपमन्नञ्च जायत' इत्यत्रैव ब्रह्मशब्दः परब्रह्मान्यविषय इति वा स्यादिति कथं जिज्ञास्यत्वाक्षेपः । द्वितीये ब्रह्मशब्दाभ्यासरूपसिद्धान्तहेतूपन्यासा- सम्भवः । ब्रह्मणो जिज्ञास्यतायां कारणतायां यद्गतिसामान्यमुक्तम्; तदयुक्तम्, ब्रह्मप्रत्यवयविन आनन्दमयस्य 'सोकामयते' त्यादिना कारणत्वावगतेः; कारणस्यैव च जिज्ञास्मत्वनियमादिति पूर्वोक्ताक्षेपेण पूर्वपक्षप्रवृत्तेराक्षेपिकी सङ्गतिरित्यवान्तरहङ्गत्युपपादकत्वदुक्तिविरोधश्च । किंचात्रानन्दमये परमात्मत्वनिरूपणे सति तुल्यन्यायेनान्नमयादावपि परमात्मत्वं सिद्ध्यति, नवा? मुथैवोभयथापि लक्षणा । नापि द्वितीयः, आभ्यासस्य हेतुत्वेनाभिधानात्तस्य ब्रह्मशब्दाभ्यासरूपतायास्त्वयाभिधानाच्च तस्यान्न मयादावसिद्ध्यान्नमयादावेतन्न्याया- प्रवृत्तेः । यच्च ब्रह्मशब्द एव हेतुतया विवक्षितः, विज्ञानमयनन्दमययोर्ब्रह्मशब्दाभ्यासस्यापि सत्त्वात्तत्कीर्तनमित्युक्तम्; तन्न, ब्रह्मशब्दाभ्यासाच्चेत्यनुक्तेः, अतोभ्यासस्यैव हेतुतया कीर्त नादेतन्न्यायविषयत्वमन्नमयादीनामनुपपन्नम् । अथ स्यात्, प्रतिपर्यायं ब्रह्मशब्दप्रयोग एवाभ्यास इति विवक्षितः, आनन्दमयशब्दश्चोपलक्षणमेव, ततश्चान्नमयादयः परमात्मा, प्रतिपर्यायं ब्रह्मशब्दप्रयोगादिति; तन्न, तथा सति ब्रह्मशब्दस्यैव 
हेतुतयाभ्यासपर्यन्तधावनवैय्यर्थ्यात् । ततश्चाभ्यासपदग्रहणेन विना यो हेतुर्न प्रतीयेत स एव हेतुतया विवक्षित इति वाच्यम् । सच प्रागेव दर्शितः । श्रुतिविरुद्धञ्चान्नमयादीनां परमात्मत्वम् , 'अन्नात्पुरुष' इत्यन्नप्रसूतत्वेनोक्तं  'सवा' इति परामृश्य 'एष' इत्यपरोक्षनिर्देशेन, इदं शिरः अयं पक्षः आयमात्मा इदं पुच्छमित्यपरोक्षनिर्देशेन च प्रसिद्धशरीरस्यैवान्नरसमयत्वानगमेन तस्य परमात्मत्वासम्भवात् । प्रतिपर्यायं 'अन्योन्तर आत्मे' ति निर्देशश्च धर्मिभेद एव स्वरसः ।
	यदुक्तं "आत्मन आकाशस्सम्भूत"  इत्यात्मशब्देन मान्त्रवर्णिकं ब्रह्मोच्यते, 
आकाशशब्देन भूताकाशतदभिमानिदेवता तद्विग्रहैत्त्रितयान्तर्याणिणो गृह्यन्ते; 'आकाशाद्वायु' रिति मुख्या मुख्यभेदेन चतुर्विधाकाशादुक्तविधया चतुर्विधस्य वायोः सृष्टिरुच्यते, एवं 'वायोरग्नि' रित्यादिकमपि योज्यम् 'पन्नात्पुरुष'  इति चतुर्विधा दन्नाच्छरीरतदभिमानितदन्तर्यामिरूपस्य त्रिविधम्य पुरुषस्य सृष्टिरुच्यते, अत्र सर्वत्र 'सम्भूत' इति यथायोग्यमुत्पत्तिप्रादुर्भावा वुच्येते;  'स वा एष पुरुष' इति प्रकृतमपि भूतादिकं सर्वन्त्यक्त्वा आत्मादि देहपर्यन्तमागतं तेन तेन शब्देन प्रकृत हरिमेव परामृशति, तस्यैव सृष्टिकर्तुश्शरीरेऽन्नमयादिपञ्चरूपत्वज्ञापनाय 'स' इत्यात्मपदोद्दिष्टः परामृश्यते, 'एष' इति जीवशरीरगः परामृश्यते, प्रत्यक्षे जीवशिरआदौ ईश्वरशिरःप्रभृतीनां व्यवस्थितेः 'इदमेव शिर' इत्यादिनिर्देशः अप्रत्यक्षेपि वस्त्रप्रावृते प्रत्यक्षवस्तुसन्निधानादिदमिति निर्देशवत्, 'अन्योन्तरआत्मे' ति निर्देशश्च विशेषनिबन्धन, इति; तत्र किमाकाशादिशब्दा अक्षादिशब्दवच्छक्तिप्रवृत्तिनिमित्तिभेधेन भूताकाशादिनानार्थान् बोधयन्तीति विवक्षितम्, उतैकेन प्रवृतम्, उतैकेन प्रवृत्तिनिमित्तेनैकया शक्य्या इमानर्थान् बोधयन्तीति ? आद्योएकस्य प्रयोगस्यैकार्थ्यैनैव चारितार्थ्यादनेकार्थबोधनासम्बवः । क्वचिन्मन्त्रादावेकस्मिन्प्रयो नानार्थेतदिभेदेन वह्वर्थोन्नयनसम्भवात् बह्वर्थोन्नयनसम्भवात् बह्वसामंजस्यम् । मुख्यार्थप्रतीतावप्यमुख्यार्थप्रतीत्यंगीकारे अमुख्यत्वात्परित्यागः क्वापि न स्यात् । 
द्वितीयेपि किं प्रवृत्तिनिमित्तं शक्तिर्वा एकैकत्रपरिसमाप्य वर्तते, उत द्वित्वादिवव्द्यासज्य? आद्ये कथं सर्वव्यक्तिबोधः । तादृशप्रवृत्तिनिमित्ते च न मानम् । न द्वितीयः, शक्तेर्व्यासज्यवृत्तौ तादृश धर्मे च मानाभावात् । किंच भगवत आकाशादिशब्दार्थत्वेऽर्थान्तराणि किमर्थमिप्यन्ते ? किं युगपद्बोनियमात्, उत प्रयोजनवशात् ?  आद्य मसिद्धम् । द्वितीये किन्तत्प्रयोजनम् ?  शरीरे सृष्टिकर्तुर्नमयादिपञ्चरूप प्रतिपादनमिति चेत् ? माभूत्तत्प्रयोजनम् । नहि प्रयोजनानुसारि प्रमाणम्, किन्तु प्रयोजनमेव प्रमाणानुसारि । किञ्चैवमपि देवाविग्रहयोः किमर्थः परिग्रहः । अपिच पञ्चानां विग्रहाणां शरीरे सत्त्वे न किञ्चिन्मानम् ?  ऋगादीनाञ्च कथं शरीरान्तर्वर्तिता? कथञ्च शिरःप्रभृतिरूपता? ऋगादि शब्दानां प्रसिद्धार्थं परित्यज्याप्रसिद्धार्थकल्पनं चन प्रमामपदवीमधिरोहति । 'स वा एष पुरुषविध एवे'ति प्रथमपर्यायं न श्रुतम्, किन्तु 
द्वितीयादावेव, अतोतेन वाक्येन रूपणमेवावगम्यते । एवशब्द इवार्थः, अन्यथा वैय्यर्थ्यात् । पुरुषे चक्षुरादिविधान्तराणामपि सत्त्वाच्छिरःप्रभृती नामेव रूपणमिति ख्यापनार्थं 'तस्य पुरुषविधताम्, अन्वयं पुरुषविधः' इत्युक्तम् । पूर्वोक्तपुरुषविधानुसारेणै वैतत्पुरुषविधत्वरूपणमित्यर्थः । एवं च शरीरे कथं पञ्चविग्रहसिद्धिः । यदुक्तं-स एष आनन्दमयः पुरुषाकार एव, तस्यानन्दमयम्य पुरुषाकारतानुसारेणायं विज्ञानमयः पुरुषाकारः तस्मा दुद्भूत इत्यर्थ इति; तन्न, उद्भूतत्वबोधकपदाभावात् । 'तस्य पुरुषविधताम्, अन्वयं पुरुषविध' इति 'तस्ये' त्यनेन पूर्वपर्योयोक्तपरामर्शस्यायमित्यने नैतत्पर्यायस्थपरामर्शस्य च स्वरसत्वाच्च । विशेषस्यान्यशब्दनिबन्धनत्वं चानुपपन्नम्, विशेषो हि भेदकार्यकर इत्युक्तम्, ततश्चाभेदेन विरोधस्यापि भेदकार्यत्वादभेदे सति भेदवदेव विशेषस्यासम्भवः । भेदव्यवहारस्य भेदकार्यत्वविवक्षायान्न विशेषत्य भेदव्यवहारजनकत्वमाज्ञापनभीत्यादिमुखेन । अतो भेदव्यवहारजनकत्वं भेदव्यवहारविषयत्वमेव । तत्र किं भेदव्यवहारो विशेषे मुख्यः, अतामुख्यः? मुख्यत्वे 
किं भेदशब्द एकार्थः, उत नानार्थः ? आद्ये विशेष एव भेदः स्यात् । अन्त्यस्त्वसिद्धः, मानाभावात् । न द्वितीयः, प्रकृते मुख्ये बाधकाभावात् । ननु मुख्यार्थग्रहणे बाधकमस्ति, तथाहि - अन्नमयादिपर्यायेषु 'येन्नं ब्रह्मोपासते'  'ये प्राणं ब्रह्मोपासते' 'आनन्दं ब्रह्मणो विद्वान्' 'ब्रह्म ज्येष्ठमुपासते' 'विज्ञानं ब्रह्म चेद्वेदे'ति ब्रह्मशब्दः श्रूयते, तथा 'एतमन्नमयमात्मानमुपसंक्रामती'त्यात्मशब्दो मुक्तप्राप्यत्वञ्च श्रूयते, नच शरीरपरिग्रहे तद्युज्यते, 'तस्येदमेशिरः' 'अयन्दक्षिणः पक्षः' अयमुत्तरःपक्षः, अयमात्मा, इदं पुच्छं प्रतिष्ठे'त्युपदेशश्च व्यर्थः, शरीरशिरःप्रभृतेः प्रत्यक्षत्वेन उपदेशानपेक्षणात्; 'अद्यतेत्ति च भूतानि तस्मादन्नं तदुच्यते' इति चानुपन्नम्, भूतात्तृत्वभूताद्यत्वयोश्शरीरेऽसम्भवात्; 'सर्वंवै तेन्नमाप्नुव्ती' त्यन्नंमयज्ञानान्मोक्षः श्रूयते, नच शरीरज्ञानान्मोक्षस्सम्भवति; किंच 'सर्वमेव त आयुर्यन्ती'ति प्राणमयज्ञानान्मोक्षः श्रूयते, कदापि मरणाभावो हि सर्वमायुः, नचासौ विना मोक्षाद्युज्यते; तथा 'प्रामंदेवा' इति सर्वदेवचेष्ट कत्वं प्राणमयस्य श्रूयते, नच तदुभयं प्राणपरिग्रहे युज्यते;  किंच - 'यतो  वाचो निवर्तन्त' इति वांमनसागोचरत्वम्मनोमयस्य श्रूयते, तथा 'विज्ञानं देवास्सर्वे, ब्रह्म ज्येष्ठमुपासत' इति सर्वदेवोपास्यत्वं ज्येष्ठत्वं च विज्ञानमयस्य श्रूयते, नत कोशपरिग्रहे तद्युज्यते; इतिचेत् ? उच्यते । न 
तावद््ब्रह्मशब्दसामानाधिकरण्यानुपपत्तिः, 'एष' इति प्रत्यक्षसिद्धस्य शरीरस्योपक्रम एवान्नमयपर्याये निर्देशात्पर्यायान्तरेषूपक्रमे 'एतस्मादन्योन्तरआत्मे' ति  निर्देशशाच्चोपक्रमानुसारेणोपसंहारस्थस्य ब्रह्मशब्दस्य नेयत्वात्; मनोमयविज्ञानमययोश्च न ब्रह्मशब्दप्रययोगोस्ति; 'यतोवाच' इत्यस्यार्थः प्रागेव वर्णितः; विज्ञानश्लोकस्यायमर्थः - विज्ञानशब्देन जीव उच्यते, यज्ञशब्दो विहितकर्मोपलक्षकः, कर्माणीति निषिद्धकमेपरः, अनेन कर्मवश्यत्वमुक्तम्, निरुक्तोभयविधपाप्मनिवृत्त्पुपायं सदाचारं प्रदर्शयन्नाह 'विज्ञानन्देवा' इति, विज्ञानशब्दो ब्रह्मविशेषणम्, 'विज्ञानंब्रह्मे'ति विज्ञानशब्दः कर्तुनिर्देशकः, कर्माकांक्षाया ब्रह्मपदेन शान्तेः, कर्त्राकांक्षाया 
निवर्तकान्तराभावाच्च, देवग्रहणेन तेषामेवोपासनाधिकार इति भ्रमं वारयितुं विज्ञानमिति जीवमात्रनिर्देशः कृतः, 'पाप्म न' इति 'न सुकृतन्न दुष्कृतं सर्वे पाप्मानोतो निवर्तन्त' इत्युक्तयोरिह यज्ञकर्मशब्दनिर्दिष्टयोस्सुकृतदुष्कृतयोर्ग्रहणम्, 'एतमन्नमयमात्मानमुपसंक्रामती' त्यत्रात्मशब्दः प्राप्यपरान्नमयादिशब्दानां परमात्मपर्यन्ततां ख्यापयितुम्, पूर्वमन्नमयादिसामानाधिकरम्येन क्वाप्यात्मशब्दाप्रयोगात् इह च प्राप्ये सर्वत्रान्नमयसामानाधिकरण्येनात्मशब्दप्रयोदाच्च पूर्वं कोशमात्र तात्पर्यमुत्तरत्र परमात्मताप्तर्यं च स्पष्टमेवावगन्यते; 'तस्येदमेव शिर' इत्याद्युपदेशश्च उत्तरपर्यायेषु एभिरेव शिरःप्रभृतिभिः पञ्चभिरवयवैः पुरुष विधत्वं रूपयिप्यत इति ज्ञापनार्थः; 'अद्यतेति चे' त्यत्र भूतैश्शरीरिभिरन्नमद्यते भूतानि शरीरिम अन्नमात्राधिक्यादत्ति - हिनस्तीत्यर्थः, अतो नात्तृत्वाद्यनुपपत्तिः; 'सर्वं वै तेन्नमाप्नुवन्ति' त्यत्रान्नं ब्रह्मतयोपासीनस्य सर्वविधान्नप्राप्तिरेवोच्यते, अन्यस्यान्यथोपासनं च स्थापयिप्यते; 'सर्वमेव त आयुर्यन्ती' त्यत्रापि न मोक्ष उच्यते, आयुश्शब्दो हि द्वादशमास परिमितजीवनकालपरः, स च कालो मोक्षे नास्त्येव, अत आयुश्शब्द एवं सांसारिकं पलं द्योतयति; सर्वशब्दश्शतसंख्यापरः, 'शतायुः' 'पुरुष' इत्यभिधानात्; 'प्राणन्देवा अनुप्राणन्ती'त्यत्र प्राणाधीनजीवनमेव स्वरसतो वगम्यते, अतो नार्थान्तरोत्प्रेक्षावकाशः, तस्मादन्यशब्देन भेद एव गृहीतुं युक्तः, न तु तदतिरिक्तो विशेषः । यच्च विशेषसमर्थनम्, 'विज्ञानमानन्दं ब्रह्मेत्यत्र विज्ञानत्वानन्दत्वब्रह्मत्वानां धर्माणां धर्मिणो वा भेदा भावेन विज्ञानादिशब्दानामपर्यायत्वाय विशेषोंऽगीकरणीयः; किंच भेद प्रतिनिधेर्विशेषस्याभावे धर्मधर्मिभावो धर्माणामनेकत्वं च 
न युक्तम्, धर्म 'धर्मिणोर्धर्माणांच परन्परं भेदाभावात्, अयञ्च विशेषो वस्त्वभिन्न इति ;  तत्र न  तावद्विज्ञानादिशब्दानामपर्यायत्वाय विशेषफल्पनम्, धर्म्यभिन्नेन विशेषेणेव धर्म्यभिन्नैर्धर्मैरेवपर्यायत्वोपपादनसभ्वात् नापि धर्मधर्मिभावाय धर्मानेकत्वाय वा तत्कल्पनम्, भेदस्य दर्मधर्मिभावधर्मानेकत्वयो रुपपादकत्वे तदभावे तदनुपपत्तेः ; 
यदि यदि भेदाभावधर्मधर्मिभावयोः प्रमाण सिद्धयोरुभयोरप्यपह्नवासम्भवः, तर्हि भेदो न धर्मधर्मिभावप्रयोजकः, व्यभिचारात् । यदि च तत्र स प्रयोजकः, तर्हि प्रयोजकभावेपि प्रयोज्यसिद्धिं कथं मन्यसे । प्रयोजकान्तरेणेति चेत्? किं तद्वस्तु तस्य प्रयोजकत्वञ्चन्यत्र क्लृप्तम्, किंवात्रैव कल्प्यते? नाद्यः असिद्धेः । न द्वितीयः, लाघवेनात्र प्रयोजकनैरपेक्ष्यस्यैव कल्पयितुमुचित्वात् । तस्माच्छ्रुतिविरुद्धन्नादीनां परमात्मपरत्वम् । द्वितीयसूत्रमभ्यासग्रहणस्य ब्रह्मशब्दगोचरतां वारयति । हेत्वाक्षेपसमाधानार्थत्वे ह्यत्रास्य सन्निवेशोपत्तिः । हेत्वाक्षेपकत्वञ्च मयडर्थस्य हेतुत्व एव । अतो मयडर्थप्राचुर्योपपादकाभ्यास एव हेतुतया विवक्षितः, न तु ब्रह्मशब्दाभ्यास िति । तृतीयसूत्रे तच्छब्दास्वारस्यं स्पष्टम् । 'कोह्येवान्या' दित्यत्र  च 'एष ह्येवानन्दयाती' त्युत्तरवाक्यानु सारादननप्रामनयोरै हिकामुष्मिकानन्दरूपता स्वरसतोवगम्यते, अतोर्थन्तर कथनमनुपपन्नम् । चतुर्थसूत्रे मान्त्रवर्णिकस्यानन्दमयपदेनैव गानादन्न मयादिशब्दैरपि गीत इत्यसंगतम्, अन्नमयादीनामब्रह्मत्वस्य स्थापनात् । पञ्चमसूत्रार्थो प्यनुपपन्नः, 'सर्वं वै तेन्नमाप्नुवन्ती' त्यादीनां मोक्ष परत्वाभावस्योक्तत्वात् । सप्तमसूत्रेऽपेक्षापदमस्वरसम् । अष्टमसूत्रेऽस्मिन्निति, व्यर्थम्, तद्धेतुदेशादित्यादाविवाधिकरणग्रहणाभावेपि प्रकृतत्वा देवाधिकरणलाभात् । 
	अन्येषामेकदेशिमते तद्धेतुव्यपदेशाच्चेत्यत्र यो विशेष उक्तस्सोनु प्रपन्नः, "एतस्यैवानन्दस्यान्यानि भूतानि मात्रामुपजीवन्ती" त्यत्र जीवानां ब्रह्मनन्दाश्रयत्वे जीवानन्दे नाशोत्पत्तितरतमभावाः जीवस्य किञ्चिज्ज्ञत्वादीनि च विरुद्ध्येरन्, ज्ञानस्यैवानन्दरूपत्वात् । ब्रह्मगतसार्वज्ञ्यस्य जीवे प्रसंगे तस्य किञ्चिज्ज्ञत्वविरोधः । तारतम्येनाभिव्यक्तेः सर्वमुपपद्यत इति चेत् ? किमभिव्यक्तौ तरतमभावो विवक्षितः? तथा सत्यानन्दस्यैव स्वाभाव्यक्तिरूपतया तत्र नानात्वानित्यत्वतरतमभावाः ब्रह्मणि किंचिज्ज्ञत्वं जीवे सर्वज्ञत्वञ्च प्रसज्येरन् । अभिव्यक्तेरन्यत्वेपि तस्यास्तरतमभावो विषयबाहुळ्याल्पत्वाभ्यां 
वाच्यः, सोनुपपन्नः, अभिव्यंग्यस्या नन्दस्यैकत्वात् । किञ्च - 
अस्यानन्दस्य ब्रह्मण्यभिव्यक्त्यन्तरापेक्षास्ति नवा? आद्ये स्वप्रकाशत्वभंगः । द्वितीये कुतो जीवेऽभिव्यक्त्यन्तरापेक्षा । ततश्चा विकला एव पूर्वोक्ता दोषाः । अभिव्यक्त्यन्तरांगीकारे गौरवमधिकम् । अथ तरतमभावेनाभिव्यक्तिर्नाम - तरतभावविशिष्टतयाभिव्यक्तिः, तत्र किमभिव्यिक्तिस्तत्रोत्पत्तिः तत्र सत्वं तत्र प्रतीतिर्वा स्यात् ? आद्ये व्याघातः, नहि ब्रह्मानन्दस्यात्रोत्पत्तिसम्भवः । द्वितीये तत्तदधिकरणावच्छेदेन तरतमभाव उत्पद्यत इति स्यात्, तत्तु व्यक्त्यैक्ये सत्यनुपपन्नमेव । तृतीये यदि सा प्रमा तदा दोषतावस्थ्यम्, यदि भ्रमस्तदा 'अधिकन्तु प्रविष्टन्न तद्धानिकरं' इति न्यायेन सर्वेषान्निरतिशयानन्दत्वमपरिहार्यम् । तरतमभावारोपस्तत्स्वरूपतिरोधानेनैवेत्युक्तावानन्दाप्रकाशः प्रसज्यते, निरवयवत्वात् । किञ्चित्स्वरूपन्तिरोहितम्, किञ्चित्प्रकाशत इत्युक्त्य सम्बवः, तरतमभाववैयर्थ्यं च । अथ तरतमभावोपन्नान्तःकरणवृत्त्यवच्छेद एव तारतम्येनाभिव्यक्तिः? तथा सति जीवानन्दस्य ब्रह्मानन्दस्य सर्वगतस्यानुभवेन कस्यचित्प्रीतिमान्द्यं कस्यचितत्तदुत्कर्षश्च तारतम्येनाभि व्यक्तिः; तथासत्येतस्यैवेत्यवधारयणविरोधः । अवधारणेन जीवे ब्रह्मानन्दा तिरिक्तानन्दस्य निषेधात् । ननूपजीवन्तीति ह्युच्यते, न तु तदानन्दनानन्दिन इति, ततश्चोपजीवन्तीति तमेवानन्दं भुञ्जत इत्यर्थः, इति ; तन्न, स्रक्चन्दनादिभोगानुभवविरोधात् । तस्मादियं श्रुतिरानन्दवल्लीव चतुर्मुखाद्यानन्दानां ब्रह्मानन्दापेक्षया खद्योलकल्पत्वपरा । "सरो वै सः, रसंह्येवायं लब्ध्वानन्दीभवती" त्यत्रापि भगवतो भोग्यत्वमेव प्रतीयते, नतु तदानन्देनानन्दवत्त्वम् । रसेनानन्दवत्त्वोक्तवपि ब्रह्मणैवानन्दवत्त्वं स्यात्, नतु ब्रह्मानन्दे न । तस्मात्, 'रसो र्वे सः, रसं ह्येवायं लब्ध्वानन्दीभवती'ति महानन्दलक्षणमोक्ष उक्तः । स कुतो भवतीत्यपेक्षयां 'एष ह्येवानन्दयाती' त्युच्यते । तदुपपादकं 'कोह्येवान्यात्कः प्राण्यादि' ति । प्रकर्षेणानन्दः सुखेन जीवनम् । तस्मादानन्दयितव्यानन्दयित्रोरनेन सन्दर्भेण भेदप्रतीतिस्सूत्रे । सा च परमसाध्य एव हेतुः । 

 	
