यदा लयपरत्वेप्युपपद्यत इति- ननु इन्द्रियान्तरसम्पत्तिवाक्सम्पत्तिवचनयोर्विशेषानुपलम्भात््, अत एव "सर्वाण्यनु' इति सूत्रे तद्भाष्ये च वाक्सम्पत्तिवचनन्यायस्यैव इन्द्रियसम्पत्तावतिदेशाच्च इन्द्रियान्तरवचनस्य कथमुपपादककोटौ निवेश इति चेन्न, तस्मादुपशान्ततेजाः पुनर्भवभिन्द्रियैर्मनसि सम्पद्यमानैः' इत्यस्य ह्ययमर्थः- उपशन्ततेजाः उपाशन्तौष्ण्यः पुनर्भवं पुनर्जन्म उद्दिश्य मनसि सम्पद्यमानैरिन्द्रियैस्सह ग्राणमायातीति, अत्र हि पुनर्जन्मोद्दिश्य मनसि इन्द्रियाणां सम्पत्तिर्लयरूपा, इन्द्रियाणां मनसि लये हि पुनर्जन्मन एवाभावप्रसङ्गात्् । अतस्तत्र सम्पत्तिशब्दस्य सयोगपरत्वं वक्त्तव्यमिति- वाक्सम्पत्तिवचनेष्यवैरूप्यात्् तथात्वं वक्त्तव्यमिति इन्द्रियसम्पत्तिवचनमप्युपपादककौटौ निवेशितमिति भावः । वस्तुतस्तु इन्द्रियैर्मनसि सम्पद्यमानैरिति वाक्यस्य न वाक्सम्पत्तिवाक्यापेक्षया वैलक्षण्यमस्ति, अथाष्याचार्यैः गुणसूत्राणां सर्वेषामपि प्रकृताधिकरणार्थोपपादकत्वं वक्त्तव्यमित्यभिनिवेशादुपपादककोटौ निवेशितमिति द्रष्टव्यम्् । नन्वयं विचारः काकदन्तपरीक्षासदृशः, पूर्वोत्तरपक्षयोरर्थभेदाभावात्् वाक्स्वरूपस्य मनसि लये नास्तीति पूर्वोत्तरपक्षयोस्सम्प्रतिपन्नमेव, न च सिद्धान्त्यमिमतो मनसि वाक्संयोगः पूर्वपक्षिणानभ्युपगत इति शक्यते, वक्त्तुं, वाचो मनसि संयोगाभावे
वागुक्त्तेर्मनसि लयवार्ताया अप्यसम्भवात््, इयांसु विशेषः, वाक्छब्दस्य स्वरूपपरत्वे सम्पत्तिशब्दस्य वागक्त्तिनिष्पादनलक्षणमनोव्यापारलयपरत्वं वाक्छब्दस्य वागुक्त्तिपरत्वे तु सम्पत्तिशब्दस्य तद्धेतव्यापारविलयपरत्वमिति नैतद्वयापारस्य उपयोगोस्ति, उत्क्रान्तिस्वरूपविशेषपर्यवसायित्वाभावात्् देवदत्तपुत्राभिप्रायेण काञ्च्यां देवदत्तो नष्ट इत्युक्त्ते देवदत्तशब्दस्य तत्पुत्रलक्षणयापि समर्थयितुं शक्यते, नष्टपदस्य विनष्टपुत्रलक्षणामाश्रित्यापि तदर्थ प्रतिपादयितुं शक्यते, नैतावता अर्थे कश्चन विशेषोभिहितो भवति, तत्तुल्यश्चायं विचारः, न च मुख्यजधन्ययोरन्यतरस्यामुख्यार्थत्वे समाश्रयणीये जघन्यस्यैव अस्वरसार्थसमाश्रयणन्यायव्युत्पादनार्थमिदमधिकरणमिति वाच्यम््, तस्य पूर्वतन्त्र एव क्षुण्णत्वादिति चेत््, अत्र केचित्् अस्मिन्नधिकरणे वाक्स्वरूपस्य मनसि लय इत्येव प्रधानपूर्वपक्षः, सम्पत्तिश्रुतिः कथचिदुपपद्यत इति, अस्मिन्पक्षे अनुशयं प्रदर्शयता भाष्यकारेण पूर्वपक्षान्तरस्य सूचनात्् "तन्मनः प्राण उत्तरा' दित्यतिदेशाधिकरणे अधिकाशङ्कोपपादकभाष्यग्रन्थपरिचयशालिनाम््, किमत्र मनसो लय उच्यते उत संयोगः इति टीकाग्रन्थदर्शिनां च अस्यार्थस्य सुगमत्वात््, यदि ह्यत्र वाग्लयपूर्वपक्षो नाभिमतः स्यात््, तर्हि अतिदेशाधिकरणे भाष्ये मनोलयसाधकाधिकाशङ्काकथनं विरुद्धमेव स्यात््, अतस्तत्रापि वाक्स्वरूपलयकथनमेव प्रधानपर्वपक्षः, सम्पत्तिशब्दस्य व्यापारनिवृत्तिपूर्वकसंयोगार्थकत्वेनाप्युपपन्नत्वात्् अप्रकृतौ लयो न युक्त्त इति सिद्धान्त इत्येव तत्त्वम्् । परे तु वाचो मनसि संयोमाभावे वाग्वृत्तेरपि मनसि लयोक्त्तिर्न सम्भवतीत्येतत्सत्यमेव, तथापि सिद्धान्त्यभिमतसंयोमविशेषस्य पूर्वपक्षिणानभ्युपगमात्् न पक्षद्वयेप्यर्थाविशेष इति वदन्दि, भाष्ये वागिन्द्रिये उपरतेपि मनःप्रवृत्तिरिति, अत्र मनःप्रवृत्तिसव्वाभिधानं वाक्सम्पत्तिहेतुत्वोपपत्त्यर्थम््, अन्यथा हि तत्प्रलीनवृत्तित्वं न सम्पत्तिहेतुतां भजेतेत्यर्थः । प्रवृत्तव्यापारमित्यादिटीकाया अप्यत्रैव तात्पर्यम्् ।।1।।
भाष्ये- वाचमानु सर्वेषामिन्द्रियाणामिति, अनुशब्दस्तृतीयार्थ इति कर्मप्रवचनीयः, वाचा सहेत्यर्थः, न तु पश्चादथर्वाची, तथा सति "श्रव्ययं विमक्त्ती'ति पश्चादर्थेव्ययीभावसमासप्रसङ्गात््, तस्य च नित्यसमासत्वेन वाक्याभावात््, तदर्थे च द्वितीयाया अपि दुर्लभत्वाच्च, अतः सहार्थ एवायं कमर्प्रवचनीयः "कर्मप्रवचनीययुक्त्ते
द्वितीया' इति द्वितीया, अतः टीकाग्रन्थः कथञ्चिन्नेय इति केचिदाहुः, केचित्तु वाचमनुवाचमनुरुध्य सम्पद्यत इत्यर्थः, अनुशब्दस्ससाधनक्रियावचनः, शाकल्यस्य संहितामनुप्रावषदित्यादिवत्् शाकल्यस्य संहितामनु निशम्य प्रावर्षदित्यर्थप्रत्ययात्् प्रदर्षणस्य पश्चाद्भावोर्थः सिध्यति, यथा च पुमांसमनुजायत इतिपुमनुज इत्यादौ पुमांसमनुरुध्य जायत इत्यर्थप्रत्ययात्् ततः पश्चाज्जननं सिध्यति, एवमिहापि वाचमनुरुध्य इत्यर्थावगमात्् पश्चादित्यर्थस्सिध्यतीत्यभिप्रेत्याचार्यैरित्थमुक्त्तमिति प्रतिपादयन्ति ।।2।।
।। इति वागधिकरणम्् ।।
भाष्ये- अतो मनः प्राणे सम्पद्यत इत्यत्रेत्यादि, अत्र केचिदेवं वर्णयन्ति, पूर्वपक्षे प्राणशब्दे लक्षणा अभ्युपगन्तव्या, तथा सम्पत्तिवाचनस्याप्यस्वारस्यमेव अप्रकृतित्वात््, नहि प्रकृतिमात्र लय उपपद्यते । किञ्च प्राणशब्दस्याब्लक्षकत्वे प्राणस्तेजसीत्युत्तरवाक्येपि प्राणशब्दस्याऽवैरूपेण जलपरत्वये जलस्य तेजसि लय इत्यर्थः स्यात््, नचैतदयुक्त्तं प्रयाणकालेषु भूतलयासम्भवात्् ।
किञ्च वाङ््मनसि सम्पद्यत इति वाक्येपि मनश्शब्देन मनःप्रकृत्यहंकारलक्षणायां मुख्यसम्पत्तिसम्भव इति पूर्वपक्षस्यापि सम्भवेन तत्समाधानस्य एतदधिकरणसिद्धान्तयुकत्यापि कर्तुमशक्यत्वात््, तस्मात्् श्रुतार्थस्योपपत्तिरस्तीत्येव पूवपक्षो वक्त्तव्यः, न तु लक्षणामादाय पूर्वपक्ष इति, तत्रैवं केचित्समादधते प्रकृतिविकृत्योरभेदादन्नमनसोरभेदः, जलप्राणयोश्चाभेदः, ततश्चान्नस्याप् लय इत्युक्त्तेस्सोपपत्तिकत्वमिति मनसः प्राणलय इत्युक्त्तिरुपपद्यत इति पूर्वपक्षाभिप्रायः, ततश्च प्राणप्रकृतिभूता अपो निर्दिश्येत्यत्र भाष्ये प्रकृतिशब्दः स्वभावपरः, प्राणस्वरूपभूता अपो निर्दिायेत्यर्थः, ततश्च तयोरभेदादित्यर्थ उक्त्तो भवति, ततश्च पृथिवीरूपस्य मनसो जलरूपे प्राणे मुख्यलय उपपद्यत इत्यभिप्रायः, परम्परया स्वकारण इति भाष्ये परम्परयेत्यस्य युक्त्तिपरम्परयेत्यर्थः, टीकापि तदानुगुण्येन नेया, तथाहि किं प्रकृतिविकृतिभावपरमित्यस्य किं प्रकृतिविकृतिभावप्रतिपादनमुखेनाभेदपरमित्यर्थः, स्वकारणं पृथिवीद्वारेणेत्यादेरयमर्थः, पृथिवीद्वारेणान्नमयस्य पृथिवीरूपतयैवान्नमयस्य स्वकारणे प्राणशब्दलक्षितासु प्राणनामप्रतिपाद्यास्वित्यर्थः, केचित्तु सम्पद्यत इत्यस्य विधिरूपत्वात्् "न विधौ परश्शब्दार्थः' इति न्यायेन सम्पत्तिशब्दास्वारस्याश्रयणासम्भवात्् सम्पत्तिशब्दस्य लय एव मुख्यत्वात्् यथा कथञ्चित्् तत्सम्भवे तत्त्यागस्यानुचितत्वात्् प्राणशब्दस्याब्धलक्षणापि सोढव्या, प्राणस्तेजसीत्यत्र वैरूप्यमापतति चेत््, सोढव्यमेव, अन्यत्र दोषान्तरमापतितं सोढव्यमेव, न्यायागर्तेर्थै किं कुमर् इति पूर्वपक्षिण
आशय सति वदन्दि । परे त्वित्यादि- वृत्त्युपपत्तिपरत्वे इति । वाङ््मनसिदर्शनाच्छब्दाच्चेति सूत्रे वाक््छब्दस्य वृत्तिपरत्वं, शब्दशब्दस्य शब्दोपपत्तिपरत्वमित्याश्रयणे इत्यर्थः । मनश्शब्दयोरिति- "वाङ््मनसि सम्पद्यते मनः प्राण' सति सप्तम्यन्तप्रथमान्तमनश्शब्दयोरित्यर्थः । प्राणशब्दयोश्चेति- मनः प्राणे प्राणस्तेजसीति सप्तम्यन्तप्रथमान्तमाणशब्दयोरित्यर्थः । अहङ्कारवाचित्वमनोवाचित्वेति ।  वाङ््मनसीत्यत्र सप्तम्यन्तमनश्शब्दस्याहङ्कारपरत्वं वदता तदधिकरणपूर्वपक्षिणैव "मनः प्राणे' इत्यत्र प्रथमान्तमनश्शब्दस्य मनोवाचित्वं वक्त्तव्यम््, एवं "तन्मनः प्राण उत्तरा'दित्यधिकरणपूर्वपक्षेपि सप्तम्यन्तप्रथमान्तशब्दयोः वैरूप्यमाश्रयणीयं, तच्चायुक्त्तमिति भावः, अभिमतपूर्वपक्षविरोधमेव दर्शयति । मनसोऽहङ्कारलीनत्व इति- यथा मनसः प्राणविलीनत्वे प्राणात्पृथगुत्क्रमणं विरुद्धम्् । एवमहङ्कारविलीनत्वेपि विरुद्धमेव, नहि तदानीमहङ्कारस्य भूतेन्द्रियादिहेतुभूतस्य ब्रह्माण्डावरणभूतस्य उत्क्रमणं सम्भावनापदमिति भावः ।।3।।
।। इति मनोधिकरणम्् ।।
भाष्ये- वाङ््मनसोरिति काचित्कः पाठः समासान्तविधेरनित्यत्वनिवन्धनः, तेजश्शब्देन भूतसूक्ष्मांशा विवक्षिता इति
वाक्यस्यानन्तरम्् । उपगमस्सम्बन्ध इति पाठस्समीचीनः अन्यतरवाचिशब्दनिर्देश इति । अन्यतरमात्रवाचिशाब्दनिर्देश इत्यर्थः । भाष्ये- यमुनासागरं गच्छतीति वचो न विरुध्यते तद्वदिति, नन्वनेनैव दृष्टान्तेन प्राण उपगमनश्रुतेरेव सद्वारकत्वं किं न स्यात््, किञ्च यथा वाह्येन्द्रियव्यापरोपरमानन्तरमपि मनोव्यापारदर्शनात्् "वाङ्् मनसि सम्पद्यते' इति श्रुतिः, यथा च वाह्यान्तरज्ञानोपरमानन्तरमपि श्वासादिलक्षणप्राणव्यापारदर्शनात्् "मनः प्राणे' इति श्रुतिः, तथा श्वासादिप्राणव्यापारोपरमानन्तरमपि देहे क्कचिदौष्ण्यलक्षणतेजोव्यापारदशर्नात्् "प्राणस्तेजसी'ति श्रुतेरपि तत्साम्येन साक्षात्तेजस्सम्पत्तिपरत्वमेव युक्त्तमिति चेन्न, यथा "वायोरग्निः अग्नेराषः' इति श्रवणस्य "एत्तस्माज्जायते प्राणो मनस्सर्वेन्द्रियाणि च' इत्यस्याविरोदायाऽग्न्यादिशब्दस्वऽग्न्याद्यवस्थपरमात्मपरत्वम््, एवमात्मोपगमश्रुत्यनुरोधाय भूतसूक्ष्मवाचितेजश्शब्दस्य तच्छरीरकजीवपरत्वेनाविरोधोपपत्तेः । किञ्च प्राणस्तेजसीति श्रुत्यनुरोधेन जीवोपगमात्प्रागेव तेजस्सम्पत्तौ "तेजः परस्यां देवताया' मिति परदेवतासम्पत्तिश्रवणात्् जीवोपगमस्य निरवकाशत्वप्रसङ्गेन क्कचिन्निवेशेऽवश्यंभाविनि सहोत्क्रमणलिङ्गानुगृहीतात्मोपगमनश्रुत्यनुरोधात्् जीवसंपत्त्यनन्तरमेव तेजःसम्पत्त्युपपत्तेश्चेति भावः । अश्रुतत्वादिति पूर्वपक्षहेतुमाहुरिति- यद्यपि प्राणस्तेजसीति श्रुतेरनतिशंकयत्वात्् यथाश्रुते तेजस्येवसम्पत्तिः, अश्रुतज्जीवसम्बत्तिपरिहारकल्पनाया अन्याय्यत्वादिति परैः पूर्वपक्षयुक्त्तितया श्रुतिरेव वर्णिता, तथापि श्रुत्यनुग्राहकतया परैरश्रुतकल्पनाया अन्याय्यत्वादिति हेतुरप्युपन्यस्त इति कृत्वा तथोक्त्तमिति द्रष्टव्यम्् । अश्रवणमात्रस्य हेतुत्वायोगादिति- "एवमेवेममात्मानमन्तकाले सर्वे प्राणा अभिसमायन्ति' इति प्रदेशान्तरे श्रवणे विद्यमाने श्रवणसामान्याभावस्य हेतुत्वायोगादित्यर्थः । सहावस्थानस्य श्रुतिमिति- तत्सहिततयाऽवस्थानं सहावस्थानं, तदाधारत्वेनावस्थानमिति यावत््, न तु सहावस्थानं सामानाधिकरण्यमिति मन्तव्यम्् । परैर्जीवाधिकरणकावस्थान एव स विज्ञान इत्यस्य प्रमाणीकरणादिति द्रष्टव्यम्् ।।4।।
।। इत्यध्यक्षाधिकरणम्् ।।
4.2.5
is not available.
व्याख्यातं त्र्यात्मकत्वादितीति - त्र्यात्मकत्वात्तु च भूयस्त्वादिति पाठः, शाङ्करभाष्ये तथा दर्शनादिति द्रष्टव्यम््, अण्व्यो मात्रास्सूक्ष्माः दशार्धानां पञ्चाचामित्यर्थः । जीवसहितप्राणेति - ततश्च सः प्राणसंपृक्त्ताध्यक्ष इति परव्याख्यानमनुपपन्नमिति भावः । तत्र च व्युदसनीयेति - स्फुणटसूत्रार्थव्युदसनीयशङ्काया एव पूर्वपक्षस्योचितत्वादिति भावः । पुनस्सम्भवविषयतयेति - "अण्व्यो मात्रा विनाशिन्य' इति स्मृतेश्च "महदाद्य विशेषान्ताः' इति स्वोदाहृतस्मृतेश्च, वैषम्यमनुपूर्वश इति पुनस्सम्भवप्रतिपादकपदसम्भवासम्भवाभ्यामिति द्रष्टव्यम््
।।6।।
।। इति भूताधिकरणं ।।
4.2.7
is not available.
4.2.8
is not available.
4.2.9
is not available.
4.2.10
is not available.
वस्तुसामर्थ्यादिति पूर्वेणान्वयः, स्थूलशरीरस्योष्मा सर्वात्रिक इति ग्रन्थस्थानन्तरं सूक्ष्मदेहस्य र्सावत्रिकत्वादिति शेषोऽध्या हर्तव्यः इति "सन्तापयति खं देहमापादतलमस्तकम््' इत्यग्निशिखाप्रयुक्त्तः स्थूलशरीरे आपादतलमभिव्याप्तः सन्तापशब्दित ऊष्मा सूक्ष्मशरीरसार्वत्रिकत्वनिबन्धनः, न तु स्थूलशरीरत्वनिबन्धन इत्यर्थः । अग्निशिखायाः क्रमेणोपसंहियमाणत्वादिति न च अग्निशिखायाः क्काचित्कत्वादेवोष्मणः क्काचित्कत्वोपत्तेर्नतस्य सूक्ष्मशरीरक्काचित्कत्वनिबन्धनत्वमिति वाच्यं, अग्निशिखाक्काचित्कत्वस्यापि सूक्ष्मशरीरक्काचित्कत्वनिबन्धनत्वादित्यभिप्रायः, यद्वा भूतसूक्ष्मान्तर्गततेर्जोशातिरिक्त्ताग्निशिखाया अभावादिति भावः ।।11।।
हृदयान्निष्क्रामतीत्यर्थ इति ।  निष्कमितुमुद्युक्त्त इत्यर्थः, एतदपि फलितार्थकथनम््, "अथैनमेते प्राणा अभिसमायन्ति स एतास्तेजोमात्रास्समभ्याददानो हृदयमेवान्वपाक्रामति' इत्युक्त्तत्वात्् "तस्य हैतस्थ हृदयस्याग्रं प्रद्योतते तेन प्रद्योतेनैष आत्मा निष्कामती'ति पठ्यते, अत एतत्सन्दर्भानुसारात्् निर्गममार्गापरिज्ञानेनांतर्हृदय एव परिभ्रमति, पश्चाद्वदयाग्रं प्रद्योते तेनैष आत्मा निष्कामतीत्येवार्थः, तस्यैव स्वरसतः प्रतीतेः इति द्रष्टव्यम्् । केचित्तु हृदयाग्रपद्योतनं हृदयैकदेशान्निष्कान्तस्य
मार्गप्रदर्शनायोपयुज्यते, अतो यथाश्रुतार्थेपि नानुपपत्तिरित्याहुः, तेन प्रद्योतेनेत्यादिवाक्यस्येत्यादिचोद्यस्याऽयमर्थः- उत्क्रान्तेरविद्वन्मात्रविषयत्वे अर्चिरादिगतिरपि विदुषो न प्रसजेत््, अत उत्क्रान्तिवचनस्याविद्वन्मात्रविषयत्वमिति वक्त्तं न शक्यत इति, तस्मादविदुष इत्युक्त्तमिति शेषः । सिद्धान्ते तु विद्वद्विषयमेवेदमिति - एवकारो भिन्नक्रमः, इदमेव वाक्यं विद्वद्विषयं अविद्वद्विषयमपि भवतीत्यर्थः, मूर्ध्न इत्यस्य विद्वद्विषयत्वेन पूर्वं व्याख्यातत्वात््, ननु हृदयप्रद्योतनस्य सर्वसाधारण्ये तदोकाग्रज्वलनमित्यत्र भाष्ये अप्रज्वलनस्य विद्यासामर्थ्यलब्धहार्दानुग्रहाधीनत्वप्रतिपादनात्् तद्विरोध इति चेत््, शताधिकनाडीविवेचकज्वलनविशेषस्य तदधीनत्वपरत्वप्रतिपादनपरतया विरोधाभावादिति भावः । इत्यत्रार्थपुत्रवित्तविषयेषणात्रयराहित्यं विवक्षितमिति । अत्रार्थशब्दः स्वर्गादिलोकपरः, "ते ह स्म पुत्रेषणायाश्च वित्तेषणायाश्च लोकेषणायाश्च व्युत्थाया' इति श्रुतेः, भाष्ये- अपपुनर्मृत्यंक्षयतीति विद्वांसं प्रस्तुत्येति संसारतरणरूपफलकीर्तनस्य विद्वद्विषयत्वावक्षयंभावात्् विद्वांसमित्युक्त्तम्् । षष्ठ्या अपादानवाचकत्वाञ्चेति । अपादानरूपसम्बन्धस्य शेषत्वेन विवक्षासम्भवादिति भावः ।
अग्नेरषां भक्षकत्वानुसन्धानमिति । "अग्निर्वैभृस्युः सोऽपामन्नम््' इति अपामग्न्यन्नत्वोपासनमुकत्वा विहितस्य फलमुच्यते, "अपपुनर्मृत्युञ्जयति' इति भावः ।
परे त्वित्यादि । सगुणविदुषश्चेति । सगुणब्रह्मोपासकस्येत्यर्थः, द्वितीयेति योगविभागात्समासः, असामवेदविदुषः' "विशेषविदुषश्शास्त्रम््' इत्यादिरामायणमाधकाव्यप्रयोगदर्शनात््, तेन विद्वच्छब्दस्य शत्रन्ततया "न लोकाव्यये'ति कृद्योगषष्ठ््या निषेधात्् शेषलक्षणषष्ठयाश्च सुरणगुणेति सता योगे षष्ठी ततः समस्यत इति षष्ठीसमासनिषेधात््, सगुणं विद्वानीति द्वितीयापक्ष सामस
प्राप्त्यम्भवात््, नैवं निर्देशो युक्त्त इति चोच्चं निरस्तं, सुष्सुषेति वा समासात्् साधुरिति । केचित््, गत्यादिपाठदर्शनात्् "द्वितीया समास' इति माधव्याख्याने मल्लिनार्थेनोक्त्तं, तदपि ग्राह्यमेव । इयं च तेषां सूत्रयोजनेति । "सूक्ष्मं प्रमाणतः इति सूत्रयोजनेत्यर्थः, तदापीतेरिति पूवर्सूत्रयोजनायान्तु योजनांशे अत्यन्तदूष्याभावात्् तदकथनं न दोषः । नाडीनिष्क्रमणश्रुतिरूपप्रमाणादिति । यद्यपि परभाष्ये प्रमाणत इत्यस् परिमाणत इत्यर्थः प्रतीयते, एवं हि तद्याख्यानं, तल्लिङ्गशरीरं स्वरूपतः परिमाणत्च सूक्ष्मं, स्वरूपतः सौक्ष्म्य नायनस्य महतस्तेजस इव, भ्रसरेणारिव च परिमाणतः सौक्ष्म्यस, तथ परिमाणतस्सौक्ष्म्ात्् नाडीसञ्चारोपपत्तिः, स्वरूपतस्सौक्ष्म्ात्् अप्रतिपातपार्श्वस्थानुपलम्भोपपत्तिरिति, तथापि प्रमाणपरत्वारस्यादियधपि सौक्ष्ना प्रतीयते इति
तथोक्त्तमिति द्रष्टव्यम््, मृतत्वाभावाशङ्का शमयितुमिति पाठः, अर्चिरादिगत्युपपत्त्यर्थमिति छेदः । अतद्विषयत्वादनुदाहायर्मिति
न च प्रद्यत इति पदं गन्तव्यं, न विद्यते पदं यस्य सोऽपद इत्येवं युक्त्तस्य गन्तव्यरहितत्वप्रतिपादनात्् कथं तस्य
नोदाहर्तव्यत्वमिति शंख्यम््, पदशब्दस्य इन्द्रादिस्थंनवाचित्वात्् ।।13।।
।। इति आसृत्युपक्रमाधिकरणम्् ।।
चतुष्टयस्यापि विद्वदविद्वत्साधारण्यनिर्णायकस्यारम्भ उचितः, न तु मध्य इत्याशङ्क्य "समाना चासृत्युपक्रमा' दिति विद्वदविद्वत्समानत्वनिर्णयस्य सूत्र कृता समानविषयत्वसंशयास्पदमात्र एत्त कर्तुं युक्त्ततया तेजः परस्था देवताया' मिति
वाक्यार्थस्य समानत्वसंशयानास्पदत्वात्् तत्साधारण्येन कर्तुमयुक्त्तत्वमभिप्रेत्य चतुर्थवाक्यार्थनिर्णायकाधिकरणाभ्यां प्रागेव समाना चे'त्यधिकरणं निवेशितमिति परिहरति । पूर्व समाना चेत्यादि । यथाकर्म यथाविद्यमिति यथाकर्मेत्यत्र "नश्च नपुंसकादन्यतरस्यातम््' इति टजभावे रूपम्् । ननु "वाङ््मनसि सम्पद्यते मनः प्राणे प्राणस्तेजसि' इति वाक्यत्रयार्थे क्रमेण "नैकस्मिन्दर्शयतो हि' इत्यन्तसूत्रैर्विचारिते तेजः परस्या' मिति चतुर्थवाक्यार्थराद्धान्ते - तथा ह्याह श्रुतिरिति । "वाङ््मनसि सम्पद्यते' इत्यादिनिर्देशो न सर्ववस्तुसाधारणधारकत्वाभिप्रायः, अतः सम्पत्तिरेवार्थ इति भावः ।। 14 ।।
।। परसम्पत्त्यधिकरणं समाप्तम्् ।।
उक्त्तमेवार्थं दृष्टान्तान्तरप्रदर्शनेन विवृणोति- यथा च कब्चुकोष्णीषवत इत्यादिना । तद्रहितस्य च विश्रम इति- तद्राहित्यदशायां विश्रम, इत्यर्थः । सुषुप्तौ जीवमात्रस्येति- न तु प्रलयोत्क्रान्त्योरिव स्थूलसूक्ष्मविशिष्टस्य जीवस्येति भावः । शङ्कते- विशेष्याशस्येति । सुषुप्तिवदिति भावः । "गताः कलाः पञ्चदशं प्रतिष्ठाः' इति प्राणशब्दोदितानीद्रिषाणि देशः, मन एकं सूक्ष्माणि
भूतानि पञ्चेति षोडशकलास्सन्दि, तत्र ध्राणस्य पृथिवीविकारत्वान्मनसोपि "अन्नमयं सोम्य मन' इति पृथिवीविकारत्वात्् द्वयोरप्येकीकरणेन पञ्चदशत्वोक्त्तिरिष्युपपद्यते, प्रतिष्ठाः स्वखोपादानानि इति अवयवेषु वा अज्ञाने वा लयोक्त्तिवदसङ्गतेय मुक्त्तिः, किञ्च परैरेवमनुक्त्तञ्च, अतो नायम्पाठ इति चोदयन्ति, तान्प्रतिवदामः, अन्तःकरणादिना जीवाविद्यामात्रकार्यत्वपक्षे तत्त्वज्ञानेन जीवाविद्याया उन्मूलिततया स्वकारणेषु लयासम्भवेति ईश्वराश्रितमायापरिणाममहाभूतोपसृष्टजर्वाविद्याकार्यत्वपक्षे तत्त्वज्ञानेन जीवांशस्य नाशेपि उपष्टम्भीभूतमहाभूतांशस्य सत्त्वेन तत्रान्तःकरणादिकलैकदेशस्य लयसम्भवात््, तन्तुद्वयारब्ध पटस्य एकतन्तुनाशे तन्त्वन्तरे लयदृष्टेः परग्रन्थेषु तथा समर्थितत्वाच्च न यथानुवादः, नच उत्तराधिकरणे कलाप्रलयस्य निरवशेषत्वसमर्थनात्् तद्विरोधः स्यादिति वाच्यभूत जीवाविद्याकर्यांश एव निरवशेषलय इतिपादनपरत्वेन विरोधाभावात्् । प्रथम इति- अधिकरणे इतिशेषः । भिद्यते चासां नामरूपे इति- आसां कलानां नामरूपे शकत्यात्मके अपि भिद्येते विदीयेते इत्यर्थः । अविद्वद््दृष्टयाप्यनवगतत्वादिति- तेषामदृश्यत्वेन श्रुत्येकसमधिगम्यस्याऽथर्स्य विदुषा उत्प्रेक्षितुमशक्यत्वादिति भावः ।
प्राकृतप्रलयविषयतया वार्थवत्त्वादिति । यद्यप्यात्मज्ञानेन कलाप्रलयं प्रतिपाद्य हि "भिद्येते चासां नामरूपे पुरुषे' इत्येवं प्रोच्यते स एषोऽकलोऽमृतोभवती'तिश्रुतस्यन सर्वसाधारणप्राकृतप्रलयपरत्वं सम्भवति, तथापि देवमनुष्यादिनामरूपविषयतयार्थवत्तया पूर्वदूषण एव तात्पर्यमिति द्रष्टव्यम्् । ईश्वरांशस्य निमित्तकारणत्वादिति तन्मत इति शेषः ।।15।।
।। इति अविभागाधिकरणं ।।
4.2.16
is not available.
उद्धृताग्नौ प्रदेश इति - उद्धृत्रोग्निर्यस्मात्प्रदेशादिति बहुव्रीहिः,भाष्ये अमुष्यादादित्यादिति, प्रतायन्ते-सन्तता अवन्ति, आदित्यान्निसृता नाडीषु सम्बद्धाः नाडीभ्यो निसृताः, सन्तानभूताः सत्यः आदित्ये सम्बद्धा इति वाक्यार्थः ।।17।।
।। इति रश्म्यनुसाराधिकरणम्् ।।
तर्हि निशि मृतस्येति- रश्म्यनुसारेणेति शेषः, इष्टापत्तिमाशङ्क्याह - तस्य रविरश्म्यनपेक्षत्व इति । निशि ब्रह्मगमनस्य रविरश्म्यनपेक्षत्व इत्यर्थः । विद्यानिष्पत्यभावनिबन्धनत्वाश्रयणेनेति । अयम्भावः- विद्याया निशि
मृतविषये न सर्वदा फलाजनकत्वं पूर्वपक्षिणोऽभिमतं येन विद्यायाः पाक्षिकफलत्वं नास्ति, अप्रारब्धकर्मभिर्वा प्रारब्धकर्मभिरेव वा शरीरान्तरव्यवधानेनेति हि पूर्वपक्ष्यभिप्रायः, अतो न पाक्षिकफलत्वप्रसङ्ग इति नन्वेवं चरमत्वमेव नासातीति पूर्वपक्षे सिद्धान्तमाष्ये प्रारब्धकार्यस्य कर्मणः चरमदेहावधित्वादिति देहस्य चारम्य सिद्धवत्कृत्य परिहारो न सङ्कच्छेतेति चेत्् चरमदेहावधित्वादिति भाष्यस्याऽयमर्थः । पलभूतदेहावधित्वादस्य कर्मणः, इयन्ति शरीराणि फलभूतानीति नियमसत्त्वेन तावद्देहाधिकदेहनिष्पादनासामर्त्यादिति, अथ मेव यावद्देहभावित्वादिति सूत्रखण्डाभिप्रेतार्थ इति द्रष्टव्यम्् । तस्य तु प्रतिज्ञायामिति- रश्म्यनुसारीति प्रतिज्ञायामित्यर्थः । अन्यथा अपेक्षिताथान्तरप्रतिज्ञाया इति ।  निशि मृतस्य मुक्त्तिस्सम्भवतीत्यर्थान्तरप्रतिज्ञाया यावद्देहमावित्वादिति िहेतोश्वेत्यर्थः ।।18।।
।। इति निशाधिकरणम्् ।।
धूमादिमार्गलिङ्गाभावादिति- दक्षिणायानमृतानांअनन्यथासिद्धधूषादिप्राषकप्रमाणभावादित्यर्थःल भाष्ये तत्पर्यवैतीति, यदा तत्पर्यवैतीति यदायस्मिन्काले, तत्् सोमलोकप्रापकं पुण्यं, पर्यवैति परिर्क्षीयत, इत्यर्थः परैर्वर्णितः ।।19।।
ननु "नैते सृती पार्थ । जानन' इति उपसंहारानुसारेण "यत्र काले त्वनावत्तिम्् इत्युपक्रमो बाध्यते इत्येतावति वक्त्तव्ये मध्ये ्रअग्निर्ज्योति' इत्यादिवचनं भाष्ये अयुक्त्तमित्याशङ्क्य उपक्रमस्य उपसंहारमात्रेण
अन्यथानयनासम्भवात्् महावाक्यस्वारस्येन बाध्यत्वं वक्त्तुं मध्यमवाक्यस्यापि उपक्रमविरोधं दर्शयतीत्याह- यत्र काले त्वतीति । य उपक्रमः स बाध्यत इत्यभिप्रायेणेत्यन्वयः न तु तत्प्रतीकग्रहणमिति मन्तव्यम्् । चतुर्विधेति । अर्तो जिमासुरर्थाथा मानी च भरतर्षभ' इत्युक्त्तचर्तुविधिति द्रष्टव्यम््, ततश्च "यत्र काले त्वनावृत्तिमावृत्तिञ्चैव योगिनः' इत्यावृत्तिप्रतिपादकवचनमुपपद्यत इति भावः, यत्र काले त्वनावृत्तिमित्यस्य यैरातिवाहिकैर्नीयमानस्याऽऽवृत्तिरितिफलितोर्थः ।।20।।
।। दक्षिणायनाधिकरणम्् ।।
।। इति दशोपनिषद्भाष्यकारैः श्रीरङ्गरामानुजमुनिभिर्विरचितायां श्रुतप्रकाशिका
व्याख्यायां भावप्रकाशिकायां चतुथर्स्याध्यायस्य द्वितीयः पादः ।।
।।  समाप्तश्चाष्यायः ।।
समुदिताधिकरणसङ््ख्या -142- समुदितसूत्रसङ््ख्या - 507 ।
