  द्वितीय खण्ड

श्रावण्यां पौर्णमास्यां गृह्यादग्निमतिप्रणीय प्रतिदिशमुपलिम्पेदधिके प्रक्रमे ।।३.२.१।।

श्रावण्यामित्येव सिद्धे पौर्णमास्यामिति अन्यत्रापि श्रावणीग्रहणे पौर्णमास्यर्थं ’श्रावणीमित्येके'इत्यत्र । इतरथा हस्ते स्यात्‌ प्रकृतत्वात्‌ । उपवसथ्येऽहनि पूर्वाह्णे पञ्चदश्यामेतत्कुर्यात्‌ । यदि पूर्वाह्णे पञ्चदशी न विद्यते यजनीयेऽहनीदं कृत्वा पौर्णमासं कुर्यात्‌ । एवमुत्तरेष्वपि कर्मसु निर्वापशून्यांस्तण्डुलान्‌ गृह्येऽग्नौ भर्जितात्‌ कृत्वाऽर्धं निधायार्धं सक्तून्‌ कृत्वा ओप्य शूर्पे अग्नेरुत्तरतो दर्भेषु शूर्पमुदकपूर्णं पात्रमन्यच्चोदकपात्रं दर्वीं दर्भस्तम्बं च निधाय गृह्याग्ने पुरस्तात्‌ द्विपदमतीत्याग्नेर्दक्षिणतो गत्वाऽभ्युक्षणान्तं कृत्वा गृह्याग्नेरेकदेशं प्रणीय तत्र निधाय तस्य प्रतिदिशमेकमेकं पदमतीत्य प्रागुपक्रमं प्रदक्षिणं गोमयेनोपलिम्पेत्‌ ।।३.२.१।।

सकृद्गृहीतान्‌ सक्तून्‌ दर्व्यां कृत्वा पूर्वोपलिप्ते निनीयापो य प्राच्यामिति बलिं निवपेत्‌ ।।३.२.२।।

दक्षिणपश्चिमयोरुपलिप्तस्थानयोरन्तरोपविश्य पूर्णपात्रात्पात्रान्तरे किंचिदुदकं निनीय तदर्धं

पूर्वस्मिन्नुपलिप्तस्थाने पाणिनाऽऽसिच्य तेनैव पाणिना दर्व्यां सक्तून्‌ निधाय उपलिप्तस्थाने दर्व्या मन्त्रेण सक्तून्निदध्यात्‌ ।।३.२.२।।

निनयेदपां शेषम्‌ ।।३.२.३।।

शिष्टमर्धमपाम्‌ ।।३.२.३।।

अप उपस्पृश्यैवं प्रतिदिशं यथालिङ्‌गम्‌ ।।३.२.४।।

पाणी प्रक्षाल्य यतालिङ्‌गं मन्त्रा ।।३.२.४।।

दक्षिणपश्चिम अन्तरेणाग्निं च संचर ।।३.२.५।।

दक्षिणस्योपलिप्तस्याग्नेश्चान्तरेण पाणी प्रसार्य पूर्वे कुर्यात्‌ । पश्चिमस्याग्नेश्चान्तरेणोत्तरे कुर्यात्‌ । अनतिप्रणीतस्योत्तरत एव द्रव्याणि स्यु । तद्देशाद्यावदर्थमेवोपादायोपादाय बलिकर्म ।।३.२.५।।

शूर्पेण शिष्टानग्नावोप्यातिप्रणीतादनतिप्रणीतस्यार्धं गत्वा न्यञ्चौ पाणी कृत्वा नम पृथिब्या इति जपेत्‌ ।।३.२.६।।

सर्वान्‌ सक्तूनतिप्रणीतेऽग्नावोप्यानतिप्रणीतस्य पश्चात्‌ स्वस्थानं गत्वोविश्यावाञ्चौ पाणी भूमौ निधाय जपोत्‌ ।।३.२.६।।

तत उत्थाय सोमो राजेति दर्भस्तम्बमुपस्थाय ।।३.२.७।।

स्तम्बस्थान्‌ सर्वान्‌ मनसा ध्यायन्‌ ’यां संधाम्‌’इति नमस्कुर्यान्मन्त्रलिङ्‌गात्‌ । अत परं प्रणीतस्य लौकिकत्वम्‌ ।।३.२.७।।

अक्षतानादाय प्राङ्‌वोदङ्‌वा ग्रामान्निष्क्रम्य जुहुयादञ्जलिना हये राक इति चतसृभि ।।३.२.८।।

निहितानक्षतान्‌ गृह्याग्निं च गृहीत्वाऽभ्युक्षणान्तं कृत्वाऽग्निं निधाय परिचरणतन्त्रेणाबिछिद्याङ्‌गुल्यग्रैर्जुहुयादाहुतिमन्त्रम्‌ ।।३.२.८।।

प्राङुत्क्रम्य जपेद्वसुवन एधीति त्रिस्त्रि प्रतिदिशमवान्तरदेशेषु च ।।३.२.९।।

होमं समाप्योत्तरतेऽग्ने प्राचीं गत्वा प्रागुपक्रमं प्रदक्षिणमग्नेरष्टासु दिक्षु तिष्ठन्नग्न्यभिमुखस्त्रिस्त्रिर्ब्रूयात्‌ ।।३.२.९।।

ऊर्ध्वं प्रेक्षन्‌ देवजनेभ्य ।।३.२.१०।।

’वसुवन एधि’इति त्रिर्ब्रूयात्‌ ।।३.२.१०।।

तिर्यङ्‌िङतरजनेभ्य ।।३.२.११।।

तिर्यङ्‌ प्रेक्षन्‌ इतरजनेभ्यो मनुष्येभ्य त्रिर्ब्रूयात्‌ ।।३.२.११।।

अवाङ्‌प्रेक्षन्‌ प्रत्येत्यानवेक्षन्नक्षतान्‌ प्राश्नीयात्‌ ।।३.२.१२।।

होमशिष्टानग्निं च गृहीत्वाऽनन्यचित्तो गृहं प्रत्यागम्य भक्षयेत्‌ ।।३.२.१२।।

श्वोभूतेऽक्षतसक्तून्‌ कृत्वा नवे निधायास्तमिते बलीन्‌ हरेदाऽऽग्रहायण्या ।।३.२.१३। ।

पूर्ववत्‌ सक्तुकरणं, नार्धनिधानम्‌ । सायंहोमानन्तरं पूर्ववदेव प्रतिदिशं बलिनिधानं शूर्पावपनपर्यन्तं आ मार्गशीर्षपौर्णमास्या ।।

प्रौष्ठपदीं हस्तेनाध्यायानुपाकुर्यु ।।३.२.१४।।

प्रोष्ठपदे मासे हस्तेन युक्ते काले अध्ययान्‌ वेदभागान्‌ तदङ्‌गानि च उपविष्टास्संहता आचार्याश्शिष्याश्च । नोपनयनादिवत्‌ प्रत्येकम्‌ । आह्‌ आद्यर्थे । आदावादौ कुर्यु अधीयीरन्‌ वक्ष्यमाणेन प्रकारेण । प्रौष्ठपदे हस्त इति वक्तव्ये बह्वन्यथोक्तं अन्यदपि बहुस्मृतिसमाचारसिद्धमत्र

कर्तव्यमिति सूचयितुम्‌ । तदुच्यते-यद्यस्मिन्‌ मासि हस्तद्वयसंभवे पूर्वस्मिन्‌ हस्ते कुर्यु । नात्र पूर्वाह्णनियम । प्रौष्ठपदीमिति सप्तम्यर्थे द्वितीया, तस्या कृत्स्नसंयोगार्थत्वात्‌ । ’अर्धपञ्चमान्मासानधीत्य पौषीमुत्सर्ग’इति वचनात्‌ । पूर्वपक्षसम्भवाच्च पूर्वहस्तस्य । प्रौष्ठपद्या पौर्णमास्यास्सन्निकृष्टत्वाच्च पूर्वस्मिन्‌ हस्त इति । पञ्चगव्यमपामार्गं चूर्णितं दूर्वास्तैलमामलकसुपिष्टं हरिद्राकल्कं तिलाक्षतान्‌ पत्राणि पुष्पाणि फलानि मूलानि वन्यानि धूपं दीपं गन्धमग्निं यज्ञोपवीतं दर्भांश्चादाय नदीं गत्वा तदलाभो यथालाभं महोदकं शुद्धजलं तटाकं गत्वाशिष्यैस्सह हर्षमाणो नाभिमात्रे सकृत्प्रगाह्याप आचम्य पञ्चगव्यं प्राश्याचम्य त्रिरेवं प्रगाह्य नैत्यं कर्म समाप्य उत्सर्जनकर्म करिष्यइति संकल्प्य तीर्थं प्रक्षाळ्यार्कपत्रेषूदगग्रेषु दर्भेषु वसिष्ठादीनां सप्तर्षीणां एकां पङ्‌िंक्त पांसुपिण्डै प्रकल्‌प्य तथैव राणायनादीनाचार्यांस्त्रयोदश शाट्यादीन्‌ प्रवचनकर्तॄर्श्च दश पङक्तिद्वयं प्रकल्प्य गङ्‌गादीषु नदीषु वसन्तीनां देवतानां नवानामेकां पङ्‌िंक्त प्रकल्प्य ब्रह्माणं वायुं मृत्युंवैश्रवणं काश्यपमग्निमिन्द्रं प्रजापतिं चैकां पङक्तिं वंशानुसारेण प्रकल्प्य साध्यानां मरुतां विश्वेषां देवानामष्टौ वसव एकादश रुद्रा द्वादशादित्या प्रजापतिश्च वषट्कारश्च त्रयस्त्रिंशा इत्येषां चतुर्मां गणानामर्थे प्रतिगणणमेकां पङ्‌िंक्तप्रकल्प्य मध्ययो पङ्‌क्त्यो दक्षिणतो दक्षिणाग्रेषु दर्भेषु दक्षिणापवर्गं त्रीन्‌ पितॄनेकां पङ्‌िंक्त प्रकल्प्य सर्वान्‌ वसिष्ठादीनत्रावाह्य सन्निहितान्‌ ध्यात्वा तेभ्य स्वेषु स्वेषु पत्रेषु पवित्रमासनार्थं निधायाभ्यञ्जनार्थं तैलं प्रदाय शरीरपरिमार्जनार्थमपामार्गापिष्टं दत्वा केशप्रक्षाळनार्थमामलकं दत्वा ’आपो हिष्ट तरत्समन्दी, य पावमानी, शुद्धवत्य, सोमं राजानं, यत इन्द्र, ब्रह्म जज्ञानं, पवित्रं ते', इत्यृग्भिस्सामभिश्च सानापनं कृत्वाऽऽचमनार्थमुदकं दत्वा वस्त्रं प्रदाय पुनराचमनं दत्वायज्ञोपवीतं दत्वा हरिद्राकल्कं मङ्‌गलार्थं दत्वा अक्षतपुष्पमिश्रमुदकमर्ध्यं दत्वा पितृमिश्रमुदकं दद्यु’गन्धद्वाराम्‌’इति गन्धं, ’ईडिष्व’इति धूपं, पवमान’इति दीपं, ’अर्चत प्रार्चत, अर्चन्ति गायन्ति प्रागायत’इति द्वाभ्यां पुष्पाणि दद्यु । तत आचमनार्तर्थमुदकं दत्वा भोजनार्थं फलानि वन्यानि दद्यु। पुनश्चोदकं ततो दर्भाक्षतान्‌ पत्रेषु कृत्वा देवान्‌ ’यथापूर्वम्‌’इत्यादि वंशं च ब्रुवन्त स्वै स्वैस्तीर्यैरमुष्मा अमुष्मा

इदमुदकं तृप्तयेऽस्त्विति ध्यायन्तस्तर्पयेयु प्रतिनाम । पितॄणामक्षतस्थाने तिला । पित््रयं सर्वं

प्राचीनावीतिन कुर्यु । देवर्षीणां सर्वं कृत्वा पश्चात्पितृणामभ्यञ्जनादि भोजनपर्यन्तं सर्वं मन्त्रवदेव कृत्वा पश्चात्तर्पणं कर्तव्यम्‌ । दैवं

सर्वं यज्ञोपवीतिन कुर्यु। आर्षं सर्वं निवीतिन। पित््रयं सर्वं प्रचीनावीतिन । ततो देवर्षिपुतॄणामुद्वासनं कृत्वा तानालोड्या वभृथसाम गायन्त पांसुभिरात्मानमभ्युक्ष्यापोऽभ्यवेयु । एतदुत्सर्जनं नाम । ततो गृहं गत्वा यथाविभवमलं कुर्यु । अथाचार्य उपाकर्म करिष्य इति संकल्प्य कृत्स्नेऽग्नौ ब्रह्मोपवेशनान्तं कृत्वा सप्त कूर्चान्‌ सप्तर्षीन्‌ संकल्प्य उदकपूर्णे कुम्भे सादयेत्‌ । चतुरो वेदानेके सादयन्ति । ततस्सर्वे स्नानाद्यर्चनपर्यन्तं पूर्ववत्‌ कुर्यु ।।३.२.१४।।

अथ प्रकृतमनुसराम-

श्रावणीमित्येके ।।३.२.१५।।

श्रावण्यां पौर्णमास्याम्‌ ।।३.२.१५।।

हुत्वोपनयनवत्‌ ।।३.२.१६।।

स्तरणादि कृत्वा समस्तान्ताभिर्होम । नात्र’अग्ने ्व्रातपते’इत्यादीनि अर्थलोपात्‌ । शिष्यास्तु

सहिता एव भवेयु । नात्रान्वारम्भ, अतत्संस्कारत्वात्‌ । अथ होमसमापनं, ततो यज्ञोपवीतमेखले नव ग्राह्ये शिष्यै ।।३.२.१६।।

तत आह--

सावित्रीमनुवाचयेत्‌ ।।३.२.१७।।

वाचयेदिति सिद्धे अन्विति सावित््रया पश्चादन्यस्य वाचनार्थम्‌ । किं तदनुवाच्यमित्यकांक्षाबलात्‌ ’उपनयनवत्‌’इत्यस्यापि सूत्रस्य शेष इति ज्ञायते । अत पच्छोऽर्धर्चश सर्वामेकैकशो व्याहृतीनामोंकारस्य च वाचनं शिष्याणाम्‌ ।।३.२.१७।।

सोमं राजानं पर्वादीश्च ।।३.२.१८।।

’सोमं राजानम्‌’इति ऋक्च साम च नियमतो यत्राध्येतारो निरुच्छ्‌वासमुक्त्वा विरमन्ति चिरकालं तावदेकं पर्व। अग्न आयाहि, तद्वो गाय, उच्चा ते, इन्दरा ज्येष्ठम्‌, उपास्मै’इत्येकैकामृचं वाचयेत्‌ । ’ओ ग्ना इ, तद्वौ हो वा, उच्चा’इत्येकैकं साम । यद्याकप्राणवाच्व्रोातशुक्रियाद्यशक्वरीसामानि पञ्च । ऊहेसप्त सप्तस्तोत्रीया । तता रहस्ये ब्राह्मणे पर्वाद्यानि पञ्च वाक्यानि यावदेकार्थता । षङ्‌िंवशे सामबिधावार्षेये देवताध्याये चाद्यानि वाक्यानि । ’देव सवितरोम्‌’इत्येतत्‌, ’असौ वा आदित्य,यो ह वै ज्येष्ठम्‌’इत्युपनिषदि । संहितोपिषदि वंशे चाद्ये वाक्ये । चकारात्तदङ्‌गानि लक्षणानि यथाधिगम ।।३.२.१८।।

धाना दधि च प्राश्नीयुरभिरूपाभ्याम्‌ ।।३.२.१९।।

’धानावन्तम्‌’इति धाना । आचम्य ’ददुक्राव्ण’इति दधि । चकारात्‌ पायसमुत्तरघृतमश्नीयु । अत्र पूर्वाह्णनियमो नास्तीत्युपदेश।।३.२.१९।।

श्वोभूते प्राधीयीरन्‌ शिष्येभ्य ।।३.२.२०।।

श्वोभूते पूर्वाह्ण एव स्नात्वाऽलंकुर्यु । पूर्ववदृषीणां स्नानाद्यर्चनपर्यन्तं कृत्वा सावित््रयादीनि पूर्वोक्तानि ब्रूयु आचार्याश्शिष्येभ्य । बहुवचनं पूजार्थम्‌ ।।३.२.२०।।

अनुवाक्या कुर्यु ऋगादिभि प्रस्तावेश्च ।।३.२.२१।।

ऋक्षु पादमात्रैस्सामसु प्रस्तावमात्रैस्सावित्रीसोमंराजे तु कृत्स्ने एव ।

चकारादनर्थार्थवाक्यमात्रैर्ब्राह्मणादिषु यथाऽनुवचनीया शिष्यास्तथा कुर्युराचार्या ।।३.२.२१।।

अनुगानमरहस्यानाम्‌ ।।३.२.२२।।

इत प्रभृत्यारण्यानामध्ययनान्निवृत्तिरोत्सर्जनात्‌ ।।३.२.२२।।

विद्युत्‌स्तनयित्नुवर्जम्‌ ।।३.२.२३।।

उपकर्मप्रभृति प्रागुत्सर्जनात्‌ प्रातस्सन्ध्यायां । विद्युतीस्तनयित्नू यदि दिवाऽनध्याय । सायंसन्ध्यायां रात्रौ । तताऽऽह मनु-

प्रादुष्कृतेष्वग्निंषु तु वुद्युत्स्तनिस्वने ।

सज्योतिस्स्यादनध्यायश्शेषं रात्रौ यथा दिवा ।।

यावच्छम्याप्रासं रोहितादिवर्णविवेकावगति, यावद्वा विद्युत्तावत्‌ भवति तदनध्याय इत्यापस्तम्बमति ।।३.२.२३।।

अर्धपञ्चमान्मासानधीत्य पौषीमुत्सर्ग ।।३.२.२४।।

अर्ध पञ्चमो मास येषां ते अर्धपञ्चममासा अर्धाधिकचतुर इत्यर्थ । षुप्येण युक्तायां पौर्णमास्यां

पूर्वोक्तमुत्सर्जनं कुर्यु । अर्धपञ्चमान्मासानिति वचनात्‌ प्रौष्ठपदे मासे हस्तद्वयसंभवे पूर्वहस्त एवोपाकरणम्‌ । श्रावण्यामप्युपाकरणे पौष्यामेवोत्सर्ग ।।३.२.२४।।

तत ऊर्ध्वमभ्रानध्याय ।।३.२.२५।।

वर्षसमर्था मेघा यदा दृश्यन्ते तदाऽध्यायो न भवति ।।३.२.२५।।

विद्युतूस्तनयित्नुपृषितेषु च ।।३.२.२६।।

सन्ध्यायामेतेष्वाकालिकमनध्याय । तथाऽऽह गौतम-’स्तनयित्नुवर्षविद्युतश्च प्रादुष्कृताग्निषु’ इति । पृषितो वर्ष । चकारस्स्मृत्यन्तरोक्तानध्यायसंग्रहार्थ ।।३.२.२६।।

त्रिसन्निपाते त्रिसन्ध्यम्‌ ।।३.२.२७।।

प्रातस्सन्ध्यायां त्रयाणां सन्निपाते तदहोरात्रमुत्तरं चाहरनध्याय । सायंसन्ध्यायां सा रात्रिरुत्तरं चाहोरात्रम्‌ ।।३.२.२७।।

अष्टकाममावास्यायां चातुर्मासिरुदगयने च पक्षिणीं रात्रीम्‌ ।।३.२.२८।।

माघमासे कृष्णाष्टम्यष्टका । चतुर्षु मासेषु भवा पौर्णमास्य चातुर्मास्या । वर्षासु शरत्सु च या । चकाराद्दक्षिणायने च । अष्टकायाममावास्यायां चातुर्मासीष्वेकमहोरात्रमुत्तरं चाहरनध्याय । अयनयोस्तु दिवा चेत्‌ संक्रमणमहरुभतश्च रात्रिरनध्याय । रात्रौ चेत्सा रात्रिरुभयतश्चाहनी । अत्र रात्रिग्रहणमष्टकादिषु पूर्वरात्रिवर्जनार्थम्‌ । केचिद्दिवा संक्रमणेऽपि यद्रात्रिसन्निधौ संक्रमणं तामुभयतोऽहस्साहितामाहु । रात्रिग्रहणात्‌ ।।३.२.२८।।

सब्रह्मचारिणि च प्रेते ।।३.२.२९।।

स्वाचार्योणोपनीते मृते तत्प्रभृति कालत्रयमनध्याय । चकारान्मातुलादिषु च ।।३.२.२९।।

उल्कापाते भूमिचले ज्योतिषोश्चोपसर्ग एतेष्वाकालिकं विद्यात्‌ ।।३.२.३०। ।

ज्योतिषोस्सूर्याचन्द्रमसौर्ग्रहणे । चकारादव्यक्तेषु निमित्तेषु विद्यादिति स्मृत्यन्तरोक्तसंग्रहणार्थ ।।३.२.३०।।

कार्ष्वं तु कठकौथुमा ।।३.२.३१।।

स्वभ्रेषु यावति वर्षे उदकं तिष्ठति तावति वर्षे सन्ध्यायां सति कठा कौथुमाश्चानध्यायमाहु, न

वर्षमात्रे ।।३.२.३१।।

इति रुद्रस्कन्दकृतायां खादिरगृह्यवृत्तौ तृतीयस्य पटलस्य द्वितीय खण्ड.

------------------------------------------------------------------------------------

