2.4.0
।। अथ द्वितीयपञ्चिकायां चतुर्थोऽध्यायः ।।
2.4.1
देवा वै सोमस्य राज्ञोग्रपेयेन समपादयन्नहं प्रथमः पिबेयमहं प्रथमः पिबेयमित्येवाकामयन्त ते संपादन्तो ब्रुहन्हन्ताऽऽजि- मयाम स यो न उज्जेष्यति स प्रथमः सोमस्य पास्यतीति तथेति त आजिमयुस्तेषामाजिंयतामभि सृष्टानां वायुर्मुखं प्रथमः प्रत्यपद्यताथेन्द्रोथ मित्रावरुणावथाश्विनौ सोवेदिन्द्रो वायुमुद्वै जयतीति मनुपरापतत्सह नावथोज्जयावेति स नेत्यब्रवीदहमेवो- ज्जेष्यामीति तृतीयं मेधोज्जयावेति नेति हैवाब्रवीदहमेवोज्जेष्यामीति तुरीयं मेधोज्जयावेति तथेति तं तुरीयेत्यार्जत तत्तुरीय- भागिन्द्रो भवत्त्रिभाभाग्वायुस्तौ सहैवेन्द्रवायू उदजयतां सह मित्रावरुणौ सहाश्विनौ त एषामेते यथोज्जितं भक्षा इन्द्रवाय्वोः प्रथमोऽथ मित्रावरुणयोरथाश्विनोः स एष इन्द्रतुरीयो ग्रहो गृह्यते यदैन्द्रवायवस्तदेतदृषिः पश्यन्नभ्यनूवाच नियुत्वाँ इन्द्र सारथिरिति तस्माद्धप्येतर्हि भरताः सत्वनां वित्तिं प्रयति तुरीये हैव संग्रहीतारो वदन्तेमुनैवानूकाशेन यदद इन्द्रः सारथिरिव भूत्वोदजयत्‌ ।।1।। (25)
2.4.2
ते वा एते प्राणा एव यद्विदेवत्या वाक्च प्राणश्चैन्द्रवायवश्चक्षुश्च मनश्च मैत्रावरुणः श्रोत्रं चात्माश्विनस्तस्य हैतस्यैन्द्रवायवस्याप्येकेनुष्टुभौ पुरोनुवाक्ये कुर्वन्ति गायत्र्यौ याज्ये वाक्च वा एष प्राणश्च ग्रहो यदैन्द्रवायवस्तदपि च्छन्दोभ्यां यथायथं क्लप्स्येते इति तत्तन्नादृत्यं व्यृद्धं वा एतद्यज्ञे क्रियते यत्र पुरोनुवाक्या ज्यायसी याज्यायै यत्र वै याज्या ज्यायसी तत्समृद्धमथोयसमेयस्या तत्कामायत तथा कुर्युत्प्राणस्य च वाचश्चात्रैव तदुपाप्तं वायव्यपूर्वा पुरोनुवाक्येन्द्रवायव्युत्तरैवं याज्ययोः सा या वायव्या तया प्राणं कल्पयति वायुर्हि प्राणोऽथ यैन्द्रवायवी तस्यै यदेन्द्रं पदन्ते न वाचं कल्पयति वाग्घ्यैन्द्र्युपोतं काममाप्नोति यः प्राणे च वाचि च न यन्द्येविषमं करोति ।।2।। (26)
2.4.3
प्राणा वै द्विदेवत्या एकपात्रा गृह्यते तस्मात्प्राणा एकनामानो द्विपात्रा हूयन्ते तस्मात्प्राणा द्वंद्वं येनैवाध्वर्युर्यजुषा प्रयच्छति तेन होता प्रतिगृह्णात्येष वसुः पुरूवसुर्मयि वसुः पुरूवसुर्वाक्च वाचं मे पाहीत्यैन्द्रवायवं भक्षयत्युपहूता वाक्सह प्राणेनोप मां वाक्सह प्राणेन ह्वयतामुपहूता ऋषयो दैव्यासस्तनूपावानस्तन्वस्तपोजा उप मामृषयो दैव्यासो ह्वयन्तां तनूपा वानस्तन्वस्तपोजा इति प्राणा वा ऋषयो दैव्यासस्तनूपावानस्तन्वस्तपोजास्तानेव तदुपह्वयत एष वसुर्विदद्वसु रिह वसुर्मयि वसुर्विदद्वसुश्चक्षुष्पाश्चक्षुर्मे पाहीति मैत्रावरुणं भक्षयत्युपहूतं चक्षुस्सह मनसोप मां चक्षुः सह मनसा ह्वयतामुपहूता ऋषयो दैव्यासस्तनूपावानस्तन्वस्तपोजा उप मामृषयो दैव्यासो ह्वयन्तां तनूपावानस्तन्वस्तपोजा इति प्राणा वा ऋषयो दैव्यासस्तनूपावानस्तन्वस्तपोजास्तानेव तदुपह्वयत एष वसुस्संयद्वसुरिह वसुस्संयद्वसुर्मयि वसुस्संयद्वसुः श्रोत्रपाः श्रोत्रम्मे पाहीत्याश्विनं भक्षयत्युपहूतं श्रोत्रं सहात्मनोप मां श्रोत्रं सहात्मना ह्वयतामुपहूता ऋषयो दैव्यास्तनूपावानस्तन्वस्तपोजा उप मा ऋषयो दैव्यासो ह्वयन्तां तनूपावानस्तन्वस्तपोजा इति प्राणा वा ऋषयो दैव्यासस्तनूपावानस्तन्वस्तपोजास्तानेव तदुपह्वयते पुरस्तात्प्रत्यञ्चमैन्द्रवायवं भक्षयति तस्मात्पुरस्तात्प्राणापानौ पुरस्तात्प्रत्यञ्चं मैत्रावरुणं भक्षयति तस्मात्पुरस्ताच्चक्षुषी सर्वतः परिहारमाश्विनं भक्षयति तस्मान्मनुष्याश्च पशवश्च सर्वतो वाचं वदतीं शृण्वन्ति ।।3।। (27)
2.4.4
प्राणा वै द्विदेवत्या अनवानं द्विदेवत्यान्यदेवत्या न्यजेत्प्राणानां सन्तत्यै प्राणानामव्यवच्छेदाय प्राणा वै द्विदेवत्या नवद्विदेवत्यामनु वषट्‌ कुर्याद्यदिद्वेदेवत्यानामनुवषट्‌ कुर्यादसंस्थितान्प्राणान्त्संस्थापयेत्संस्था वा एषा यदनुवषट्कारो य एनं तत्र ब्रूयादसंस्थितान्प्राणा समतिष्ठिपत्प्राण एनं हास्यतीति शश्वत्तथा स्यात्तस्मान्न द्विदेवत्यानामनुवषट्कुर्यात्तदाहुर्द्विरागूर्य मैत्रावरुणो द्विः प्रेष्यति सकृदागूर्य होता द्विर्वषट्करोति का होतुरागूरिति प्राणा वै द्विदेवत्या आगूर्वज्रस्तद्यदत्र होतान्तरेणागुरेतागुरा वज्रेण यजमानस्य प्राणान्वीयाद्य एनं तत्र ब्रूयादागुरा वज्रेण यजमानस्य प्राणान्व्यगात्‌ प्राण एनं हास्यतीति शश्वत्तथा स्यात्तस्मात्तत्र होतान्तरेण नागुरेताथो मनो वै यज्ञस्य मैत्रावरुणो वाग्यज्ञस्य होता मनसा वा इषिता वाग्वदति यां ह्यन्यमाना वाचं वदत्यसुर्या वै सा वागवदेवजुष्टा तद्यदेवात्र मैत्रावरुणो द्विरागुरते सैव होतुरागूः ।।4।। (28)
2.4.5
प्राणा वा ऋतुयाजास्तद्यदृतुयाजैश्चरंति प्राणानेव तद्यजमाने दधति षळृतुनेति यजन्ति प्राणमेव तद्यजमानेदधति स वा अयं प्राणस्त्रेधाविहितः प्राणोऽपानो व्यान इति तद्यदृतुन ऋतुभिरृतुनेति यजन्ति प्राणानां सन्तत्यै प्राणानामव्यवच्छेदाय प्राणा वा ऋतुयाजा नर्तुयाजानामनुवषट्कुर्यादसंस्थिता वा ऋतव एकैक एव यदृतुयाजानामनुवषट्कुर्यादसंस्थितानृतून्त्संस्था वा एषा यदनुवषट्कारो य एनं तत्र ब्रूयादसंस्थितानृतून्त्समतिष्ठिपद्दुष्षमं भविष्यतीति शश्वत्तथा स्यात्तस्मान्नर्तुयाजानामनु वषट्कुर्यात्‌ ।।5।। (29)
2.4.6
प्राणा वै द्विदेवत्याः पशव इळा द्विदेवत्यान्भक्षयित्वेळामुपह्वयते पशवो वा इळा पशूनेव तदुपह्वयते पशून्यजमाने दधाति तदाहुरवान्तरेळां पूर्वां प्राश्नीया 3 त्‌ । होतृचमसं भक्षये 3 त्‌ इति । अवान्तरेळामेव पूर्वां प्राश्नीयादथ होतृचमसं भक्षयेद्यद्वाव द्विदेवत्यान्पूर्वान्भक्षयति तेनास्य सोमपीथः पूर्वो भक्षितो भवति तस्मादवान्तरेळामेव पूर्वं प्राश्नीयादथ होतृचमसं भक्षयेत्तदुभयतो अन्नाद्यं परिगृह्णाति सोमपीथाभ्यामन्नाद्यस्य परिगृहीत्यै प्राणा वै द्विदेवत्या आत्मा होतृचमसो द्विदेवत्यानां संस्रवान्होतृचमसे समवनयत्यात्मन्येव तद्धोता प्राणान्त्समवनयते सर्वायुस्सर्वायुत्वाय सर्वमायुरेति य एवं वेद ।।6।। (30)
2.4.7
देवा वै यदेव यज्ञेकुर्वंस्तदसुरा अकुर्वंस्ते समावदीर्या एवासन्नव्यावर्तन्त ततो वै देवा एतं तूष्णीं शंमपश्यंस्तमेषामसुरा नान्ववायंस्तूष्णीं सारो वा एष यत्तूष्णीं शंसो देवा वै यं यमेव वज्रमसुरेभ्य उदयच्छंस्तंतमेषामसुराः प्रत्यबुध्यन्त ततो वै देवा एतं तूष्णीं शंस वज्रमपश्यंस्तमेभ्य उदयच्छंस्तमेषामसुरा न प्रत्यबुध्यन्त तमेभ्यः प्राहरंस्तेनैनानप्रतिबुद्धेनाघ्नंस्ततो वै देवा अभवन्परासुरा भवत्यात्मना परास्य द्विषन्पाप्मा भ्रातृव्यो भवति य एवं वेद ते वै देवा विजिनो मन्यमाना यज्ञमतन्वत तमेषामसुरा अभ्यायन्यज्ञवेशसमेषां करिष्याम इति तान्त्समन्तमेवोदारान्परियत्तानुदपश्यंस्तेब्रुवन्त्संस्थापयामेम यज्ञं यज्ञन्नोसुरा मा वधिषुरिति तथेति तं तूष्णीं शंसे संस्थापयन्भूरग्निर्ज्योतिर्ज्योतिरग्निरित्याज्य प्रउगे संस्थापयन्निन्द्रो ज्योतिर्भुवो ज्योतिर्भुवो रिन्द्र इति निष्केवल्य मरुत्वतीये संस्थापयन्त्सूर्यो ज्योति ज्योतिः स्वः सूर्य इति वैश्वदेवाग्निमारुते संस्थापयंस्तमेवं तूष्णीं शंसे संस्थापयंस्तमेवं तूष्णींशंसे संस्थाप्य तेनारिष्टेनोदृचमाश्नुवत स तदा वाव यज्ञः सन्तिष्ठते यदा होता तूष्णीं शंसं शंसति स य एनं शस्ते तूष्णीं शंस उप वा वदेदनुवाक्य हरेत्तं ब्रूयादेष एव वै तामार्तिमारिष्यति प्रातर्वाव वयमद्येमं शस्ते तूष्णीं शंसे संस्थापयामस्तं यथागृहानिति कर्मणानु समियादेवमेवैनमिदमनु समिम इति सह वाव तामार्तिमृच्छति य एवं विद्वान्त्संशस्ते तूष्णीं शंस उप वाव वदत्यनु वा व्याहरति तस्मादेवं विद्वान्त्संशस्ते तूष्णीं शंसे नोप वदेन्नानु व्याहरेत् ।। 7।। (31)
2.4.8
चक्षूंषि वा एतानि सवनानां यत्तूष्णींशंसो भूरग्निर्ज्योतिर्ज्योतिरग्निरिति प्रातस्सवनस्य चक्षूषी इन्द्रो ज्योतिर्भुवो भुवो ज्योतिरिन्द्र इति माध्यन्दिनस्य सनवस्य चक्षुषी सूर्यो ज्योतिर्ज्योतिस्स्वः सूर्य इति तृतीयसवनस्य चक्षुषी चक्षुष्मद्भिः सवनै राध्नोति चक्षुष्मद्भिः सवनैः स्वर्गं लोकमेति य एवं वेद चक्षुर्वा एदद्यज्ञस्य यत्तूष्णीं शंस एका सती व्याहृतिर्द्वेधोच्यते तस्मादेकं सच्चक्षुर्द्वेधा मूलं वा एदद्यज्ञस्य यत्तूष्णींशंसो यं कामयेतानायतनवान्त्स्यादिति नास्य यज्ञे तूष्णींशंसं शंसेदुन्मूलमेव तद्यज्ञं पराभवन्तमनु पराभवति त उ वा आहुः शंसेदेवापि वै दृत्विजे अहितं यद्धोता तूष्णींशंसं न शंसत्यृत्विजि हि सर्वो यज्ञः प्रतिष्ठितो यज्ञे यजमानस्तस्माच्छंस्तव्यः शंस्तव्यः ।।8।। (32)।। इति द्वितीयपञ्चिकायां चतुर्थोऽध्यायः ।।
