 स्तोमोघनिकर व्रातेतिकोशपाठात् । अथापि तस्यानर्थक्यप्रसङ्गाद्विवक्षितविशेषसिद्धेरित्यत्र तात्पर्यादितरधा विनतविविध भूतेत्यनेवैव विवक्षितार्थसिद्धेः व्रातपदेनातिरिक्तार्थलाभात् व्रातपदवैयर्थ्यप्रसङ्गादतएववक्ष्यति । एवं च व्रातशब्दप्रयोगस्यार्थवत्वं स्यादिति ब्रह्म जिज्ञासेतिसूत्रेसम्बन्धसामान्यषष्ठी परिग्रहेब्रह्मसम्बन्धिनामपि जिज्ञास्यत्वं सिद्धयतीति सर्वैरपि भाष्यकृद्भिरव्यवद्दृत त्वाच्च । अत्रव्रातशब्दस्य पशुर्मनुष्यः पक्षीवेत्यादि प्रमाणानुसारेण नियत वृत्युत्सेधजीवनवाचित्वं केचिन्मन्यन्ते । उक्तं च काशिकायां वृत्तौ व्रातशब्दोरस्त्रियामित्यत्रव्रातानियत्तय उत्सेधजीवन इत्युत्सेधजीविनः । शरीरप्रयासजीवन इत्यर्थ इति । अक्ष्योच्यते । यत्तावद्भूत व्रातयोरेव समुदायसमुदायि भावलक्षण सम्बन्धः प्रतीयते । इत्यन्तमुक्तं । तदकाण्डे तण्डवमात्र समुदायशब्देश्रृत इत्यादिवाक्यद्वयेन ससम्बन्धिकस्थले सम्बन्ध्याकाङ्क्षा बलेन सम्बन्धसामान्य वाचिन्या अपि षष्ठ्यास्सम्बन्धविशेष पर्यवसानेपि प्रकृते पशुर्मनुष्य इत्यादि प्रमाणस्य भूतसम्बन्धिनामपिरक्ष्यवर्ग समुदायित्वग्राहकस्यसत्वात् । तद्बले षष्ठ्यन्तनिर्दिष्टातिरिक्तस्यापि समुदायित्व प्रतीतिस्सबन्धसामान्य वाचिन्याः षष्ठ्याः सम्भवति नतु तदस्यास्सम्बन्धविशेषे पर्यवसानमित्याचार्यैरेवान्यत्रस्य सम्बन्ध विशेषे पर्यवसानस्य प्रकृतेतदभावस्य च सहेतुकमनुगृहीतत्वात् । षष्ठ्यास्संबन्ध विशेषपर्यवनानस्य देवदत्तस्य पुत्रः पाणिः कम्बल इत्यादाहरणमप्ययुक्तं । ब्राह्मणसमाज इत्याचार्यानुगृहीत सदृश स्थलपरित्यागस्यामूलकत्वात् । नहिदेवदत्तस्यपुत्र इत्याक्त इत्यप्यप्रसक्तप्रतिषेधः । देवदत्तपुत्रस्यापि देवदत्तस्ववामिकत्वेन शाब्दबोधविषयत्वात् । आर्थिकप्रतीतेश्च अर्थापत्यभावादेवान्यत्रा प्रसक्त्या तान्नषेध वैयर्थ्यात् । प्रकृते भूततत्सम्बन्धिनां रक्ष्यत्वस्य प्रामाणिकत्वेन रक्षासंकोचो अनुपपन्नमिति विपरीतार्थापत्यान्यसारोपि समुदायित्वप्रतीत्या देवदत्तस्य पुत्र इत्यादावन्यदीयपुत्राप्रतीतेः प्रकृतानुपयुक्तत्वेनोपन्यासानर्हत्वाच्च असामर्थ्यादप्रकृतिरित्यन्तवाक्योक्तं इषणमपिमन्दं । आग्नेमित्यत्राग्नि प्रकृत्यर्थस्य अग्नीषोमीय पुरोढाश निरूपित देवतात्वरूपव्यासज्यवृत्ति, धर्मे सोमसापेक्षित यैवान्वयस्य वक्तव्यतया, सापेक्षमसमर्थामिति न्यायेन न समर्थाधिकारविहितदेवतातद्धितस्य नाग्नीषोमीयहविर्निरूपितदेवतात्वमर्थः । अपि त्वग्निमात्रपर्याप्तवृत्तिकाग्नेयहविर्निरूपित देवतात्वमेवेति तान्त्रिकैर्वर्णितत्वेपि प्रकृते भूतानां व्रातइति विग्रहवाक्ये भूतनिष्ठ समुदायित्व भूताश्रितनिष्ठ समुदायित्वोभयसाधारणभूतनिरूपितसम्बन्धत्व रूपेण सम्बन्धस्य विभक्त्यर्थतया तस्यैव 
लुप्तविभक्त्यर्थ शक्तप्रातिपदिकार्थतया च तत्र भूतानामनुयोगित्वेनान्वये भूताश्रितानां तद्घटकानां  अनुयोगित्वे नान्वय भावेन भूताश्रितनिरपेक्षतया लुप्तविभक्तिकभूतप्रातिपदिकार्थ तादृशसम्बन्धस्यैव व्रातपदार्थे प्रतियोगितासम्बन्धेनान्वियितया च भूतानां भूताश्रितसापेक्षतया भूततत्साम्श्रित पर्याप्ति वृत्तिकंसमुदायिता सम्बन्धे अनुयोगिता सम्बन्धे शाब्दान्वय बोधानभ्युपगमेन आग्नेय न्यायेनासामर्थ्यादप्रवृत्यभावेपि समर्थः पदविधि नित्यनुशासन बलेन षष्ठीतिसूत्रविहित समासः प्रकृते न सम्भवति । एवं ''षष्ठ्यन्तसमर्थं पदं समर्थेन पदेन समस्यत इति" तत्सूत्रार्थलाभात् समर्थस्यनैरपेक्ष्यरूपतया भतव्रातशब्दे भूतशब्दार्थस्य भूताभूतसमुदायरूपव्रातशब्दार्थे अभूतसापेक्षतयैवान्वयैननैरपप्रेक्षया भावाच्चेति वाच्यं एवं तर्हि चूताचूतवृक्षसमुदायात्मक वने चूतवनमिति सार्वजनीनव्यवहार भङ्गप्रसङ्गात् । चूतनिष्ठस्य चूतैकाधिकरण्यावाच्छिन्न वृक्षान्तरनिष्ठस्य च समुदायित्वस्य सम्बन्धसामान्येन लुप्तविभक्त्यर्थतया सम्बन्ध सामान्येन चूतानां वनपदार्थान्वयेन्यसापेक्षत्वं नास्ति । स्वनिष्ठ समुदायिता सम्बन्धेनवनान्वये अन्यनैरपेक्ष्यस्य सर्वसिद्धत्वादेकैकरूपचूतार्मपनसादिसमुदायरूपवनविवक्षया चूतवनमित्युक्तावेवसामर्थ्येनावृत्तेस्सम्भवाद्भूतैकाधिकरव्यवच्छिन्न नानावृक्षनिष्ठसमुदायितासम्बन्धेन वनान्वये अन्यनैरपेक्ष्यस्य सर्वसिद्धत्वादेकैकरूपचूताम्र पनसादि समुदायरूपवनविवक्षयाचूतवनंमित्युक्तावेव सामर्थ्येनावृत्तेस्सम्भवाद्यूतैकाधिकरव्यावच्छिन्ननानावृक्षनिष्ठ समुदायितासम्बन्धेन वनान्वयेपि चूतशब्दार्थस्य नैरपेक्ष्याच्च पिकाधिकाधिकरव्यावच्छिन्न वृक्षान्तरवृत्ति समुदायितानां वृक्षान्तराणां घटकत्वेपि चूतानामिव स्वघटितैकाधिकरव्यप्रतियोगितासम्बन्धेनान्वयाभावाच्चेति परिहारस्य प्रकृतेपि तुल्यत्वात् । अस्तु वा व्रातशब्दार्थे भूतानां समुदायित्वेनान्वयः तुष्यतु दुर्जनः इति न्यायात् । न चैवं भूतसमुदायस्य शाब्दत्वानापत्तिः । उपस्थित भूतानामेव समुदायित्वे नान्वयादिनि वाच्यं । भूतानां झडित्युपस्थितत्वेपि विमर्शदशायां प्रमाणान्तर सान्निहिततया भूतसम्बन्धिनां समभिव्याहृतपदप्रमाणान्तर्यामिलित्वा प्रतिसन्धाने शाब्दबुद्ध्युपयुक्त सान्निध्यविशेषाच्छब्दार्थयोश्चान्यतराध्याहारात् । न चात्राग्नेय न्यायः । श्रुत्यैकसमधिगम्यदेवतात्वस्याग्नीषोमीय पदानुरोधेन 
व्यासज्यवृत्तितयाङ्गीकारेप्यमत्रसमुदायीति प्रातिस्विकरूपेण समुदायित्वप्रतीत्याद्वित्वादिवद्वयासज्यवृत्तित्ते मानाभावात् । न चैवमेकचूत व्यक्तिवृक्षसमुदाये चूतवनमिति व्यवहार प्रसङ्गः । तस्यचूतस्य प्रातिस्विकरूपेण समुदायस्य प्रतीतेरेवाभावात् । समूहसम्बन्धएवहि समुदायित्वं न वृक्षान्तरमनपेक्ष्यैक चूतव्यक्तिमाराय समूह प्रतीतिरस्ति । येन समुदायित्वस्या व्यासज्यवृत्तित्वोक्तौ एकचूत व्यक्तिकस्थले चूतवनमिति व्यवहारापत्तिः । चूतसमूहचूतसमूहात्मकवने तु चूतवनमितिव्यवहारो निर्बध एव, अचूतसमूहमनपेक्ष्यचूतेषु समूहत्वप्रतीतेः । एक धर्मावच्छिन्नस्य समूहत्वरूपेण परधर्मावच्छिन्न सूहान्वये असामथ्यौक्तौ घटोदण्डजन्यइत्यादेरप्यसामर्थ्यप्रसङ्गात् । नचात्राध्याहारो दोषः । अपौरुषेयवाक्यानां न्यायानुरोधित्वेपि पौरुषेयेषु तदभिप्रायस्यैवानुद्धव्यत्वात् । परम्पराश्रितपर्यन्तसन्तन्यमान भगवत्करुणावारीणदुरीण वीदिभिश्च वक्तुस्तादृगभिप्रायानुमानात् । 
	वस्तुतस्तु नात्राध्याहारोपि भूताश्रित समुदायत्वरूपेणरक्षत्वबोधएव तदपेक्षणात् वस्तुगत्यो भयवन्निरूपित समुदायस्यैव समुदायत्वेनप्रतीतौ सान्निध्यादेरनपेक्षणात् तस्मात् भूतव्रातशब्दे आग्नेयन्यायेनासामर्थ्यादप्रवृत्तिरुक्त्यसम्भवपरादृता । वस्तुतस्तुचाग्नेय न्यायोद्भावनं तदधिकरण पर्यालोचननिबन्धनं । तथाहि ष पूर्वतन्त्रे तृतीयाध्याये प्रथमेपादे चरमाधिकरणे "शेषस्तु गुणसंयुक्तसाधारणः प्रतीयेतामिथस्तेषामसम्बन्धादित्यादि सूत्रेषु विषयसंशयपूर्वपक्षसिद्धान्तप्रयोजनानि प्रदर्शितानि । दर्शपूर्णमासयोराग्नेयाग्नीषोमीय्यैन्द्राग्नपिरोडाशा आम्नाताः तत्प्रकरणे आग्नेयः चतुर्थाकरोतीति श्रूयते । तद्वाक्यं विषयः । किमिदं   चतुर्थाकरणं त्रयाणामव्याग्नेयादीनामङ्गं उत आग्नेयपुरोडाशस्यैवेति संशयः । तत्र पूर्वपक्षः । आग्नेयशब्दस्तावद्देवताभूताग्निसम्बन्ध परः । कारकविभक्तिस्थले सर्वत्रप्रत्ययार्थ प्राधान्येपि नीलोघटः, शूरतरः पण्डित तरः, तारतरः मन्दतारं नीलतरं नीलतममित्यादि प्रथमाविभक्तितरबादि तद्धितान्तस्थलेषु प्रकृत्यप्राधान्य दर्शनात् । आग्नेयपदार्थविशेषणीभूतोग्निश्चाग्नेयपदार्थ पुरोडाशस्योपलक्षणतया व्यावर्तकः । न तु विशेषणतया पुरोडाशरूपविशेष्यान्वित चतुर्थाकरणरूपकार्यान्वयित्वाभावात् । नचाग्नेयेष्टाकपालस्सौम्यं चरूं निर्ववेदित्यादाविव द्रव्यदेवतासम्बन्धबलात् यागकल्पनासूक्त वा केन प्रस्तरं प्रहरतीत्यत्र द्रव्यदेवताप्रकाशक मन्त्रकरणकत्वबलात्प्रस्तरप्रहरणस्य यागत्ववत् चतुर्थाकरणस्यापि यागत्वसम्भवादिति वाच्यं । आग्नेयेष्टाकपाल इत्युत्पत्ति 
शिष्टयागावरुद्धे आग्नेय पुरोढाशेयागान्तरान्वयकल्पनायोगात् । न च तत्रैव नियामकाभावः । आग्नेयेष्टाकपालः कर्तव्य इति देवताभूताग्निसम्बन्धितयाष्टाकपालपुरोढाशस्य विधानेसति विहितस्यफलसापेक्षत्वाद्दर्शपूर्णमामाभ्यां स्वर्गकामोयजेत इति कालयुक्त यागानुवादेन फलसम्बन्धविधानस्य यागविधान सापेक्षत्वाच्चाग्नेयेष्टाकपाल इतिकालसम्बन्धितया श्रृतपुरोढसस्य देवतात्वविशिष्टवेषेणाग्नि सम्बन्धित्व कल्पनयाग्नेयेनाष्टकपालेन यजेतेति यागविधानावश्यंभावात् । एवं च पुरोडाशापेक्षया अग्नेः कार्यान्वयित्वेन विशेषणत्वं अग्न्यपेक्षया देववतात्वस्या परपदार्थ पुरोडाशान्वयत्वेन विशेषणत्वं च सिद्धयतीति अपरमप्यनुकूलं । यागास्यैव द्रव्य देवतासम्बन्धरूपत्वात् । एवं चाग्नेयं चतुर्थाकरोतीत्यत्र यागकल्पनाया असम्भवद्देवतात्वेन अन्यस्य निमित्तत्वमादाय प्रकृत्यर्थस्येतरनैरपेक्ष्येण प्रत्ययार्थान्वये प्रत्ययोभवतीति वाच्यं । तत्र स्वरूपसंनिमित्तपरित्यागेन देवतात्वमात्रविवक्षया आग्नेयशब्दे ढक् प्रत्यय इति प्रकरणबलादभ्युपगन्तव्यं । तथाभ्युपगमे प्रकृति प्रत्ययश्रृतिविरोधाभावात् । तस्मात् द्वाभ्यां दीयमानमेकस्मा अपिदीयत इत्याग्नेय शब्दस्याग्नीषोमीय्यादावपि प्रवृत्या त्रयाणां चतुर्धाकरणमिति । यद्वा समर्थःपद सङ्गनोर्थो यस्येति व्युत्पत्या परपदार्थान्वय मात्रपरं । नत्वन्यनैरपेक्ष्येणापरपदार्थान्वय परं मानाभावात् । वस्त्रमुपगोरपत्यं चैत्रस्येन्यसम्बन्धिव्यावर्तकतया सामर्थ्यविशेषण साफल्यसम्भवाच्च । एवं चोभयनिरूपितदेवतात्वे अधिष्ठाेकदेशतयाग्नेरन्वयमादायाग्नेय शब्दो अग्निषोमीयादौ वर्तते । नचैवमप्यग्ने सोमस्यचाग्नीषोमीयदेवतात्वाद्यथाप्राप्त्यनुवादस्य कर्तव्यत्वाच्च कथमग्निमात्रेण तदुपलक्षणमिति वाच्यं । त्वाष्ट्रं पात्नीवतमालभेतेत्युत्पन्नस्य त्वाष्ट्रपात्नी वतस्यापि पशोः पर्याग्निकृतं पात्नीवतमुत्सृज्यतीति केवलेन पात्निवताप्युपलक्षणं दर्शनात् । अथवा सम्बन्धसामान्यार्थ एवायं तद्धितः । न च "तस्येदं" इति सम्बन्धसामान्ये अणप्रत्यय एव विहतइति वाच्यं सर्वत्राग्निकंभ्यण्डग्वक्तव्य इति सम्बन्धसामान्ये ढक्प्रत्ययस्याप्नुशासनं दर्शनात् । एवं च देवतात्वपर्याप्त्यधिकरणसमुदायैक देशत्वरूपपरम्परा सम्बन्धेनाग्नीषोमीय पुरोडासनिरूपितदेवतत्वान्वये अन्यनैरपेक्ष्यमस्तीति समर्थाधिकारविहितसम्बन्ध सामान्यार्थक तद्धितान्तोयमाग्नेयशब्दः । अग्नीषोमीयेपि पुरोढाशे प्रवर्तत इति त्रयाणां चतुर्थाकरणमिति । यद्यपि लक्षणप्रतिपदोक्तयः प्रतिपदोक्तस्यैव ग्रहणमिति परिभाषया आग्नेय शब्दो देवतातद्धितान्त एवग्राह्यः । नास्य देवतेत्यधिकृत्य अग्नेर्दकिति ढक् प्रत्यये देवतार्थकत्वस्य देवतात्वेन कण्ठोक्त्या तस्यप्रतिपदोक्तत्वात् । अग्निसमुदायिकाग्नीषोम 
समुदायपर्याप्त वृत्थिकत्वरूपसम्बन्धार्थकत्वस्य विशेषस्य सामान्यानुप्रविष्टत्व ज्ञानाधीनतया लक्षणे न ज्ञापकेनोक्तत्वात् । सम्बन्धसामान्यार्थकतद्धितान्तो न ग्राह्य इति वाच्यं प्रकरणादि प्रमाणसंकोच प्रसङ्गेन लक्षणप्रतिपादोक्त परिभाषाप्रकृतेरत्रानभ्युपगमात् । एतेनाग्नेयोष्टाकपाल इति पुरो वाद प्रत्यभिज्ञानादाग्नेयं चतुर्धाकरोतीत्याग्नेय शब्दो देवतातद्धितान्त इति प्रत्युक्तं । प्रकरणास्तङ्कोचप्रसङ्गेन प्रत्यभिज्ञाभङ्गास्यादोषत्वात् । परिभाषाप्रत्यभिज्ञयेरभ्युपगमेपि प्रकरणेन श्रृतिबाधा प्रसक्तेरिति । अस्मिनश्च पूर्वपक्षद्वये प्रत्ययार्थ प्राधान्याश्रयणेन तस्य पुराढोशोपलक्षणत्वेपि त्रयाणां चतुर्थाकरणं दुर्वारं इति सिद्धान्तस्तु आग्नेय शब्दार्थः पुरोडासालक्षणमिति सत्यं । अग्निरूपलक्षणमिति तु न सम्भवति । प्रथमान्तरबन्तातादिस्थले क्वचित्प्रकृत्यर्थप्राधान्येपि अग्नय इदमाग्नेयमिति देवताकारकवाचि चतुर्थ्यन्तशब्दसामर्थके आग्नेयशब्देप्रत्ययार्थप्राधान्यमेव युक्तां । कारकविभक्त्यन्तस्थले सर्वत्रप्रत्ययार्थ प्राधान्यदर्शनात् । किञ्च प्रकृत्यप्राधान्ये सास्यदेवतेत्यनुशासन विरोधः । तस्मिन् सूत्रे अपरपदार्थप्रतियोगिक प्रत्ययार्थभूत देवतात्वानुयोगित्वस्य प्रकृत्यर्थे प्रदर्शितत्वात् । तथा च प्रकृते प्रत्ययार्थभूत देवतात्वमेव पुराढाशोपलक्षणं प्रकृत्यर्थ भूतोग्नि । प्रत्ययार्थ एवपि शेषणं ततच्चाग्निपर्याप्तिवृत्तिक देवतात्वस्य पुरोढाशोपलक्षणतया आग्नेय शब्दस्य नाग्नीषोमीयादौ प्रवृत्तिरिति न त्रयाणां चतुर्थाकरणं प्रकरणाद्यसङ्कोच बलेन सर्वार्थत्वे श्रृतिबाध प्रसङ्गात् । मात्रृकायां बहुग्रन्थपातोत्र प्रकरणे  प्रकरणान्तरं लिख्यते । इति विवेकः । एकव्यक्तिं प्रतिएकमुखेकरणद्वयासम्भवेपि मुखभेदेन तत्सम्भवतीति भावः । भक्तिरूपेति साध्योपाय इति, नाबाधितंकरणमितिन्यायेन भक्तिस्वरूपेण सामग्री निष्पाद्यत्वेन करणत्वं सम्भवति । शरीरान्तरारम्भादिमुखेन यागस्य स्वर्गं प्रतीव भक्तिमुखेन सिद्धोपायस्यापि मोक्षं प्रतिचरमकारण तालक्षणत्वकरत्वं सम्भवतीति भावः । साध्योपाय इत्यनन्तरं उक्तप्रत्यनुषङ्गः । यत्त्वत्रकैश्चिद्वयख्यातं । अत्र रक्षैकदीक्ष इत्यस्मात् परमिति शब्दोध्याहर्नव्यः । ततश्चेत्थंयोजना । परस्मिन्नित्यन्तैः पदैः प्रतिपादित उपायभूतएव रक्षैकदीक्षक इति सिद्धोपाय उक्त इति । ततश्चरक्षैकदीक्ष पदोपादानवैयर्थ्यमिति न चोदनीयमिति तदयुक्तं । उपेयत्वं विशिष्ट सिद्धोपायस्य उक्तत्वरूपविधेयान्वयमङ्गीकृत्य इति शब्दस्य रक्षैकदीक्षे परस्मिन्निति पदद्वयेनप्यन्वयमङ्गीकृत्य रक्षैकदीक्षइत्यन्तपदद्वयेन परस्मिन्नित्यन्त पद चतुष्टयेन च यथायोग्यं सप्रमाणिकं उपेयत्वविशिष्ट सिद्धोपायउक्त इति दुरन्वयप्रसङ्गाच्च । उपेयभूतपदस्यविशेष्यसमर्पकत्वे तस्य विशेष्यनिघ्नतया 
पदार्थइत्यध्याहारप्रसङ्गाच्च । यावत्परमतं न निराक्रियत इति न्यायेन शास्त्रप्रतिपाद्यार्थेषु परपक्षप्रतिक्षेपस्यप्राधान्येन ज्ञातव्यत्वात् । शासत्रार्थप्रतिसंक्षेपपरे प्रथमश्लोके प्रतिपदं तत्सूचनमाहा अत्र श्लोक इत्यादिना । आर्थादिति असङ्कुचित करणत्वादिरूपतत्तत्पदोपात्त वस्तुस्वभावादित्यर्थः । तदेवोपपादयति । जन्मस्थेमभङ्गादि शब्देनेति । अखिलपदसमभिव्याहृतेनेत्यर्थः । श्रृतिस्मृत्यादिप्रसिद्धिसकलदेशकालवृत्यण्डजातप्रकृतिमाहदहंकारपर्यन्त सर्वकार्यकरणत्वपरेण लोकान्तर्गतकार्यमात्रोत्पत्तिवादिनोभाट्टोदयो व्यवर्तिता इति भावः । यत्तुकैश्चित् व्याख्यातं भुवनपदस्य विपुलकार्यविशेषवाचितया तत्सर्गस्य न कदाचिदनीदृशं जगादिनिवदद्भिरनभ्युपेतत्वादिति भावइतितन्मन्दं भवतीति भावनं कार्यवर्ग इत्याचार्यसूक्ति विरोधेनचतुर्दशभुवनात्मक विपुलतरकार्यविशेषेषु रूढस्यापि भुवनशब्दस्य प्रकृते तत्परत्वासम्भवात्सकलदेशकालवर्तीन्यण्डजातानि विवक्षितानीतिसूक्ति विरोधाच्चा भुवनशब्दस्य लोकपरत्वे असङ्कुचितकारणलाभेन श्रौतदेवतोपासनोपयोगि गुणोत्कर्षासिद्धि प्रसङ्गाच्च । वस्तुतस्तु भुवनशब्दो जहल्लक्षणयाकार्यवर्ग पर इत्युक्तं । लक्षणाप्रयोजनं च मुख्यार्थस्यापि कार्यान्तर्भावसिद्धिः । तथाचाखिलकार्यकारणमित्युक्ते यद्यत्कार्यं तत्तत्कारणसिद्धावपि लोकस्यकार्यत्वेमेव नास्तीतिमतनिरासोनसिद्ध्येत् । अतोलाक्षणीकपदप्रयोगमहिम्ना तन्मतनिराससिद्धिरिति । तात्पर्यरूपवक्तृनैवलक्षण्यमुपसंहरति एवं विधानीति । महायशाः कोप्यन्योभुविमैत्रेयमहा भारतकृद्भवेत् इत्यादि प्रसिद्ध इत्यर्थः । महायशाः व्याससन्ब्रह्मसूत्राणिकृत्वाज्ञानं संशप्य परमेश्वरो भगवन्नारायणः क्रीडतीत्यन्वयः । प्रयोजकव्यापारो हि लीला । अन्तः प्रयोजककर्त्रुत्वमसङ्कुचितं परमेश्वर इति विशेषणे नाभिप्रेतमित्यादिनास्मान्देव्यासस्य ब्रह्मसूत्रवक्तृत्वं व्यक्तमुक्तमिति महावाक्यान्वयः । सुधाशब्देत्रेधासमासंवक्ष्यन्प्रतीकमुपादत्ते वचस्सुधामिति ।  
	ननु सुधाशबदेनभोग्यत्वमभिप्रेतमिति वक्ष्यमाणतया सुधाशब्दविवक्षितं भोग्यत्वं वचः शब्दार्थे सूत्रैस्स्वरूपेण सर्वजनीनानुभवबाधितमित्याशङ्क्य वचश्शब्दस्य संसर्गविशेषबोधकशब्दपरतया नानापदार्थानां विवक्षित संसर्गविशेषबोधकपदसमुदायत्वाकारेणपदसमुदायात्मक सूत्रस्य सुधाशब्दविवक्षितं भोग्यत्वं सम्भवतीति इत्यभिप्रेत्य परिहरति वचशब्दस्यार्थे तात्पर्यमिति । वचःशब्दस्य पदार्थविशेषाणां संसर्ग विशेषबोधकपदसमुदायत्वाकारेण सूत्रपरतया वचः पदजन्यप्रतीति 
विशेषणीभूते वचः पदार्थेसुधाशब्दविवक्षितभोग्यत्वान्वयोपपादके संसर्गविशेषेतात्पर्यमित्यर्थः । नचैतावतास्वर्गीध्वस्त इत्यत्रेव वचसि विशेषणद्वारके भोग्यत्वान्वय इति भ्रमितव्यं । सूत्रवाक्यार्थानां इष्टसाधनज्ञानविषयतावच्छेदकरूपेष्टतावच्छेदकावच्छिन्नत्वेन इष्टत्वलक्षणभोग्यत्व वद्ब्रह्मानुबन्धित्वेन स्वतोनुकूलत्वलक्षण भोग्यत्ववच्चसूत्राणां तत्सत्यं सर्गबोधकस्य इदं वेदान्तवाक्यमेतदर्थपरमित्येवंरूपस्य वेदान्तवाक्यन्यशाब्दज्ञानादिरूप श्रवणादिमुखेन मुक्तिप्रयोजकज्ञान विषयतावच्छेदकतया ब्रह्मानुबन्धितात्पर्यज्ञानत्वेन स्वतोनुकूलतया च, क्वजपोवासुदेवेति मुक्तिबीजमनुत्तममित्युक्तरीत्या मुक्तिप्रयोजकज्ञान विषयत्वेन भगवद्गुणप्रतिपादकतयास्वतोनुकूलत्वेन च ब्रह्मसूत्राणामपि स्वतोभोग्यत्वस्यसूत्रार्थव्यावृत्यस्य निष्प्रत्यूहत्वात् । अल्पाक्षर्वेसाति विश्वतोमुखत्वस्य लक्षणानुषङ्गाध्याहारविवरिणामराहित्येन विवक्षितार्थ बोधकत्वरूपानवद्यत्वस्य सूत्रमात्रनिष्टस्यज्ञानेसति परीक्षकाणां हृदयङ्गमस्यानुभाविकतया लोकरीत्या भोग्यत्वसम्भवाच्चेति भावः । स्वतोपरपदार्थान्वय योग्यस्यापि विशेष्यस्य विशेषणमादाय स्वातन्त्र्येणापरपदार्थान्वयमुदाहरणमुखेन स्पष्टयति । यथा वेदविदिति शब्दस्य स्वजन्यप्रतीति विशेषणी भूते स्वस्मिन् साक्षादपरपदार्थान्वययोग्यं । 
							(अत्रग्रन्थपाठः । )

	साक्षात्कारप्रापणमिह समुच्चीयते । निवर्तनादिकं हीति । हिः प्रसिद्धा । नखलु भागवतायमविषयं गच्छन्तीति यस्यास्यादद्धानविचिकित्सास्ति । नेहाभिक्रमनाशोस्ति येनकेनापि प्रकारेणद्वयं वक्तात्वं । नित्यं किङ्करो भविष्यसि । "वापीयसोपि शरणागतिशब्दभाजः । पितामहं नाथमुनिं विलोक्य मुक्तिर्भवति वानेति संशयोच्युतसेविनां । नसंशयोस्ति तद्भक्तपरिचार्यारतात्मनामित्यादि प्रमाणप्रसिद्धिरभिप्रेता । भर इतीति इतिर्हेता । नस्वरूपप्रच्युतिसम्भव इति । स्वरूपशब्दः अविच्छिन्नब्रह्मज्ञानविकारसपरः । प्रच्युतिशब्दः तस्य नरकगर्भवासाद्यापादकात्यन्ताकृत्यकरणादिना विच्छेदपरः । सम्भवस्सम्भावना । अन्यथा वद्वैयर्थ्यात् । प्रत्युतशङ्कापि नास्तीत्यर्थः । इन्द्रवसिष्ठादीनां सात्विककलपेषु सत्वोत्तराणां । तेष्वेवयोगसंसिद्धागमिष्यन्तिपराङ्गतिमित्युक्तरीत्या प्रतिबन्धकदुरितान्वयोनास्त्येव । अश्लेष विनाशश्रृतिबलात् । अपिचेत्पातकं किञ्चिद्योगिकुर्यात्प्रमादतः । योगमेव निषेवेतनान्यस्मिन्किञ्चित् समाचरेत् । अपायसम्प्लवे 
सद्यः प्रा.यश्चित्तं समाचरेत् । प्रायश्चित्तिरियं सात्रयत्पुनश्शरणं व्रजेत् । इत्याद्युक्तप्रायश्चित्तान्वयबलात् । कञ्जाभवन्ति काणाभवन्ति अविधेयपुत्राभवन्ति । लघुर्दण्डप्रपन्नस्यराजपुत्रापराधवत् । हरिर्दुःखानिभक्तेभ्योहितबुध्याकरोतिहि ष शस्त्रक्षाराग्निकर्माणीस्वपुत्राय यथापितेत्याद्युक्तफलानुभवबलाच्च । तस्मादानन्दंब्रह्मणो विद्वान्नबिभेतिकुतश्चन । एत हावावन तपति । किमहं साधुनाकरवं । किमहं पापमकर्वमिति । तस्मात्प्रमादाद्ब्र्ध्यावायत्प्रपन्नस्यदुष्कृतं । तत्सर्वं शमयत्यासु शरणागतिरेव सा । मोक्षायिष्यामि माशुच इत्याद्युक्तरीत्या न्यासापासनात्मक विद्यानिष्ठानां मोक्षप्रतिबन्धक शङ्कालेशस्याप्यभावात् । तस्य तावदेवचिरं यावन्नविमोक्ष्ये अथसंपत्स्य इत्याद्युक्तो ब्रह्मविदां ब्रह्मसंपत्तिनियमः श्रृतिसृत्मादि दृडतरबहुप्रमाणसिद्ध इति । अस्मिन् ब्रह्मेतिचेद्वेदेतिवाक्यं न ब्रह्मविद्याप्रशंसापरं अपि तु ब्रह्मज्ञानाधीनाविच्छिन्नब्रह्मज्ञानविकासरूपनित्यसत्तात्मकवास्तवार्थपरमितिस्थितं । अत एव सयोहवै तत्परं ब्रह्मवेद ब्रह्मैवभवतीति वाक्यस्य यो ब्रह्मवेद ब्रह्मा स एव भवति ब्रह्म विद्या विशिष्टान्तर्याम्येव भवति न तु ब्रह्मविद्यारहितब्रह्मविदन्तर्यामीति यावदात्मभाविब्रह्मविद्यानुवृत्तिरेव ब्रह्मविद्याफलमित्यर्थोवेदान्ताचार्यैरनुगृहीतः । लब्धस्वरूपाणां चेत्यादिवाक्ये तेषामेवानुकम्पार्थं तेषां सततयुक्तानामिति श्लोकद्वय मुपासकविषयं अहं स्मरामि ।  
(अत्रदशपत्रग्रन्थपातः)  

	षष्ठीश्रृतिप्रतिपन्नसम्बध्युद्देशेन सप्तदशारत्नित्वविधिरिति पक्षस्याप्यनुत्थानप्रसङ्गात् । एतेन श्रृतपदान्वयायस्थितगतिचिन्तनेपि यूपपदस्यानर्थक्यप्रतिहतन्यायेन, उद्देश्यपरत्वशङ्कापिनिरस्ता । विधेयान्वयबोधायविशेष्यसमर्पक पदस्याकाङ्क्षितत्वेन यूपपदानर्थक्याभावात् । उद्देश्यस्येतरव्यावृत्यर्थं वाजपेथस्येति विशेषणे विशेषणसम्बन्धस्य ज्ञातत्वे अनुवादवैयर्थ्यात् । अज्ञातत्वे विशिष्टोद्देशेन वाक्यभेदप्रसङ्गाच्च वाजपेयस्येति पदवैयर्थ्यं दुर्वारमिति । आनर्थक्यप्रतिहतन्यायात् वाजपेय पदस्योद्देश्य परत्वमेव  युक्तं । 
	यद्यपि कैश्चित् उक्तं पूर्वपक्षे स्थानप्रमाणोपन्यासः उक्त्यसम्भवपराहतः वाजपेयशब्दस्य मध्ये पाठात् सप्तदशारत्निपदेन यूपपदेनापि व्यवधानस्य तुल्यत्वात् । एवं फलवदङ्गत्वन्यायः । प्रकरणानुग्रहन्यायश्च अस्मिन् पूर्वपक्षे उक्त्य सम्भवपराहतः । 
वाजपेयसम्बध्युद्देशेन सप्तदशारत्नित्व विधिरित्यस्यैव वक्ष्यमाणरीत्या मुख्यपूर्वपक्षत्वात् । तत्रापि साक्षात्सङ्गत्यभावात्प्रकरणानुग्रहाभावाच्चेति । तन्मन्दं वाजपेयपदस्य सप्तदशारत्निपदेन यूपपदेन च सान्निध्यविशेषेपि सप्तदशारत्नित्व रूपविधेयस्योद्देशाकाङ्क्षायां प्रथमोपस्थित वाजपेयस्योद्देश्यत्वं । नतु वाजपेय व्यावहितस्य यूपस्येति वक्तुं शक्यतया स्थानप्रमाणोपन्यासस्या प्रतिहरत्वात् । यदि वाजपेयोद्देशेन सप्तदशारत्नित्वंयूपोवाविधेयमिति संशयेस्थानप्रमाणोपन्यास स्यात् । तदापरं सान्निध्यापि शेषाद्विनिगमनाविरहाशङ्कास्यात् । नचैतदस्ति वाजपेयापेक्षया यूपे विधियत्वशङ्कायाएवाभावात् । अस्तु वा साशङ्का तुष्यतुदुर्जन इति न्यायात् । तथापि न विनिगमनाविरहः । उद्देश्यात्पूर्वमुपस्थितस्य विधेयत्वं परित्यज्य उपस्थाप्यमानस्य  विधेयत्वकल्पनमयुक्तं इति वक्तुं शक्यत्वात् । वक्ष्यमाणरीत्या वाजपेयोद्देश्यत्व पक्षस्यापि मुख्यपूर्वपक्षतया तत्रफलपदङ्गवन्यायप्रकरणानुग्रहन्यायोरूपन्याससम्भवाच्च । अतएवस्थानप्रकरणयोर्यूपश्रृत्यपेक्षया द्विगिव्यवहित योरन्यन्तदुर्बलतया नहि वचनविरोधइतिन्यायेन यूपश्रृतिविरोधे फलवदङ्गत्वन्यायस्य दुर्बलतया च पूर्वपक्षानुत्थितिरिति शङ्कापि निरस्ता वक्ष्यमाणरीत्या साक्षात्सम्बन्धवाचि षष्ठीश्रृतिसहित वाजपेय श्रृत्युपोद्बलितं ।
	(अत्रापि प्रकृतगन्थपाठः)

	तपइत्याध्याहारापत्तिरित्यप्ययुक्तं । सीमन्तिनी कामनी रमणीशब्दानां प्रयोगप्राचुर्येण स्त्रीव्यक्तिविवक्षया विशेष्यवाचिपदं विनाप्रयोगवत्प्रेक्षणीशब्दस्यापि प्रयोगोपपत्तेः । प्रेक्षणीरासादयति । आपोवैरक्षोघ्निरिति संहिता ग्रन्थे वाक्यग्रन्थे च प्रोक्षणीशब्दस्याप्च्छब्देन विवरण बलाद्विशेषाध्याहारं विनापि प्रोक्षणीशब्देनापांप्रतीत्युपपत्तेश्च । यथाकथञ्चिद्योगेनोपपत्तौ । अन्यन्तापरिदृष्टरूढिकल्पनानुपपत्तेः, घटगवादि शब्देषु चेष्टागमनकर्त्रृत्वरूपयोगार्थप्रतीतिं विनापि घटत्वगोत्वादि प्रकारकप्रतीतेरानुभाविकत्वेन रूढिकल्पनावश्यं भावेपि प्रोक्षणीशब्देयोगार्थ स्यानुभाविकतया घटादिशब्देष्विव प्रोक्षणीशब्दे केवलरूढिकल्पनानुपत्तेश्च । योगार्थ प्रतीतिर्वाक्यार्थबोधरूपारूड्यर्थप्रतीतेः पदार्थोपस्थिति रूपेति लाघवान्प्रोक्षणीशब्दोरूढः । न तु यौगिक इत्यप्ययुक्तं अनुशासनबलेन प्रोक्षणीशब्दे योगस्यक्लिप्तत्वे रूढौमानाभावेन च योगरूढयर्थोपस्थित्योः गौरवलाधवचिन्ताया 
अनवकाशपराहृतत्वात् रूढिर्योगमपहरनीति तान्त्रिकाक्तेरेकस्मिन्शब्दे रूढियोगाभ्यामर्थद्वयपरत्वे प्रसक्ते रूढयर्थ एव ग्राह्य इत्येतत्परत्वात् अतएवरथकारशब्दस्य रूढयाजातिविशेषपरत्वमितिरथकाराधिकरण सिद्धान्तोप्युपपद्यते । जातिविशेषे रथकारशब्दस्य रूढेः क्लिप्तत्वात् । माहिष्येण करव्यां तु रथकारः प्रजायत इति । रथकारस्तु माहिष्यात्करण्यां यस्य सम्भव इति च स्मृत्या रथकारशब्दः महिष्योर्याक्षत्रिययोरित्युक्तरीत्या क्षत्रियाद्वैश्यायामुत्पन्नान्माहिष्याख्यात् वैश्याच्छूद्रायामुत्पन्नायां शूद्राविशोस्तुकरणइत्युक्तकरण जातिविवक्षया करणीसंज्ञायामुत्पन्ने अनुलोमजातिविशेषे सौधन्वनाख्येऽनुशिष्टः तत्रजातिविशेषेरूढः इहतु प्रौक्षणीशब्दस्य नाप्सुरूढिः । अप्त्वजातिमात्रे क्वचित्प्रयोगस्य प्रकृष्टसेचनकरणत्व योग्यतामात्रेणाप्युपपत्त्या तस्य रूढ्यकल्पकत्वात् । अतः क्लिप्तोयोगेः कल्पयां रूढिं बाधत इति रूढिरेवात्रनोन्मिषतीति रथकाराधिकरणविरोधः । किञ्चाप्त्वजात्यभावेपि आज्यं प्रोक्षणमिति वैदिक प्रयोगदर्शनान्नतत्ररूढिः । अनुशासनबलेन वैदिक प्रयोगबलेन च क्लिप्तप्रयोगशक्तिकप्रोक्षणशब्दात् प्रकृत्यर्थस्य स्त्री 

	(अत्रापि प्रकृतग्रन्थपाठः)
वचस्सुधेति रूपकसमासेपि न विभक्त्यर्थकत्वादौ लक्षणाप्रसङ्गः न चात्रशङ्कासूक्तौ स्वव्याख्यानेव च शब्दस्यार्थे लक्षणास्तीत्यर्थ भ्मकार्यः अर्थलक्षणांविनैव संसर्गप्रतिपादकत्वरूपवचः पदजन्यप्रतीतिविशेषणविशिष्टवेषेण सुधाशब्दविवक्षितभोग्यत्वान्वयस्यानुपदमेव सुव्यक्तमुपपादितत्वात् । तथापीत्यादि परिहारसूक्तेरयमभिप्रायः । सुधाशब्दमुख्यार्थस्य वचस्सम्बन्धित्वाभावेन वचः प्रतिपद्यार्थस्यैव सुधाशब्देन वक्तव्यतया तत्र सादृश्यस्यैव शक्यसम्बन्धतया च सुधाशब्देगौणत्वं स्यात् । न च शक्यसम्बन्धत्वा विशेषे गौणकृतेर्लक्षणपेक्षया को विशेष इति वाच्यां सादृश्यस्य तद्गत धर्मावत्तारूपतया तद्विचिपदे तद्धर्मं लक्षयित्वा तद्वतोन्यस्य लक्ष्यत्वे गौणवृत्तेश्शक्यसम्बन्धिसम्बन्धरूपत्वे न लक्षितलक्षणारूपायाः केवललक्षणापेक्षयाजघन्यत्वात् ।
	ननु गुणसम्बन्धिनिर्वृत्तिर्गौणी तथा च गुण एव शक्य सम्बन्धः । अत एव सादृश्य रूपशक्यसम्बन्धे गौणीवृत्तिरित्यत आह उक्तं हीति । लक्ष्यमाणगुणैरित्यनेन गुणस्यशक्यसम्बन्धित्वमेव । न तु शक्यसम्बन्धरूपत्वं । अग्निर्माणवक 
इत्यत्राग्निगतशुद्धेर्माणवके विरहादिति सूचितं । गुणैरिति बहुवचनेन तद्गतभूयोधर्मवत्वरूपसादृश्येव बहुत्वे धर्माणां प्रवेशाद्धर्मसादृश्यज्ञानपूर्वकगौणार्थज्ञानमति विलम्बितमिति सूचितं । गुणैर्योगादित्यनेन लक्ष्यमाणगुणजातीयगुणवत्वं विवक्षितं द्वयोश्च योगः तथा च तद्भिन्नत्वस्य तद्गतधर्मस्य धर्मगतभूयस्त्वस्य तत्सदातीयधर्मस्य च सादृश्येन प्रवेशाल्लक्षणापेक्षया गौणवृत्तेश्चतुर्धा गौरवमिति भावः । वृत्तेरिष्टतातुगौणतेतिशब्दस्यार्थेवर्तनं वृत्तिस्तस्यागुणनिरूपितत्वलक्षणगौणतातुलक्ष्यमाणगुणैर्योगा तान्त्रिकाणामिष्टेन्यर्थः । कुशब्दो लक्षितलक्षणयापि गौणवृत्तेस्त्रे धावैषण्यं द्योतयतीति । इत्थं लक्षणापेक्षया गौणवृत्तेर्जघन्यतमत्वेन परिहारोक्त्या सुधेवनच इत्युपमितसमासः । आचार्याणामनभिमत इति तूलिकातात्पर्यमवसीयते । अत एव सुधाशब्दभयाच्चेत्यन्तरं वचश्शब्दस्यार्थे तात्पर्यमिति वाक्यं प्रतिज्ञात्वेनाध्याहर्तव्यमित्यपि तूलिका तात्पर्यं व्यज्यते । किञ्च रूपकप्रकरणात्सुधाशब्द लक्षणाभयाच्च सुधेव वच इति समासमाद्रियंत इत्येकवाक्यत्ववाभ्युपगमे रूपकप्रकरणादित्यस्योपमानप्रकरणादित्यर्थोन्वेनालङ्कारिकसमयसिद्धत्वात् अतएवात्मनन्दाधीनं विद्धीत्यादौ रूपकविन्यस्त गृहीतेरिति सूत्रमप्युपपद्यते, अपि च दुग्धाब्धि शब्दाग्नि शब्दयोः दुग्धाब्धिरिवोपनिषदग्निरिव संसारइत्युपमानपरत्वाभ्युपगमेपि मध्यशब्दोद्धृतशब्दविदीपन शब्ददूरस्थितशब्द आनीतशब्दपिबति धातूनां रूपकत्वावश्यं भावेन 
	(अत्रापि एकपत्रग्रन्थपातः)

	मपदेन च दुग्धाब्धिमद्धुद्धृतत्वादेः साधारण धर्मत्वस्यव्यावर्तितत्वात् बहुमतिव्याधातदूरास्थिता मित्यात्रबहुमतिर्बहुमानः देवानामामृतप्रदानं तेनयो व्याघातोविरोधः तेनदूरस्थितामित्यर्थः । सम्भवेपि शब्दश्लेषमात्रत्वेन वास्तवसाधारणधर्मालाभाच्च कुदृष्टीनां मिथोविरोधेन दूरस्थितत्वस्य प्रसिद्ध सुधायामा भावात् । निजाक्षरैरानीतामित्यर्थ सम्भवेपि तस्यापि शब्दश्लेषमात्रत्वेन साधारणधर्मालाभाच्च सूत्राक्षरानुगुण्येन व्याख्यात्रृत्वरूपस्य स्वीयाक्षरै रानीतस्य प्रसिद्धसुधायास्स्वव्यतिरिक्तछन्दोक्षरै रानीतायाम भावाच्च तस्मात्पाराशर्यवचसः सुधात्वनिरूपणमयुक्तमित्यत आहा सुधाशब्देन भोग्यत्वमभिप्रेतमिति, प्रसिद्ध सुधायाः अमरत्वरूपेष्ट प्राप्तिसाधनत्वे एतदेवामृतं दृष्ट्वात्रृप्यन्तीत्युक्तरीत्या 
स्वतोनुकूलत्वे न च सस्वर्गस्यात्सर्वान्प्रत्यविशिष्टत्वादिति वत्सर्वापेक्षा विषयत्व लक्षणं भोग्यत्वं यथाप्रसिद्धं तथा पाराशर्यवचसोपि ब्रह्माप्राप्तिरूपनिरतिशय पुरुषार्थाव्याप्तिप्रयोजकतया ब्रह्म गुणप्रतिपादकत्वेन वासुदेवादि भगवन्नाम्नामिवस्वतोनुकूलतया च सदानुसन्धानसदाश्रवणसदाकीर्तनादि विशिष्ट वेषेण सर्वजनप्रार्थनाविषयत्वलक्षणं भोग्यत्वं सम्भवतीति । तदभिप्रायेण सुधात्वरूपणमुपपद्यते । निरतिशयभोग्यत्वलाभाय प्रसिद्धसुधावैलक्षण्यमुपनिषदित्यादि विशेषण षट्केन विवक्षितं । तथा च प्रसिद्ध सुधाविलक्षणाकाचित्सुधामयाभ्रमा वानीतावर्तते ।  तां भौमाः पिबन्विति भगवताभाष्यकारेण श्रीभाष्यप्रयोजनं वेदान्ततात्पर्य प्रतिपादकत्वेन सूत्रसुधानुभवः सर्वेषां भौमानां भूयादिति स्वग्रन्थप्रयोजनं प्रार्थ्यत इति तात्पर्यमनुसन्धेयं । यत्वत्रकैश्चिद्वचश्शब्दस्यार्थेतात्पर्यमिति प्रतीकमुपादायोक्तं । यद्यपि वचसवावसुधात्वसुनिरूपणं उपनिषत्पर्यालोचननिष्पन्नत्वलक्षणमुपनिषद्दुग्धाब्धिमद्धयोद्धृतत्वमर्थस्यैवशब्दस्यापिसुवचं संसाराग्निविदीपनव्यापगतप्राणात्म संजीवनमपि तादृशज्ञानविषयतयार्थस्येवशब्दस्यापि तादृश संजीवनज्ञानजनकत्वेन सुक्चं । पूर्वाचार्यसुरक्षितत्वमपि अन्ययाप्रतीति लक्षणे पीढापरिहारमुखेन शब्दस्यापि सुक्चं इरस्थितत्वानीतत्वे अपि अनभिव्यक्तार्थकत्वरूपशब्देपि सम्भवतः । उपक्रमगतवचस्सुधात्वानुसारेणोपसंहारगतं चास्वारस्यं सोढव्यां तथापि रक्षितत्वानीतत्वादिकमर्थद्वारशब्दइत्यौपसंहारिकबहुचवन एव स्वरस्यापेक्षया भूयोनुग्रहन्यायेन । उपक्रमगतवचश्शब्दस्य एकस्यैवार्थल.........कत्वं न्यायमिति भाव इति । तत्रब्रूमः । वच स एव सुधात्वं सुनिरूपमिति तावयदयुक्तं वचसः अर्थविशेषणोबोधकत्वेन ज्ञानं विना स्वरूपतो ज्ञातस्य वा भोग्यत्वे नानुभवस्य सार्वलौकिकानुभव विरुद्धत्वात् । 
	(अत्रापि सप्तपत्रग्रन्थपाठः)

	दिनेतिवाक्यं उपमितसमासावलम्बनेन पक्षान्तरोपन्यास एव । अन्यथाअपर आचार्या इति वाक्यविरोधात् । अथोच्येत अपरआचार्या आद्रियन्त इति स्वाभिमतरूपकपक्षस्याचार्याभिमतत्वद्योतनाय न तु पक्षान्तरोपन्यास इति । तन्न अपर आचार्या अप्याद्रियन्त इति । वाक्यशैलिप्रसङ्गात् । रूपकसमासस्यपूर्वं कण्ठोक्त्यभावात् । 
अपिशब्दप्रयोगेप्यस्वरस्याच्च । केचिदाचार्या अपर आचार्या इति पक्षान्तरसमभिव्याहार विरोधाच्च । एतेनरूपकप्रकरणात् इत्याद्रियन्त इत्यन्तस्य एकवाक्यत्वपक्षेरूपकप्रकरणादिति तत्पुरुषवैलक्षण्योपपादनं, नतूपमितसमासरूपकप्रकरण सावारस्यपरंरूपकप्रकरणंहि, तत्पुरुषपक्षे सादृश्याप्रवेशादत्यन्तास्वरसामितिनिरस्तं । एवमपि सौसदृश्यालाभेनरूपकशब्दविरोधात् । उपनिषद्दृग्धाब्धिशब्दे संसाराग्नि शब्दे च सादृश्यमात्रपरोपमित समासप्रकरणाभावाच्च । तस्माद्रूपकप्रकरणात्सुधाशब्दलक्षणाभयाच्च वचश्शब्दस्यार्थे तात्पर्यमित्यनुषङ्गेणान्वयाभ्युपगमेन पूर्ववाक्यएव मयूरव्यंसकादय इति सूत्रेण रूपकसमास आचार्याभिमत इति तूलिका सूक्तिसूचितपक्षएवोचितः 
(अत्रैकपत्रग्रन्थपाठः)

	समासविभक्तिकत्वमात्रेणोक्तातिप्रसङ्गवारणे  राजावर्तते सदर्शनीयइत्यादौ अतिप्रसङ्गात् । इदंरजतमित्यादि भ्रान्तवाक्यस्य सामानाधिकरण भङ्गप्रसङ्गाच्च । इष्टापत्तौ तद्वाक्यस्य सामानाधिकरणव्यधिकरणवाक्य बहिर्भावापत्तेश्च त्वंपञ्चसीति भ्रान्तवाक्ये वस्तुतोभिन्नार्थकत्वाभावेन युष्मद्युपपदे समानाधिकरणे स्थानिन्यपि मध्यमइति मध्यमपुरुषासाधुत्वप्रसङ्गाच्च तिङ्वाक्यकारकवाचिनि युष्मदिति शब्दिकैस्तत्सूत्रार्थवर्णनस्य वास्तवाभेदवदर्थकत्वं सामानाधिकरण्यमित्युक्तौ वैयर्थ्यापत्तेश्च । अतएव युवाखलीतपलितवलिनजरतिभिरिति यूं वक्तव्याख्याने युवत्यामेवजरती धर्मोपलम्भेन तद्रूपारोपात् युवजरतीति सामानाधिकरण्यमिति भट्टोजिनोक्तं । आपादपरिसमाप्तेरधिकार इत्यत्र आङोमर्यादार्थत्वमङ्गीकृत्य मयूरव्यंसकादयश्चेति पदान्तिमसूत्रे समानाधिकरणाधिकारो नास्तीति वक्तुं शक्यत्वेन सूत्रेणसमास इत्याचार्य पक्षे शङ्काशूकस्याप्यनवकाशाच्च । अन्यथा समूरव्यंसकादिगणे अकिञ्चनशब्दस्य अश्नीतपिबतादिशब्दस्य, अकुुतोभयशब्दस्य, चिन्मात्रशब्दस्य च सामानाधिकरण्यरहितस्य पाठविरोधाच्च सुधाशब्देनभोग्यत्वमभिप्रेतमित्याचार्यसूक्तिविरोध इत्यपिमन्दं । सादृश्यशक्तिमादाय उमितसमासस्यैवोपमितं व्याग्रादिभिरित्यादि सूत्रानुशिष्टत्वेन आचार्याभिहिततया तत्समासोपपादनार्थं सुधाशब्दस्यभोग्यत्वपरत्वोक्तावपि गौणवृत्ति प्रसङ्गाभावात्पूर्वोक्तरीत्या उपनिषदित्यादिना प्रसिद्धसुधावैधर्म्य षट्कोक्त्या सुधाशब्दप्रयोगानुपपत्तिशङ्कायां उपपद्यते । स्वर्गोध्वस्त इत्यादौ 
विशेषणद्वारकसम्बन्धोवाक्यार्थ इति तान्त्रिकैरभ्युपगतं । लोहितस्फटिक इत्यागौ च संयुक्ताभेदो वाक्यार्थ इति स्वीकृतं । न चैवं संयुक्ता भेदे घटपटइत्यादि मुख्य व्यवहारप्रसङ्गः । तत्र संयुक्ताभेदस्य प्रयोगप्रत्यया भावेन सम्बन्धत्वाकल्पनात् । अत एव लोहितं भूतलमित्यादिप्रयोगप्रत्ययाभावेन लोहित्याश्रयसंयुक्ताभेदो न भूतलस्य सम्बन्धः । गुणएवधनं पुरुषो व्याघ्रइव पुरुषव्याघ्रइति आदौच विग्रहवाक्य समानार्थतया समासस्य सदृशा भेदे अनादि प्रयोदप्रत्ययबलेन च सदृशा भेदोवाक्यार्थ इति कल्प्यते । न च तत्पुरुषेपि सम्बन्धस्य वाक्यार्थत्व सम्भवात् पूर्वपदस्यसम्बन्धे शक्तिः लक्षणा वा कल्पनीयेति वाच्यं विभक्त्यर्थावच्छिन्नस्यैव पदार्थस्यापरपदार्थे अन्वयव्युत्पत्तेः । अवच्छिन्नत्वं च व्यावर्त्यत्वं । तच्च विशेषणेन विशेष्यस्य तदाश्रयाद्वयावर्त्यत्ववत्, विशेषेण विशेषणस्य स्वानाश्रिताद्वयावृत्यत्वं सम्भवतीति । लिङ्गसख्यादेः प्रकृत्यर्थ विशेषणत्वेनान्वयेकारकशक्तेः तद्विशेष्यत्वेनान्वये च न विरोधः । एवञ्च राज्ञः पुरुषो राज पुरुषः इत्यादौ व्याससमासयोस्समानार्थकत्वमप्युपपद्यते । पुरुषो व्याघ्र इव गुणएवधनं इत्यादाविव शब्दैवकारयोर्द्योतकमात्रतया सदृशाभेदस्य वाक्यार्थत्वेपि व्याससमासयोस्समानार्थकत्वमुपपद्यते । लिङ्गसंख्यादिकं प्रकृत्यर्थः । प्रत्ययस्तु द्योतक इति पक्षे  विभक्तिद्योत्यर्थावच्छिन्नस्यापरंपदार्थान्वय इति व्युत्पत्ति शरीरं द्रष्टव्यं । दृशाभेदस्तु न विभक्तेर्वाच्योनापिद्योत्यइति । तस्य वाक्यार्थत्वेन किञ्चिद्बोधकं, वस्तुतस्तुरूपकसमासे तत्पुरुषे च पूर्वोत्तरयोर्लक्षणाभ्युपगमपक्षेपि शास्त्रीय लक्षणासमेत्ययुक्तं । "षृष्ठयन्तंपदं समर्थेन सुबन्तेन समस्यत" इत्यर्थकेन वस्तुतः परस्परान्वितार्थकयोस्समासविधानेपि चार्थे द्वन्द्वइतिवदनेकमन्य पदार्थ इतिवच्च षष्ठयन्तं पदं षष्ठयर्थे विवक्षितेसमस्यत इत्यनुक्तत्वात् । राज्ञः पुरुषः राज्ञः पुत्रः इत्यादौ पुरुषपुत्रादि सम्बन्धि स्वरूपपर्यालोचनया स्वमित्वपित्रृत्वादि सम्बन्धविशेषतात्पर्यावगमेन समासेपि तथैवलक्षणया सम्बन्धविशेष तात्पर्योन्नयनात् रूपकसमासत्वेप्युत्तरपदलक्षणा न शास्त्रानुमता । समानाधिकरणेत्यधिकारेण वस्तुतोऽभिन्नार्थकेन वा अभिन्नतया बोध्यार्थकेन वा पदेन समासविधाने व्यस्मिन्नर्थे विवक्षिते, इदं पदमनेन समस्यत इत्यनुषक्तत्वात् । एवमुपमित समासोपि उपमितं व्याघ्रादिभिरिति सूत्रेण वस्तुतउपमितवाचिपदं वस्तुत उपमानवाचिपदेन समस्यत इत्युक्तावपिसदृशेऽर्थे विवक्षिते इदं पदं अनेन पदेन समस्यत इत्यनुक्तत्वात् न शास्त्रानुमतलक्षणा अथापि रूपकसमासस्य तत्पुरुषापेक्षया वैलक्षण्यं पूर्वोक्तरीत्यासूपपादं । 
उपमितिसमासापेक्षया वैलक्षण्यमपि सूपपदं । पदाष्टकप्रकरणविरोधस्योक्तत्वात् । प्रधानभूतक्रियापदास्वारस्यतत्पुरुष, इवात्रापि तल्यत्वाच्च । अपि च सादृश्योक्त्यपेक्षया सौसादृश्योक्तौ वर्ण्योत्कर्षलाभेनाभेदोक्तौ उपमानपेक्षया उपमेय निकर्षाप्रसक्त्या च रूपकपक्ष सदॄदयदृदयचमत्कारो अस्ति । एतत्सर्वं सुधाशब्दलक्षणाभयाच्चेत्यनुषक्तसमुच्चयचकारेणलभ्यत इत्यनुसन्धेयं । इन्द्रपीताधिकरणन्यायोद्भावनेन प्रकृष्टार्थसमर्थनमपि मन्दं । मयूरव्यंसकादयश्चेत्यनुशिष्टरूपकसमासेपि सामानाधिकरणेत्यधिकाराभ्युपगन्त्रृणां मते सामानाधिकरण्यार्थं रूपकसमासेप्युत्तरपदे गौणवृत्यवश्यं भावेन उपमितसमासापेक्षया तद्वैलक्षण्यस्य दुरूपपादत्वात् । बहुव्रीहिसमासस्यानेक पदार्थविवक्षायां विधानेनान्यपदार्थलक्षणायाश्शस्त्रीयत्वेपि समानाधिकरणेनेत्यधिकारविहितोपमित रूपकत्वयोरस्मिन्नर्थे विवक्षिते इदं पदमनेनपदेन समस्यत इत्येवं विहितत्वाभावेनवास्तव वैज्ञानिकाभेदवदर्थकपदेन समस्यत इति समस्यमानपदयोरर्थविशेषविवक्षां विना विहितत्वेन च तत्पुरुष इवोपमितरूपकसमासयोरप्युत्तरपदे गौणवृत्तेरन्वयानुपपत्तिमात्रकल्प्यत्वेन शास्त्रीयत्वासम्भवात् । अन्यथा इन्द्रेणपीत इन्द्रपीत इति तृतीयातत्पुरुषेपि तृतीयातत्कृतार्थेन गुणवचने नेति सूत्रेण तृतीयान्तं पदं तृतीयान्तार्थकृत गुणवाचिना पदेनार्थपदेन च समस्यत इत्यर्थकेन समासविधानसम्भवात् । इनद्रकत्रृकपान क्रियारूपगुणविशिष्ट सोमावयवलक्षणाया अपि शास्त्रीयत्वापत्तेः एकदेशेन खण्जितेपि वृक्षे शङ्कुलया खण्डश्शङ्कुलाखण्ड इति तृतीयातत्पुरुषदर्शनात्समासात् पूर्वमुत्तरपदस्य तृतीयान्तार्थकृत गुणवाचित्वोक्तावपि समस्यमानपदयोरर्थविशेष विवक्षायां समासविधानाभावेन बहुव्रीहाविव पूर्वोत्तरं पदयोर्लक्षणाया न शास्त्रीयत्वमित्युक्तेः प्रकृतेपि तुल्यत्वात् । अपि च इन्द्रापीताधिकरणन्यायेन प्रकृतार्थ समर्थनं तदधिकरण शरीरपर्यालोचन निबन्धनं इत्थं हि तदधिकरणशरीरं पूर्वतन्त्रे तृतीयाध्याय द्वितीयपादरमाधिकरणे लिङ्गविशेषनिर्देशात्समानविधानेष्वनैन्द्राणाममंन्त्रत्वमित्यादिभिस्सूत्रैर्विशयसंशयपूर्वपक्ष  (अत्रेकपत्रग्रन्थपाठः)

	वदवश्यकर्तव्यतया भक्षपेटिकान्तर्गतपुनरभ्युन्नतोष्वित्याप्यधिकरण पञ्चकवदैन्द्राग्नेत्वित्याद्यधिकरणद्वयवच्च औहेन सर्वत्रान्वयचिन्तायाः 
प्रासङ्गिकत्वोक्त्यसम्भवाच्च । अत्रैवं संशयनिष्कर्षः । किमिन्द्रपीतपदघटितः वसुमद्गणस्येन्यादिः भक्षयामीत्यन्तः प्रातस्यैवनीयभक्षमन्त्रः ।  मैत्रावरुणश्च ....न्नाद्यनैन्द्रप्रदानशेषभक्षणेषु सर्वथा अनङ्गं उतोहेनाङ्गं अथवायथाश्रृतरूपेणाङ्गमिति त्रिकोटिपिकः  अधिकरणाङ्गभूतः प्रधानसंशयः तदर्थंमिलित्वाद्देतुभूतं संशयद्वयमुच्यते । किमैन्द्रानैन्द्रपदानां प्रकृतिविकृति भावोस्ति उतनेति किमिन्द्रपीतस्येति पूर्वोक्तरीत्या तत्पुरुषः उतबहुव्रीहिरिति च तत्पुरुषत्वे सति प्रकृति विकृति भावेचासति सर्वधानाङ्गमिति प्रथमःपक्षः । तत्पुरुषत्वे प्रकृतिविकृति भावेचसति औद्देनाङ्गमिति द्वितीयः पक्षः । बहुव्रीहित्वे सति यआथाश्रृतमिति रूपेणाङ्गमिति तृतीयःपक्षः इति फलफलभावोभोघ्यः । तत्र पूर्वपक्षः सर्वेषां पदानां स्वार्थपरत्वं तावदौत्सर्गिकं स्वार्थपरत्वं च स्वमुख्यार्थस्य विधेयान्वयबोधजनकत्वं साक्षात्परम्परया वा विधेयान्वय बोधाजननं विना पदानां साफल्यासम्भवात्साक्षात्स्वार्थस्यविधेयान्वयलाभे परम्परया तल्लाभोऽनुचितः । तथा च तत्पुरुषे उत्तरपदार्थस्य पीतस्याभेदेन सोमान्वतसाक्षात् भक्षणरूपविधेयान्वलाभाद्बहुर्व्रीहौ सवनरूपान्यपदार्थ विशिष्टसोमस्यैव भक्षणान्वयतया इन्द्रविशिष्टपीतरूपउत्तरपदार्थस्य सवनसोमोभयद्वराविधेयान्वयकल्पिनौचित्येन तत्पुरुशएवयुक्तः । किञ्च इष्टलाभस्य तावत्च्छैघ्र्यं अभिलषितमिति सार्वजनीनमेतत् । तथा च इन्द्रपीत शब्दस्य तत्पुरुषत्वे इन्द्रविशिष्ट पीतपदार्थस्य झडिति विधेयान्वयबोधलाभेन बहुर्व्रीहित्वे इन्द्रविशिष्टपीतविशिष्टान्य पदार्थे विधेयान्वय बोधस्य विलम्बितत्वेन च बहुर्वीहि परित्यागेन तत्पुरुषएव स्वीकतुमुचितः । एतेन यत्कैश्चिदुक्तं । अरुणाधिकरणे तन्त्रवार्तिके बहुर्व्रीहि वन्यपदार्थे शक्ति समर्थनात्तत्पुरुषे उत्तरपदे शक्त्यभ्युपगमेपि पूर्वपदे विभक्त्यर्थलक्षणावश्यंभावाच्च पूर्वपदलक्षणायुक्त तत्पुरुषापेक्षया पदद्वयलक्षणायुक्तबहुर्व्रीहिर्जघन्य इति पूर्वपक्षोनयुक्त इति सिद्धान्तितात्पर्यमिति । तच्चन्त्यं । एवं सति तत्पुरुषेष्यनुशासनबलेनविभक्त्यर्थे शक्त्यापत्तौ बहुव्रीहेस्तत्पुरुषवैषम्यसिद्धि प्रसङ्गात् । शब्दिकैस्सामान्यतस्समासे समुदायरूपेण सक्त्यङ्गिकारात्सिद्धान्तरीत्यापीतपदेपितावयवलक्षणामादाय वैषम्योक्तौ बहुर्व्रीहौ शक्तिलक्षणापक्षसाधारण्येन पीतपदे एच्चिकपीता वयवलक्षणामादाय तत्पुरुषापेक्षया वैषण्योक्ति सम्भवेन शाब्दिकमतावलम्बनेन परिहारवैफल्यात्किमव्यापिना तद्धितोपन्यासेनेति न्यायात् किञ्च अरुणाधिकरण एव बहुव्रीहि शक्तिसमर्थने एतदधिकरणे 
तत्पुरुषपूर्वपक्षानुत्थिति प्रसङ्गात् नचैतदधिकरण व्युत्पाद्या बहुव्रीहिशक्तिरिति वाच्यं । एकहायिनी पिङ्गाक्षीपदयोरन्यपदर्थलाक्षणिकत्वे अरुणापद तुल्यत्वेन श्रृतिप्रमाणेन एकहायिन्यवरुद्धक्रयभावनायां लाक्षणीकारुणपदोपस्थितगुणस्यान्वया सम्भवेन प्रकरणप्रमाणेनारूव्यस्य वासः प्रभृतिष्वप्यन्वय इति तत्रत्यपूर्वपक्षानुत्थिति प्रसङ्गेन तत्रैवबहुव्रीहिशक्ति व्युत्पादनस्योचितत्वात् । अपि च प्रकृते प्रधानान्वयलाभेन शाब्दबोधलाघनेन च सामान्यतस्समासशक्तिपक्षेपि तत्पुरुष एवाङ्गीकर्तुमुचितः । किञ्च विप्रतिषेधे परं कार्यमिति न्यायेन इन्द्रपीतपदे अनेकमन्यपदार्थ इति बहुव्रीहिशास्त्रप्राप्तौ तृतीया तत्कृतार्थगुणवचनेनेति वा कत्रृकरणे कृतौ बहुलमिति वा तत्पुरुषशास्त्रं पूर्वमपि परनित्यान्तरंङ्गापवादानामुत्तरोत्तरं बलाय इति परि भाषा बलेनान्तरङ्ग्वात्, परंबाधित्वाप्रवर्तते तत्पुरुष शास्त्रस्य समस्यमानपदद्वयपर्यालोचनमात्र सापेक्षत्वेनान्तरपेक्षत्वादल्पापेक्षत्वेनचान्तरङ्गत्वं  बहुव्रीहि शास्त्रस्य समस्यमान पदद्वयातिरिक्तपदपर्यालोचनत्वेन बहिरपेक्षत्वात् बह्वपेक्षत्वाच्च । बहिरङ्गत्वमिति । अपिचानन्यलभ्यश्शब्दार्थ इति न्यायेन समास सामान्येलक्षणाय (ग्रन्थपाठः)
णांमध्ये सन्निपात्यनगोपदेशपूर्तिरहितानां तत्पूर्ति मत्कर्मापेक्षया विकृतित्वात् । अत एवाङ्गीभूतसोमयाग विकृतित्वमपि न सम्भवति यैनैन्द्रपदानतच्छेषबक्षणद्वारा सोमयागस्य समन्त्रकतयानैन्द्रपदनामपि समन्त्रकंशक्येत अनैन्द्रप्रदानानामपि सोमयागाङ्गत्वेन सोमयागफलेनैव फलत्वात्सौर्यादीनामिव स्वतन्त्रफलसाधनानां सतां सन्निपात्यङ्गपौष्कल्यराहित्याभावात्, एतत्पक्षाभिप्रायेण लिङ्गविशेषनिर्देशादित्यादिसूत्रंप्रवृत्तं । अत्रानैन्द्राणां प्रदानानां भक्षणद्वाराऽमन्त्रकत्वमभिप्रेतं । तत्रहेतुलिङ्गविशेषनिर्देशादिति । अत्र मन्त्र इति सप्तम्यन्तंपदमध्याहर्तव्यं । तथाचेन्द्रपीतस्येत्यादि मन्त्रे इनद्रपीतसोमकर्मकत्वरूपस्य भक्षणे एेन्द्रप्रदानाङ्गत्वव्याप्यस्य निर्देशात् । ऐन्द्रप्रदानशेषभक्षणप्रकाशकत्वादिन्द्रपीतमन्त्रस्य अनैन्द्रप्रदानशेषभक्षणद्वारानैन्द्रप्रदानाङ्गत्वं न सम्भवतीति भावः ।
	ननूर्हेनसमन्त्रकत्वमेवास्त्वित्यतउक्तं । समानविधानेष्विति । समानं विधासंयेषां तानि । समानविधानानि, तेषुप्रधानेष्विति शेषः हेतुगर्भं विशेषणं, निर्धारणे सप्तमी, ऐन्द्राणामनैन्द्राणाञ्च प्रदानानां सोमेन यजेतेत्येकवाक्यविहितसोमयागप्रधानकतया, आग्नेय सौर्यादीनामिव स्वतन्त्रफलसाधनतयाभिन्नभिन्नवाक्येषु विधानाभावात्तादृश 
विधानशूलिनामेवकरणशरीर निष्पादकाङ्गोपदेशपौष्कल्यतदभावाभ्यां प्रकृति विकारभावार्हत्वाच्च प्रकृतेनमिथः प्रकृति विकृतिभाव सम्भवतीति अनैन्देषूभेननमन्त्रप्राप्तिरिति भावः । अत्रसर्वप्रदानानां प्रधानविध्यैकोक्त्या अन्तप्रधानयोस्स्वतंन्त्रफलसाधनत्वेन विधिभेदा भावान्नप्रकृतिविकृतिभाव इति एतदपि गर्भितं । अथ द्वितीयपूर्वपक्षः प्रदर्श्यते । अनैन्द्रप्रधानानामैन्द्रप्रधानापेक्षया विकृतित्वं भवत्येव । प्रधानानां स्वरूपभेदेन स्वरूपैक्य रूपबाधकाभावात् । न च प्रदानानां स्वरूपैक्यभावेपि सोमयागरूपैकप्रधानकत्वेन प्रधानफलेनैवफलवत्वात् स्वतन्त्रफलानामेव सौर्यादीनामिव इति कर्तव्यता काङ्क्षासम्भवेन संनिपात्यङ्गोपदेशाभावे आतिदेशिकाङ्गप्राप्तेर्वक्तव्यत्वाच्च । अनैन्द्रप्रदानानामिति कर्तव्यताकाङ्क्षाया एवा भावेन विकृतित्वशङ्कैव नेति वाच्यं । फलवत्प्रधानोपकारणामपि भिन्नभिन्नानां फलत्वसम्भवोनैन्द्रप्रदानानामैन्द्रप्रदानापेक्षयाङ्गापूर्वरूपस्वतन्त्रफलवत्वात् । विधिबलेनैवाङ्गा नामपीतिकर्तव्यताकाङ्क्षासम्भवाच्च । अन्यथा सोमयागाङ्गभूताग्नीषोमीय पशुयागस्य साक्षात्पुरुषाभिलषितसाधानत्वाभावेन यूपाद्यङ्गकत्व पशुयागान्तर प्रकृतित्वयोरनापत्तेः । यदुक्तमनैन्द्रप्रदानानां सोमयागापेक्षया विकृतित्वं न सम्भवतीत्युक्तं । तदनुभ्युपगमादेव निरस्तं । अथोच्येत ऐन्द्रानैन्द्रप्रदानानामेक सोमयागप्रधानकत्वात् प्रकृतिविकृतिभावेन सम्भवतीत्यभिन्न भिन्नप्रधानोपकाररूपस्वतन्त्रफलवत्वात् प्रकृति विकृतिभावेबाधकाभाव इति दूषणमयुक्तं । भावानवबोधात् । तथाहि सोमेनयजेतेति प्रधानवाक्येन सर्वप्रधानसाधारण्येन सोमस्यविहिततया तद्धर्माणाञ्च भक्षणान्तानां तदङ्गमात्राणां च साधारण्यात् कथमैन्द्रप्रदानानां प्रकृतित्वं । कथं वा नैन्द्राणां विकृतित्वं । प्रकृति विकृतिभावप्रयोजकयोः सन्निपात्यङ्गोपदेशवत्वधर्मसाकाङ्7त्वयोस्तुल्यत्वादिति । मैवं । ऐन्द्रप्रदानानां कृत्स्नसन्निपात्यङ्गोपदेशवत्वादनैन्द्राणां तदभावेन धर्मसाकाङ्क्षत्वाच्च । तथाहि, सोमस्तावदैन्द्रप्रदानविषयः । इन्द्रायत्वावसुमते सोमंगृह्मामीत्यादि सोमग्रहणप्रकाशमन्त्रबलेन सोमस्येन्द्र प्रदानशेषत्वावगमात् । इन्द्रायत्वेन्द्रायत्वेति मिमीत इत्यादि वाक्यविहित सोमद्रव्य परिमाणपरिच्छेदरूपमानप्रकाशकैः वृष्टिवनिमिन्द्रायत्वा वृत्रघ्न इनद््रायत्वा वृत्रतुर इन्द्रायत्वा अभिमातिघ्न इन्द्रायत्वादित्यवत इन्द्रायत्वा इति पञ्चभिर्मन्त्रैरिन्द्रायसोमं सुषुतमधुमन्तमिति पूर्ववाक्यबलेन सोमविषयैर्विनियोजक वाक्यबलेन मानक्रियावाचि पदयुक्तैरभिषवकालीनैस्सोमस्यैन्द्रप्रदानशेषत्वावगमाच्च । न च गुणभूतमानग्रहणवशात् 
प्रधानभूतसोमस्यैन्द्रप्रदानविषयत्व व्यवस्थानयुक्तेति वाच्यं । आहवनीयादिवशेनाग्निहोत्रादेराहिताग्नि विषयत्व दर्शनेनाङ्गवशेन प्रधानस्य विषयव्यवस्थासम्भवात् । छागस्यवपायामेधस इति मन्त्रवर्णवशादग्नीषोमीयं पशुमालभतेति विधिवाक्यार्थवर्णनेन मासग्रहणमन्त्रवशादि हाप्यैन्द्रेण सोमेनेति विधि वाक्यार्थ वर्णनसम्भवाच्च । न चैवं सोमस्यैन्द्रप्रदानविषयत्वसिद्धावपि कथमैन्द्र प्रदानस्य कृत्स्नसन्निपात्यङ्दोपदेशवत्वरूप प्रकृतित्वसिद्धिरिति वाच्यं । मानग्रहणमन्त्राणामिन्द्रदेवताप्रकाशकत्वेन तत्प्रकाश्यमान ग्रहणयोरैन्द्रप्रदानशेषत्वान्मानग्रहशेषि भूतस्य सोमस्यापि तथात्वात् सोमसंस्कार भूताभिषवादिनः भक्षणस्य तन्मन्त्रस्य स्वस्वशेषिद्वारा ऐन्द्रप्रधानशेषत्वाच्च । एवंचाभिषवादिसंनिपात पौष्कल्यादैन्द्रप्रदानानांप्रकृतित्वं युक्तं । अनैन्द्रप्रदानानामधर्मकृतया धर्माकाङ्क्षायां सोम द्रव्यकप्रदानत्वैकसोमयागावयवत्वादि साम्यादतिदिशेनाभिषवादि धर्मग्राहित्वाद्विकृतित्वं युक्तं । नचातिदेशेन धर्माणां प्राप्तावपि प्रकृताविव तेषां यथायोगं दृष्टमदृष्टं वा द्वारंकल्प्यमितीन्द्रपीतस्येतिमन्त्रेकथमाह । सिद्धिरिति वाच्यं । फलदेवतयोश्चेति नावमिकन्यायेन मन्त्राणांकर्मसमवेतदेवताप्रकाशनार्थत्वादुपकाराख्यकार्यमुखेनैवपदार्थानामति देश इति दशमादयेवक्ष्यमाणत्वाच्च । प्रकृतावैन्द्रप्रदानेदृष्टार्थत्वाय कर्मसमवेतेन्द्रदेवताविशिष्टभक्षणप्रकाशनद्वारोपकारतया क्लिप्तस्येनद्रपीतस्येतिमन्त्रस्यातिदेशात्तादृशोपकारमुखेनैव विकृति भूतानैन्द्र भक्षणानिप्राप्तस्यकर्मसमवेत देवता प्रकाशत्वं निर्वाहाय यथादेवतं मित्रावरुणपीतस्येत्येवमािविकाररूपोह सिद्धेर्दुर्वारत्वात् । तस्मादैन्द्रं प्रदानाङ्गं भक्षणान्यहेन समात्रकाणीति सिद्धमिति । अयमपिपक्षो न युक्तः समास विधानत्वात् प्रदानानां । तथाहि कथं भावाकाङ्क्षया हि धर्मान्वयः साचयजतेति यागरूपेणफले विधानात्तेनरूपेण सर्वप्रदानसाधारण्येव । न तु प्रदानानां प्रत्येकमितिकर्तव्यताकाङ्क्षेति । अभिषवादिधर्मविधानस्य सर्वप्रदानसाधारण्यादैन्द्रप्रदानस्य कृत्स्नाङ्गोपदेशवत्वरूपं प्रकृतित्वं । इतिरेषामुपकाराकाङ्क्षायामति देशादुपकारमुखेन धर्मग्राहित्व रूपं विकृतित्वमिति नियामकाभावान्नास्त्यूहः । न च मानग्रहणमन्त्रवशात्सोमस्येन्द्रप्रदानविषयत्वात्सोमधुर्यो अभिष्ट वादय ऐन्द्रप्रदान एवस्युरिति न सामानविध्युमित्युक्तमिति वाच्यं सोमेन यजेतेत्युत्पत्ति वाक्येन सोमस्ययागाङ्गत्वेन विहिततया प्रधानविशेषाङ्गत्वाभावेन 
सोमस्यैन्द्रप्रधानविषयत्वासम्भवात् । न चैवं सोमयागरूपप्रधानकर्मण एव धर्मग्राहित्वात् प्रदानानामधर्मकत्वेन सामानविद्यंपाकथमिति वाच्यं । सोमयागरूपप्रधानकर्मणएवप्रदानेष्टभ्यस्यमानतया प्रदानानान्त दङ्गत्वात् अंशांशिनोरभेदेन तेषामेव धर्मग्राहितया प्रदानानामधर्मकत्वभावेन सामानविध्यसम्भवात् । सोमेनयजेतेत्युत्पत्ति वाक्ये सोमद्रव्यमात्रविशिष्टतया विहितस्य यागस्य अभ्यासविशिष्टवेषेण पुनर्विहितस्य धर्मग्राहित्वे अभ्यासभेदकतया ऐन्द्रवाय्वंगृह्णाति । मैत्रावरुणं गृह्णानीत्यादि वाक्यसिद्धानां प्रदानानां धर्मग्राहित्वोपपत्तेः । न च मानग्रहणमन्त्रवशादैन्देण सोमेनयजेतेत्येवमैन्द्रप्रदानद्वारैव सोमस्योत्पत्तिककर्माङ्गत्वमित्युक्तमिति वाच्यं । प्रधानविधिवाक्येनांरात्रय विशिष्टभावनाविधाने सतीतिकर्तव्यतायाः विशेष्याकाङ्क्षायामेवाङ्गविधीनां प्रवृत्या प्रथमप्रवृत्त सर्वेति कर्तव्यताविशिष्टप्रधानबोधकविधेरनन्तर प्रवृत्तप्रादानाभ्यासविशेषरूपेन्द्रप्रदानान्वितमन्त्रानुसारेण संकोचासंभवात् । मानग्रहणमन्त्राणां लिङ्गादैन्द्रप्रदानशेषभक्षणांगत्वेपि सोमस्योत्पत्तावेव मन्त्रवदितिकर्तव्यताकांक्षालक्षण प्रकरणंविनाश्रृतिप्रमाणेन विशिष्टविधिरूपेण सर्वाङ्गग्राहिप्रधानयागशेषत्वावगमेन भक्षणद्वारानन्तरप्रवृत्तमन्त्राङ्गक इन्द्रप्रदानाङ्गत्व कल्पनाय असंभवाच्च । अतः आहवनीयाघङ्गवशेनाग्नि होत्रादीनामाहिताग्न्यादिविषयत्वव्यवस्थादर्शनेन प्रकृतेपि सोमस्येन्द्रप्रदानविषयत्वेन व्यवस्थासम्भवतीति अयुक्तं । यदाहवनीर्येजुर्होतीत्यनारभ्यविधानेन सर्वहोमार्थतया आहवनीयस्य विधानात् । आहवनीयैकोपायककत्वात्तेनविनानुष्ठानासम्भवात् । आहवनीयाद्यग्निलक्षणाङ्दानुसारेण क्रतुविधीनामाहिताग्न्यादि विषयतया संकोचेपि प्रकृते मन्त्रस्यसर्वप्रदानसाधारण्येन वचनविनियुक्तत्वाभावादनैन्द्रप्रदानानामुपायन्तरेणापि स्मरणसम्भवेनमन्त्रैकोपायत्वाभावाच्च, नेह मन्त्रबलात्संकोचोयुक्तः । यदाहवनीयेजुहातीत्यादि वाक्येन सर्वहामार्थत्वा (अत्र ग्रन्थपाठः)  
	तेरूत्पत्ति वाक्यस्थाया असङ्कोचेन सोमद्रवस्य सर्वप्रदान साधारण्यात्सर्वप्रधानानामभिषवादि धर्मग्राहितया प्रकृतिविकृतिभावाभावेन हंसमर्थतया 
	शङ्कान्तरं च परिहरिति द्वितीयसूत्रेण । इदमत्र शङ्कान्तरमभिप्रेतं । यदुक्तमिन्द्रपीतमन्त्रस्यानैन्द्रप्रदानशेषक्षणे औहेनान्वायो नास्तीति, तदयुक्तं, 
षोढशीन्यनुष्टुप्छन्दस इति भक्षमन्त्राभ्युपगमेन तस्योहेनगायत्र छन्दसइत्यादि प्राप्तौ तन्निवारकतयावक्तव्यत्वेन च छन्दोवद्देवताया अप्यूहस्यानिवार्यत्वादिति तस्य चायंपरिहारः । औहेन छन्दसोप्राप्तावपि षोडशीन्यनुष्टुप्छन्दस इति भक्षमन्त्र उपपद्यते । षोडशीनस्मृतीयसवनस्पर्धेन जगतीछन्दसइति प्राप्तवानुष्टुप्छन्दस इत्यस्य तत्प्रतिषेधार्थत्वे छन्दोद्वारादेवताया औहे लिङ्गत्वाभावादिति सोमस्यसर्वप्रदानगामित्वा दनैन्द्रप्रदानशेषसोमस्यापि स्वातन्त्रयेणाभिषवादि भक्षणान्तधर्मग्राहितया प्रदानानां प्रकृतिविकृतिभावा भावेनेहसम्भवात् षोढशिभक्षमन्त्रे अनुष्टुपेछन्दस इति जदतीछन्दः प्रतिषेदार्थं नतूर्हेलिङ्गच शब्देनानैन्द्राणाममन्त्रकत्वमिति पञ्चाधिकरणेव्यवहिताधिकरणसूत्रोक्तममन्त्रकत्वं समुच्चीयते । यथाप्रदानानां सामानविध्येन सोद्रव्यस्यसर्वप्रदानगामित्वेन च प्रकृतिविकृतिभावनेहासम्भावादनैन्द्रप्रदानशेषभक्षणमन्त्रकं, तथानुष्टुपेच्छन्दस इति षोडश भक्षणमन्त्रेपि नैवहेतुद्वयेनेहसम्भवाज्जगती छन्दसइति तत्प्रतिषेध एवेत्यर्थः । अथसिद्धान्तः प्रदर्श्यते । भक्षपेटिकायामैन्दाग्नाधिकरणेदेवतायाः पात्रत्वं नसंभवति किं तूद्देश्यत्वमेवेति स्थापितं । फलदेवतयोश्चेति नावमिकाधिकरणेपि तत् दृढीकृतां एवं च प्रकृतेपीतपदस्यदत्तलाक्षणिकतया प्रकृतेतत्पुरुशेपि उत्तरपदलक्षणाया अविशेषाट्बहुव्रीहिपक्षे उत्तरपदेस्वार्थलाभः बोध्यवाक्यार्थगौरवं पदद्वयलक्षणाचेति इषणत्रयं तावदयुक्तं । नचैवमपिविनिगमनाविरहः । किञ्च बहुव्रीहावपि दत्तलक्षणावश्यभावेन अन्यपदार्थलक्षणायां लक्षितलक्षणाप्रसङ्ग इति वाच्यं । लक्षितलक्षणायाः तत्पुरुषपक्षेपि तुल्यत्वात् । तथा हि वसुमद्गणस्य सोमदेवतेमतिविद इत्यत्रसोमेति सम्बुद्धिश्रृत्यादेवतेति सम्बुद्धिश्रुत्यान्त इति युष्मत्प्रकृतिश्रृत्याचोपात्तस्याभिमुख्यस्य पुरोवर्तिहुतशेषवृत्तित्वेन तद्विशिष्टवेषेण हुतशेषस्यदत्तत्वान्वया सम्भवेनसमुदितवेषेण दत्तस्यभक्षणरूपविधेयान्वयसम्भवेन च तदुभयोपलक्षितस्य तस्यतदुभयान्वये प्रथमश्रृतपद त्रयास्वारस्य प्रसङ्गेन पीतपदस्यदत्तैकदेश लाक्षणीकत्वं तत्पुरुषेय्यावश्यकं । हुताहुतसमुदायस्यैव इनद्रायदत्तत्वेन दत्ततत्समुदायस्यैवदानान्वयितावच्छेदकत्वात् । समुदायपर्याप्तदानस्यपीतपदलक्ष्यतावच्छेदकस्य भक्षणान्वयितावच्छेदकत्वा सम्भवातच्च । एवं च बहुव्रीहौ पीतपदस्य दत्तलक्षणया इन्द्रपीतपदद्वयस्य इन्द्रायदत्तस्सोमोयस्मिन्नित्येवं इन्द्रपदार्थोद्देश्यकदानविषयसोमरूपपीत पदार्थ विशिष्ट सवनरूपान्यपदार्थे लक्षितलक्षणयाचेन्द्रायदत्त इति विग्रहवाक्यैकदेशेन वाक्यविधेयैकपदार्था विशिष्टा 
परपदार्थोपास्थितिमादाय महावाक्यार्थ सम्भवेपि तत्पुरुषेपीतपदस्य दत्तलक्षणांविना इन्द्रायपीत इति पूर्वपदार्थविशिष्टापरपदार्थोपस्थित्य सम्भवेन दत्तलक्षणया विशिष्टार्थोपस्थितौ इन्द्रायादत्तस्याभिमुख सोमेनन्वयेन भक्षणक्रियाकर्मत्वस्य इन्द्रायदत्तेनन्वयेन च लाक्षणिकेन पीतपदेन विभक्त्यर्थलाक्षणिक इन्द्रपदसहितेनेन्द्रदेवताद्देशेन दत्तस्योपस्थित्यौ पुनर्लाक्षणिकपदद्वयेनेन्द्राय दत्तैकदेशस्याभिमुख्य भक्षणक्रियान्वययोग्यस्योपस्थितौ महावाक्यार्थबोधस्य वक्तव्यतया लक्षणत्रयकल्पनापत्तिरिति प्रकृतेतत्पुरुषं विहाय बहुव्रीहिस्वीकारे विनिगमकस्य जगरूरकत्वान्नाद्योदोषः । किं च इन्द्रपीतशब्दे तृतीयातत्पुरुषस्तावन्नसंभवति । तृतीयातत्कृतार्थेन गुणवचनेनेति सूत्रेण तृतीयान्तर्धकृतगुणवाचिपदेन सहैव समासविधानेन पीतत्वस्य सोमदेवते इति पदत्रयोपात्साभिमुख्यान्वयीतावच्छेदकतया पीतशब्दस्यपीतविशिष्ट लाक्षणिकत्वेनपीतशब्दस्य तृतीयन्तार्थकृत गुणवाचित्वा भावात् । मुख्यपीतशब्देनेन्द्रशब्दस्य तत्पुरुषा नङ्गीकारे अत्रत्येन्द्राग्नाधिकरणन्यायेन नावमिक देवताधिकरण न्यायेन च देवताया पात्रत्वाभावेन समासार्धबबाधप्रसङ्गात् । इन्द्रपीतेति तृतीय समासस्येन्द्रपीतविशिष्टरूपलक्ष्यार्थबाधेनसमुदाय रूपेणलक्षणाया दूरापास्तत्वात् । तत्तल्लाक्षणिक पीतशब्देनेन्द्रशब्दस्य चतुर्थीसमासोपिनसम्भवति चतुर्थी तदर्थार्थ बलिहितसुखरक्षितैरिति सूत्रे तदर्थेन प्रकृतिविकृतिभावएवेष्यत इति वार्तिकोक्त्या प्रकृतेन्द्रपदार्थस्य दत्तपदार्थस्य च प्रकृतिविकृतिभावाभावात् इत्थं च चक्रपाणिस्तिरपाणि वर्जहस्तइत्यादिप्रयोदबलेनधातोर्लोपायस्मिन्स्तद्दातुलोपं, वृद्धेर्निमित्तं यस्मिन्स्तद्वृद्धिनिमित्तं इत्यादि सौत्रनिर्देशरूप ज्ञापकबलेन च समानाधिकरणानां बहुव्रीहिहरिष्यत इत्यस्यौत्सर्गिकत्वमाश्रित्यज्ञापक सिद्धिं ......त्युक्तावपि सामान्यापेक्ष ज्ञापकमिति परिभाषा माश्रित्य वैदिकप्रयोगासिद्धस्येन्द्र शब्दस्य इन्द्रायदत्तस्सोमोयस्मिन्सवन इत्येव बहुव्रीहिसमासत्वमेव अकामेनाप्यभ्युपगन्तव्यं । एतेन बहुव्रीहयापेक्षया तत्पुरुशस्यान्तरङ्गतत्वात्तत्र तत्पुरुष एवेति दूरोत्सारितं । अर्थबाधासाधुत्वयोपपत्त्या तत्पुरुषत्व श्काया एवानवकाशत्वात् । अतएव तत्पुरुषे इन्द्रपीतशब्दार्थस्य सोमस्य भक्षणरूपप्रधानान्वयः । बहुव्रीहौ तु इन्द्रपीतशब्दार्थस्य सवनस्य सोमद्वारा तदन्वय इति वैषम्यं न दोषाय । बोधकशब्दसाधुत्वानुसारेण बोध्यस्य परम्परया प्रधानान्वयस्यैव सोदव्यत्वात् । इपि च पूर्वपदप्रकृतिस्वरबलाद्बहुव्रीहिरेवात्रयुक्तः । उत्तरपदस्वार्थलाभादि 
न्यायचतुष्टयस्य निरस्तत्वेन न्यायबलेन स्वरव्यत्ययकल्पनाया अनवकाशात् । अत एवहि अनाधिकरणे प्रकरणविरोधरूपन्यायबलेना शब्दव्यत्ययेन मध्योदात्तत्वं पूर्वपक्षीकृत्यहि न शब्दस्य द्विरात्रादौ रूढिबलेन सान्वाहीनपदद्वयोपादानवैयर्थ्यादिबलेन च प्रकरण विरोधन्यायदौर्बल्ये नाहीनशब्दस्य मध्योपात्तस्वरानुसारेणादृर्गणपरत्वं सिद्धान्तितं । अन्यच्च प्रातस्तवनीयादिभक्षणमन्त्रत्रये इन्द्रपीतस्य नराशंसपीतस्य पित्रृपीतस्येति पदत्रयस्य नित्यवच्छ्रवणेन तत्तद्भक्षणकाले अभिमुखंहुतशिष्टं प्रतिदेवतत्रयायदत्तापेक्षया एकदेशत्वस्य वक्तुमशक्यत्वेन इनद्रपीतादिपदत्रयस्य बहुव्रीहिवृत्त्यातत्तत्सवनविशेषणत्वमेवाङ्गीकर्तुं युक्तं इतरच्च । हे सोमदेव वसुमद्गणस्य मतिविदः मधुमतउपहातस्येति विशेषणचतुष्टयान्वितस्य ते इति युष्मच्छब्दार्थस्य पित्रृपीतस्य नराशंसपीतस्य इन्द्रपीतस्य गायत्रछन्दसः प्रातस्सवनस्य सम्बन्धिन इति प्रातिलौम्येन विशेषणचतुष्टयविशिष्टप्रातःसवन विशिष्टतया व्यवहितान्वयसम्भवे उहदृतस्य मधुमतः इन्द्रपीतस्यैव सुमद्गणस्य पित्रृपीतस्य नराशंसपीतस्य गायत्रीछन्दसः प्रातस्सवनस्य सम्बन्धिन इति विशेषणत्रयविशिष्ट प्रातस्सवनान्वयितया प्रातस्सवनविशेषणद्वयसन्दष्ट्रेन्द्रपीतपदमुद्धृन्य व्यवहितान्वयकल्पनमयुक्तमिति । एतत्सर्व मभिसन्धाय भगवताजैमिनिना सिद्धान्तस्सूचितः । सर्वेषान्ते कमन्त्र्यैमैति शायनस्य भक्तपानत्वात्सवनाधिकारोहीति । अत्रायमभिप्रायोनुसन्धेयः । तु शब्दणानामैकमन्त्र्यं । अपि तु तेन्द्रपीतमन्त्रकत्वं एतिशायनस्य महर्षेरभिमतं । एतिशायनस्येत्यनन्तरं इनद्रपीतशब्द इति शेषः । भक्तं विभक्तिपानं यस्मान्सभक्तपानः । इन्द्रपीतशब्दमुख्यार्थस्यपानस्याप्यपरपदार्थान्वय प्रतियोगित्वेन स्वबोध्यत्वाभावः इन्द्रपीतशब्दाद्विभक्तत्वं सवनेधिकारः प्रस्तावः विशेषणतया उपास्थितिः सवनाधिकारः । हि शब्दो हेतौ । इन्द्रपीतशब्दस्यसमुदितवेषेण इन्द्रायदत्तैकदेशेलक्षणिकत्वात् । लक्षणात्रयप्रसङ्गेन चतुर्थीसमासासाधुत्वप्रसङ्गे नाद्युदात्तस्वरविरोधेन एकद्रव्यस्य देवतात्रयार्थं प्रत्येकं दत्तत्वासम्भवेन व्यवहितान्वय प्रसङ्गेन च तत्पुरुषस्य वक्तुमशख्यतया यस्मात् इन्द्रपीतशब्दोव्यधिकरणबहुव्रीहयश्रवणेन सवनविशेषणमिति हेतुवाक्यार्थः । तस्मात्सर्वेषामैकमन्त्रैमैतिशायनस्याभिमतमित्यन्वय इति । प्रयोजनं तु पूर्वपक्षे सिद्धान्तेचानेन्द्रप्रदानेषु इन्द्रपीत मन्त्रस्याहेन प्रयोगः । औहेनाद्यप्रयोगः । अपिकारेणप्रयोग इति स्फुटं विभक्त्यर्थापितायवऐच्छिकलक्षणाद्वययुक्ततत्पुरुष पक्षपरित्यागेन शास्त्रानुशिष्टलक्षणाद्वययुक्तबहुव्रीहिपक्ष एवाश्रित इति तत्तदधिकरण 
शरीरापर्यालोचन निबन्धनां बहुव्रीहौदत्तान्यपदार्थद्वयलक्षणाद्भावेपिदेवमुखे अग्नौदुतस्य पीतत्वबाधेन तत्पुरुषदत्तैकदेशलक्षणाया वक्तव्यत्वेन पीतावयवलक्षणोक्त्यसंभवात् । तत्पुरुषे उत्ततपदलक्षणाया ऐच्चिकत्वेपि पूर्वपदे विभक्त्यर्थलक्षणाया शास्त्रानुमतत्वात् । बहुव्रीहाउत्तरपदेलक्षणाया ऐच्छिकत्वाच्च । दत्तलाक्षणीकस्य पीतपदस्य चतुर्थ्यन्तेन्द्रपदेनव्यधिकरणबहुव्रीहयाश्रवणे नान्यपदार्थ लक्षणाया एव शास्त्रानुमतत्वातबहुव्रीहयाश्रवणे नान्यपदार्थ लक्षणाया एव शास्त्रानुमतत्वात्बहुव्रीहौपदद्वयस्याप्यन्यपदार्थे एकस्याएवलक्षणायास्सद्भावेन लक्षणाद्वयस्य शास्त्रीयत्वोक्त्यसम्भवाच्च । तस्मादुत्तरपदे ऐच्छिकदत्तलक्षणायाः पक्षद्वयेप्यविशेषात्पदद्वये पूर्वपदे च शास्त्रीयलक्षणायाः पदद्वयलक्षितलक्षणायाश्चपक्षद्वयोप्यविशेषाच्च न शास्त्रीयत्वैच्छिकत्वाभ्यां लक्षणाद्वयवैषम्यं । अपि तु पूर्वोक्तरीत्या लक्षणात्रयलक्षणाद्वयवैषम्यरूपं समासासाधुत्व साधुत्वरूपं स्वरसाधुत्व साधुत्वरूपं समाभिव्याहृतपदद्वयवैरूप्यावैरूप्यरूपं व्यवहितान्वयानन्वयरूपं च लक्षणाद्ववैषम्यं द्रष्टव्यमितिदिक् । यच्चोक्तं वक्ष्यतिचाचार्योन्तस्तद्धर्मोपदेशादित्यत्रहृदयपुण्डरीकमिति प्रयोगस्तु उपमितं व्याघ्रादिभिरिति सूत्रविहितसमासत्वान्मुख्य एवेतीति, तदपिमन्दं पुरुषो व्याघ्र इवेत्यादिविग्रहवाक्यानुसारेण पुरुषव्याघ्र इत्यादि समानस्य व्याघ्रसादृश्य विशिष्ट पुरुषादि बोधकतया अनादिप्रयोगसिद्धत्वेन तादृशप्रयोगमूलके उपमितं व्याघ्रादिभिरिति सूत्रे वस्तुतउपमेयवाचिपदस्य वस्तुत उपमानवाचि पदेनसमासविधेनेप्यनादि प्रयोगबलेन निरूढलक्षणा कल्पनापेक्षया लाघवेन च व्याघ्रादिपदं शक्त्या व्याघ्रादिविशिष्टसादृशबोधकमिति तात्पर्यकल्पनस्योचितत्वेन हृदयपुण्डरीकशब्दः पुण्डरीकमिवहृदयमिति शक्त्यैव सादृश्य विशिष्योपमेयबोधकमिति तत्सूक्त्यभिप्रायाभ्युपगमेन मुख्यएवेत्यस्य सादृश्यलक्षणाया शास्त्रीयत्वेन निरूढलक्षणरूपतया लाक्षणीकोपि हृदयपुण्डरीकशब्दोमुख्यतुल्य इत्यर्थकल्पनस्या मूलकत्वात्पूर्वोक्तीत्या सदृशाभेदस्य वाक्यार्थत्वमादायमुख्यत्वोक्त्युत्पपत्तेश्च सुसदृशाभेद सदृशाभेदयोर्वाक्यार्थत्वेन रूपकोपमिति समासयोर्भेद सम्भवाच्च । केचित्तुरूपकसमासेशक्यतावच्छेदक प्रकारस्याहार्यारोपस्यैवोत्पत्तेः तत्रमुख्यत्वमेव । अतएवन्नमयादावात्मशब्दस्य मुख्यत्वमित्यन्वयादिति चेत्स्यादवधारणादित्यादौ क्रियासमभिव्याहारेण ग्रन्थकृट्वयवहार इति वदन्ति । तच्छिन्त्यं । रूपकसमासेगुण एवधनमित्यादि विग्रहानुसारेण 
व्याससमासयोस्समानार्थकत्वव्युत्पत्त्यानुसारेणारूपाधिकरण शिक्षाभाष्यसूक्ताविशेषणविभक्तेरभेदार्थकत्व समर्थनानुसारेण च अभेदप्रकारकाहार्यारोपस्यैव वक्तव्यतया शक्यतावच्छेदक प्रकारकाहार्यारोपस्यवक्तुमशक्यत्वात् । गुणेवधनमित्यादौ प्रसिद्धधनविलक्षणमिदं धनमित्येवं गुणशब्दस्य तादात्म्येन प्रसिद्धधनव्यावर्तकगुणपरतया लुप्तविभक्त्यर्थे अभेदषष्ठीतत्पुरुशस्थ पूर्वपदस्य षष्ठयर्थसबन्धएव शक्त्यभ्युपगमेनप्रकृतेपि वचएव सुधावचस्सुधेति प्रसिद्धसुधाविलक्षणवचस्सुधां निर्दिश्य तस्याः कथं प्रसिद्धसुधावैलक्षण्यमित्यपेक्षायां उपनिषद्दुग्धाब्धित्यादिना षड्विधस्य प्रसिद्धसुधापेक्षयातिशयरूपस्य वैधर्म्यस्यानुगृहीतत्वेन वचस्तादात्म्यारोपस्यैववक्तव्यत्वाच्च । अन्नमये आत्मशब्दसामानाधिकरण्या भावेन प्राणमयादावात्मशब्दस्य महाचार्यानुगृहीतरीत्याऽन्तर्वर्तिधारकपरतया भेदारोपपरत्वाभावेन चाोपदृष्टान्तोक्त्यसम्भवाच्च । पूर्वोक्तरीत्यारूपकस्थले सुसदृशाभेदस्यैव वाक्यार्थत्वसम्भवेन तत्राहार्थारोपकल्पनेमानाभावाच्च । यदपि कैश्चिद्वयाख्यातं । 
	''ननु उपमितं व्याघ्रादिभिसामान्याप्रयोग'' इति  सामान्यधर्माप्रयोगे समासविधानात्पूर्वाचार्यसुरक्षित तत्वादेश्च सामान्यधर्मत्वात्कथं समास इत्याशङ्क्य पुरुषव्याघ्रोऽभिरूप इत्यादिषु व्याघ्रशब्दविवक्षित शूरत्वरूप सामान्यधर्माप्रयोगेणाभिरूप शब्दप्रयोगेपि समासवत्सुधाशब्दविवक्षित भोग्यत्वरूपधर्माप्रयोगात् समास उपपद्यत इत्याशयेनाह । सुधाशब्देन भोग्यत्वमभिप्रेतमितीति । तच्छिन्त्यं । दुग्धाब्धिमद्धयोद्धृतामित्यंशेन व्यपगतप्राणात्मसंजीवनीमित्यंशेन च सामान्यधर्मोपादनात् । शङ्कावाक्ये पूर्वाचार्यसुरक्षितत्वादि सामान्यधर्मोपादनात्कथं समास इति विशिष्यशङ्का अनुपपत्तेः । उपनिषद्दुग्धाब्धीत्यादि विशिष्टेन संसाराग्नीत्यादि विशिष्टेन सामान्यधर्माप्रयोगोक्तौ सुरक्षितामित्यंशेन सामान्यधर्मप्रयोगोपि पूर्वाचार्यसूरक्षितामिति विशिष्टशब्देन सामान्यधर्माप्रयोगस्य वक्तुं शक्यत्वाच्च । नामैकदेशन्यायेन पूर्वशब्दस्य पूर्वदेवपरतया पूर्वेभ्यअसुरेभ्यः आचार्येण बृहस्पतिना सुरक्षितामित्युक्तौ कूर्मावतारेण भगवता अधोगतस्य मन्दरस्योद्धृत्य धारणादुपसमीपे निषीदतीत्युपनिषदा समीपवार्तेनामन्दरेणकरणेन दुग्धाब्धिमाध्यादुद्धृतां संसारे कार्त्स्नेनाग्निविदीपनव्यापगत प्राणानां आत्मानां संजीवनीमिति पूर्वत्रापि सामान्य धर्मता भोक्ति सम्भवाच्च । अप्रसिद्धार्थकत्वस्योभयत्रतुल्यत्वाच्च । एवं दूरस्थिता मित्यंशेन सामान्यधर्मलाभेपि 
षड्वीनांमतीनां बहूनां मतीनां वा परस्परविरोधेन समीचीनार्थ विरोधेन वा दूरस्थितामिति विशिष्योक्त्या साधारणधर्मलाभाच्च । बहुमतिर्बहुमानः देवेभ्योमृतप्रदानं तयायोव्याघातः देवानामसुरैर्विरोधः तेन दूूस्थितामित्यर्थकल्पनेन साधारणधर्मलाभस्य क्लिष्टत्वात् । अतएव तत्वटीकायां वेदान्ताचार्यैः ।
	ननु श्लेषोपस्मृतनिजाक्षरानीतत्वादि सामान्यप्रयोगेकथमिहापमितमित्यादिना समासइत्याक्षेपवाक्ये दूरस्थितामित्यन्त विशेषण चतुष्टयत्यागेन निजाक्षरानीतत्वसुमनःपेयत्वयोरेव श्लेषवृत्यासाधारण धर्मत्वस्य शङ्कितत्वेन ,द्विरोधप्रसङ्गाच्च । वास्तवसाधारणधर्मा प्रयोगएवोपमितसमासविधानेन श्लेषवृत्यासामान्य धर्म प्रयोगाभ्युपगमेन विवक्षितधर्माप्रयोगविवक्षया परिहारोसम्भवाच्च । श्लेषवृत्याधर्मद्वयस्यैक शब्दबोध्यत्व निबन्धनैक्यारोपेण साधारण धर्मलाभेपि वास्तवसामान्यधर्मप्रयोगशङ्काया एवाभावतत्वटीकाया विवक्षितधर्मा प्रयोगेण समासोपपत्तिमुक्त्वा उपनिषदिविशेषण षट्कस्यवैधर्म्यरूपत्वविवक्षया वेदान्ताचार्यैः पक्षान्तरस्य न परिगृहीतत्वाच्च । कथमिहोपमितमित्यादिना समास इति शङ्कानन्तरं इयं हि तत्रत्यसूक्तिः । इत्थं हि समाससूच्यंस्यादुत्वसामान्यमिहाप्रयुक्तं । तदन्यस्य प्रयोगेपि न दोषः भाष्याब्धिः क्वातिगम्भीर इत्यादिवत् । वैधर्म्यरूपत्वं वा विशेषणेष्विह सर्वेषुयोज्यं । सुधाहि अमृताक्षरोपचारितैरन्यस्यछन्दसोक्षरैरानीता । इयं तु स्वाक्षरैरेव सुधाकीलकेवलदुग्धाब्धिमध्योद्धृता । इयं तूपनिषद्दुग्धाब्धिमध्योद्धृता । इत्थं शेषमपि योज्यं । "साधर्म्यात्साधुतासिद्धिः तथास्वादुतमत्वधीः । वैधर्म्यादिति वैषम्यं भाष्यमत्रमनीषिभिरिति । अत्रायमाचार्याणामभिप्रायोनुसन्धेयः । इत्थमित्यनन्तरं समासइतिशङ्कास्थ पदमनुषज्यते । सामान्य धर्माप्रयोग इत्यस्य विवक्षित सामान्यधर्माप्रयोग इत्यर्थमभिप्रेत्याह । समास सूच्यमिति । तत्रकैयटप्रयोगं दर्शयति भाष्याब्धिरिति । आब्धिपदेन विस्तृतत्वदुरवगाहत्वादिकं विवक्षितं । तदयोगात्समास इति भावः । एवं सामा्यधर्मा प्रयोगोस्तीति शङ्कमानं प्रति तुष्यतुदुर्जन इति न्यायेन तदभ्युपगमेन परिहारमुक्त्वा अन्वारूहयोक्तिदैन्यं नहिसहतो ऋजुस्सूत्रकृद्वावदूक इत्युक्तरीत्या वास्तवपरिहारमाहा । वैधर्म्यरूपत्वं वेति । सर्वेष्वित्यनेनविशेषणषट्कं विवक्षितं ।  
