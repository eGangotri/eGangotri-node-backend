8.0   
अथ क्य्रादयः 0
8.1   
डु क्रीञ्विनिमये द्रव्यकर्मके समुदीरितः।प्रीञ् तर्पणे स्यात्कान्तौ च श्रीञ् पाकै मीञ् तु हिंसने।।1।।
8.2   
षिञ् बन्धनेऽथाप्रवमे स्कुञ् क्रीञाद्या इहानिटः।स्तन्भुस्स्कुन्भु स्तथा स्कन्भु स्स्कुश्चेति चतुष्टयम्।।2।।
8.3   
सौत्रं सर्वं रोधनार्थं परस्मैपदिसेङ्भवेत्।प्रथमश््च तृतीयश््च स्तम्भार्थी परिकीर्तितौ।।3।।
8.4   
निष्काषणे द्वितीयस्याच्चतुर्थ स्त्ववधारणे।इत्याह माधवो युञ् तु बन्धनेऽनिट् प्रकीर्तितः।।4।।
8.5   
क्नूञ् शब्दे तु हिंसायां पवने पूञ् प्रकीर्तितः।लूञ् छेदने कथ्यतेऽथ स्तृञ् आच्छादनईर्यते।।5।।
8.6   
कृञ् हिंसायां वृञ् वरणे धूञ् कम्पन उदार्यते।त्रयोविंशतिराख्याता बदृनात्यन्ता यथाक्रमम्।।6।।
8.7   
परस्मैपदिनः शृस्स्याद्दिंसायामथ पृर्मतः।पालने पूरणे चाथ वरणे वृर्निगद्यते।।7।।
8.8   
आहुर्भरण इत्येके भर्त्सने भृरुदीर्यते।प्राहुस्तं भरणेऽप्येके मृर्हिंसायां प्रकीर्त्यते।।8।।
8.9   
दृः स्याद्विदारणे सृस्तु वयोहानौ निगद्यते।झृरित्येके धृरिति च परे नृ स्स्यान्नयेऽथ कृः।।9।।
8.10  
हिंसायामृस्तु गत्यां गृश्शब्दे ज्या वयसः क्षये।री स्स्याद्गतौ रेषणे च वृक् शब्दोऽत्र रेषणम्।।10।।
8.11  
ली श्श्लेषणे व्लीर्वरणे प्लीर्गतौ वृत्कृति स्त्विह।ल्वादीनां पूर्त्यार्थमीष्टा प्वादीनां चेति केचन।।11।।
8.12  
वरणे वृञ् भये भृञ् स्याद्भरणेऽन्येत्विमं विदुः।क्षीष् हिंसायां ज्ञा अथ स्यादवबोधनबोधकः।।12।।
8.13  
बन्धः स्याब्दन्धने ज्याद्या अवृञ्भृञोऽनिटो मताः।वृङ् सम्भक्तौ भवेच्छ्रन्थः प्रतिहर्षे विमोचने।।13।।
8.14  
चतुर्विंशतिराख्याताः परस्मैपदिनस्त्वितः।मन्थो विलोडने श्रन्थः सन्दर्भे ग्रन्थ एव च।।14।।
8.15  
कुन्थः संशलेषणे प्रोक्तः संक्लेशन इतीतरे।कुथ इत्याह दुरिगोऽथ मृदः क्षोदे मृडस्त्विह।।15।।
8.16  
क्षोदे सुखेऽप्यथ गुधो रोषे निष्कर्ष कुषः।क्षुभः सञ्चलने स्यातां हिंसायां हि णभस्तुभः।।16।।
8.17  
क्लिशू र्विबाधने प्रोक्तो भोजनेऽशः प्रकीर्तितः।।उञ्छ-उध्र-स एके ऽत्रोकारं धात्वङ्गमूचिरे।।17।।
8.18  
इष स्त्वाभूक्ष्ण्य आख्यातः पौनः पुन्यं तदीरितम्।भृशार्थो वाऽप्यथ विषो विप्रयोगेऽनिडिष्यते।।18।।
8.19  
प्रुष-प्लुषौ-स्नेहने वा पुरणेषु पुशस्तु सः।पुष्टौ स्तेये मुषो-भूतप्रादुर्भावे खचः स्मृतः।।19।।
8.20  
भूतप्रादुर्भाव इहातिक्रान्तोत्पत्तिरिष्यते।वान्तोऽयमित्येक आहिर्हेठस्चोक्तार्थकः स्मृतः।।20।।
8.21  
उपादाने ग्रहः प्रोक्तः स्वरितेदयमिष्यते।वृत्कृतिः क्य्रादिधाचूनां समाप्तिद्योतनीमता।।21।।
8.0   
इति क्य्रादयः22
