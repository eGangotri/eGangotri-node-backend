3.3.0.0
।। हरिः ओम् ।। ।। तैत्तिरीयसंहिता तृतीयकाण्डे तृतीयः प्रश्नः ।।
3.3.1.1
अग्ने तेजस्विन्तेजस्वी त्वं देवेषु भूयास्तेजस्वन्तम्मामायुष्मन्तं वर्चस्वन्तम्मनुष्येषु कुरु दीख्षायै च त्वा तपसश्च तेजसे जुहोमि तेजोविदसि तेजो मा मा हासीन्माऽहं तेजो हासिषम्मा मां तेजो हासीदिन्द्रौजस्विन्नोजस्वी त्वं देवेषु भूया ओजस्वन्तम्मामायुष्मन्तं वर्चस्वन्तम्मनुष्येषु कुरु ब्रह्मणश्च त्वा ख्षत्रस्य च [1]
3.3.1.2
ओजसे जुहोम्योजोविदस्योजो मा मा हासीन्माहमोजो हासिषम्मा मामोजो हासीथ्सूर्य भ्राजस्विन्भ्राजस्वी त्वं देवेषु भूया भ्राजस्वन्तम्मामायुष्मन्तं वर्चस्वन्तम्मनुष्येषु कुरु वायोश्च त्वाऽपां च भ्राजसे जुहोमि सुवर्विदसि सुवर्मा मा हासीन्माह सुवऱ्हासिषम्मा मा सुवऱ्हासीन्मयि मेधाम्मयि प्रजाम्मय्यग्निस्तेजो दधातु मयि मेधाम्मयि प्रजाम्मयीन्द्र इन्द्रियं दधातु मयि मेधाम्मयि प्रजाम्मयि सूर्यो भ्राजो दधातु ।। [2]
3.3.1.0
ख्षत्रस्य च मयि त्रयोविशतिश्च ।।1।।
3.3.2.1
वायुऱ्हिंकर्ताऽग्निः प्रस्तोता प्रजापतिः साम बृहस्पतिरुद्गाता विश्वे देवा उपगातारो मरुतः प्रतिहर्तार इन्द्रो निधनं ते देवाः प्राणभृतः प्राणम्मयि दधत्वेतद्वै सर्वमध्वर्युरुपाकुर्वन्नुद्गातृभ्य उपाकरोति ते देवाः प्राणभृतः प्राणम्मयि दधत्वित्याहैतदेव सर्वमात्मन्धत्त इडा देवहूर्मनुर्यज्ञनीर्बृहस्पतिरुक्थामदानि शसिषद्विश्वे देवाः [3]
3.3.2.2
सूक्तवाचः पृथिवि मातर्मा मा हिसीर्मधु मनिष्ये मधु जनिष्ये मधु वख्ष्यामि मधु वदिष्यामि मधुमतीं देवेभ्यो वाचमुद्यास शुश्रूषेण्याम्मनुष्येभ्यस्तम्मा देवा अवन्तु शोभायै पितरोऽनु मदन्तु ।।[4]
3.3.2.0
शसिषद्विश्वे देवा अष्टाविशतिश्च ।।2।।
3.3.3.1
वसवस्त्वा प्र वृहन्तु गायत्रेण छन्दसाऽग्नेः प्रियम्पाथ उपेहि रुद्रास्त्वा प्र वृहन्तु त्रैष्टुभेन छन्दसेन्द्रस्य प्रियम्पाथ उपेह्यादित्यास्त्वा प्र वृहन्तु जागतेन छन्दसा विश्वेषां देवानाम्प्रियम्पाथ उपेहि मान्दासु ते शुक्र शुक्रमा धूनोमिभन्दनासु कोतनासु नूतनासु रेशीषु मेषीषु वाशीषु विश्वभृथ्सु माध्वीषु ककुहासु शक्वरीषु [5]
3.3.3.2
शुक्रासु ते शुक्र शुक्रमा धूनोमि शुक्रं ते शुक्रेण गृह्णाम्यह्नो रूपेण सूर्यस्य रश्मिभिः । आऽस्मिन्नुग्रा अचुच्यवुर्दिवो धारा असश्चत । ककुह रूपं वृषभस्य रोचते बृहथ्सोमः सोमस्य पुरोगाः शुक्रः शुक्रस्य पुरोगाः । यत्ते सोमादाभ्यं नाम जागृवि तस्मै ते सोम सोमाय स्वाहोशिक्त्वं देव सोम गायत्रेण छन्दसाऽग्नेः [6]
3.3.3.3
प्रियम्पाथो अपीहि वशी त्वं देव सोम त्रैष्टुभेन छन्दसेन्द्रस्य प्रियम्पाथो अपीह्यस्मथ्सखा त्वं देव सोम जागतेन छन्दसा विश्वेषां देवानाम्प्रियम्पाथो अपीह्या नः प्राण एतु परावत आन्तरिख्षाद्दिवस्परि । आयुः पृथिव्या अध्यमृतमसि प्राणाय त्वा । इन्द्राग्नी मे वर्चः कृणुतां वर्चः सोमो बृहस्पतिः । वर्चो मे विश्वे देवा वर्चो मे धत्तमश्विना । दधन्वे वा यदीमनु वोचद्ब्रह्माणि वेरु तत् । परि विश्वानि काव्या नेमिश्चक्रमिवाभवत् ।। [7]
3.3.3.0
शक्वरीष्वग्नेर्बृहस्पतिः पञ्चविशतिश्च ।।3।।
3.3.4.1
एतद्वा अपां नामधेयं गुह्यं यदाधावा मान्दासु ते शुक्र शुक्रमा धूनोमीत्याहापामेव नामधेयेन गुह्येन दिवो वृष्टिमव रुन्द्धे शुक्रं ते शुक्रेण गृह्णामीत्याहैतद्वा अह्नो रूपं यद्रात्रिः सूर्यस्य रश्मयो वृष्ट्या ईशतेऽह्न एव रूपेण सूर्यस्य रश्मिभिर्दिवो वृष्टिं च्यावयत्याऽस्मिन्नुग्राः [8]
3.3.4.2
अचुच्यवुरित्याह यथायजुरेवैतत्ककुह रूपं वृषभस्य रोचते बृहदित्याहैतद्वा अस्य ककुह रूपं यद्वृष्टी रूपेणैव वृष्टिमव रुन्द्धे यत्ते सोमादाभ्यं नाम जागृवीत्याहैष ह वै हविषा हविर्यजति योऽदाभ्यं गृहीत्वा सोमाय जुहोतिपरा वा एतस्यायुः प्राण एति [9]
3.3.4.3
योऽशुं गृह्णात्या नः प्राण एतु परावत इत्याहायुरेव प्राणमात्मन्धत्तेऽमृतमसि प्राणाय त्वेति हिरण्यमभि व्यनित्यमृतं वै हिरण्यमायुः प्राणोऽमृतेनैवायुरात्मन्धत्ते शतमानम्भवति शतायुः पुरुषः शतेन्द्रिय आयुष्येवेन्द्रिये प्रति तिष्ठत्यप उप स्पृशति भेषजं वा आपो भेषजमेव कुरुते ।। [10]
3.3.4.0
उग्रा एत्यापस्त्रीणि च ।।4।।
3.3.5.1
वायुरसि प्राणो नाम सवितुराधिपत्येऽपानम्मे दाश्चख्षुरसि श्रोत्रं नाम धातुराधिपत्य आयुर्मे दा रूपमसि वर्णो नाम बृहस्पतेराधिपत्ये प्रजाम्मे दा ऋतमसि सत्यं नामेन्द्रस्याधिपत्ये ख्षत्रम्मे दा भूतमसि भव्यं नामपितृणामाधिपत्येऽपामोषधीनां गर्भं धा ऋतस्य त्वा व्योमन ऋतस्य [11]
3.3.5.2
त्वा विभूमन ऋतस्य त्वा विधर्मण ऋतस्य त्वा सत्यायर्तस्य त्वा ज्योतिषे प्रजापतिर्विराजमपश्यत्तया भूतं च भव्यं चासृजत तामृषिभ्यस्तिरोऽदधात्तां जमदग्निस्तपसाऽपश्यत्तया वै स पृश्नीन्कामानसृजत तत्पृश्नीनाम्पृश्नित्वम्यत्पृश्नयो गृह्यन्ते पृश्नीनेव तैः कामान्‌यजमानोऽव रुन्द्धे वायुरसि प्राणः [12]
3.3.5.3
नामेत्याह प्राणापानावेवाव रुन्द्धे चख्षुरसि श्रोत्रं नामेत्याहायुरेवाव रुन्द्धे रूपमसि वर्णो नामेत्याह प्रजामेवाव रुन्द्ध ऋतमसि सत्यं नामेत्याह ख्षत्रमेवाव रुन्द्धे भूतमसि भव्यं नामेत्याह पशवो वा अपामोषधीनां गर्भः पशूनेव [13]
3.3.5.4
अव रुन्द्ध एतावद्वै पुरुषम्परितस्तदेवाव रुन्द्ध ऋतस्य त्वा व्योमन इत्याहेयं वा ऋतस्य व्योमेमामेवाभि जयत्यृतस्य त्वा विभूमन इत्याहान्तरिख्षव्वाँ ऋतस्य विभूमान्तरिख्षमेवाभि जयत्यृतस्य त्वा विधर्मण इत्याह द्यौर्वा ऋतस्य विधर्म दिवमेवाभि जयत्यृतस्य [14]
3.3.5.5
त्वा सत्यायेत्याह दिशो वा ऋतस्य सत्यं दिश एवाभि जयत्यृतस्य त्वा ज्योतिष इत्याह सुवर्गो वै लोक ऋतस्य ज्योतिः सुवर्गमेव लोकमभि जयत्येतावन्तो वै देवलोकास्तानेवाभि जयति दश सम्पद्यन्ते दशाख्षरा विराडन्नं विराड्विराज्येवान्नाद्ये प्रति तिष्ठति ।। [15]
3.3.5.0
व्योमन ऋतस्य प्राणः पशूनेव विधर्म दिवमेवाभि जयत्यृतस्य षट्चत्वारिशच्च ।।5।।
3.3.6.1
देवा वै यद्यज्ञेन नावारुन्धत तत्परैरवारुन्धत तत्पराणाम्परत्वम् यत्परे गृह्यन्ते यदेव यज्ञेन नावरुन्द्धे तस्यावरुद्ध्यै यम्प्रथमं गृह्णातीममेव तेन लोकमभि जयति यं द्वितीयमन्तरिख्षं तेन यं तृतीयममुमेव तेन लोकमभि जयति यदेते गृह्यन्त एषां लोकानामभिजित्यै [16]
3.3.6.2
उत्तरेष्वहःस्वमुतोऽर्वाञ्चो गृह्यन्तेऽभिजित्यैवेमाल्लोँकान्पुनरिमं लोकम्प्रत्यवरोहन्ति यत्पूर्वेष्वहःस्वितः पराञ्चो गृह्यन्ते तस्मादितः पराञ्च इमे लोका यदुत्तरेष्वहःस्वमुतोऽर्वाञ्चो गृह्यन्ते तस्मादमुतोऽर्वाञ्च इमे लोकास्तस्माद-यातयाम्नो लोकान्मनुष्या उप जीवन्ति ब्रह्मवादिनो वदन्ति कस्माथ्सत्यादद्भ्य ओषधयः सम्भवन्त्योषधयः [17]
3.3.6.3
मनुष्याणामन्नम्प्रजापतिम्प्रजा अनु प्र जायन्त इति परानन्विति ब्रूयाद्यद्गृह्णात्यद्भ्यस्त्वौषधीभ्यो गृह्णामीति तस्मादद्भ्य ओषधयः सम्भवन्ति यद्गृह्णात्योषधीभ्यस्त्वा प्रजाभ्यो गृह्णामीति तस्मादोषधयो मनुष्याणामन्नम्यद्गृह्णाति प्रजाभ्यस्त्वा प्रजापतये गृह्णामीति तस्मात्प्रजापतिम्प्रजा अनु प्र जायन्ते ।। [18]
3.3.6.0
अभिजित्या ओषधयोऽष्टाचत्वारिशच्च ।।6।।
3.3.7.1
प्रजापतिर्देवासुरानसृजत तदनु यज्ञोऽसृज्यत यज्ञं छन्दासि ते विष्वञ्चो व्यक्रामन्थ्सोऽसुराननु यज्ञोऽपाक्रामद्यज्ञं छन्दासि ते देवा अमन्यन्तामी वा इदमभूवन्‌यद्वय स्म इति ते प्रजापतिमुपाधावन्थ्सोऽब्रवीत्प्रजापतिश्छन्दसां वीर्यमादाय तद्वः प्र दास्यामीति स छन्दसां वीर्यम् [19]
3.3.7.2
आदाय तदेभ्यः प्रायच्छत्तदनु छन्दास्यपाक्रामञ्छन्दासि यज्ञस्ततो देवा अभवन्परासुरा य एवं छन्दसां वीर्यं वेदा श्रावयास्तु श्रौषड्यज ये यजामहे वषट्कारो भवत्यात्मना पराऽस्य भ्रातृव्यो भवति ब्रह्मवादिनो वदन्तिकस्मै कमध्वर्युरा श्रावयतीति छन्दसां वीर्यायेति ब्रूयादेतद्वै [20]
3.3.7.3
छन्दसां वीर्यमा श्रावयास्तु श्रौषड्यज ये यजामहे वषट्कारो य एवं वेद सवीर्यैरेव छन्दोभिरर्चति यत्किं चार्चतियदिन्द्रो वृत्रमहन्नमेध्यं तद्यद्यतीनपावपदमेध्यं तदथ कस्मादैन्द्रो यज्ञ आ सस्थातोरित्याहुरिन्द्रस्य वा एषा यज्ञिया तनूर्यद्यज्ञस्तामेव तद्यजन्ति य एवं वेदोपैनं यज्ञो नमति ।। [21]
3.3.7.0
स छन्दसाव्वीँर्यव्वाँ एव तदष्टौ च ।।7।।
3.3.8.1
आयुर्दा अग्ने हविषो जुषाणो घृतप्रतीको घृतयोनिरेधि । घृतम्पीत्वा मधु चारु गव्यम्पितेव पुत्रमभि रख्षतादिमम् । आ वृश्च्यते वा एतद्यजमानोऽग्निभ्यां यदेनयोः शृतंकृत्याथान्यत्रावभृथमवैत्यायुर्दा अग्ने हविषो जुषाण इत्यवभृथमवैष्यञ्जुहुयादाहुत्यैवैनौ शमयति नार्तिमार्च्छति यजमानो यत्कुसीदम् [22]
3.3.8.2
अप्रतीत्तम्मयि येन यमस्य बलिना चरामि । इहैव सन्निरवदये तदेतत्तदग्ने अनृणो भवामि । विश्वलोप विश्वदावस्य त्वासञ्जुहोम्यग्धादेकोऽहुतादेकः समसनादेकः । ते नः कृण्वन्तु भेषज सदः सहो वरेण्यम् ।अयं नो नभसा पुरः सस्फानो अभि रख्षतु । गृहाणामसमर्त्यै बहवो नो गृहा असन्न् । स त्वं नः [23]
3.3.8.3
नभसस्पत ऊर्जं नो धेहि भद्रया । पुनर्नो नष्टमा कृधि पुनर्नो रयिमा कृधि । देव सस्फान सहस्रपोषस्येशिषे स नो रास्वाज्यानि रायस्पोष सुवीर्य संवथ्सरीणा स्वस्तिम् । अग्निर्वाव यम इयं यमी कुसीदं वा एतद्यमस्य यजमान आ दत्ते यदोषधीभिर्वेदि स्तृणाति यदनुपौष्य प्रयायाद्ग्रीवबद्धमेनम् [24]
3.3.8.4
अमुष्मिल्लोँके नेनीयेरन्‌यत्कुसीदमप्रतीत्तम्मयीत्युपौषतीहैव सन्‌यमं कुसीदं निरवदायानृणः सुवर्गं लोकमेतियदि मिश्रमिव चरेदञ्जलिना सक्तून्प्रदाव्ये जुहुयादेष वा अग्निर्वैश्वानरो यत्प्रदाव्यः स एवैन स्वदयत्यह्नां विधान्यामेकाष्टकायामपूपं चतुःशरावम्पक्त्वा प्रातरेतेन कख्षमुपौषेद्यदि [25]
3.3.8.5
दहति पुण्यसमम्भवति यदि न दहति पापसममेतेन ह स्म वा ऋषयः पुरा विज्ञानेन दीर्घसत्त्रमुप यन्ति यो वा उपद्रष्टारमुपश्रोतारमनुख्यातारं विद्वान्‌यजते सममुष्मिल्लोँक इष्टापूर्तेन गच्छतेऽग्निर्वा उपद्रष्टा वायुरुपश्रोताऽऽ-दित्योऽनुख्याता तान्‌य एवं विद्वान्‌यजते सममुष्मिल्लोँक इष्टापूर्तेन गच्छतेऽयं नो नभसा पुरः [26]
3.3.8.6
इत्याहाऽग्निर्वै नभसा पुरोऽग्निमेव तदाहैतन्मे गोपायेति स त्वं नो नभसस्पत इत्याह वायुर्वै नभसस्पतिर्वायुमेव तदाहैतन्मे गोपायेति देव सस्फानेत्याहासौ वा आदित्यो देवः सस्फान आदित्यमेव तदाहैतन्मे गोपायेति ।। [27]
3.3.8.0
कुसीदन्त्वन्न एनमोषेद्यदि पुर आदित्यमेव तदाहैतन्मे गोपायेति ।।8।।
3.3.9.1
एतं युवानम्परि वो ददामि तेन क्रीडन्तीश्चरत प्रियेण । मा नः शाप्त जनुषा सुभागा रायस्पोषेण समिषा मदेम ।नमो महिम्न उत चख्षुषे ते मरुताम्पितस्तदहं गृणामि । अनु मन्यस्व सुयजा यजाम जुष्टं देवानामिदमस्तु हव्यम् । देवानामेष उपनाह आसीदपां गर्भ ओषधीषु न्यक्तः । सोमस्य द्रप्समवृणीत पूषा [28]
3.3.9.2
बृहन्नद्रिरभवत्तदेषाम् । पिता वथ्सानाम्पतिरघ्नियानामथो पिता महतां गर्गराणाम् । वथ्सो जरायु प्रतिधुक्पीयूष आमिख्षा मस्तु घृतमस्य रेतः । त्वां गावोऽवृणत राज्याय त्वा हवन्त मरुतः स्वर्काः । वर्ष्मन्ख्षत्रस्य ककुभि शिश्रियाणस्ततो न उग्रो वि भजा वसूनि । व्यृद्धेन वा एष पशुना यजते यस्यैतानि न क्रियन्त एष ह त्वै समृद्धेन यजते यस्यैतानि क्रियन्ते ।। [29]
3.3.9.0
पूषा क्रियन्त एषोऽष्टौ च ।।9।।
3.3.10.1
सूर्यो देवो दिविषद्भ्यो धाता ख्षत्राय वायुः प्रजाभ्यः । बृहस्पतिस्त्वा प्रजापतये ज्योतिष्मतीं जुहोतु । यस्यास्ते हरितो गर्भोऽथो योनिऱ्हिरण्ययी । अङ्गान्यह्रुता यस्यै तां देवैः समजीगमम् । आ वर्तन वर्तय नि निवर्तन वर्तयेन्द्र नर्दबुद । भूम्याश्चतस्रः प्रदिशस्ताभिरा वर्तया पुनः । वि ते भिनद्मि तकरीं वि योनिं वि गवीन्यौ । वि [30]
3.3.10.2
मातरं च पुत्रं च वि गर्भं च जरायु च । बहिस्ते अस्तु बालिति । उरुद्रप्सो विश्वरूप इन्दुः पवमानो धीर आनञ्ज गर्भम् । एकपदी द्विपदी त्रिपदी चतुष्पदी पञ्चपदी षट्पदी सप्तपद्यष्टापदी भुवनानु प्रथता स्वाहा ।मही द्यौः पृथिवी च न इमं यज्ञम्मिमिख्षताम् । पिपृतां नो भरीमभिः ।। [31]
3.3.10.0
गवीन्यौ वि चतुश्चत्वारिशच्च ।।10।।
3.3.11.1
इदं वामास्ये हविः प्रियमिन्द्राबृहस्पती । उक्थम्मदश्च शस्यते । अयं वाम्परि षिच्यते सोम इन्द्राबृहस्पती ।चारुर्मदाय पीतये । अस्मे इन्द्राबृहस्पती रयिं धत्त शतग्विनम् । अश्वावन्त सहस्रिणम् । बृहस्पतिर्नः परि पातु पश्चादुतोत्तरस्मादधरादघायोः । इन्द्रः पुरस्तादुत मध्यतो नः सखा सखिभ्यो वरिवः कृणोतु । वि ते विष्वग्वातजूतासो अग्ने भामासः [32]
3.3.11.2
शुचे शुचयश्चरन्ति । तुविम्रख्षासो दिव्या नवग्वा वना वनन्ति धृषता रुजन्तः । त्वामग्ने मानुषीरीडते विशो होत्राविदं विविचि रत्नधातमम् । गुहा सन्त सुभग विश्वदर्शतं तुविष्मणस सुयजं घृतश्रियम् । धाता ददातु नो रयिमीशानो जगतस्पतिः । स नः पूर्णेन वावनत् । धाता प्रजाया उत राय ईशे धातेदं विश्वम्भुवनं जजान । धाता पुत्रं यजमानाय दाता [33]
3.3.11.3
तस्मा उ हव्यं घृतवद्विधेम । धाता ददातु नो रयिम्प्राचीं जीवातुमख्षिताम् । वयं देवस्य धीमहि सुमति सत्यराधसः । धाता ददातु दाशुषे वसूनि प्रजाकामाय मीढुषे दुरोणे । तस्मै देवा अमृताः सं व्ययन्तां विश्वे देवासो अदितिः सजोषाः । अनु नोऽद्यानुमतिर्यज्ञं देवेषु मन्यताम् । अग्निश्च हव्यवाहनो भवतां दाशुषे मयः ।अन्विदनुमते त्वम् [34]
3.3.11.4
मन्यासै शं च नः कृधि । क्रत्वे दख्षाय नो हिनु प्र ण आयूषि तारिषः । अनु मन्यतामनुमन्यमाना प्रजावन्त रयिमख्षीयमाणम् । तस्यै वय हेडसि मापि भूम सा नो देवी सुहवा शर्म यच्छतु । यस्यामिदम्प्रदिशि यद्विरोचतेऽनुमतिम्प्रति भूषन्त्यायवः । यस्या उपस्थ उर्वन्तरिख्ष सा नो देवी सुहवा शर्म यच्छतु ।। [35]
3.3.11.5
राकामह सुहवा सुष्टुती हुवे शृणोतु नः सुभगा बोधतु त्मना । सीव्यत्वपः सूच्याऽच्छिद्यमानया ददातु वीर शतदायमुक्थ्यम् । यास्ते राके सुमतयः सुपेशसो याभिर्ददासि दाशुषे वसूनि । ताभिर्नो अद्य सुमना उपागहि सहस्रपोष सुभगे रराणा । सिनीवालि या सुपाणिः । कुहूमह सुभगां विद्मनापसमस्मिन्‌यज्ञे सुहवां जोहवीमि । सा नो ददातु श्रवणम्पितृणां तस्यास्ते देवि हविषा विधेम । कुहूर्देवानाममृतस्य पत्नी हव्या नो अस्य हविषश्चिकेतु । सं दाशुषे किरतु भूरि वाम रायस्पोषं चिकितुषे दधातु ।। [36]
3.3.11.0
भामासो दाता त्वमन्तरिख्ष सा नो देवी सुहवा शर्म यच्छतु श्रवणं चतुर्विशतिश्च ।।11।।
3.3.0.0
अग्ने तेजस्विन्वायुर्वसवस्त्वैतद्वा अपां वायुरसि प्राणो नाम देवा वै यद्यज्ञेन न प्रजापतिर्देवासुरानायुर्दा एतय्युँवान सूर्यो देव इदव्वाँमेकादश ।।11।।अग्ने तेजस्विन्वायुरसि छन्दसां वीर्यं मातरञ्च षट्त्रिशत् ।।36।।अग्ने तेजस्विश्चिकितुषे दधातु ।। हरिः ओम् ।। श्रीकृष्णार्पणमस्तु ।।