।। श्रीः ।।
श्रीमते रामानुजाय नमः
ईशावास्योपनिषत्
शान्तिपाठः
ओम्
पूर्णमदः पूर्णमिदं पूर्णात्पूर्णमुदच्यते।
पूर्णस्य पूर्णमादाय पूर्णमेवावशिष्यते।।
ओं शान्तिः शान्तिः शान्तिः।।
1
प्रथमो मन्त्रः
ईशावास्यमिदगँ सर्व यत्किंच जगत्यां जगत्  ।
तेन त्यक्तेन भुजीथा मा गृधः कस्यस्विद्धनम् ।।1।।
B.1
प्र.दी.- (श्रीभारद्धाजरामानुजाचार्यविरचिता)
मंगलाचरणम्
वेदानुद्धृत्य यः पूर्वं ब्रहमणे प्रददौ हरिः।
*1मत्स्यमूर्तिमहं वन्दे सोमकासुरसूदनम्।। 1।।
श्रीशं श्रियं 1 शठारातिं भाष्यकारादिदेशिकान्।
पूर्वान् वन्दे गुरून् वात्स्यान् श्रीनिवासायधीनहम्।।2।।
प्रतिज्ञा
श्रीरंगनायकं स्तुत्वा दशसूपनिषत्स्विह।
ईशोपनिषदो व्यारव्यां करोमि बुधसम्मताम्।।3।।
ग्रन्थकर्तुः परिचयः
भारद्वाजकुलाब्धीन्दुजगन्नाथार्यधीमतः।
*2श्रीरामानुजदासेन पुत्रेण विदुषां मुदे।।4।।
श्रीभाष्यंतिरुवाय्मोळिप्पिल्ळैनाम्ना मया कृताम्।
ग्रन्थसंख्यां प्रवक्ष्यामि तन्नामानि च वच्म्यहम्।।5।।
*3परमवैदिकसिद्धान्तः प्रथमः परिकीर्तितः।
सर्ववेदान्तसारार्थो द्वितीयो ग्रन्थ उच्यते।।6।।
शिष्टाद्वैतिजनाचारस्तृतीयः परिपठ््यते।
शिष्टश्रीवैष्णवाचारश्चतुर्थः परिकीर्तितः।।7।।
सीताकल्याणसर्गस्य व्याख्यानं पंचमं स्मृतम्।
षष्ठी श्रीरामजननश्लोकव्याख्या प्रकीर्तिता।।8।।
श्रीकृष्णजननश्लोकव्याख्या सप्तम उच्यते।
वैष्णवादिमपद्यस्य व्याख्या तु अष्टम उच्यते।।9।।
भावार्थविधिनामा तु नवमो ज्यौतिषः स्मृतः।
आन्ध्रदेशीयविप्राणां चारित्रं दशमं स्मृतम्।।10।।
अलंकारेतूपमाया वाद एकादशस्स्मृतः।
दशोपनिषदां व्याख्या द्वादशी परिकीर्तिता।।11।।
पदार्थदीपिका नाम परतत्वप्रकाशिका।
अवतारा इतीर्यन्ते मत्स्यादिक्रमशो बुधैः।।12।।
श्रीवत्सवंशतिलकश्लोकव्याख्या त्रयोदशी।
आदर्शनाम्ना विख्याता.1 पंचमोपायबोधिका।।13।।
(अद्वैतमतानुवादः)
अत्रेदं तत्वम्- एकमेवाद्वितीयं (छा.उ.6-2-1) इतिश्रुत्या 2सजातीय-विजातीय स्वगतभेदशून्यं
परं ब्रह्म इति, तत् ईक्षत्यादि-गुणरहितम् इति। 3माया च अविद्या च स्वयमेव भवति इति,
तदेव मायाऽविद्योपाधिकं सत् ईश्वरभावं जीवभावं च जगाम इति, रज्जुरेषा न सर्पः इतिवत्
*4 अध्यारोपापवादरूपब्रह्मसत्यं जगन्मिथ्यति आप्तोक्तवाक्यजन्यज्ञानेन अनादिजीवेश्वरत्वादि
रूप 1ब्रह्मभ्रान्तिः निवर्तत इति, अविद्यानिवृत्तिरेव मोक्षः नान्य इति, अयमेव परमार्थ
इति, अद्वैतिनां मतानुवादः।
(विशिष्टाद्वैतसिद्धान्तसारसंग्रहः)
*       2यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविशन्ति
। तद्विजिज्ञासस्व । तद्ब्रह्मेति । (तै.भृगु.34) इत्यादि सर्वोपनिषद््  ब्रह्मसूत्र-
भगवद््गीता- श्रीविष्णुसहस्रनाम- प्रमाणप्रतिपाद्यं- जगज्जन्मादिकारणं  परम्ब्रह्म श्रियः
पतिरिति, सः ईक्षत्यादिगुणविशिष्ट इति, 3नित्योनित्यानां..(कठ.उ.5-13)इति, 4ज्ञोत एव
(ब्र.सू.2-3-19) 5न जायते म्रियते (कठ.उ.2-18) इत्यादिप्रमाणप्रतिपाद्याः जीवाः इति
तदुपासनया 6निरंजनः परमं साम्यमुपैति (मुं.उ.3-1-3), 1मम साधर्म्यमागताः। सर्गेऽपि
नोपजायन्ते प्रलये न व्यथन्ति च। (भ.गी.14-2) जगद्वयापारवर्जम्
(ब्र.सू.4-4-17) भोगमात्रसाम्यलिंगाच्च'
(4-4-21) अनावृत्तिश्शब्दादनावृत्तिश्शब्दात्  (ब्र.सू.4-4-22) न च  पुनरावर्तते न च
पुनरावर्तते (छां.8-15-1) इत्यादि श्रुतिसूत्रस्मृतिप्रमाणैः
ते अणुत्वज्ञातृत्वनित्यत्वाजत्वशेषत्वादिधर्माश्रयाः
इति, ते पूर्वोक्तजगत्कारणत्वादिगुणाश्रयस्य श्रियःपत्युः उपासनाय तद्विष्णोः परमं पदं
(सु.उ.6) इत्युक्त-पुनरावृत्तिरहित- शाश्वत वैष्ण्वपरब्रह्मरूपं
प्राप्नुवन्तीति, श्रीवैष्णवानां राद्धान्तानुवादः।
(अत्रैव षड््विधतात्पर्यलिंगानुकूलता)
अत्रेदं विचार्यते- 2उपक्रमोपसंहारौ अभ्यासोऽपूर्वता फलम्। अर्थवादोपपत्ती च लिंगं
तात्पर्यनिर्णये ।।  इति उपक्रमोपसंहाराभ्यासाद्यनुगुणतया शिष्टाचारानुगुणतया च पक्षपातं
विना परमार्थपरतत्वनिर्णयः प्रकृति-प्रत्ययविचारणापूर्वकशब्दार्थविद््भिः
माध्यस्थैः विद्वदिभः कर्तव्यः। तदा चेत् सर्वप्रमाणतमदशविधोपनिषदां
एतदुपनिषदर्थसंशयविपर्ययनिवारणभूतब्रह्मसूत्राणांसर्वोपनिषत्सारभूत
श्रीभगवद््गीता श्रीविष्णुसहस्रनामादीनां च उपक्रमोपसंहारादि
पर्यालोचनया, त्रिविधवैदिकशिष्टजनाचारानुकूलतया
च, प्रकृतिप्रत्ययविशिष्टशब्दविचारपूर्वकं वाक्यार्थनिर्णये
कृते जगज्जन्मादिकारणं परम्ब्रह्मेति
सः ईक्षत्यादिगुणविशिष्टः श्रियःपतिरिति, तदुपासनया सर्वेषां
जीवानां जगद्व्यापाररहित-श्रीविष्णुपरमसाम्यापत्तिः,
इत्याद्यर्थाः एव उपपादिताः। न तु ब्रह्मणो
नैर्गुण्यम्, अज्ञत्वम्, अशक्तित्वम् ब्रह्मैव
संसारदुःखित्वमाप्नोति इत्याद्यर्थाः प्रतिपादिताः
माध्यस्थैः माध्वैः । तस्मात् श्रीवैष्णवानां
सिद्धान्त एव राद्धान्तित इति विज्ञेयो विज्ञानिभिः।
एतदर्थविचारस्तु अस्मत्कृतसर्ववेदान्तसारार्थादि
ग्रन्थेषु  विस्तरशः प्रतिपादितः। ----
(सर्वोपनिषत्सारार्थः)
तथा च सर्वोपनिषदर्थसंशय विपर्ययनिवारणसमर्थकब्रह्मसूत्रेष्विव
सर्ववेदान्तर्गतासु सर्वासूपनिषत्सु आदौ परब्रह्मकर्तृक जगत्सृष्टिपूर्वकमुपक्रम्य,
मध्ये जीवात्म-परमात्मस्वरूपं निरूप्य, अन्ते परमात्मोपासनया
जीवानां पुनरावृत्तिरहित-परब्रह्मलोकस्थितिः
उच्यते। न तु ब्रह्मणि जगद्भ्रान्तिरूपाध्यारोपापवाद उक्तः।
(ईशावास्योपनिषत्तात्पर्यम्)
एवमस्यामप्युपनिषदि उपक्रमे ईशावास्यम् इत्यादिना सर्वं जगत् ईश्वरेण व्याप्तमिति,
कुर्वन्नेवेह (ई.उ.2) इत्यादिना ईश्वराराधनरूपयज्ञादिकर्मयावज्जीवं ज्ञानिभिरपि अनुष्ठेयमिति,
मध्ये तादृशज्ञानिनो वैभवं कविर्मनीषी (ई.उ.8)    इत्यादिभिः अभिधाय, विद्यां चाविद्यां
च (ई.उ.11) इत्यादिना विद्याऽविद्याफलमुक्त्वा, उपसंहारकाले यत्ते रूपं कल्याणतमं तत्ते
पश्यामि  (ई.उ.16) इत्यादिना भगवत्सारूप्यं ज्ञानिनामभिधाय, अन्ते ओं क्रतो स्मर कृतुग्गँ
स्मर(ई.उ.17) इत्यादिना अयं ज्ञीनी भगवता स्मरणीयो भवति इत्याद्यर्था एव उपपादिताः।
नतु प्रथमं परब्रह्म मायाऽवि
द्यावृतं सत् जीवेश्वररूपेण भ्रान्तमिति, तदेव पुनः आप्तोपदेशज्ञानेन परब्रह्म भवतीति
भ्रान्तिर्निवृत्तेति उक्ता। एवं सर्वासु उपनिषत्सु
स्वस्वाभिनिवेशं विहाय, प्रकृतिप्रत्ययविशिष्ट
शब्दार्थज्ञानविदभिः विवेकिभिः अर्थो वर्णनीयः।।
(जगतः परमपुरुषाधीनत्वकथनम् - वैराग्योपदेशश्च)
अन्यपरतन्त्रस्वतन्त्रभ्रान्त्या भ्रमतः तत्वजिज्ञासोः शिष्यस्य, चिदचिदात्मकं सर्वं
जगत् परमपुरुषायत्तस्थितिप्रवृत्तिकं इत्युपदिशति ईशावास्यमिति । ईशा-ईष्ट इति ईट् तेन
- सर्वनियन्त्रा भगवता विष्णुना, जगत्याम्- भूमौ विद्यमानं यत्किंचिदिदं जगत् वर्तते,
तत्सर्वं वास्यम्- व्याप्यं धार्यं च इत्यर्थः। अल्पत्वास्थिरत्वहेतुना, त्यक्तेन तेन-
जगता उपलक्षितस्सन्, भुंजीथाः- भगवदुपासनयोग्य-देहधारणानुकूलं यथा तथा, भोग्यवर्गं भुंजीथाः
इत्यर्थः। कस्यस्वित् धनम्- प्रियाप्रियविषयकं
धनम्, मा गृधः- माभिकांक्षीः गृधुअभिकांक्षायाम्
(पा.धा.1247)इति धातुः। परमात्मनि यो रक्तो
विरक्तोऽपरमात्मनि (ना.परि.उ.3-18)इत्युक्तम्।
अतः मुमुक्षोः इतरविषयवैराग्यमावश्यकमिति यावत्।
2
द्वितीयो मन्त्रः
(विदुषो विद्याङ्गतया यावज्जीवं कर्मानुष्ठानम्)
कुर्वन्नेवेह कर्माणि जिजीविषेच्छतगँ समाः।
एवं त्वयि नान्यथेतोऽस्ति न कर्म लिप्यते नरे।।2।।
B.2
प्रतिपदार्थदीपिका
अवतारिका
एवं विरक्तस्य विदुषः फलसंगकर्तृत्वादित्यागयुक्तः ब्रह्मविद्याङ्गभूतः कर्मयोगः
यावज्जीवम् अनुष्ठेयः इत्याह- कुर्वन्नेवेहेति । शतं
समाः शतं वत्सरान्, कर्माणि - नित्यनैमित्तिकानि,
कुर्वन्नेव, इह- लोके, जिजीविषेत्-जीवितुमिच्छेत्, त्वयिईश्वरपरतन्त्रे सति एवम् - अनुष्ठेयानि
इत्यर्थः । नान्यथेतोऽस्ति - इतः-अनुष्ठानात् अन्यथा - अननुष्ठानम् नास्ति इत्यर्थः
न कर्म लिप्यते नरे इति । नरे प्रस्तुतब्रह्मविदि नरे, विद्याङ्गतया क्रियमाणः कर्मयोगः
न लिप्यते; किन्तु भगवति भक्तियोगम् उत्पादयति इत्यर्थः।
कैश्चित् अयं मन्त्रः अविद्वद्विषयतया व्याख्यातः। स च अविद्यया मृत्युं तीर्त्वा
विद्ययाऽमृतमश्नुते (ई.उ.11) इति । वक्ष्यमाणमन्त्रविरोधात्
अनुपपन्नः। तस्मात् त्रय््यन्तनिष्णाताः
तद्वयाख्यां न बहुमन्यन्ते ।
3
तृतीयो मन्त्रः
असुर्या नाम ते लोका अन्धेन तमसावृताः ।
ताँस्ते प्रेत्याभिगच्छन्ति ये के चाऽऽत्महनो जनाः ।।3।।
B.3
प्रतिपदार्थदीपिका
अवतारिका
"	ये केचन आसुरप्रकृतयः शास्त्रविधिम् उत्सृज्य अन्यथा कर्म कुर्वन्ति, ते निरयगामिनो"
भवन्ति इत्युपदिशति -
(आत्मघातिनां नरकप्राप्तिरूपं फलम्)
"	असुर्याः - आसुरस्वभावाः, नाम इति प्रसिद्धौ, अन्धेन"
तमसावृताः - अन्धकारेण व्याप्ताः, ये के च -
देवजातीयाः मनुष्यजातीया  ब्राह्मणादयो वा आत्महनः- आत्मघातिनः, ब्रह्मज्ञानशून्याः
केवलकाम्यकर्मनिष्ठाः, ते - सर्वे, प्रेत्य-तदातनदेहात् उत्क्रम्य, तान् अभिगच्छन्ति
- पृथिव्यन्तरिक्षस्वर्गरौरवादिसंज्ञितान् नारकलोकान् अभिगच्छन्तीत्यर्थः ।
"	1 असन्नेव स भवति, असद््ब्रह्मेति वेद चेत् (तै.आन. 6.30)"
इति श्रुत्या असत्प्रायाः भवन्तीति यावत् ।
4
चतुर्थः मन्त्रः
अनेजदेकं मनसो जवीयो नैनद्देवा आप्नुवन् पूर्वमर्षत् ।
तद्धावतोऽन्यानत्येति तिष्ठत्तस्मिन्नपो मातरिश्वा दधाति ।।4।।
B.4
प्रतिपदार्थदीपिका
"	सर्वावासत्वेन प्रस्तुतस्य परब्रह्मणः अन्तविच"
ित्रशक्तियोगमुपदिशत्याचार्यः अनेजदेकम् इति ।
"	अनेजत् - एृजृ कम्पने (पा.धा.234) अकम्पमानम् ;"
एकम् समानाधिकद्वितीयवस्तुरहितम्, मनसो
जवीयः - वेगतो मनसोऽपि, जवीयः- वेगवत्तरम्, एनत् - एतत्, प्रस्तुतं परब्रह्म, देवाः
- नाप्नुवन् - ब्रह्मरूद्रादयः न लेभिरे इति भावः ।
यद्वा, एतत्परब्रह्म देवान् - ब्रह्मरुद्रादीन्
पूर्वमेव प्राप्नुवदित्यर्थः। सर्वत्र तिष्ठत्, तत् - ब्रह्म, धावतो - गरुडादीन्, अत्येति
- नैवान्तं कारणस्येयाद्यद्यपि स्यान्मनोजवः (अहिर्बु.सं.2-43) इत्युक्तम् । तस्मिन्
- वासुदेवे मातरिश्वा अवस्थितः ; मातरिश्वा -मातरि -आकाशे, श्वयति गच्छतीति मातरिश्वावायुः,
अपः -उदकादिकं दधाति - बिभर्ति इत्यर्थः ।
"	द्यौस्सचन्द्रार्कनक्षत्रं खं दिशो भूर्महोदधिः ।"
"	वासुदेवस्य वीर्येण विधृतानि महात्मनः ।। (म.भा.अनु.156)"
इत्यादिषु प्रसिद्धमेतत् ।।
5
पञ्चमो मन्त्रः
तदेजति तदु नैजति तद्दूरे तद्वन्तिके ।
तदन्तरस्य सर्वस्य तदु सर्वस्याऽस्य बाह्यतः ।।5।।
B.5
प्रतिपदार्थदीपिका
"	अथ आचार्यः स्वोपदिष्टं विचित्रशक्तिमत्वं मुखान्तरेण उपदिशति - तदेजति इति ।"
"	तत् - सर्वव्याप्तं परंब्रह्म एजति - कम्पत इव वर्तते । तदु नैजति - न कम्पत इत्यर्थः"
। वस्तुतस्तु तदु - परब्रह्म अन्तिके - समीपे वर्तते, तद्दूरे तद्वदन्तिके- तत्तु परब्रह्म
आसुरप्रकृतीनां दूरे वर्तते ; दैवप्रकृतीनाम् अन्तिके - समीपे वर्तते । अज्ञानिज्ञानिविषयभेदात्
। तदु - परब्रह्म अस्य सर्वस्य - प्रपञ्चस्य अन्तः -अन्तर्भवति । तदेव पुनः अस्य सर्वस्य
- प्रपञ्चस्य बाह्यतः - बहिर्भवति इत्यर्थः ।।
6
षष्ठमन्त्रः
यस्तु सर्वाणि भूतान्यात्मन्येवानुपश्यति ।
सर्वभूतेषु चात्मानं ततो न विजुगुप्सते ।।6।।
B.6
प्रतिपदार्थदीपिका
"	यः - तत्त्वज्ञानी, सर्वाणि भूतानि आत्मनि - परमात्मनि विद्यमानानि पश्यति आत्मानं"
च, सर्वभूतेषु -ब्रह्मादिस्थावरान्तेषु च विद्यमानं पश्यति, तस्य सर्वव्यापकत्वात्,
सर्वाधारत्वात् इत्यर्थः । सः ज्ञानी तु ततः - तेषु न विजुगुप्सते - तान् आत्मनः न निन्दतीति
भावः । एतत् जगत् ब्रह्मात्मकम् इत्यनुसन्धातुः अनुष्ठानमिदम् ।।
7
सप्तमो मन्त्रः
यस्मिन् सर्वाणि भूतानि आत्मैवाभूद्विजानतः ।
तत्र को मोहः कश्शोकः एकत्वमनुपश्यतः ।।7।।
B.7
प्रतिपदार्थदीपिका
"	वैयधिकरण्येन उक्तं सर्वस्य ब्रह्मात्मकत्वं सामानाधिकरण्येन द्रढयन् तथानुध्याननिष्ठस्य"
शोकमोहनिवर्तनं भवतीत्याह - यस्मिन् इति ।
"	यस्मिन् उपदेशकाले विजानतः - स्वतन्त्रपरतन्त्ररूपभेदेन जीवेश्वरयोः स्वरूपं विजानतः,"
सर्वाणि भूतानि - चराचराणि, आत्मैवाभूत्् - सर्वस्य भगवच्छरीरत्वेन परमात्मैवाभूत््
। तत्र - अनुध्यानसमये, एकत्वमनुपश्यतः, एकत्वम् - रामसुग्रीवयोरैक्यम् (रा.सुं.35-52)
इतिवत् जगद््ब्रह्मणोः विभागानर्हसम्बन्धविशेषवत्वम्
अनुध्यायतः, को मोहः - स्वतन्त्रात्मभ्रमादिलक्षणो
मोहः, कः शोकः - सर्वस्य परमात्मविभूतितया पुत्रमरणराज्यापहरणादिरूपश्शोकश्च न सम्भवतीति भावः ।
8
अष्टमो मन्त्रः
स पर्यगाच्छुक्रमकायमव्रणमस्नाविरँ शुद्धमपापविद्धम् ।
कविर्मनीषी परिभूस्स्वयम्भूर्याथातथ्यतोऽर्थान्
व्यदधाच्छाश्वतीभ्यस्समाभ्यः ।।8।।
B.8
प्रतिपदार्थदीपिका
"	पूर्वोक्तेश्वरज्ञानवतः अनुभावप्रकारमाह - स पर्यगात् इति ।"
"	सः - सर्वभूतान्तरात्मपरब्रह्मज्ञानवान् शुक्रम् - शुभ्रम् अकायम् - हेयशरीररहितम्"
अव्रणम् - अक्षतम् अस्नाविरम् - स्नायुमज्जास्थिरहितम् - शुद्धम् - दोषरहितम् अपापविद्धम्
- पाप्मभिः अस्पृष्टम् - अशेषहेयप्रत्यनीकं परमात्मानं पर्यगात् - प्राप्नुयादित्यर्थः ।
"	एतादृशब्रह्मविदं विशिनष्टि - कविः इति । कविः - व्यासपराशरादिवत् भगवत्स्वरूपरूपकल्याणगुणप्रतिपादकप्रबन्धकर्ता"
। मनीषी - निगृहीतान्तःकरण इत्यर्थः । परिभूः - परतत्त्वविरोधिनः नास्तिककुदृष्टीन्
; परिभवतीति परिभूः । स्वयम्भूः - अन्यनिरपेक्षकः देवतान्तराद्यन्यनिरपेक्षकः याथातथ्यतोऽर्थान्
व्यदधात् - यथार्थतः अर्थान् - प्रणवार्थान् शेषत्वपारतन्त्र्याद्यर्थान्  शाश्वतीभ्यस्समाभ्यः
- यावद््ब्रह्मप्राप्ति व्यदधात् - विविच्य हृदये दधार । यद्वा, शिष्येभ्यः अर्थान्
स्वरूपोपायपुरुषार्थान् व्यदधात् उपादिष्टवान् ।।
9
नवमो मन्त्रः
अन्धं तमः प्रविशन्ति येऽविद्यामुपासते ।
ततो भूय इव ते तमो य उ विद्यायाँ रताः ।।9।।
B.9
प्रतिपदार्थदीपिका
(केवलविद्यायाः केवलकर्मणश्च अनर्थफलत्वम्)
"	एवं विचित्रशक्तिकपरमात्मविषयां कर्मयोगांगिकां ब्रह्मविद्यामुपदिश्य अनन्तरं त्रिभिः"
श्लोकैः केवलकर्मावलम्बिनः
केवलविद्यावलम्बिनश्च पुरुषान्विनिन्दन्, वर्णाश्रमधर्मानुगृहीतया
ब्रह्मविद्ययैव निश्श्रेयसावाप्तिः
इत्याह - अन्धं तमः प्रविशन्ति इत्यादि ।
"	ये अविद्याम् - कर्मयोगं, ब्रह्मविद्यारहितं कर्म उपासत -एकान्तमनसः अनुतिष्ठन्ति,"
ते अन्धं तमः - नरकं विशन्ति । ये विद्यायां रताः - ये स्ववर्णाश्रमोचितकर्मपरित्यागेन
विद्यायामेवरताः ते ततः-कर्मनिष्ठलब्धान्धंतमस-  नरकात् भूय इव - अधिकं नरकं प्राप्नुवन्ति
। इवशब्दः नरकस्येयत्तारहितत्वं द्योतयति ।।
10
दशमो मन्त्रः
अन्यदेवाहुर्विद्ययाऽन्यदाहुरविद्यया ।
इति शुश्रुम धीराणां ये नस्त1द्विचचक्षिरे ।।10।।
B.10
प्रतिपदार्थदीपिका
"	किं तर्हि मोक्षसाधनम् इत्यत्राह - अन्यदेवाहुरिति ।"
"	विद्यया - पंचम्यर्थे तृतीया । विद्यायाः कर्मरहितविद्यातः अन्यत् - मोक्षसाधनम् इति"
उपनिषदः आहुः । अविद्यया - अविद्यातः ब्रह्मज्ञानरहित-   कर्मणश्च अन्यदेव मोक्षसाधनम्
इत्याहुः - उपनिषदः । एतत् सम्प्रदायसिद्धम् इत्याह - इति शुश्रुम इति । ये - पूर्वाचार्याः
। नः तत् - मोक्षसाधनं व्याचचक्षिरे- उपदिशन्ति, धीराणां तेषां तेभ्यः इति शुश्रुम -
एवं प्रकारम् अश्रौष्म।
11
एकादशो मन्त्रः
विद्यां चाविद्यां च यस्तद्वेदोभयं सह।
अविद्यया मृत्युं तीर्त्वा विद्ययाऽमृतमश्नुते ।। 11 ।।
B.11
प्रतिपदार्थदीपिका
(विद्याविद्ययोरंगांगिभावेनानुष्ठितयोः फलम्)
"	अन्यदिति सामान्योक्तं मोक्षसाधनं  विवृणोति  विद्यां चाविद्यां च इति ।"
यः - यथावस्थितब्रह््मविद्यावान् विद्याम् - ब्रह््मविद्यां उपासनरूपाम् अविद्याम्-
तदंगभूतकर्मात्मिकां च एतत् उभयं सह वेद- अंगांगिभावेन अनुष्ठेयम् इत्यर्थः।
अविद्यया - विद्यांगभूतकर्मणा मृत्युम्-ब्रह््मविद्योत्पत्तिप्रतिबन्धकं प्राचीनं कर्म।
तीर्त्वा- निरवशेषम् उल्लंघ्य विद्यया - परब्रह््मोपासनया अमृतमश्नुते - मोक्षं
प्राप्नोतिइत्यर्थः।।
12
द्वादशो मन्त्रः
अन्ध तमः प्रविशन्ति येऽसम्भूतिमुपासते ।
ततो भूय इव ते तमो य उ सम्भूत्याँ रताः ।। 12।।
(सम्भूत्यसम्भूत्योरेकैकस्यानुष्ठाने दोषः)
B.12
प्र.दी. -  अन्धं तमः प्रविशन्ति इति ।
ये - पुमांसः विद्याधिकारिणः, असम्भूतिमेव - मानदम्भहिंसास्तेयादीनां योगविरोधिनां
निवृत्तिमेव उपासते - अनुतिष्ठन्ति, ते - पुमांसः अन्धं तमः -अतिगाढं तमः - अज्ञानं
प्रविशन्ति इत्यर्थः । ये च पुमांसः सम्भूत्यामेव रताः -समाधिरूपसम्भूत्यामेव निरताः
"ते ततः भूय इव - तस्मादधिकतरं तम एव, अज्ञानमेव प्रविशन्ति इति भावः ।।	"
13
त्रयोदशो मन्त्रः
अन्यदेवाहुस्सम्भवात् अन्यदाहुरसम्भवात् ।
इति शुश्रुम धीराणां ये नस्तद्वयाचचक्षिरे ।। 13।।
B.13
प्र.दी.- किं तर्हि मोक्षसाधनमित्यत्राह - अन्यदेवाहुः इति ।
सम्भवात् - सम्भूतेः । ब्रह्मानुभूतेः फलमन्यत् आहुः उपनिषदः,
असम्भवात्-मानदम्भहिंसास्तेयादिनिषेधनिवृत्तेश्च फलमन्यदाहुः, शिष्टं स्पष्टम् ।।
वेदान्ताचार्यभाष्यम्
14
चतुर्दशो मन्त्रः
सम्भूतिं च विनाशं च यस्तद्वेदोभयँ सह ।
विनाशेन मृत्युं तीर्त्वा सम्भूत्याऽमृतमश्नुते ।।14।।
(दम्भादिविनाशांगकसम्भूत्या अमृतत्वप्राप्तिः)
B.14
प्र.दी.- सम्भूतिं च - समाधिरूपां ब्रह्मानुभूतिं च विनाशं च - मानम्भहिंसादिवर्जनं
च, तदेतदुभयं च यः वेद, सह - अंगांगीभावेन, विद्वान् सः विनाशेन - समाधिविरोधिमानदम्भादिनाशेन
मृत्युम् - समाधिविरोधि पापम्, तीर्त्वा सम्भूत्या - समाधिरूपया ब्रह्मानुभूत्या अमृतम्
- मोक्षम् अश्नुते - प्राप्नोति ।।
(सम्भूत्यसम्भूत्यंगकविद्याया मोक्षोपायता)
15
पञ्चदशो मन्त्रः
हिरण्मयेन पात्रेण सत्यस्यापिहितं मुखम् ।
तत्त्वं पूषन्नपावृणु सत्यधर्माय दृष्टये ।। 15।।
B.15
"	प्र.दी.- एवम् आचार्यः सांगभक्तियोगमुपदिश्य अथ तन्निष्ठस्य अनुसन्धेयमन्त्रद्वयम्"
उपदिशति हिरण्मयेन इति ।
"	हे पूषन् - आदित्यान्तर्यामिन् ! सर्वभक्तपोषणस्वभाव ! सत्यस्य - सत्यं चानृतं च (तै.आ.30)"
इति सत्यशब्दवाच्यस्य जीवस्य मुखम् - सर्वेन्द्रियप्रधानभूतं मनः हिरण्मयेन - हिरण्मयसदृशेन
भोग्यवर्गेण पात्रेण - परमात्मविषयकवृत्तिप्रतिबन्धकेन अपिहितम् - छादितम् तत् - जीवमनः
त्वम् - हृषीकेशः त्वम् सत्यधर्माय, सत्यस्य- जीवस्य धर्माय - धर्मभूतज्ञानाय दृष्टये
- भवद्दर्शनाय च अपावृणु - तिरोधानाभावं कुरु इत्यर्थः ।।
16
षोडशो मन्त्रः
पूषन्नेकर्षे यम सूर्य प्राजाप्तय व्यूह रश्मीन् समूह तेजः ।
यत्ते रूपं कल्याणतमं तत्ते पश्यामि योऽसावसौ पुरुषस्सोऽहमस्मि ।।16।।
B.16
"	प्र.दी.-(पुनरपि द्रष्टव्यं परमपुरुषस्वरूपं"
निरूपयन् तद्दर्शनं तत्साधनं च प्रार्थयते । पूषन्निति ।)
"	पूषन् ! - आश्रितपोषक एकर्षे - अद्वितीय !  अतीन्द्रियार्थद्रष्टः ! यम - सर्वनियामक"
सूर्य -  स्वभक्तबुद्धीनां प्रेरक प्राजापत्य - प्रजानां पतिः, प्रजापतिरेव प्राजापत्त्यः,
रश्मीन् - युष्मद्दर्शनप्रतिबन्धकरश्मीन् व्यूह- विगमयनिवर्तयस्व । यत्तु
दर्शनौपयिकं भवत्तेजः सौम्यं तेजः - तत्तु समुह - समूहीकुरु । किमर्थमित्यत्राह -यदिति
यत् - प्रसिद्धं ते रुपम् - निरतिशयभोग्यस्य ते कल्याणतमम् -अत्यन्तमंगलकरम्, तत् ते
रुपं दिव्यरूपं पश्यामि । एतद्दिव्यमंगलविग्रहविशिष्टभवद्दर्शनात्, भवत्सदृशो भवामि
इत्याह - योऽसाविति - यस्तावदसौ पुरुषः यः प्रसिद्धः असौ पुरुषः - पूर्वोक्तपरमपुरुषः
तद्दर्शनात्, सोऽहमस्मि - तत्सदृशो भवामि मम साधर्म्यमागताः (भ.गू.14-2)  इति परमं
साम्यमुपैति (मुं.उ.3-1-3) इत्यादिप्रमाणप्रतिपादितसारूप्यवान् अहमस्मीति भावः ।।
(दिव्यरूपसन्दर्शनप्रार्थना)
17
सप्तदशो मन्त्रः
वायुरनिलममृतम्- अथेदं भस्मान्तँ शरीरम् ।
ओं क्रतो स्मर कृतँ स्मर-क्रतो स्मर कृतँ स्मर ।।17।।
(क्रतुस्वरूपे भगवति प्रारब्धपापनिवृत्तिपूर्वकरक्षणप्रार्थना)
B.17
"	प्र.दी.-शरीरेन्द्रियादिभ्यो विविक्तं स्वात्मानं प्रथमं विशोध्य विशुद्धस्वरूपं ब्रह्मणि"
समर्प्य स्वाधिकारानुगुणं प्रार्थयते - वायुः इति ।
"	सर्वत्र वाति-गच्छति इति वायुः- अनेन अणुपरिमाणत्वं सिद्धं जीवस्य । अनिलम् -क्वचिदपि"
व्यवस्थितत्वाभावात् अनिलम् अमृतम् - मृतिरहितम्, तथा च परिशुद्धजीवः
अमृतत्वाणुत्वापहतपाप्मत्वादिगुणविशिष्ट इत्यर्थः ।
"	अथ शरीरस्य मृतत्वं चाह - अथ - जीवोत्क्रमणानन्तरम् इदं"
शरीरं भस्मान्तम् - भस्मादिसंज्ञकम्,
विट््क्रिम्यादिसंज्ञकं भवतीत्यर्थः । ओं क्रतो स्मर- ओं-प्रणव-शब्दवाच्य क्रतो- क्रतुस्वरूप,
यद्वा क्रतो- भक्तियोगगोचर स्मर-       अनुग्रहबुध्या मां विषयीकुरु, कृतं स्मर । कृतम्-
मत्कृतम् आनुकूल्यादिकं यत्किञ्चित् तत्सर्वम् स्मर कृतज्ञत्वमनुसन्धाय मां रक्ष इत्यर्थः
। कृतं स्मर - प्रारब्धकर्मभिः काष्ठपाषाणवत् कृतं मां स्मर अहं स्मरामि मदभक्तं नयामि
परमां गतिम् (वरा.च.श्लो.) इतिवत् स्मृत्वा रक्ष इति भावः ।।
(वाय््वादिशब्दानां प्रत्यगात्मपरत्वम्)
18
अष्टादशो मन्त्रः
अग्ने नय सुपथा राये अस्मान् विश्वानि देव वयुनानि विद्वान् ।
युयोध्यस्मज्जुहुराणमेनो भूयिष्ठां ते नम उक्तिं विधेम ।।18।।
B.18
"	प्र.दी.-पुनरपि अग्निशब्दवाच्यं भगवन्तं इष्टप्राप्तिम् अनिष्टनिवृत्तिं च प्रार्थयते"
अग्ने नयेति ।
(अनिष्टनिवृत्तिपूर्वकेष्टप्रार्थना)
"	हे अग्ने - अग्न्यन्तर्यामिन् ! यद्वा - अग्रनयनादिधर्मक ! परमपुरुष, देव-उपास्यदेव,"
विश्वानि वयुनानि - चतुर्विधपुरुषार्थोपायान् विद्वान् - वेत्ता त्वम्, जुहुराणम् -
कुटिलम् ;  भवत्प्राप्तिप्रतिबन्धकम् , एनः - पापम् ,अस्मत् - अस्मत्तः, युयोधि - पृथक्कुरु,
विनाशय इति भावः । सुपथा - शोभनमार्गेण अर्चिरादिमार्गेण, अस्मान्
नय - भवत्सन्निधिं प्रापय ; वयं पूर्वोक्तचिदचिदीश्वरतत्त्वज्ञाः, भूयिष्ठाम् -
अनन्यगतिकत्वादिगुणेभ्यश्च
भूयसीम् - अधिकाम्, नम उक्तिम् - नम इत्युक्तिम्, ते- नम इत्युक्तिनिरपेक्षकरक्षकाय
"तुभ्यम्, विधेम - कुर्मः ।।	"