1
प्रथमो मन्त्रः
ईशावास्यमिदगँ सर्व यत्किंच जगत्यां जगत्  ।
तेन त्यक्तेन भुजीथा मा गृधः कस्यस्विद्धनम् ।।1।।
B.1
श्रीवेदान्ताचार्यभाष्यम्
भूमिका
मंगलम्
*                        1येनावास्यमिदं सर्वं चेतनाचेतनात्मकम्।
विशुद्धसद््गुणौघं तं वासुदेवमुपास्महे।।1।।
(ईशावास्योपनिषत्सारः)
सर्वेशानः सहजमहिमा सर्वभूतान्तरात्मा
सर्वान्दोषान् स्वयमतिपतन् सर्वविद्यैकवेद्यः।
कर्माध्यक्षः कलुषशमनः कोऽपि मुक्तोपभोग्यः
सिद्धोपायः स्फुरति पुरुषो 1वाजिनां संहितान्ते।।2।।
-2ईशावास्यमिदं सर्वमित्यादि यदनूच्यते।
शिष्यं प्रति गुरोरेतत् ब्रह्मविद्यानुशासनम्।।3।।
-3संहितोदाहृतं 1सर्वं 4विनियोगपृथक्त्वतः
विद्यार्थं स्यादिति व्यक्तं निबन्धोऽस्य तदन्ततः।।4।।
तत्र प्रथमम् 5अचिद्विकाराधिष्ठितस्य स्वतन्त्रात्म 6
भ्रमादिपरिजिहीर्षया सर्वस्य परमपुरुषायत्तस्वरूपस्थितिप्रवृत्तिमभिप्रेत्य
आह- ईशावास्यमिदं सर्वं यत्किञ्च जगत्यां जगदिति।
(सर्वस्य ईश्वरपरतन्त्रता)
इदम् तत्तत्प्रमाणसिद्धम्, ईश्वरव्यतिरिक्तम्, चिदचिदात्मकम् 2ईशा ज्ञाज्ञौद्वावजावीशनिशौ
(श्वे.उ.1-9) इत्यादिषु जीवादत्यन्तविलक्षणतया प्रख्यातेन, सर्वनियन्त्रा पुरुषोत्तमेन,
वास्यम्- व्याप्यमित्यर्थः। सर्वाधारे स्वस्मिन्, स्वेन   वसनीयं वा। स्मर्यते हि-
सर्वत्रासौ समस्तं च वसत्यत्रेति वै यतः।
ततस्स वासुदेवेति विद्वदिभः परिपठ्यत  ।। इति।।(वि.पु.1-2-22)
जगत्यामिति लोकान्तराणामुपलक्षणम्। जगत्स्वरूपतः
धर्मतो वा अन्यथात्वं गच्छत्, भोग्यभोक्तृरूपं
वस्तुजातम् । अतदात्मकं किंचिदपि नास्तीति द्रढयितुं यक्तिंञ्चेति  विशेष्यते। इन्द्रियाणि
मनो बुद्धिः सत्वं तेजो बलं धृतिः। वासुदेवात्मकान्याहुः
क्षेत्रं क्षेत्रज्ञमेव च ।। इति उपबृंहितम्।
(ईशशब्दस्य रुद्रपरत्वनिरासः)
-1 ननु रूढिर्योगमपहरति (पू.मी.6-1-12) इति न्यायात् ईशोऽत्र रुद्रः स्यात्;
सर्वाद्युपपदाभावाच्च। 2मैवम्; कारणविषय- आकाशप्राणादिशब्दवत् रूढेः इह बाधितत्वात्।
एको ह वै नारायण आसीत् न ब्रह्मा नेशानः (म.उ.1-1) अनपहतपाप्मा अहमस्मि नामानि मे
धेहि (शत.ब्रा.) इत्यादिभिः असर्वकारणत्वेन कर्मवश्यत्वेन च
संप्रतिपन्ने रुद्रे सर्वावास्यत्वसर्वाधारत्वादेः
असम्भवात्। तद्वत्तया प्रसिद्धे अनवच्छिन्नैरवर्ये सर्वेश्वरे
यौगिकोऽयं शब्दः प्रत्येतव्यः। यद्यपि प्रसिद्धवन्निर्देशाभा
वात्, आकाशादिवाक्यवैषम्यम्, तथापि 1ऐन्द्री न्यायात्(पू.मी.3-2-2)
विरुद्धार्थविषयतयैवरूढिभंगोपपत्तिः।
*2नचात्र  सर्वत्वमाधिकारिकम्  (पू.मी.1-2-16) इति न्यायः;
संकोचादृष्टेः। 3प्रवाहेश्वरानेकेश्वरपक्षौतु
त्रैकालिकसर्वनिर्वाहकेश्वरप्रतिष्ठापकैः प्रमाणगणैः प्रत्यूढौ।
(नारायणस्यैव सर्वावास्यत्व स्थापनम्)
अतः पतिं विश्वस्यात्मेश्वरम् (तै.ना.92) इत्यादि प्रसिद्धानन्याधी1नैश्वर्यं
योसावसौपुरुषः (ई.उ.16) इत्यनुवदिष्यमाणं, ब्रह्मेशानजनकतया अनन्यथासिद्धवाक्यनिर्धारितम्,
एष सर्वभूतान्तरात्माऽपहतपाप्मा दिव्यो देव एको नारायणः
(सुबा.उ.7) इत्यादिषु सर्वान्तर्यामित्वेन
प्रख्यातम्, तत एव- स ब्रह्मा स शिवः (तै.ना.101)
इत्यादि विभूतिभूतानां ब्रह्मशिवेन्द्रादीनां,
विश्वमेवेदं पुरुषः (तै.ना.91) इत्यत्र 1विश्वस्येव विशेष्यतयोक्तं नारायणमेव सर्वस्यवास्यं
ईशम् वक्तुमुचितमेतद्वाक्यम्-इत्यलम् 2अन्यरूढिप्रसंगरहित
असमस्तपदाध्ययनानभिज्ञाश्रोत्रियचोद्योपालम्भेन।।
एवं मुमुक्षोः ईश्वरपारतन्त्र्यबोधमुत्पाद्य वैराग्यभूषितां वृत्तिम् उपदिशति
तेन त्यक्तेन भुंञ्जिथाः मा गृथः कस्यस्विद्धनम्  इति । तेन - जगता
भोग्यताभ्रमविषयेण त्यक्तेन - 3दोषभूयस्त्वदर्शनात् परित्यक्तेन, उपलक्षितस्सन्,
भुञ्जिथाः - 4अप्रतिषिद्धयोगधर्मोपयुक्तदेहधारणमात्रौपयिकं भोग्यवर्गम् - इति,
-5अर्थप्रकरणाभ्यां सिध्यति। यद्वा सर्वावास्यत्वेन प्रकृतं निरतिशयभोग्यं वक्ष्यमाणो-
पायमुखेन 6भुञ्जिथाः इति योज्यम्। कस्यस्वित्-कस्यापि बन्धोरबन्धोर्वा धनम्, मा गृथः-
माभिकांक्षः। आह च यमः किंकरं  प्रति - परमसुहृदि इत्यारभ्य शठमतिरुपयाति योऽर्थतृष्णां
पुरुषपशुर्न स वासुदेवभक्तः  (वि.पु.3.7.29,30) इति ।
इदं च धनाशाप्रहाणं परमात्मेतरकृत्स्नविषयवैराग्योपलक्षणम्।
स्मर्यते हि- पर मात्मनि यो रक्तो विरक्तोऽपरमात्मनि  (ना.प.उ.3-18) इति।।
2
द्वितीयो मन्त्रः
(विदुषो विद्याङ्गतया यावज्जीवं कर्मानुष्ठानम्)
कुर्वन्नेवेह कर्माणि जिजीविषेच्छतगँ समाः।
एवं त्वयि नान्यथेतोऽस्ति न कर्म लिप्यते नरे।।2।।
B.2
वेदान्ताचार्यभाष्यम्
(अवतारिका)
एवं विदुषः फलसङ्गकतृत्वादित्यागयुक्तं नित्यनैमित्तिकरूपं
विद्याङ्गभूतं कर्म यावज्जीवमनुष्ठेयम्
इत्याह. - कुर्वन्नेवेह कर्माणि जिजीविषेच्छतं समाः -
इति । ब्रह्मविदोऽपि यावद्विद्यापूर्ति
जीवनमिष्टं भवतीति ज्ञापनाय 1सन्प्रयोगः। शतम्- इति च प्रायिकविषयम्। शतं समाः जीवन्
*2अधिकारानुगुणानि कर्मणि कुर्वीतैव। न  कदाचिदपि विद्यङ्ग कर्म परित्यजेत् इत्यर्थः
। अस्य वाक्यस्य फलसाधनभूतस्वत
न्त्रकर्मविषयत्वे विशेषहेत्वभावस्सूत्रितः 3नाविशेषात् (ब्र.सू.3-4-13) इति । अर्थान्तरं
च प्रकरणाविरुद्धम् अनन्तरसूत्रोक्तम् 4स्तुतयेऽनुमितिर्वा  (ब्र.सू.3-4-14) इति ।
भाष्यम्- वाशब्दोऽवधारणार्थः ईशावास्यमिदं सर्वम् इति विद्याप्रकरणात् विद्यास्तुतये
सर्वदा कर्मानुष्ठानानुमतिरियम् । विद्यामाहात्म्यात् सर्वदा कर्मकुर्वन्नपि न लिप्यते
कर्मभिरिति हि विद्या स्तुता भवति । वाक्यशेषश्चैतदेव दर्शयति - एवं त्वयि नान्यथेतोऽस्ति
न कर्म लिप्यते नरे इति । त्वयि- ब्रह्मविदि अधिकारिणि एवमेवानुष्ठेयार्थः, इतोऽन्यथा
नास्ति इति व्यतिरेकेणोक्तं दृढीकरणार्थम् ।
(विदुषा अनुष्ठीयमानकर्मणां अलेपकत्वोक्तिः)
ननु ब्रह्मविदोऽपि कर्मानुष्ठानभावाद््बन्धस्स्यादित्यत्राह -न कर्म लिप्यते
नरे-इति। प्रस्तुते ब्रह्मविदि 4नरे। 5अग्निहोत्रादि
तु तत्कार्यायैव तद्दर्शनात्' (ब्र.सू.4-1-16)
इति विनियोगपृथक्त्वन्यायेन कर्म न स्वर्गादिफलहेतुर्भवति। 1विद्यानुपयुक्तकाम्यानां
निषिद्धानां च विरक्तेन विवेकिना न बुद्धिपूर्वोपादानसम्भवः। सम्भावितानामपि केषांचित्
*2नाविरतो दुश्चरितात् (क.उ.2-24) इत्यादि  बलात् स्वानुगुणा निष्कृतिः स्यात् । तदधिगमाधिकरणे
(ब्र.सू.अधि.4-1-7) तु प्रामादिकानामेव अश्लेषः
परविद्यावतामपिस्थापितः । 3ज्ञानाग्निदग्धाधिकारो
विधिनिषेधानधिकारीति पक्षस्तु न वेदवित्सम्मतः।।
3
तृतीयो मन्त्रः
असुर्या नाम ते लोका अन्धेन तमसावृताः ।
ताँस्ते प्रेत्याभिगच्छन्ति ये के चाऽऽत्महनो जनाः ।।3।।
B.3
वेदान्ताचार्यभाष्यम्
(आत्मज्ञानविधुराणां प्राप्यं स्थानम्)
"	वक्ष्यमाणविद्यायां शीघ्रं प्रवृत्त्यर्थम्"
उक्तप्रकारब्रह्मवेदनविधुरतया वित्तेषणायोगाच्च
*1अन्यथा भवद््भिः ज्ञानानुष्ठानैः आत्मघातिनां निरयपातः
अवश्यम्भावीत्याह - असुर्याः ---- जनाः इति ।
"	असुर्याः - असुरस्य स्वम् (पा.सू.4-4-123)"
इति यत्,आसुरप्रकृतीनाम् अनुभाव्याः इत्यर्थः
। नाम इति प्रसिद्धौ । ते - नरकसंज्ञिता भीषणतमाः लोकाः सन्ति । पुनस्तान् विशिनष्टि
-- अन्धेन तमसाऽऽवृताः - गाढेन अन्धकारेण व्याप्ताः । तान् - आलोकप्रसंगरहितान् ते
- स्वात्मघातिनः प्रेत्य - तदातनदेहादुत्क्रम्य अभिगच्छन्ति - कात्स्नर्येन निरन्तरं
प्राप्नुवन्ति, ये के च - देवजातीया मनुष्यजातीया वा 1तथा ब्राह्मणक्षत्रियोदयो वा आत्महनः
- असन्नेव स भवति, असद््ब्रह्मेति वेद चेत्
(तै.आ.30) इत्याम्नाताम्  असत्कल्पतां स्वात्मानं नयन्तः । 2देहपातमुखेन पातकवर्गोपलक्षणम्
इदम् । जनाः - जनिमन्तः संसरन्त इत्यर्थः ।।
4
चतुर्थः मन्त्रः
अनेजदेकं मनसो जवीयो नैनद्देवा आप्नुवन् पूर्वमर्षत् ।
तद्धावतोऽन्यानत्येति तिष्ठत्तस्मिन्नपो मातरिश्वा दधाति ।।4।।
B.4
वेदान्ताचार्यभाष्यम्
(ब्रह्मणि विचित्रशक्तियोगनिरूपणम्)
"	सर्वावासत्वेन प्रस्तुतमीश्वरतत्त्वं विरुद्धवदभिलापव्यंजितेन"
विचित्रशक्ति-   योगेन
विशदयति - अनेजदेकं मनसो जवीय इति । अनेजत् - अकम्पमानम्, एकम् - प्रधानभूतम्, 1स्वानधीन
स्वसमानद्वितीयरहितम् वा, मनसो जवीयः - वेगवत्तरमनसोऽपि अतिशयितजवम् ।
"	ननु इदं न जाघटीति निष्कम्पत्वं वेगवत्तरत्वं चेति ;"
मैवम्, तात्पर्यवृत्त्या सुघटितत्वात्
; सर्वस्य स्वेन नित्यव्याप्तत्वात् अनेजत्, सर्वदा मनसो गोचरदेशम् अतिक्रम्य वृत्तेः
मनसो जवीयः इति उपचर्यते । एवम् उत्तरेष्वपि वाक्येषु  भाव्यम् ।
"	नैनद्देवा आप्नुवन् पूर्वमर्षत् - प्रागेव सर्वान् प्राप्नुवत् देवाः - हिरण्यगर्भादयः"
नाप्नुवन् - एतावन्तं कालं न लेभिरे, विभुत्वेन नित्यप्राप्तमपि कर्मप्रतिबद्धज्ञानाः
क्षेत्रज्ञाः विद्याभिगमात्पूर्वं स्वबुद्ध्या न प्राप्नुवन्तीति, न विरोधः ।
यथोक्तं छान्दोग्ये 1तद्यथा हिरण्यनिधिं निहितमक्षेत्रज्ञा उपर्युपरि संचरन्तो न विन्देयुः
एवमेवेमास्सर्वाः प्रजाः अहरहर्गच्छन्त्यः एतं ब्रह्मलोकं न विन्दन्ति अनृतेन हि प्रत्यूढाः (छां.उ.8-3-2) इति ।
"	तद्धावतोऽन्यानत्येति तिष्ठत् - यः पृथिव्यां तिष्ठन् (बृ.उ.5-7-7), य आत्मनि तिष्ठन्"
(बृ.उ.मा.पा.3-7-30) इत्यादिक्रमेण तत्सर्वत्र तिष्ठदेव धावतो गरुडादीनपि अत्येति यावद्यावद्धावन्ति
जविनः तावतः परस्तादपि वर्तत इत्यर्थः । यथोच्यते -
"	वर्षायुतशतेनापि पक्षिराडिव सम्पतन् ।"
"	नैवान्तं कारणस्येयाद्यद्यपि स्यान्मनोजवः ।।(अहिर्बु.सं.2-43) इति ।"
अन्येषां क्वचित्तिष्ठतां धावदतिक्रमणं नास्तीति वैचित्री।
(वाय््वादीनां भगवदाहितशक्तिमत्वम्)
"	अन्यदपि किञ्चिदाश्चर्यम् इत्याह - तस्मिन्नपो मातरिश्वा दधाति इति । तस्मिन्नवस्थितः"
*2अप्रतिबन्धानुगुणकाठिन्यादिरहितोऽपि वायुः अपो बिभर्ति । सर्वाधारभूतेन सर्वेश्वरेण
विधृतः स मातरिश्वा तच्छक्त्यैव पाथःपयोधरनक्षत्रग्रह-   तारकादिकं बिभर्ति इत्युक्तं
भवति । स्मर्यते हि -
"	द्यौस्सचन्द्रार्कनक्षत्रं खं दिशो भूर्महोदधिः ।"
"	वासुदेवस्य वीर्येण विधृतानि महात्मनः ।। (म.भा.अनु.156) इति ।"
5
पञ्चमो मन्त्रः
तदेजति तदु नैजति तद्दूरे तद्वन्तिके ।
तदन्तरस्य सर्वस्य तदु सर्वस्याऽस्य बाह्यतः ।।5।।
B.5
वेदान्ताचार्यभाष्यम्
(भगवतो विचित्रशक्तियोगस्यैव विवरणम्)
"	अनेजदेकं मनसो जवीयः (ई.उ.4) इत्युक्तमर्थमादरान्मुखान्तरेणानुशास्ति  । तदेजति तदु"
नैजति इति । तत् - व्याप्तं तत्त्वं पूर्वोक्तप्रकारेण जवीयस्त्वादिना एजति - कम्पते
। कम्पत इवेत्यर्थः । तदु नैजति - तदेव वस्तुवृत्त्या न कम्पते । तद्दूरे तद्वन्तिके
- तद्दूरेऽन्तिके च वर्तते । मूढप्रतिबुद्धपुरुषभेदापेक्षया
विभोरेव दूरान्तिकवर्तित्वव्यपदेशः । यथाह शौनकः -
"	पराङ्् मुखानां गोविन्दे विषयासक्तचेतसाम् ।"
"	तेषां तत्परमं ब्रह्म दूराद्दूरतरे स्थितम् ।।"
"	तन्मयत्वेन गोविन्दे ये नराः न्यस्तचेतसः ।"
"	विषयत्यागिनस्तेषां विज्ञेयं च तदन्तिके ।।इति।।(वि.ध.99-13,14)"
"	केचित्पदार्थाः कस्यचिदन्तर्भवन्ति, न बहिः ।"
केचिद््बहिर्भवन्ति, नान्तः । तदुभयव्यावृत्तिमाह
- तदन्तरस्य सर्वस्य तदु सर्वस्यास्य बाह्यत इति । तत् - सर्वव्याप्तमुक्तं परं ब्रह्म
। अस्य - विचित्रचिदचिद्रूपेण प्रमाणसिद्धस्य सर्वस्य वस्तुनः ।
अन्तर्भवति - अप्रतिघातादविभक्तदेशं वर्तत इत्यर्थः । तदेव सर्वस्यास्य बहिरपि भवति
। परिमितानां पदार्थानां भावदेश इवाभावदेशेऽपि वर्तत इति यावत् । तदेतद््व्यक्तमुक्तं
तैत्तिरीये सर्वपरविद्योपास्यविशेषनिर्धारणार्थे सहस्रशीर्षम् (तै.ना.90) इत्यनुवाके ---
"	यच्च किञ्चिज्जगत्यस्मिन् दृश्यते श्रूयतेऽपि वा ।"
"	अन्तर्बहिश्च तत्सर्वं व्याप्य नारायणः स्थितः ।।इति।।(तै.ना.94)"
6
षष्ठमन्त्रः
यस्तु सर्वाणि भूतान्यात्मन्येवानुपश्यति ।
सर्वभूतेषु चात्मानं ततो न विजुगुप्सते ।।6।।
B.6
वेदान्ताचार्यभाष्यम्
(सर्वस्य ब्रह्मात्मकत्वानुसन्धाने प्रयोजनम्)
"	एवं सर्वस्य ब्रह्मात्मकत्वमुक्तम् । अथ तद्विदः साम्प्रतिकं प्रयोजनमाह - यस्तु---"
जुगुप्सत इति । ब्रह्मविन्माहात्म्ये विशेषद्योतनाय तु
शब्दः । सर्वाणि भूतानि - ब्रह्मादिस्थावरान्तानि
। अत्र आत्मशब्दः संकोचकाभावात् प्रकरणात् अर्थस्वभावाच्च सर्वान्तरात्मविषयः । पृथिव्यादिभिः
ध्रियमाणमपि तन्मुखेन परमात्मनि एव स्थितम् इति एवकाराभिप्रायः । अनुपश्यति - अनुस्यूतं
विशदं निध्यायति ।  सर्वभूतेषु चात्मानम् इति व्याप्तिमात्रपरम्, तस्य तैः धार्यत्वाभावात्
। स इति प्रतिनिर्देशः अध्याहार्यः । ततो न विजुगुप्सते - ब्रह्मात्मकत्वेन अनुदृष्टेषु
सर्वेषु 1स्वात्मविभूतिन्यायात् कुतश्चिदपि न विजुगुप्सते । क्वचिदपि निन्दां न करोतीत्यर्थः ।।
7
सप्तमो मन्त्रः
यस्मिन् सर्वाणि भूतानि आत्मैवाभूद्विजानतः ।
तत्र को मोहः कश्शोकः एकत्वमनुपश्यतः ।।7।।
B.7
वेदान्ताचार्यभाष्यम्
"	पुनरपि सर्वस्य ब्रह्मात्मकत्वं सामानाधिकरण्येन"
द्रढयन् तथानुदर्शनस्य सद्यश्शोकनिवर्तकत्वमाह
- यस्मिन् ------ पश्यतः इति ।
(जगतः ब्रह्मात्मकत्वेनानुसन्धानस्य फलम्)
"	यस्मिन् - प्रणिधानसमये । विजानतः- स्वतन्त्रपरतन्त्रवस्तुभेदं सम्यगुपदिष्टेन मार्गेण"
शास्त्रेण विविच्य जानतः । आत्मैव सर्वाणि भूतानि अभूत्् - परमात्मैव सर्वविशिष्टः प्रतीत
इत्यर्थः । देवोऽहम् इत्यादिवत् लोकवेदमर्यादया शरीरात्मभावेनजगद््ब्रह्मसामानाधिकरण्येसम्भवति
*1बाधोपचारस्वरूपैक्यादिपक्षा-        बहिष्कार्याः । तत्र -
तदा, को मोहः - स्वतन्त्रात्मभ्रमादिलक्षणो
मोहो न सम्भवति इत्यर्थः । कश्शोकः - परविभूतिभूते
सर्वस्मिन् निर्ममत्वसिद्ध्या पुत्रमरणराज्यहरणा-
दावपि न कश्चिच्छोकः स्यादित्यर्थः । यथाह -
"	अनन्तं बत मे वित्तं यस्य मे नास्ति किञ्चन ।"
"	मिथिलायां प्रदीप्तायां न मे किञ्चित्प्रदह्यते ।।इति। (म.भा.शां.17-223)"
एकत्वमनुपश्यतः - सर्वविशिष्टैक्यम् अनुपश्यतः । न हि अयम् एकशब्दः एकव्यतिरिक्ताभावपरः,
ईशावास्यमिदं सर्वम् (ई.उ.1) इति ईश्वरव्याप्तत्वेन प्रक्रान्तस्य कस्यचित् केनचिदपि
बाधाभावात्, सर्वभेदमिथ्यात्व 2वेदनावेदनयोः कथम्चिदपि तादृशैक्योपदेशादि प्रवृत्ययोगाच्च
। 3न चासौ परस्परविरुद्धानां स्वरूपैक्य प्रतिपादकः ;
सर्वव्याघातोत्सादने स्वपरमतविवेकादिविप्लवप्रसङ्गात् ।
(सिद्धान्ते सामानाधिकरण्योपपत्तिः)
"	विशिष्टैकत्वविवक्षा तु सर्वप्रमाणानुगुण्यात् -"
भाव्यते । ततोऽपि वरमत्र प्रकृतसामानाधिकरण्यनिर्वाहानुगुणसम्बन्धविवक्षा
। प्रयुज्यते हि सम्बन्धविशेष-
विवक्षया रामसुग्रीवयोरैक्यम् (रा.सुं.35-52) इत्यादिषु एकशब्दः । एतौ च श्लोकौ यद्यपि
मुक्तविषयतया नेतुं शक्यौ, तथापि, पूर्वानुगुण्यात् मुमुक्षुप्रशंसार्थत्वम् उचितम्।
(दर्शनशब्दार्थविवेचनम्)
"	ततश्च वैशद्यातिशयविवक्षया शास्त्रजन्यज्ञानेन तन्मूलोपासनात्मकज्ञानेन  दर्शनवाचोयुक्तिः"
। समाधिविशेषफलभूतस्तु अद्यतनसाक्षात्कारः उपायत्वेन अभिहितत्वात् 1न अत्र प्रसंजनीयः
। मोक्षोपायोपदेशपरेषु सर्वेषु वाक्येषु दर्शनशब्द उपासनविषय इति शारीरकभाष्ये प्रत्यपादि ।
8
अष्टमो मन्त्रः
स पर्यगाच्छुक्रमकायमव्रणमस्नाविरँ शुद्धमपापविद्धम् ।
कविर्मनीषी परिभूस्स्वयम्भूर्याथातथ्यतोऽर्थान्
व्यदधाच्छाश्वतीभ्यस्समाभ्यः ।।8।।
B.8
श्रीवेदान्ताचार्यभाष्यम्
(वेदितव्यब्रह्मस्वरूपकथनम्)
"	पुनरप्येनम् ईशेशितव्यतत्त्ववेदिनं वेदितव्यविशेषबोधनेन च विशिनष्टि स पर्यगात् ----"
समाभ्यः इति । सः - सर्वभूतान्तरात्मभूतब्रह्मदर्शी 1पर्यगात् प्राप्नुयादित्यर्थः ;
ब्रह्मविदाप्नोति परम् (तै.आ.25) इति न्यायात् । समाधिलब्धेनानुभवेन प्राप्तवानिति सिद्धानुवादो
वा, अत्र ब्रह्म समश्नुते (क.उ.6-14) इतिवत् । शुक्रम् - 1अवकाशप्रदातृरूपम् । अकायम्
- सर्वशरीरकमपि कर्मकृतशरीररहितम् । अत एव - अव्रणम्-अस्नाविरं च । शुद्धम् -अनाघ्राताज्ञानादि
दोषम् । अपापविद्धम् -  अज्ञानादिकार्यकारणभूतपुण्यापुण्यरूपकर्मानालीढम् इत्यर्थः ।
न सुकृतं न दुष्कृतम् (छां.उ.8-4-1) इत्यारभ्य सर्वे पाप्मानोऽतो निवर्तन्ते (छां.उ.8-4-1) इति हि निगम्यते
। एवम् अशेषहेयप्रत्यनीकः परमात्मा मुमुक्षोः प्राप्यः प्रापकः उपास्यश्च इत्युक्तं
भवति । सः इत्युक्तं ब्रह्मविदं सर्वार्थदर्शित्वादिना विशिनष्टि। कविः - क्रान्तदर्शी
। व्यासादिवत् परतत्त्वतद््गुणबोधनानुगुणप्रबन्धनिर्मातेति वार्थः । मनस ईशित्री बुद्धिः
- मनीषा तद्वान् - मनीषी । अभ्यासवैराग्याभ्यां निगृहीतान्तःकरण इत्यर्थः । परितो भवतीति
परिभूः- विद्यान्तरवतः सर्वानतिक्रम्य वर्तते । कामक्रोधलोभादीन् दुर्जयान् अरातीन्
अभिभवतीति वा । स्वयम्भूः - अन्यनिरपेक्षसत्ताकः, नित्यात्मस्वरूपदर्शीति यावत् । याथातथ्यतोऽर्थान्
व्यदधात् । परमपुरुषार्थ-तदुपाय-तद्विरोधिप्रभृतीन् सर्वान् पदार्थान् यथावद्विविच्य
हृदयेन धृतवान् । शाश्वतीभ्यस्समाभ्यः - यावद््ब्रह्मप्राप्ति सर्वप्रत्यूहशमनार्थमिति भावः ।
(योजनान्तरम्)
"	यद्वा - प्रथमान्तं च द्वितीयान्तं च पदजातं क्रमात्परावरात्मविषयतया व्याख्येयम् ।"
तदा शुक्रम् इत्यादिकं सर्वापाधिविनिर्मुक्तपरिशुद्धजीवपरम् । तमपि च, सः - परमात्मा,
पर्यगात् - परितो व्याप्य स्थितः । कविः इत्यादिकं सुगमम् । याथातथ्यत इत्यादि । अर्थान्
- कार्यपदार्थान्, शाश्वतीभ्यस्समाभ्यः - यावद्विलयमवस्थातुम्, याथातथ्यतो व्यदधात्
; न पुनः ऐन्द्रजालिकवत् केवलं प्रकाशितवान् ।
9
नवमो मन्त्रः
अन्धं तमः प्रविशन्ति येऽविद्यामुपासते ।
ततो भूय इव ते तमो य उ विद्यायाँ रताः ।।9।।
B.9
श्रीवेदान्ताचार्यभाष्यम्
"	एवं विचित्रशक्तिकपरमात्मविषयां कर्मांगिकां विद्याम् उपदिश्य अनन्तरं केवलकर्मावलम्बिनः"
केवलविद्यावलम्बिनश्च निन्दन् वर्णाश्रमधर्मानुगुहीतया विद्ययैव निश्श्रेयसावाप्तिं
आह - अन्धं तमः प्रविशन्ति येऽविद्यामुपासत 1इत्यादिना ।
(केवलकर्मनिष्ठस्य प्राप्यं फलम्)
"	ये - भोगैश्वर्यप्रसक्ताः, अविद्याम् - कर्म,"
ज्ञानविधुरकर्ममात्रम् । अविद्या 1कर्मसंज्ञान्या
तृतीया शक्तिरिष्यते (वि.पु.6-7-61) इति हि स्मर्यते । उपासते -
एकान्तमनसोऽनुतिष्ठन्ति इत्यर्थः । अन्धम् - अतिगाढम् । तमः - अज्ञानं, त्रिवर्गाभिषंगात्
नान्तरीयकं नारकं तमो वा । केवलकर्मनिरतानां दुःखानुवृत्तिमधीयते च आथर्वणिकाः -
"	प्लवा ह्येते अदृढा यज्ञरूपा 2अष्टादशोक्तमवरं येषु कर्म ।"
"	एतच्छ्रेयो योऽभिनन्दन्ति मूढाः जरामृत्यू ते पुनरेवापियन्ति ।। (मुं.उ.1-2-7)"
(केवलब्रह्मविद्यानिष्ठस्य प्राप्यं फलम्)
"	ततो भूय इव ते तमो य उ विद्यायाँ रताः - कर्ममात्रनिष्ठप्राप्यात् अन्धतमसात् अधिकं"
तमः स्वाधिकारोचितकर्मपरित्यागेन विद्यामात्रे रताः प्रविशन्ति । इवशब्दः तमस इयत्ताया
दुर्ग्रहत्वं द्योतयति । उकार उत्तरपदेनान्वेतव्यः - विद्यायामेव
रताः इति ।
10
दशमो मन्त्रः
अन्यदेवाहुर्विद्ययाऽन्यदाहुरविद्यया ।
इति शुश्रुम धीराणां ये नस्त1द्विचचक्षिरे ।।10।।
B.10
श्रीवेदान्ताचार्यभाष्यम्
"	किं तर्हि मोक्षसाधनम् इत्यत्राह - अन्यदेवाहुर्विद्ययाऽन्यदाहुरविद्यया इति ।"
अत्रव्यत्ययानुशासनात्
पंचम्यर्थे तृतीया; 1अन्यशब्दान्वयात्, अन्यदेवाहुस्सम्भवात् (ई.उ.13)  वक्ष्यमाणसारूप्याच्च
। केवलकर्मणः कर्मनिरपेक्षविद्यातश्च अन्यत् मोक्षसाधनम् इत्युक्तं भवति । आहुः - पूर्वाचार्या
इति शेषः । औचित्यात् उपनिषद इति वा । 1पूर्वपूर्वसम्प्रदायसिद्धः अस्माकम् अयमर्थ इत्याह
- इति शुश्रुम धीराणां ये नस्तद्विचचक्षिरे । ये - पूर्वाचार्याः, नः - प्रणिपातादिभिः
सम्यगुपसन्नानाम् अस्माकम् तत्  - मोक्षसाधनं, 2विचचक्षिरे - विविच्य उपादिक्षन् । तेषाम्,
धीराणाम्- परमात्मध्यानपराणाम् ; वचनम् इत्यध्याहार्यम् । नटस्य श्रृणोति इतिवद्वा कथंचित्
पंचम्यर्थे षष्ठी । इति शुश्रुम - एवं प्रकारम् अश्रौष्म । ब्रह्मविद्याया दुरवगाहत्वेन
"निश्शेषग्रहणाशक्यत्वाभिप्रायोऽत्र लिडुत्तमः ।। 	"
11
एकादशो मन्त्रः
विद्यां चाविद्यां च यस्तद्वेदोभयं सह।
अविद्यया मृत्युं तीर्त्वा विद्ययाऽमृतमश्नुते ।। 11 ।।
B.11
श्रीवेदान्ताचार्यभाष्यम्
(कर्मांगकविद्यायाः एव मोक्षसाधनत्वम्)
"	 अन्यत् इति संग्रहेणोक्तं विवृणोति विद्यांचाविद्यां च यस्तद्वेदोभयं सह इति।यः -"
यथावस्थितोपदेशवान् । विद्याम् - परमात्मोपासनरूपाम् अविद्याम् - तदङ्गभूतकर्मात्मिकां
च एतदुभयं परस्परविरोधप्रसङ्गरहितम् । सह वेद - अंङ्गागिनोः अनुष्ठेयत्वसाम्यात् उभयं
सह वेद इति अविशेषेण वेदनीयतोक्तिः, न पुनः 1हेयोपादेययोः1
ज्ञातव्यत्वसाम्यात् । 2पूर्वमविद्याया2
निन्दनात् तदौचित्यामिति चेत्, तर्हि विद्याया अपि निन्दिततया हेयद्वयसमुच्चयोक्तिप्रसंगः।
तथा सति उत्तरवाक्यमपि विघटते। अविद्यया मृत्युं तीर्त्वा  विद्ययाऽमृतमश्नुते इति।
अयमर्थः- अविद्यया - विद्यांगतया चोदितकर्मणा मृत्युं ज्ञानसंकोचरूपमृत्युहेतुं प्राक्तनकर्म।
तीर्त्वा -निरवशेषम् उल्लंघ्य। विद्यया - पूर्वोक्तपरमात्मानुदर्शनरूपया अमृतमश्नुते
- एतदमृतमभयमेतद््ब्रह््म (छा.उ.4-15-1)इत्यादिषु सर्वदोषरहितत्वेन प्रतीतं परमात्मानं
प्राप्नोति इत्यर्थः। अत्र अमृतशब्दस्य- 1मोक्षपरत्वेऽपि1 न पुनरुक्तिः,
मृत्युं तीर्त्वा इत्यस्य उपायविरोधितरणपरत्वात्, अमृतमश्नुते
इति प्राप्तिविरोधिनिवृत्तिलाभोक्तेः।अत्र
अविद्यया 2मृत्युं 2 प्राप्य स्थिताः इति व्याचक्षणाः निर्बाधं पदवाक्यस्वारस्यमुपबृम्हणं
च प्रस्मृत्य स्वाविद्यया स्वयमेव मृत्युं प्राप्य स्थिताः।
(विद्यांगकर्मणोरंगांगिभावे पुराणसम्मतिः)
एतदेव वाक्यम् अनुसंहितं वैष्णवे पुराणे-
"	3इयाज3 सोऽपि सुबहून्यज्ञान्् ज्ञानव्यपाश्रयः।"
ब्रह््मविद्यामधिष्ठाय तर्तुं मृत्युमविद्यया।। (वि.पु.6-6-12) इति ।
"	इह तु अविद्याशब्दः प्रकरणात् औचित्याच्च विद्यांगकर्मविषय इत्याभाषि भाष्यकारैः -"
अत्र अविद्याशब्दाभिहितं  वर्णाश्रमविहितं कर्म इति,मृत्युतरणो- पायतया प्रतीताऽविद्यया
विद्येतरद्विहितं कर्मैव इति च। विद्यां पर्युदस्यन् अयम् अविद्याशब्दः
क्षत्रियादिविषयाब्राह््मणशब्दादिवत्
*1आसन्नतदनन्तरवृत्तिरंगकर्म- विषय1 इति भावः।
"	एवम्-"
"	तपो विद्या च विप्रस्य निःश्रेयसकरावुभौ ।"
"	तपसा कल्मषं हन्ति विद्ययाऽमृतमश्नुते ।। (म.स्मृ.12-104)"
इत्याद्युपब्रम्हणान्यपि सुसंगतानि भवेयुः।
यादवप्रकाशमतम्
"	2ये2 पुनः इह विद्याकर्माख्यसाधनद्वयसमुच्चयं मृत्युतरणामृतत्वप्राप्तिरूप- साध्यद्वित्वं"
च वर्णयन्ति, तेषां कर्मज्ञानयोः अंगांगिभावं, विद्ययैव मृत्युतरणं च व्यक्तं प्रतिपादयद््भिः
श्रुतिस्मृतिसूत्रगणैः यथाभाष्यम् उत्तरंदेयम्। 3विषमसमुच्चय-
वादेऽपि3 यथाभागं सन्निपत्योपकारकत्वसम्भवं
गत्यन्तरगमनिका नीतिविद््भिः न सम्मन्यते।
12
द्वादशो मन्त्रः
अन्ध तमः प्रविशन्ति येऽसम्भूतिमुपासते ।
ततो भूय इव ते तमो य उ सम्भूत्याँ रताः ।। 12।।
(सम्भूत्यसम्भूत्योरेकैकस्यानुष्ठाने दोषः)
B.12
वे.भा. - तदेवमुपास्यं परमात्मतत्त्वं सांगतदुपासनरूपं च परमहितं परमपुरुषार्थपर्यन्तम्
उपदिश्य अनन्तरं त्रिभिश्श्लोकैः प्रतिबन्धनिवृत्तिपर- ब्रह्मानुभवरूपयोः फलपर्वणोः
समुच्चित्यानुसन्धानं 1 विद्यांगत्वेन उपादेयम् इत्युच्यते ।
(सम्भूतिविनाशयोरेकैकानुसन्धानस्य निन्दा)
"	तत्र प्रथमम् एकैकमात्रानुसन्धानं निन्दति -- अन्धं तमः -- रताः इति ।"
"	एतमितः प्रेत्याभिसम्भवितास्मि (छां.उ.3-14-4)  धूत्वा शरीरमकृतं"
कृतात्मा ब्रह्मलोकमभिसम्भवामि (छां.उ.8-13-1)  इत्यादिषु ब्रह्मप्राप्तिरूपा सम्भूतिरुक्ता
। तां पर्युदस्यन् अयमसम्भूतिशब्दः तदासन्नप्रतिबन्धविनाशमभिधत्ते। सम्भूतिं च विनाशं
च इत्यपि हि अनन्तरमुच्यते । न च अत्र असम्भूतिशब्देन सम्भूतेरनुत्पत्तिः विनाशो वा
प्रतिपाद्यः । अमृतप्राप्तिहेतुतयोक्तायास्सम्भूतेः प्रागभावस्य प्रध्वंसस्य वा मृत्युतरणहेतुत्वेन
वक्तुम् 2अयुक्तत्वात् । अत्रापि तरतेः प्राप्तिवचनत्वं पूर्ववत्प्रतिक्षेप्यम् ।।
13
त्रयोदशो मन्त्रः
अन्यदेवाहुस्सम्भवात् अन्यदाहुरसम्भवात् ।
इति शुश्रुम धीराणां ये नस्तद्वयाचचक्षिरे ।। 13।।
B.13
वे.भा.-अन्यदेव --- तत् व्याचचक्षिरे इति । अत्र तच्छब्दः
समुच्चित्यानुसन्धेयतया वक्ष्यमाणद्वितयं वक्ति ।।
14
चतुर्दशो मन्त्रः
सम्भूतिं च विनाशं च यस्तद्वेदोभयँ सह ।
विनाशेन मृत्युं तीर्त्वा सम्भूत्याऽमृतमश्नुते ।।14।।
(दम्भादिविनाशांगकसम्भूत्या अमृतत्वप्राप्तिः)
B.14
"	वे.भा.-अत्रापि अन्यत् इत्युक्तं विवृण्वन् विद्याङ्गम् उभयानुसन्धानमाहसम्भूतिं --"
सह इति । तस्यैव फलप्रदर्शनेन अवश्यकर्तव्यतां स्थापयति विनाशेन --- अश्नुते इति  ।
अनुसन्धीयमानेन - विनाशेन - प्रतिबन्धमपोह्य, सम्भूत्या - अनुसन्धीयमानया, ब्रह्म प्राप्नोति
। 1सम्भूतिविनाशानुसन्धानरूपेऽङ््गे स्तुत्यर्थं यथोचितम् अंगिफलनिर्देशः ।
(योजनान्तरम्)
यद्वा - विनाशेन - मृत्युं तीर्त्वा इति 1पूर्वोक्तसरूपशब्दे विरूपार्थपरिहाराय
विनाशशब्देन मानदम्भादीनां हिंसास्तेयादीनां बहिर्मुखेन्द्रियवृत्तीनां च विनाशो विवक्षितः
। अतो विरुद्धनिवृत्तिरूपांगसेवनेन समाधिविरोधिपापमपाकृत्य समाधिनिष्पत्तिरूपब्रह्मसम्भूत्या
तदेव अश्नुते । अत् सम्भूतिविनाशशब्दाभ्यां सृष्टिप्रलयादिविवक्षया
मृत्युतरणामृतप्राप्तिरूपफलविभागवचनस्य
औचित्यलवोऽपि नोपलभ्यते ।।
(मानदम्भादिनिवृत्यंगकब्रह्मानुभूतेः मुक्तिसाधकत्वम्)
15
पञ्चदशो मन्त्रः
हिरण्मयेन पात्रेण सत्यस्यापिहितं मुखम् ।
तत्त्वं पूषन्नपावृणु सत्यधर्माय दृष्टये ।। 15।।
B.15
"	वे.भा.-अथैव फलपर्यन्तसांगब्रह्मविद्यानिष्ठस्य अनुसन्धेया मन्त्राः उपादिश्यन्ते ।"
तेषु च पूषादिशब्दाः सर्ववात्यं परमात्मानम् अनुसन्दधतां 1तत्तद्देवताप्रणाङ्गतया साक्षाद्वा
तत्पर्यन्ताः । अत्र हि यम-सूर्यादिशब्दानाम् एकविषयत्वं स्वरसावगतम्;  तथा सत्येव उपपद्यते
। तत्र प्रथमते मन्त्रेण 1पूषशब्दविवक्षितं भगवन्तं प्रति प्रस्तुतां समाधिप्रतिबन्धनिवृत्तिं
प्रार्थयते - हिरण्मयेन ---- दृष्टये ।
"	सत्यशब्दः अत्र जीवपरः सत्यं चानृतं च सत्यमभवत् (तै.आन.6-3)"
अथ नामधेयं सत्यस्य सत्यं प्राणा वै सत्यं तेषामेष सत्यम् (बृ.उ.4.3.6) इत्यादिषु जीवेऽपि
तत्प्रयोगात् । तस्य मुखम् - अनेकेन्द्रियावष्टम्भतया मुखवदवस्थितं मनः । हिरण्मयेन
पात्रेण अपिहितम् - रागात्मकतया हिरण्मयसदृशेन रजोमयेन पात्रेण परमात्मविषयवृत्तिप्रतिरोधकेन
छादितम् । हृदि सन्निहिते परमात्मविषये निरुद्धवृत्तिकम् इत्यर्थः । रजःकथनं तमसोऽप्युपलक्षणम्
। हिरण्मयशब्देन कर्माधीनभोग्यवर्गप्रदर्शनम् । तत् । जीवस्य मुखस्थानीयं मनः पूषन्
! आश्रितपोषणस्वभाव । अपावृणु - निरस्तपिधानं कुरु । कस्य हेतोः ? सत्यधर्माय दृष्टये
- सत्यस्य जीवस्य धर्मभूताय, पूर्वोक्तब्रह्मानुदर्शनाय इत्यर्थः ।।
16
षोडशो मन्त्रः
पूषन्नेकर्षे यम सूर्य प्राजाप्तय व्यूह रश्मीन् समूह तेजः ।
यत्ते रूपं कल्याणतमं तत्ते पश्यामि योऽसावसौ पुरुषस्सोऽहमस्मि ।।16।।
B.16
"	वे.भा.-पुनरपि तया दृष्टया द्रष्टव्यं विशिंषन्"
दृष्टयानुगुणमभ्यर्थयते - पूषन् एकर्षे - - - पश्यामि इति ।
"	एकर्षे - अद्वितीयातीन्द्रियद्रष्टः, यम- सर्वान्तर्यामिन्, सूर्य- स्वभक्तबुद्धीनां"
सुष्ठुप्रेरक, प्राजापत्त्य- प्रजापतिप्रसूतस्य सर्वस्यान्तर्यामिन्, अविवक्षितप्रत्ययार्थो
वा प्राजापत्त्यशब्दः, प्रजानां पते इत्यर्थः । व्यूह रश्मीन् समूह तेजः - स्वस्वरूप
प्रकाशानौपयिकान् स्वोग्ररश्मीन् व्यपोह, प्रभात्मकं च तेजस्समूहीकुरु ।
"	यत् - आदित्यवर्णम (तै.ना.12)  इत्यादिप्रसिद्धं सर्वेभ्यः कल्याणेभ्योऽतिशयितकल्याणं"
"शुभाश्रयभूतं ते - दिव्यं रूपं तत् पश्यामि ।	(1अत्र वर्तमानव्यपदेशः उत्तरवाक्यवत्"
तात्कालिकानुसन्धानानुवादः। प्रार्थनाप्रकरणानुरोधे तु व्यत्ययेन पश्येयमीति लिडर्थोऽत्र
ग्राह्य इत्यपुनरुक्तिः । तदा साधारण्यज्ञापनार्थं सदा पश्यामिति वा निरूपाधिकशेषत्वानुगुणोक्तिः
।)  परमात्मनोऽनुसन्धानप्रकारः
"	अथ अन्तरात्मनः अहंग्रहणेन अनुसन्धानमाह - योऽसावसौ पुरुषस्सोऽहमस्मि इति । वीप्सा"
"अत्यादरव्यंजनार्था ।	"
"	यद्वा - योऽसावतीन्द्रियग्रह्यस्सूक्ष्मो़ऽव्यक्तस्सनातनः ।"
सर्वभूतमयोऽचिन्त्यस्स एष स्वयमुद््बभौ ।। (म.स्मृ.1-7)
इत्यादिवाक्यच्छायया यत्तच्छब्दाभ्यामदश्शब्दौ विभज्य अन्वेतव्यौ;
सर्वातीन्द्रिय प्रमाणसिद्धत्वद्योतनार्थौ ।
पुरुषः - पूर्णत्वपूर्वसत्त्वादिगुणकः आदित्यवर्णविग्रहविशिष्टः सर्ववेदपठिता-
नन्यपरपुरुषसूक्तादिप्रसिद्धो महापुरुषः ।
"	सोऽहमस्मि - अहंशब्दोऽत्र जीवद्वारा तदन्तरात्मपर्यन्तः । अत"
एवास्मीत्यपि 2प्रत्यग्रूपस्वविशिष्टे
परमात्मनि विश्राम्यति । असम्द्युत्तमः (पा.सू.1-4-107) इत्येतावदेव ह्यनुशिष्टम् ।
न पुनः अस्मच्छब्दस्य प्रत्यगात्मद्वारा परमात्मपर्यन्ततायामुत्तमनिवृत्तिः ।
"	एवं तत्त्वमसि (छां.उ.6-8-7) इत्यादिषु असिशब्दोऽपि निर्वाह्यः । तत्र हि युष्मद्युपपदे"
समानाधिकरणे स्थानिन्यपि मध्यमः (पा.सू.1-4-105) इत्येतावदेव हि स्मर्यते । न तु युष्मच्छब्दस्य
स्वाभिमुखचेतनद्वारा तदन्तर्यामिपर्यन्तत्वे मध्यम- निवृत्तिः। 1लोके हि अहं त्वमस्मि
त्वमहमसि इत्याद्युपचारेषु उद्देश्यानुसारेण मध्यमोत्तमयोर्व्यवस्था । तद्वदत्रापि (त्वं
वा अहमस्मि भगवो देवते इत्यादिषु युष्मदस्मदोःसहप्रयोगोऽपि)व्यवस्थोपपद्यते,
उद्देश्यविषययोरेवात्रयुष्मदस्मच्छब्दयोः
उपपदत्वेन सूत्रकृदभिप्रेतत्वात् ।
"	2भाष्ये तु तत्त्वमसिनिरूपणावसते नात्र किञ्चिदुद्दिश्य"
किमपि विधीयते (श्रीभाष्ये.1-1-1अन्ते)इत्युक्तिरप्राप्तांशनिषेधाभिप्राया
व्यक्ता, उपसंहारत्वोपपादनात् ।
(शाङ्करमते मध्यमोत्तमपुरुषानुपपत्तिः)
"	1ये पुनः तत्त्वमसि (छां.उ.6-8-7) सोऽहमस्मि इत्यादिषु कार्यकारणोपाध्याकारविधूननेन"
निविशेषस्वरूपैक्यं वाक्यवेद्यमाहुः, तेषाम् असिवत् अस्मिरपि खण्डकः । श्रोतरि अनुसन्दातरि
च युष्मदस्मदी हि परित्यक्ते । न हि असिना कश्चित्प्रतिवोधनीयः, न च
कश्चिदस्मिना विशिष्यानुसन्धेयः ।
"	विधूननीयोपाधिविषयव्युत्पत्तिमच्छब्दसन्निधिमात्रोपजीवनेन"
कथंचिन्मध्यमोत्तमसम्पत्तिरिति चेत् - ततो वरम् अपरित्यक्तप्रवृत्तिनिमित्तमस्माकं
निर्वहणमनुसर्तुम् ।
(यादवप्रकाशमते मध्यमोत्तमपुरुषानुपपत्तिः)
"	2सन्मांत्रस्यांशिनोऽशद्वयविशिष्टताप्रतिपादनं पदतामपि सन्मात्रविवक्षायवाक्ये"
त्वमहंभावायोगात्
; त्वंता- अहंताविशिष्टं सत् इति विशिष्टविवक्षायामपि प्रथमपुरुषोपनिपातप्रसंगात् ;
दृश्ययोश्च युष्मदस्मदर्थयोर्मृत्पिण्डांशे मणिक इव घटशरावाकारयोः सदंशभूतेश्वराकारेऽपि
समन्वयायोगात्; त्वमहमर्थयोः सत्ताद्याकारस्य नित्यप्रतिपन्नतया विशेषतोऽनिर्देश्यत्वात्
अननुसन्धेयत्वाच्च न कथंचिदपि तत्त्वमसि (छां.उ.6-8-7) सोऽहमस्मि इत्यादेर्निर्वाहश्शक्यः
। 1दृष्टिविधिस्तु मोक्षार्थविद्यासु वेदान्तवादिना नांगीक्रियते ।
"	यद्यप्यत्र त्वं राजासि अहं राजास्मि"
इत्यादिवत्तादधीन्याद्युपचारविवक्षया मध्यमोत्तमयोस्सामंजस्यं,
तथापि लोकवेदयोश्चेतनपर्यन्तदेवमनुष्यादिव्यवहारन्यायेन जातिगुणशब्दगतिलाभात् तदुपेक्षा ।
"	2नन्वेवं पुरुषाख्यस्वेतरात्मसामानाधिकरण्यक्लेशं परित्यज्य योऽसावसौ पुरुषस्सोऽहमस्मि"
इति परिशुद्धस्वरूपमात्राऽनुसन्धानपरमिदं वाक्यमस्तु, मैवम्, तत्त्वमसि (छां.उ.6-8-7)
त्वं वा अहमस्मि (वरा.उ.2-34) इत्यादिषु तदनुपपत्तेः अत्रापि
तत्समानन्यायतया तथैवानुसन्धानस्यौचित्यात् ।
"	ब्रह्मात्मकोऽहमस्मि इति परविद्यांगभूतस्वात्मानुसन्धानपरत्वेऽपि"
तच्छब्देन तादधीन्यादिकं
लक्षणीयं  स्यात् ।।
17
सप्तदशो मन्त्रः
वायुरनिलममृतम्- अथेदं भस्मान्तँ शरीरम् ।
ओं क्रतो स्मर कृतँ स्मर-क्रतो स्मर कृतँ स्मर ।।17।।
(क्रतुस्वरूपे भगवति प्रारब्धपापनिवृत्तिपूर्वकरक्षणप्रार्थना)
B.17
"	वे.भा.-अनन्तरं तु परिशुद्धात्मस्वरूपमुच्यते वायुरनिलममृतम् इति ।"
"	विद्याकर्मानुसारेण तत्र तत्र गन्तृत्वात् वायुः । निलयनरहितत्वात्"
क्वचिदपि व्यवस्थितत्वाभावाच्च
अनिलम् । अमृतम्- म्रियमाणेऽपि देहसन्ताने स्वयममृतम् । इदं विजरत्वादीनामपि उपलक्षणम्
; परिशुद्धजीवविषये प्रजापतिवाक्ये विजरो विमृत्युर्विशोकः (छां.उ.8-7-1) इत्यादि सहपाठात् ।
"	अत्र वायुश्चान्तरिक्षं चैतदमृतम् (बृ.उ.4-3-3) इत्यादिपरामर्शात् वाय््वादि"
शब्दानां भूतद्वितीयविषयत्वं न शङ्कनीयम् ; पूर्वापराभ्याम् असङ्गतेः । यद्यप्यमीषां
परमात्मविषयत्वं विशिष्टवृत्या योगतो वा युज्यते, तथापि वरमिह नश्वरस्य देहस्य अनन्तरं
वचनात् तद््व्यावृत्तप्रत्यगात्मपरत्वम् ; प्राणविषयत्वेऽपि अत्र मन्दं प्रयोजनम् ।
श्वेताश्वतरीयाश्च भोग्यभोक्तृनियन्तॄणां विवेचने भोक्तृशब्दविवक्षितप्रत्य-   गात्मानम्
अमृतशब्देन आमनन्ति -
"	क्षरं प्रधानममृताक्षरं हरः क्षरात्मानावीशते देव एकः । (श्वे.उ.1-10) इति 	"
क्षरं त्वविद्या
ह्यमृतं तु विद्या विद्याऽविद्ये ईशते यस्तु सोऽन्यः । (श्वे.उ.5-1) इति च ।
(क्षराऽमृतशब्दवाच्यौ शरीरशरीरिणौ)
"	एवं प्रत्यगात्मस्वरूपस्य न जायते म्रियते वा विपश्चित्  (क.उ.2-18) इत्यादिप्रसिद्धम्"
अमृतत्वमभिधाय क्षेत्रज्ञशरीरस्य मृतत्वम् अवश्यम्भावीत्याह अथेदं भस्मान्तं शरीरम् इति ।
"	प्रकृतादर्थात् अर्थान्तरविवक्षया अत्र अथशब्दः, आत्मोत्क्रमणानन्तर्यार्थो वा,"
कर्मवश्यकात्स्न्र्यपरो
वा । तथा च स्मर्यते -
गङ्गायां सिकताधारा यथा वर्षति वासवे ।
शक्या गणयितुं लोके न व्यतीताः पितामहाः ।। (द.स्मृ.)
इति, ब्रह्मादिषु प्रलीनेषु (परा.स्मृ.) इत्यादि च ।
"	इदम् इति विशेषणम् ईश्वरशरीरत्वेन नित्यत्वेन च प्रमाणसिद्धानां"
व्यवच्छेदार्थम् । भस्मान्तम् इति संस्कारमात्रव्यञ्जकम् । कीटान्तत्वादेरन्यत्र  प्रसिद्धस्य
उपलक्षणं वा । 1शरीरशब्दे व्युत्पत्तिनिमित्तानुसारेण विशरणस्वभावत्वं गम्यते (परमात्मनः
प्रणववाच्यत्वम्)
"	एवं भोक्ता भोग्यं प्रेरितारं च मत्वा (श्वे.उ.1-12) इति क्रमेण चिदचिद्विवेकमुक्त्वा"
प्रेरितारं प्रकृतं महापुरुष प्रणवेन उपादत्ते ओम् इति । यथा आमनन्ति आथर्वणाः - यः
पुनरेतं त्रिमात्रेण ओमित्येतेनैवाक्षरेण परमपुरुषमभिध्यायीत
(प्र.उ.5-5) इति । उक्तं च योगानुशासने - 2क्लेशकर्मविपाकाशयैरपरामृष्टः पुरुष   विशेष
ईश्वरः, स पूर्वेषामपि गुरुः कालेनानवच्छेदात्, तस्य वाचकः प्रणवः (पा.यो.सू.1-24,26,27)
इति । आह च 3 सर्वज्ञः ओमित्येवं सदा विप्राः पठध्वं ध्यात केशवम् (हरिवं.वि.133-10)
इति । स्वयं च अगायत् ओमित्येकाक्षरं ब्रह्म व्याहरन् मामनुस्मरन् (भ.गी.8-13) इति ।
एवं सर्वत्र द्रष्टव्यम् ।
"	अथ क्रतुरूपिणं भगवन्तं ज्ञानयज्ञगोचरम् अभिमुखीकुर्वन् तदनुग्रहं याचते क्रतो स्मर"
कृतं इति । क्रतो ! क्रत्वात्मक! यथाऽऽह अहं क्रतुरहं यज्ञः (भ.गी.9-16) इति । यछाक्रतुरस्मिन्
लोके पुरुषो  भवति तथेतः प्रेत्य भवति ,  सक्रतुं कुर्वीत (छां.उ.3-14-1) एवं क्रतुर्हं
(अग्नि.र. 1-10-6) इत्यादिष्विव अत्रापि 1 प्रकरणादेव क्रतुशब्दः उपासनपरो वा, तद््गोचरे
तु भगवति तच्छब्दः उपचारात् ।
"	स्मर - सानुग्रहया बुद्धया विषयीकुरु, स्नेहपूर्णेन मनसा यन्नः स्मरसि केशव इतिवत्"
। उक्तं च भगवता 1 स्थिते मनसि (वरा.च.श्लो.) इत्यारभ्य-
ततस्तं म्रियमाणं तु काष्ठपाषाणसन्निभम् ।
अहं स्मरामि मद््भक्तं नयामि परमां गतिम् ।। (वरा.च.श्लो.)
इति । सर्वदा सर्वं साक्षात्कुर्वतः स्मर्तृत्ववचनमिह पूर्वकृतप्रत्यवेक्षणाभिप्रायम् ।
"	कृतं स्मर - इत्यत्रापि तथैव विवक्षा । मत्कृतं यत्किंचिदनुकूलमनुसन्धाय कृतज्ञस्त्वं"
मां रक्ष इति भावः । 2 एतावदन्तं त्वत्कृतमानुकूल्यं प्रतिसन्धाय त्वमेव शेषपूरणं कुर्विति
वा । स्मरन्ति हि जायमानं हि पुरुषम् (म.भा.शां.358) इत्यादि । स्वयमप्याह - तेषां सततयुक्तानाम्
(भ.गी.10-10) इत्यादि । क्रतो स्मर कृतं स्मर इत्यावृत्तिः , उक्तार्थे त्वरातिशयात् ।।
18
अष्टादशो मन्त्रः
अग्ने नय सुपथा राये अस्मान् विश्वानि देव वयुनानि विद्वान् ।
युयोध्यस्मज्जुहुराणमेनो भूयिष्ठां ते नम उक्तिं विधेम ।।18।।
B.18
"	वे.भा.-पुनरप्यग्निशब्दवाच्यं भगवन्तं स्वापेक्षितं प्रापय इत्याह - अग्ने नय सुपथा"
राये अस्मान् विश्वानि देव वयुनानि विद्वान् । युयोध्ययस्मज्जुहुराणमेनो भूयिष्ठां ते
नम उक्तिं विधेम - इति ।
"	अग्ने - अग्निशरीरक यस्याग्निश्शरीरम् (बृ.उ.5-7-9) इत्यन्तर्यामि-"
ब्राह्मणम् ; साक्षादप्यविरोधं जैमिनिः (ब्र.सू.1-2-29) इति न्यायात् ;  अग्नेनयनादिगुणयुक्तेति
वा । नय - प्रवर्तयेत्यर्थः । सुपथा - शोभनेन मार्गेण ;  प्रतिषेधस्पर्शरहितेन  उपायेनेति
यावत् । राये - विद्यार्थशरीरसंरक्षणत्वदर्चनाद्यनुगुणाय धनाय । यद्वा अर्थप्रकरणानुगुण्यात् -
अतस्करकरग्राह्यमराजकवशंवदम् ।
अदायादविभागार्हं धनमार्जय सुस्थिरम् ।। (या.स्मृ.2-40) अनन्तं बत मे वित्तम् (म.भा.शां.17-223)
इत्यादिषु उक्तम् अलौकिकम्  धनम् इीह विवक्षितम् ।  एक एव मन्त्रः प्रकरणादिभिः विशेषितः
तत्तदनुगुणमर्थं विवक्षतीति सम्यङ््न्यायविदः । अस्मान् - त्वदनन्यभावान् अनन्यगतींश्च
। विश्वानि देव वयुनानिविद्वान् - देव - अस्मदपेक्षितप्रदानानुरूपविचित्रक्रीडायुक्त
। माया वयुनं ज्ञानम् (निघण्टुः3-9) इति नैघण्टुकाः । अतो ज्ञानमुखेन उपायविशेषा इह
वयुनशब्देन विक्षिताः । सर्वान् तत्तदधीकारानुगुणान् चतुर्विधपुरुषार्थोपायान् यथावत्
विद्वान् त्वमविदुषोऽस्मान् नेतुमर्हसीति भावः ।
"	युयोध्यस्मज्जुहुराणम् - बन्धनात्मकतया  अचिन्त्यप्रकारकौटिल्यवत्तया वा बाधमानमित्यर्थः"
। एनः -अकृत्यकरणकृत्याकरणादिरूपं त्वदनुभवादिप्रतिबन्धकम् अस्मत् - अस्मत्तो युयोधि
- पृथक्कुरु, विनाशय इत्यर्थः ।
(अभीष्टसाधिकायाः प्रपत्तोर्विधानम्)
"	भूयिष्ठां ते नम उक्तिं विधेम - अनन्यगतिः इत्यादिगुणैरावृत्तितश्च भूयसीं नम उक्तिं"
ते विदध्महे । व्यत्ययो हि बहुलमनुशिष्टः। नम उक्तेरनुवृत्तिं वा नाथं प्रति नाथते ।
नम इत्येव वादिनः (म.भा.शां.337-340) इति हि मुक्तलक्षणा अपि पुरुषाः मोक्षधर्मे प्रतिपादिताः
। मानसकायिकयोः नमसोरभावेपि नमश्शब्दमात्रेण प्रसत्तुमर्हसि इति उक्तिशब्दाभिप्रायः
। एवं परतत्वतद्विभूतियोगतदुपासनतद्विशेषान् संगृह्य संहितेयं समपूर्यत ।।
व्यक्ताव्यक्ते वाजिनां संहितान्ते व्याख्यामित्थं वाजिवक्त्रप्रसादात् ।
वैश्वामित्रो विश्वमित्रं व्यतानीद्विद्वच्छात्रप्रीतये वेंकटेशः ।।
*1अभेदं भोक्तॄणामथ च भविनामेव परतां तथा भेदाभेदं जिनसुगतनीतिं च जगति । असम्पाद्यां
मुक्तिं भवभयमलीकं च पठतामसावीशेत्यादिर्न कथमनुवाकः प्रतिभटः।