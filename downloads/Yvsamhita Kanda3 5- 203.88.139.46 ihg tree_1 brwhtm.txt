3.5.0.0
।। हरिः ओम् ।। ।। तैत्तिरीयसंहिता तृतीयकाण्डे पञ्चमः प्रश्नः ।।
3.5.1.1
पूर्णा पश्चादुत पूर्णा पुरस्तादुन्मध्यतः पौर्णमासी जिगाय । तस्यां देवा अधि संवसन्त उत्तमे नाक इह मादयन्ताम् । यत्ते देवा अदधुर्भागधेयममावास्ये संवसन्तो महित्वा । सा नो यज्ञम्पिपृहि विश्ववारे रयिं नो धेहि सुभगे सुवीरम् । निवेशनी संगमनी वसूनां विश्वा रूपाणि वसून्यावेशयन्ती । सहस्रपोष सुभगा रराणा सा न आ गन्वर्चसा [1]
3.5.1.2
संविदाना । अग्नीषोमौ प्रथमौ वीर्येण वसून्रुद्रानादित्यानिह जिन्वतम् । माध्य हि पौर्णमासं जुषेथाम्ब्रह्मणा वृद्धौ सुकृतेन सातावथास्मभ्य सहवीरा रयिं नि यच्छतम् । आदित्याश्चाङ्गिरसश्चाग्नीनादधत ते दर्‌शपूर्णमासौ प्रैप्सन्तेषामङ्गिरसां निरुप्त हविरासीदथादित्या एतौ होमावपश्यन्तावजुहवुस्ततो वै ते दर्‌शपूर्णमासौ [2]
3.5.1.3
पूर्व आलभन्त दर्‌शपूर्णमासावालभमान एतौ होमौ पुरस्ताज्जुहुयाथ्साख्षादेव दर्‌शपूर्णमासावा लभते ब्रह्मवादिनो वदन्ति स त्वै दर्‌शपूर्णमासावालभेत य एनयोरनुलोमं च प्रतिलोमं च विद्यादित्यमावास्याया ऊर्ध्वं तदनुलोम-म्पौर्णमास्यै प्रतीचीनं तत्प्रतिलोमय्यँत्पौर्णमासीम्पूर्वामालभेत प्रतिलोममेनावा लभेतामुमपख्षीयमाणमन्वप [3]
3.5.1.4
ख्षीयेत सारस्वतौ होमौ पुरस्ताज्जुहुयादमावास्या वै सरस्वत्यनुलोममेवैनावा लभतेऽमुमाप्यायमानमन्वा प्यायतआग्नावैष्णवमेकादशकपालम्पुरस्तान्निर्वपेथ्सरस्वत्यै चरु सरस्वते द्वादशकपालय्यँदाग्नेयो भवत्यग्निर्वै यज्ञमुखं यज्ञमुखमेवर्द्धिम्पुरस्ताद्धत्ते यद्वैष्णवो भवति यज्ञो वै विष्णुर्यज्ञमेवारभ्य प्र तनुते सरस्वत्यै चरुर्भवति सरस्वते द्वादशकपालोऽमावास्या वै सरस्वती पूर्णमासः सरस्वान्तावेव साख्षादा रभत ऋध्नोत्याभ्यान्द्वादशकपालः सरस्वते भवति मिथुनत्वाय प्रजात्यै मिथुनौ गावौ दख्षिणा समृद्ध्यै ।। [4]
3.5.1.0
वर्चसा वै ते दर्‌शपूर्णमासावप तनुते सरस्वत्यै पञ्चविशतिश्च ।।1।।
3.5.2.1
ऋषयो वा इन्द्रम्प्रत्यख्षं नापश्यन्तं वसिष्ठः प्रत्यख्षम्पश्यथ्सोऽब्रवीद्ब्राह्मणं ते वख्ष्यामि यथा त्वत्पुरोहिताः प्रजाः प्रजनिष्यन्तेऽथ मेतरेभ्य ऋषिभ्यो मा प्र वोच इति तस्मा एतान्थ्स्तोमभागानब्रवीत्ततो वसिष्ठपुरोहिताः प्रजाः प्राजायन्त तस्माद्वासिष्ठो ब्रह्मा कार्यः प्रैव जायते रश्मिरसि ख्षयाय त्वा ख्षयं जिन्वेति [5]
3.5.2.2
आह देवा वै ख्षयो देवेभ्य एव यज्ञम्प्राह प्रेतिरसि धर्माय त्वा धर्मं जिन्वेत्याह मनुष्या वै धर्मो मनुष्येभ्य एव यज्ञम्प्राहान्वितिरसि दिवे त्वा दिवं जिन्वेत्याहैभ्य एव लोकेभ्यो यज्ञम्प्राह विष्टम्भोऽसि वृष्ट्यै त्वा वृष्टिं जिन्वेत्याह वृष्टिमेवाव [6]
3.5.2.3
रुन्द्धे प्रवास्यनुवासीत्याह मिथुनत्वायोशिगसि वसुभ्यस्त्वा वसूञ्जिन्वेत्याहाष्टौ वसव एकादश रुद्रा द्वादशादित्या एतावन्तो वै देवास्तेभ्य एव यज्ञम्प्राहौजोऽसि पितृभ्यस्त्वा पितॄञ्जिन्वेत्याह देवानेव पितॄननु सं तनोति तन्तुरसि प्रजाभ्यस्त्वा प्रजा जिन्व [7]
3.5.2.4
इत्याह पितॄनेव प्रजा अनु सं तनोति पृतनाषाडसि पशुभ्यस्त्वा पशूञ्जिन्वेत्याह प्रजा एव पशूननु सं तनोतिरेवदस्योषधीभ्यस्त्वौषधीर्जिन्वेत्याहौषधीष्वेव पशून्प्रति ष्ठापयत्यभिजिदसि युक्तग्रावेन्द्राय त्वेन्द्रं जिन्वेत्याहाभिजित्या अधिपतिरसि प्राणाय त्वा प्राणम् [8]
3.5.2.5
जिन्वेत्याह प्रजास्वेव प्राणान्दधाति त्रिवृदसि प्रवृदसीत्याह मिथुनत्वाय सरोहोऽसि नीरोहोऽसीत्याह प्रजात्यैवसुकोऽसि वेषश्रिरसि वस्यष्टिरसीत्याह प्रतिष्ठित्यै ।। [9]
3.5.2.0
जिन्वेत्यव प्रजा जिन्व प्राणन्त्रिशच्च ।।2।।
3.5.3.1
अग्निना देवेन पृतना जयामि गायत्रेण छन्दसा त्रिवृता स्तोमेन रथंतरेण साम्ना वषट्कारेण वज्रेण पूर्वजान्भ्रातृव्यानधरान्पादयाम्यवैनान्बाधे प्रत्येनान्नुदेऽस्मिन्ख्षयेऽस्मिन्भूमिलोके योऽस्मान्द्वेष्टि यं च वयं द्विष्मो विष्णोः क्रमेणात्येनान्क्रामामीन्द्रेण देवेन पृतना जयामि त्रैष्टुभेन छन्दसा पञ्चदशेन स्तोमेन बृहता साम्ना वषट्कारेण वज्रेण [10]
3.5.3.2
सहजान्‌विश्वेभिर्देवेभिः पृतना जयामि जागतेन छन्दसा सप्तदशेन स्तोमेन वामदेव्येन साम्ना वषट्कारेण वज्रेणापरजानिन्द्रेण सयुजो वय सासह्याम पृतन्यतः । घ्नन्तो वृत्राण्यप्रति । यत्ते अग्ने तेजस्तेनाहं तेजस्वी भूयासं यत्ते अग्ने वर्चस्तेनाहं वचस्वी भूयासं यत्ते अग्ने हरस्तेनाह हरस्वी भूयासम् ।। [11]
3.5.3.0
बृहता साम्ना वषट्कारेण वज्रेण षट्चत्वारिशच्च ।।3।।
3.5.4.1
ये देवा यज्ञहनो यज्ञमुषः पृथिव्यामध्यासते । अग्निर्मा तेभ्यो रख्षतु गच्छेम सुकृतो वयम् । आगन्म मित्रावरुणा वरेण्या रात्रीणाम्भागो युवयोर्यो अस्ति । नाकं गृह्णानाः सुकृतस्य लोके तृतीये पृष्ठे अधि रोचने दिवः । ये देवा यज्ञहनो यज्ञमुषोऽन्तरिख्षेऽध्यासते । वायुर्मा तेभ्यो रख्षतु गच्छेम सुकृतो वयम् । यास्ते रात्रीः सवितः [12]
3.5.4.2
देवयानीरन्तरा द्यावापृथिवी वियन्ति । गृहैश्च सर्वैः प्रजया न्वग्रे सुवो रुहाणास्तरता रजासि । ये देवा यज्ञहनो यज्ञमुषो दिव्यध्यासते । सूर्यो मा तेभ्यो रख्षतु गच्छेम सुकृतो वयम् । येनेन्द्राय समभरः पयास्युत्त-मेन हविषा जातवेदः । तेनाग्ने त्वमुत वर्धयेम सजाताना श्रैष्ठ्य आ धेह्येनम् । यज्ञहनो वै देवा यज्ञमुषः [13]
3.5.4.3
सन्ति त एषु लोकेष्वासत आददाना विमथ्नाना यो ददाति यो यजते तस्य । ये देवा यज्ञहनः पृथिव्यामध्यासते ये अन्तरिख्षे ये दिवीत्याहेमानेव लोकास्तीर्त्वा सगृहः सपशुः सुवर्गं लोकमेत्यप वै सोमेनेजानाद्देवताश्च यज्ञश्च क्रामन्त्याग्नेयम्पञ्चकपालमुदवसानीयं निर्वपेदग्निः सर्वा देवताः [14]
3.5.4.4
पाङ्क्तो यज्ञो देवताश्चैव यज्ञं चाव रुन्द्धे गायत्रो वा अग्निर्गायत्रछन्दास्तं छन्दसा व्यर्धयति यत्पञ्चकपालं करोत्यष्टाकपालः कार्योऽष्टाख्षरा गायत्री गायत्रोऽग्निर्गायत्रछन्दाः स्वेनैवैनं छन्दसा समर्धयति पङ्क्त्यौ याज्यानुवाक्ये भवतः पाङ्क्तो यज्ञस्तेनैव यज्ञान्नैति ।। [15]
3.5.4.0
सवितर्देवा यज्ञमुषः सर्वा देवतास्त्रिचत्वारिशच्च ।।4।।
3.5.5.1
सूर्यो मा देवो देवेभ्यः पातु वायुरन्तरिख्षाद्यजमानोऽग्निर्मा पातु चख्षुषः । सख्ष शूष सवितर्विश्वचऱ्षण एतेभिः सोम नामभिर्विधेम ते तेभिः सोम नामभिर्विधेम ते । अहम्परस्तादहमवस्तादहं ज्योतिषा वि तमो ववार । यदन्तरिख्षं तदु मे पिताभूदह सूर्यमुभयतो ददर्‌शाहम्भूयासमुत्तमः समानानाम् [16]
3.5.5.2
आ समुद्रादाऽन्तरिख्षात्प्रजापतिरुदधिं च्यावयातीन्द्रः प्र स्नौतु मरुतो वऱ्षयन्तून्नम्भय पृथिवीम्भिन्द्धीदं दिव्यं नभः । उद्नो दिव्यस्य नो देहीशानो वि सृजा दृतिम् । पशवो वा एते यदादित्य एष रुद्रो यदग्निरोषधीः प्रास्याग्नावादित्यं जुहोति रुद्रादेव पशूनन्तर्दधात्यथो ओषधीष्वेव पशून् [17]
3.5.5.3
प्रति ष्ठापयति कविर्यज्ञस्य वि तनोति पन्थां नाकस्य पृष्ठे अधि रोचने दिवः । येन हव्यं वहसि यासि दूत इतः प्रचेता अमुतः सनीयान् । यास्ते विश्वाः समिधः सन्त्यग्ने याः पृथिव्याम्बऱ्हिषि सूर्ये याः । तास्ते गच्छन्त्वाहुतिं घृतस्य देवायते यजमानाय शर्म । आशासानः सुवीर्य रायस्पोष स्वश्वियम् । बृहस्पतिना राया स्वगाकृतो मह्यं यजमानाय तिष्ठ ।। [18]
3.5.5.0
समानानामोषधीष्वेव पशून्मह्यय्यँजमानायैकञ्च ।।5।।
3.5.6.1
सं त्वा नह्यामि पयसा घृतेन सं त्वा नह्याम्यप ओषधीभिः । सं त्वा नह्यामि प्रजयाहमद्य सा दीख्षिता सनवो वाजमस्मे । प्रैतु ब्रह्मणस्पत्नी वेदिं वर्णेन सीदतु । अथाहमनुकामिनी स्वे लोके विशा इह । सुप्रजसस्त्वा वय सुपत्नीरुप सेदिम । अग्ने सपत्नदम्भनमदब्धासो अदाभ्यम् । इमं वि ष्यामि वरुणस्य पाशम् [19]
3.5.6.2
यमबध्नीत सविता सुकेतः । धातुश्च योनौ सुकृतस्य लोके स्योनम्मे सह पत्या करोमि । प्रेह्युदेह्यृतस्य वामीरन्वग्निस्तेऽग्रं नयत्वदितिर्मध्यं ददता रुद्रावसृष्टासि युवा नाम मा मा हिसीर्वसुभ्यो रुद्रेभ्य आदित्येभ्यो विश्वेभ्यो वो देवेभ्यः पन्नेजनीर्गृह्णामि यज्ञाय वः पन्नेजनीः सादयामि विश्वस्य ते विश्वावतो वृष्णियावतः [20]
3.5.6.3
तवाग्ने वामीरनु संदृशि विश्वा रेतासि धिषीयागन्देवान्‌यज्ञो नि देवीर्देवेभ्यो यज्ञमशिषन्नस्मिन्थ्सुन्वति यजमान आशिषः स्वाहाकृताः समुद्रेष्ठा गन्धर्वमा तिष्ठताऽनु । वातस्य पत्मन्निड ईडिताः ।। [21]
3.5.6.0
पाशव्वृँष्णियावतस्त्रिशच्च ।।6।।
3.5.7.1
वषट्कारो वै गायत्रियै शिरोऽच्छिनत्तस्यै रसः परापतथ्स पृथिवीम्प्राविशथ्स खदिरोऽभवद्यस्य खादिरः स्रुवो भवति छन्दसामेव रसेनाव द्यति सरसा अस्याहुतयो भवन्ति तृतीयस्यामितो दिवि सोम आसीत्तं गायत्र्याहरत्तस्य पर्णमच्छिद्यत तत्पर्णोऽभवत्तत्पर्णस्य पर्णत्वं यस्य पर्णमयी जुहूः [22]
3.5.7.2
भवति सौम्या अस्याहुतयो भवन्ति जुषन्तेऽस्य देवा आहुतीर्देवा वै ब्रह्मन्नवदन्त तत्पर्ण उपाशृणोथ्सुश्रवा वै नाम यस्य पर्णमयी जुहूर्भवति न पाप श्लोक शृणोति ब्रह्म वै पर्णो विण्मरुतोऽन्नं विण्मारुतोऽश्वत्थो यस्य पर्णमयी जुहूर्भवत्याश्वत्थ्युपभृद्ब्रह्मणैवान्नमव रुन्द्धेऽथो ब्रह्म [23]
3.5.7.3
एव विश्यध्यूहति राष्ट्रं वै पर्णो विडश्वत्थो यत्पर्णमयी जुहूर्भवत्याश्वत्थ्युपभृद्राष्ट्रमेव विश्यध्यूहति प्रजापतिर्वा अजुहोथ्सा यत्राहुतिः प्रत्यतिष्ठत्ततो विकङ्कत उदतिष्ठत्ततः प्रजा असृजत यस्य वैकङ्कती ध्रुवा भवति प्रत्येवास्याहुतयस्तिष्ठन्त्यथो प्रैव जायत एतद्वै स्रुचा रूपं यस्यैवरूपाः स्रुचो भवन्ति सर्वाण्येवैन रूपाणि पशूनामुप तिष्ठन्ते नास्यापरूपमात्मञ्जायते ।। [24]
3.5.7.0
जुहूरथो ब्रह्म स्रुचा सप्तदश च ।।7।।
3.5.8.1
उपयामगृहीतोऽसि प्रजापतये त्वा ज्योतिष्मते ज्योतिष्मन्तं गृह्णामि दख्षाय दख्षवृधे रातं देवेभ्योऽग्निजिह्वेभ्य-स्त्वर्तायुभ्य इन्द्रज्येष्ठेभ्यो वरुणराजभ्यो वातापिभ्यः पर्जन्यात्मभ्यो दिवे त्वान्तरिख्षाय त्वा पृथिव्यै त्वापेन्द्र द्विषतो मनोऽप जिज्यासतो जह्यप यो नोऽरातीयति तं जहि प्राणाय त्वापानाय त्वा व्यानाय त्वा सते त्वासते त्वाद्भ्यस्त्वौषधीभ्यो विश्वेभ्यस्त्वा भूतेभ्यो यतः प्रजा अक्खिद्रा अजायन्त तस्मै त्वा प्रजापतये विभूदाव्ने ज्योतिष्मते ज्योतिष्मन्तं जुहोमि ।। [25]
3.5.8.0
ओषधीभ्यश्चतुर्दश च ।।8।।
3.5.9.1
यां वा अध्वर्युश्च यजमानश्च देवतामन्तरितस्तस्या आ वृश्च्येते प्राजापत्यं दधिग्रहं गृह्णीयात्प्रजापतिः सर्वा देवतादेवताभ्य एव नि ह्नुवाते ज्येष्ठो वा एष ग्रहाणाय्यँस्यैष गृह्यते ज्यैष्ठ्यमेव गच्छति सर्वासां वा एतद्देवताना रूपं यदेष ग्रहो यस्यैष गृह्यते सर्वाण्येवैन रूपाणि पशूनामुप तिष्ठन्त उपयामगृहीतः [26]
3.5.9.2
असि प्रजापतये त्वा ज्योतिष्मते ज्योतिष्मन्तं गृह्णामीत्याह ज्योतिरेवैन समानानां करोत्यग्निजिह्वेभ्यस्त्वर्तायुभ्य इत्याहैतावतीर्वै देवतास्ताभ्य एवैन सर्वाभ्यो गृह्णात्यपेन्द्र द्विषतो मन इत्याह भ्रातृव्यापनुत्त्यै प्राणाय त्वापानाय त्वेत्याह प्राणानेव यजमाने दधाति तस्मै त्वा प्रजापतये विभूदाव्ने ज्योतिष्मते ज्योतिष्मन्तं जुहोमि [27]
3.5.9.3
इत्याह प्रजापतिः सर्वा देवताः सर्वाभ्य एवैनं देवताभ्यो जुहोत्याज्यग्रहं गृह्णीयात्तेजस्कामस्य तेजो वा आज्यन्तेजस्व्येव भवति सोमग्रहं गृह्णीयाद्ब्रह्मवर्चसकामस्य ब्रह्मवर्चसं वै सोमो ब्रह्मवर्चस्येव भवति दधिग्रहं गृह्णीयात्पशुकामस्योर्ग्वै दध्यूर्क्पशव ऊर्जैवास्मा ऊर्जम्पशूनव रुन्द्धे ।। [28]
3.5.9.0
उपयामगृहीतो जुहोमि त्रिचत्वारिशच्च ।।9।।
3.5.10.1
त्वे क्रतुमपि वृञ्जन्ति विश्वे द्विर्यदेते त्रिर्भवन्त्यूमाः । स्वादोः स्वादीयः स्वादुना सृजा समत ऊ षु मधु मधुनाभि योधि । उपयामगृहीतोऽसि प्रजापतये त्वा जुष्टं गृह्णाम्येष ते योनिः प्रजापतये त्वा । प्राणग्रहान्गृह्णात्येतावद्वा अस्ति यावदेते ग्रहाः स्तोमाश्छन्दासि पृष्ठानि दिशो यावदेवास्ति तत् [29]
3.5.10.2
अव रुन्द्धे ज्येष्ठा वा एतान्ब्राह्मणाः पुरा विद्वामक्रन्तस्मात्तेषा सर्वा दिशोऽभिजिता अभूवन्‌यस्यैते गृह्यन्ते ज्यैष्ठ्यमेव गच्छत्यभि दिशो जयति पञ्च गृह्यन्ते पञ्च दिशः सर्वास्वेव दिख्ष्वृध्नुवन्ति नवनव गृह्यन्ते नव वै पुरुषे प्राणाः प्राणानेव यजमानेषु दधति प्रायणीये चोदयनीये च गृह्यन्ते प्राणा वै प्राणग्रहाः [30]
3.5.10.3
प्राणैरेव प्रयन्ति प्राणैरुद्यन्ति दशमेऽहन्गृह्यन्ते प्राणा वै प्राणग्रहाः प्राणेभ्यः खलु वा एतत्प्रजा यन्ति यद्वामदेव्यं योनेश्च्यवते दशमेऽहन्वामदेव्यं योनेश्च्यवते यद्दशमेऽहन्गृह्यन्ते प्राणेभ्य एव तत्प्रजा न यन्ति ।। [31]
3.5.10.0
तत्प्राणग्रहाः सप्तत्रिशच्च ।।10।।
3.5.11.1
प्र देवं देव्या धिया भरता जातवेदसम् । हव्या नो वख्षदानुषक् । अयमु ष्य प्र देवयुऱ्होता यज्ञाय नीयते ।रथो न योरभीवृतो घृणीवाञ्चेतति त्मना । अयमग्निरुरुष्यत्यमृतादिव जन्मनः । सहसश्चिथ्सहीयान्देवो जीवातवे कृतः । इडायास्त्वा पदे वयं नाभा पृथिव्या अधि । जातवेदो नि धीमह्यग्ने हव्याय वोढवे । [32]
3.5.11.2
अग्ने विश्वेभिः स्वनीक देवैरूर्णावन्तम्प्रथमः सीद योनिम् । कुलायिनं घृतवन्त सवित्रे यज्ञं नय यजमानाय साधु । सीद होतः स्व उ लोके चिकित्वान्थ्सादया यज्ञ सुकृतस्य योनौ । देवावीर्देवान्‌हविषा यजास्यग्ने बृहद्यजमाने वयो धाः । नि होता होतृषदने विदानस्त्वेषो दीदिवा असदथ्सुदख्षः । अदब्धव्रतप्रमतिर्वसिष्ठः सहस्रम्भरः शुचिजिह्वो अग्निः । त्वं दूतस्त्वम् [33]
3.5.11.3
उ नः परस्पास्त्वं वस्य आ वृषभ प्रणेता । अग्ने तोकस्य नस्तने तनूनामप्रयुच्छन्दीद्यद्बोधि गोपाः । अभि त्वा देव सवितरीशानं वार्याणाम् । सदावन्भागमीमहे । मही द्यौः पृथिवी च न इमं यज्ञम्मिमिख्षताम् । पिपृतां नो भरीमभिः । त्वामग्ने पुष्करादध्यथर्वा निरमन्थत । मूर्ध्नो विश्वस्य वाघतः । तमु [34]
3.5.11.4
त्वा दध्यङ्ङृषिः पुत्र ईधे अथर्वणः । वृत्रहणम्पुरंदरम् । तमु त्वा पाथ्यो वृषा समीधे दस्युहन्तमम् । धनंजय रणेरणे । उत ब्रुवन्तु जन्तव उदग्निर्वृत्रहाजनि । धनंजयो रणेरणे । आ य हस्ते न खादिन शिशुं जातं न बिभ्रति । विशामग्नि स्वध्वरम् । प्र देवं देववीतये भरता वसुवित्तमम् । आ स्वे योनौ नि षीदतु । आ [35]
3.5.11.5
जातं जातवेदसि प्रिय शिशीतातिथिम् । स्योन आ गृहपतिम् । अग्निनाग्निः समिध्यते कविर्गृहपतिर्युवा ।हव्यवाड्जुह्वास्यः । त्व ह्यग्ने अग्निना विप्रो विप्रेण सन्थ्सता । सखा सख्या समिध्यसे । तम्मर्जयन्त सुक्रतुम्पुरोयावानमाजिषु । स्वेषु ख्षयेषु वाजिनम् । यज्ञेन यज्ञमयजन्त देवास्तानि धर्माणि प्रथमान्यासन्न् । ते ह नाकम्महिमानः सचन्ते यत्र पूर्वे साध्याः सन्ति देवाः ।। [36]
3.5.11.0
वोढवे दूतस्त्वन्तमु सीदत्वा यत्र चत्वारि च ।।11।।
3.5.0.0
पूर्णर्‌षयोऽग्निना ये देवास्सूर्यो मा सन्त्वा नह्यामि वषट्कारस्स खदिर उपयामगृहीतोऽसि याव्वैँ त्वे क्रतुम्प्र देवमेकादश ।।11।।पूर्णा सहजान्तवाग्ने प्राणैरेव षट्त्रिशत् ।।36।। पूर्णा सन्ति देवाः ।। हरिः ओम् ।। श्रीकृष्णार्पणमस्तु ।।