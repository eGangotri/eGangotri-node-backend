1.1	ब्रह्म रात्र्याम् व्यतीतायां प्रबुद्धे पद्म संभवे विष्णुः सिसृक्षुर् भूतानि ज्ञात्वा भूमिं जलानुगाम् ।।
1.2	जल क्रीडा रुचि शुभं कल्पाधिषु यथा पुरा । वाराहम् आस्थितो रूपम् उज्जहार वसुंधराम् ।।
1.3	वेद पादो यूप दंष्ट्रः क्रतु दन्तश् चिती मुखः अग्नि जिह्वो दर्भ रोमा ब्रह्म शीर्षो महा तपाः ।।
1.4	अहो रात्रेक्षणो दिव्यो वेदाङ्ग श्रुति भूषणः आज्य नासः स्रुव तुण्डः साम घोष स्वनो महान् ।।
1.5	धर्म सत्य मयः श्रीमान् क्रम विक्रम सत्कृतः प्रायश्चित्त महा घोणः पशु जानुर् महा कृतिः ।।
1.6	उद्गात्रान्त्रो होम लिङ्गो बीजौषधि महा फलः वेद्य् अन्तरात्मा मन्त्र स्फिग् विकृतः सोम शोणितः
1.7	प्राग्वंष कायो द्युति मान् नाना दीक्षाभिर् अन्वितः ।। वेदि स्कन्धो हविर् गन्धो हव्य कव्यादि वेग वान्
1.8	दक्षिणा हृदयो योग महा मन्त्र मयो महान् उपाकर्मोष्ठ रुचिरः प्रवर्ग्यावर्त भूषणः ।।
1.9	नाना च्छन्दो गति पथो गुह्योपनिषद् आसनः छाया पत्नी सहायो वै मणि शृङ्ग इवोदितः ।।
1.10	महीं सागर पर्यन्ताम् स शैल वन काननाम् एकार्णव जल भ्रष्टाम् एकार्णव गतः प्रभुः ।।
1.11	दंष्ट्राग्रेण समुद्धृत्य लोकानां हित काम्यया आदि देवो महा योगी चकार जगतीं पुनः ।।
1.12	एवं यज्ञ वराहेण भूत्वा भूत हितार्थिना उद्धृता पृथिवी देवी रसातल गता पुरा ।।
1.13	उद्धृत्य निश्चले स्थाने स्थापयित्वा तथा स्वके यथा स्थानम् विभज्य आपस् तद् गता मधुसूदनः ।।
1.14	सामुद्र्यश् च समुद्रेषु नादेयीश् च नदीषु च पल्वलेषु च पाल्वल्यः सरःसु च सरो भवाः ।।
1.15	पाताल सप्तकम् चक्रे लोकानां सप्तकं तथा द्वीपानाम् उदधीनां च स्थानानि विविधानि च ।।
1.16	स्थान पालान् लोक पालान् नदीः शैल वनस्पतीन् ऋषींश् च सप्त धर्म ज्ञान् वेदान् सान्ङान् सुरासुरान् ।।
1.17	मेघेन्द्र चाप शंपाद्यान् यज्ञांश् च विविधांस् तथा ।। पिशाचोरग गन्धर्व यक्ष राक्षस मानुषान् पशु पक्षि मृगाद्याम्श् च भूत ग्रामम् चतुर्विधम्
1.18	एवं वराहो भगवान् कृत्वा इदम् स चराचरम् जगज् जगाम लोकानाम् अविज्ञातां तदा गतिम् ।।
1.19	अविज्ञातां गतिं याते देव देवे जनार्दने वसुधा चिन्तयाम् आस का धृतिर् मे भविष्यति ।।
1.20	पृच्छामि कश्यपं गत्वा स मे वक्ष्यत्य् अ संशयम् मदीयां वहते चिन्तां नित्यम् एव महा मुनिः ।।
1.21	एवं सा निश्चयं कृत्वा देवी स्त्री रूप धारिणी जगाम कश्यपं द्रष्टुं दृष्टवांस् तां च कश्यपः ।।
1.22	नील पङ्क ज पत्राक्षीम् शारदेन्दु निभाननाम् अलि संघाल काम् शुभ्रां बन्धु जीवा धराम् शुभाम् ।।
1.23	सु भ्रूम् सु सूक्ष्म दशनाम् चारु नासाम् नत भ्रुवम् कंबु कण्ठीम् संहतोरूम् पीनोरुजघन स्थलाम्
1.24	शक्रेभ कुम्भ संकाशौ शात कुम्भ सम द्युती ।। विरेजतुः स्तनौ यस्याः समौ पीनौ निरन्तरौ
1.25	रुक्म स्तंभ निभाव् ऊरू गूढे श्लिष्टे च जानुनी ।। मृणाल कोमलौ बाहू करौ किसलयोपमौ
1.26	जघनं च घनं मध्यं यथा केसरिणः शिशोः ।। जङ्घे विरोमे सु समे पादाव् अति मनो रमौ
1.27	कुर्वाणां वीक्षितैर् नित्यं नीलोत्पल युता दिशः ।। प्रभा युता नखास् ताम्रा रूपं सर्व मनो हरम्
1.28	सु सूक्ष्म शुक्ल वसनाम् रत्नोत्तम विभूषिताम् ।। कुर्वाणां प्रभया देवीं तथा वितिमिरा दिशः ।
1.29	पद न्यासैर् वसु मतीम् स पद्माम् इव कुर्वतीं रूप यौवन संपन्नाम् विनीत वद् उपस्थिताम् ।।
1.30	समीपम् आगतां दृष्ट्वा पूजयित्वाथ कश्यपः उवाच तां वरारोहे विज्ञातं हृद् गतम् मया ।।
1.31	धरे तव विशालाक्षि गच्छ देवि जनार्दनम् स ते वक्ष्यत्य् अशेषेण भाविनी ते यथा धृतिः ।।
1.32	क्षीरोदे वसतिस् तस्य मया ज्ञाता शुभानने ध्यान योगेन चार्व् अङ्गि त्वद् अर्थम् तत् प्रसादतः ।।
1.33	इत्य् एवम् उक्ता संपूज्य कश्यपं वसुधा ततः प्रययौ केशवं द्रष्टुं क्षीरोदम् अथ सागरम् ।।
1.34	सा ददर्श अमृत निधिम् चन्द्र रश्मि मनो हरम् पवन क्षोभ संजात वीची शत समाकुलम् ।।
1.35	हिमवच् छत संकाशम् भू मण्डलम् इवापरम् ।। वीची हस्तैः प्रचलितैर् आह्वयानम् इव क्षितिम् ।।
1.36	तैर् एव शुक्लतां चन्द्रे विदधानम् इवानिशम् अन्तर स्थेन हरिणा विगताशेष कल्मषम् ।।
1.37	पाण्डुरं ख गमागंयम् अधो भुवन वर्तिनम् ।। यस्मात् तस्माद् धारयन्तं सु शुक्लाम् तनुम् ऊर्जिताम्
1.38	इन्द्र नील कडाराढ्यम् विपरीतम् इवाम्बरम् फलावली समुद्भूत वन संघम् इवाचितम् ।।
1.39	निर्मोकम् इव शेषाहेर् विस्तीर्णान्तम् अतीव हि तं दृष्ट्वा तत्र मध्य स्थम् दडृशे केशवालयम् ।।
1.40	अनिर्देश्य परीमाणम् अनिर्देश्यर्द्धि संयुतम् शेष पर्यङ्क गम् तस्मिन् ददर्श मधु सूदनम् ।।
1.41	शेषाहि फण रत्नाम्शु दुर्विभाव्य मुखाम्बुजम् शशाङ्क शत संकाशम् सूर्यायुत सम प्रभम् ।।
1.42	पीत वास सम क्षोभ्यम् *सर्व रत्न विभूषितम् । सवरत्न मुकुटेनार्क वर्णेन कुण्डलाभ्यां विराजितम् ।।
1.43	संवाह्यमानाङ्घ्रि युगम् लक्ष्म्या कर तलैः शुभैः शरीर धारिभिः शस्त्रैः सेव्यमानं समन्ततः ।।
1.44	तं दृष्ट्वा पुण्डरीकाक्षम् ववन्दे मधु सूदनम् जानुभ्याम् अवनिं गत्वा विज्ञापयति चाप्य् अथ ।।
1.45	उद्धृताहम् त्वया देव रसातल तलम् गता स्व स्थाने स्थापिता विष्णो लोकानां हित काम्यया ।।
1.46	एवम् उक्तस् तया देव्या देवो वचनम् अब्रवीत् ।। तत्राधुना हि देवेश का धृतिर् मे भविष्यति
1.47	वर्णाश्रमाचार रताः सन्तः शास्त्रैक तत् पराः त्वां धरे धारयिष्यन्ति तेषां त्वद् भार आहितः ।।
1.48	एवम् उक्ता वसु मती देव देवम् अभाषत वर्णानाम् आश्रमाणां च धर्मान् वद सनातन ।।
1.49	त्वत्तोऽहम् श्रोतुम् इच्छामि त्वं हि मे परमा गतिः ।। नमस् ते देव देवेश देवारि बल सूदन ।।
1.50	नारायण जगन् नाथ शङ्ख चक्र गदा धर पद्म नाभ हृषीकेश महा बल पराक्रम ।।
1.51	अतीन्द्रिय सु दुष् पार देव शार्ङ्ग धनुर्धर वराह भीम गोविन्द पुराण पुरुषोत्तम ।।
1.52	हिरण्य केश विश्वाक्ष यज्ञ मूर्ते निर् अञ्जन क्षेत्र क्षेत्र ज्ञ देवेश सलिलार्णव शायक ।।
1.53	मन्त्र मन्त्र वहाचिन्त्य वेद वेदाङ्ग विग्रह जगतोऽस्य समग्रस्य सृष्टि संहार कारक ।।
1.54	धर्माधर्म ज्ञ धर्माङ्ग धर्म योने वर प्रद विष्वक् सेनामृत व्योम मधु कैटभ सूदन ।।
1.55	वरेण्यानघ जीमूत जगन् निर्माण कारक ।। बृहतां बृम्हणाज्ञेय सर्व सर्वाभय प्रद
1.56	आप्यायन अपां स्थान चैतन्याधार निष्क्रिय सप्त शीर्षाध्वर गुरो पुराण पुरुषोत्तम ।।
1.57	त्वं गतिः सर्व देवानाम् त्वं गतिर् ब्रह्म वादिनाम् ।। ध्रुवाक्षर सु सूक्ष्मेश भक्त वत्सल पावन
1.58	तथा विदित वेद्यानाम् गतिस् त्वं पुरुषोत्तम प्रपन्नास्मि जगन् नाथ ध्रुवं वाचस्पतिं प्रभुम् ।।
1.59	सु ब्रह्मण्यम् अन् आधृष्यम् वसु षेणम् वसु प्रदम् महा योग बलोपेतम् पृश्नि गर्भम् धृतार्चिषम् ।।
1.60	वासुदेवं महात्मानम् पुण्डरीकाक्षम् अच्युतम् सुरासुर गुरुम् देवं विभुं भूत महेश्वरम् ।।
1.61	ब्रूहि मे भगवन् धर्मांश् चातुर्वर्ण्यस्य शाश्वतान् ।। एक व्यूहम् चतुर्बाहुम् जगत् कारण कारणम्
1.62	आश्रमाचार संयुक्तान् स रहस्यान् स संग्रहान् एवम् उक्तस् तु देवेशः क्षोण्या क्षोणीम् अभाषत ।।
1.63	शृणु देवि धरे धर्मांश् चातुर्वर्ण्यस्य शाश्वतान् आश्रमाचार संयुक्तान् स रहस्यान् स संग्रहान् ।।
1.64	ये तु त्वां धारयिष्यन्ति सन्तस् तेषां परायणान् निषण्णा भव वामोरु काञ्चनेऽस्मिन् वरासने ।।
1.65	सुखासीना निबोध त्वं धर्मान् निगदतो मम शुश्रुवे वैष्णवान् धर्मान् सुखासीना धरा तदा ।।
2.1	ओम् । ब्राह्मणः क्षत्रियो वैश्यः शूद्रश् चेति वर्णाश् चत्वारः ।।
2.2	तेषाम् आद्या द्वि जातयस् त्रयः ।।
2.3	तेषां निषेकाद्यः श्मशानान्तो मन्त्र वत् क्रिया समूहः ।।
2.4	तेषां च धर्माः ।।
2.5	ब्राह्मणस्याध्यापनम् ।।
2.6	क्षत्रियस्य शस्त्र नित्यता ।।
2.7	वैश्यस्य पशु पालनम् ।।
2.8	शूद्रस्य द्वि जाति शुश्रूषा ।।
2.9	द्विजानां यजनाध्ययने ।।
2.10	अथैतेषाम् वृत्तयः ।।
2.11	ब्राह्मणस्य याजन प्रतिग्रहौ ।।
2.12	क्षत्रियस्य क्षिति त्राणम् ।।
2.13	कृषि गो रक्ष वाणिज्य कुसीद योनि पोषणानि वैश्यस्य ।।
2.14	शूद्रस्य सर्व शिल्पानि ।।
2.15	आपद्य् अनन्तरा वृत्तिः ।।
2.16	क्षमा सत्यम् दमः शौचं दानम् इन्द्रिय संयमः अहिंसा गुरु शुश्रूषा तीर्थानुसरणम् दया ।।
2.17	आर्जवं लोभ शून्यत्वम् देव ब्राह्मण पूजनम् अन् अभ्यसूया च तथा धर्मः सामान्य उच्यते ।।
3.1	अथ राज धर्माः ।।
3.2	प्रजा परिपालनम् ।।
3.3	वर्णाश्रमाणाम् स्वे स्वे धर्मे व्यवस्थापनम् ।।
3.4	राजा च जाङ्गलं पशव्यं सस्योपेतम् देशम् आश्रयेत् ।।
3.5	वैश्य शूद्र प्रायम् च ।।
3.6	तत्र धन्व नृ मही वारि वृक्ष गिरि दुर्गाणाम् अन्यतमं दुर्गम् आश्रयेत् ।।
3.7	तत्र स्थश् च स्व स्व ग्रामाधिपान् कुर्यात् ।।
3.8	दशाध्यक्षान् ।।
3.9	शताध्यक्षान् ।।
3.10	देशाध्यक्षाम्श् च ।।
3.11	ग्राम दोषाणाम् ग्रामाध्यक्षः परिहारं कुर्यात् ।।
3.12	अ शक्तो दश ग्रामाध्यक्षाय निवेदयेत् ।।
3.13	सोऽप्य् अ शक्तः शताध्यक्षाय ।।
3.14	सोऽप्य् अ शक्तो देशाध्यक्षाय ।।
3.15	देशाध्यक्षोऽपि सर्वात्मना दोषम् उच्छिन्द्यात् ।।
3.16	आकर शुल्क तर नाग वनेश्व् आप्तान् नियुञ्जीत ।।
3.17	धर्मिष्ठान् धर्म कार्येषु ।।
3.18	निपुणान् अर्थ कार्येषु ।।
3.19	शूरान् संग्राम कर्मसु ।।
3.20	उग्रान् उग्रेषु ।।
3.21	षण्ढान् स्त्रीषु ।।
3.22	प्रजाभ्यो बल्य् अर्थम् संवत्सरेण धान्यतः षष्ठम् अंशम् आदद्यात् ।।
3.23	सर्व सस्येभ्यश् च ।।
3.24	द्विकं शतं पशु हिरण्येभ्यो वस्त्रेभ्यश् च ।।
3.25	माम्स मधु घृतौषधि गन्ध पुष्प मूल फल रस दारु पत्राजिन मृएष भाण्डाश्म भाण्ड वैदलेभ्यः षाष्ठ भागम् राजा ।।
3.26	ब्राह्मणेभ्यः करादानम् न कुर्यात् ।।
3.27	ते हि राज्ञो धर्म कराः ।।
3.28	राजा च प्रजाभ्यः सु कृत दुष् कृतेभ्यः षष्ठाम्श भाक् ।।
3.29	स्व देश पण्याच् च शुल्काम्शम् दशमम् आदद्यात् ।।
3.30	पर देश पण्याच् च विंशतितमम् ।।
3.31	शुल्क स्थानाद् अपाक्रामन् सर्वापहारम् आप्नुयात् ।।
3.32	शिल्पिनः कर्म जीविनश् च मासेनैकम् राज्ञः कर्म कुर्युः ।।
3.33	स्वाम्य् अमात्य दुर्ग कोश दण्ड राष्ट्र मित्राणि प्रकृतयः ।।
3.34	तद् दूषकाम्श् च हन्यात् ।।
3.35	स्व राष्ट्र पर राष्ट्रयोश् च चार चक्षुः स्यात् ।।
3.36	साधूनां पूजनं कुर्यात् ।।
3.37	दुष्टांश् च हन्यात् ।।
3.38	शत्रु मित्रोदासीन मध्यमेषु साम भेद दान दण्डान् यथार्हम् यथेष कालं प्रयुञ्जीत ।।
3.39	संधि विग्रह यानासन संश्रय द्वैधी भावाम्श् च यथा कालम् आश्रयेत् ।।
3.40	चैत्रे मार्गशीर्षे वा यात्रां यायात् ।।
3.41	परस्य व्यसने वा ।।
3.42	पर देशावाप्तौ तद् देश धर्मान् नोच्छिन्द्यात् ।।
3.43	परेणाभियुक्तश् च सर्वात्मना स्व राष्ट्रम् गोपायेत् ।।
3.44	नास्ति राज्ञां समरे तनु त्याग सदृशो धर्मः ।।
3.45	गो ब्राह्मण नृप मित्र धन दार जीवित रक्षणात् ये हतास् ते स्वर्ग लोक भाजः ।।
3.46	वर्ण संकर रक्षणार्थम् च ।।
3.47	राजा पर पुरावाप्तौ तत्र तत् कुलीनम् अभिषिञ्चेत् ।।
3.48	न राज कुलम् उच्छिन्द्यात् ।।
3.49	अन्यत्रा कुलीन राज कुलात् ।।
3.50	मृगयाक्ष स्त्री पानाभिरतिम् परिहरेत् ।।
3.51	वाक् पारुष्य दण्ड पारुष्ये च ।।
3.52	नार्थ दूषणम् कुर्यात् ।।
3.53	आद्य द्वाराणि नोच्छिन्द्यात् ।।
3.54	नापात्र वर्षी स्यात् ।।
3.55	आकरेभ्यः सर्वम् आदद्यात् ।।
3.56	निधिं लब्ध्वा तद् अर्धम् ब्राह्मणेभ्यो दद्यात् ।।
3.57	द्वितीय्म् अर्धं कोशे प्रवेशयेत् ।।
3.58	निधिं ब्राह्मणो लब्ध्वा सर्वम् आदद्यात् ।।
3.59	क्षत्रियश् चतुर्थम् अंशं राज्ञे दद्यात् , चतुर्थम् अंशं ब्राह्मणेभ्यः, अर्धम् आदद्यात् ।।
3.60	आदद्यात् ।। वैष्यस् तु चतुर्थम् अंशं राज्ञे दद्यात् , ब्राह्मणेभ्योऽर्धम्, चतुर्थम् अंशम्
3.61	ब्राह्मणेभ्यः, अंश द्वयम् आदद्यात् ।। शूद्रश् चावाप्तम् द्वादशधा विभज्य पञ्चाम्शान् राज्ञे दद्यात् , पञ्चाम्शान्
3.62	अ निवेदित विज्ञातस्य सर्वम् अपहरेत् ।।
3.63	स्व निहिताद् राज्ञे ब्राह्मण वर्जम् द्वादशम् अंशं दद्युः ।।
3.64	पर निहितम् स्व निहितम् इति ब्रुवंस् तत् समम् दण्डम् आवहेत् ।।
3.65	बालानाथ स्त्री धनानि राजा परिपालयेत् ।।
3.66	चौर हृतम् धनम् अवाप्य सर्वम् एव सर्व वर्णेभ्यो दद्यात् ।।
3.67	अन् अवाप्य च स्व कोशाद् एव दद्यात् ।।
3.68	शान्ति स्वस्त्य् अयनोपायैर् दैवोपघातान् प्रशमयेत् ।।
3.69	पर चक्रोपघाताम्श् च शस्त्र नित्यतया ।।
3.70	वेदेतिहास धर्म शास्त्रार्थ कुशलम् कुलीनम् अव्यङ्गं तपस्विनं पुरोहितं च वरयेत् ।।
3.71	शुचीन् अलुब्धान् अवहितान् शक्ति संपन्नान् सर्वार्थेषु च सहायान् ।।
3.72	स्वयम् एव व्यवहारान् पश्येद् विद्वद्भिर् ब्राह्मणैः सार्धम् ।।
3.73	व्यवहार दर्शने ब्राह्मणं वा नियुञ्ज्यात् ।।
3.74	काम क्रोध भय लोभादिभिः कार्यार्थभिर् अन् आहार्याः ।। जन्म कर्म व्रतोपेताश् च राज्ञा सभा सदः कार्याः, रिपौ मित्रे च ये समाः,
3.75	राजा च सर्व कार्येषु साम्वत्सराधीनः स्यात् ।।
3.76	देव ब्राह्मणान् सततम् एव पूजयेत् ।।
3.77	वृद्ध सेवी भवेत् ।।
3.78	यज्ञ याजी च ।।
3.79	न चास्य विषये ब्राह्मणः क्षुधार्तोऽवसीदेत् ।।
3.80	न चान्योऽपि सत् कर्म निरतः ।।
3.81	ब्राह्मणेभ्यश् च भुवं प्रतिपादयेत्
3.82	उपवर्णनं च पटे ताम्रपट्टे वा लिखितं स्व मुद्राङ्कितम् चागामि नृपति विज्ञापनेष अर्थं दद्यात् ।। येषां च प्रतिपादयेत् तेषां स्व वंश्यान् भुवः परिमाणं दान च्छेदेष
3.83	पर दत्ताम् च भुवं नापहरेत् ।।
3.84	ब्राह्मणेभ्यः सर्व दायान् प्रयच्छेत् ।।
3.85	सर्वतस् त्व् आत्मानं गोपायेत् ।।
3.86	सु दर्शनश् च स्यात् ।।
3.87	विष घ्नागद मन्त्र धारी च ।।
3.88	ना परीक्षितम् उपयुञ्ज्यात् ।।
3.89	स्मित पूर्वाभिभाषी स्यात् ।।
3.90	वध्येष्व् अपि न भ्रुंकुटीम् आचरेत् ।।
3.91	अपराधानुरूपम् च दण्डं दण्ड्येषु दापयेत् ।।
3.92	संयग् दण्ड प्रणयनम् कुर्यात् ।।
3.93	द्वितीयम् अपराधं न स कस्य चित् क्षमेत ।।
3.94	स्व धर्मम् अ पालयन् नादण्ड्यो नामास्ति राज्ञाम् ।।
3.95	यत्र श्यामो लोहिताक्षो दण्डश् चरति निर्भयः प्रजास् तत्र विवर्धन्ते नेता चेत् साधु पश्यति ।।
3.96	स्व राष्ट्रो न्याय दण्डः स्याद् भृश दण्डश् च शत्रुषु सुहृत्स्व् अजिह्मः स्निग्धेषु ब्राह्मणेषु क्षमान्वितः ।।
3.97	विस्तीर्यते यशो लोके तैल बिन्दुर् इवाम्भसि ।। एवंवृत्तस्य नृपतेः शिलोञ्छेनापि जीवतः
3.98	स कीर्ति युक्तो लोकेऽस्मिन् प्रेत्य स्वर्गे महीयते ।। प्रजा सुखे सुखी राजा तद् दुःखे यश् च दुःखितः
4.1	जाल स्थार्क मरीचि गतम् रजः त्रसरेणु संज्ञकम् ।।
4.2	तद् अष्टकम् लिक्षा ।।
4.3	तत् त्रयम् राज सर्षपः ।।
4.4	तत् त्रयम् गौर सर्षपः ।।
4.5	तट् षट्कम् यवः ।।
4.6	तत् त्रयम् कृष्णलम् ।।
4.7	तत् पञ्चकम् माषः ।।
4.8	तद् द्वादशकम् अक्षार्धम् ।।
4.9	अक्षार्धम् एव स चतुर्माषकम् सुवर्णः ।।
4.10	चतुःसुवर्णको निष्कः ।।
4.11	द्वे कृष्णले सम धृते रूप्य माषकः ।।
4.12	तट् षोडशकम् धरणम् ।।
4.13	ताम्र कार्षिकः कार्षापणः ।।
4.14	पणानां द्वे शते सार्धे प्रथमः साहसः स्मृतः मध्यमः पञ्च विज्ञेयः सहस्रं त्व् एष चोत्तमः ।।
5.1	अथ महा पातकिनो ब्राह्मण वर्जम् सर्वे वध्याः ।।
5.2	न शारीरो ब्राह्मणस्य दण्डः ।।
5.3	स्व देशात् ब्राह्मणं कृताङ्कम् विवासयेत् ।।
5.4	तस्य च ब्रह्म हत्यायाम् अ शिरस् कम् पुरुषं ललाटे कुर्यात् ।।
5.5	सुरा ध्वजम् सुरा पाने ।।
5.6	श्व पदम् स्तेये ।।
5.7	भगं गुरु तल्प गमने ।।
5.8	अन्यत्रापि वध्य कर्मणि तिष्ठन्तं समग्र धनम् अक्षतं विवासयेत् ।।
5.9	कूट शासन कर्तॄम्श् च राजा हन्यात् ।।
5.10	कूट लेख्य काराम्श् च ।।
5.11	गर दाग्नि द प्रसह्य तस्करान् स्त्री बाल पुरुष घातिनश् च ।।
5.12	ये च धान्यं दशभ्यः कुम्भेभ्योऽधिकम् अपहरेयुः ।।
5.13	धरिम मेयानाम् शताद् अभ्यधिकम् ।।
5.14	ये चाकुलीना राज्यम् अभिकामयेयुः ।।
5.15	सेतु भेद काम्श् च ।।
5.16	प्रसह्य तस्कराणां चावकाश भक्त प्रदाम्श् च ।।
5.17	अन्यत्र राजा शक्तेः ।।
5.18	स्त्रियम् अ शक्त भर्तृ काम् तद् अतिक्रमणीम् च ।।
5.19	हीन वर्णोऽधिक वर्णस्य येनाङ्गेनापराधम् कुर्यात् तद् एवास्य शातयेत् ।।
5.20	एकासनोपवेशी कट्यां कृताङ्को निर्वास्यः ।।
5.21	निष्ठीव्य ओष्ठ द्वय विहीनः कार्यः ।।
5.22	अवशर्धयिता च गुद हीनः ।।
5.23	आक्रोशयिता च वि जिह्वः ।।
5.24	दर्पेण धर्मोपदेश कारिणाम् राजा तप्तम् आसेचयेत् तैलम् आस्ये ।।
5.25	द्रोहेण च नाम जाति ग्रहणे दशाङ्गुलोऽस्य शङ्कुर् निखेयः ।।
5.26	श्रुत देश जाति कर्मणाम् अन्यथा वादी कार्शापण शत द्वयम् दण्ड्यः ।।
5.27	काण खञ्जादीनाम् तथ्य वाद्य् अपि कार्शापण द्वयम् ।।
5.28	गुरून् आक्षिपन् कार्शापण शत द्वयम् ।।
5.29	परस्य पतनीयाक्षेपे कृते तूत्तम साहसम् ।।
5.30	उपपातक युक्ते मध्यमम् ।।
5.31	त्रै विद्य वृद्धानाम् क्षेपे जाति पूगानाम् च ।।
5.32	ग्राम देशयोश् च प्रथम साहसम् ।।
5.33	न्यङ्ग ता युक्ते क्षेपे कार्शापण शतम् ।।
5.34	मातृ युक्ते तूत्तमम् ।।
5.35	सम वर्णाक्रोशने द्वादश पणान् दण्ड्यः ।।
5.36	हीन वर्णाकृओशने षट् ।।
5.37	यथा कालम् उत्तम वर्णाक्षेपे तत् प्रमाणो दण्डः ।।
5.38	त्रयो वा कार्षापणाः ।।
5.39	शुक्त वाक्याभिधाने त्व् एवम् एव ।।
5.40	पारजायी स वर्णा गमने तूत्तम साहसम् दण्ड्यः ।।
5.41	हीन वर्णा गमने मध्यमम् ।।
5.42	गो गमने च ।।
5.43	अन्त्या गमने वध्यः ।।
5.44	पशु गमने कार्षापण शतम् दण्ड्यः ।।
5.45	दोषम् अन् आख्याय कन्यां प्रयच्छंश् च ।।
5.46	तां च बिभृयात् ।।
5.47	अ दुष्टाम् दुष्टाम् इति ब्रुवन्न् उत्तम साहसम् ।।
5.48	गजाश्वोष्ट्र गो घाती त्व् एक कर पादः कार्यः ।।
5.49	वि माम्स विक्रयी च ।।
5.50	ग्राम्य पशु घाती कार्षापण शतम् दण्ड्यः ।।
5.51	पशु स्वामिने तन् मूल्यम् दद्यात् ।।
5.52	आरण्य पशु घाती पञ्चाशतं कार्षापणान् ।।
5.53	पक्षि घाती मत्स्य घाती च दश कार्षापणान् ।।
5.54	कीटोपघाती च कार्षापणम् ।।
5.55	फलोपगम द्रुम च्छेदी तूत्तम साहसम् ।।
5.56	पुष्पोपगम द्रुम च्छेदी मध्यमम् ।।
5.57	वल्ली गुल्म लता च्छेदी कार्षापण शतम् ।।
5.58	तृण च्छेद्य् एकम् ।।
5.59	सर्वे च तत् स्वामिनाम् तद् उत्पत्तिम् ।।
5.60	हस्तेनोद्गूरयिता दश कार्षापणम् ।।
5.61	पादेन विंशतिम् ।।
5.62	काष्ठेन प्रथम साहसम् ।।
5.63	पाषाणेन मध्यमम् ।।
5.64	शस्त्रेणोत्तमम् ।।
5.65	पाद केशाम्शुक कर लुञ्चने दश पणान् ।।
5.66	शोणितेन विना दुःखम् उत्पादयिता द्वात्रिंशत् पणान् ।।
5.67	सह शोणितेन चतुःषष्टिम् ।।
5.68	कर पाद दन्त भङ्गे कर्ण नासा विकर्तने मध्यमम् ।।
5.69	चेष्टा भोजन वाग् रोधे प्रहार दाने च ।।
5.70	नेत्र कंधरा बाहु सक्थ्य् अंस भङ्गे चोत्तमम् ।।
5.71	उभय नेत्र भेदिनम् राजा यावज् जीवं बन्धनान् न मुञ्चेत् ।।
5.72	तादृशम् एव वा कुर्यात् ।।
5.73	एकं बहूनां निघ्नतां प्रत्येकम् उक्ताद् दण्डाद् द्वि गुणः ।।
5.74	उत्क्रोशन्तम् अन् अभिधावताम् तत् समीप वर्तिनाम् संसरतां च ।।
5.75	सर्वे च पुरुष पीडा करास् तद् उत्थान व्ययम् दद्युः ।।
5.76	ग्राम्य पशु पीडा कराश् च ।।
5.77	गो अश्वोष्ट्र गजापहार्य् एक कर पादः कार्यः ।।
5.78	अजाव्य् अपहार्य् एक करश् च ।।
5.79	धान्यापहार्य् एकादश गुणम् दण्ड्यः ।।
5.80	सस्यापहारी च ।।
5.81	सुवर्ण रजत वस्त्राणाम् पञ्चाशतस् त्व् अभ्यधिकम् अपहरन् विकरः ।।
5.82	तद् ऊनम् एकादश गुणम् दण्ड्यः ।।
5.83	सूत्र कार्पास गोमय गुड दधि क्षीर तक्र तृण लवण मृद् भस्म पक्षि मत्स्येष गुणं दण्ड्यः ।। घृत तैल माम्स मधु वैदल वेणु मृन्मय लोह भाण्डानाम् अपहर्ता मूल्यात् त्र्य्
5.84	पक्वान्नानाम् च ।।
5.85	पुष्प हरित गुल्म वल्ली लता पर्णानाम् अपहरणे पञ्च कृष्णलम् ।।
5.86	शाक मूल फलानाम् च ।।
5.87	रत्नापहार्य् उत्तम साहसम् ।।
5.88	अन् उक्त द्रव्याणाम् अपहर्ता मूल्य समम् ।।
5.89	स्तेनाः सर्वम् अपहृतं धनिकस्य दाप्याः ।।
5.90	ततस् तेषाम् अभिहित दण्ड प्रयोगः ।।
5.91	येषां देयः पन्थास् तेषाम् अ पथ दायी कार्षापण पञ्चविम्शतिम् दण्ड्यः ।।
5.92	आसनार्हस्यासनम् अ ददच् च ।।
5.93	पूजार्हम् अ पूजयंश् च ।।
5.94	प्रातिवेश्य ब्राह्मण निमन्त्रणातिक्रमणे च ।।
5.95	निमन्त्रयित्वा भोजना दायिनश् च ।।
5.96	निमन्त्रितस् तथेत्य् उक्त्वा चा भुञ्जानः सुवर्ण माषकम् ।।
5.97	निकेतयितुश् च द्वि गुणम् अन्नम् ।।
5.98	अभक्ष्येण ब्राह्मणस्य दूषयिता षोडश सुवर्णान् ।।
5.99	जात्य् अपहारिणा शतम् ।।
5.100	सुरया वध्यः ।।
5.101	क्षत्रियं दूषयितुस् तद् अर्धम् ।।
5.102	वैश्यं दूषयितुस् तद् अर्धम् अपि ।।
5.103	शूद्रं दूषयितुः प्रथम साहसम् ।।
5.104	अ स्पृश्यः काम कारेण स्पृशन् स्पृश्यं त्रै वर्णिकम् वध्यः ।।
5.105	रजस् वलाम् शिफाभिस् ताडयेत् ।।
5.106	पथ्य् उद्यानोदक समीपेऽप्य् अशुचि कारी पण शतम् ।।
5.107	तच् चापास्यात् ।।
5.108	गृह भू कुड्याद्य् उपभेत्ता मध्यम साहसम् ।।
5.109	तच् च योजयेत् ।।
5.110	गृहे पीडा करम् द्रव्यं प्रक्षिपन् पण शतम् ।।
5.111	साधारणापलापी च ।।
5.112	प्रेषितस्या प्रदाता च ।।
5.113	पितृ पुत्राचार्य याज्यर्त्विजाम् अन्योन्या पतित त्यागी च ।।
5.114	न च तान् जह्यात् ।।
5.115	शूद्र प्रव्रजितानाम् दैवे पित्र्ये भोजकाश् च ।।
5.116	अ योग्य कर्म कारी च ।।
5.117	समुद्र गृह भेदकश् च ।।
5.118	अ नियुक्तः शपथ कारी ।।
5.119	पशूनां पुम्स् त्वोपघात कारी ।।
5.120	पिता पुत्र विरोधे साक्षिणां दश पणो दण्डः ।।
5.121	यस् तयोश् चान्तरे स्यात् तस्योत्तम साहसः ।।
5.122	तुला मान कूट कर्तुश् च ।।
5.123	तद् अ कूटे कूट वादिनश् च ।।
5.124	द्रव्याणां प्रतिरूप विक्रयिकस्य च ।।
5.125	संभूय वणिजां पण्यम् अन् अर्घेणावरुन्धताम् ।।
5.126	प्रत्य् एकम् विक्रीणतां च ।।
5.127	गृहीत मूल्यम् यः पण्यं क्रेतुर् नैव दद्यात् , तस्यासौ सोदयम् दाप्यः ।।
5.128	राज्ञा च पण शतम् दण्ड्यः ।।
5.129	क्रीतम् अ क्रीणतो या हानिः सा क्रेतुर् एव स्यात् ।।
5.130	राज निषिद्धम् विक्रीणतस् तद् अपहारः ।।
5.131	तरिकः स्थल जम् शुल्कं गृह्णन् दश पणान् दण्ड्यः ।।
5.132	शुल्कम् आददानश् च ।। ब्रह्मचारि वानप्रस्थ भिक्षु गुर्विणी तीर्थानुसारिणाम् नाविकः शौल्किकः
5.133	तच् च तेषां दद्यात् ।।
5.134	द्यूते कूटाक्ष देविनाम् कर च्छेदः ।।
5.135	उपधि देविनाम् संदंश च्छेदः ।।
5.136	ग्रन्थि भेदकानाम् च ।।
5.137	उत्क्षेपकानां च कर च्छेदः ।।
5.138	दिवा पशूनां वृकाद्य् उपघाते पाले त्व् अन् आयति पाल दोषः ।।
5.139	विनष्ट पशु मूल्यम् च स्वामिने दद्यात् ।।
5.140	अन् अनुज्ञाताम् दुहन् पञ्चविंशतिं कार्षापणान् ।।
5.141	महिषी चेत् सस्य नाशम् कुर्यात् , तत् पालस् त्व् अष्टौ माषान् दण्ड्यः ।।
5.142	अ पालायाः स्वामी ।।
5.143	अश्वस् तूष्ट्रो गर्दभो वा ।।
5.144	गौश् चेत् तद् अर्धम् ।।
5.145	तद् अर्धम् अजाविकम् ।।
5.146	भक्षयित्वा उपविष्टेषु द्वि गुणम् ।।
5.147	सर्वत्र स्वामिने विनष्ट सस्य मूल्यम् च ।।
5.148	पथि ग्रामे विवीतान्ते न दोषः ।।
5.149	अन् आवृते च ।।
5.150	अल्प कालम् ।।
5.151	उत्सृष्ट वृषभ सूतिकानाम् च ।।
5.152	यस् तूत्तम वर्णान् दास्ये नियोजयेत् तस्योत्तम साहसो दण्डः ।।
5.153	त्यक्त प्रव्रज्यो राज्ञो दास्यं कुर्यात् ।।
5.154	भृतकश् चा पूर्णे काले भृतिं त्यजन् सकलम् एव मूल्यं दद्यात् ।।
5.155	जाज्ञे च पण शतम् दद्यात् ।।
5.156	तद् दोषेण यद् विनश्येत् तत् स्वामिने ।।
5.157	अन्यत्र दैवोपघातात् ।।
5.158	स्वामी चेत् भृतकम् अपूर्णे काले जह्यात् , तस्य सर्वम् एव मूल्यं दद्यात् ।।
5.159	पण शतम् च राजनि ।।
5.160	अन्यत्र भृतक दोशात् ।।
5.161	यः कन्यां पूर्व दत्ताम् अन्यस्मै दद्यात् , स चौर वच् शास्यः ।।
5.162	वर दोषम् विना ।।
5.163	निर्दोषाम् परित्यजन् ।।
5.164	पत्नीं च ।।
5.165	अ जानानः प्रकाशं यः पर द्रव्यम् क्रीणीयात् , तत्र तस्य न दोषः ।।
5.166	स्वामी द्रव्यम् आप्नुयात् ।।
5.167	यद्य् अ प्रकाशम् हीन मूल्यम् च क्रीणीयात् , तदा क्रेता विक्रेता च चौर वच् शास्यौ ।।
5.168	गण द्रव्यापहर्ता विवास्यः ।।
5.169	तत् संविदम् यश् च लङ्घयेत् ।।
5.170	निक्षेपापहार्य् अर्थ वृद्धि सहितम् धनं धनिकस्य दाप्यः ।।
5.171	राज्ञा चौर वच् शास्यः ।।
5.172	यश् चा निक्षिप्तम् निक्षिप्तम् इति ब्रूयात् ।।
5.173	सीमा भेत्तारम् उत्तम साहसम् दण्डयित्वा पुनः सीमां कारयेत् ।।
5.174	जाति भ्रंश करस्याभक्ष्यस्य भक्षयिता विवास्यः ।।
5.175	दण्डनीयः ।। अ भक्ष्यस्या विक्रेयस्य विक्रयी देव प्रतिमा भेदकश् चोत्तम साहसम्
5.176	भिषङ् मिथ्या चरन्न् उत्तमेषु पुरुषेषु ।।
5.177	मध्यमेषु मध्यमम् ।।
5.178	तिर्यक्षु प्रथमम् ।।
5.179	प्रतिश्रुतस्या प्रदायी तद् दापयित्वा प्रथम साहसम् दण्ड्यः ।।
5.180	कूट साक्षिणाम् सर्व स्वापहारः कार्यः ।।
5.181	उत्कोचोपजीविनाम् सभ्यानां च ।।
5.182	गो चर्म मात्राधिकाम् भुवम् अन्यस्याधी कृताम् तस्माद् अनिर्मोच्य अन्यस्य यः प्रयच्छेत् स वध्यः ।।
5.183	ऊनां चेत् षोडश सुवर्णान् दण्ड्यः ।।
5.184	एकोऽश्नीयाद् यद् उत्पन्नं नरः संवत्सरं फलम् गो चर्म मात्रा सा क्षोणी स्तोका वा यदि वा बहु ।।
5.185	ययोर् निक्षिप्त आधिस् तौ विवदेतां यदा नरौ यस्य भुक्तिः फलं तस्य बलात् कारं विना कृता ।।
5.186	आअहर्ता लभते तत्र नापहार्यम् तु तत् क्व चित् ।। सागमेन तु भोगेन भुक्तं सम्यग् यदा तु यत्
5.187	पित्रा भुक्तं तु यद् द्रव्यं भुक्त्य् आचारेण धर्मतः तस्मिन् प्रेते न वाच्योऽसौ भुक्त्या प्राप्तं हि तस्य तत् ।।
5.188	त्रिभिर् एव तु या भुक्ता पुरुषैर् भूर् यथा विधि । लेख्याभावेऽपि तां तत्र चतुर्थः समवाप्नुयात् ।।
5.189	नखिनां शृङ्गिणां चैव दंष्ट्रिणाम् आततायिनाम् हस्त्य् अश्वानाम् तथान्येषाम् वधे हन्ता न दोष भाक् ।।
5.190	गुरुं वा बाल वृद्धौ वा ब्राह्मणं वा बहु श्रुतम् आततायिनम् आयान्तं हन्याद् एवा विचारयन् ।।
5.191	नाततायि वधे दोषो हन्तुर् भवति कश् चन प्रकाशं वाप्रकाशम् वा मन्युस् तन् मन्युम् ऋच्छति ।।
5.192	उद्यतासि विषाग्निम् च शापोद्यत करम् तथा आथर्वणेन हन्तारं पिशुनं चैव राजसु ।।
5.193	भार्यातिक्रमिणम् चैव विद्यात् सप्ताततायिनः यशो वित्त हरान् अन्यान् आहुर् धर्मार्थ हारकान् ।।
5.194	उद्देशतस् ते कथितो धरे दण्ड विधिर् मया सर्वेषाम् अपराधानां विस्तराद् अतिविस्तरः ।।
5.195	अपराधेषु चान्येसु ज्ञात्वा जातिं धनं वयः दण्डं प्रकल्पयेद् राजा संमन्त्र्य ब्राह्मणैः सह ।।
5.196	दण्ड्यं प्रमोचयन् दण्ड्याद् द्वि गुणम् दण्डम् आवहेत् नियुक्तश् चाप्य् अ दण्ड्यानाम् दण्ड कारी नराधमः
5.197	यस्य चौरः पुरे नास्ति नान्य स्त्री गो न दुष्ट वाक् न साहसिक दण्ड घ्नौ स राजा शक्र लोक भाक् ।।
6.1	अथोत्तमर्णोऽधमर्णाद् यथा दत्तम् अर्थं गृह्णीयात् ।।
6.2	द्विकं त्रिकं चतुष्कं पञ्चकं च शतं वर्णानुक्रमेण प्रतिमासम्।।
6.3	सर्वे वर्णा वा स्व प्रतिपन्नाम् वृद्धिं दद्युः ।।
6.4	अ कृताम् अपि वत्सरातिक्रमेण यथा विहितम् ।।
6.5	आध्य् उपभोगे वृद्ध्य् अभावः ।।
6.6	दैव राजोपघाताद् ऋते विनष्टम् आधिम् उत्तमर्णो दद्यात् ।।
6.7	अन्त वृद्धौ प्रविष्टायाम् अपि ।।
6.8	न स्थावरम् आधिम् ऋते वचनात् ।।
6.9	गृहीत धन प्रवेशार्थम् एव यत् स्थावरं दत्तं तत् गृहीत धन प्रवेशे दद्यात् ।।
6.10	दीयमानं प्रयुक्तम् अर्थम् उत्तमर्णस्यागृह्णतस् ततः परं न वर्धते ।।
6.11	हिरण्यस्य परा वृद्धिर् द्वि गुणा ।।
6.12	धान्यस्य त्रि गुणा ।।
6.13	वस्त्रस्य चतुर्गुणा ।।
6.14	रसस्याष्ट गुणा ।।
6.15	संततिः स्त्री पशूनाम् ।।
6.16	किण्व कार्पास सूत्र चर्मायुधेष्टकाङ्गराणाम् अक्षया ।।
6.17	अनुक्तानां द्वि गुणा ।।
6.18	प्रयुक्तम् अर्थं यथा कथंचित् साधयन् न राज्ञो वाच्यः स्यात् ।।
6.19	साध्यमानश् चेद् राजानम् अभिगच्छेत् तत् समम् दण्ड्यः ।।
6.20	उत्तमर्णश् चेद् राजानम् इयात् , तद् विभावितोऽधमर्णो राज्ञे धन दश भागेष संमितं दण्डं दद्यात् ।।
6.21	प्राप्तार्थश् चोत्तमर्णो विंशतितमम् अंशम् ।।
6.22	सर्वापलाप्य् एक देश विभाअवितोऽपि सर्वं दद्यात् ।।
6.23	तस्य च भावनास् तिस्रो भवन्ति लिखितं साक्षिणः समय क्रिया च ।।
6.24	स साक्षिकम् आप्तं स साक्षिकम् एव दद्यात् ।।
6.25	लिख्तार्थे प्रविष्टे लिखितं पाटयेत् ।।
6.26	अ समग्र दाने लेख्या संनिधाने चोत्तमर्णः स्व लिखितम् दद्यात् ।।
6.27	धन ग्राहिणि प्रेते प्रेव्रजिते द्विदशाः समाः प्रवसिते वा तत् पुत्र पौत्रैर् धनं देयम् ।।
6.28	नातः परम् अनिच्छुभिः ।।
6.29	स पुत्रस्य वाप्य् अ पुत्रस्य वा रिक्थ ग्राही ऋणं दद्यात् ।।
6.30	निर्धनस्य स्त्री ग्राही ।।
6.31	न स्त्री पति पुत्र कृतम् ।।
6.32	न स्त्री कृतम् पति पुत्रौ ।।
6.33	न पिता पुत्र कृतम् ।।
6.34	अ विभक्तैः कृतम् ऋणं यस् तिष्ठेत् स दद्यात् ।।
6.35	पैतृकम् ऋणम् अ विभक्तानाम् भ्रातॠणां च ।।
6.36	विभक्ताश् च दायानुरूपम् अंशम् ।।
6.37	गोप शौण्डिक शैलूष रजक व्याध स्त्रीणाम् पतिर् दद्यात् ।।
6.38	वाक् प्रतिपन्नम् नादेयम् कस्य चित् ।।
6.39	कुटुम्बार्थे कृतं च ।।
6.40	न दद्याल् लोभतः पश्चात् तथा वृद्धिम् अवाप्नुयात् ।। यो गृहीत्वा ऋणं सर्वं श्वो दास्यामि इति सामकम्
6.41	दर्शने प्रत्यये दाने प्रातिभाव्यं विधीयते आद्यौ तु वितथे दाप्याव् इतरस्य सुता अपि ।।
6.42	बहवश् चेत् प्रतिभुवो दद्युस् तेऽर्थम् यथा कृतम् अर्थेऽ विशेषिते त्व् एषु धनिक च्छन्दतः क्रिया ।।
6.43	यम् अर्थं प्रतिभूर् दद्याद् धनिकेनोपपीडितः ऋणिकस् तं प्रतिभुवे द्वि गुणम् दातुम् अर्हति ।।
7.1	अथ लेख्यं त्रि विधम् ।।
7.2	राज साक्षिकम् स साक्षिकम् अ साक्षिकम् च ।।
7.3	राजाधिकरणे तन् नियुक्त काय स्थ कृतम् तद् अध्यक्ष कर चिह्नितम् राजेष साक्षिकम् ।।
7.4	यत्र क्व चन येन केन चिल् लिखितं साक्षिभिः स्व हस्त चिह्नितम् स साक्षिकम् ।।
7.5	स्व हस्त लिखितम् अ साक्षिकम् ।।
7.6	तत् बलात् कारितम् अ प्रमाणम् ।।
7.7	उपधि कृतानि सर्वाण्य् एव ।।
7.8	दूषित कर्म दुष्ट साक्ष्य् अङ्कितम् स साक्षिकम् अपि ।।
7.9	तादृग् विधेन लेखकेन लिखितं च ।।
7.10	स्त्री बाला स्वतन्त्र मत्तोन्मत्त भीत ताडित कृतम् च ।।
7.11	देशाचाराविरुद्धम् व्यक्ताधिकृत लक्षणम् अलुप्त प्रक्रमाक्षरम् प्रमाणम् ।।
7.12	संदिग्धं साधयेल् लेख्यं तद् युक्ति प्रतिरूपितैः ।। वर्णैश् च तत् कृतैश् चिह्नैः पत्रैर् एव च युक्तिभिः
7.13	यत्रर्णी धनिको वापि साक्षी वा लेखकोऽपि वा म्रियते तत्र तल् लेख्यम् तत् स्व हस्तैः प्रसाधयेत् ।।
8.1	अथा साक्षिणः ।।
8.2	न राज श्रोत्रिय प्रव्रजित कितव तस्कर पराधीन स्त्री बाल साहसिकातिवृद्ध मत्तेष उन्मताभिशस्त पतित क्षुत् तृष्णार्त व्यसनि रागान्धाः ।।
8.3	रिपु मित्रार्थ संबन्धि विकर्म दृष्ट दोष सहायाश् च ।।
8.4	अ निर्दिष्टस् तु साक्षित्वे यश् चोपेत्य ब्रूयात् ।।
8.5	एकश् चा साक्षी ।।
8.6	स्तेय साहस वाग् दण्ड पारुष्य संग्रहणेषु साक्षिणो न परीक्ष्याः ।।
8.7	अथ साक्षिणः ।।
8.8	कुल जा वृत्त वित्त संपन्ना यज्वानस् तपस्विनः पुत्रिणो धर्म ज्ञा अधीयानाः सत्य वन्तस् त्रै विद्य वृद्धाश् च ।।
8.9	अभिहित गुण संपन्न उभयानुमत एकोऽपि ।।
8.10	द्वयोर् विवदमानयोर् यस्य पूर्व वादस् तस्य साक्षिणः प्रष्टव्याः ।।
8.11	आधर्यं कार्य वशाद् यत्र पूर्व पक्षस्य भवेत् तत्र प्रतिवादिनोऽपि ।।
8.12	उद्दिष्ट साक्षिणि मृते देशान्तर गते च तद् अभिहित श्रोतारः प्रमाणम् ।।
8.13	समक्ष दर्शनात् साक्षी श्रवणाद् वा ।।
8.14	साक्षिणश् च सत्येन पूयन्ते ।।
8.15	वर्णिनां यत्र वधस् तत्रानृतेन ।।
8.16	तत् पावनाय कूश्माण्डीभिर् द्विजोऽग्निम् घृतेन जुहुयात् ।।
8.17	शूद्र एकाहिकम् गो दशकस्य ग्रासं दद्यात् ।।
8.18	स्वभाव विकृतौ मुख वर्ण विनाशेऽसंबद्ध प्रलापे च कूट साक्षिणम् विद्यात् ।।
8.19	साक्षिणश् चाहूय आदित्योदये कृत शपथान् पृच्छेत् ।।
8.20	ब्रूहि इति ब्राह्मणं पृच्छेत् ।।
8.21	सत्यं ब्रूहि इति राजन्यम् ।।
8.22	गो बीज काञ्चनैर् वैश्यम् ।।
8.23	सर्व महा पातकैस् तु शूद्रम् ।।
8.24	साक्षिणश् च श्रावयेत् ।।
8.25	ये महा पातकिनाम् लोका ये चोपपातकिनाम् ते कूट साक्षिणाम् अपि ।।
8.26	जनन मरणान्तरे कृत सु कृत हानिश् च ।।
8.27	सत्येनादित्यस् तपति ।।
8.28	सत्येन भाति चन्द्रमाः ।।
8.29	सत्येन वाति पवनः ।।
8.30	सत्येन भूर् धारयति ।।
8.31	सत्येनापस् तिष्ठन्ति ।।
8.32	सत्येनाग्निः ।।
8.33	खं च सत्येन ।।
8.34	सत्येन देवाः ।।
8.35	सत्येन यज्ञाः ।।
8.36	अश्वमेध सहस्रम् च सत्यं च तुलया धृतम् अश्वमेध सहस्राद् धि सत्यम् एव विशिष्यते ।।
8.37	जानन्तोऽपि हि ये साक्ष्ये तूष्णीम्भूता उदासते ते कूट साक्षिणाम् पापैस् तुल्या दण्डेन चाप्य् अथ ।।
8.38	एवं हि साक्षिणः पृच्छेद् वर्णानुक्रमतो नृपः ।। हल्f श्लोक
8.39	यस्योचुः साक्षिणः सत्यां प्रतिज्ञां स जयी भवेत् अन्यथा वादिनो यस्य ध्रुवस् तस्य पराजयः ।।
8.40	बहु त्वम् प्रतिगृह्णीयात् साक्षि द्वैधे नराधिपः समेषु च गुणोत्कृष्टान् गुणि द्वैधे द्विजोत्तमान् ।।
8.41	यस्मिन् यस्मिन् विवादे तु कूट साक्ष्य् अन् ऋतम् वदेत् तत् तत् कार्यम् निवर्तेत कृतं चाप्य् अ कृतम् भवेत् ।।
9.1	अथ समय क्रिया ।।
9.2	राज द्रोह साहसेषु यथा कामम् ।।
9.3	निक्षेप स्तेयेष्व् अर्थ प्रमाणम् ।।
9.4	सर्वेष्व् एवार्थ जातेषु मूल्यं कनकं कल्पयेत् ।।
9.5	तत्र कृष्णलोने शूद्रं दूर्वा करम् शापयेत् ।।
9.6	द्वि कृष्णलोने तिल करम् ।।
9.7	त्रि कृष्णलोने रजत करम् ।।
9.8	चतुष्कृष्णलोने सुवर्ण करम् ।।
9.9	पञ्च कृष्णलोने सीरोद्धृत मही करम् ।।
9.10	सुवर्णार्धोने कोशो देयः शूद्रस्य ।।
9.11	ततः परं यथार्हम् धटाग्न्य् उदक विषाणाम् अन्यतमम् ।।
9.12	द्वि गुणेऽर्थे यथाभिहिताः समय क्रिया वैश्यस्य ।।
9.13	त्रि गुणे राजन्यस्य ।।
9.14	कोश वर्जम् चतुर्गुणे ब्राह्मणस्य ।।
9.15	न ब्राह्मणस्य कोशं दद्यात् ।।
9.16	अन्यत्रागामि काल समय निबन्धन क्रियातः ।।
9.17	कोश स्थाने ब्राह्मणं सीतोद्धृत मही करम् एव शापयेत् ।।
9.18	प्राग् दृष्ट दोषे स्वल्पेऽप्य् अर्थे दिव्यानाम् अन्यतमम् एव कारयेत् ।।
9.19	सत्सु विदितं सच् चरितं न महत्य् अर्थेऽपि ।।
9.20	अभियोक्ता वर्तयेच् शीर्षम् ।।
9.21	अभियुक्तश् च दिव्यं कुर्यात् ।।
9.22	राज द्रोह साहसेषु विनापि शीर्ष वर्तनात् ।।
9.23	स्त्री ब्राह्मण विकला समर्थ रोगिणाम् तुला देया ।।
9.24	सा च न वाति वायौ ।।
9.25	न कुष्ठ्य् अ समर्थ लोह काराणाम् अग्निर् देयः ।।
9.26	शरद् ग्रीष्मयोश् च ।।
9.27	न कुष्ठि पैत्तिक ब्राह्मणानाम् विषं देयम् ।।
9.28	प्रावृषि च ।।
9.29	न श्लेष्म व्याध्य् अर्दितानाम् भीरूणां श्वास कासिनाम् अंबु जीविनाम् चोदकम् ।।
9.30	हेमन्त शिशिरयोश् च ।।
9.31	न नास्तिकेभ्यः कोशो देयः ।।
9.32	न देशे व्याधि मरकोपसृष्टे चे ।।
9.33	कारयेत् सर्व दिव्यानि देव ब्राह्मण संनिधौ ।। स चैल स्नातम् आहूय सूर्योदय उपोषितम्
10.1	अथ धटः ।।
10.2	चतुर् हस्तोच्छ्रितो द्वि हस्तायतः ।।
10.3	तत्र सार वृक्षोद्भवा पञ्च हस्तायतोभयतः शिक्या तुला ।।
10.4	तां च सुवर्ण कार काम्स्य काअराणाम् अन्यतमो बिभृयात् ।।
10.5	तत्र चैकस्मिन् शिक्ये पुरुषं दिव्य कारिणम् आरोपयेत् , द्वितीये प्रतिमानं शिलादि ।।
10.6	प्रतिमान पुरुषौ समधृतौ सु चिह्नितौ कृत्वा पुरुषम् अवतारयेत् ।।
10.7	धटं च समयेन गृह्णीयात् ।।
10.8	तुला धारम् च ।।
10.9	ब्रह्म घ्नाम् ये स्मृता लोका ये लोकाः कूट साक्षिणाम् तुला धारस्य ते लोकास् तुलां धारयतो मृषा ।।
10.10	त्वम् एव धट जानीषे न विदुर् यानि मानुषाः ।। धर्म पर्याय वचनैर् धट इत्य् अभिधीयसे
10.11	व्यवहाराभिशस्तोऽयम् मानुषस् तोल्यते त्वयि तद् एनं संशयाद् अस्माद् धर्मतस् त्रातुम् अर्हसि ।।
10.12	ततस् त्व् आरोपयेच् शिक्ये भूय एवाथ तं नरम् तुलितो यदि वर्धेत ततः शुद्धः स धर्मतः ।।
10.13	शिक्य च्छेदाक्ष भङ्गेषु भूयस् त्व् आरोपयेन् नरम् एवं निःसंशयं ज्ञानं यतो भवति निर्णयः ।।
11.1	अथाग्निः ।।
11.2	षोडशाङ्गुलम् तावद् अन्तरं मण्डल सप्तकम् कुर्यात् ।।
11.3	ततः प्राङ् मुखस्य प्रसारित भुज द्वयस्य सप्ताश्वत्थ पत्राणि करयोर् दद्यात् ।।
11.4	तानि च कर द्वय सहितानि सूत्रेण वेष्टयेत् ।।
11.5	ततस् तत्राग्नि वर्णम् लोह पिण्डम् पञ्चाशत् पलिकम् समं न्यसेत् ।।
11.6	तम् आदाय नाति द्रुतम् नाति विलंबितम् मण्डलेषु पाद न्यासम् कुर्वन् व्रजेत् ।।
11.7	ततः सप्तमं मण्डलम् अतीत्य भूमौ लोह पिण्डम् जह्यात् ।।
11.8	यो हस्तयोः क्व चिद् दग्धस् तम् अ शुद्धम् विनिर्दिषेत् न दग्धः सर्वथा यस् तु स विशुद्धो भवेन् नरः ।।
11.9	भयाद् वा पातयेद् यस् तु दग्धो वा न विभाव्यते पुनस् तं हारयेल् लोहं समयस्याविशोधनात् ।।
11.10	अभिमन्त्र्य अस्य करयोर् लोह पिण्डम् ततो न्यसेत् ।। करौ विमृदित व्रीहेस् तस्यादाव् एव लक्षयेत्
11.11	त्वम् अग्ने सर्व भूतानाम् अन्तश् चरसि साक्षिवत् त्वम् एवाग्ने विजानीषे न विदुर् यानि मानवाः ।।
11.12	व्यवहाराभिशस्तोऽयम् मानुषः शुद्धिम् इच्छति तद् एनं संशयाद् अस्माद् धर्मतस् त्रातुम् अर्हसि ।।
12.1	अथोदकम् ।।
12.2	पङ्क शैवाल दुष्ट ग्राह मत्स्य जलौकादि वर्जितेऽम्भसि ।।
12.3	तत्र नाभि मग्नस्या रोग द्वेषिणः पुरुषस्यान्यस्य जानुनी गृहीत्वा अभिमन्त्रितम् अम्भः प्रविशेत् ।।
12.4	तत् सम कालम् च नाति क्रूर मृदुना धनुषा पुरुषोऽपरः शर क्षेपम् कुर्यात् ।।
12.5	तं चापरः पुरुषो जवेन शरम् आनयेत् ।।
12.6	तन् मध्ये यो न दृश्येत स शुद्धः परिकीर्तितः अन्यथा ह्य् अविशुद्धः स्याद् एकाङ्गस्यापि दर्शने ।।
12.7	त्वम् अम्भः सर्व भूतानाम् अन्तश् चरसि साक्षि वत् त्वम् एवाम्भो विजानीषे न विदुर् यानि मानुषाः ।।
12.8	तद् एनं संशयाद् अस्माद् धर्मतस् त्रातुम् अर्हसि ।। व्यवहाराभिशतोऽयम् मानुषस् त्वयि मज्जति ।।
13.1	अथ विषम् ।।
13.2	विषान्य् अ देयानि सार्वाणि ।।
13.3	ऋते हिमाचलोद्भवात् शार्ङ्गात् ।।
13.4	तस्य च यव सप्तकम् घृत प्लुतम् अभिशस्ताय दद्यात् ।।
13.5	विषं वेग क्लमापेतम् सुखेन यदि जीर्यते विशुद्धं तम् इति ज्ञात्वा दिवसान्ते विसर्जयेत् ।।
13.6	विष त्वाद् विषम त्वाच् च क्रूरं त्वं सर्व देहिनाम् त्वम् एव विष जानीषे न विदुर् यानि मानुषाः ।।
13.7	तद् एनं संशयाद् अस्माद् धर्मतस् त्रातुम् अर्हसि ।। व्यवहाराभिशस्तोऽयम् मानुषः शुद्धिम् इच्छति
14.1	अथ कोशः ।।
14.2	उग्रान् देवान् समभ्यर्च्य तत् स्नानोदकात् प्रसृति त्रयम् पिबेत् ।।
14.3	इदं मया न कृतम् इति वदन् स्थापित देवताभिमुखः ।।
14.4	यस्य पश्येद् द्वि सप्ताहात् त्रि सप्ताहाद् अथापि वा रोगोऽग्निर् ज्ञाति मरणम् राजातङ्कम् अथापि वा ।।
14.5	तम् अशुद्धं विजानीयात् तथा शुद्धं विपर्यये दिव्ये च शुद्धं पुरुषं सत् कुर्याद् धार्मिको नृपः ।।
15.1	अथ द्वादश पुत्रा भवन्ति ।।
15.2	स्व क्षेत्रे संस्कृतायाम् उत्पादितः स्वयम् औरसः प्रथमः ।।
15.3	नियुक्तायां स पिण्डेनोत्तम वर्णेन वोत्पादितः क्षेत्र जो द्वितीयः ।।
15.4	पुत्रीका पुत्रस् तृतीयः ।।
15.5	यस् त्व् अस्याः पुत्रः स मे पुत्रो भवेद् इति या पित्रा दत्ता सा पुत्रिका ।।
15.6	पुत्रिका विधिम् विनापि प्रतिपादिता भ्रातृ विहीना पुत्रिकैव ।।
15.7	पौनर्भवश् चतुर्थः ।।
15.8	अक्षता भूयः संस्कृता पुनर्भूः ।।
15.9	भूयस् त्व् अ संस्कृतापि पर पूर्वा ।।
15.10	कानीनः पञ्चमः ।।
15.11	पितृ गृहे अ संस्कृतयैवोत्पादितः ।।
15.12	स च पाणि ग्राहस्य ।।
15.13	गृहे च गूढोत्पन्नः षष्ठः ।।
15.14	यस्य तल्प जस् तस्यासौ ।।
15.15	सहोढः सप्तमः ।।
15.16	या गर्भिणी संस्क्रियते तस्याः पुत्रः ।।
15.17	स च पाणि ग्राहस्य ।।
15.18	दत्तकश् चाष्टमः ।।
15.19	स च माता पितृभ्याम् यस्य दत्तः ।।
15.20	क्रीतश् च नवमः ।।
15.21	स च येन क्रीतः ।।
15.22	स्वयम् उपगतो दशमः ।।
15.23	स च यस्योपगतः ।।
15.24	अपविद्धस् त्व् एकादशः ।।
15.25	पित्रा मात्रा च परित्यक्तः ।।
15.26	स च येन गृहीतः ।।
15.27	यत्र क्व चनोत्पादितश् च द्वादशः ।।
15.28	एतेषां पूर्वः पूर्वः श्रेयान् ।।
15.29	स एव दाय हरः ।।
15.30	स चान्यान् बिभृयात् ।।
15.31	अन् ऊढानाम् स्व वित्तानुरूपेण संस्कारं कुर्यात् ।।
15.32	पतित क्लीबा चिकित्स्य रोग विकलास् त्व् अ भाग हारिणः ।।
15.33	रिक्थ ग्राहिभिस् ते भर्तव्याः ।।
15.34	तेषां चौरसाः पुत्रा भाग हारिणः ।।
15.35	न तु पतितस्य ।।
15.36	पतनीये कर्मणि कृते त्व् अनन्तरोत्पन्नाः ।।
15.37	प्रतिलोमासु स्त्रीषु चोत्पन्नाश् चा भागिनः ।।
15.38	तत् पुत्राः पैतामहेऽप्य् अर्थे ।।
15.39	अंश ग्राहिभिस् ते भरणीयाः ।।
15.40	यश् चार्थ हरः स पिण्ड दायी ।।
15.41	एकोढानाम् अप्य् एकस्याः पुत्रः सर्वासां पुत्र एव ।।
15.42	भ्रातॠणाम् एक जातानाम् च ।।
15.43	पुत्रः पितृ वित्ता लाभेऽपि पिण्डं दद्यात् ।।
15.44	पुन् नाम्नो नरकाद् यस्मात् पितरं त्रायते सुतः तस्मात् पुत्त्र इति प्रोक्तः स्वयम् एव स्वयंभुवा ।।
15.45	ऋणम् अस्मिन् संनयत्य् अमृत त्वम् च गच्छति पिता पुत्रस्य जातस्य पश्येच् चेज् जीवतो मुखम् ।।
15.46	पुत्रेण लोकान् जयति पौत्रेणानन्त्यम् अश्नुते अथ पुत्रस्य पौत्रेण ब्रध्नस्याप्नोति विष्टपम् ।।
15.47	पौत्र दौहित्रयोर् लोके विशेषो नोपपद्यते दौहित्रोऽपि ह्य् अ पुत्रम् तं संतारयति पौत्र वत् ।।
16.1	समान वर्णासु पुत्राः स वर्णा भवन्ति ।।
16.2	अनुलोमासु मातृ स वर्णाः ।।
16.3	प्रतिलोमास्व् आर्य विगर्हिताः ।।
16.4	तत्र वैश्या पुत्रः शूद्रेणायोगवः ।।
16.5	पुल्कस मागधौ क्षत्रिया पुत्रौ वैश्य शूद्राभ्याम् ।।
16.6	चण्डाल वैदेहक सूताश् च ब्राह्मणी पुत्राः शूद्र विट् क्षत्रियैः ।।
16.7	संकर संकराश् चा संख्येयाः ।।
16.8	रङ्गावतरणम् आयोगवानाम् ।।
16.9	व्याध ता पुल्कसानाम् ।।
16.10	स्तुति क्रिया मागधानाम् ।।
16.11	वध्य घाति त्वम् चण्डालानाम् ।।
16.12	स्त्री रक्सा तज् जीवनम् च वैदेहकानाम् ।।
16.13	अश्व सारथ्यम् सूतानाम् ।।
16.14	चण्डालानां बहिर् ग्राम निवसनम् मृत चैल धारणम् इति विशेषः ।।
16.15	सर्वेषां च समान जातिभिर् विवाहः ।।
16.16	स्व पितृ वित्तानुहरणम् च ।।
16.17	संकरे जातयस् त्व् एताः पितृ मातृ प्रदर्शिताः प्रच्छन्ना वा प्रकाशा वा वेदितव्याः स्व कर्मभिः ।।
16.18	ब्राह्मणार्थे गवार्थे वा देह त्यागोऽन् उपस्कृतः स्त्री बालाद्य् अवपत्तौ च बाह्यानां सिद्धि कारणम् ।।
17.1	पिता चेत् पुत्रान् विभजेत् तस्य स्वेच्छा स्वयम् उपार्जितेऽर्थे ।।
17.2	पैतामहे त्व् अर्थे पितृ पुत्रयोस् तुल्यं स्वामि त्वम् ।।
17.3	पितृ विभक्ता विभागानन्तरोत्पन्नस्य भागं दद्युः ।।
17.4	अ पुत्र धनम् पत्न्य् अभिगामि ।।
17.5	तद् अभावे दुहितृ गामि ।।
17.6	तद् अभावे पितृ गामि ।।
17.7	तद् अभावे मातृ गामि ।।
17.8	तद् अभावे भ्रातृ गामि ।।
17.9	तद् अभावे भ्रातृ पुत्र गामि ।।
17.10	तद् अभावे बन्धु गामि ।।
17.11	तद् अभावे स कुल्य गामि ।।
17.12	तद् अभावे सहाध्यायि गामि ।।
17.13	तद् अभावे ब्राह्मण धन वर्जम् राज गामि ।।
17.14	ब्राह्मणार्थो ब्राह्मणानाम् ।।
17.15	वानप्रस्थ धनम् आचार्यो गृह्णीयात् ।।
17.16	शिष्यो वा ।।
17.17	संसृष्टिनस् तु संसृष्टी सोदरस्य तु सोदरः दद्याद् अपहरेच् चाम्शम् जातस्य च मृतस्य च ।।
17.18	पितृ मातृ सुत भ्रातृ दत्तम्, अध्यग्न्य् उपागतम्, आधिवेदनिकं, बन्धु दत्तम्, शुल्कम्, अन्वाधेयकम् इति स्त्री धनम् ।।
17.19	ब्राह्मादिषु चतुर्षु विवाहेष्व् अ प्रजायाम् अतीतायां तद् भर्तुः ।।
17.20	शेषेषु च पिता हरेत् ।।
17.21	सर्वेष्व् एव प्रसूतायां यद् धनम् तत् दुहितृ गामि ।।
17.22	पत्यौ जीवति यः स्त्रीभिर् अलंकारो धृतो भवेत् न तं भजेरन् दाया दा भजमानाः पतन्ति ते ।।
17.23	अनेक पितृकाणाम् तु पितृतोऽम्श प्रकल्पना यस्य यत् पैतृकं रिक्थं स तद् गृह्णीत नेतरः ।।
18.1	ब्राह्मणस्य चतुर्षु वर्णेषु चेत् पुत्रा भवेयुः , ते पैतृकं रिक्थं दशधा विभजेयुः ।।
18.2	तत्र ब्राह्मणी पुत्रश् चतुरोऽम्शान् आदद्यात् ।।
18.3	क्षत्रिया पुत्रस् त्रीन् ।।
18.4	द्वाव् अंशौ वैश्या पुत्रः ।।
18.5	शूद्रा पुत्रस् त्व् एकम् ।।
18.6	विभजेयुः ।। अथ चेत् शूद्र वर्जम् ब्राह्मणस्य पुत्र त्रयम् भवेत् , तदा तद् धनम् नवधा
18.7	वर्नानुक्रमेण चतुस् त्रि द्वि भागी कृतान् अंशान् आदद्युः ।।
18.8	वैश्य वर्जम् अष्टधा कृतं चतुरस् त्रीन् एकं चादद्युः ।।
18.9	क्षत्रिय वर्जम् सप्तधा कृतं चतुरो द्वाव् एकं च ।।
18.10	ब्राह्मण वर्जम् षड्धा कृतं त्रीन् द्वाव् एकं च ।।
18.11	क्षत्रियस्य क्षत्रिया वैश्या शूद्रा पुत्रेष्व् अयम् एव विभागः ।।
18.12	धनाद् ब्राह्मणश् चतुरोऽम्शान् आदद्यात् ।। अथ ब्राह्मणस्य ब्राह्मण क्षत्रियौ पुत्रौ स्यातां , तदा सप्तधा कृताद्
18.13	त्रीन् राजन्यः ।।
18.14	अथ ब्राह्मणस्य ब्राह्मण वैश्यौ, तदा षड्धा विभक्तस्य चतुरोऽम्शान् ब्राह्मणस् त्व् आदद्यात् ।।
18.15	द्वाव् अंशौ वैश्यः ।।
18.16	अथ ब्राह्मणस्य ब्राह्मण शूद्रौ पुत्रौ स्यातां , तदा तद् धनम् पञ्चधा विभजेयाताम् ।।
18.17	चतुरोऽम्शान् ब्राह्मणस् त्व् आदद्यात् ।।
18.18	एकं शूद्रः ।।
18.19	पञ्चधा विभजेयाताम् ।। अथ ब्राह्मणस्य क्षत्रियस्य वा क्षत्रिय वैश्यौ पुत्रौ स्यातां , तदा तद् धनम्
18.20	त्रीन् अंशान् क्षत्रियस् त्व् आदद्यात् ।।
18.21	द्वाव् अंशौ वैश्यः ।।
18.22	अथ ब्राह्मणस्य क्षत्रियस्य वा क्षत्रिय शूद्रौ पुत्रौ स्यातां , तदा तद् धनम् चतुर्धा विभजेयाताम् ।।
18.23	त्रीन् अंशान् क्षत्रियस् त्व् आदद्यात् ।।
18.24	एकं शूद्रः ।।
18.25	अथ ब्राह्मणस्य क्षत्रियस्य वैश्यस्य वा वैश्य शूद्रौ पुत्रौ स्यातां , तदा तएष धनं त्रिधा विभजेयाताम् ।।
18.26	द्वाव् अंशौ वैश्यस् त्व् आदद्यात् ।।
18.27	एकं शूद्रः ।।
18.28	अथैक पुत्रा ब्राह्मणस्य ब्राह्मण क्षत्रिय वैश्याः सर्व हराः ।।
18.29	क्षत्रियस्य राजन्य वैश्यौ ।।
18.30	वैश्यस्य वैश्यः ।।
18.31	शूद्रः शूद्रस्य ।।
18.32	द्वि जातीनाम् शूद्रस् त्व् एकः पुत्रोऽर्ध हरः ।।
18.33	अ पुत्र रिक्थस्य या गतिः, सात्रार्धस्य द्वितीयस्य ।।
18.34	मातरः पुत्र भागानुसारेण भागापहारिण्यः ।।
18.35	अन् ऊढाश् च दुहितरः ।।
18.36	समान वर्णाः पुत्राः समान् अंशान् आदद्युः ।।
18.37	ज्येष्ठाय श्रेष्ठम् उद्धारं दद्युः ।।
18.38	यदि द्वौ ब्राह्मणी पुत्रौ स्याताम् एकः शूद्रा पुत्रः, तदा नवधा विभक्तस्यार्थस्य ब्राह्मणी पुत्राव् अष्टौ भागान् आदद्याताम् एकं शूद्रा पुत्रः ।।
18.39	अथ शूद्रा पुत्राव् उभौ स्याताम् एको ब्राह्मणी पुत्रः, तदा षड्धा विभक्तस्यार्थस्य चतुरोऽम्शान् ब्राह्मणस् त्व् आदद्यात् , द्वाव् अंशौ शूद्रा पुत्रौ ।।
18.40	अनेन क्रमेणान्यत्राप्य् अंश कल्पना भवति ।।
18.41	विभक्ताः सह जीवन्तो विभजेरन् पुनर् यदि समस् तत्र विभागः स्याज् ज्येइष्ठ्यं तत्र न विद्यते ।।
18.42	अनुपघ्नन् पितृ द्रव्यम् श्रमेण यद् उपार्जयेत् स्वयम् ईहित लब्धम् तन् ना कामो दातुम् अर्हति ।।
18.43	पैतृकं तु यदा द्रव्यम् अन् अवाप्तम् यद् आप्नुयात् न तत् पुत्रैर् भजेत् सार्धम् अ कामः स्वयम् अर्जितम् ।।
18.44	वस्त्रं पत्रम् अलंकारः कृतान्नम् उदकं स्त्रियः योग क्षेमम् प्रचारश् च न विभाज्यं च पुस्तकम् ।।
19.1	मृतं द्विजं न शूद्रेण निर्हारयेत् ।।
19.2	न शूद्रं द्विजेन ।।
19.3	पितरं मातरं च पुत्रा निर्हरेयुः ।।
19.4	न द्विजं पितरम् अपि शूद्राः ।।
19.5	ब्राह्मणम् अ नाथम् ये ब्राह्मणा निर्हरन्ति ते स्वर्ग लोक भाजः ।।
19.6	वाससो निमज्जनं कुर्युः ।। निर्हृत्य च बान्धवं प्रेतं संष्कृत्या प्रदक्षिणेन चिताम् अभिगंय अप्सु सेषे
19.7	प्रेतस्योदक निर्वपणम् कृत्वा एकम् पिण्डं कुशेषु दद्युः ।।
19.8	गृहं प्रविशेयुः ।। प्रिवर्तित वाससश् च निम्ब पत्राणि विदश्य द्वार्य् अश्मनि पद न्यासम् कृत्वा
19.9	अक्षतांश् चाग्नौ क्षिपेयुः ।।
19.10	चतुर्थे दिवसेऽस्थि संचयनम् कुर्युः ।।
19.11	तेषां गङ्गाम्भसि प्रक्षेपः ।।
19.12	यावत् संख्यम् अस्थि पुरुषस्य गङ्गाम्भसि तिष्ठति , तावद् वर्ष सहस्राणि स्वर्ग लोकम् अधितिष्ठति ।।
19.13	यावद् आशौचं तावत् प्रेतस्योदकम् पिण्डम् एकं च दद्युः ।।
19.14	क्रीत लब्धाशनाश् च भवेयुः ।।
19.15	अ माम्साशनाश् च ।।
19.16	स्थण्डिल शायिनः ।।
19.17	पृथक् शायिनश् च ।।
19.18	ग्रामान् निष्क्रंय आशौचान्ते कृत श्मश्रु कर्माणस् तिल कल्कैः सर्षप कल्कैर् वा स्नाताः परिवर्तित वाससो गृहं प्रविशेयुः ।।
19.19	तत्र शान्तिं कृत्वा ब्राह्मणानां च पूजनं कुर्युः ।।
19.20	देवाः परोक्ष देवाः, प्रत्यक्ष देवा ब्राह्माणाः ।।
19.21	ब्राह्मणैर् लोका धार्यन्ते ।।
19.22	ब्राह्मणानां प्रसादेन दिवि तिष्ठन्ति देवताः ब्राह्मणाभिहितम् वाक्यं न मिथ्या जायते क्व चित् ।।
19.23	यद् ब्राह्मणास् तुष्ट तमा वदन्ति तद् देवताः प्रत्यभिनन्दयन्ति तुष्टेषु तुष्टाः सततं भवन्ति प्रत्यक्ष देवेषु परोक्ष देवाः ।।
19.24	दुःखान्वितानाम् मृत बान्धवानाम् आश्वासनं कुर्युर् अदीन सत्त्वाः वाक्यैस् तु यैर् भूमि तवाभिधास्ये वाक्यान्य् अहं तानि मनोऽभिरामे ।।
20.1	यद् उत्तरायणम् तद् अहर् देवानाम् ।।
20.2	दक्षिणायनम् रात्रिः ।।
20.3	संवत्सरोऽहो रात्रः ।।
20.4	तत् त्रिम्शता मासाः ।।
20.5	मासा द्वादश वर्षम् ।।
20.6	द्वादश वर्ष शतानि दिव्यानि कलि युगम् ।।
20.7	द्वि गुणानि द्वापरम् ।।
20.8	त्रि गुणानि त्रेता ।।
20.9	चतुर्गुणानि कृत युगम् ।।
20.10	द्वादश वर्ष सहस्राणि दिव्यानि चतुर्युगम् ।।
20.11	चतुर्युगाणाम् एक सप्ततिर् मन्व् अन्तरम् ।।
20.12	चतुर्युग सहस्रम् च कल्पः ।।
20.13	स च पितामहस्याहः ।।
20.14	तावती चास्य रात्रिः ।।
20.15	एवंविधेनाहो रात्रेण मास वर्ष गणनया सर्वस्यैव ब्रह्मणो वर्ष शतम् आयुः ।।
20.16	ब्रह्मायुषा च परिच्छिन्नः पौरुषो दिवसः ।।
20.17	तस्यान्ते महा कल्पः ।।
20.18	तावत्य् एवास्य निशा ।।
20.19	पौरूषेयाणाम् अहो रात्राणाम् अतीतानां संख्यैव नास्ति ।।
20.20	न च भविष्याणाम् ।।
20.21	अन् आद्य् अन्तत्वात् कालस्य ।।
20.22	एवम् अस्मिन् निर् आलंबे काले सतत यायिनि न तद् भूतम् प्रपश्यामि स्थितिर् यस्य भवेद् ध्रुवा ।।
20.23	गङ्गायाः सिकता धारास् तथा वर्षति वासवे शक्या गणयितुं लोके न व्यतीताः पितामहाः ।।
20.24	चतुर्दश विनश्यन्ति कल्पे कल्पे सुरेश्वराः सर्व लोक प्रधानाश् च मनवश् च चतुर्दश ।।
20.25	विनष्तानीह कालेन मनुजेष्व् अथ का कथा ।। बहूनीन्द्र सहस्राणि दैत्येन्द्र नियुतानि च
20.26	राजर्षयश् च बहवः सर्वैः समुदिता गुणैः देवा ब्रह्मर्षयश् चैव कालेन निधनं गताः ।।
20.27	ये समर्था जगत्य् अस्मिन् सृष्टि संहार कारणे तेऽपि कालेन नीयन्ते कालो हि दुर् अतिक्रमः ।।
20.28	आक्रम्य सर्वः कालेन पर लोकम् च नीयते कर्म पाश वशो जन्तुस् तत्र का परिदेवना ।।
20.29	जातस्य हि ध्रुवो मृत्युर् ध्रुवं जन्म मृतस्य च अर्थे दुष् परिहार्येऽस्मिन् नास्ति लोके सहाय ता ।।
20.30	शोचन्तो नोपकुर्वन्ति मृतस्येह जना यतः अतो न रोदितव्यं हि क्रिया कार्या स्व शक्तितः ।।
20.31	सु कृतम् दुष् कृतम् चोभौ सहायौ यस्य गच्छतः बान्धवैस् तस्य किं कार्यं शोचद्भिर् अथ वा न वा ।।
20.32	बान्धवानाम् अ शौचे तु स्थितिं प्रेतो न विन्दति अतस् त्व् अभ्येति तान् एव पिण्ड तोय प्रदायिनः ।।
20.33	अर्वाक् स पिण्दी करणात् प्रेतो भवति यो मृतः प्रेत लोक गतस्यान्नम् सोद कुम्भम् प्रयच्छत ।।
20.34	पितृ लोक गतश् चान्नम् श्राद्धे भुङ्क्ते स्वधा समम् पितृ लोक गतस्यास्य तस्माच् श्राद्धम् प्रयच्छत ।।
20.35	देव त्वे यातना स्थाने तिर्यग् योनौ तथैव च मानुष्ये च तथाप्नोति श्राधं दत्तं स्व बान्धवैः ।।
20.36	प्रेतस्य श्राद्ध कर्तुश् च पुष्टिः श्राद्धे कृते ध्रुवम् तस्माच् श्राद्धम् सदा कार्यं शोकं त्यक्त्वा निर् अर्थकम् ।।
20.37	नोपकुर्यान् नरः शोचन् प्रेतस्यात्मन एव च ।। एतावद् एव कर्तव्यं सदा प्रेतस्य बन्धुभिः
20.38	दृष्ट्वा लोकम् अन् आक्रन्दम् म्रियमाणांश् च बान्धवान् धर्मम् एकं सहायार्थम् वरयध्वं सदा नराः ।।
20.39	मृतोऽपि बान्धवः शक्तो नानुगन्तुम् नरं मृतम् जाया वर्जम् हि सर्वस्य याम्यः पन्था विरुध्यते ।।
20.40	धर्म एकोऽनुयात्य् एनं यत्र क्व चन गामिनम् नन्व् अ सारे नृ लोकेऽस्मिन् धर्मं कुरुत मा चिरम् ।।
20.41	श्वः कार्यम् अद्य कुर्वीत पूर्वाह्णे चापराह्णिकम् न हि प्रतीक्षते मृत्युः कृतं वास्य न वा कृतम् ।।
20.42	क्षेत्रापण गृहासक्तम् अन्यत्र गत मानसम् वृकीवोरणम् आसाद्य मृत्युर् आदाय गच्छति ।।
20.43	न कालस्य प्रियः कश् चिद् द्वेष्यश् चास्य न विद्यते आयुष्ये कर्मणि क्षीणे प्रसह्य हरते जनम् ।।
20.44	कुशाग्रेणापि संष्पृष्टः प्राप्त कालो न जीवति ।। ना प्राप्त कालो म्रियते विद्धः शर शतैर् अपि
20.45	त्रायन्ते मृत्युनोपेतम् जरया वापि मानवम् ।। नौशधानि न मन्त्राश् च न होमा न पुनर् जपाः
20.46	आगामिनम् अन् अर्थम् हि प्रविधान शतैर् अपि न निवारयितुं शक्तस् तत्र का परिदेवना ।।
20.47	यथा धेनु सहस्रेषु वत्सो विन्दति मातरम् तथा पूर्व कृतम् कर्म कर्तारं विन्दते ध्रुवम् ।।
20.48	अ व्यक्तादीनि भूतानि व्यक्त मध्यानि चाप्य् अथ अ व्यक्त निधनान्य् एव तत्र का परिदेवना ।।
20.49	देहिनोऽस्मिन् यथा देहे कौमारं यौवनं जरा तह्ता देहान्तर प्राप्तिर् धीरस् तत्र न मुह्यति ।।
20.50	गृह्णाति इह यथा वस्त्रं त्यक्त्वा पूर्व धृतम् नरः गृह्णात्य् एवं नवं देही देहं कर्म निबन्धनम् ।।
20.51	न चैनम् क्लेदयन्त्य् आपो न शोषयति मारुतः ।। नैनम् छिन्दन्ति शस्त्राणि नैनम् दहति पावकः
20.52	अ च्छेद्योऽयम् अ दाह्योऽयम् अ क्लेद्योऽ शोष्य एव च नित्यः सतत गः स्थाणुर् अ चलोऽयम् सनातनः ।।
20.53	अ व्यक्तोऽयम् अ चिन्त्योऽयम् अ विकार्योऽयम् उच्यते तस्माद् एवं विदित्वा एनम् नानुशोचितुम् अर्हथ ।।
21.1	अथाशौच व्यपगमे सु स्नातः सु प्रक्षालित पाणि पादः स्व् आचान्तस् त्व् एवएष विधान् एव ब्राह्मणान् यथा शक्ति उदङ् मुखान् गन्ध माल्य वस्त्रालंकारादिभिः पूजितान् भोजयेत् ।।
21.2	एकवन् मन्त्रान् ऊहेद् एकोद्दिष्टे ।।
21.3	उच्छिष्ट संनिधाव् एकम् एव तन् नाम गोत्राभ्याम् पिण्डं निर्वपेत् ।।
21.4	भुक्त वत्सु ब्राह्मणेषु दक्षिणयाभिपूजितेषु प्रेत नाम गोत्राभ्याम् दत्तेष अक्षय्योदकः चतुर् अङ्गुल पृथ्वीः तावद् अन्तराः तावद् अधः खाताः वितस्त्य् आयताः तिस्रः कर्षूः कुर्यात् ।।
21.5	जुहुयात् ।। कर्षू समीपे चाग्नि त्रयम् उपसमाधाय परिस्तीर्य तत्रैकैकस्मिन् आहुति त्रयम्
21.6	सोमाय पितृ मते स्वधा नमः ।।
21.7	अग्नये कव्य वाहनाय स्वथा नमः ।।
21.8	यमायाङ्गिरसे स्वधा नमः ।।
21.9	स्थान त्रये च प्राग्वत् पिण्ड निर्वपणम् कुर्यात् ।।
21.10	अन्न दधि घृत मधु माम्सैः कर्षू त्रयम् पूरयित्वा एतत् त इति जपेत् ।।
21.11	एवं मृताहे प्रति मासम् कुर्यात् ।।
21.12	संवत्सरान्ते प्रेताय तत् पित्रे तत् पितामहाय तत् प्रपितामहाय च ब्राह्मणान् देव पूर्वान् भोजयेत् ।।
21.13	अत्राग्नौ करणम् आवाहनं पाद्यं च कुर्यात् ।।
21.14	संसृजतु त्वा पृथिवी समानी च इति च प्रेत पाद्य पात्रे पितृ पाद्य पात्र त्रये योजयेत् ।।
21.15	उच्छिष्ट संनिधौ पिण्ड चतुष्टयम् कुर्यात् ।।
21.16	ब्राह्मणांश् च स्वाचान्तान् दत्त दक्षिणाम्श् चानुव्रज्य विसर्जयेत् ।।
21.17	ततः प्रेत पिण्डम् पाद्य पात्रोदक वत् पिण्ड त्रये निदध्यात् ।।
21.18	कर्षू त्रय संनिक्र्षेऽप्य् एवम् एव ।।
21.19	स पिण्डी करणम् मासिकार्थ वत् द्वादशाहम् श्राद्धं कृत्वा त्रयोदशेऽह्नि वा कुर्यात् ।।
21.20	मन्त्र वर्जम् हि शूद्राणां द्वादशेऽह्नि ।।
21.21	संवत्सराभ्यन्तरे यद्य् अधिमासो भवेत् , तदा मासिकार्थे दिनम् एकं वर्धयेत् ।।
21.22	स पिण्डी करणम् स्त्रीणां कार्यम् एवं तथा भवेत् यावज् जीवं तथा कुर्याच् श्राद्धम् तु प्रतिवत्सरम् ।।
21.23	अर्वाक् स पिण्डी करणम् यस्य संवत्सरात् कृतं तस्याप्य् अन्नं सोद कुम्भम् दद्याद् वर्षं द्वि जन्मने ।।
22.1	ब्राह्मणस्य स पिण्डानाम् जनन मरणयोर् दशाहम् आशौचम् ।।
22.2	द्वादशाहम् राजन्यस्य ।।
22.3	पञ्चदशाहम् वैश्यस्य ।।
22.4	मासं शूद्रस्य ।।
22.5	स पिण्डता च पुरुषे सप्तमे विनिवर्तते ।।
22.6	आशौचे होम दान प्रतिग्रह स्वाध्याया निवर्तन्ते ।।
22.7	नाशौचे कस्य चिद् अन्नम् अश्नीयात् ।।
22.8	ब्राह्मणादीनाम् अशौचे यः सकृद् एवान्नम् अत्ति तस्य तावद् आशौचं यावत् तेषाम् ।।
22.9	आशौशापगमे प्रायश्चित्तं कुर्यात् ।।
22.10	स वर्णस्याशौचे द्विजो भुक्त्वा स्रवन्तीम् आसाद्य तन् निमग्नस् त्रिएष अघमर्षणं जप्त्वा उत्तीर्य गायत्र्य् अष्ट सहस्रम् जपेत् ।।
22.11	क्षत्रियाशौचे ब्राह्मणस् त्व् एतद् एवोपोषितः कृत्वा शुध्यति ।।
22.12	वैश्याशौचे राजन्यश् च ।।
22.13	वैश्याशौचे ब्राह्मणस् त्रि रात्रोपोषितश् च ।।
22.14	शत पञ्चकम् जपेत् ।। ब्राह्मणाशौचे राजन्यः क्षत्रियाशौचे वैश्यश् च स्रवन्तीम् आसाद्य गायत्र्य्
22.15	वैश्यश् च ब्राह्मणाशौचे गायत्र्य् अष्ट शतम् जपेत् ।।
22.16	शूद्राशौचे द्विजो भुक्त्वा प्राजापत्यं चरेत् ।।
22.17	शूद्रश् च द्विजाशौचे स्नानम् आचरेत् ।।
22.18	शूद्रः शूद्राशौचे स्नातः पञ्च गव्यम् पिबेत् ।।
22.19	पत्नीनां दासानाम् आनुलोम्येन स्वामिनस् तुल्यम् आशौचम् ।।
22.20	मृते स्वामिन्य् आत्मीयम् ।।
22.21	हीन वर्णानाम् अधिक वर्णेषु स पिण्डेषु तद् अशौच व्यपगमे शुद्धिः ।।
22.22	ब्राह्मणस्य क्षत्रि विट् शूद्रेषु स पिण्डेषु षड् रात्र त्रि रात्रैक रात्रैः ।।
22.23	क्षत्रियस्य विट् शूद्रयोः षड् रात्र त्रि रात्राभ्याम् ।।
22.24	वैश्यस्य शूद्रेषु षड् रात्रेण ।।
22.25	मास तुल्यैर् अहो रात्रैर् गर्भ स्रावे ।।
22.26	जात मृते मृत जाते वा कुलस्य सद्यः शौचम् ।।
22.27	अ दन्त जाते बाले प्रेते सद्य एव ।।
22.28	नास्याग्नि संस्कारो नोदक क्रिया ।।
22.29	दन्त जाते त्व् अ कृत चूडे त्व् अहो रात्रेण ।।
22.30	कृत चूडे त्व् अ संस्कृते त्रि रात्रेण ।।
22.31	ततः परं यथोक्त कालेन ।।
22.32	स्त्रीणां विवाहः संस्कारः ।।
22.33	संस्कृतासु स्त्रीषु नाशौचम् पितृ पक्षे ।।
22.34	तत् प्रसव मरणे चेत् पितृ गृहे स्यातां , तदा एक रात्रम् त्रि रात्रम् च ।।
22.35	जननाशौच मध्ये यद्य् अपरं जननाशौचम् स्यात् , तदा पूर्वाशौचेष व्यपगमे शुद्धिः ।।
22.36	रात्रि शेषे दिन द्वयेन ।।
22.37	प्रभाते दिन त्रयेण ।।
22.38	मरणाशौच मध्ये ज्ञाति मरणेऽप्य् एवम् ।।
22.39	श्रुत्वा देशान्तर स्थो जनन मरणे आशौच शेषेण शुध्येत् ।।
22.40	व्यतीतेऽशौचे संवत्सरान्तस् त्व् एक रात्रेण ।।
22.41	ततः परं स्नानेन ।।
22.42	आचार्ये मातामहे च व्यतीते त्रि रात्रेण ।।
22.43	अन् औरसेषु पुत्रेषु जातेषु च मृतेषु च पर पूर्वासु भार्यासु प्रसूतासु मृतासु च ।।
22.44	आचार्य पत्नी पुत्रोपाध्याय मातुल श्वशुर श्वशुर्य सहाध्यायि शिष्येष्व् अतीतेष्व् एक रात्रेण ।।
22.45	स्व देश राजनि च ।।
22.46	अ सपिण्डे स्व वेश्मनि मृते च ।।
22.47	भृग्व् अग्न्य् अनाशकाम्बु संग्राम विद्युन् नृप हतानाम् नाशौचम् ।।
22.48	न राज्ञां रज कर्मणि ।।
22.49	न व्रतिनां व्रते ।।
22.50	न सत्रिणां सत्रे ।।
22.51	न कारूणां कारु कर्मणि ।।
22.52	न राजाज्ञा कारिणाम् तद् इच्छया ।।
22.53	न देव प्रतिष्ठा विवाहयोः पूर्व संभृतयोः ।।
22.54	न देश विभ्रमे ।।
22.55	आपद्य् अपि च कष्टायाम् ।।
22.56	आत्म त्यागिनः पतिताश् च नाशौचोदक भाजः ।।
22.57	पतितस्य दासी मृतेऽह्नि पदा अपां घटम् अपवर्जयेत् ।।
22.58	उद्बन्धन मृतस्य यः पाशं छिन्द्यात् स तप्त कृच्छ्रेण शुध्यति ।।
22.59	आत्म त्यागिनाम् संस्कर्ता च ।।
22.60	तद् अश्रु पात कारी च ।।
22.61	सर्वस्यैव प्रेतस्य बान्धवैः सहाश्रु पातम् कृत्वा स्नानेन ।।
22.62	अ कृतेऽस्थि संचये स चैल स्नानेन ।।
22.63	द्विजः शूद्र प्रेतानुगमनम् कृत्वा स्रवन्तीम् आसाद्य तन् निमग्नः त्रिएष अघमर्षणं जप्त्वा उत्तीर्य गायत्र्य् अष्ट सहस्रम् जपेत् ।।
22.64	द्विज प्रेतस्याष्ट शतम् ।।
22.65	शूद्रः प्रेतानुगमनम् कृत्वा स्नानम् आचरेत् ।।
22.66	चिता धूम सेवने सर्वे वर्णाः स्नानम् आचरेयुः ।।
22.67	मैथुने दुःस्वप्ने रुधिरोपगत कण्ठे वमन विरेकयोश् च ।।
22.68	श्मश्रु कर्मणि कृते च ।।
22.69	शव स्पृशम् च स्पृष्ट्वा रजस्वला चण्डाल यूपाम्श् च ।।
22.70	भक्ष्य वर्जम् पञ्च नख शवम् तद् अस्थि स्नेहम् च ।।
22.71	सर्वेष्व् एतेषु स्नानेषु वस्त्रं ना प्रक्षालितम् बिभृयात् ।।
22.72	रजस्वला चतुर्थेऽह्नि स्नानाच् शुध्यति ।।
22.73	रजस्वला हीन वर्णाम् रजस्वलां स्पृष्ट्वा न तावद् अश्नीयात् यावन् न शुद्धा ।।
22.74	स वर्णाम् अधिक वर्णाम् वा स्पृष्ट्वा सद्यः स्नात्वा शुध्यति ।।
22.75	क्षुत्वा सुप्त्वा भुक्त्वा भोजनाध्ययनेप्सुः पीत्वा स्नात्वा निष्ठीव्य वासः परिधाय रथ्याम् आक्रम्य मूत्र पुरीषम् कृत्वा पञ्च नखास्थि अ स्नेहम् स्पृष्ट्वा चाचमेत् ।।
22.76	चण्डाल म्लेच्छ संभाषणे च ।।
22.77	नाभेर् अधस्तात् प्रबाहुषु च कायिकैर् मलैः सुराभिर् मद्यैश् चोपहतो मृएष तोयैस् तद् अङ्गम् प्रक्षाल्य शुध्येत् ।।
22.78	अन्यत्रोपहतो मृत् तोयैस् तद् अङ्गम् प्रक्षाल्य स्नानेन ।।
22.79	वक्त्रोपहतस् त्व् उपोष्य स्नात्वा पञ्च गव्येन ।।
22.80	दशन च्छदोपहतश् च ।।
22.81	वसा शुक्रम् असृङ् मज्जा मूत्रं विट् कर्ण विण् णखाः श्लेष्माश्रु दूषिका स्वेदो द्वादशैते नृणां मलाः ।।
22.82	गौडी माध्वी च पैष्टी च ज्ज्ञेया त्रि विधा सुरा यथैवैका तथा सर्वा न पातव्या द्विजातिभिः ।।
22.83	माधूकम् ऐक्षवं टाङ्कं कौलं खार्जूर पानसे मृद्वीका रस माध्वीके मैरेयं नारिकेल जम् ।।
22.84	अ मेध्यानि दशैतानि मद्यानि ब्राह्मणस्य च राजन्यश् चैव वैश्यश् च स्पृष्ट्वा एतानि न दुष्यतः ।।
22.85	गुरोः प्रेतस्य शिष्यस् तु पितृ मेधम् समाचरन् प्रेताहारैः समं तत्र दश रात्रेण शुध्यति ।।
22.86	निर्हृत्य तु व्रती प्रेतान् न व्रतेन वियुज्यते ।। आचार्यं स्वम् उपाध्यायं पितरं मातरं गुरुम्
22.87	आदिष्टी नोदकम् *कुर्याद् आ व्रतस्य समापनात् । कृर्याद् समाप्ते तूदकम् कृत्वा त्रि रात्रेणैव शुध्यति ।।
22.88	ज्ञानं तपोऽग्निर् आहारो मृन् मनो वार्य् उपाञ्जनम् वायुः कर्मार्क कालौ च शुद्धि कर्तॄणि देहिनाम् ।।
22.89	सर्वेषाम् एव शौचानाम् अन्न शौचम् परं स्मृतम् योऽन्ने शुचिः स हि शुचिर् न मृद् वारि शुचिः शुचिः ।।
22.90	क्षान्त्या शुध्यन्ति विद्वांसो दानेना कार्य कारिणः प्रच्छन्न पापा जप्येन तपसा वेद वित् तमाः ।।
22.91	मृत् तोयैः शुध्यते शोध्यं नदी वेगेन शुध्यति रजसा स्त्री मनो दुष्टा संन्यासेन द्विजोत्तमाः ।।
22.92	अद्भिर् गात्राणि शुध्यन्ति मनः सत्येन शुध्यति विद्या तपोभ्याम् भूतात्मा बुद्धिर् ज्ञानेन शुध्यति ।।
22.93	एष शौचस्य ते प्रोक्तः शारीरस्य विनिर्णयः नाना विधानाम् द्रव्याणां शुद्धेः शृणु विनिर्णयम् ।।
23.1	शारीरैर् मलैः सुराभिर् मद्यैर् वा यद् उपहतं तद् अत्यन्तोपहतम् ।।
23.2	अत्यन्तोपहतम् सर्वं लोह भाण्डम् अग्नौ प्रक्षिप्तं शुध्येत् ।।
23.3	मणि मयम् अश्म मयम् अब्जं च सप्त रात्रम् मही निखननेन ।।
23.4	शृङ्ग दन्तास्थि मयम् तक्षणेन ।।
23.5	दारवं मृन् मयम् च जह्यात् ।।
23.6	अत्यन्तोपहतस्य वस्त्रस्य यत् प्रक्षालितं सद् विरज्यते तच् छिन्द्यात् ।।
23.7	सौवर्ण राजताब्ज मणि मयानाम् निर्लेपानाम् अद्भिः शुद्धिः ।।
23.8	अश्म मयानाम् चमसानां ग्रहाणां च ।।
23.9	चरु स्रुक् स्रुवाणाम् उष्णेनाम्भसा ।।
23.10	यज्ञ कर्मणि यज्ञ पात्राणाम् पाणिना संमार्जनेन ।।
23.11	स्फ्य शूर्प शकट मुसलोलूखलानाम् प्रोक्षणेन ।।
23.12	शयन यानासनानाम् च ।।
23.13	बहूनां च ।।
23.14	धान्याजिन रज्जु तान्तव वैदल सूत्र कार्पास वाससाम् च ।।
23.15	शाक मूल फल पुष्पाणाम् च ।।
23.16	तृण काष्ठ शुष्क पलाशानाम् च ।।
23.17	एतेषां प्रक्षालनेन ।।
23.18	अल्पानां च ।।
23.19	ऊषैः कौशेयाविकयोः ।।
23.20	अरिष्टकैः कुतपानाम् ।।
23.21	श्री फलैर् अंशुपट्टानाम् ।।
23.22	गौर सर्षपैः क्षौमाणाम् ।।
23.23	शृङ्गास्थि दन्त मयानाम् च ।।
23.24	पद्माक्षैर् मृग लोमिकानाम् ।।
23.25	ताम्र रीति त्रपु सीस मयानाम् अंलोदकेन ।।
23.26	भस्मना काम्स्य लोहयोः ।।
23.27	तक्षणेन दारवाणाम् ।।
23.28	गो वालैः फल संभवानाम् ।।
23.29	प्रोक्षणेन संहतानाम् ।।
23.30	उत्पवनेन द्रवाणाम् ।।
23.31	गुडादीनाम् इक्षु विकाराणाम् प्रभूतानां गृह निहितानाम् वार्य् अग्न्य् दानेन ।।
23.32	सर्व लवणानाम् च ।।
23.33	पुनः पाकेन मृन् मयानाम् ।।
23.34	द्रव्य वत् कृत शौचानाम् देवतार्चानाम् भूयः प्रतिष्ठापनेन ।।
23.35	अ सिद्धस्यान्नस्य यन् मात्रम् उपहतं तन् मात्रम् परित्यज्य शेषस्य कण्डनेष प्रक्षालने कुर्यात् ।।
23.36	द्रोणाभ्यधिकम् सिद्धम् अन्नम् उपहतं न दुष्यति ।।
23.37	तस्योपहत मात्रम् अपास्य गायत्र्याभिमन्त्रितम् सुवर्णाम्भः प्रक्षिपेत् बस्तस्य च प्रदर्शयेद् अग्नेश् च ।।
23.38	पक्षि जग्धम् गवा घ्रातम् अवधूतम् अवक्षुतम् दूषितं केश कीटैश् च मृत् प्रक्षेपेण शुध्यति ।।
23.39	यावन् नापैत्य् अ मेध्याक्ताद् गन्धो लेपश् च तत् कृतः तावन् मृद् वारि देयं स्यात् सर्वासु द्रव्य शुद्धिषु ।।
23.40	अजाश्वम् मुखतो मेध्यं न गौर् न नर जा मलाः पन्थानश् च विशुध्यन्ति सोम सूर्याम्शु मारुतैः ।।
23.41	रथ्या कर्दम तोयानि स्पृष्टान्य् अन्त्य श्व वायसैः मारुतेनैव शुध्यन्ति पक्वेष्टक चितानि च ।।
23.42	प्राणिनाम् अथ सर्वेषां मृद्भिर् अद्भिश् च कारयेत् अत्यन्तोपहतानाम् च शौचं नित्यम् अ तन्द्रितम् ।।
23.43	अ व्याप्तम् चेद् अ मेध्येन तद् वद् एव शिला गतम् ।। भूमि ष्ठम् उदकं पुण्यं वैतृष्ण्यं यत्र गोर् भवेत्
23.44	अपः समुद्धरेत् सर्वाः शेषं वस्त्रेण शोधयेत् ।। मृत पञ्च नखात् कूपाद् अत्यन्तोपहतात् तथा
23.45	वह्नि प्रज्वालनम् कुर्यात् कूपे पक्वेष्टका चिते पञ्च गव्यम् न्यसेत् पश्चान् नव तोय समुद्भवे ।।
23.46	जलाशयेष्व् अथाल्पेषु स्थावरेषु वसुंधरे कूप वत् कथिता शुद्धिर् महत्सु च न दूषणम् ।।
23.47	त्रीणि देवाः पवित्राणि ब्राह्मणानाम् अकल्पयन् अ दृष्टम् अद्भिर् निर्णिक्तं यच् च वाचा प्रशस्यते ।।
23.48	नित्यं शुद्धः कारु हस्तः पण्यं यच् च प्रसारितम् ब्राहमणान्तरितम् भैक्ष्यम् आकराः सर्व एव च ।।
23.49	नित्यम् आस्यं शुचि स्त्रीणां शकुनिः फल पातने प्रस्रवे च शुचिर् वत्सः श्वा मृग ग्रहणे शुचिः ।।
23.50	क्रव्याद्भिश् च हतस्यान्यैश् चण्डालाद्यैश् च दस्युभिः ।। श्वभिर् हतस्य यन् मांसं शुचि तत् परिकीर्तितम्
23.51	ऊर्ध्वं नाभेर् यानि खानि तानि मेध्यानि निर्दिशेत् यान्य् अधस्तान्य् अ मेध्यानि देहाच् चैव मलाश् च्युताः ।।
23.52	मक्षिका विप्रुषश् छाया गौर् गजाश्व मरीचयः रजो भूर् वायुर् अग्निश् च मार्जारश् च सदा शुचिः ।।
23.53	नोच्छिष्टम् कुर्वते मुख्या विप्रुषोऽङ्गे न यान्ति याः न श्मश्रूणि गतान्य् आस्यं न दन्तान्तर वेष्टितम् ।।
23.54	स्पृशन्ति बिन्दवः पादौ य आचामयतः परान् भौमिकैस् ते समा ज्ञेया न तैर् अ प्रयतो भवेत् ।।
23.55	उच्छिष्टेन तु संस्पृष्टो द्रव्य हस्तः कथंचन अ निधाय एव तद् द्रव्यम् आचान्तः शुचि ताम् इयात् ।।
23.56	मार्जनोपाञ्जनैर् वेश्म प्रोक्षणेनैव पुस्तकम् संमार्जनेनाञ्जनेन सेकेनोल्लेखनेन च ।।
23.57	गावः पवित्र मङ्गल्यम् गोषु लोकाः प्रतिष्ठिताः ।। दाहेन च भुवः शुद्धिर् वासेनाप्य् अथ वा गवाम्
23.58	गो मूत्रम् गो मयम् सर्पिः क्षीरं दधि च रोचना ।। गावो वितन्वते य्ज्ञं गावः सर्वाघ सूदनाः
23.59	षड् अङ्गम् एतत् परमं मङ्गल्यं परमं गवाम् शृङ्गोदकम् गवां पुण्यं सर्वाघ विनिषूदनम् ।।
23.60	गवाम् कण्डूयनं चैव सर्व कल्मष नाशनम् गवां ग्रास प्रदानेन स्वर्ग लोके महीयते ।।
23.61	गवां हि तीर्थे वसति इह गङ्गा पुष्टिस् तथासाम् रजसि प्रवृद्धा लक्ष्मीः करीषे प्रणतौ च धर्मस् तासां प्रणामं सततं च कुर्यात् ।।
24.1	अथ ब्राह्मणस्य वर्णानुक्रमेण चतस्रो भार्या भवन्ति ।।
24.2	तिस्रः क्षत्रियस्य ।।
24.3	द्वे वैश्यस्य ।।
24.4	एका शूद्रस्य ।।
24.5	तासां सवर्णावेदने पाणिर् ग्राह्यः ।।
24.6	अ सवर्णावेदने शरः क्षत्रिय कन्यया ।।
24.7	प्रतोदो वैश्य कन्यया ।।
24.8	वसन दशान्तः शूद्र कन्यया ।।
24.9	न स गोत्राम् न समानार्ष प्रवराम् भार्यां विन्देत ।।
24.10	मातृतस् त्व् आ पञ्चमात् पुरुषात् *पितृतश् चा सप्तमात् ।। पितृताश्
24.11	ना कुलीनाम् ।।
24.12	न च व्याधिताम् ।।
24.13	नाधिकाङ्गीम् ।।
24.14	न हीनाङ्गीम् ।।
24.15	नातिकपिलाम् ।।
24.16	न वाचाटाम् ।।
24.17	अथाष्टौ विवाहा भवन्ति ।।
24.18	ब्राह्मो दैव आर्षः प्राजापत्यो गान्धर्व आसुरो राक्षसः पैशाचश् चेति ।।
24.19	आहूय गुणवते कन्या दानम् ब्राह्मः ।।
24.20	यज्ञ स्थर्त्विजे दैवः ।।
24.21	गो मिथुन ग्रहणेनार्षः ।।
24.22	प्रार्थित प्रदानेन प्राजापत्यः ।।
24.23	द्वयोः स कामयोर् माता पितृ रहितो योगो गान्धर्वः ।।
24.24	क्रयेणासुरः ।।
24.25	युद्ध हरणेन राक्षसः ।।
24.26	सुप्त प्रमत्ताभिगमनात् *पैशाचः ।। पैशचः
24.27	एतेष्व् आद्याश् चत्वारो धर्म्याः ।।
24.28	गान्धर्वोऽपि राजन्यानाम् ।।
24.29	ब्राह्मी पुत्रः पुरुषान् एकविंशतिं पुनीते ।।
24.30	दैवी पुत्रश् चतुर्दश ।।
24.31	आर्षी पुत्रश् च सप्त ।।
24.32	प्राजापत्यश् चतुरः ।।
24.33	ब्राह्मेण विवाहेन कन्यां ददत् ब्रह्म लोकम् गमयति ।।
24.34	दैवेन स्वर्गम् ।।
24.35	आर्षेण वैष्णवम् ।।
24.36	प्राजापत्येन देव लोकम् ।।
24.37	गान्धर्वेण गन्धर्व लोकम् गच्छति ।।
24.38	पिता पितामहो भ्राता स कुल्यो मातामहो माता चेति कन्या प्रदाः ।।
24.39	पूर्वाभावे प्रकृति स्थः परः पर इति ।।
24.40	ऋतु त्रयम् उपास्य एव कन्या कुर्यात् स्वयं वरम् ऋतु त्रये व्यतीते तु प्रभवत्य् आत्मनः सदा ।।
24.41	पितृ वेश्मनि या कन्या रजः पश्यत्य् अ संस्कृता सा कन्या वृषली ज्ञेया हरंस् तां न विदुष्यति ।।
25.1	अथ स्त्रीणां धर्माः ।।
25.2	भर्तुः समान व्रत चारित्वम् ।।
25.3	श्वश्रू श्वशुर गुरु देवतातिथि पूजनम् ।।
25.4	सु संस्कृतोपस्कर ता ।।
25.5	अ मुक्त हस्त ता ।।
25.6	सु गुप्त भाण्ड ता ।।
25.7	मूल क्रियास्व् अन् अभिरतिः ।।
25.8	मङ्गलाचार तत् पर ता ।।
25.9	भर्तरि प्रवसितेऽ प्रतिकर्म क्रिया ।।
25.10	पर गृहेष्व् अन् अभिगमनम् ।।
25.11	द्वार देश गवाक्षेष्व् अन् अवस्थानम् ।।
25.12	सर्व कर्मस्व् अ स्वतन्त्र ता ।।
25.13	बाल्य यौवन वार्धकेष्व् अपि पितृ भर्तृ पुत्राधीन ता ।।
25.14	मृते भर्तरि ब्रह्म चर्यम् तद् अन्व् आरोहणं वा ।।
25.15	नास्ति स्त्रीणां पृथग् यज्ञो न व्रतं नाप्य् उपोषितम् पतिं शुश्रूषते यत् तु तेन स्वर्गे महीयते ।।
25.16	आयुः सा हरते भर्तुर् नरकं चैव गच्छति ।। पत्यौ जीवति या योषिद् उपवास व्रतम् चरेत्
25.17	मृते भर्तरि साध्वी स्त्री ब्रह्म चर्ये व्यवस्थिता स्वर्गं गच्छत्य् अ पुत्रापि यथा ते ब्रह्म चारिणः ।।
26.1	सवर्णासु बहु भार्यासु विद्यमानासु *ज्येष्ठया सह धर्म कार्यम् कुर्यात् ।। ज्येष्टया
26.2	मिश्रासु च कनिष्ठयापि समान वर्णया ।।
26.3	समान वर्णाया अभावे त्व् अनन्तरयैवाप्दि च ।।
26.4	न त्व् एव द्विजः शूद्रया ।।
26.5	द्विजस्य भार्या शूद्रा तु धर्मार्थम् न क्व चिद् भवेत् रत्य् अर्थम् एव सा तस्य रागान्धस्य प्रकीर्तिता ।।
26.6	हीन जातिम् स्त्रियं मोहाद् उद्वहन्तो द्विजातयः कुलान्य् एव नयन्त्य् आशु स संतानानि शूद्र ताम् ।।
26.7	दैव पित्र्य् आथितेयानि तत् प्रधानानि यस्य तु नाश्नन्ति पितृ देवास् तु न च स्वर्गं स गच्छति ।।
27.1	गर्भस्य स्पष्टता ज्ञाने निषेक कर्म ।।
27.2	स्पन्दनात् पुरा पुंसवनम् ।।
27.4	जाते च दारके जात कर्म ।।
27.5	आशौच व्यपगमे नाम धेयम् ।।
27.6	मङ्गल्यं ब्राहमणस्य ।।
27.7	बलवत् क्षत्रियस्य ।।
27.8	धनोपेतम् वैश्यस्य ।।
27.9	जुगुप्सितं शूद्रस्य ।।
27.10	चतुर्थे मास्य् आदित्य दर्शनम् ।।
27.11	षष्ठेऽन्न प्राशनम् ।।
27.12	तृतीयेऽब्दे चूडा करणम् ।।
27.13	एता एव क्रियाः स्त्रीणाम् अ मन्त्रकाः ।।
27.14	तासां स मन्त्रको विवाहः ।।
27.15	गर्भाष्टमेऽब्दे ब्राह्मणस्योपनयनम् ।।
27.16	गर्भैकादशे राज्ञः ।।
27.17	गर्भ द्वादशे विशः ।।
27.18	तेषां मुञ्ज ज्या बल्बज मय्यो मौञ्ज्यः ।।
27.19	कार्पास शाणाविकान्य् उपवीतानि वासांसि च ।।
27.20	मार्ग वैयाघ्र बास्तानि चर्माणि ।।
27.21	पालाश खादिरौदुम्बरा दण्डाः ।।
27.22	केशान्त ललाट नासा देश तुल्याः ।।
27.23	सर्व एव वा ।।
27.24	अ कुटिलाः सत्वचश् च ।।
27.25	भवद् आद्यम् भवन् मध्यम् भवद् अन्तम् च भैक्ष्य चरनम् ।।
27.26	आ षोडशाद् ब्राह्मणस्य सावित्री नातिवर्तते आ द्वाविंशात् क्षत्र बन्धोर् आ चतुर्विंशतेर् विशः ।।
27.27	अत ऊर्ध्वं त्रयोऽप्य् एते यथा कालम् अ संस्कृताः सावित्री पतिता व्रात्या भवन्त्य् आर्य विगर्हिताः ।।
27.28	यो दण्डो यच् च वसनं तत् तद् अस्य व्रतेष्व् अपि ।। यद्य् अस्य विहितं चर्म यत् सूत्रं या च मेखला
27.29	अप्सु प्रास्य विनष्टानि गृह्णीतान्यानि मन्त्र वत् ।। मेखलाम् अजिनं दण्डम् उपवीतं कमण्डलुम्
28.1	अथ ब्रह्म चरिणाम् गुरु कुल वासः ।।
28.2	संध्या द्वयोपासनम् ।।
28.3	पूर्वां संध्यां जपेत् तिष्ठन् पश्चिमाम् आसीनः ।।
28.4	काल द्वयम् अभिषेकाग्नि कर्म करणम् ।।
28.5	अप्सु दण्ड वन् मज्जनम् ।।
28.6	आहूताध्ययनम् ।।
28.7	गुरोः प्रिय हिताचरणम् ।।
28.8	मेखला दण्डाजिनोपवीत धारणम् ।।
28.9	गुरु कुल वर्जम् गुण वत्सु भैक्ष्य चरणम् ।।
28.10	गुर्व् अनुज्ञातम् भैक्ष्याभ्यवहरणम् ।।
28.11	श्राद्ध कृत लवण शुक्त पर्युषित नृत्य गीत स्त्री मधु माम्साञ्जनोच्छिष्टेष प्राणि हिम्सा श्लील परिवर्जनम् ।।
28.12	अधः शय्या ।।
28.13	गुरोः पूर्वोत्थानम् चरमं संवेशनम् ।।
28.14	कृत संध्योपासनश् च गुर्व् अभिवादनम् कुर्यात् ।।
28.15	तस्य च व्यत्यस्त करः पादाव् उपस्पृशेत् ।।
28.16	दक्षिणं दक्षिणेनेतरम् इतरेण ।।
28.17	स्वं च नामास्याभिवादनान्ते भोःशब्दान्तम् निवेदयेत् ।।
28.18	तिष्ठन्न् आसीनः शयानो भुञ्जानः पराङ् मुखश् च नास्याभिभाषणम् कुर्यात् ।।
28.19	आसीनस्य स्थितः कुर्याद् अभिगच्छंस् तु गच्छतः । आगच्छतः प्रत्युद्गम्य पश्चाद् धावंस् तु धावतः ।।
28.20	पराङ् मुखस्याभिमुखः ।।
28.21	दूर स्थस्यान्तिकम् उपेत्य ।।
28.22	शयानस्य प्रणम्य ।।
28.23	तस्य च चक्षुर्विषये न यथेष्टासनः स्यात् ।।
28.24	न चास्य केवलं नाम ब्रूयात् ।।
28.25	गति चेष्टा भाषिताद्यम् नास्यानुकुर्यात् ।।
28.26	यत्रास्य निन्दा परिवादौ स्यातां न तत्र तिष्ठेत् ।।
28.27	नास्यैकासनो भवेत् ।।
28.28	ऋते शिला फलक नौ यानेभ्यः ।।
28.29	गुरोर् गुरौ संनिहिते गुरु वद् वर्तेत ।।
28.30	अ निर्दिष्टश् च गुरुणा स्वान् गुरुन् नाभिवादयेत् ।।
28.31	बाले समान वयसि वाध्यापके गुरु पुत्रे गुरु वद् वर्तेत ।।
28.32	नास्य पादौ प्रक्षालयेत् ।।
28.33	नोच्छिष्टम् अश्नीयात् ।।
28.34	एवं वेदं वेदौ वेदान् वा स्वी कुर्यात् ।।
28.35	ततो वेदाङ्गानि ।।
28.36	यस् त्व् अन् अधीत वेदोऽन्यत्र श्रमं कुर्याद् असौ स संतानः शूद्र त्वम् एति ।।
28.37	मातुर् अग्रे विजननं द्वितीयं मौञ्जि बन्धनम् ।।
28.38	तत्रास्य माता सावित्री भवति पिता त्व् *आचार्यः ।। आचार्थः
28.39	एतेनैव तेषां द्विज त्वम् ।।
28.40	प्राङ् मौञ्जी बन्धनाद् द्विजः शूद्र समो भवति ।।
28.41	ब्रह्म चारिणा मुण्डेन जटिलेन वा भाव्यम् ।।
28.42	वेद स्वीकरणाद् ऊर्ध्वं गुर्व् अनुज्ञातस् तस्मै वरं दत्त्वा स्नायात् ।।
28.43	ततो गुरु कुल एव वा जन्मनः शेषं नयेत् ।।
28.44	तत्राचार्ये प्रेते गुरु वत् गुरु पुत्रे वर्तेत ।।
28.45	गुरु दारेषु स वर्णेषु वा ।।
28.46	तद् अभावेऽग्नि शुश्रूषुर् नैष्ठिको ब्रह्म चारी स्यात् ।।
28.47	एवं चरति यो विप्रो ब्रह्म चर्यम् अ तन्द्रितः स गच्छत्य् उत्तमं स्थानं न चेहाजायते पुनः ।।
28.48	अतिक्रमं व्रतस्याहुर् धर्म ज्ञा ब्रह्म चारिणः ।। कामतो रेतसः सेकं व्रत स्थस्य द्वि जन्मनः ।।
28.49	सप्तागारम् चरेद् भैक्षं स्व कर्म परिकीर्तयन् ।। एतस्मिन्न् एनसि प्राप्ते वसित्वा गर्दभाजिनम्
28.50	तेभ्यो लब्धेन भैक्ष्येण वर्तयन्न् एक कालिकम् उपस्पृशंस् त्रि षवणम् अब्देन स विशुध्यति ।।
28.51	स्वप्ने सिक्त्वा ब्रह्म चारी द्विजः शुक्रम् अ कामतः स्नात्वा अर्कम् अर्चयित्वा त्रिः पुनर् माम् इत्य् ऋचं जपेत् ।।
28.52	अ कृत्वा भैक्ष चरणम् अ समिद्ध्य च पावकम् अन् आतुरः सप्त रात्रम् अवकीर्णि व्रतम् चरेत् ।।
28.53	तं चेद् अभ्युदियात् सूर्यः शयानं काम कारतः निम्लोचेद् वाप्य् अविज्ञानाज् जपन्न् उपवसेद् दिनम् ।।
29.1	यस् तूपनीय व्रतादेशम् कृत्वा वेदम् अध्यापयेत् तम् आचार्यं विद्यात् ।।
29.2	यस् त्व् एनं मूल्येनाध्यापयेत् तम् उपाध्यायम् एक देशम् वा ।।
29.3	यो यस्य यज्ञ्न कर्माणि कुर्यात् तम् ऋत्विजं विद्यात् ।।
29.4	नापरीक्षितम् योजयेत् ।।
29.5	नाध्यापयेत् ।।
29.6	नोपनयेत् ।।
29.7	अ धर्मेण च यः प्राह यश् चा धर्मेण पृच्छति तयोर् अन्यतरः प्रैति विद्वेषं वाधिगच्छति ।।
29.8	धर्मार्थौ यत्र न स्यातां शुश्रूषा वापि तद् विधा तत्र विद्या न वक्तव्या शुभं बीजम् इवोषरे ।।
29.9	विद्या ह वै ब्रह्मणम् आजगाम गोपाय मा शेवधिष्टेऽहम् अस्ति ।। अ सूयकायान् ऋजवेऽयताय न मां ब्रूया अ वीर्य वती तथा स्याम् ।।
29.10	यम् एव विद्याः शुचिम् अ प्रमत्तम् मेधाविनं ब्रह्म चर्योपपन्नम् यस् ते न द्रुह्येत् कतमच् च नाह तस्मै मां ब्रूया निधि पाय ब्रह्मन् ।।
30.1	श्रावण्यां प्रौष्ठ पद्याम् वा छन्दांस्य् उपाकृत्य अर्ध पञ्चमान् मासान् अधीयीत ।।
30.2	ततस् तेषाम् उत्सर्गं बहिः कुर्यात् ।।
30.3	उत्सर्जनोपाकर्मणोर् मध्ये वेदाङ्गाध्ययनम् कुर्यात् ।।
30.4	नाधीयीत अहो रात्रम् चतुर्दश्य् अष्टमीषु च ।।
30.5	नर्त्व् अन्तर ग्रह सूतके ।।
30.6	नेन्द्र प्रयाणे ।।
30.7	न वाति चण्ड पवने ।।
30.8	ना काल वर्ष विद्युत् स्तनितेषु ।।
30.9	न भू कंपोल्का पात दिग् दाहेषु ।।
30.10	नान्तः शवे ग्रामे ।।
30.11	न शास्त्र संपाते ।।
30.12	न श्व सृगाल गर्दभ निर्ह्रादेषु ।।
30.13	न वादित्र शब्दे ।।
30.14	न शूद्र पतितयोः समीपे ।।
30.15	न देवतायतन श्मशान चतुष्पथ रथ्यासु ।।
30.16	नोदकान्तः ।।
30.17	न पीठोपहित पादः ।।
30.18	न हस्त्य् अश्वोष्ट्र नौ गो यानेषु ।।
30.19	न वान्तः ।।
30.20	न विरिक्तः ।।
30.21	ना जीर्णी ।।
30.22	न पञ्च नखान्तरा गमने ।।
30.23	न राज श्रोत्रिय गो ब्राह्मण व्यसने ।।
30.24	नोपाकर्मणि ।।
30.25	नोत्सर्गे ।।
30.26	न साम ध्वनाव् ऋग् यजुषी ।।
30.27	नापर रात्रम् अधीत्य शयीत ।।
30.28	अभियुक्तोऽप्य् अन् अध्यायेष्व् अध्ययनं परिहरेत् ।।
30.29	यस्माद् अन् अध्यायाधीतम् नेहामुत्र फल प्रदम् ।।
30.30	तद् अध्ययनेनायुषः क्षयो गुरु शिष्ययोश् च ।।
30.31	वप्तव्या ।। तस्माद् अन् अध्याय वर्जम् गुरुणा ब्रह्म लोक कामेन विद्या सच् शिष्य क्षेत्रेषु
30.32	शिष्येण ब्रह्मारंभावसानयोर् गुरोः पादोपसंग्रहणम् कार्यम् ।।
30.33	प्रणवश् च व्याहर्तव्यः ।।
30.34	तत्र च यद् ऋचोऽधीते तेनास्याज्येन पितॠणां तृप्तिर् भवति ।।
30.35	यद् यजूंषि तेन मधुना ।।
30.36	यत् सामानि तेन पयसा ।।
30.37	यद् आथर्वणं तेन मांसेन ।।
30.38	यत् पुराणेतिहास वेदाङ्ग धर्म शास्त्राण्य् अधीते तेनास्यान्नेन ।।
30.39	यश् च विद्याम् आसाद्य अस्मिन् लोके तया जीवेत् , न सा तस्य पर लोके फल प्रदा भवेत् ।।
30.40	यश् च विद्यया यशः परेषां हन्ति ।।
30.41	अन् अनुज्ञातश् चान्यस्माद् अधीयानान् न विद्याम् आदद्यात् ।।
30.42	तद् आदानम् अस्य ब्रह्म स्तेयम् नरकाय भवति ।।
30.43	आददीत यतो ज्ञानं न तं द्रुह्येत् कदा चन ।। लौकिकं वैदिकं वापि तथाध्यात्मिकम् एव वा
30.44	उत्पादक ब्रह्म दात्रोर् गरीयान् ब्रह्म दः पिता ब्रह्म जन्म हि विप्रस्य प्रेत्य चेह च शाश्वतम् ।।
30.45	कामान् माता पिता चैनम् यद् उत्पादयतो मिथः संभूतिं तस्य तां विद्याद् यद् योनाव् इह जायते ।।
30.46	आचार्यस् त्व् अस्य यां जातिं विधि वद् वेद पारगः उत्पादयति सावित्र्या सा सत्या सा जरा मरा ।।
30.47	य आवृणोत्य् अ वितथेन कर्णाव् अ दुःखम् कुर्वन्न् अ मृतम् संप्रयच्छन् तं मन्येत पितरं मातरं च तस्मै न द्रुह्येत् कृतम् अस्य जानन् ।।
31.1	त्रयः पुरुषस्यातिगुरवो भवन्ति ।।
31.2	माता पिता आचार्यश् च ।।
31.3	तेषां नित्यम् एव शुश्रूषुणा भवितव्यम् ।।
31.4	यत् ते ब्रूयुस् तत् कुर्यात् ।।
31.5	तेषां प्रिय हितम् आचरेत् ।।
31.6	न तैर् अन् अनुज्ञातः किम्चिद् अपि कुर्यात् ।।
31.7	एत एव त्रयो वेदा एत एव त्रयः सुराः एत एव त्रयो लोका एत एव त्रयोऽग्नयः ।।
31.8	पिता गार्हप्त्योऽग्निः दक्षिनाग्निर् माता गुरुर् आहवनीयः ।।
31.9	सर्वे तस्यादृता धर्मा यस्यैते त्रय आदृताः अन् आदृत्यास् तु यस्यैते सर्वास् तस्या फलाः क्रियाः ।।
31.10	इमं लोकं मातृ भक्त्या पितृ भक्त्या तु मध्यमम् गुरु शुश्रूषया त्व् एव ब्रह्म लोकम् समाश्नुते ।।
32.1	राजर्त्विक् श्रोत्रियाधर्म प्रतिषेध्य् उपाध्याय पितृव्य मातामह मातुलेष श्वशुर ज्येष्ठ भ्रातृ संबन्धिनश् चाचार्य वत् ।।
32.2	पत्न्य एतेषां सवर्णाः ।।
32.3	मातृ ष्वसा पितृ ष्वसा ज्येष्ठा स्वसा च ।।
32.4	श्वशुर पितृव्य मातुलर्त्विजाम् कनीयसां प्रत्युत्थानम् एवाभिवादनम् ।।
32.5	हीन वर्णानाम् गुरु पत्नीनाम् दूराद् अभिवादनं न पादोपस्पर्शनम् ।।
32.6	गुरु पत्नीनाम् गोत्रोत्सादनाञ्जन केश संयमन पाद प्रक्षालनादीनि न कुर्यात् ।।
32.7	अ संस्तुतापि पर पत्नी भगिनीति वाच्या पुत्रीति मातेति वा ।।
32.8	न च गुरूणां त्वम् इति ब्रूयात् ।।
32.9	तद् अतिक्रमे निर् आहारो दिवसान्ते तं प्रसाद्य अश्नीयात् ।।
32.10	न च गुरुणा सह विगृह्य कथाः कुर्यात् ।।
32.11	न चैवास्य परीवादम् ।।
32.12	न चान् अभिप्रेतम् ।।
32.13	गुरु पत्नी तु युवतिर् नाभिवाद्येह पादयोः पूर्ण विम्शति वर्षेण गुण दोषौ विजानता ।।
32.14	विधि वद् वन्दनं कुर्याद् असाव् अहम् इति ब्रुवन् ।। कामं तु गुरु पत्नीनाम् युवतीनां युवा भुवि
32.15	गुरु दारेषु कुर्वीत सतां धर्मम् अनुस्मरन् ।। विप्रोष्य पाद ग्रहणम् अन्वहं चाभिवादनम्
32.16	वित्तं बन्धुर् वयः कर्म विद्या भवति पञ्चमी एतानि मान स्थानानि गरीयो यद् यद् उत्तरम् ।।
32.17	ब्राह्मणं दश वर्षम् च शत वर्षम् च भूमि पम् पिता पुत्रौ विजानीयाद् ब्राह्मणस् तु तयोः पिता ।।
32.18	विप्राणां ज्ञानतो ज्यैष्ठ्यं क्षत्रियाणां तु वीर्यतः Vइष्32 18च्। वैश्यानां धान्य धनतः शूद्राणाम् एव जन्मतः ।। End of Part 1
33.1	अथ पुरुषस्य काम क्रोध लोभाख्यम् रिपु त्रयम् सु घोरम् भवति ।।
33.2	परिग्रह प्रसङ्गाद् विशेषेण गृहाश्रमिणः ।।
33.3	तेनायम् आक्रान्तोऽतिपातक महापातकानुपातकोपपातकेषु प्रवर्तते ।।
33.4	जाति भ्रंश करेषु संकरी करणेष्V अ पात्री करणेषु ।।
33.5	मलावहेषु प्रकीर्णकेषु च ।।
33.6	त्रि विधम् नरकस्येदम् द्वारं नाशनम् आत्मनः कामः क्रोधस् तथा लोभस् तस्माद् एतत् त्रयं ज्ययेत् ।।
34.1	मातृ गमनम् दुहितृ गमनम् स्नुषा गमनम् इत्य् अतिपातकानि ।।
34.2	अतिपातकिनस् त्व् एते प्रविशेयुर् हुताशनम् न ह्य् अन्या निष्कृतिस् तेषां विद्यते हि कथंचन ।।
35.1	ब्रह्म हत्या सुरा पानम् ब्राह्मण सुवर्ण हरणम् गुरु दार गमनम् इति महा पातकानि ।।
35.2	तत् संयोगश् च ।।
35.3	संवत्सरेण पतति पतितेन सहाचरन् ।।
35.4	एक यान भोजनाशन शयनैः ।।
35.5	यौन स्रौव मुख्यैः संबन्धैस् तु सद्य एव ।।
35.6	अश्वमेधेन शुद्ध्येयुर् महापातिकस् त्व् इमे पृथिव्यां सर्व तीर्थानाम् तथानुसरणेन च ।।
36.1	चाविज्ञातस्य गर्भस्य शरणागतस्य च घातनं ब्रह्म हत्या समानीति ।। याग स्थस्य क्षत्रियस्य वैश्यस्य च रजस्वलायाश् चान्तर्वत्न्याश् चात्रि गोत्रायाश्
36.2	कौट साक्ष्यम् सुहृद् वध इत्य् एतौ सुरा पान समौ ।।
36.3	ब्राह्मणस्य भूम्य् अपहरणम् निक्षेपापहरणम् सुवर्ण स्तेय समम् ।।
36.4	पितृव्य मातामह मातुल श्वशुर नृप पत्न्य् अभिगमनम् गुरु दार गमनेष समम् ।।
36.5	पितृ ष्वसृ मातृ ष्वसृ स्वसृ गमनम् च ।।
36.6	श्रोत्रियर्त्विग् उपाध्याय मित्र पत्न्य् अभिगमनम् च ।।
36.7	स्वसुः सख्याः स गोत्राय उत्तम वर्णायाः कुमार्या अन्त्य जाया रजस्वलायाः शरणागतायाः *प्रव्रजिताया निक्षिप्तायाश् च ।। प्रव्रजितायाः न्य्
36.8	अनुपातकिनस् त्व् एते महापातकिनो यथा अश्वमेधेन शुध्यन्ति तीर्थानुसरणेन वा ।।
37.1	अनृत वचनम् उत्कर्षे ।।
37.2	राज गामि पैशुन्यम् ।।
37.3	गुरोश् चालीक निर्बन्धः ।।
37.4	वेद निन्दा ।।
37.5	अधीतस्य च त्यागः ।।
37.6	अग्नि पितृ मातृ सुत दाराणाम् च ।।
37.7	अभोज्यान्नाभक्ष्य भक्षणम् ।।
37.8	पर स्वापहरणम् ।।
37.9	पर दाराभिगमनम् ।।
37.10	अ याज्य याजनम् ।।
37.11	विकर्म जीवनम् ।।
37.12	असत् प्रतिग्रहश् च ।।
37.13	क्षत्र विट् शूद्र गो वधः ।।
37.14	अ विक्रेय विक्रयः ।।
37.15	परिवित्तितानुजेन ज्येष्ठस्य ।।
37.16	परिवेदनम् ।।
37.17	तस्य च कन्या दानम् ।।
37.18	याजनं च ।।
37.19	व्रात्य ता ।।
37.20	भृतकाध्यापनम् ।।
37.21	भृतकाच् चाध्ययनादानम् ।।
37.22	सर्वाकरेष्व् अधीकारः ।।
37.23	महा यन्त्र प्रवर्तनम् ।।
37.24	द्रुम गुल्म वल्ली लतौषधीनाम् हिंसा ।।
37.25	स्त्र्या जीवनम् ।।
37.26	अभिचार बल कर्मसु च प्रवृत्तिः ।।
37.27	आत्मार्थे क्रियारंभः ।।
37.28	अन् आहिताग्नि ता ।।
37.29	देवर्षि पितॄणानाम् अन् अपक्रिया ।।
37.30	असच् शास्त्राभिगमनम् ।।
37.31	नास्तिक ता ।।
37.32	कुशीलवता ।।
37.33	मद्य प स्त्री निषेवणम् ।।
37.34	इत्य् उपपातकानि ।।
37.35	उपपातकिनस् त्व् एते कुर्युश् चान्द्रायणं नराः
37.36	पराकं च तथा कुर्युर् यजेयुर् गो सवेन वा ।।
38.1	ब्राह्मणस्य रुजः करणम् ।।
38.2	अघ्रेय मद्ययोर् घ्रातिः ।।
38.3	जैह्म्यम् ।।
38.4	पशुषु मैथुनाचरणम् ।।
38.5	पुंसि च ।।
38.6	इति जाति भ्रंश कराणि ।।
38.7	जाति भ्रंश करम् कर्म कृत्वा अन्यतमम् इच्छया चरेत् सांतपनं कृच्छ्रं प्राजापत्यम् अन् इच्छया ।।
39.1	ग्राम्यारण्यानाम् पशूनां हिंसा संकरी करणम् ।।
39.2	कृच्छ्रातिकृच्छ्रम् अथ वा प्रायश्चित्तं तु कारयेत् ।। संकरी करणम् कृत्वा मासम् अश्नीत यावकम्
40.1	निन्दितेभ्यो घनादानम् वाणिज्यं कुसीद जीवनम् असत्य भाषणम् शूद्रेष सेवनम् इत्य् अ पात्री करणम् ।।
40.2	अ पात्री करणम् कृत्वा तप्त कृच्छ्रेण शुध्यति शीत कृच्छ्रेण वा भूयो महा साम्तपनेन वा ।।
41.1	पक्षिणां जल चराणाम् जल जानाम् च घातनम् ।।
41.2	क्रिमि कीटानाम् च ।।
41.3	मध्यानुगत भोजनम् ।।
41.4	इति मलावहानि ।।
41.5	मलिनी करणीयेषु तप्त कृच्छ्रम् विशोधनम् कृच्छ्राति कृच्छ्रम् अथ वा प्रायश्चित्तं विशोधनम् ।।
42.1	यद् अनुक्तं तत् प्रकीर्णकम् ।।
42.2	प्रकीर्ण पातके ज्ञात्वा गुरुत्वम् अथ लाघवम् प्रायश्चित्तं बुधः कुर्याद् ब्राह्मणानुमतो यथा ।।
43.1	अथ नरकाः ।।
43.2	तामिस्रम् ।।
43.3	अन्ध तामिस्रम् ।।
43.4	रौरवम् ।।
43.5	महा रौरवम् ।।
43.6	काल सूत्रम् ।।
43.7	महा नरकम् ।।
43.8	संजीवनम् ।।
43.9	अवीचि ।।
43.10	तपनम् ।।
43.11	संप्रतापनम् ।।
43.12	संघातकम् ।।
43.13	काकोलम् ।।
43.14	कुड्मलम् ।।
43.15	पूति मृत्तिकम् ।।
43.16	लोह शङ्कुः ।।
43.17	ऋबीसम् ।।
43.18	विषम पन्थाः ।।
43.19	कण्टक शाल्मलिः ।।
43.20	दीप नदी ।।
43.21	असि पत्र वनम् ।।
43.22	लोह चारकम् इति ।।
43.23	एतेष्व् अकृत प्रायश्चित्ता अतिपातकिनः पर्यायेण कल्पं पच्यन्ते ।।
43.24	महापातकिनो मन्व् अन्तरम् ।।
43.25	अनुपातकिनश् च ।।
43.26	उपपातकिनश् चतुर्युगम् ।।
43.27	कृत संकरी करणाश् च संवत्सर सहस्रम् ।।
43.28	कृत जाति भ्रंश करणाश् च ।।
43.29	कृतापात्री करणाश् च ।।
43.30	कृत मलिनी करणाश् च ।।
43.31	प्रकीर्ण पातकिनश् च बहून् वर्ष पूगान् ।।
43.32	कृत पातकिनः पापाः प्राण त्यागाद् अनन्तरम् याम्यं पन्थानम् आसाद्य दुःखम् अश्नन्ति दारुणम् ।।
43.33	यमस्य पुरुषैर् घोरैः कृष्यमाणा यतस् ततः स कृच्छ्रेणानुकारेण नीयमानाश् च ते यथा ।।
43.34	श्वभिः शृगालैः क्रव्यादैः काक कङ्क बकादिभिः अग्नि तुण्डैर् भक्ष्यमाणा भुजङ्गैर् वृश्चिकैस् तथा ।।
43.35	अग्निना दह्यमानाश् च तुद्यमानाश् च कण्टकैः क्रकचैः पाट्यमानाश् च पीड्यमानाश् च तृष्णया ।।
43.36	क्षुधया व्यथमानाश् च घोरैर् व्याघ्र गणैस् तथा पूय शोणित गन्धेन मूर्छमानाः पदे पदे ।।
43.37	परान्न पानम् लिप्सन्तस् ताद्यमानाश् च किंकरैः काक कङ्क बकादीनाम् भीमानां सदृशाननैः ।।
43.38	क्व चित् तैलेन क्वाथ्यन्ते ताड्यन्ते मुसलैः क्व चित् आयसीषु च वट्यन्ते शिलासु च तथा क्व चित् ।।
43.39	क्व चिद् वान्तम् अथाश्नन्ति क्व चित् पूयम् असृक् क्व चित् क्व चिद् विष्ठां क्व चिन् मांसं पूय गन्धि सु दारुणम् ।।
43.40	अन्धकारेषु तिष्ठन्ति दारुणेषु तथा क्व चित् क्रिमिभिर् भक्ष्यमाणाश् च वह्नि तुण्डैः सु दारुणैः ।।
43.41	क्व चिच् शीतेन बाध्यन्ते क्व चित् चा मेध्य मध्य गाः परस्परम् अथाश्नन्ति क्व चित् प्रेताः सु दारुणाः ।।
43.42	क्व चिद् भूतेन ताड्यन्ते लम्बमानास् तथा क्व चित् क्व चित् क्षिप्यन्ति बानौघैर् उत्कृत्यन्ते तथा क्व चित् ।।
43.43	कण्टेषु दत्त पादाश् च भुजङ्गाभोग वेष्टिताः पीड्यमानास् तथा यन्त्रैः कृष्यमाणाश् च जानुभिः ।।
43.44	कूटागार प्रमाणैश् च शरीरैर् यातनाक्षमैः ।। भग्न पृष्ठ शिरो ग्रीवाः सूची कण्ठाः सु दारुणाः
43.45	एवं पातकिनः पापम् अनुभूय सु दुःखिताः तिर्यग् योनौ प्रपद्यन्ते दुःखानि विविधानि च ।।
44.1	अथ पापात्मनाम् नरकेष्व् अनुभूत दुःखानाम् तिर्यग् योनयो भवन्ति ।।
44.2	अतिपातकिनां पर्यायेण सर्वाः स्थावर योनयः ।।
44.3	महापातकिनां च क्रिमि योनयः ।।
44.4	अनुपातकिनां पक्षि योनयः ।।
44.5	उपपातकिनां जलज योनयः ।।
44.6	कृत जाति भ्रंश कराणाम् जल चर योनयः ।।
44.7	कृत संकरी करण कर्मणाम् मृग योनयः ।।
44.8	कृतापात्री करण कर्मणाम् पशु योनयः ।।
44.9	कृत मलिनी करण कर्मणाम् मनुष्येष्व् अ स्पृश्य योनयः ।।
44.10	प्रकीर्णकेषु प्रकीर्णा हिंस्राः क्रव्यादा भवन्ति ।।
44.11	अ भोज्यान्ना भक्ष्याशी क्रिमिः ।।
44.12	स्तेनः श्येनः ।।
44.13	प्रकृष्ट वर्त्मापहारी बिलेशयः ।।
44.14	आखुर् धान्य हारी ।।
44.15	हंसः काम्स्यापहारी ।।
44.16	जल हृज् जलाभिप्लवः ।।
44.17	मधु दंशः ।।
44.18	पयः काकः ।।
44.19	रसं श्वा ।।
44.20	घृतं नकुलः ।।
44.21	मांसं गृध्रः ।।
44.22	वसां मद्गुः ।।
44.23	तैलं तैल पायिकः ।।
44.24	लवणं चीवि वाक् ।।
44.25	दधि बलाका ।।
44.26	कौशेयं हृत्वा भवति तित्तिरिः ।।
44.27	क्षौमं दर्दुरः ।।
44.28	कार्पास तान्तवम् क्रौञ्चः ।।
44.29	गोधा गाम् ।।
44.30	वाल्गुदो गुडम् ।।
44.31	छुछुन्दरिर् गन्धान् ।।
44.32	पत्र शाकम् बर्ही ।।
44.33	कृतान्नम् सेधा ।।
44.34	अ कृतान्नम् शल्यकः ।।
44.35	अग्निं बकः ।।
44.36	गृह कार्य् उपस्करम् ।।
44.37	रक्त वासाम्सि जीव जीवकः ।।
44.38	गजं कूर्मः ।।
44.39	अश्वं व्याघ्रः ।।
44.40	फलं पुष्पं वा मर्कटः ।।
44.41	ऋक्षः स्त्रियम् ।।
44.42	यानम् उष्ट्रः ।।
44.43	पशून् गृध्रः ।।
44.44	यद् वा तद् वा पर द्रव्यम् अपहृत्य बलान् नरः अवश्यम् याति तिर्यक् त्वम् जग्ध्वा चैवाहुतम् हविः ।।
44.45	स्त्रियोऽप्य् एतेन कल्पेन हृत्वा दोषम् अवाप्नुयुः एतेषाम् एव जन्तूनां भार्या त्वम् उपयान्ति ताः ।।
45.1	नरकाभिभूत दुःखानाम् तिर्यक् त्वम् उत्तीर्णानां मानुष्येषु लक्षणानि भवन्ति ।।
45.2	कुष्ठ्य् अतिपातकी ।।
45.3	ब्रह्म हा यक्ष्मी ।।
45.4	सुरा पः श्याव दन्तकः ।।
45.5	सुवर्ण हारी कुनखी ।।
45.6	गुरु तर्ल्प गो दुश् चर्मा ।।
45.7	पूति नासः पिशुनः ।।
45.8	पूति वक्त्रः सूचकः ।।
45.9	धान्य चोरोऽङ्ग हीनः ।।
45.10	मिश्र चोरोऽतिरिक्ताङ्गः ।।
45.11	अन्नापहारकस् त्व् आमयावी ।।
45.12	वाग् अपहारको मूकः ।।
45.13	वस्त्रापहारकः श्वित्री ।।
45.14	अश्वापहारकः पङ्गुः ।।
45.15	देव ब्राह्मणाक्रोशको मूकः ।।
45.16	लोल जिह्वो गरदः ।।
45.17	उन्मत्तोऽग्नि दः ।।
45.18	गुरोः प्रतिकूलोऽपस्मारी ।।
45.19	गो घ्नस् त्व् अन्धः ।।
45.20	दीपापहारकश् च ।।
45.21	काणश् च दीप निर्वापकः ।।
45.22	त्रपु चामर सीसक विक्रयी रजकः ।।
45.23	एक शफ विक्रयी मृग व्याधः ।।
45.24	कुण्डाशी भगास्यः ।।
45.25	घाण्टिकः स्तेनः ।।
45.26	वार्धुषिको भ्रामरी ।।
45.27	मृष्टाश्य् एकाकी वात गुल्मी ।।
45.28	समय भेत्ता खल्वाटः ।।
45.29	श्लीपद्य् अवकीर्णी ।।
45.30	पर वृत्ति घ्नो दरिद्रः ।।
45.31	पर पीडा करो दीर्घ रोगी ।।
45.32	रोगान्वितास् तथान्धाश् च कुब्ज खञ्जैक लोचनाः ।। एवं कर्म विशेषेण जायन्ते लक्षणान्विताः
45.33	वामना बधिरा मूका दुर्बलाश् च तथापरे तस्मात् सर्व प्रयत्नेन प्रायश्चित्तं समाचरेत् ।।
46.1	अथ कृच्छ्राणि भवन्ति ।।
46.2	त्र्य् अहम् नाश्नीयात् ।।
46.3	प्रत्यहं च त्रि षवणम् स्नानम् आचरेत् ।।
46.4	त्रिः प्रतिस्नानम् अप्सु मज्जनम् ।।
46.5	मग्नस् त्रिर् अघमर्षणं जपेत् ।।
46.6	दिवा स्थितस् तिष्ठेत् ।।
46.7	रात्राव् आसीनः ।।
46.8	कर्मणोऽन्ते पयस्विनीं दद्यात् ।।
46.9	इत्य् अघ्मर्षणम् ।।
46.10	त्र्य् अहम् सायं त्र्य् अहम् प्रातस् त्र्य् अहम् अ याचितम् अश्नीयात् । एष प्राजापत्यः ।।
46.11	त्र्य् अहम् उष्णाः पिबेद् अपस् त्र्य् अहम् उष्णं घृतं त्र्य् अहम् उष्णं पयस् त्र्य् अहम् च नाश्नीयाद् एष तप्त कृच्छ्रः ।।
46.12	एतैर् एव शीतैः शीत कृच्छ्रः ।।
46.13	कृच्छ्रातिकृच्छ्रः पयसा दिवसैकविम्शति क्षपणम् ।।
46.14	उदक सक्तूनाम् मासाभ्यवहारेणोदक कृच्छ्रः ।।
46.15	बिसाभ्यवहारेण मूल कृच्छ्रः ।।
46.16	बिल्वाभ्यवहारेण श्री फल कृच्छ्रः ।।
46.17	पद्माक्षैर् वा ।।
46.18	निर् आहारस्य द्वादशाहेन पराकः ।।
46.19	गो मूत्रम् गो मयम् क्षीरं दधि सर्पिः कुशोदकान्य् एक दिवसम् अश्नीयात् । द्वितीयम् उपवसेत् । एतत् सांतपनम् ।।
46.20	गो मूत्रादिभिः प्रत्यहम् अभ्यस्तैर् महा साम्तपनम् ।।
46.21	त्र्य् अहाभ्यस्तैश् चातिसाम्तपनम् ।।
46.22	पिण्याकाचाम तक्रोदक सक्तूनाम् उपवासान्तरितोऽभ्यवहारस् तुला पुरुषः ।।
46.23	कुश पलाशोदुम्बर पद्म शङ्खपुष्पी वट ब्राह्मी सुवर्चला पत्रैः क्वथितस्याम्भसः प्रत्येकं पानेन पर्ण कृच्छ्रः ।।
46.24	कृच्छ्राण्य् एतानि सर्वाणि कुर्वीत कृत वापनः नित्यं त्रिषवण स्नायी अधः शायी जितेन्द्रियः ।।
46.25	स्त्री शूद्र पतितानाम् च वर्जयेच् चातिभाषणम् पवित्राणि जपेन् नित्यं जुहुयाच् चैव शक्तितः ।।
47.1	अथ चान्द्रायणम् ।।
47.2	ग्रासान् अ विकारान् अश्नीयात् ।।
47.3	तांश् चन्द्र कलाभिवृद्धौ वर्धयेत् , हानौ ह्रासयेत् , अमावास्यायां नाश्नीयात् । एष चान्द्रायणो यव मध्यः ।।
47.4	पिपीलिका मध्यो वा ।।
47.5	यस्यामावास्या मध्ये भवति स पिपीलिका मध्यः ।।
47.6	यस्य पौर्णमासी स यव मध्यः ।।
47.7	अष्टौ ग्रासान् प्रति दिवसम् मासम् अश्नीयात् स यति चान्द्रायणः ।।
47.8	सायं प्रातश् चतुरश् चतुरः स शिशु चान्द्रायणः ।।
47.9	यथा कथंचित् षष्ट्योनाम् त्रिशतीं मासेनाश्नीयात् स सामान्येष चान्द्रायणः ।।
47.10	व्रतम् एतत् पुरा भूमि कृत्वा सप्तर्षयोऽ मलाः प्राप्तवन्तः परं स्थानं ब्रह्मा रुद्रस् तथैव च ।।
48.1	अथ कर्मभिर् आत्म कृतैर् गुरुम् आत्मानं मन्येत आत्मार्थे प्रसृति यावकम् श्रपयेत् ।।
48.2	न ततोऽग्नौ जुहुयात् ।।
48.3	न चात्र बलि कर्म ।।
48.4	अशृतं श्रप्यमाणं शृतं चाभिमन्त्रयेत् ।।
48.5	श्रप्यमाणे रक्षां कुर्यात् ।।
48.6	इति दर्भान् बध्नाति ।। ब्रह्मा देवानां पदवीः कवीनाम् ऋषिर् विप्राणां महिषो मृगाणाम् श्येनो गृध्राणां स्व धितिर् वनानां सोमः पवित्रम् अत्येति रेभन् ।।
48.7	शृतं च तम् अश्नीयात् पात्रे निषिच्य ।।
48.8	ये देवा मनो जाता मोनो जुषः सु दक्षा दक्ष पितरस् ते नः पान्तु ते नोऽवन्तु तेभ्यो नमस् तेभ्यः स्वाहेत्य् आत्मनि जुहुयात् ।।
48.9	अथाचान्तो नाभिम् आलभेत ।।
48.10	स्नाताः पीता भवत यूयम् आपो अस्माकम् उदरे यवाः, ता अस्मभ्यम् अनमीवा यक्ष्मा अन् आगसः सन्तु देवीर् अमृतां ऋतावृध इति ।।
48.11	त्रि रात्रम् मेधार्थी ।।
48.12	षड् रात्रम् पाप कृत् ।।
48.13	सप्त रात्रम् पीत्वा महा पातकिनाम् अन्यतमं पुनाति ।।
48.14	द्वादश रात्रेण पूर्व पुरुष कृतम् अपि पापं निर्दहति ।।
48.15	मासं पीत्वा सर्व पापानि ।।
48.16	गो निहार मुक्तानाम् यवानाम् एकविम्शति रात्रम् च ।।
48.17	यवोऽसि धान्य राजोऽसि वारुणो मधु संयुतः निर्णोदः सर्व पापानाम् पवित्रम् ऋषिभिर् धृतम् ।।
48.18	घृतं यवा मधु यवा आपो वा अमृतं यवाः सर्वे पुनीत मे पापं यन् मे किम्चन दुष्कृतम् ।।
48.19	वाचा कृतं कर्म कृतम् मनसा दुर्विचिन्तितम् अ लक्ष्मीम् काल कर्णीम् च नाशयध्वं यवा मम ।।
48.20	श्व सूकरावलीढम् च उच्छिष्टोपहतम् च यत् माता पित्रोर् अशुश्रूषां तत् पुनीध्वं यवा मम ।।
48.21	गणान्नम् गणिकान्नम् च शूद्रान्नम् श्राद्ध सूतकम् चौरस्यान्नम् नव श्राद्धम् पुनीध्वं च यवा मम ।।
48.22	ब्राह्मणानां परीवादं पुनीध्वं च यवा मम ।। बाल धूर्तम् अ धर्मम् च राज द्वार कृतम् च यत् सुवर्ण स्तैन्यम् अ व्रात्यम् अ याज्यस्य च याजनम्
49.1	मार्गशीर्ष शुक्लैकादश्याम् उपोषितो द्वादश्यां भगवन्तं श्री वासुदेवम् अर्चयेत् ।।
49.2	पुष्प धूपानुलेपन दीप नैवेद्यैः वह्नि ब्राह्मण तर्पणैश् च ।।
49.3	व्रतम् एतत् संवत्सरं कृत्वा पापेभ्यः पूतो भवति ।।
49.4	यावज् जीवं कृत्वा श्वेत द्वीपम् आप्नोति ।।
49.5	उभय पक्ष द्वादशीष्व् एवं संवत्सरेण स्वर्ग लोकम् आप्नोति ।।
49.6	यावज् जीवं कृत्वा विष्णु लोकम् ।।
49.7	एवम् एव पञ्चदशीष्व् अपि ।।
49.8	ब्रह्म भूतम् अमावास्यां पौर्णमास्यां तथैव च योग भूतम् परिचरन् केशवं महद् आप्नुयात् ।।
49.9	दृश्येते सहितौ यस्यां दिवि चन्द्र बृहस्पती पौर्णमासी तु महती प्रोक्ता संवत्सरे तु सा ।।
49.10	तथैव द्वादशी शुक्ला या स्याच् श्रवण संयुता ।। तस्यां दानोपवासाद्यम् अ क्षयम् परिकीर्तितम्
50.1	वने पर्ण कुटीम् कृत्वा वसेत् ।।
50.2	त्रि षवणम् स्नायात् ।।
50.3	स्व कर्म चाचक्षाणो ग्रामे ग्रामे भैक्ष्यम् आचरेत् ।।
50.4	तृण शायी च स्यात् ।।
50.5	एतन् महा व्रतम् ।।
50.6	ब्राह्मणं हत्वा द्वादश संवत्सरम् कुर्यात् ।।
50.7	याग स्थम् क्षत्रियं वैश्यं वा ।।
50.8	गुर्विणीं रजस्वलां वा ।।
50.9	अत्रि गोत्राम् वा नारीम् ।।
50.10	मित्रं वा ।।
50.11	नृपति वधे महा व्रतम् एव द्वि गुणम् कुर्यात् ।।
50.12	पादोनम् क्षत्रिय वधे ।।
50.13	अर्धं वैश्य वधे ।।
50.14	तद् अर्धम् शूद्र वधे ।।
50.15	सर्वेषु शव शिरो ध्वजी स्यात् ।।
50.16	मासम् एकं कृत वापनो गवाम् अनुगमनं कुर्यात् ।।
50.17	तास्व् आसीनास्व् आसीत ।।
50.18	स्थितासु स्थितश् च स्यात् ।।
50.19	सन्नां चोद्धरेत् ।।
50.20	भयेभ्यश् च रक्षेत् ।।
50.21	तासां शीतादि त्राणम् अ कृत्वा नात्मनः कुर्यात् ।।
50.22	गो मूत्रेण स्नायात् ।।
50.23	गो रसैश् च वर्तेत ।।
50.24	एतद् गो व्रतम् गो वधे कुर्यात् ।।
50.25	गजं हत्वा पञ्च नील वृषभान् दद्यात् ।।
50.26	तुरगं वासः ।।
50.27	एक हायनम् अनड्वाहं खर वधे ।।
50.28	मेषाज वधे च ।।
50.29	सुवर्ण कृष्णलम् उष्ट्र वधे ।।
50.30	श्वानं हत्वा त्रि रात्रम् उपवसेत् ।।
50.31	हत्वा मूषक मार्जार नकुल मण्डूक डुण्डुभाजगराणाम् अन्यतमम् उपोषितः कृसरं ब्राह्मणं भोजयित्वा लोह दण्डम् दक्षिणां दद्यात् ।।
50.32	गोधोलूक काक झष वधे त्रि रात्रम् उपवसेत् ।।
50.33	हंस बक बलाका मद्गु वानर श्येन भास चक्रवाकानाम् अन्यतमं हत्वा ब्राह्मणाय गां दद्यात् ।।
50.34	सर्पं हत्वा अभ्रीम् कार्ष्णायसीम् दद्यात् ।।
50.35	षण्ढं हत्वा पलाल भारकम् ।।
50.36	वराहं हत्वा घृत कुम्भम् ।।
50.37	तित्तिरिं तिल द्रोणम् ।।
50.38	शुकं द्वि हायन वत्सम् ।।
50.39	क्रौञ्चं त्रि हायनम् ।।
50.40	क्रव्याद मृग वधे पयस्विनीं गां दद्यात् ।।
50.41	अ क्रव्याद मृग वधे वत्सतरीम् ।।
50.42	अन् उक्त मृग वधे त्रि रात्रम् पयसा वर्तेत ।।
50.43	पक्षि वधे नक्ताशी स्यात् ।।
50.44	रूप्य माषम् वा दद्यात् ।।
50.45	हत्वा जल चरम् उपवसेत् ।।
50.46	अस्थन् वताम् तु सत्त्वानां सहस्रस्य प्रमापणे पूर्णे चानस्य् अन् अस्थ्नाम् तु शूद्र हत्या व्रतम् चरेत् ।।
50.47	किम्चिद् एव तु विप्राय दद्याद् अस्थि मताम् वधे अन् अस्ह्थ्नाम् चैव हिंसायां प्राणायामेन शुध्यति ।।
50.48	फल दानाम् तु वृक्षाणां छेदने जप्यम् ऋक् शतम् गुल्म वल्ली लतानाम् च पुष्पितानां च वीरुधाम् ।।
50.49	फल पुष्पोद्भवानाम् च घृत प्राशो विशोधनम् ।। अन्नाद्य जानाम् सत्त्वानां रस जानाम् च सर्वशः
50.50	वृथा लंभेऽनुगच्छेद् गां दिनम् एकम् पयो व्रतः ।। कृष्ट जानाम् ओषधीनां जातानां च स्वयं वने
51.1	सुरा पः सर्व कर्म वर्जितः कणान् वर्षम् अश्नीयात् ।।
51.2	मलानां मद्यानां चान्यतमस्य प्राशने चान्द्रायणं कुर्यात् ।।
51.3	लशुन पलाण्डु गृञ्जनैतद् गन्धि विड्वराह ग्राम कुक्कुट वानर गो माम्सेष भक्षणे च ।।
51.4	सर्वेष्व् एतेषु द्विजानां प्रायश्चित्तान्ते भूयः संस्कारं कुर्यात् ।।
51.5	वपन मेखला दण्ड भैक्ष्य चर्या व्रतानि पुनः संस्कार कर्मणि वर्जनीयानि ।।
51.6	शशक शल्यक गोधा खड्ग कूर्म वर्जम् पञ्च नख माम्साशने सप्त रात्रम् उपवसेत् ।।
51.7	गण गणिका स्तेन गायनान्नानि भुक्त्वा सप्त रात्रम् पयसा वर्तेत ।।
51.8	तक्षकान्नम् चर्म कर्तुश् च ।।
51.9	वार्धुषिक कदर्य दीक्षित बद्ध निगडाभिशस्त षण्ढानाम् च ।।
51.10	पुम्श्चली दाम्भिक चिकित्सक लुब्धक क्रूरोग्रोच्छिष्ट भोजिनाम् च ।।
51.11	अवीर स्त्री सुवर्ण कार सपत्न पतितानाम् च ।।
51.12	पिशुनानृत वादि क्षत धर्मात्म रस विक्रयिणाम् च ।।
51.13	शैलूष तन्तुवाय कृत घ्न रजकानाम् च ।।
51.14	कर्म कार निषाद रङ्गावतारि वैण शस्त्र विक्रयिणाम् च ।।
51.15	श्व जीवि शौण्डिक तैलिक चैल निर्णेजकानाम् च ।।
51.16	रजस्वला सहोपपति वेश्मानाम् च ।।
51.17	भ्रूण घ्नावेक्षितम् उदक्या संस्पृष्टम् पतत्रिणावलीढम् शुना संस्पृष्टं गवाघ्रातम् च ।।
51.18	कामतः पदा स्पृष्टम् अवक्षुतम् ।।
51.19	मत्त क्रुद्धातुराणाम् च ।।
51.20	अन् अर्चितम् वृथा मांसं च ।।
51.21	पाठीन रोहित राजीव सिम्ह तुण्ड शकुल वर्जम् सर्व मत्स्य माम्साशने त्र्य् रात्रम् उपवसेत् ।।
51.22	सर्व जल ज माम्साशने च ।।
51.23	आपः सुरा भाण्ड स्थाः पीत्वा सप्त रात्रम् शङ्ख पुष्पीशृतम् पयः पिबेत् ।।
51.24	मद्य भाण्ड स्थाश् च पञ्च रात्रम् ।।
51.25	सोम पः सुरा पस्याघ्राय गन्धम् उदक मग्नस् त्रिर् अघमर्षणं जप्त्वा घृत प्राशनम् आचरेत् ।।
51.26	खरोष्ट्र काक माम्साशने चान्द्रायणं कुर्यात् ।।
51.27	प्राश्य अज्ञातम् सूना स्थम् शुष्क माम्सम् च ।।
51.28	क्रव्याद मृग पक्षि माम्साशने तप्त कृच्छ्रम् ।।
51.29	कलविङ्क प्लव चक्रवाक हंस रज्जु दाल सारस दात्यूह शुक सारिका बकेष बलाका कोकिल खञ्जरीटाशने त्रि रात्रम् उपवसेत् ।।
51.30	एक शफोभय दन्ताशने च ।।
51.31	।। तित्तिरि कपिञ्जल लावक वर्तिका मयूर वर्जम् सर्व पक्षि माम्साशने चाहो रात्रम्
51.32	कीटाशने दिनम् एकं ब्रह्म सुवर्चलाम् पिबेत् ।।
51.33	शुनां माम्साशने च ।।
51.34	छत्राक कवकाशने सांतपनम् ।।
51.35	यव गोधूम पयो विकारम् स्नेहाक्तम् शुक्तं खाण्डवं च वर्जयित्वा यत् पर्युषितं तत् प्राश्य उपवसेत् ।।
51.36	व्रश्चना मेध्य प्रभवान् लोहितांश् च वृक्ष निर्यासान् ।।
51.37	शालूक वृथा कृसर संयाव पायसापूप शष्कुली देवान्नानि हवींषि च ।।
51.38	गोऽजा महिषी वर्जम् सर्व पयाम्सि च ।।
51.39	अ निर्दशाहानि तान्य् अपि ।।
51.40	स्यन्दिनी सन्धिनी वि वत्सा क्षीरम् च ।।
51.41	अ मेध्य भुजश् च ।।
51.42	दधि वर्जम् केवलानि च शुक्तानि ।।
51.43	ब्रह्म चर्याश्रमी श्राद्ध भोजने त्रि रात्रम् उपवसेत् ।।
51.44	दिनम् एकं चोदके वसेत् ।।
51.45	मधु माम्साशने प्राजापत्यम् ।।
51.46	बिडाल काक नकुलाखूच्छिष्ट भक्षणे ब्रह्मसुवर्चलां पिबेत् ।।
51.47	श्वोच्छिष्टाशने दिनम् एकम् उपोषितः पञ्च गव्यम् पिबेत् ।।
51.48	पञ्च नखविण् मूत्राशने सप्त रात्रम् ।।
51.49	आम श्राद्धाशने त्रि रात्रम् पयसा वर्तेत ।।
51.50	ब्राह्मणः शूद्रोच्छिष्टाशने सप्त रात्रम् ।।
51.51	वैश्योच्छिष्टाशने पञ्च रात्रम् ।।
51.52	राजन्योच्छिष्टाशने त्रि रात्रम् ।।
51.53	ब्राह्मणोच्छिष्टाशने त्व् एकाहम् ।।
51.54	राजन्यः शूद्रोच्छिष्टाशी पञ्च रात्रम् ।।
51.55	वैश्योच्छिष्टाशी त्रि रात्रम् ।।
51.56	वैश्यः शूद्रोच्छिष्टाशी च ।।
51.57	चण्डालान्नम् भुक्त्वा त्रि रात्रम् उपवसेत् ।।
51.58	सिद्धं भुक्त्वा पराकः ।।
51.59	मन्त्रैस् तु संस्कृतान् अद्याच् शाश्वतम् विधिम् आस्थितः ।। अ संस्कृतान् पशून् मन्त्रैर् नाद्याद् विप्रः कथंचन
51.60	यावन्ति पशु रोमाणि तावत् कृत्वा इह मारणम् वृथा पशु घ्नः प्राप्नोति प्रेत्य चेह च निष्कृतिम् ।।
51.61	यज्ञार्थम् पशवः सृष्टाः स्वयम् एव स्वयंभुवा यज्ञो हि भूत्यै सर्वस्य तस्माद् यज्ञे वधोऽवधः ।।
51.62	न तादृशं भवत्य् एनो मृग हन्तुर् धनार्थिनः यादृशं भवति प्रेत्य वृथा मांसानि खादतः ।।
51.63	ओषध्यः पशवो वृक्षास् तिर्यञ्चः पक्षिणस् तथा यज्ञार्थम् निधनम् प्राप्ताः प्राप्नुवन्त्य् उच्छ्रितीः पुनः ।।
51.64	मधु पर्के च यज्ञे च पितृ दैवत कर्मणि अत्रैव पशवो हिंस्या नान्यत्रेति कथंचन ।।
51.65	यज्ञार्थेषु पशून् हिंसन् वेद तत्त्वार्थ विद् द्विजः आत्मानं च पशूंश् चैव गमयत्य् उत्तमां गतिम् ।।
51.66	गृहे गुराव् अरण्ये वा निवसन्न् आत्मवान् द्विजः नावेद विहिताम् हिंसाम् आपद्य् अपि समाचरेत् ।।
51.67	या वेद विहिता हिंसा नियतास्मिम्श् चराचरे अहिंसाम् एव तां विद्याद् वेदाद् धर्मो हि निर्बभौ ।।
51.68	योऽहिम्सकानि भूतानि हिनस्त्य् आत्म सुखेच्छया स जीवंश् च मृतश् चैव न क्व चित् सुखम् एधते ।।
51.69	यो बन्धन वध क्लेशान् प्राणिनां न चिकीर्षति स सर्वस्य हित प्रेप्सुः सुखम् अत्यन्तम् अश्नुते ।।
51.70	यद् ध्यायति यत् कुरुते रतिं बध्नाति यत्र च तद् एवाप्नोत्य् अ यत्नेन यो हिनस्ति न किम्चन ।।
51.71	ना कृत्वा प्राणिनां हिंसां मांसम् उत्पद्यते क्व चित् न च प्राणि वधः स्वर्ग्यस् तस्मान् मांसं विवर्जयेत् ।।
51.72	समुत्पत्तिं च मांसस्य वध बन्धौ च देहिनाम् प्रसमीक्ष्य निवर्तेत सर्व माम्सस्य भक्षणात् ।।
51.73	स लोके प्रियतां याति व्याधिभिश् च न पीड्यते ।। न भक्षयति यो मांसं विधिं हित्वा पिशाच वत्
51.74	अनुमन्ता विशसिता निहन्ता क्रय विक्रयी संस्कर्ता चोपहर्ता च खादकश् चेति घातकाः ।।
51.75	स्व माम्सम् पर माम्सेन यो वर्धयितुम् इच्छति अन् अभ्यर्च्य पितॠन् देवान् न ततोऽन्योऽस्त्य् अ पुण्य कृत् ।।
51.76	वर्षे वर्षेऽश्वमेधेन यो यजेत शतं समाः मांसानि च न खादेद् यस् तयोः पुण्य फलम् समम् ।।
51.77	फल मूलाशनैर् दिव्यैर् मुन्य् अन्नानाम् च भोजनैः न तत् फलम् अवाप्नोति यन् माम्स परिवर्जनात् ।।
51.78	मां स भक्षयितामुत्र यस्य मांसम् इहाद्मि अहम् एतन् मांसस्य माम्स त्वम् प्रवदन्ति मनीषिणः ।।
52.1	सुवर्ण स्तेय कृद् राज्ञे कर्माचक्षाणो मुसलम् अर्पयेत् ।।
52.2	वधात् त्यागाद् वा प्रयतो भवति ।।
52.3	महा व्रतम् द्वादशाब्दानि वा कुर्यात् ।।
52.4	निक्षेपापहारी च ।।
52.5	धान्य धनापहारी च कृच्छ्रम् अब्दम् ।।
52.6	मनुष्य स्त्री कूप क्षेत्र वापीनाम् अपहारे चान्द्रायणम् ।।
52.7	द्रव्याणाम् अल्प साराणाम् सांतपनम् ।।
52.8	भक्ष्य भोज्ज्य यान शय्यासन पुष्प मूल फलानाम् पञ्च गव्य पानम् ।।
52.9	तृण काष्ठ द्रुम शुष्कान्न गुड वस्त्र चर्मामिषाणाम् त्रि रात्रम् उपवसेत् ।।
52.10	मणि मुक्ता प्रवाल ताम्र रजतायः काम्स्यानाम् द्वादशाहम् कणान् अश्नीयात् ।।
52.11	कार्पास कीट जोर्णाद्य् अपहरणे त्रि रात्रम् पयसा वर्तेत ।1।
52.12	द्वि शफैक शफापहरणे द्वि रात्रम् उपवसेत् ।।
52.13	पक्षि गन्धौषधि रज्जु वैदलानाम् अपहरणे दिनम् उपवसेत् ।।
52.14	प्रायश्चित्तं ततः कुर्यात् कल्मषस्यापनुत्तये ।। दत्त्वा एवापहृतम् द्रव्यं धनिकस्याप्य् उपायतः
52.15	यद् यत् परेभ्यस् त्व् आदद्यात् पुरुषस् तु निर् अङ्कुशः तेन तेन विहीनः स्याद् यत्र यत्राभिजायते ।।
52.16	जीवितं धर्म कामौ च धने यस्मात् प्रतिष्ठितौ तस्मात् सर्व प्रयत्नेन धन हिम्साम् विवर्जयेत् ।।
52.17	प्राणि हिम्सा परो यस् तु धन हिम्सा परस् तथा महद् दुःखम् अवाप्नोति धन हिम्सा परस् तयोः ।।
53.1	अथागंया गमने महा व्रत विधानेनाब्दम् चीर वासा वने प्राजापत्यं कुर्यात् ।।
53.2	पर दार गमने च ।।
53.3	गो व्रतम् गो गमने च ।।
53.4	पुंस्य् अ योनाव् आकाशेऽप्सु दिवा गो याने च स वासाः स्नानम् आचरेत् ।।
53.5	चण्डाली गमने तत् साम्यम् आप्नुयात् ।।
53.6	अ ज्ञानतश् चान्द्रायण द्वयम् कुर्यात् ।।
53.7	पशु वेश्या गमने च प्राजापत्यम् ।।
53.8	सकृद् दुष्टा च स्त्री यत् पुरुषस्य पर दारे तद् व्रतम् कुर्यात् ।।
53.9	यत् करोत्य् एक रात्रेण वृषली सेवनाद् द्विजः तद् भैक्ष्य भुग् जपन् नित्यं त्रिभिर् वर्षैर् व्यपोहति ।।
54.1	यः पापात्मा येन सह संयुज्यते स तस्यैव प्रायश्चित्तं कुर्यात् ।।
54.2	मृत पञ्च नखात् कूपाद् अत्यन्तोपहताच् चोदकम् पीत्वा ब्राहमणस् त्रि रात्रम् उपवसेत् ।।
54.3	द्व्य् अहम् राजन्यः ।।
54.4	एकाहम् वैश्यः ।।
54.5	शूद्रो नक्तम् ।।
54.6	सर्वे चान्ते व्रतस्य पञ्च गव्यम् पिबेयुः ।।
54.7	पञ्च गव्यम् पिबेच् शूद्रो ब्राह्मणस् तु सुरां पिबेत् उभौ तौ नरकं यातो महा रौरव संज्ञितम् ।।
54.8	पर्वानारोग्य वर्जम् ऋताव् अवगच्छन् पत्नीं त्रि रात्रम् उपवसेत् ।।
54.9	कूट साक्षी ब्रह्म हत्या व्रतम् चरेत् ।।
54.10	अन् उदक मूत्र पुरीष करणे सचैलं स्नानं महा व्याहृति होमश् च ।।
54.11	सूर्याभ्युदित निर्मुक्तः सचैल स्नातः सावित्र्य् अष्टशतम् आवर्तयेत् ।।
54.12	श्व सृगाल विड्वराह खर वानर वायस पुम्श्चलीभिर् दष्टः स्रवन्तीम् आसाद्य षोडश प्राणायामान् कुर्यात् ।।
54.13	वेदाग्न्य् उत्सादी त्रि षवण स्नाय्य् अधः शायी संवत्सरं सकृद् भैक्ष्येण वर्तेत ।।
54.14	समुत्कर्षानृते गुरोश् चालीक निर्बन्धे तद् आक्षेपणे च मासं पयसा वर्तेत ।।
54.15	नास्तिको नास्तिक वृत्तिः कृत घ्नः कूट व्यवहारी ब्राह्मण वृत्ति घ्नश् चैते संवत्सरं भैक्ष्येण वर्तेरन् ।।
54.16	परिवित्तिः परिवेत्ता च यया च परिविद्यते दाता याजकश् च चान्द्रायणं कुर्यात् ।।
54.17	प्राणि भू पुण्य सोम विक्रयी तप्त कृच्छ्रम् ।।
54.18	अस्थि गो रस पिण्याक तिल तैल विक्रयी प्राजापत्यम् ।। आर्द्रौषधि गन्ध पुष्प फल मूल चर्म वेत्र विदल तुष कपाल केश भस्मेष
54.19	श्लैष्म जतु मधूच्छिष्ट शङ्ख शुक्ति त्रपु सीस कृष्ण लोहौदुम्बर खड्गेष पात्र विक्रयी चान्द्रायणं कुर्यात् ।।
54.20	रक्त वस्त्र रङ्ग रत्न गन्ध गुड मधु रसोर्णा विक्रयी त्रि रात्रम् उपवसेत् ।।
54.21	माम्स लवण लाक्षा क्षीर विक्रयी चान्द्रायणं कुर्यात् ।।
54.22	तं च भूयश् चोपनयेत् ।।
54.23	उष्ट्रेण खरेण वा गत्वा नग्नः स्नात्वा सुप्त्वा भुक्त्वा प्राणायाम त्रयम् कुर्यात् ।।
54.24	जपित्वा त्रीणि सावित्र्याः सहस्राणि समाहितः मासं गो ष्ठे पयः पीत्वा मुच्यते असत् प्रतिग्रहात् ।।
54.25	अभिचारम् अ हीनम् च त्रिभिः कृच्छ्रैर् व्यपोहति ।। अ याज्य याजनम् कृत्वा परेषाम् अन्त्य कर्म च
54.26	येषां द्विजानां सावित्री नानूच्येत यथा विधि तांश् चारयित्वा त्रीन् कृच्छ्रान् यथा विध्य् उपनाययेत् ।।
54.27	प्रायश्चित्तं चिकीर्षन्ति विकर्म स्थास् तु ये द्विजाः ब्राह्मण्याच् च परित्यक्तास् तेषाम् अप्य् एतद् आदिशेत् ।।
54.28	यद् गर्हितेनार्जयन्ति कर्मणा ब्राह्मणा धनम् तस्योत्सर्गेण शुध्यन्ति जप्येन तपसा तथा ।।
54.29	वेदोदितानाम् नित्यानां कर्मणां समतिक्रमे स्नातक व्रत लोपे च प्रायश्चित्तम् अ भोजनम् ।।
54.30	अवगूर्य चरेत् कृच्छ्रम् अतिकृच्छ्रं निपातने
54.31	एनस्विभिर् निर्णिक्तैर् नार्थम् किम्चित् समाचरेत् कृत निर्णेजनाम्श् चैतान् न जुगुप्सेत धर्म वित् ।।
54.32	बाल घ्नाम्श् च कृत घ्नाम्श् च विशुद्धान् अपि धर्मतः शरणागत हन्तॄम्श् च स्त्री हन्तॄम्श् च न संवसेत् ।।
54.33	अशीतिर् यस्य वर्षाणि बालो वाप्य् ऊन षोडशः प्रायश्चित्तार्धम् अर्हन्ति स्त्रियो रोगिण एव च ।।
54.34	अन् उक्त निष्कृतीनाम् तु पापानाम् अपनुत्तये शक्तिं चावेक्ष्य पापं च प्रायश्चित्तं प्रकल्प्येत् ।।
55.1	अथ रहस्य प्रायश्चित्तानि भवन्ति ।।
55.2	स्रवन्तीम् आसाद्य स्नातः प्रत्यहं षोडश प्राणायामान् सलक्षणान् कृत्वा एक कालम् हविष्याशी मासेन ब्रह्म हा पूतो भवति ।।
55.3	कर्मणोऽन्ते पयस्विनीं गां दद्यात् ।।
55.4	व्रतेनाघमर्षणेन च सुरा पः पूतो भवति ।।
55.5	गायत्री दशसाहस्र जपेन सुवर्ण स्तेय कृत् ।।
55.6	त्रि रात्रोपोषितः पुरुष सूक्त जप होमाभ्याम् गुरु तल्प गः ।।
55.7	यथाश्वमेधः क्रतु राट् सर्व पापापनोदकः तथाघमर्षणम् सूक्तं सर्व पापापनोदकम् ।।
55.8	दह्यन्ते सर्व पापानि प्राणायामैर् द्विजस्य तु ।। प्राणायामं द्विजः कुर्यात् सर्व पापापनुत्तये
55.9	स व्याहृतिम् स प्रणवाम् गायत्रीं शिरसा सह त्रिः पठेद् आयत प्राणः प्राणायामः स उच्यते ।।
55.10	अ कारम् चाप्य् उ कारम् च म कारम् च प्रजा पतिः वेद त्रयान् निरदुहद् भूर् भुवः स्वर् इतीति च ।।
55.11	त्रिभ्य एव तु वेदेभ्यः पादं पादम् अदूदुहत् तद् इत्य् ऋचोऽस्याः सावित्र्याः परमे ष्ठी प्रजापतिः ।।
55.12	एतद् अक्षरम् एतां च जपन् व्याहृति पूर्विकाम् संध्ययोर् वेदविद् विप्रो वेद पुण्येन युज्यते ।।
55.13	सहस्र कृत्वस् त्व् अभ्यस्य बहिर् एतत् त्रिकं द्विजः महतोऽप्य् एनसो मासात् त्वचेवाहिर् विमुच्यते ।।
55.14	एतत् त्रय विसंयुक्तः काले च क्रियया स्वया विप्र क्षत्रिय विड् जातिर् गर्हणां याति साधुषु ।।
55.15	त्रि पदा चैव गायत्री विज्ञेया ब्राह्मणो मुखम् ।। ओंकार पूर्विकास् तिस्रो महा व्याहृतयोऽ व्ययाः
55.16	स ब्रह्म परम् अभ्येति वायु भूतः ख मूर्ति मान् ।। योऽधीतेऽहन्य् अहन्य् एतां त्रीणि वर्षाण्य् अ तन्द्रितः
55.17	एकाक्षरम् परं ब्रह्म प्राणायामाः परं तपः सावित्र्यास् तु परं नान्यन् मौनात् सत्यं विशिष्यते ।।
55.18	क्षरन्ति सर्वा वैदिक्यो जुहोति यजति क्रियाः अक्षरं त्व् अक्षरं ज्ञेयं ब्रह्मा चैव प्रजापतिः ।।
55.19	विधि यज्ञाज् जप यज्ञो विशिष्टो दशभिर् गुणैः उपांशुः स्याच् शत गुणः सहस्रो मानसः स्मृतः ।।
55.20	ये पाकयज्ञाश् चत्वारो विधि यज्ञ समन्विताः ते सर्वे जप यज्ञस्य कलां नार्हन्ति षोडशीम् ।।
55.21	जप्येनैव तु संसिध्येद् ब्राह्मणो नात्र संशयः कुर्याद् अन्यन् न वा कुर्यान् मैत्रो ब्राह्मण उच्यते ।।
56.1	अथाथः सर्व वेद पवित्राणि भवन्ति ।।
56.2	येषां जप्यैश् च होमैश् च द्विजातयः पापेभ्यः पूयन्ते ।।
56.3	अघमर्षणम् ।।
56.4	देव कृतम् ।।
56.5	शुद्धवत्यः ।।
56.6	तरत्समन्दीयम् ।।
56.7	कूश्माण्ड्यः ।।
56.8	पावमान्यः ।।
56.9	दुर्गा सावित्री ।।
56.10	अतीषङ्गाः ।।
56.11	पद स्तोमाः ।।
56.12	समानि व्याहृतयः ।।
56.13	भारुण्डाणि ।।
56.14	चन्द्र साम ।।
56.15	पुरुष व्रते सामनी ।।
56.16	अब् लिङ्गम् ।।
56.17	बार्हस्पत्यम् ।।
56.18	गो सूक्तम् ।।
56.19	अश्व सूक्तम् ।।
56.20	सामनी चन्द्र सूक्ते च ।।
56.21	शत रुद्रियम् ।।
56.22	अथर्व शिरः ।।
56.23	त्रि सुपर्णम् ।।
56.24	महा व्रतम् ।।
56.25	नारायणीयम् ।।
56.26	पुरुष सूक्तम् च ।।
56.27	त्रीण्य् आज्य दोहानि रथन्तरं च अग्नि व्रतम् वाम देव्यम् बृहच् च एतानि गीतानि पुनाति जन्तून् जाति स्मरत्वम् लभते यदीच्छेत् ।।
57.1	अथ त्याज्याः ।।
57.2	व्रात्याः ।।
57.3	पतिताः ।।
57.4	त्रि पुरुषम् मातृतः पितृतश् चा शुद्धाः ।।
57.5	सर्व एवा भोज्याश् चा प्रतिग्राह्याः ।।
57.6	अ प्रतिग्राह्येभ्यश् च प्रतिग्रह प्रसङ्गम् वर्जयेत् ।।
57.7	प्रतिग्रहेण ब्राह्मणानां ब्राह्मं तेजः प्रणश्यति ।।
57.8	द्रव्याणां वाविज्ञाय प्रतिग्रह विधिम् यः प्रतिग्रहं कुर्यात् स दात्रा सह निमज्जति ।।
57.9	प्रतिग्रह समर्थश् च यः प्रतिग्रहं वर्जयेत् स दातृ लोकम् अवाप्नोति ।।
57.10	एधोदक मूल फलाभयामिष मधु शय्यासन गृह पुष्प दधि शाकंश् चाभ्युद्यतान् न निर्णुदेत् ।।
57.11	आहूय अभ्युद्यताम् भिक्षां पुरस्ताद् अनुचोदिताम् ग्राह्यां प्रजापतिर् मेने अपि दुष्कृत कर्मणः ।।
57.12	नाश्नन्ति पितरस् तस्य दश वर्षाणि पञ्च च न च हव्यं वहत्य् अग्निर् यस् ताम् अभ्यवमन्यते ।।
57.13	गुरून् भृत्यान् उज्जिहीर्षुर् अर्चिष्यन् पितृ देवताः सर्वतः प्रतिगृह्णीयान् न तु तृप्येत् स्वयं ततः ।।
57.14	एतेष्व् अपि च कार्येषु समर्थस् तत् प्रतिग्रहे नादद्यात् कुलटा षण्ढ पतितेभ्यस् तथा द्विषः ।।
57.15	गुरुषु त्व् अभ्यतीतेषु विना वा तैर् गृहे वसन् आत्मनो वृत्तिम् अन्विच्छन् गृह्णीयात् साधुतः सदा ।।
57.16	अर्धिकः कुल मित्रम् च दास गोपाल नापिताः एते शूद्रेषु भोज्यान्ना यश् चात्मानम् निवेदयेत् ।।
58.1	अथ गृहाश्रमिणस् त्रि विधोऽर्थो भवति ।।
58.2	शुक्लः शबलोऽसितश् च ।।
58.3	शुक्लेनार्थेन यद् और्ध्व देहिकम् करोति तेनास्य देव त्वम् आसादयति ।।
58.4	यच् शबलेन तन् मानुष्यम् ।।
58.5	यत् कृष्णेन तत् तिर्यक् त्वम् ।।
58.6	स्व वृत्त्य् उपार्जितम् सर्वेषां शुक्लम् ।।
58.7	अनन्तर वृत्त्य् उपात्तम् शबलम् ।।
58.8	एकान्तरित वृत्त्य् उपात्तम् च कृष्णम् ।।
58.9	क्रमागतम् प्रीति दायम् प्राप्तं च सह भार्यया अविशेषेण सर्वेषां धनं शुक्लम् उदाहृतम् ।।
58.10	उत्कोच शुल्क संप्राप्तम् अ विक्रेयस्य विक्रयैः कृतोपकाराद् आप्तं च शबलं समुदाहृतम् ।।
58.11	पार्श्विक द्यूत चौर्याप्त प्रतिरूपक साहसैः व्याजेनोपार्जितम् यच् च तत् कृष्णं समुदाहृतम् ।।
58.12	यथा विधेन द्रव्येण यत् किम्चित् कुरुते नरः तथा विधम् अवाप्नोति स फलं प्रेत्य चेह च ।।
59.1	गृहाश्रमी वैवाहिकाग्नौ पाकयज्ञान् कुर्यात् ।।
59.2	सायं प्रातश् चाग्निहोत्रम् ।।
59.4	चन्द्रार्क संनिकर्ष विप्रकर्षयोर् दर्शपूर्णमासाभ्यां यजेत ।।
59.5	प्रत्ययनं पशुना ।।
59.6	शरद् ग्रीष्मयोश् च आग्रयणेन ।।
59.7	व्रीहि यवयोर् वा पाके ।।
59.8	त्रै वार्षिकाभ्यधिकान् नः ।।
59.9	प्रत्यब्दं सोमेन ।।
59.10	वित्ताभावे इष्ट्या वैश्वानर्या ।।
59.11	यज्ञार्थम् भिक्षितम् अवाप्तम् अर्थं सकलम् एव वितरेत् ।।
59.12	सायं प्रातर् वैश्वदेवं जुहुयात् ।।
59.13	भिक्षां च भिक्षवे दद्यात् ।।
59.14	अर्चित भिक्षा दानेन गो दान फलम् आप्नोति ।।
59.15	भिक्ष्व् अभावे ग्रास मात्रम् गवां दद्यात् ।।
59.16	वह्नौ वा प्रक्षिपेत् ।।
59.17	भुक्तेऽप्य् अन्ने विद्यमाने न भिक्षुकं प्रत्याचक्षीत ।।
59.18	कण्डनी पेषणी चुल्ली उद कुम्भ उपस्कर इति पञ्च सूना गृह स्थस्य ।।
59.19	तन् निष्कृत्य् अर्थम् च ब्रह्म देव भूत पितृ नर यज्ञान् कुर्यात् ।।
59.20	स्वाध्यायो ब्रह्म यज्ञः ।।
59.21	होमो दैवः ।।
59.22	पितृ तर्पणम् पित्र्यः ।।
59.23	बलिर् भौतः ।।
59.24	नृ यज्ञश् चातिथि पूजनम् ।।
59.25	देवतातिथि भृत्यानाम् पितॠणाम् आत्मनश् च यः न निर्वपति पञ्चानाम् उच्छ्वसन् न स जीवति ।।
59.26	ब्रह्म चारी यतिर् भिक्षुर् जीवन्त्य् एते गृहाश्रमात् तस्माद् अभ्यागतान् एतान् गृह स्थो नावमानयेत् ।।
59.27	गृह स्थ एव यजते गृह स्थस् तप्यते तपः प्रददाति गृह स्थश् च अतस्माच् श्रेष्ठो गृहाश्रमी ।।
59.28	आशासते कुडुम्बिभ्यस् तस्माच् श्रेष्ठो गृहाश्रमी ।। ऋषयः पितरो देवा भूतान्य् अतिथयस् तथा
59.29	स्वाध्याय सेवाम् पितृ तर्पणम् च कृत्वा गृही शक्र पदम् प्रयाति ।। त्रि वर्ग सेवाम् सततान्न दानम् सुरार्चनम् ब्राह्मण पूजनम् च
60.1	ब्राह्मे मुहूर्ते उत्थाय मूत्र पुरीषोत्सर्गम् कुर्यात् ।।
60.2	दक्षिणाभिमुखो रात्रौ दिवा चोदङ् मुखः संध्ययोश् च ।।
60.3	ना प्रच्छादितायाम् भूमौ ।।
60.4	न फाल कृष्टायाम् ।।
60.5	न छायायाम् ।।
60.6	न चोषरे ।।
60.7	न शाद्वले ।।
60.8	न स सत्त्वे ।।
60.9	न गर्ते ।।
60.10	न वल्मीके ।।
60.11	न पथि ।।
60.12	न रथ्यायाम् ।।
60.13	न पराशुचौ ।।
60.14	नोद्याने ।।
60.15	नोद्यानोद्क समीपयोः ।।
60.16	न भस्मनि ।।
60.17	नाङ्गारे ।।
60.18	न गो मये ।।
60.19	न गो व्रजे ।।
60.20	नाकाशे ।।
60.21	नोदके ।।
60.22	न प्रत्य् अनिलानलेन्द्व् अर्क स्त्री गुरु ब्राह्मणानाम् ।।
60.23	नैवान् अवगुण्ठित शिराः ।।
60.24	लोष्टेष्टका परिमृष्ट गुदो गृहीत शिश्नश् चोत्थाय अद्भिर् मृद्भिश् चोद्धृताभिर् गन्ध लेप क्षय करम् शौचं कुर्यात् ।।
60.25	एका लिङ्गे गुदे तिस्रस् तथैकत्र करे दश उभयोः सप्त दातव्या मृदस् तिस्रस् तु पादयोः ।।
60.26	एतच् शौचम् गृह स्थानाम् द्वि गुणम् ब्रह्म चारिणाम् त्रि गुणम् तु वन स्थानाम् यतीनां तु चतुर्गुणम् ।।
61.1	अथ पालाशं दन्त धावनम् नाद्यात् ।।
61.2	नैव श्लेष्मातकारिष्ट विभीतक धव धन्वन जम् ।।
61.3	न च बन्धूक निर्गुण्डी शिग्रु तिल्व तिन्दुक जम् ।।
61.4	न च कोविदार शमी पीलु पिप्पलेङ्गुद गुग्गुलु जम् ।।
61.5	न पारिभद्रकाम्लिका मोचक शाल्मली शण जम् ।।
61.6	न मधुरम् ।।
61.7	नाम्लम् ।।
61.8	नोर्ध्व शुष्कम् ।।
61.9	न सुषिरम् ।।
61.10	न पूति गन्धि ।।
61.11	न पिच्छिलम् ।।
61.12	न दक्षिणापराभिमुखः ।।
61.13	अद्याच् चोदङ्मुखः प्राङ्मुखो वा ।।
61.14	वटासनार्क खदिर करञ्ज बदर सर्ज निम्बारिमेदापामार्ग मालती ककुभेष बिल्वानाम् अन्यतमम् ।।
61.15	कषायं तिक्तं कटुकं च ।।
61.16	कनीन्य् अग्र सम स्थौल्यम् सकूर्चं द्वादशाङ्गुलम् प्रातर्भूत्वा च यत वाग् भक्षयेद् दन्त धावनम् ।।
61.17	प्रक्षाल्य भङ्क्त्वा तज् जह्याच् शुचौ देशे प्रयत्नतः अमावास्यां न चाश्नीयाद् दन्त काष्ठम् कदा चन ।।
62.1	अथ द्विजातीनां कनीनिका मूले प्राजापत्यं नाम तीर्थम् ।।
62.2	अङ्गुष्ठ मूले ब्राह्मम् ।।
62.3	अङ्गुल्य् अग्रे दैवम् ।।
62.4	तर्जनी मूले पित्र्यम् ।।
62.5	चाचामेत् ।। शुचौ देशे स्वासीनोऽन्तर्जानु प्राङ् मुखश् चोदङ् मुखो वा तन् मनाः सु मनाश् अन् अग्न्य् उष्णाभिर् अ फेनिलाभिः अ शूद्रैक करावर्जिताभिर् अ क्षाराभिर् अद्भिः
62.6	ब्राह्मेण तीर्थेन त्रिर् आचामेत् ।।
62.7	द्विः प्रमृज्यात् ।।
62.8	खान्य् अद्भिर् मूर्धानं हृदयं स्पृशेत् ।।
62.9	हृत् कण्ठ तालु गाभिश् च यथा संख्यम् द्विजातयः शुध्येरन् स्त्री च शूद्रश् च सकृत् स्पृष्टाभिर् अन्ततः ।।
63.1	अथ योग क्षेमार्थम् ईश्वरम् अभिगच्छेत् ।।
63.2	नैकोऽध्वानम् प्रपद्येत ।।
63.3	नाधार्मिकैः सार्धम् ।।
63.4	न वृषलैः ।।
63.5	न द्विषद्भिः ।।
63.6	नातिप्रत्यूषसि ।।
63.7	नातिसायम् ।।
63.8	न संध्ययोः ।।
63.9	न मध्याह्ने ।।
63.10	न संनिहित पानीयम् ।।
63.11	नातितूर्णम् ।।
63.12	न सततं बाल व्याधितार्तैर् वाहनैः ।।
63.13	न हीनाङ्गैः ।।
63.14	न दीनैः ।।
63.15	न गोभिः ।।
63.16	ना दान्तैः ।।
63.17	यवसोदके वाहनानाम् अ दत्त्वा आत्मनः क्षुत् तृष्णापनोदनम् न कुर्यात् ।।
63.18	न चतुष् पथम् अधितिष्ठेत् ।।
63.19	न रात्रौ वृक्ष मूले ।।
63.20	न शून्यालयम् ।।
63.21	न तृणम् ।।
63.22	न पशूनां बन्धनागारम् ।।
63.23	न केश तुष कपालास्थि भस्माङ्गारान् ।।
63.24	न कार्पासास्थि ।।
63.25	चतुष् पथम् प्रकक्षिणी कुर्यात् ।।
63.26	देवतार्चाम् च ।।
63.27	प्रज्ञातांश् च वनस्प्तीन् ।।
63.28	अग्नि ब्राह्मण गणिका पूर्ण कुम्भादर्श च्छत्र ध्वज पताका श्रीवृक्षेष वर्धमान नन्द्यावर्ताम्श् च ।।
63.29	तालवृन्त चामराश्व गजाज गो दधि क्षीर मधु सिद्धार्थकाम्श् च ।।
63.30	वीणा चन्दनायुधार्द्र गोमय फल पुष्पार्द्र शाक गोरोचना दूर्वेष प्ररोहांश् च ।।
63.31	उष्णीषालंकार मणि कनक रजत वस्त्रासन यानामिषाम्श् च ।।
63.32	भृङ्गारोद्धृतोर्वरा बद्धैक पशु कुमारी मीनाम्श् च दृष्ट्वा प्रयायाद् इति ।।
63.33	अथ मत्तोन्मत्त व्यङ्गान् दृष्ट्वा निवर्तेत ।।
63.34	वान्त विरिक्त मुण्ड जटिल वामनाम्श् च ।।
63.35	काषायि प्रव्रजित मलिनाम्श् च ।।
63.36	तैल गुड शुष्क गोमयेन्धन तृण पलाश भस्माङ्गाराम्श् च ।।
63.37	लवण क्लीबासव नपुम्सक कार्पास रज्जु निगड मुक्त केशाम्श् च ।।
63.38	वीना चन्दनार्द्र शाकोष्णीषालंकरण कुमारीस् तु प्रस्थान काले अभिनन्दयेद् इति ।।
63.39	देव ब्राह्मण गुरु बभ्रु दीक्षितानाम् छायां नाक्रामेत् ।।
63.40	निष्ठ्यूत वान्त रुधिर विण्मूत्र स्नानोदकानि च ।।
63.41	न वत्स तन्त्रीम् लङ्घयेत् ।।
63.42	प्रवर्षति न धावेत् ।।
63.43	न वृथा नदीं तरेत् ।।
63.44	न देवताभ्यः पितृभ्यश् चोदकम् अ प्रदाय ।।
63.45	न बाहुभ्याम् ।।
63.46	न भिन्नया नावा ।।
63.47	न कूलम् अधितिष्ठेत् ।।
63.48	न कूपम् अवलोकयेत् ।।
63.49	न लङ्घयेत् ।।
63.50	वृद्ध भारि नृप स्नात स्त्री रोगि वर चक्रिणाम् पन्था देया नृपस् त्व् एषां मान्यः स्नातश् च भू पतेः ।।
64.1	पर निपानेषु न स्नानम् आचरेत् ।।
64.2	आचरेत् पञ्च पिण्डान् उद्धृत्य आपस् तद् आपदि ।।
64.3	नाजीर्णे ।।
64.4	न चातुरः ।।
64.5	न नग्नः ।।
64.6	न रात्रौ ।।
64.7	राहु दर्शन वर्जम् ।।
64.8	न संध्ययोः ।।
64.9	प्रातः स्नान शीलोऽरुण ताम्राम् प्राचीम् आलोक्य स्नायात् ।।
64.10	स्नातः शिरो नावधुनेत् ।।
64.11	नाङ्गेभ्यस् तोयम् उद्धरेत् ।।
64.12	न तैलवत् संस्पृशेत् ।।
64.13	ना प्रक्षालितम् पूर्व धृतम् वसनं बिभृयात् ।।
64.14	स्नात एव सोष्णीषे धौते वाससी बिभृयात् ।।
64.15	न म्लेच्छान्त्यज पतितैः सह संभाषणं कुर्यात् ।।
64.16	स्नायात् प्रस्रवण देव खात सरो वरेषु ।।
64.17	उद्धृतात् भूमि ष्ठम् उदकं पुण्यं, स्थावरात् प्रस्रवत्, तस्मान् नादेयम्, तस्माद् अपि साधु परिगृहीतम्, सर्वत एव गाङ्गम् ।।
64.18	मृत् तोयैः कृत मलापकृषोऽप्सु निमज्ज्य उपविश्य आपो हि ष्ठेति तिसृभिर् हिरण्य वर्णेति चतसृभिर् इदम् आपः प्रवहत इति च तीर्थम् अभिमन्त्रयेत् ।।
64.19	ततोऽप्सु निमग्नस् त्रिर् अघमर्षणं जपेत् ।।
64.20	तद् विष्णोः परमं पदम् इति वा ।।
64.21	द्रुपदां सावित्रीं च ।।
64.22	युञ्जते मन इत्य् अनुवाकं वा ।।
64.23	पुरुष सूक्तम् वा ।।
64.24	स्नातश् चार्द्र वासा देव पितृ तर्पणम् अंभः स्थ एव कुर्यात् ।।
64.25	परिवर्तित वासाश् चेत् तीर्थम् उत्तीर्य ।।
64.26	अ कृत्वा देव पितृ तर्पणम् स्नान शाटीम् न पीडयेत् ।।
64.27	स्नात्वा आचंय विधि वद् उपस्पृशेत् ।।
64.28	पुरुष सूक्तेन प्रत्यृचं पुरुषाय पुष्पानि दद्यात् ।।
64.29	उदकाञ्जलीम्श् च ।।
64.30	आदाव् एव दैवेन तीर्थेन देवानां तर्पणं कुर्यात् ।।
64.31	तद् अनन्तरम् पित्र्येण पितॠणाम् ।।
64.32	तत्रादौ स्व वंश्यानाम् तर्पणं कुर्यात् ।।
64.33	ततः संबन्धि बान्धवानाम् ।।
64.34	ततः सु हृदाम् ।।
64.35	एवं नित्य स्नायी स्यात् ।।
64.36	स्नातश् च पवित्राणि यथा शक्ति जपेत् ।।
64.37	विशेषतः सावित्रीम् ।।
64.38	पुरुष सूक्तम् च ।।
64.39	नैताभ्याम् अधिकम् अस्ति ।।
64.40	स्नातोऽधिकारी भवति दैवे पित्र्ये च कर्मणि पवित्राणां तथा जप्ये दाने च विधि बोधिते ।।
64.41	अ लक्स्मीः काल कर्णी च दुःस्वप्नम् दुर्विचिन्तितम् अब् मात्रेणाभिषिक्तस्य नश्यन्त इति धारणा ।।
64.42	नित्य स्नानेन पूयन्ते येऽपि पाप कृतो नराः ।। याम्यं हि यातना दुःखम् नित्य स्नायी न पश्यति
65.1	वा भगवन्तम् अन् आदि निधनम् वासुदेवम् अभ्यर्चयेत् ।। अथातः सु स्नातः सु प्रक्षालित पाणि पादः स्व् आचान्तो देवतार्चायाम् स्थले
65.2	अश्विनोः प्राणस् तौ त इति जीवादानम् दत्त्वा युञ्जते मन इत्य् अनुवाकेनावाहनम् कृत्वा जानुभ्यां पाणिभ्यां शिरसा च नमस्कारं कुर्यात् ।।
65.3	आपो हि ष्ठेति तिसृभिर् अर्घ्यं निवेदयेत् ।।
65.4	हिरण्य वर्णा इति चतसृभिः पाद्यम् ।।
65.5	शं न आपो धन्वन्या इत्य् आचमनीयम् ।।
65.6	इदम् आपः प्रवहतेति स्नानीयम् ।।
65.7	रथे अक्षेषु व्र्षभस्य वाजे इत्य् अनुलेपनालंकारौ ।।
65.8	युवा सु वासा इति वासः ।।
65.9	पुष्पावतीर् इति पुष्पम् ।।
65.10	धूर् असि धूर्वेति धूपम् ।।
65.11	तेजोऽसि शुक्रम् इति दीपम् ।।
65.12	दधि क्राव्ण इति मधु पर्कम् ।।
65.13	हिरण्य गर्भ इत्य् अष्टाभिर् नैवेद्यम् ।।
65.14	चामरं व्यजनं मात्रां छत्रं यानासने तथा सावित्रेणैव तत् सर्वं देवाय विनिवेदयेत् ।।
65.15	एवम् अभ्यर्च्य तु जपेत् सूक्तं वै पौरुषं ततः तेनैव चाज्यम् जुहुयाद् यदीच्छेच् शाश्वतम् पदम् ।।
66.1	न नक्तं गृहीतेनोदकेन देव पितृ कर्म कुर्यात् ।।
66.2	चदन मृग मद दारु कर्पूर कुङ्कुम जाती फल वर्जम् अनुलेपनं न दद्यात् ।।
66.3	न वासो नीली रक्तम् ।।
66.4	न मणि सुवर्णयोः प्रतिरूपम् अलंकरणम् ।।
66.5	नोग्र घन्धि ।।
66.6	ना गन्धि ।।
66.7	न कण्टकि जम् ।।
66.8	कण्टकि जम् अपि शुक्लं सु गन्धिकम् तु दद्यात् ।।
66.9	रक्तम् अपि कुङ्कुमं जल जम् च दद्यात् ।।
66.10	न धूपार्थे जीव जातम् ।।
66.11	न घृत तैलम् विना किम्चन दीपार्थे ।।
66.12	नाभक्ष्यम् नैवेद्यार्थे ।।
66.13	न भक्ष्ये अप्य् अजा महिषी क्षीरे ।।
66.14	पञ्च नख मत्स्य वराह माम्सानि च ।।
66.15	प्रयतश् च शुचिर् भूत्वा सर्वम् एव निवेदयेत्
66.16	तन् मनाः सु मना भूत्वा त्वरा क्रोध विवर्जितः ।।
67.1	अथाग्निम् परिसमुह्य पर्युक्ष्य परिस्तीर्य परिषिच्य सर्वतः पाकाद् अग्रम् उद्धृत्य जुहुयात् ।।
67.2	वासुदेवाय संकर्षणाय प्रद्युम्नायानिरुद्धाय पुरुषाय सत्यायाच्युताय वासुदेवाय ।।
67.3	देवेभ्यः, प्रजापतये, अनुमत्यै, धन्वन्तरये, वास्तोष्पतये, अग्नये स्विष्टकृते च ।। अथाग्नये, सोमाय, मित्राय, वरुणाय, इन्द्राय, इन्द्राग्निभ्याम्, विश्वेभ्यो
67.4	ततोऽन्न शेषेण बलिम् उपहरेत् ।।
67.5	भक्षोपभक्षाभ्याम् ।।
67.6	अभितः पूर्वेणाग्निम् ।।
67.7	अम्बा नामासि इति, दुला नामासि इति, नितन्ती नामासि इति, चुपुणीका नामासि इति सर्वासाम् ।।
67.8	नन्दिनि सुभगे सुमङ्गलि भद्रंकरीति स्वश्रिष्व् अभिप्रदक्षिणम् ।।
67.9	स्थूणायां ध्रुवायां श्रियै हिरण्यकेश्यै वनस्पतिभ्यश् च ।।
67.10	धर्माधर्मयोर् द्वारे मृत्यवे च ।।
67.11	उद धाने वरुणाय ।।
67.12	विष्णव इत्य् उलूखले ।।
67.13	मरुद्भ्य इति दृषदि ।।
67.14	उपरि शरणे वैश्रवणाय राज्ञे भूतेभ्यश् च ।।
67.15	इन्द्रायेन्द्र पुरुषेभ्यश् चेति पूर्वार्धे ।।
67.16	यमाय यम पुरुषेभ्य इति दक्षिनार्धे ।।
67.17	वरुणाय वरुण पुरुषेभ्य इति पश्चार्धे ।।
67.18	सोमाय सोम पुरुषेभ्य इत्य् उत्तरार्धे ।।
67.19	ब्रह्मणे ब्रह्म पुरुषेभ्य इति मध्ये ।।
67.20	ऊर्ध्वम् आकाशाय ।।
67.21	स्थण्डिले दिवा चरेभ्यो भूतेभ्य इति दिवा ।।
67.22	नक्तंचरेभ्य इति नक्तम् ।।
67.23	ततो *दक्षिणाग्रेषु दर्भेषु पित्रे पितामहाय प्रपितामहाय मात्रे पितामह्यै प्रपितामह्यै नाम गोत्राभ्याम् च पिण्ड निर्वापणम् कुर्यात् ।। दक्षिणग्रेषु
67.24	पिण्डानां चानुलेपन पुष्प धूप नैवेद्यादि दद्यात् ।।
67.25	उदक कलशम् उपनिधाय स्वस्त्य् अयनम् वाचयेत् ।।
67.26	श्व काक श्व पचानाम् भुवि निर्वपेत् ।।
67.27	भिक्षां च दद्यात् ।।
67.28	अतिथि पूजने च परं यत्नम् आतिष्ठेत ।।
67.29	सायम् अतिथिं प्राप्तं प्रयत्नेनार्चयेत् ।।
67.30	अन् आशितम् अतिथिं गृहे न वासयेत् ।।
67.31	यथा वर्णानां ब्राह्मणः प्रभुर् यथा स्त्रीणां भर्ता तथा गृहस्थस्यातिथिः ।।
67.32	तत् पूजया स्वर्गम् आप्नोति ।।
67.33	अतिथिर् यस्य भग्नाशो गृहात् प्रतिनिवर्तते तस्मात् सु कृतम् आदाय दुष्कृतं तु प्रयच्छति ।।
67.34	एक रात्रम् हि निवसन्न् अतिथिर् ब्राह्मणः स्मृतः अनित्यं हि स्थितो यस्मात् तस्माद् अतिथिर् उच्यते ।।
67.35	नैक ग्रामीणम् अतिथिं विप्रं सांगतिकं तथा उपस्थितं गृहे विन्द्याद् भार्या यत्राग्नयोऽपि वा ।।
67.36	यदि त्व् अतिथि धर्मेण क्षत्रियो गृहम् आगतः भुक्तवत्सु च विप्रेसु कामं तम् अपि भोजयेत् ।।
67.37	वैश्य शूद्राव् अपि प्राप्तौ कुटुम्बेऽतिथि धर्मिणौ भोजयेत् सह भृत्यैस् ताव् आनृशंस्यं प्रयोजयन् ।।
67.38	इतरान् अपि सख्य् आदीन् संप्रीत्या गृहम् आगतान् प्रकृतान्नम् यथा शक्ति भोजयेत् सह भार्यया ।।
67.39	स्व वासिनीम् कुमारीं च रोगिणीं गुर्विणीं तथा अतिथिभ्योऽग्र एवैतान् भोजयेद् अ विचारयन् ।।
67.40	अ दत्त्वा यस् तु एतेभ्यः पूर्वं भुङ्क्ते अ विचक्षणः भुञ्जानो न स जानाति श्व गृध्रैर् जग्धिम् आत्मनः ।।
67.41	भुक्तवत्सु च विप्रेषु स्वेषु भृत्येषु चैव हि भुञ्जीयातां ततः पश्चाद् अवशिष्टं तु दंपती ।।
67.42	देवान् पितॠन् मनुष्यांश् च भृत्यान् गृह्याश् च देवताः पूजयित्वा ततः पश्चाद् गृहस्थः शेष भुग् भवेत् ।।
67.43	अघं स केवलं भुङ्क्ते यः पचत्य् आत्म कारणात् यज्ञ शिष्टाशनम् ह्य् एतत् सताम् अन्नं विधीयते ।।
67.44	स्वाध्यायेनाग्निहोत्रेण यज्ञेन तपसा तथा न चाप्नोति गृही लोकान् यथा त्व् अतिथि पूजनात् ।।
67.45	अन्नं चैव यथा शक्त्या सत् कृत्य विधि पूर्वकम् ।। सायं प्रातस् त्व् अतिथये प्रदद्याद् आसनोदके
67.46	प्रतिश्रयं तथा शय्यां पादाभ्यङ्गम् स दीपकम् प्रत्येक दानेनाप्नोति गो प्रदान समम् फलम् ।।
68.1	चन्द्रार्कोपरागे नाश्नीयात् ।।
68.2	स्नात्वा मुक्तयोर् अश्नीयात् ।।
68.3	अ मुक्तयोर् अस्तं गतयोः स्नात्वा दृष्ट्वा चापरेऽह्नि ।।
68.4	न गो ब्राह्मणोपरागेऽश्नीयात् ।।
68.5	न राज्ञो व्यसने ।।
68.6	प्रवसिताग्निहोत्री यदाग्निहोत्रम् कृतं मन्यते तदाश्नीयात् ।।
68.7	यदा कृतं मन्येत वैश्वदेवम् अपि ।।
68.8	पर्वणि च यदा कृतं मन्येत पर्व ।।
68.9	नाश्नीयाच् चा जीर्णे ।।
68.10	नार्ध रात्रे ।।
68.11	न मद्याह्ने ।।
68.12	न संध्ययोः ।।
68.13	नार्द्र वासाः ।।
68.14	नैक वासाः ।।
68.15	न नग्नः ।।
68.16	नोदके ।।
68.17	नोत्कुटकः ।।
68.18	न भिन्नासन गतः ।।
68.19	न च शयन गतः ।।
68.20	न भिन्न भोजने ।।
68.21	नोत्सङ्गे ।।
68.22	न भुवि ।।
68.23	न पाणौ ।।
68.24	लवणं च यत्र दद्यात् तन् नाश्नीयात् ।।
68.25	न बालकान् निर्भत्सेयन् ।।
68.26	नैको मृष्टम् ।।
68.27	नोद्धृत स्नेहम् ।।
68.28	न दिवा धानाः ।।
68.29	न रात्रौ तिल संबन्धम् ।।
68.30	न दधि सक्तून् ।।
68.31	न कोविदार वट पिप्पल शाण शाकम् ।।
68.32	ना दत्त्वा ।।
68.33	ना हुत्वा ।।
68.34	नान् आर्द्र पादः ।।
68.35	नान् आर्द्र कर मुखश् च ।।
68.36	नोच्छिष्टश् च घृतम् आदद्यात् ।।
68.37	न चन्द्रार्क तारका निरीक्षेत ।।
68.38	न मूर्धानं स्पृशेत् ।।
68.39	न ब्रह्म कीर्तयेत् ।।
68.40	प्राङ्मुखोऽश्नीयात् ।।
68.41	दक्षिणा मुखो वा ।।
68.42	अभिपूज्य अन्नम् ।।
68.43	सु मनाः स्रग् व्यनुलिप्तश् च ।।
68.44	न निःशेष कृत् स्यात् ।।
68.45	अन्यत्र दधि मधु सर्पिष्पयः सक्तु पल मोदकेभ्यः ।।
68.46	नाश्नीयाद् भार्यया सार्धं नाकाशे न तथोत्थितः बहूनां प्रेक्षमाणानां नैकस्मिन् बहवस् तथा ।।
68.47	शून्यालये वह्नि गृहे देवागारे कथंचन पिबेन् नाञ्जलिना तोयं नातिसौहित्यम् आचरेत् ।।
68.48	न तृतीयम् अथाश्नीत न चा पथ्यम् कथंचन नातिप्रगे नातिसायम् न सायं प्रातर् आशितः ।।
68.49	शयानः प्रौढ पादश् च कृत्वा चैवावसक्थिकाम् ।। न भाव दुष्टम् अश्नीयान् न भाण्डे भाव दूषिते
69.1	नाष्टमी चतुर्दशी पञ्चदशीषु स्त्रियम् उपेयात् ।।
69.2	न श्राद्धं भुक्त्वा ।।
69.3	न दत्त्वा ।।
69.4	नोपनिमन्त्रितः श्राद्धे ।।
69.5	न व्रती ।।
69.6	न दीक्षितः ।।
69.7	न देवायतन श्मशान शून्यालयेषु ।।
69.8	न वृक्ष मूलेषु ।।
69.9	न दिवा ।।
69.10	न संध्ययोः ।।
69.11	न मलिनाम् ।।
69.12	न मलिनः ।।
69.13	नाभ्यक्ताम् ।।
69.14	नाभ्यक्तः ।।
69.15	न रोगार्ताम् ।।
69.16	न रोगार्तः ।।
69.17	न हीनाङ्गीम् नाधिकाङ्गीम् तथैव च वयोऽधिकाम् नोपेयाद् गुर्विणीं नारीं दीर्घम् आयुर् जिजीविषुः ।।
70.1	नार्द्र पादः सुप्यात् ।।
70.2	नोत्तरापर शिराः ।।
70.3	न नग्नः ।।
70.4	नानुवंशम् ।।
70.5	नाकाशे ।।
70.6	न पालाशे शयने ।।
70.7	न पञ्च दारु कृते ।।
70.8	न गज भग्न कृते ।।
70.9	न विद्युद् दग्ध कृते ।।
70.10	न भिन्ने ।।
70.11	नाग्नि पृष्ठे ।।
70.12	न घटासिक्त द्रुम जे ।।
70.13	न श्मशान शून्यालय देवतायतनेषु ।।
70.14	न चपल मध्ये ।।
70.15	न नारी मध्ये ।।
70.16	न धान्य गो गुरु हुताशन सुराणाम् उपरि ।।
70.17	नोच्छिष्टो न दिवा सुप्यात् संध्ययोर् न च भस्मनि देशे न च अशुचौ नार्द्रे न च पर्वत मस्तके ।।
71.1	अथ न कंचनावमन्येत ।।
71.2	न च हीनाधिकाङ्गान् मूर्खान् धन हीनान् अवहसेत् ।।
71.3	न हीनान् सेवेत ।।
71.4	स्वाध्याय विरोधि कर्म नाचरेत् ।।
71.5	वयोऽनुरूपम् वेषं कुर्यात् ।।
71.6	श्रुतस्याभिजनस्य धनस्य देशस्य च ।।
71.7	नोद्धतः ।।
71.8	नित्यं शास्त्राद्य् अवेक्षी स्यात् ।।
71.9	सति विभवे न जीर्ण मलवद् वासाः स्यात् ।।
71.10	न नास्ति इत्य् अभिभाषेत ।।
71.11	न निर्गन्धोग्र गन्धि रक्तं च माल्यं बिभृयात् ।।
71.12	बिभृयाज् जल जम् रक्तम् अपि ।।
71.13	यष्टिं च वैणवीम् ।।
71.14	कमण्डलुं च सोदकम् ।।
71.15	कार्पासम् उपवीतम् ।।
71.16	रौक्मे च कुण्डले ।।
71.17	नादित्यम् उद्यन्तम् ईक्षेत ।।
71.18	नास्तम् यान्तम् ।।
71.19	न वाससा तिरोहितम् ।।
71.20	न चादर्श जल मध्य स्थम् ।।
71.21	न मध्याह्ने ।।
71.22	न क्रुद्धस्य गुरोर् मुखम् ।।
71.23	न तैलोदकयोः स्वां छायाम् ।।
71.24	न मलवत्य् आदर्शे ।।
71.25	न पत्नीं भोजन समये ।।
71.26	न स्त्रियं नग्नाम् ।।
71.27	न कंचन मेहमानम् ।।
71.28	न चालान भ्रष्टम् कुञ्जरम् ।।
71.29	न च विषम स्थो वृषादि युद्धम् ।।
71.30	नोन्मत्तम् ।।
71.31	न मत्तम् ।।
71.32	नामेध्यम् अग्नौ प्रक्षिपेत् ।।
71.33	नासृक् ।।
71.34	न विषम् ।।
71.35	अंभस्यापि ।।
71.36	नाग्निम् लङ्घयेत् ।।
71.37	न पादौ प्रतापयेत् ।।
71.38	न कुशेषु परिमृज्यात् ।।
71.39	न काम्स्य भाजने धावयेत् ।।
71.40	न पादं पादेन ।।
71.41	न भुवम् आलिखेत् ।।
71.42	न लोष्ट मर्दी स्यात् ।।
71.43	न तृण च्छेदी स्यात् ।।
71.44	न दन्तैर् नख लोमानि छिन्द्यात् ।।
71.45	द्यूतं च वर्जयेत् ।।
71.46	बालातप सेवाम् व ।।
71.47	वस्त्रोपानह माल्योपवीतान्य् अन्य धृतानि न धारयेत् ।।
71.48	न शूद्राय मतिं दद्यात् ।।
71.49	नोच्छिष्ट हविषी ।।
71.50	न तिलान् ।।
71.51	न चास्योपदिशेद् धर्मम् ।।
71.52	न व्रतम् ।।
71.53	न संहताभ्यां पाणिभ्यां शिर उदरं च कण्डूयेत् ।।
71.54	न दधि सुमनसी प्रत्याचक्षीत ।।
71.55	नात्मनः स्रजम् अपकर्षेत् ।।
71.56	सुप्तं न प्रबोधयेत् ।।
71.57	न रक्तं विरागयेत् ।।
71.58	नोदक्याम् अभिभाषेत ।।
71.59	न म्लेच्छान्त्य जान् ।।
71.60	अग्नि देव ब्राह्मण संनिधौ दक्षिणं पाणिम् उद्धरेत् ।।
71.61	न पर क्षेत्रे चरन्तीं गाम् आचक्षीत ।।
71.62	न पिबन्तं वत्सकम् ।।
71.63	नोद्धतान् प्रहर्षयेत् ।।
71.64	न शूद्र राज्ये निवसेत् ।।
71.65	नाधार्मिक जनाकीर्णे ।।
71.66	न संवसेद् वैद्य हीने ।।
71.67	नोपसृष्टे ।।
71.68	न चिरं पर्वते ।।
71.69	न वृथा चेष्टाम् कुर्यात् ।।
71.70	न नृत्य गीते ।।
71.71	नास्फोटनम् ।।
71.72	ना श्लीलम् कीर्तयेत् ।।
71.73	नान् ऋतम् ।।
71.74	ना प्रियम् ।।
71.75	न कंचिन् मर्मणि स्पृशेत् ।।
71.76	नात्मानम् अवजानीयाद् दीर्घम् आयुर् जिजीविषुः ।।
71.77	चिरं संध्योपासनम् कुर्यात् ।।
71.78	न सर्प शस्त्रैः कृईडेत् ।।
71.79	अ निमित्ततः खानि न स्पृशेत् ।।
71.80	परस्य दण्डं नोद्यच्छेत् ।।
71.81	शास्यं शासनार्थम् ताडयेत् ।।
71.82	तं वेणु दलेन रज्ज्वा वा पृष्ठे ।।
71.83	देव ब्राह्मण शास्त्र महात्मनाम् परिवादं परिहरेत् ।।
71.84	धर्म विरुद्धौ चार्थ कामौ ।।
71.85	लोक विद्विष्टम् च धर्मम् अपि ।।
71.86	पर्वसु च शान्ति होमान् कुर्यात् ।।
71.87	न तृणम् अपि छिन्द्यात् ।।
71.88	अलंकृतश् च तिष्ठेत् ।।
71.89	एवम् आचार सेवी स्यात् ।।
71.90	श्रुति स्मृत्य् उदितम् धर्म्यं साधुभिश् च निषेवितम् तम् आचारं निषेवेत धर्म कामो जितेन्द्रियः ।।
71.91	आचाराल् लभते चायुर् आचाराद् ईप्सितां गतिम् आचाराद् धनम् अक्षय्यम् आचाराद् धन्त्य् अलक्षणम् ।।
71.92	सर्व लक्षन हीनोऽपि यः सद् आचार वान् नरः
71.93	श्रद्ध धानोऽनसूयश् च शतं वर्षाणि जीवति ।।
72.1	दम यमेन तिष्ठेत् ।।
72.2	दमश् चेन्द्रियाणाम् प्रकीर्तितः ।।
72.3	दान्तस्यायम् लोकः परश् च ।।
72.4	ना दान्तस्य क्रिया का चित् समृध्यति ।।
72.5	दमः पवित्रं परमं मङ्गल्यं परमं दमः दमेन सर्वम् आप्नोति यत् किम्चिन् मनसेच्छति ।।
72.6	दशार्ध युक्तेन रथेन यातो मनो वशेनार्य पथानुवर्तिना तं चेद् रथं नापहरन्ति वाजिनस् तथा गतं नावजयन्ति शत्रViSaH ।।
72.7	आपूर्यमाणम् अचल प्रतिष्ठम् समुद्रम् आपः प्रविशन्ति यद् वत् तद् वत् कामा यं प्रविशन्ति सर्वे स शान्तिम् आप्नोति न काम कामी ।।
73.1	अथ श्राद्धेप्सुः पूर्वेद्युर् ब्राह्मणान् आमन्त्रयेत् ।।
73.2	द्वितीयेऽह्नि शुक्ल पक्षस्य पूर्वाह्णे कृष्ण पक्षस्यापराह्णे विप्रान् स्व् स्नातान् स्व् आचान्तान् यथा भूयो वयः क्रमेण कुशोत्तरेष्व् आसनेषूपवेशयेत् ।।
73.3	द्वौ दैवे प्राङ्मुखौ त्रींश् च पित्र्ये उदङ्मुखान् ।।
73.4	एकैकम् उभयत्र वेति ।।
73.5	आम श्राद्धेषु काम्येषु च प्रथम पञ्चकेनाग्निम् हुत्वा ।।
73.6	पशु श्राद्धेषु मध्यम पञ्चकेन ।।
73.7	अमावास्यासूत्तम पञ्चकेन ।।
73.8	उत्तम पञ्चकैः ।। आग्रहायण्या ऊर्ध्वं कृष्णाष्टकासु च क्रमेणैव प्रथम मध्यमेष
73.9	अन्व् अष्टकासु च ।।
73.10	ततो ब्राह्मणानुज्ञातः पितॠन् आवाहयेत् ।।
73.11	अपयन्त्व् असुरा इति द्वाभ्यां तिलैः यातुधानानां विसर्जनं कृत्वा ।।
73.12	एत पितरः सर्वांस् तान् अग्र आ मे यन्त्व् एतद् वः पितर इत्य् आवाहनं कृत्वा , कुशेष तिल मिश्रेण गन्धोदकेन यास् तिष्ठन्त्य् अ मृता वाग् इति यन् मे मातेति च पाद्यं निवेद्य , अर्घ्यं कृत्वा निवेद्य चानुलेपनम् कृत्वा कुश तिल वस्त्र पुष्पालंकार धूप दीपैर् यथा शक्त्या विप्रान् समभ्यर्च्य घृत प्लुतम् अन्नम् आदाय आदित्या रुद्रा वसव इति वीक्ष्य , अग्नौ करवाणी इत्य् उक्त्वा तच् च विप्रैः कुर्व् इत्य् उक्ते आहुति त्रयम् दद्यात् ।।
73.13	ये मामकाः पितर एतद् वः पितरोऽयम् यज्ञ इति च हविर् अनुमन्त्रणं कृत्वा यथोपपन्नेषु पात्रेषु विशेषाद् रजत मयेष्व् अन्नं नमो विश्वेभ्यो देवेभ्य इत्य् अन्नम् आदौ प्राङ् मुखयोर् निवेदयेत् ।।
73.14	पित्रे पितामहाय प्रपितामहाय च नाम गोत्राभ्याम् उदङ्मुखेषु ।।
73.15	तद् अदत्सु ब्राह्मणेषु यन् मे प्रकामाद् अहो रात्रैर् यद् वः क्रव्याद् इति जपेत् ।।
73.16	इतिहास पुराण धर्म शास्त्राणि चेति ।।
73.17	उच्छिष्ट संनिधौ दक्षिनाग्रेषु कुशेषु पृथिवी दर्विर् अक्षिता इत्य् एकं पिण्डं पित्रे निदध्यात् ।।
73.18	अन्तरिक्षं दर्विर् अक्षिता इत्य् द्वितीयं पिण्डं पितामहाय ।।
73.19	द्यौर् दर्विर् अक्षिता इति तृतीयं प्रपितामहाय ।।
73.20	ये अत्र पितरः प्रेता इति वासो देयम् ।।
73.21	वीरान्नः पितरो धत्त इत्य् अन्नम् ।।
73.22	अत्र पितरो मादयध्वं यथा भागम् इति दर्भ मूले करावघर्षणम् ।।
73.23	ऊर्जं वहन्तीर् इत्य् अनेन सोदकेन प्रदक्षिणं पिण्डानां विकिरणं कृत्वा अर्घ पुष्प धूपालेपनान्नादि भक्ष्य भोज्यानि निवेदयेत् ।।
73.24	उदक पात्रम् मधु घृत तिलैः संयुक्तं च ।।
73.25	उदङ् मुखेष्व् आचमनम् आदौ दत्त्वा , ततः प्राङ् मुखेषु दत्त्वा , ततश् च सु प्रोक्षितम् इति अभ्युक्ष्य अन्न विकिरम् उच्छिष्टाग्रतः कृत्वा , तृप्ता भवन्तः संपन्नम् इति च पृष्ट्वा भुक्तवत्सु ब्राह्मणेषु तृप्तिम् आगतेषु, मा मे क्षेष्थेत्य् अन्नं स तृणम् श्राद्ध देशम् संप्रोक्ष्य , दर्भ पाणिः सर्वं कुर्यात् ।।
73.26	ततः प्राङ् मुखाग्रतो यन् मे राम इति प्रदक्षिणं कृत्वा प्रत्येत्य च, यथेष शक्ति दक्षिणाभिः समभ्यर्च्य , अभिरमन्तु भवन्त इत्य् उक्त्वा , तैर् उक्तेऽभिरताः स्म इति, देवाश् च पितरश् चेत्य् अभिजपेत् ।।
73.27	अक्षय्योदकम् च नाम गोत्राभ्याम् दत्त्वा विश्वे देवाः प्रीयन्ताम् इति प्राएष मुखेभ्यस् ततः प्राञ्जलिर् इदं तन् मनाः सु मना याचेत ।।
73.28	दातारो नोऽभिवर्धन्ताम् वेदाः संततिर् एव च श्रद्धा च नो मा व्यगमद् बहु देयं च नोऽस्त्व् इति ।।
73.29	तथास्त्व् इति ब्रूयुः ।।
73.30	अन्नं च नो बहु भवेद् अतिथींश् च लभेमहि याचितारश् च नः सन्तु मा च याचिष्म कंचन ।।
73.31	इत्य् एताभ्याम् आशिषः प्रतिगृह्य ।।
73.32	वाजे वाजयित्य् च ततो ब्राह्मणांश् च विसर्जयेत् पूजयित्वा यथा न्यायम् अनुव्रज्य अभिवाद्य च ।।
74.1	अष्टकासु दैव पूर्वम् शाक माम्सापूपैः श्राद्धं कृत्वा अन्व् अष्टकास्व् अष्टकावद् वह्नौ हुत्वा दैव पूर्वम् एव मात्रे पितामह्यै प्रपितामह्यै च पूर्ववद् ब्राह्मणान् भोजयित्वा दक्षिणाभिश् चाभ्यर्च्य अनुव्रज्य विसर्जयेत् ।।
74.2	ततः कर्षूः कुर्यात् ।।
74.3	तन् मूले प्राग् उदग् अग्न्य् उपसमाधानम् कृत्वा पिण्ड निर्वपणम् ।।
74.4	कर्षू त्रय मूले पुरुषाणां कर्षू त्रय मूले स्त्रीणाम् ।।
74.5	पुरुष कर्षू त्रयम् सान्नेनोदकेन पूरयेत् ।।
74.6	स्त्री कर्षू त्रयम् सान्नेन पयसा ।।
74.7	दध्ना मांसेन पयसा प्रत्येकं कर्षू त्रयम् ।।
74.8	पूरयित्वा जपेद् एतद् भवद्भ्यो भवतीब्योऽस्तु चाक्षयम् ।।
75.1	पितरि जीवति यः श्राद्धं कुर्यात् , स येषां पिता कुर्यात् तेषां कुर्यात् ।।
75.2	पितरि पितामहे च जीवति येषां पितामहः ।।
75.3	पितरि पितामहे प्रपितामहे च जीवति नैव कुर्यात् ।।
75.4	यस्य पिता प्रेतः स्यात् स पित्रे पिण्डं निधाय पितामहात् परं द्वाभ्यां दद्यात् ।।
75.5	यस्य पिता पितामहश् च प्रेतौ स्यातां स ताभ्यां पिण्डौ दत्त्वा पितामहेष पितामहाय दद्यात् ।।
75.6	यस्य पितामहः प्रेतः स्यात् स तस्मै पिण्डं निधाय प्रपितामहात् परं द्वाभ्यां दद्यात् ।।
75.7	मातामहानाम् अप्य् एवं श्राद्धं कुर्याद् विचक्षणः मन्त्रोहेण यथा न्यायम् शेषाणां मन्त्र वर्जितम् ।।
76.1	अमावास्यास् तिस्रोऽष्टकास् तिस्रोऽन्वष्टका माघी प्रौष्ठपद्य् ऊर्ध्वं कृष्णेष त्रयोदशी व्रीहि यव पाकौ चेति ।।
76.2	एतांस् तु श्राद्ध कालान् वै नित्यान् आह प्रजापतिः श्राद्धम् एतेष्व् अ कुर्वाणो नरकं प्रतिपद्यते ।।
77.1	आदित्य संक्रमणम् ।।
77.2	विषुवद् द्वयम् ।।
77.3	विशेषेणायन द्वयम् ।।
77.4	व्यतीपातः ।।
77.5	जन्मर्क्षम् ।।
77.6	अभ्युदयश् च ।।
77.7	एतांस् तु श्राद्ध कालान् वै काम्यान् आह प्रजापतिः श्राद्धम् एतेषु यद् दत्तं तद् आनन्त्याय कल्पते ।।
77.8	संध्या रात्र्योर् न कर्तव्यं श्राद्धं खलु विचक्षणैः तयोर् अपि च कर्तव्यं यदि स्याद् राहु दर्शनम् ।।
77.9	राहु दर्शन दत्तम् हि श्राद्धम् आ चन्द्र तारकम् गुणवत् सर्व कामीयम् पितॠणाम् उपतिष्ठते ।।
78.1	सततम् आदित्येऽह्नि श्राद्धं कुर्वन्न् आरोग्यम् आप्नोति ।।
78.2	सौभाग्यं चान्द्रे ।।
78.3	समर विजयम् कौजे ।।
78.4	सर्वान् कामान् बौधे ।।
78.5	विद्याम् अभीष्टां जैवे ।।
78.6	धनं शौक्रे ।।
78.7	जीवितं शनैश्चरे ।।
78.8	स्वर्गं कृत्तिकासु ।।
78.9	अपत्यं रोहिणीषु ।।
78.10	ब्रह्म वर्चस्यम् सौम्ये ।।
78.11	कर्म सिद्धिम् रौद्रे ।।
78.12	भुवं पुनर्वसौ ।।
78.13	पुष्टिं पुष्ये ।।
78.14	श्रियं सार्पे ।।
78.15	सर्वान् कामान् पैत्र्ये ।।
78.16	सौभाग्यं भाग्ये ।।
78.17	धनम् आयमणे ।।
78.18	ज्ञाति श्रैष्ठ्यम् हस्ते ।।
78.19	रूपवतः सुतांस् त्वाष्ट्रे ।।
78.20	वाणिज्य सिद्धिम् स्वातौ ।।
78.21	कनकं विशाखासु ।।
78.22	मित्राणि मैत्रे ।।
78.23	राज्यं शाक्रे ।।
78.24	कृषिं मूले ।।
78.25	समुद्र यान सिद्धिम् आप्ये ।।
78.26	सर्वान् कामान् वैश्वदेवे ।।
78.27	श्रैष्ठ्यम् अभिजिति ।।
78.28	सर्वान् कामान् श्रवणे ।।
78.29	लवणं वासवे ।।
78.30	आरोग्यं वारुणे ।।
78.31	कुप्य द्रव्यम् आजे ।।
78.32	गृह माहिर् बुध्न्ये ।।
78.33	गाः पौष्णे ।।
78.34	तुरङ्गमान् आश्विने ।।
78.35	जीवितं याम्ये ।।
78.36	गृहं सु रूपाः स्त्रियः प्रतिपदि ।।
78.37	कन्यां वरदां द्वितीयायाम् ।।
78.38	सर्वान् कामांस् तृतीयायाम् ।।
78.39	पशूंश् चतुर्थ्याम् ।।
78.40	सु रूपान् सुतान् पञ्चम्याम् ।।
78.41	द्यूत विजयम् षष्ठ्याम् ।।
78.42	कृषिं सप्तम्याम् ।।
78.43	वाणिज्यम् अष्टम्याम् ।।
78.44	पशून् नवम्याम् ।।
78.45	वाजिनो दशम्याम् ।।
78.46	पुत्रान् ब्रह्म वर्चस्विन एकादश्याम् ।।
78.47	कनक रजतम् द्वादश्याम् ।।
78.48	साउभाग्यं त्रयोदश्याम् ।।
78.49	सर्वान् कामान् पञ्चदश्याम् ।।
78.50	शस्त्र हतानाम् श्राद्ध कर्मणि चतुर्दशी शस्ता ।।
78.51	अपि पितृ गीते गाथे भवतः ।।
78.52	अपि जायेत सोऽस्माकम् कुले कश् चिन् नरोत्तमः प्रावृट् कालेऽसिते पक्षे त्रयोदश्यां समाहितः ।।
78.53	मधूत्कटेन यः श्राद्धं पायसेन समाचरेत् कार्त्तिकं सकलं मासं प्राक् छाये कुञ्जरस्य च ।।
79.1	अथ न नक्तं गृहीतेनोदकेन श्राद्धं कुर्यात् ।।
79.2	कुशाभावे कुश स्थाने काशान् दूर्वां वा दद्यात् ।।
79.3	वासोऽर्थे कार्पासोत्थम् सूत्रम् ।।
79.4	दशां विसर्जयेत् यद्य् अप्य् अहत वस्त्र जा स्यात् ।।
79.5	उग्र गन्धीन्य् अ गन्धीनि कण्टकि जानि च पुष्पाणि ।।
79.6	शुक्लानि सु गन्धीनि कण्टकि जान्य् अपि जल जानि रक्तान्य् अपि दद्यात् ।।
79.7	वसां मेदं च दीपार्थे न दद्यात् ।।
79.8	घृतं तैलं वा दद्यात् ।।
79.9	जीव जम् सर्वं धूपार्थे न दद्यात् ।।
79.10	मधु घृत संयुक्तम् गुग्गुलुं दद्यात् ।।
79.11	चन्दन कुङ्कुम कर्पूरागरु पद्मकान्य् अनुलेपनार्थे ।।
79.12	न प्रत्यक्ष लवणम् दद्यात् ।।
79.13	हस्तेन च घृत व्यञ्जनादि ।।
79.14	तैजसानि पात्राणि दद्यात् ।।
79.15	विशेषतो राजतानि ।।
79.16	खड्ग कुतप कृष्णाजिन तिल सिद्धार्थकाक्षतानि च पवित्राणि रक्षो घ्नानि च निदध्यात् ।।
79.17	अलाबु वार्ताक पालक्योपोदकी तण्डुलीयक कुसुम्भ पिण्डालुक महिषी क्षीराणि वर्जयेत् ।। पिप्पली मुकुन्दक भूस्तृण शिग्रु सर्षप सुरसा सर्जक सुवर्चल कूश्माण्डेष
79.18	राजमाष मसूर पर्युषित कृत लवणानि च ।।
79.19	कोपं परिहरेत् ।।
79.20	नाश्रु पातयेत् ।।
79.21	न त्वरां कुर्यात् ।।
79.22	घृतादि दाने तैजसानि पात्राणि खड्ग पात्राणि फल्गु पात्राणि च प्रशस्तानि ।।
79.23	अत्र च श्लोको भवति ।।
79.24	सौवर्ण राजताभ्याम् च खड्गेनौदुम्बरेण वा दत्तम् अक्षय्यतां याति फल्गु पात्रेण चाप्य् अथ ।।
80.1	तिलैर् व्रीहि यवैर् माषैर् अद्भिर् मूल फलैः शाकैः श्यामाकैः प्रियङ्गुभिर् नीवारैर् मुद्गैर् गोधूमैश् च मासं प्रीयन्ते ।।
80.2	द्वौ मासौ मत्स्य माम्सेन ।।
80.3	त्रीन् हारिणेन ।।
80.4	चतुरश् चौरभ्रेण ।।
80.5	पञ्च शाकुनेन ।।
80.6	षट् छागेन ।।
80.7	सप्त रौरवेण ।।
80.8	अष्टौ पार्षतेन ।।
80.9	नव गावयेन ।।
80.10	दश माहिषेण ।।
80.11	एकादश तूपरेणाजेन ।।
80.12	संवत्सरं गव्येन पयसा तद् विकारैर् वा ।।
80.13	अत्र पितृ गीता गाथा भवति ।।
80.14	काल शाकम् महा शल्कम् मांसं वार्ध्रीणसस्य च विषाण वर्ज्या ये खड्गा आ सूर्यम् तांस् तु भुङ्क्ष्महे ।।
81.1	नान्नम् आसनम् आरोपयेत् ।।
81.2	न पदा स्पृशेत् ।।
81.3	नावक्षुतम् कुर्यात् ।।
81.4	तिलैः सर्षपैर् वा यातु धानान् विसर्जयेत् ।।
81.5	संवृते च श्राद्धं कुर्यात् ।।
81.6	न रजस्वलां पश्येत् ।।
81.7	न श्वानम् ।।
81.8	न विड् वराहम् ।।
81.9	न ग्राम कुक्कुटम् ।।
81.10	प्रयत्नात् श्राद्धम् अजस्य दर्शयेत् ।।
81.11	अश्नीयुर् ब्राह्मणाश् च वाग् यताः ।।
81.12	न वेष्टित शिरसः ।।
81.13	न सोपानत्काः ।।
81.14	न पीठोपहित पादाः ।।
81.15	न हीनाङ्गा अधिकाङ्गाः श्राद्धं पश्येयुः ।।
81.16	न शूद्राः ।।
81.17	न पतिताः ।।
81.18	न महा रोगिणः ।।
81.19	तत् कालम् ब्राह्मणं ब्राह्मणानुमतेन भिक्षुकं वा पूजयेत् ।।
81.20	हविर् गुणान् न ब्राह्मणा ब्रूयुर् दात्रा पृष्टाः ।।
81.21	यावद् ऊष्मा भवत्य् अन्ने यावद् अश्नन्ति वाग् यताः तावद् अश्नन्ति पितरो यावन् नोक्ता हविर् गुणाः ।।
81.22	सार्व वर्णिकम् अन्नाद्यम् संनीय आप्लाव्य वारिणा समुत्सृजेद् भुक्तवताम् अग्रतो विकिरन् भुवि ।।
81.23	अ संस्कृत प्रमीतानाम् त्यागिनां कुल योषिताम् उच्छिष्टं भाग धेयम् स्याद् दर्भेषु विकिरश् च यः ।।
81.24	दास वर्गस्य तत् पित्र्ये भाग धेयम् प्रचक्षते ।। उच्छेषणं भूमि गतम् अ जिह्मस्या शठस्य च
82.1	दैवे कर्मणि ब्राह्मणं न परीक्षेत ।।
82.2	प्रयत्नात् पित्र्ये परीक्षेत ।।
82.3	हीनाधिकाङ्गान् विवर्जयेत् ।।
82.4	विकर्म स्थाम्श् च ।।
82.5	बैडाल व्रतिकान् ।।
82.6	वृथा लिङ्गिनः ।।
82.7	नक्षत्र जीविनः ।।
82.8	देवलकांश् च ।।
82.9	चिकित्सकान् ।।
82.10	अन् ऊढा पुत्रान् ।।
82.11	तत् पुत्रान् ।।
82.12	बहु याजिनः ।।
82.13	ग्राम याजिनः ।।
82.14	शूद्र याजिनः ।।
82.15	अ याज्य याजिनः ।।
82.16	व्रात्यान् ।।
82.17	तद् याजिनः ।।
82.18	पर्व कारान् ।।
82.19	सूचकान् ।।
82.20	भृतकाध्यापकान् ।।
82.21	भृतकाध्यापितान् ।।
82.22	शूद्रान्न पुष्टान् ।।
82.23	पतित संसर्गान् ।।
82.24	अन् अधीयानान् ।।
82.25	संध्योपासन भ्रष्टान् ।।
82.26	राज सेवकान् ।।
82.27	नग्नान् ।।
82.28	पित्रा विवदमानान् ।।
82.29	पितृ मातृ गुर्व् अग्नि स्वाध्याय त्यागिनश् च ।।
82.30	एतान् विवर्जयेद् यत्नाच् श्राद्ध कर्मणि पण्डितः ।। ब्राह्मणापशदा ह्य् एते कथिताः पङ्क्ति दूषकाः
83.1	अथ पङ्क्ति पावनाः ।।
83.2	त्रिणाचिकेतः ।।
83.3	पञ्चाग्निः ।।
83.4	ज्येष्ठ साम गः ।।
83.5	वेद पार गः ।।
83.6	वेदाङ्गस्याप्य् एकस्य पार गः ।।
83.7	पुराणेतिहास व्याकरण पार गः ।।
83.8	धर्म शास्त्रस्याप्य् एकस्य पार गः ।।
83.9	तीर्थ पूतः ।।
83.10	यज्ञ पूतः ।।
83.11	तपः पूतः ।।
83.12	सत्य पूतः ।।
83.13	मन्त्र पूतः ।।
83.14	गायत्री जप निरतः ।।
83.15	ब्रह्म देयानुसंतानः ।।
83.16	त्रिसुपर्णः ।।
83.17	जामाता ।।
83.18	दौहित्रश् चेति पात्रम् ।।
83.19	विशेषेण च योगिनः ।।
83.20	अत्र पितृ गीता गाथा भवति ।।
83.21	अपि स स्यात् कुलेऽस्माकम् भोजयेद् यस् तु योगिनम् विप्रं श्राद्धे प्रयत्नेन येन तृप्यामहे वयम् ।।
84.1	न म्लेच्छ विषये श्राद्धं कुर्यात् ।।
84.2	न गच्छेन् म्लेच्छ विषयम् ।।
84.3	पर निपानेष्व् अपः पीत्वा तत् साम्यम् उपगच्छति इति ।।
84.4	स म्लेच्छ देशो जिज्ञेय आर्यावर्तस् ततः परः ।। चातुर्वर्ण्य व्यवस्थानम् यस्मिन् देशे न विद्यते
85.1	अथ पुष्करेष्व् अ क्षयम् श्राद्धम् ।।
85.2	जप्य होम तपाम्सि च ।।
85.3	पुष्करे स्नान मात्रात् सर्व पापेभ्यः पूतो भवति ।।
85.4	एवम् एव गयाशीर्षे ।।
85.5	वटे ।।
85.6	अमरकण्टक पर्वते ।।
85.7	वराह पर्वते ।।
85.8	यत्र क्व चन नर्मदा तीरे ।।
85.9	यमुना तीरे ।।
85.10	गङ्गायां विशेषतः ।।
85.11	कुशावर्ते ।।
85.12	बिन्दुके ।।
85.13	नील पर्वते ।।
85.14	कनखले ।।
85.15	कुब्जाम्रे ।।
85.16	भृगुतुङ्गे ।।
85.17	केदारे ।।
85.18	महालये ।।
85.19	नडन्तिकायाम् ।।
85.20	सुगन्धायाम् ।।
85.21	शाकंभर्याम् ।।
85.22	फल्गुतीर्थे ।।
85.23	महागङ्गायाम् ।।
85.24	त्रिहलिकाग्रामे ।।
85.25	कुमारधारायाम् ।।
85.26	प्रभासे ।।
85.27	यत्र क्व चन सरस्वत्यां विशेषतः ।।
85.28	गङ्गाद्वारे ।।
85.29	प्रयागे च ।।
85.30	गङ्गा सागर संगमे ।।
85.31	सततं नैमिषारण्ये ।।
85.32	वाराणस्यां विशेषतः ।।
85.33	अगस्त्याश्रमे ।।
85.34	कण्Vआश्रमे ।।
85.35	कौशिक्याम् ।।
85.36	सरयू तीरे ।।
85.37	शोणस्य ज्योतिषायाश् च संगमे ।।
85.38	श्रीपर्वते ।।
85.39	कालोदके ।।
85.40	उत्तरमानसे ।।
85.41	बडबायाम् ।।
85.42	मतङ्गवाप्याम् ।।
85.43	सप्तार्षे ।।
85.44	विष्णुपदे ।।
85.45	स्वर्गमार्गपदे ।।
85.46	गोदावर्याम् ।।
85.47	गोमत्याम् ।।
85.48	वेत्रवत्याम् ।।
85.49	विपाशायाम् ।।
85.50	वितस्तायाम् ।।
85.51	शतद्रू तीरे ।।
85.52	चन्द्रभागायाम् ।।
85.53	इरावत्याम् ।।
85.54	सिन्धोस् तीरे ।।
85.55	दक्षिणे पञ्चनदे ।।
85.56	औसजे ।।
85.57	एवम् आदिष्व् अथान्येषु तीर्थेषु ।।
85.58	सरिद् वरासु ।।
85.59	सर्वेष्व् अपि स्व भावेषु ।।
85.60	पुलिनेषु ।।
85.61	प्रस्रवणेषु ।।
85.62	पर्वतेषु ।।
85.63	निकुञ्जेषु ।।
85.64	वनेषु ।।
85.65	उपवनेषु ।।
85.66	गोमयेनोपलिप्तेषु गृहेषु ।।
85.67	मनोज्ञेषु ।।
85.68	अत्र च पितृ गीता गाथा भवन्ति ।।
85.69	कुलेऽस्माकम् स जन्तुः स्याद् यो नो दद्याज् जलाञ्जलीन् नदीषु बहु तोयासु शीतलासु विशेषतः ।।
85.70	अपि जायेत सोऽस्माकम् कुले कश् चिन् नरोत्तमः गयाशीर्षे वटे श्राद्धं यो नः कुर्यात् समाहितः ।।
85.71	एष्टव्या बहवः पुत्रा यद्य् एकोऽपि गयां व्रजेत् यजेत वाश्वमेधेन नीलं वा वृषम् उत्सृजेत् ।।
86.1	अथ वृषोत्सर्गः ।।
86.2	कार्त्तिक्याम् आश्वयुज्यां वा ।।
86.3	तत्रादाव् एव वृषभं परीक्षेत ।।
86.4	जीवद् वत्सायाः पयस्विन्याः पुत्रम् ।।
86.5	सर्व लक्षणोपेतम् ।।
86.6	नीलम् ।।
86.7	लोहितं वा मुख पुच्छ पाद शृङ्ग शुक्लम् ।।
86.8	यूथस्याच्छादकम् ।।
86.9	ततो गवां मध्ये सु समिद्धम् अग्निं परिस्तीर्य पौष्णं चरुं पयसा श्रपयित्वा पूषा गा अन्वेतु न इह रतिर् इति च हुत्वा वृषम् अयस् कारस् त्व् अङ्कयेत् ।।
86.10	एकस्मिन् पार्श्वे चक्रेणापरस्मिन् पार्श्वे शूलेन ।।
86.11	अङ्कितं च हिरण्य वर्णेति चतसृभिः शं नो देवीर् इति च स्नापयेत् ।।
86.12	स्नातम् अलंकृतं स्नातालंकृताभिश् चतसृभिर् वत्सतरीभिः सार्धम् आनीय रुद्रान् पुरुष सूक्तम् कूश्माण्डीश् च जपेत् ।।
86.13	पिता वत्सानाम् इति वृषभस्य दक्षिणे कर्णे पठेत् ।।
86.14	इमं च ।।
86.15	वृषो हि भगवान् धर्मश् चतुष् पादः प्रकीर्तितः वृणोमि तम् अहं भक्त्या स मे रक्षतु सर्वतः ।।
86.16	मा हास्महि प्रजया मा तनूभिर् मा रधाम द्विषते सोम राजन् ।। एतं युवानं पतिं वो ददाम्य् अनेन क्रीडन्तीश् चरत प्रियेण
86.17	होतुर् वस्त्र युगम् दद्यात् सुवर्णं कांस्यम् एव च ।। वृषं वत्सतरी युक्तम् ऐशान्यां कारयेद् दिशि
86.18	अयस् कारस्य दातव्यं वेतनं मनसेप्सितम् भोजनं बहु सर्पिष्कम् ब्राह्मणांश् चात्र भोजयेत् ।।
86.19	उत्सृष्टो वृषभो यस्मिन् पिबत्य् अथ जलाशये जलाशयम् तत् सकलं पितॠंस् तस्योपतिस्ठति ।।
86.20	शृङ्गेणोल्लिखते भूमिं यत्र क्व चन दर्पितः पितॠणाम् अन्न पानम् तत् प्रभूतम् उपतिष्ठति ।।
87.1	अथ वैशाख्यां पौर्णमास्यां कृष्णाजिनम् स खुरम् स शृङ्गम् सुवर्णेष शृङ्गं रौप्य खुरम् मौक्तिक लाङ्गूल भूषितम् कृत्वा आविके च वस्त्रे प्रसारयेत् ।।
87.2	ततस् तिलैः प्रच्छादयेत् ।।
87.3	सुवर्ण नाभिम् च कुर्यात् ।।
87.4	अहतेन वासो युगेन प्रच्छादयेत् ।।
87.5	सर्व गन्ध रत्नैश् चालंकृतम् कुर्यात् ।।
87.6	चतसृषु दिक्षु चत्वारि तैजसानि पात्राणि क्षीर दधि मधु घृत पूर्णानि निध्याय आहिताग्नये ब्राह्मणायालंकृताय वासो युगेन प्रच्छादिताय दद्यात् ।।
87.7	अत्र च गाथा भवन्ति ।।
87.8	यस् तु कृष्णाजिनम् दद्यात् स खुरम् शृङ्ग संयुतम् तिलैः प्रच्छाद्य वासोभिः सर्व रत्नैर् अलंकृतम् ।।
87.9	स समुद्र गुहा तेन स शैल वन कानना चतुरन्ता भवेद् दत्ता पृथिवी नात्र संशयः ।।
87.10	कृष्णाजिने तिलान् कृत्वा हिरण्यं मधु सर्पिषी ददाति यस् तु विप्राय सर्वं तरति दुष् कृतम् ।।
88.1	अथ प्रसूयमाना गौः पृथिवी भवति ।।
88.2	ताम् अलंकृतां ब्राह्मणाय दत्त्वा पृथिवी दान फलम् आप्नोति ।।
88.3	अत्र गाथा भवति ।।
88.4	दत्त्वा स्वर्गम् अवाप्नोति श्रद्दधानः समाहितः ।। स वत्सा रोम तुल्यानि युगान्य् उभयतो मुखीम्
89.1	मासः कार्त्तिकोऽग्नि दैवत्यः ।।
89.2	अग्निश् च सर्व देवानाम् मुखम् ।।
89.3	तस्मात् तु कार्त्तिकं मासं बहिःस्नायी गायत्री जप निरतः सकृद् एव हविष्याशी संवत्सर कृतात् पापात् पूतो भवति ।।
89.4	कार्त्तिकं सकलं मासं नित्य स्नायी जितेन्द्रियः जपन् हविष्य भुग् दान्तः सर्व पापैः प्रमुच्यते ।।
90.1	मार्गशीर्ष शुक्ल पञ्चदश्याम् मृग शिरसा युक्तायां चूर्णित लवणस्य सुवर्णेष नाभं प्रस्थम् एकं चन्द्रोदये ब्राह्मणाय प्रदापयेत् ।।
90.2	अनेन कर्मणा रूप सौभाग्यवान् अभिजायते ।।
90.3	स्वस्ति वाचयेत् ।। पौषी चेत् पुष्य युक्ता स्यात् , तस्यां गौर सर्षप कल्कोद्वर्तित शरीरो गव्य घृतेष पूर्ण कुम्भेनाभिषिक्तः सर्वौषधिभिः सर्व गन्धैः सर्व बीजैश् च स्नातो घृतेन भगवन्तं वासुदेवं स्नापयित्वा गन्ध पुष्प धूप दीप नैवेद्यादिभिर् अभ्यर्च्य वैष्णवैः शाक्रैर् बार्हस्पत्यैश् च मन्त्रैः पावके हुत्वा स सुवर्णेन घृतेन ब्राह्मणान्
90.4	वासो युगम् कर्त्रे दद्यात् ।।
90.5	अनेन कर्मणा पुष्यते ।।
90.6	माघी मघा युता चेत्, तस्यां तिलैः श्राद्धं कृत्वा पूतो भवति ।।
90.7	फाल्गुनी फल्गुनी युता चेत्, तस्यां ब्राह्मणाय सु संस्कृतम् स्वास्तीर्णं शयनं निवेद्य भार्यां मनो ज्ञाम् रूप वतीम् द्रविण वतीम् चाप्नोति ।।
90.8	नार्य् अपि भर्तारम् ।।
90.9	चैत्री चित्रा युता चेत्, तस्यां चित्र वस्त्र प्रदानेन सौभाग्यम् आप्नोति ।।
90.10	वैशाखी विशाखा युता चेत्, तस्यां ब्राह्मण सप्तकम् क्षौद्र युक्तैस् तिलैः संतर्प्य धर्म राजानम् प्रीणयित्वा पापेभ्यः पूतो भवति ।।
90.11	ज्यैष्ठी ज्येष्ठा युता चेत् स्यात् , तस्यां छत्रोपानह प्रदानेन गवाधिपत्यम् प्राप्नोति ।।
90.12	आषाढ्याम् आषाढा युक्तायाम् अन्न पान दानेन तद् एवा क्षय्यम् आप्नोति ।।
90.13	दत्त्वा स्वर्गम् आप्नोति ।। श्रावण्यां श्रवण युक्तायाम् जल धेनुम् सान्नाम् वासो युगाच् छादितां
90.14	।। प्रौष्ठपद्यां प्रोष्ठपदा युक्तायाम् गो दानेन सर्व पाप विनिर्मुक्तो भवति
90.15	आश्वयुज्याम् अश्विनी गते चन्द्रमसि घृत पूर्णम् भाजनं सुवर्ण युतम् विप्राय दत्त्वा दीप्ताग्निर् भवति ।।
90.16	कार्त्तिकी कृत्तिका युता चेत् स्यात् , तस्यां सितम् उक्षाणम् अन्य वर्णम् वा शशाङ्केष उद्ये सर्व सस्य रत्न गन्धोपेतम् दीप मध्ये ब्राह्मणाय दत्त्वा कान्तार भयम् न पश्यति ।।
90.17	वैशाख शुक्ल तृतीयायाम् उपोषितोऽक्षतैः श्री वासुदेवम् अभ्यर्च्य तान् एव हुत्वा दत्त्वा च सर्व पापेभ्यः पूतो भवति ।।
90.18	यच् च तस्मिन्न् अहनि प्रयच्छति तद् अ क्षय्यताम् आप्नोति ।।
90.19	भवति ।। पौष्यां समतीतायां कृष्ण पक्ष द्वादश्याम् सोपवासस् तिलैः स्नातस् तिलेष उककं दत्त्वा तिलैर् वासुदेवम् अभ्यर्च्य तान् एव हुत्वा दत्त्वा भुक्त्वा च पापेभ्यः पूतो
90.20	माघ्यां समतीतायां कृष्ण द्वादश्याम् सोपवासः श्रवणं प्राप्य श्र्य् वासुदेवाग्रतो महा वर्ति द्वयेन दीप द्वयम् दद्यात् ।।
90.21	दक्षिण पार्श्वे महा रजन रक्तेन समग्रेण वाससा घृत तुलाम् अष्टाधिकाम् दत्त्वा ।।
90.22	वाम पार्श्वे तिल तैल युताम् साष्टाम् दत्त्वा श्वेतेन समग्रेण वाससा ।।
90.23	एतत् कृत्वा यस्मिन् राष्ट्रेऽभिजायते यस्मिन् देशे यस्मिन् कुले तत्रोज्ज्वलो भवति ।।
90.24	आश्विनं सकलं मासं ब्राह्मणेभ्यः प्रत्यहं घृतं प्रदाय अश्विनौ प्रीणयित्वा रूप भाग् भवति ।।
90.25	तस्मिन्न् एव मासि प्रत्यहं गो रसैर् ब्राह्मणान् भोजयित्वा राज्य भाग् भवति ।।
90.26	प्रति मासम् रेवती युते चन्द्रमसि मधु घृत युतम् पायसं रेवती प्रीत्यै परमेषे अन्नं ब्राह्मणान् भोजयित्वा रेवतीं प्रीणयित्वा रूपस्य भागी भवति ।।
90.27	माघे मास्य् अग्निं प्रत्यहं तिलैर् हुत्वा स घृतम् कुल्माषं ब्राह्मणान् भोजयित्वा दीप्ताग्निर् भवति ।।
90.28	सर्वां चतुर्दशीं नदी जले स्नात्वा धर्म राजानम् पूजयित्वा सर्व पापेभ्यः पूतो भवति ।।
90.29	यदीच्छेद् विपुलान् भोगांश् चन्द्र सूर्य ग्रहोपगान् प्रातः स्नायी भवेन् नित्यं द्वौ मासौ माघ फाल्गुनौ ।।
91.1	अथ कूप कर्तुस् तत् प्रवृत्ते पानीये दुष् कृतस्यार्धम् विनश्यति ।।
91.2	तडाग कृन् नित्य तृप्तो वारुणं लोकम् अश्नुते ।।
91.3	जल प्रदः सदा तृप्तो भवति ।।
91.4	वृक्षारोपयितुर् वृक्षाः पर लोके पुत्रा भवन्ति ।।
91.5	वृक्ष प्रदो वृक्ष प्रसूनैर् देवान् प्रीणयति ।।
91.6	फलैश् चातिथीन् ।।
91.7	छायया चाभ्यागतान् ।।
91.8	देवे वर्षत्य् उदकेन पितॠन् ।।
91.9	सेतु कृत् स्वर्गम् आप्नोति ।।
91.10	देवायतन कारी यस्य देवस्यायतनम् करोति तस्यैव लोकम् आप्नोति ।।
91.11	सुधा सिक्तम् कृत्वा यशसा विराजते ।।
91.12	विचित्रं कृत्वा गन्धर्व लोकम् आप्नोति ।।
91.13	पुष्प प्रदानेन श्रीमान् भवति ।।
91.14	अनुलेपन प्रदानेन कीर्तिमान् ।।
91.15	दीप प्रदानेन चक्षुष्मान् सर्वत्रोज्ज्वलश् च ।।
91.16	अन्न प्रदानेन बलवान् ।।
91.17	देव निर्माल्यापनयनात् गो दान फलम् आप्नोति ।।
91.18	देव गृह मार्जनात् तद् उपलेपनात् ब्राह्मणोच्छिष्ट मार्जनात् पाद शौचाद् कल्य परिचरणाच् च ।।
91.19	कूपाराम तडागेषु देवतायतनेषु च पुनः संस्कार कर्ता च लभते मौलिकं फलम् ।।
92.1	सर्व दानाधिकम् अभय प्रदानम् ।।
92.2	तत् प्रदानेनाभीप्सितम् लोकम् आप्नोति ।।
92.3	भूमि दानेन च ।।
92.4	गो चर्म मात्राम् अपि भुवं प्रदाय सर्व पापेभ्यः पूतो भवति ।।
92.5	गो प्रदानेन स्वर्ग लोकम् आप्नोति ।।
92.6	दश धेनु प्रदो गो लोकान् ।।
92.7	शत धेनु प्रदो ब्रहम लोकान् ।।
92.8	सुवर्ण शृङ्गीम् रौप्य खुराम् मुक्ता लाङ्गूलाम् काम्स्योपदोहाम् वस्त्रेष उत्तरीयां दत्त्वा धेनु रोम संख्यानि वर्षाणि स्वर्ग लोकम् आप्नोति ।।
92.9	विशेषतः कपिलाम् ।।
92.10	दान्तं धुरंधरम् दत्त्वा दश धेनु प्रदो भवति ।।
92.11	अश्व दः सूर्य सालोक्यम् आप्नोति ।।
92.12	वासो दश् चन्द्र सालोक्यम् ।।
92.13	सुवर्ण दानेनाग्नि सालोक्यम् ।।
92.14	रूप्य दानेन रूपम् ।।
92.15	तैजसानां पात्राणां प्रदानेन पात्री भवति सर्व कामानाम् ।।
92.16	घृत मधु तैल प्रदानेनारोग्यम् ।।
92.17	औषध प्रदानेन ।।
92.18	लवण दानेन च लावण्यम् ।।
92.19	धान्य प्रदानेन तृप्तिम् ।।
92.20	सस्य प्रदानेन च ।।
92.21	अन्न दः सर्वम् ।।
92.22	धान्य प्रदानेन सौभाग्यम् ।।
92.23	तिल प्रदः प्रजाम् इष्टाम् ।।
92.24	इन्धन प्रदानेन दीप्ताग्निर् भवति ।।
92.25	संग्रामे च सर्व जयम् आप्नोति ।।
92.26	आसन प्रदानेन स्थानम् ।।
92.27	शय्या प्रदानेन भार्याम् ।।
92.28	उपानत् प्रदानेनाश्व तरी युक्तम् रथम् ।।
92.29	छत्र प्रदानेन स्वर्गम् ।।
92.30	तालवृन्त चामर प्रदानेनाध्व सुखि त्वम् ।।
92.31	वास्तु प्रदानेन नगराधिपत्यम् ।।
92.32	यद् यद् इष्ट तमम् लोके यच् चास्ति दयितं गृहे तत् तद् गुण वते देयं तद् एवा क्षयम् इच्छता ।।
93.1	अ ब्राह्मणे दत्तं तत् समम् एव पार लौकिकम् ।।
93.2	द्वि गुणम् ब्राह्मण ब्रुवे ।।
93.3	सहस्र गुणम् प्राधीते ।।
93.4	अनन्तं वेद पार गे ।।
93.5	पुरोहितस् त्व् आत्मन एव पात्रम् ।।
93.6	स्वसा दुहितृ जामातरश् च ।।
93.7	न वार्य् अपि प्रयच्छेत बैडाल व्रतिके द्विजे न बक व्रतिके पापे ना वेद विदि धर्म वित् ।।
93.8	धर्म ध्वजी सदा लुब्धश् छाद्मिको लोक दाम्भिकः बैडाल व्रतिको ज्ञेयो हिंस्रः सर्वाभिसंधकः ।।
93.9	अधो दृष्टिर् नैकृतिकः स्वार्थ साधन तत् परः शठो मिथ्या विनीतश् च बक व्रत परो द्विजः ।।
93.10	ते पतन्त्य् अन्धतामिस्रे तेन पापेन कर्मणा ।। ये बक व्रतिनो लोके ये च मार्जार लिङ्गिनः
93.11	न धर्मस्यापदेशेन पापं कृत्वा व्रतं चरेत् व्रतेन पापं प्रच्छाद्य कुर्वन् स्त्री शूद्र दंभनम् ।।
93.12	प्रेत्य इह चेदृशो विप्रो गर्ह्यते ब्रह्म वादिभिः छद्मनाचरितम् यच् च व्रतं रक्षांसि गच्छति ।।
93.13	अ लिङ्गी लिङ्गि वेषेण यो वृत्तिम् उपजीवति स लिङ्गिनां हरत्य् एनस् तिर्यग् योनौ प्रजायते ।।
93.14	न दानं यशसे दद्यान् न भयान् नोपकारिणे न नृत्य गीत शीलेभ्यो धर्मार्थम् इति निश्चितम् ।।
94.1	गृही वली पलित दर्शने वनाश्रयो भवेत् ।।
94.2	अपत्यस्य चापत्य दर्शने वा ।।
94.3	पुत्रेषु भार्यां निक्षिप्य तयानुग्म्यमानो वा ।।
94.4	तत्राप्य् अग्नीन् उपचरेत् ।।
94.5	अ फाल कृष्टेन पञ्च यज्ञान् न हापयेत् ।।
94.6	स्वाध्यायम् च न जह्यात् ।।
94.7	ब्रह्म चर्यम् पालयेत् ।।
94.8	चर्म चीर वासाः स्यात् ।।
94.9	जटा श्मश्रु लोम नखाम्श् च बिभृयात् ।।
94.10	त्रि षवण स्नायी स्यात् ।।
94.11	कपोत वृत्तिर् मास निचयः संवत्सर निचयो वा ।।
94.12	संवत्सर निचयी पूर्व निचितम् आश्वयुज्यां जह्यात् ।।
94.13	ग्रामाद् आहृत्य वाश्नीयाद् अष्टौ ग्रासान् वने वसन् पुटेनैव पलाशेन पाणिना शकलेन वा ।।
95.1	वानप्रस्थस् तपसा शरीरं शोषयेत् ।।
95.2	ग्रीष्मे पञ्च तपाः स्यात् ।।
95.3	आकाश शायी प्रावृषि ।।
95.4	आर्द्र वासा हेमन्ते ।।
95.5	नक्ताशी स्यात् ।।
95.6	एकान्तर द्व्य् अन्तर त्र्य् अन्तराशी वा स्यात् ।।
95.7	पुष्पाशी ।।
95.8	फलाशी ।।
95.9	शाकाशी ।।
95.10	पर्णाशी वा ।।
95.11	यवान्नम् पक्षान्तयोर् वा सकृद् अश्नीयात् ।।
95.12	चान्द्रायणैर् वा वर्तेत ।।
95.13	अश्म कुट्टः ।।
95.14	दन्तोलूखलिको वा ।।
95.15	तपो मध्यम् तपोऽन्तम् च तपसा च तथा धृतम् ।। तपो मूलम् इदं सर्वं देव मानुषिकम् जगत्
95.16	सर्वं तत् तपसा साध्यं तपो हि दुर् अतिक्रमम् ।। यद् दुष् चरम् यद् दुर् आपम् यद् दूरं यच् च दुष् करम्
96.1	अथ त्रिष्व् आश्रमेषु पक्व कषायः प्राजापत्याम् इष्टिं कृत्वा सर्व वेदसम् दक्षिणां दत्त्वा प्रव्रज्य आश्रमी स्यात् ।।
96.2	आत्मन्य् अग्नीन् आरोप्य भिक्षार्थम् ग्रामम् इयात् ।।
96.3	सप्तागारिकम् भैक्षम् आचरेत् ।।
96.4	अ लाभे न व्यथेत ।।
96.5	न भिक्षुकं भिक्षेत ।।
96.6	भुक्त वति जने अतीते पात्र संपाते भैक्षम् आदद्यात् ।।
96.7	मृन् मये दारु पात्रेऽलाबु पात्रे वा ।।
96.8	तेषां च तस्याद्भिः शुद्धिः स्यात् ।।
96.9	अभिपूजित लाभाद् उद्विजेत ।।
96.10	शून्यागार निकेतनः स्यात् ।।
96.11	वृक्ष मूल निकेतनो वा ।।
96.12	न ग्रामे द्वितीयां रात्रिम् आवसेत् ।।
96.13	कौपीनाच्छादन मात्रम् एव वसनम् आदद्यात् ।।
96.14	दृष्टि पूतम् न्यसेत् पादम् ।।
96.15	वस्त्र पूतम् जलम् आदद्यात् ।।
96.16	सत्य पूतम् वदेत् ।।
96.17	मनः पूतम् आचरेत् ।।
96.18	मरणं नाभिकामयेत जीवितं च ।।
96.19	अतिवादांस् तितिक्षेत ।।
96.20	न कंचनावमन्येत ।।
96.21	निर् आशीः स्यात् ।।
96.22	निर्नमस्कारः ।।
96.23	वास्यैकम् तक्षतो बाहुं चन्दनेनैकम् उक्षतः ना कल्याणम् न कल्याणं तयोर् अपि च चिन्तयेत् ।।
96.24	प्राणायाम धारणाध्यान नित्यः स्यात् ।।
96.25	संसारस्यानित्यताम् पश्येत् ।।
96.26	शरीरस्या शुचि भावम् ।।
96.27	जरया रूप विपर्ययम् ।।
96.28	शारीर मानसागन्तुक व्याधिभिश् चोपतापम् ।।
96.29	सह जैश् च ।।
96.30	नित्यान्धकारे गर्भे वसतिम् ।।
96.31	मूत्र पुरीष मध्ये च ।।
96.32	तत्र च शीतोष्ण दुःखानुभवनम् ।।
96.33	जन्म समये योनि संकट निर्गमनात् महद् दुःखानुभवनम् ।।
96.34	बाल्ये मोहं गुरु पर वश्यताम् ।।
96.35	अध्ययनाद् अनेक क्लेशम् ।।
96.36	यौवने च विषया प्राप्ताव् अ मार्गेण तद् अवाप्तौ विषय सेवनान् नरके पतनम् ।।
96.37	अ प्रियैर् वसतिं प्रियैश् च विप्रयोगम् ।।
96.38	नरके च सु महद् दुःखम् ।।
96.39	संसार संसृतौ तिर्यग् योनिषु च ।।
96.40	एवम् अस्मिन् सतत यायिनि संसारे न किम्चित् सुखम् ।।
96.41	यद् अपि किम्चित् दुःखाभावापेक्षया सुख संज्ञम् तद् अप्य् अनित्यम् ।।
96.42	तत् सेवा शक्ताव् अ लाभे वा महद् दुःखम् ।।
96.43	शरीरं चेदम् सप्त धातुकम् पश्येत् ।।
96.44	वसा रुधिर माम्स मेदोऽस्थि मज्जा शुक्रात्मकम् ।।
96.45	चर्मावनद्धम् ।।
96.46	दुर्गन्धि च ।।
96.47	मलायतनम् ।।
96.48	सुख शतैर् अपि वृतं विकारि ।।
96.49	प्रयत्नाद् धृतम् अपि विनाशि ।।
96.50	काम क्रोध लोभ मोह मद मात्सर्य स्थानम् ।।
96.51	पृथिव्य् अप् तेजो वाय्व् आकाशात्मकम् ।।
96.52	अस्थि सिरा धमनी स्नायु युतम् ।।
96.53	रजस्वलम् ।।
96.54	षट् ट्वचम् ।।
96.55	अस्थ्नां त्रिभिः शतैः षष्त्य् अधिकैर् धार्यमाणम् ।।
96.56	तेषां विभागः ।।
96.57	सूक्ष्मैः सह चतुःषष्टिर् दशनाः ।।
96.58	विंशतिर् नखाः ।।
96.59	पाणि पाद शलाकाश् च ।।
96.60	षष्टिर् अङ्गुलीनां पर्वाणि ।।
96.61	द्वे पार्ष्ण्योः ।।
96.62	चतुष्टयं गुल्फेषु ।।
96.63	चत्वार्य् अरत्न्योः ।।
96.64	चत्वारि जङ्घयोः ।।
96.65	द्वे द्वे जानु कपोलयोः ।।
96.66	ऊर्व् अंसयोह् ।।
96.67	अक्ष तालूषक श्रोणि फलकेषु ।।
96.68	भगास्थ्य् एकम् ।।
96.69	पृष्ठास्थि पञ्च चत्वारिम्शद् भागम् ।।
96.70	पञ्च दशास्थीनि ग्रीवा ।।
96.71	जत्र्व् एकम् ।।
96.72	तथा हनुः ।।
96.73	तन् मूले च द्वे ।।
96.74	द्वे ललाटाक्षि गण्डे ।।
96.75	नासा घनास्थिका ।।
96.76	अर्बुदैः स्थालकैश् च सार्धं द्वासप्ततिः पार्श्वकाः ।।
96.77	उरः सप्तदश ।।
96.78	द्वौ शङ्खकौ ।।
96.79	चत्वारि कपालानि शिरसश् चेति ।।
96.80	शरीरेऽस्मिन् सप्त सिरा शतानि ।।
96.81	नव स्नायु शतानि ।।
96.82	धमनी शते द्वे ।।
96.83	पञ्च पेशी शतानि ।।
96.84	क्षुद्र धमनीनाम् एकोनत्रिम्शल् लक्षाणि नव शतानि षट् पञ्चाशद् धमन्यः ।।
96.85	लक्ष त्रयम् श्मश्रु केश कूपानाम् ।।
96.86	सप्तोत्तरम् मर्म शतम् ।।
96.87	संधि शते द्वे ।।
96.88	चतुष्पञ्चाशद् रोम कोट्यः सप्त षष्टिश् च लक्षाणि ।।
96.89	नाभि राजो गुदं शुक्रं शोणितं शङ्खकौ मूर्धा कण्ठो हृदयं चेति प्राणायतनाणि ।।
96.90	बाहु द्वयम् जङ्घा द्वयम् मध्यं शीर्षम् इति षड् अङ्गानि ।।
96.91	पुरीषाधानम् आमाशयः हृदयं स्थूलान्त्रम् गुदम् उदरं गुद कोष्ठम् ।। वसा वपा अवहननं नाभिः क्लोमा यकृत् प्लीहा क्षुद्रान्त्रम् वृक्ककौ बस्तिः
96.92	अस्मिन् शरीरे स्थानानि ।। स्फिचौ बाहू जङ्घे ऊरू पिण्डिके तालूदरम् बस्ति शीर्षौ चिबुकं गलशुण्डिके अवटुश् चेत्य् कनीनिके अक्षि कूटे शष्कुली कर्णौ कर्ण पत्रकौ गण्डौ भ्रुवौ शङ्खौ दन्तेष वेष्टौ ओष्ठौ ककुन्दरे वङ्क्षणौ वृषणौ वृक्कौ श्लेष्म संघातिकौ स्तनौ उपजिह्वा
96.93	शब्द स्पर्श रूप रस गन्धाश् च विषयाः ।।
96.94	नासिका लोचन त्वग् जिह्वा श्रोत्रम् इति बुद्धीन्द्रियाणि ।।
96.95	हस्तौ पादौ पायूपस्थम् जिह्वेति कर्मेन्द्रियाणि ।।
96.96	मनो बुद्धिर् आत्मा चाव्यक्तम् इतीन्द्रियातीताः ।।
96.97	इदं शरीरं वसुधे क्षेत्रम् इत्य् अभिधीयते एतद् यो वेत्ति तं प्राहुः क्षेत्र ज्ञम् इति तद् विदः ।।
96.98	क्षेत्र ज्ञम् अपि मां विद्धि सर्व क्षेत्रेषु भाविनि क्षेत्र क्षेत्र ज्ञ विज्ञानम् ज्ञेयं नित्यं मुमुक्षुणा ।।
97.1	चतुर्विंशत्या तत्त्वैर् व्यतीतं चिन्तयेत् ।। दन्तान् अ संस्पृशन् स्वं नासिकाग्रम् पश्यन् दिशश् चान् अवलोकयन् विभीः प्रशान्तात्मा ऊरु स्थोत्तान चरणः सव्ये करे करम् इतरं न्यस्य तालु स्थाचल जिह्वो दन्तैर्
97.2	स्थूलम् ।। नित्यम् अतीन्द्रियम् अ गुणम् शब्द स्पर्श रूप रस गन्धातीतम् सर्व ज्ञम् अत्य्
97.3	सर्वगम् अति सूक्ष्मम् ।।
97.4	सर्वतः पाणि पादम् सर्वतोऽक्षि शिरो मुखम् सर्वतः सर्वेन्द्रिय शक्तिम् ।।
97.5	एवं ध्यायेत् ।।
97.6	ध्यान निरतस्य च संवत्सरेण योगाविर्भावो भवति ।।
97.7	अथ निर् आकारे लक्ष बन्धम् कर्तुं न शक्नोति , तदा पृथिव्य् अप् तेजो वाय्व् आकाशेष मनो बुद्ध्य् आत्माव्यक्त पुरुषाणाम् पूर्वं पूर्वं ध्यात्वा तत्र लब्ध लक्षः तएष परित्यज्य अपरम् अपरं ध्यायेत् ।।
97.8	एवं पुरुष ध्यानम् आरभेत ।।
97.9	तत्राप्य् अ समर्थः स्व हृदय पद्मस्य अवाङ् मुखस्य मध्ये दीप वत् पुरुषं ध्यायेत् ।।
97.10	तत्राप्य् अ समर्थो भगवन्तं वासुदेवं किरीटिनं कुण्डलिनम् अङ्ग दिनम् श्र्य् वत्साङ्कम् वन माला विभूषितोरस्कम् सौम्य रूपम् चतुर्भुजम् शङ्ख चक्र गदेष पद्म धरम् चरण मध्य गत भुवम् ध्यायेत् ।।
97.11	यद् ध्यायति तद् आप्नोति इति ध्यान गुह्यम् ।।
97.12	तस्मात् सर्वम् एव क्षरं त्यक्त्वा अ क्षरम् एव ध्यायेत् ।।
97.13	न च पुरुषं विना किम्चिद् अप्य् अक्षरम् अस्ति ।।
97.14	तं प्राप्य मुक्तो भवति ।।
97.15	पुरम् आक्रम्य सकलं शेते यस्मान् महा प्रभुः तस्मात् पुरुष इत्य् एवं प्रोच्यते तत्त्व चिन्तकैः ।।
97.16	प्राग् रात्रापर रात्रेषु योगी नित्यम् अ तन्द्रितः ।। ध्यायेत पुरुषं विष्णुं निर्गुणम् पञ्चविंशकम् ।।
97.17	तत्त्वात्मानम् अ गंयम् च सर्व तत्त्व विवर्जितम् अ शक्तम् सर्व भृच् चैव निर्गुणम् गुण भोक्तृ च ।।
97.18	सूक्ष्मत्वात् तद् अविज्ञेयम् दूर स्थम् चान्तिके च तत् ।। बहिर् अन्तश् च भूतानाम् अ चरम् चरम् एव च
97.19	भूत भव्य भवद् रूपम् ग्रसिष्णु प्रभविष्णु च ।। अ विभक्तम् च भूतेन विभक्तम् इव च स्थितम्
97.20	ज्योतिषाम् अपि तज् ज्योतिस् तमसः परम् उच्यते ज्ञानं ज्ञेयं ज्ञान गंयम् हृदि सर्वस्य धिष्ठितम् ।।
97.21	इति क्षेत्रं तथा ज्ञानं ज्ञेयं चोक्तम् समासतः मद् भक्त एतद् विज्ञाय मद् भावायोपपद्यते ।।
98.1	इत्य् एवम् उक्ता वसु मती जानुभ्यां शिरसा च नमस्कारं कृत्वा उवाच ।।
98.2	भगवन्, त्वत् समीपे सततम् एवं चत्वारि भूतानि कृतालयानि आकाशः शङ्खेष रूपी, वायुश् चक्र रूपी, तेजश् च गदा रूपि, अंभोऽम्भो रुह रूपि । अहम् अप्य् अनेनैव रूपेण भगवत् पाद मध्ये परिवर्तिनी भवितुम् इच्छामि ।।
98.3	इत्य् एवम् उक्तो भगवांस् तथेत्य् उवाच ।।
98.4	वसुधापि लब्ध कामा तथा चक्रे ।।
98.5	देव देवम् च तुष्टाव ।।
98.6	ओं नमस् ते ।।
98.7	देव देव ।।
98.8	वासु देव ।।
98.9	आदि देव ।।
98.10	काम देव ।।
98.11	काम पाल ।।
98.12	मही पाल ।।
98.13	अन् आदि मध्य निधन ।।
98.14	प्रजापते ।।
98.15	सु प्रजापते ।।
98.16	महा प्रजापते ।।
98.17	ऊर्जस् पते ।।
98.18	वाचस् पते ।।
98.19	जगत् पते ।।
98.20	दिवस् पते ।।
98.21	वनस् पते ।।
98.22	पयस् पते ।।
98.23	पृथिवी पते ।।
98.24	सलिल पते ।।
98.25	दिक् पते ।।
98.26	महत् पते ।।
98.27	मरुत् पते ।।
98.28	लक्ष्मी पते ।।
98.29	ब्रह्म रूप ।।
98.30	ब्राह्मण प्रिय ।।
98.31	सर्व ग ।।
98.32	अ चिन्त्य ।।
98.33	ज्ञान गंय ।।
98.34	पुरु हूत ।।
98.35	पुरु ष्टुत ।।
98.36	ब्रह्मण्य ।।
98.37	ब्रह्म प्रिय ।।
98.38	ब्रह्म कायिक ।।
98.39	महा कायिक ।।
98.40	महा राजिक ।।
98.41	चतुर्महा राजिक ।।
98.42	भास्वर ।।
98.43	महा भास्वर ।।
98.44	सप्त ।।
98.45	महा भाग ।।
98.46	स्वर ।।
98.47	तुषित ।।
98.48	महा तुषित ।।
98.49	प्रतर्दन ।।
98.50	परिनिर्मित ।।
98.51	अ परिनिर्मित ।।
98.52	वश वर्तिन् ।।
98.53	यज्ञ ।।
98.54	महा यज्ञ ।।
98.55	यज्ञ योग ।।
98.56	यज्ञ गंय ।।
98.57	यज्ञ निधन ।।
98.58	अजित ।।
98.59	वैकुण्ठ ।।
98.60	अपार ।।
98.61	पर ।।
98.62	पुराण ।।
98.63	लेख्य ।।
98.64	प्रजा धर ।।
98.65	चित्र शिखण्ड धर ।।
98.66	यज्ञ भाग हर ।।
98.67	पुरोडाश हर ।।
98.68	विश्वेश्वर ।।
98.69	विश्व धर ।।
98.70	शुचि श्रवः ।।
98.71	अच्युतार्चन ।।
98.72	घृतार्चिः ।।
98.73	खण्ड परशो ।।
98.74	पद्म नाभ ।।
98.75	पद्म धर ।।
98.76	पद्म धारा धर ।।
98.77	हृषीकेश ।। हृषीकेश ओर् हृषी केश
98.78	एक शृङ्ग ।।
98.79	महा वराह ।।
98.80	द्रुहिण ।।
98.81	अच्युत ।।
98.82	अनन्त ।।
98.83	पुरुष ।।
98.84	महा पुरुष ।।
98.85	कपिल ।।
98.86	साम्ख्याचार्य ।।
98.87	विष्वक् सेन ।।
98.88	धर्म ।।
98.89	धर्म द ।।
98.90	धर्माङ्ग ।।
98.91	धर्म वसु प्रद ।।
98.92	वर प्रद ।।
98.93	विष्णो ।।
98.94	जिष्णो ।।
98.95	सहिष्णो ।।
98.96	कृष्ण ।।
98.97	पुण्डरीकाक्ष ।।
98.98	नारायण ।।
98.99	परायण ।।
98.100	जगत् परायन ।।
98.101	नमो नम इति ।।
98.102	स्तुत्वा त्व् एवं प्रसन्नेन मनसा पृथिवी तदा उवाच संमुखं देवीं लब्ध कामा वसुंधरा ।।
99.1	दृष्ट्वा श्रियं देव देवस्य विष्णोर् गृहीत पादाम् तपसा ज्वलन्तीम् सु तप्त जाम्बूनद चारु वर्णाम् पप्रच्छ देवीं वसुधा प्रहृष्टा ।।
99.2	उन्निद्र कोकनद चारु करे वरेण्ये उन्निद्र कोकनद नाभि गृहीत पादे उन्निद्र कोकनद सद्म सदा स्थितीते उन्निद्र कोकनद मध्य समान वर्णे ।।
99.3	नीलाब् ज नेत्रे तपनीय वर्णे शुक्लाम्बरे रत्न विभूषिताङ्गि चन्द्रानने सूर्य समान भासे महा प्रभावे जगतः प्रधाने ।।
99.4	त्वम् एव निद्रा जगतः प्रधाना लक्ष्मीर् धृतिः श्रीर् विरतिर् जया च कान्तिः प्रभा कीर्तिर् अथो विभूतिः सरस्वती वाग् अथ पावनी च ।।
99.5	स्वधा तितिक्षा वसुधा प्रतिष्ठा स्थितिः सु दीक्षा च तथा सु नीतिः ख्यातिर् विशाला च तथानसूया स्वाहा च मेधा च तथैव बुद्धिः ।।
99.6	आक्रम्य सर्वं तु यथा त्रि लोकीम् तिष्ठत्य् अयं देव वरोऽसिताक्षि तथा स्थिता त्वं वरदे तथापि पृच्छाम्य् अहं ते वसतिं विभूतेः ।।
99.7	इत्य् एवम् उक्ता वसुधां बभाषे लक्ष्मीस् तदा देव वराग्रतः स्था सदा स्थिताहम् मधु सूदनस्य देवस्य पार्श्वे तपनीय वर्णे ।।
99.8	संस्मारणे चाप्य् अथ यत्र चाहम् स्थिता सदा तच् शृणु लोक धात्रि ।। अस्याज्ञया यं मनसा स्मरामि श्रिया युतं तं प्रवदन्ति सन्तः
99.9	वसाम्य् अथार्के च निशा करे च तारा गणाढ्ये गगने विमेघे ।। मेघे तथा लंब पयो धरे च शक्रायुधाढ्ये च तडित् प्रकाशे ।।
99.10	तथा सु वर्णे विमले च रूप्ये रत्नेषु वस्त्रेष्व् अ मलेषु भूमे प्रासाद मालासु च पाण्डुरासु देवालयेषु ध्वज भूषितेषु ।।
99.11	सद्यः कृते चाप्य् अथ गो मये च मत्ते गजेन्द्रे तुरगे प्रहृष्टे वृषे तथा दर्प समन्विते च विप्रे तथैवाध्ययन प्रपन्ने ।।
99.12	सिम्हासने चामलके च बिल्वे छत्रे च शङ्खे च तथैव पद्मे दीप्ते हुताशे विमले च ख्ड्ग आदर्श बिम्बे च तथा स्थिताहम् ।।
99.13	पूर्णोद कुम्भेषु स चामरेषु स ताल वृन्तेषु विभूषितेषु भृङ्गार पात्रेषु मनोहरेषु मृदि स्थिताहम् च नवोद्धृतायाम् ।।
99.14	क्षीरे तथा सर्पिषि शाद्बले च क्षौद्रे तथा दध्नि पुरंध्रि गात्रे देहे कुमार्याश् च तथा सुराणां तपस्विनां यज्ञ हुताम् च देहे ।।
99.15	शरे च संग्राम विनिर्गते च स्थिता मृते स्वर्ग सदः प्रयाते वेद ध्वनौ चाप्य् अथ शङ्ख शब्दे स्वाहा स्वधायाम् अथ वाद्य शब्दे ।।
99.16	राज्याभिषेके च तथा विवाहे यज्ञे वरे स्नात शिरस्य् अथापि पुष्पेषु शुक्लेषु च पर्वतेषु फलेषु रम्येषु सरिद् वरासु ।।
99.17	सरःसु पूर्णेषु तथा जलेषु स शाद्वलायाम् भुवि पद्म खण्डे वने च वत्से च शिशौ प्रहृष्टे साधौ नरे धर्म परायणे च ।।
99.18	आचार सेविन्य् अथ शास्त्र नित्ये विनीत वेषे च तथा सु वेषे ।। सु शुद्ध दान्ते मल वर्जिते च मृष्टाशने चातिथि पूजके च ।।
99.19	स्वदार तुष्टे निरते च धर्मे धर्मोत्कटे चात्यशनाद् विमुक्ते सदा स पुष्पे स सु गन्धि गात्रे सु गन्ध लिप्ते च विभूषिते च ।।
99.20	सत्ये स्थिते भूत हिते निविष्टे क्षमान्विते क्रोध विवर्जिते च स्व कार्य दक्षे पर कार्य दक्षे कल्याण चित्ते च सदा विनीते ।।
99.21	नारीषु नित्यं सु विभूषितासु पति व्रतासु प्रिय वादिनीषु अ मुक्त हस्तासु सुतान्वितासु सु गुप्त भाण्डासु बलि प्रियासु ।।
99.22	धर्म व्यपेक्षासु दयान्वितासु स्थिता सदाहम् मधु सूदने च ।। संमृष्ट वेश्मासु जितेन्द्रियासु कलि व्यपेतास्व् अविलोलुपासु
99.23	निमेष मात्रम् च विना कृताहम् न जातु तिष्ठे पुरुषोत्तमेन ।। आ हल्f वेर्से ViS100 01a/ धर्म शास्त्रम् इदं श्रेष्ठं स्वयं देवेन भाषितम्
100.1	ये द्विजा धारयिष्यन्ति तेषां स्वर्गे गतिः परा ।।
100.2	इदं पवित्रं मङ्गल्यं स्वर्ग्यम् आयुष्यम् एव च ज्ञानं चैव यशस्यं च धन सौभाग्य वर्धनम् ।।
100.3	अध्येतव्यं धारणीयं श्राव्यं श्रोतव्यम् एव च श्राद्धेषु श्रावणीयं च भूति कामैर् नरैः सदा ।।
100.4	य इदं पठते नित्यं भूति कामो नरः सदा इदं रहस्यं परमं कथितं च धरे तव ।।
100.5	दुःस्वप्न नाशम् बहु पुण्य युक्तम् शिवालयम् शाश्वत धर्म शास्त्रम् ।। मया प्रसन्नेन जगद् धितार्थम् सौभाग्यम् एतत् परमं यशस्यम्

