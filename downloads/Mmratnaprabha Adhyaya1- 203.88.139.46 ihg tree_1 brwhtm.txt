 ब्रह्मसूत्रम्‌-भाष्यरत्नप्रभाव्याख्या श्रीरामानन्दयतिप्रणीतम्‌।

यमिह कारुणिकं शरणं गतोऽप्यरिसहोदर आप महत्पतम्‌। तमहमाशु हरिं परमाश्रये जनकजाङ्‌कमनन्तसुखाकृतिम्‌।।१।।

श्रीगौर्या सकलार्थदं निजपदाम्भोजेन मुक्तिप्रदं प्रौढं विघ्नवनमं हरन्तमनघं श्रीढुण्ढितुण्डासिना। वन्दे चर्मकपालिकोपकपणैर्वैराग्यसौख्यात्परमं नास्तीति प्रदिशन्तमन्तविधुरं श्रीकाशिकेशं शिवम्‌।।२।। यत्कृपालवमात्रेण मूको भवति पण्डित। वेदशास्त्रशरीरां तां वाणीं वीणाकरां भजे।। ३ ।। कामाक्षीदत्तदुग्धप्रचुरसुरनुतप्राज्यभोज्याधिपूज्यश्रीगौरीनायकाभित्प्रकटनशिवरामार्यलब्धात्मबोधात्मबोधै। श्रीमद्गोपालगीर्भि प्रकटितपरमाद्वैतभासास्मितास्यश्रीमद्गोविन्दवाणीचरणकमलगो निवृतोऽहं यथालि।। ४ ।। श्रीशंकरं भाष्यकृतं प्रणम्य व्यासं हरिं सूत्रकृतं च वच्मि। श्रीभाष्यतीर्थे परहंसतुष्ट्यै वाग्जालबन्धच्छिदमभ्युपायम्‌।।५।।

विस्तृतग्रन्थवीक्षायानलसं यस्य मानसम्‌। व्याख्या तदर्थमारब्धा भाष्यरत्नप्रभाभिधा।। ६ ।। श्रीमच्छारीरकं भाष्यं प्राप्य वाक्‌ शुद्धिमाप्नुयात्‌। इति श्रमो मे सफलो गङ्‌गां रथ्योदकं यथा।। ७ ।। यदज्ञानसमुद्भूतमिन्द्रजालमिदं जगत्‌। सत्यज्ञानसुखानन्तं तदहं ब्रह्म निर्भयम्‌।। ८ ।।

इह खलु ’स्वाध्यायोऽध्येतव्य’ इति नित्यायनविधिनाधीतसाङ्‌गस्वाध्याये ’तद्विजिज्ञासस्व’,’सोऽन्वेष्टव्य स विजिज्ञासितव्य’, ’आत्मा वा अरे द्रष्टव्य श्रोतव्य’ इतिश्रवणविधिरुपलभ्यते। तस्यार्थ--अमृतत्वकामेनाद्वैतात्मविचार एव वेदान्तवाक्यै कर्तव्य इति। तेन काम्येन नियमविधिनार्थाद्भिन्नात्मशास्त्रप्रवर्ति, वैदिकानां पुराणादिप्राधान्यं वा निरस्यत इति वस्तुगति। तत्र कश्चिदिह जन्मनि जन्मान्तरे वानुष्टितयज्ञादिभिर्नितान्तविमलस्वान्तोऽस्य श्रवणविधे को विषय, किं फलं, कोऽधिकारी, क संबन्ध इति जिज्ञासते। तं जिज्ञासुमुपलभमानो भगवान्बादरायणस्तदनुबन्धचतुष्टयं श्रवणात्मकशास्त्रारम्भप्रयोजकं न्यायेन निर्णेतुमिदं सूत्रं रचयांचकार ’अथातो ब्रह्मजिज्ञासा’ इति।।

नन्वनुचबन्धजातं विधिसंहितार्थवादवाक्यैरेव ज्ञातुं शक्यम्‌। तथाहि-’तद्यथेह कर्मचितो लोक क्षीयत एवमेवामुत्र पुण्यचितो लोक क्षीयते’ इति श्रुत्या ’यत्कृतकं तदनित्यं’ इति न्यायवत्या ’न जायते मृयते वा विपश्चित्‌’ ’यो वै भूमा तदमृतमतोऽन्यदार्तम्‌’ इत्यादि श्रुत्या च भूमात्मा नित्यस्ततोऽन्यदनित्यमज्ञानस्वरूपमिति विवेको लभ्यते। कर्मणा कृष्यादिना चित संपादित सस्यादिलोक-भोग्य इत्यर्थ। विपश्चिन्नित्यज्ञानस्वरूप। ’परीक्ष्य लोकान्कर्मचितान्ब्रह्मणो निर्वेदमायान्नास्त्यकृत कृतेन’ ’आत्मानस्तु कामाय सर्वं प्रियं भवति’ इत्यादिश्रुत्यानात्ममात्रे देहेन्द्रियादिसकलपदार्थजाते वैराग्यं लभ्यते। परीक्ष्यानित्यत्वेन निश्चित्य, आकृतो मोक्ष कृतेन कर्मणा नास्तीति कर्मतत्फलेभ्यो वैराग्यं प्राप्नुयादित्यर्थ। ’शान्तो दान्त उपरतस्तितिक्षु समाहित श्रद्धावित्तो भूत्वात्मन्येवात्मानं पश्येत्‌’ इति श्रुत्या शमादिषट्कं लभ्यते। ’समाहितो भूत्वा इति काण्वपाठ। उपरति संन्यास। ’न स पुनरावर्तते’ इति स्वयंज्योतिरानन्दात्मकमोक्षस्य नित्यत्वश्रुत्या मुमुक्षा लभ्यते। तथा च विवेकादिविशेषणवानधिकारीति ज्ञातुं शक्यम्‌। यथा ’य एता रात्रीरुपयन्ति’ इति रात्रिसत्रविधौ ’प्रतितिष्ठन्ति’ इत्यर्थवादस्थप्रतिष्ठाकामस्तद्वत्‌। तथा ’श्रोतव्य’ इत्यत्र प्रत्ययार्थस्य नियोगस्य प्रकृत्यर्थो विचारो विषय विचारस्य वेदान्ता विषय इति शक्यं ज्ञातुम्‌, ’आत्मा द्रष्टव्य’ इत्यद्वैतात्मदर्शनमुद्दिश्य ’श्रोतव्य’ इति विचारविधानात्‌। न हि विचार साक्षाद्दर्शनहेतु, अप्रमाणत्वात्‌, अपि तु प्रमाणविषयत्वेन। प्रमाणं चाद्वैतात्मनि वेदान्ता एव, ’तं त्वौपनिषतं पुरुषं’, ’वेदान्तविज्ञानसुनिश्चितार्था’ इति श्रुते। वेदान्तानां च प्रत्यग्ब्रह्मैक्यं विषय, ’तत्त्वमसि’, ’अहं ब्रह्मास्मि’ इति श्रुते। एवं विचारविधे फलमपि ज्ञानद्वारामुक्ति, ’तरति शोकमात्मवित्‌’, ब्रह्मविद्ब्रह्मैव भवति’ इत्यादिश्रुते। तथा संबन्धोऽप्यधिकारिणा विचारस्य कर्तव्यतारूप, फलस्य प्राप्यतारूप इति यथायोग्यं सुबोध। तस्मादिदं सूत्रं व्यर्थमिति चेत्‌। न। तासामधिकार्यादिश्रुतीनां स्वार्थे तात्पर्यनिर्णायकन्यायसूत्राभावे किं विवेकादिविशेषणवानधिकारी उतान्य, किं वेदान्ता पूर्वतन्त्रेण अगतार्था वा,

किं ब्र प्रत्यगभिन्नं न वा, किं मुक्ति स्वर्गादिवल्लोकान्तरं, आत्मस्वरूपा वेति संशयनिवृत्ते। तस्मादागमवाक्यैरापातत प्रतिपन्नाधिकार्यादिनिर्णयार्थमिदं सूत्रमावश्यकम्‌। तदुक्तं प्रकाशात्मश्रीचरणै--’अधिकार्यादीनामागमिकत्वेपि न्यायेन निर्णयार्थमिदं सूत्रं’ इति। येषां मते श्रवणे विधिर्नास्ति तेषामविहितश्रवणेऽधिकार्यादिनिर्णयानपेक्षणात्सूत्रं

व्यर्थमित्यापततीत्यलं प्रसङ्‌गेन।। तथा चास्य सूत्रस्य श्रवणविध्यपेक्षिताधिकार्यादिश्रुतिभि स्वार्थनिर्णयायोत्थापितत्वाद्धेतुहेतुमद्भाव श्रुतिसंगति,शास्त्रारम्भहेत्वनुबन्धनिर्णायकत्वेनोपोद्धातत्वाच्छास्त्रादौ संगति, अधिकार्यादिश्रुतीनां स्वार्थे समन्वयोक्ते समन्वयाध्यायसंगति, ’ऐतदात्म्यमिदं सर्वं तत्सत्यं स आत्मा तत्वमसि’ इत्यादिश्रुतीनां सर्वात्मत्वादिस्पष्टब्रह्मलिड्गानां विषयादौ समन्वयोक्ते पादसंगति, एवं सर्वसूत्राणां श्रुत्यर्थनिर्णायकत्वाच्छुतिसंगति, तत्तदध्याये तत्तत्पादे च समानप्रमेयत्वेन संगतिरूहनीया। प्रमेयं च कृत्स्नशास्त्रस्य ब्रह्म। अध्यानां तु समन्वयविरोधसाधनफलानि। तत्र प्रथमपादस्य स्पष्टब्रह्मलिड्गानां श्रुतीनां समन्वय प्रमेय। द्वितीयतृतीययोरस्पष्टब्रह्मलिड्गानाम्‌। चतुर्थपादस्य पदमात्रसमन्वय इति भेद। अस्याधिकरणस्य प्रतम्यान्नाधिकरणसंगतिरपेक्षिता।। अथाधिकरणमारभ्यते-’श्रोतव्य’ इति विहितश्रवणात्मकं वेदान्तमीमांसाशास्त्रं विषय। तत्किमारब्धव्यं न वेति विषयप्रयोजनसंभवाभयां संशय। तत्र नाहं ब्रह्मेति भेदग्राहिप्रत्यक्षेण कर्तृत्वाकर्तृत्वादिविरुद्धधर्मवत्त्वलिड्गकानुमानेन च विरोधेन ब्रह्मात्मनोरैक्यस्य विषयस्यासंभवात्‌, सत्यबन्धस्य ज्ञानान्निवृत्तिरूपफलासंभवान्नारम्भणीयमिति प्राप्ते सिद्धान्त ’अथातो ब्रह्मजिज्ञासा’ इति। अत्र श्रवणविधिसमानार्थत्वाय ’कर्तव्या’ इति पदमध्याहर्तव्यम्‌। अध्याहृतं च भाष्यकृता ’ब्रह्मजिज्ञासा कर्तव्या’ इति। तत्र प्रकृतिप्रत्ययार्थयोर्ज्ञानेच्छयो कर्तव्यत्वानन्वयात्प्रकृत्या फलीभूतं ज्ञानमात्रान्निवृत्त्ययोगादध्यस्तत्वं वक्तव्यमिति बन्धस्याध्यस्तत्वमर्थात्सूचितम्‌। तच्च शास्त्रस्य विषयप्रयोजनवत्त्वसिद्धिहेतु। तथा हि शास्त्रमारब्धव्यं, विषयप्रयोजनवत्त्वात्‌, भोजनादिवत्‌। शास्त्रं प्रयोजनवत्‌, बन्धनिवर्तकज्ञानहतुत्वात्‌, रज्जुरियमित्यादिवाक्यवत्‌। बन्धोज्ञाननिवर्त्योऽध्यस्तत्वात्‌, रज्जुसर्पवत्‌। इति प्रयोजनसिद्धि। एवमर्थाब्रह्मज्ञानाज्जीवगतानर्थभ्रमनिवृत्तिं फलं सूत्रयज्जीवब्रह्मणोरैक्यं विषयमप्यर्थात्सूचयति, अन्यज्ञानादन्यत्र भ्रमानिवृत्ते। जीवो ब्रह्मभिन्न, तज्ज्ञाननिवरात्याध्यासाश्रयत्वात्‌। यदित्थं तत्तथा, यथा शुक्त्यभिन्न इदमंश इति विषयहेतुरध्यास। इत्येवं विषयप्रयोजनवत्वाच्छास्त्रमारम्भणीयमिति। अत्र पूर्वपक्षे बन्धस्य सत्यत्वेन ज्ञानादनिवृत्तेरुपायान्तरसाध्या मुक्तिरिति फलम्‌। सिद्धान्ते ज्ञानादेव मुक्तिरिति विवेक। इति सर्वं मनसि निधाय ब्रह्मसूत्राणि व्याख्यातुकामो भगवान्‌ भाष्यकार सूत्रेण विचारकर्तव्यतारूपश्रौतार्थान्यथानुपपत्यार्थात्सूत्रितं विषयप्रयोजनवत्वमुपोध्दातत्वात्तत्सिध्दिहेत्वध्यासाक्षेपसमाधानभाष्याभ्यां प्रथमं वर्णयति- युष्मदस्मत्प्रत्ययगोचरयोरिति। एतेन सूत्रार्थास्पर्शित्वादध्यासग्रन्थो न भाष्यमिति निरस्तम्‌, आर्थिकार्थस्पर्शित्वात्‌।। यत्तु मड्गलाचरणाभावादव्याख्येयमिदं भाष्यमिति तन्न। ’सुतरामितरेतरभावानुपपत्ति’ इत्यन्तभाषायरचनार्थं तदर्थस्य सर्वोपप्लवरहितस्य विज्ञानघनप्रत्यगर्थस्य तत्वस्य स्मृतत्वात्‌। अतो निर्दोषत्वादिदं भाष्यं व्याख्येयम्‌।। लोके शुक्ताविदं रजतमिति भ्रम, सत्यरजते इदं रजतमित्यधिष्ठानसामान्यारोप्यविशेषयोरैक्यप्रमाहितसंस्कारजन्यो दृष्ट इत्यत्राप्यात्मान्यनात्माहंकाराध्यासे पूर्वप्रमा वाच्या, सा चात्मनात्मनोर्वास्तवैक्यमपेक्षते, न हि तदस्ति। तथा हि--आत्मनात्मनावैक्यशून्यौ, परस्परैक्यायोग्यत्वात्‌, तमप्रकाशवत्‌। इति मत्वा हेतुभूतं विरोधं वस्तुत प्रतीतितो व्यवहारतश्च साधयति- युष्मदस्मत्प्रत्ययगोचरयोरिति। न च ’प्रत्ययोत्तरपदयोश्च’ इति सूत्रेण ’प्रत्ययेचोत्तरपदे च परतो युष्मदस्मदोर्मपर्यन्तस्य त्वमादेशौ स्त’ इति विधानात्‌, त्वदीयं मदीयं त्वत्पुत्रो मत्पुत्र इतिवत्‌ ’त्वन्मत्प्रत्ययगोचरयो’ इति स्यादिति वाच्यम्‌। ’त्वमावेकवचने’ इत्येकवचनाधिकारात्‌। अत्र च युष्मदस्मदोरेकार्थवाचित्वाभावादानात्मनां युष्मदर्थानां बहुत्वादस्मदर्थचैतन्यस्याप्युपाधितो बहुत्वात्‌।। नन्वेवं सति कथमत्र भाष्ये विग्रह। न च यूयमिति प्रत्ययो युष्मत्प्रत्यय, वयमिति प्रत्ययोस्मत्प्रत्यस्तद्गोचरयोरिति विग्रह इति वाच्यम्‌, शब्दसाधुत्वेऽप्यर्थासाधुत्वात्‌ । न ह्यहंकाराद्यनात्मनो यूयमिति प्रत्ययविपयत्वमस्तीति चेत्‌ न ।

गोचरपदस्य योग्यतापरत्वात्‌ । चिदात्मा तावदस्मत्प्रत्यययोग्य, तत्प्रयुक्तसंशयादिनिवृत्तिफलभाक्त्वात्‌, ’न तावदयमेकान्तेनाविपय, अस्मत्प्रत्ययविषयत्वात्‌’ इति भाष्योक्तेश्च । यद्यप्यहंकारादिरपि तद्योग्यस्तथापि

चिदात्मन सकाशादत्यन्तभेदसिद्ध्यर्थं युष्मत्प्रत्यययोग्य इत्युच्यते ।। आश्रमश्रीचरणास्तु टीकायोजनायामेवमाहु - ’संबोध्यचेतनो युष्मत्पदवाच्य, अहंकारादिविशिष्टचेतनोऽस्मत्पदवाच्य, तथा च युष्मजस्मदो स्वार्थे प्रयुज्यमानयोरेव त्वमादेशनियमो न लाक्षणिकयो, ’युष्मदस्मदो षष्ठीचतुर्थीद्वितीयास्थयोर्वानावौ’ इति सूत्रासांगत्यप्रसड्गात्‌ । अत्र शब्दलक्षकयोरिव चिन्मात्रजडमात्रलक्षकयोरपि न त्वमादेशो लक्षकत्वाविशेषात्‌ इति। यदि तयो शब्दबोधकत्वे सत्येव त्वमादेशाभाव इत्यनेन सूत्रेण ज्ञापितं तदास्मिन्भाष्ये युष्मच्छब्दजन्यप्रत्यययोग्य परागर्थे लक्ष्यते, अस्मच्छब्दजन्यप्रत्यययोग्य प्रत्यगात्मा। तथा च लक्ष्यतावच्छेदकतया शब्दोऽपि बोध्यत इति न त्वमादेश। न च पराक्त्वप्रत्यक्त्वयोरेव

लक्ष्यतावच्छेदकत्वं, न शब्दयोग्यत्वांशस्य, गौरवादिति वाच्यम्‌। पराक्प्रतीचोर्विरोधस्फुरणार्थं विरुध्दशब्दयोग्यत्वस्यापि वतएवेदमस्मत्प्रत्ययगोचरयोरिति वक्तव्येऽपीदंशब्दोऽस्मदर्थे लोके वेदे च बहुश, वयमास्महे, इमे विदेहा, अयमहस्मीति च प्रयोगदर्शनान्नास्मच्छब्दविरोधीति मत्वा युष्मच्छब्द प्रयुक्त, इदंशब्दप्रयोगे विरोधास्फूर्ते। एतेन चेतनवाचित्वादस्मच्छब्द पूर्वं प्रयोक्तव्य ’अभ्यर्हितं पूर्व’ इति न्यायात्‌, ’त्यदादीनि सर्वौर्नित्यम्‌’ इति सूत्रेण विहित एकशेषश्च स्यादिति निरस्तम्‌। ’युष्मदस्मदो’ इति सूत्र इवात्रापि पूर्वनिपातैकशेषयोरप्राप्ते,एकशेषे विवक्षितविरोधास्फूर्तेश्च। वृध्दास्तु ’युष्मदर्थादनात्मनो निष्कृष्य शुध्दस्य चिध्दातोरोपापवादन्यायेन ग्रहणं द्योतयितुमादौ युष्मद्ग्रहणं’ इत्याहु। तत्र युष्मदस्मत्पदाभ्यां पराक्त्वेनात्मानात्मनोर्वस्तुतो विरोध उक्त। प्रत्ययपदेन प्रतीतितो विरोध उक्त। प्रत्ययपदेन प्रतीतितो विरोध उक्त। प्रतीयत इति प्रत्ययोऽहंकारादिरनात्मा दृश्यतया भाति। आत्मा तु प्रतीतित्वात्प्रत्यय स्वप्रकाशतया भाति। गोचरपदेन व्यवहारतो विरोध उक्त। युष्मदर्थ प्रत्यगात्मतिरस्कारेण कर्ताहमित्यादिव्यवहारगोचर, अस्मदर्थस्त्वनात्मप्रविलापेन, अहं ब्रह्मेति व्यवहारगोचर इति त्रिधा विरोध स्फुटीकृत। युष्मच्चास्मच्च युष्मदस्मदी, ते एव प्रत्ययौ च तौ गोचरौ चेति युष्मदस्मत्प्रत्ययगोचरौ, तयोस्त्रिधा विरुध्दस्वभावायोरितरेभावोऽत्यन्ताभेदस्तादात्म्यं वा तदनुपपत्तौ सिद्धायामित्यन्वय। ऐक्यासंभवेऽपि शुक्लो घट इकिवत्तादात्मयं किं न स्यादित्यत आह- विषयविषयिणोरिति । चोज्जडयोर्विषयविषयित्वाद्दीपघटयोरिव न तादात्म्यमिति भाव। युष्मदस्मदी पराप्रत्यग्वस्तुनी, ते एव प्रत्ययश्च गोचरश्चेति वा विग्रह।

अत्र प्रत्ययगोचरपदाभ्यामात्मनात्मनो प्रत्यक्पराग्भावे चिदचित्त्वं हेतुरुक्तस्तत्र हेतुमाह- विषयविषयिणोरिति । चिज्जडयोर्विषयविषयित्वाद्दीपघटयोरिव न तादात्म्यमिति भाव। युष्मदस्मदी पराक्प्रत्यग्वस्तिनी, ते एव प्रत्ययश्च गोचरश्चेति वा विग्रह। अत्र प्रत्ययगोचरपदाभ्यामात्मवनो प्राक्पराग्भावे चिदचित्त्वं हेतुरुक्तस्तत्र हेतुमाह-- विषयविषयिणोरिति। अनात्मनो ग्राह्यत्वाच्चित्वं वाच्यम्‌। अचित्वे स्वस्य स्वेन ग्रहस्य कर्मकर्तृत्वविरोधेनासंभवादप्रत्यक्षत्वापत्तेरित्यर्थ। यथेष्टं वा हेतुहेतुमद्भाव। नन्वेवमात्मानात्मनो पराक्प्रत्यक्त्वेन, चिदचित्त्वेन च विरोधात्तमप्रकाशवदैक्यस्य तादात्म्यस्य वानुपपत्तौ सत्यां, तत्प्रमित्यभावेनाध्यासाभावेऽपि तद्धर्माणां चैतन्यसुखजाड्यदुखादीनां विनिमयेनध्यासोऽस्त्वित्यत आह-- तद्धार्माणामपीति। तयोरात्मानात्मनोर्धर्मास्तद्धर्मास्तेषामपीतरेतरभावानुपपत्ति। इतरत्र धर्माणां भाव संसर्गस्तस्यनुपपत्तिरितित्यर्थ। न हि धर्मिणो संसर्ग। असङ्‌गात्मधर्मिण केनाप्यसंसर्गाद्धर्मिसंसर्गिपूर्वको धर्मसंसर्ग कुतस्त्य इत्यभिप्रेयोक्तम्‌- सुतरामिति । नन्वात्मानात्मनोस्तादात्म्यस्य तद्धर्मसंसर्गस्य चाभावेऽप्यध्यास किं न स्यादित्यत आह-- इत्यत इति। इत्युक्तरीत्या तादात्म्याद्यभावेन तत्प्रमाया अभावादत प्रमाजन्यसंस्कारस्याध्यासहेतोरभावात्‌ ’अध्यासो मिथ्येति भवितुं युक्तं’ इत्यन्वय। मिथ्याशब्दो ह्यर्थ अपह्नववचन, अनिर्वचनीचतावचनश्चेति। अत्र चापह्नार्थ। ननु कुत्र कस्याध्यसोऽपह्नूयत इत्याशङ्‌क्य, आत्मन्यात्मतद्धर्माणामध्यासो निरस्यत इत्याह-- अस्मत्प्रत्ययगोचर इत्यादिना। अहमितिप्रत्यययोग्यत्वं बुध्द्यादेरप्यस्तीति मत्वा तत आत्मानं विवेचयति- -विषयणीति। बुध्द्यादिसाक्षिणीत्यर्थ। साक्षित्वे हेतु-- चिदात्मक इति। अहमिति भासमाने चिदंशात्मनीत्यर्थ। युष्मत्प्रत्ययगोचरस्येति। त्वंकारयोग्यस्य। इदमर्थस्येतियावत्‌।

नन्वहमिति भासमानबुद्ध्यादे कथमिदमर्थत्वमित्यत आह-- विषयस्येति। साक्षिभास्यस्येत्यर्थ। साक्षिभास्यत्वरूपलक्षणयोगाद्बुद्ध्यादेर्घटादिवदिदमर्थत्वं न प्रतिभासत इति भाव। अथवा यदात्मनो मुख्यं

सर्वान्तरत्वरूपं प्रत्यक्त्वं ब्रह्मास्मीति व्यवहारगोचरत्वं चोक्त्वं तदसिद्धं, अहमिति प्रतीयमानत्वात्‌, अहंकारवदित्याशङ्‌क्याह-- अस्मत्प्रत्ययगोचर इति। अस्मच्चासौ प्रत्ययश्चासौ गोचरश्च तस्मिन्नित्यर्थ। अहंवृत्तिव्यङ्‌यस्फुरणत्वं वा हेतु। आद्ये दृष्टान्ते हेत्वसिद्धि। द्वितीये तु पक्षे तदसिद्धिरित्यात्मनो मुख्यं प्रत्यक्त्वादि युक्तमिति भाव। ननु यदात्मनो विषयत्वं तदसिद्धं, अनुभवामीति शब्दवत्वात्‌, अहंकारवदित्यत आह-- विषयणीति। वाच्यत्वं लक्ष्यत्वं वा हेतु। नाद्य, पक्षे तदसिद्धे। नान्त्य, दृष्टान्ते तद्वैकस्यादिति भाव। देहं जानामीति देहाहंकारयोर्विषयविषयित्वेऽपि मनुष्योऽहमित्यभेदाध्यासवदात्माहंकारायोरप्यभेदाध्यास स्यादित्यत आह-- चिदात्मक इति। तयोर्जाड्याल्पत्वाभ्यां सादृश्यादध्यासेऽपि चिदात्मन्यनवच्छिन्ने जडाल्पाहंकारादेर्नाध्यास इति भाव। अहमिति भास्यत्वादात्मवदहंकारस्यापि प्रत्यक्त्वादितं मुख्यमेव, तत पूर्वोक्त्वपराक्त्वाद्यसिद्धिरित्याशङ्‌क्याह-- युष्मदिति। अहंवृत्तिभास्यत्वमहंकारे नास्ति कर्तृकर्मत्वविरोधात्‌, चिद्भास्यत्वं चिदात्मनि नास्तीति हेत्वसिद्धि। अतो बुद्ध्यादे

प्रतिभासत प्रत्यक्त्वेऽपि पराक्त्वादिकं मुख्यमेवेति भाव। युष्मत्पराक्तच्चासौ प्रतियत इति प्रत्ययश्चासौ कर्तृत्वादिव्यवहारगोचरश्च तस्येति विग्रह। तस्य हेयत्वार्थमाह-- विषयेति। पिञ््‌ा बन्धने। विसिनोति बध्नाति इति विषयस्तस्येत्यर्थ। आत्मन्यनात्मतद्धर्माध्यासो मिथ्या भवतु, अनात्मतद्धर्माध्यास किं स्यात्‌, अहं स्फुरामि सुखीत्याद्यनुभवादित्याशङ्‌क्याह-- तद्विपर्ययेणेति। तस्मादनात्मनो विपर्ययो विरुद्धस्वभावश्चैतन्यम्‌। इत्थंभावे तृतीया। चैतन्यात्मना विषयिणस्तद्धर्माणां च योऽहंकारादौ विषयेऽध्यास स मिथ्येति नास्तीति भवितुं युक्तम्‌, अध्याससामग्र्यभावात्‌। न ह्यत्र पूर्वप्रमाहितसंस्कार सादृश्यमज्ञानं वास्ति। निरवयवनिर्गुणस्वप्रकाशात्मनि गुणवयवसादृश्यस्य चाज्ञानस्य चायोगात्‌।। नन्वात्मनोनिर्गुणत्वे तद्धर्माणामिति भाष्यं कथमिति चेत्‌, उच्यते--बुद्धिवृत्त्यभिव्यक्तं स्फुरणम्‌, शभकर्मजन्यवृत्तिव्यक्तमानन्द इत्येवं वृत्त्युपाधिकृतभेदात्‌ ज्ञानादीनामात्मधर्मत्वव्यपदेश। तदुक्तं टीकायां-’आनन्दो विषयानुभवो नित्यत्वं चेति सन्ति धर्मा अपृथक्त्वेऽपि चैतन्यत्वात्‌ पृथगिवावभासन्ते’ इति। अतो निर्गुणब्रह्मात्मत्वमते, अहं करोमीति प्रतीतेरर्थस्य चाध्यासत्वाज्ञानान्निवृत्तिरूपफलासंभवाद्बद्धमुक्तयोर्जीवब्रह्मणोरैक्यायोगेन विषयासंभवात्‌ शास्त्रं नारम्भणीयमिति पूर्वपक्षभाष्यतात्पर्यम्‌। युक्तग्रहणात्‌ पूर्वपक्षस्य दुर्बलत्वं सूचयति। तथाहि--किमध्यासस्य नास्तित्वमयुक्तत्वादभानाद्वा कारणाभावाद्वा ? आद्य इष्ट इत्याह- -तथापीति। एतदनुरोधादादौ यद्यपीति पठिकव्यम्‌। अध्यासस्यासङ्‌गस्वप्रकाशात्मन्ययुक्तत्वमलंकार इति भाव। न द्वितीय इत्याह-- अयमिति। अज्ञ कर्ता मनुष्योऽहमिति प्रत्यक्षानुभवादध्यासस्याभानमसिद्धमित्यर्थ। न चेदं प्रत्यक्षं कर्तृत्वादौ प्रमेति वाच्यम्‌। अपौरुषेयतया निर्दोषेण, उपक्रमादिलिङ्‌गावधृततात्पर्येण च तत्वमस्यादिवाक्येनाकर्तृत्वबोधनेनास्य भ्रमत्वनिश्चयात्‌। न च ज्येष्ठप्रत्यक्षविरोधादागमज्ञानस्यैव बाध इति वाच्यं, देहात्मवादप्रसङ्‌गात्‌, मनुष्योऽहमिति प्रत्यक्षविरोधेन ’अथायमशरीर’ इत्यादिश्रुत्या देहादन्यात्मासिद्धे। तस्मादिदं रजतमितिवत्सामानाधिकरण्यप्रत्यक्षस्य भ्रमत्वशङ्‌काकलंकितस्य नागमात्प्राबल्यमित्यास्थेयम्‌। किंच ज्येष्ठत्वं पूर्वभावित्वं वा आगमज्ञानं प्रत्युपजीव्यत्वं वा ? आद्ये न प्राबल्यम्‌, ज्येष्ठस्यापि रजतभ्रमस्य पश्चाद्भाविना शुक्तिज्ञानेन बाधदर्शनात्‌। न द्वितीय आगमज्ञानोत्पत्तौ प्रत्यक्षादिमूलवृद्धव्यवहारे संगतिग्रहद्वारा, शब्दोपलब्धिद्वारा च प्रत्यक्षादेर्व्यावहारिकप्रामाण्यस्योपजीव्यत्वेऽपि तात्त्विकप्राण्यस्यानपेक्षितत्वात्‌, अनपेक्षितांशस्यागमेन बाधासंभवादिति। यत्तु क्षणिकयागस्य श्रुतिबलात्कालान्तरभाविफलहेतुत्ववत्‌ ’तथा विद्वान्नामरूपाद्विमुक्त’ इति श्रुतिबलात्सत्यस्यापि ज्ञानान्निवृत्तिसंभवादध्यासवर्णनं व्यर्थमिति, तन्न। ज्ञानमात्रनिवर्त्यस्य क्वापि सत्यत्वादर्शनात्‌, सत्यस्य चात्मनो निवृत्यदर्शनाच्च,अयोग्यतानिश्चये सति सत्यबन्धस्य ज्ञानान्निवृत्तिश्रुतेर्बोधकत्वायोगात्‌। न च सेतुदर्शनात्सत्यस्य पापस्य इति श्रुत्वा ज्ञानमात्रान्निवृत्तिप्रतीते, अत श्रुतज्ञाननिवर्त्यत्वनिर्वाहार्थमध्यस्तत्वं वर्णनियम्‌। किं च ज्ञानैकनिवर्त्यस्य किं नाम सत्यत्वम्‌, ’अस्थूलम्‌’ इत्यादिनिषेधश्रुतिविरोधात्‌। ब्रह्मवद्बाधायोग्यत्वं, ज्ञानन्निवृत्तिश्रुतिविरोधात्‌। अथ

व्यवहारकाले बाधशून्यत्वाम्‌, तर्हि व्यवहारिकमेव सत्यत्वमित्यागतमध्यस्तत्वम्‌। तच्च श्रुत्यर्थे योग्यता ज्ञानार्थं वर्णनीयमेव, यागस्यापूर्वद्वारत्ववत्‌। न च तदन्यत्वाधिकरणे तस्य वर्णनातपौनरुक्तम्‌, तत्रोक्ताध्यासस्यैव

प्रवृत्त्यङ्‌गविषयादिसिद्ध्यर्थमादौ स्मार्यमाणत्वादिति दिक्‌।। अध्यासं द्वेधा दर्शयति -- लोकव्यवहार इति।

लोक्यते मनुष्योऽहमित्यभिमन्यत इति लोकोऽर्थाध्यास, तद्विषयो व्यवहारोऽभिमान इति ज्ञानाध्यासो दर्शित। द्विविधाध्यासस्वरूपलक्षणमाह-- अन्योन्यस्मिन्‌ इत्यादिना धर्मधर्मिणो इत्यन्तेन। जाड्यचैतन्यादिधर्माणां धर्मिणावहंकारात्मानौ, तयोरत्यन्तं भिन्नयोतरेतरभेदाग्रहेणान्योन्यस्मिन्‌ अन्योन्यधर्मांश्च व्यत्यासेनाध्यस्य लोकव्यवहार इति योजना। अत सोऽयमिति प्रमाया नाध्यासत्वम्‌, तदिदमर्थयो कालभेदेन कल्पितभेदेऽप्यत्यन्तभेदाभावादिति वक्तुमत्यन्तेत्युक्तम्‌। न च धर्मितादात्म्याध्यासे धर्माध्याससिद्धे ’धर्मांश्च’ इति व्यर्थमिति वाच्यम्‌, अन्धत्वादीनामिन्द्रियधर्माणां धर्म्यध्यासास्फुटत्वेऽप्यन्धोऽहमिति स्फुटोऽध्यास इति ज्ञापनार्थत्वात्‌। नन्वात्मानात्मनो अन्धत्वादीनामिन्द्रियधर्माणां धर्म्यध्यासास्फुटत्वेऽप्यन्धोऽहमिति स्फुटोऽध्यास इति ज्ञापनार्थत्वात्‌। नन्वात्मानात्मनो परस्पराध्यस्तत्वे शून्यवाद स्यादित्याशङ्‌क्याह-- सत्यानृते मिथुनीकृत्येति। सत्यमनिदं चैतन्यं तस्यानात्मनि संसर्गमात्राध्यासो न स्वरूपस्य। अनृतंयुष्मदर्थ तस्य स्वरूपतोऽप्यध्यासात्तयोर्मिथुनीकरणमध्यास इति न शून्यतेत्यर्थ।। नन्वध्यासमिथुनीकरणलोकहारशब्दानामेकार्थत्वेऽध्यस्य मिधुनीकृत्येति पूर्वकालत्ववाचिक्त्वाप्रत्ययादेशस्य ल्यप कधं प्रयोग इति चेन्न, अध्यासव्यक्तिभेदात्‌। तत्र पूर्वपूर्वाध्यासस्योत्तरोत्तराध्यासं प्रति संस्कारद्वारा पूर्वकालत्वेन हेतुत्वद्योतनार्थं ल्यप

प्रयोग। तदेव स्पष्टयति-- नैसर्गिक इति। प्रत्यगात्मनि हेतुहेतुमद्भावेनाध्यासप्रवाहोऽनादिरित्यर्थ। ननु प्रवाहस्यावस्तुत्वात्‌, अध्यासव्यक्तीनां सादित्वात्‌, कथमनादित्वमिति चेत्‌। उच्यते--अध्यासत्वावच्छिन्नव्यक्तीनां मध्येऽन्यतमया व्यक्त्या विनाऽनादिकालस्यावर्तनं कार्यानादित्वमित्यङ्‌गीकारात्‌। एतेन कारणाभावादिति कल्पो निरस्त, संस्कारस्य निमित्तस्य नैसर्गिकपदेनोक्तत्वात्‌। न च पूर्वप्रमाजन्य एव संस्कारो हेतुरिति वाच्यम्‌, लाघवेन पूर्वानुभवजन्यसंस्कारस्य हेतुत्वात्‌। अत पूर्वाध्यासजन्य संस्कारोऽस्तीति सिद्धम्‌। अध्यासस्योपादानमाह-- मिथ्याज्ञाननिमित्त इति । मिथ्या च तदज्ञानं च मिथ्याज्ञानं तन्निमित्तमुपादानं यस्य स तन्निमित्त। तदुपादानक इत्यर्थ। अज्ञानस्योपादानत्वेऽपि संस्फुरदात्मतत्वावरकतया दोषत्वेनाहंकाराकालकर्मादिनिमित्तपरिणामित्वेन च निमित्तमिति द्योतयितुं निमित्तपदम्‌। स्वप्रकाशात्मन्यसङ्‌गे कथमविद्यासङ्‌ग, संस्कारादिसामग्र्यभावात्‌, इति शङ्‌कानिरासार्थं मिथ्यापदम्‌। प्रचण्डमण्डले पेचकानुभवसिद्धान्धकारवत्‌, अहमज्ञ इत्यनुभसिद्धज्ञानं दुरपह्नवम, कल्पितस्याधिष्ठानास्पर्शित्वात्‌, नित्यस्वरूपज्ञानस्याविरोधित्वाच्चेति। यद्वा अज्ञानं ज्ञानाभाव इति शङ्‌कानिरासार्थं मिथ्यापदम्‌। मिथ्यात्वे सति साक्षाज्ज्ञाननिवर्त्यत्वमज्ञानस्य लक्षणं मिथ्याज्ञानपदेनोक्तम्‌। ज्ञानेनेच्छाप्रागभाव साक्षान्निवर्त्यत इति वदन्तं प्रति मिथ्यात्वे सतीत्युक्तम्‌। अज्ञाननिवृत्तिद्वारा ज्ञाननिवर्त्यबन्धेऽतिव्याप्तिनिरासाय साक्षादिति। अनाद्युपादानत्वे सति मिथ्यात्वं वा लक्षणम्‌। ब्रह्मनिरासार्थं मिथ्यात्वमिति। मृदादिनिरासार्थमनादीति। अविद्यात्मनो संबन्धनिरासार्थमुपादानत्वे सतीति। संप्रति अध्यासं द्रढयितुमभिलपति-- आहमिदं ममेदमिति। आध्यात्मिककार्याध्यासष्वहमिति प्रथमोध्यास। न चाधिष्ठानारोप्यांशब्दयानुपलम्भात्‌ नायसध्यास इति वाच्यम्‌, अयो दहतीतिवदहमुपलभ इति दृग्दृश्यांशयोरुपलमभात्‌। इदं पदेन भोग्य संघात उच्यते।अत्राहमिदमित्यनेन मनुप्योऽहमिति तादात्म्याध्यासो दर्शित। ममेदं शरीरमिति संसर्गाध्यास।। ननु देहात्मनोतस्तादात्म्यमेव संसर्ग इति तयो को भेद इति चेत्‌। सत्यम्‌। सत्तैक्ये सति मिथो भेदस्तादात्म्यम्‌। तत्र मनुष्योऽहमित्यैक्यांशभानं ममेदमिति भेदांशरूपसंसर्गभानमिति भेद। एवं सामग्रीसत्त्वादनुभवसत्त्वादध्यासोऽस्तीत्यतो ब्रह्मात्मैक्ये विरोधाभावेन विषयप्रयोजने प्रतिपाद्य तद्धेतुमध्यासं लक्षणसंभावनाप्रमाणै साधयितुं लक्षणं पृच्छति-- आहेति। किंलक्षणकोऽध्यास इत्याह। पूर्ववादीत्यर्थ। अस्य शास्त्रस्य तत्त्वनिर्णयप्रधानत्वेन वादकथात्वद्योतनार्थं आहेति परोक्ति। ’आह’ इत्यादि ’कथं पुनप्रत्ययात्मनि’ इत्यत प्रागध्यासलक्षणपरं भाष्यम्‌। तदारभ्य संभावनापरम्‌। ’तमेतमविद्याख्यम्‌’ इत्यारभ्य ’सर्वलोकप्रत्यक्ष’ इत्यन्तं प्रमाणपरमिति विभाग। लक्षणमाह-- उच्यते-स्मृतिरूप इति। अध्यास

इत्यनुषङ्‌ग। अत्र परत्रावभास इत्येव लक्षणम्‌,शिष्टं पदद्वयं तदुपपादनार्थम्‌। तथाहि अवभा-

स्यत इत्यवभासो रजताद्यर्थ तस्यायोग्यमधिकरणं परत्रपदार्थ।अधिकरणस्यायोग्यत्वं आरोप्यात्यन्ताभाववत्वं तद्वत्वं वा। तथा चैकावच्छेदेन स्वसंसृज्यमाने स्वात्यन्ताभाववति अवभास्यत्वमध्यस्तत्वमित्यर्थ। इदं च साद्यनाद्यध्याससाधारणं लक्षणम्‌। संयोगेऽतिव्याप्तिनिरासायैकावच्छेदेनेति। संयोगस्य स्वसंसृज्यमाने वृक्षे

स्वात्यन्ताबाववत्यवभास्यत्वेऽपि स्वात्यन्ताभावयोर्मूलाग्रावच्छेदकभेदान्नातिव्याप्ति। पूर्वं स्वाभाववति भूतले पश्चादानीतो घटो भातीति घटेऽतिव्याप्तिनिरासाय स्वसंज्यमान इति पदम्‌, तेन स्वभावकाले प्रतियोगिसंसर्गस्य विद्यमानतोच्यते इति नातिव्याप्ति।भूत्वावच्छेदनावभास्यगन्धेऽतिव्याप्तिवारणाय स्वात्यन्ताभाववतीति पदम्‌। शुक्ताविदंत्वावच्छेदेन रजतसंसर्गकालेऽत्यन्ताभावोऽस्तीति नाव्याप्ति। नन्वस्य लक्षणस्यासंभव, शुक्तौ रजतस्य सामग्यभावेन संसर्गासत्वात्‌। न च स्मर्यमाणसत्यरजतस्यैव परत्र शुक्ताववभास्यत्वेनाध्यस्तत्वोक्तिरिति वाच्यम्‌, अन्यथाख्यातिप्रसङ्‌गादित्यत आह -स्मृतिरूप इति। स्मर्यते इति स्मृति सत्यरजतादि तस्य रूपमिव रूपमस्येति स्म-तिरूप। स्मर्यमाणसदृश इत्यर्थ। सादृशोक्त्या स्मर्यमाणादारोप्यस्य भेदात्‌, नान्यथाख्यातिरित्युक्तं भवति। सादृशमुपपादयति-पूर्वदृष्टेति। दृष्टं दर्शनं, संस्कारद्वारा पूर्वदर्शनादवभास्यत इति पूर्वदृषटावभास। तेन संस्कारजन्यज्ञानविषयत्वं स्मर्यमाणारोप्ययो सादृश्यमुक्तं भवति, स्मृत्यारोपयो संस्कारजन्यत्वात्‌। न च संस्कारजन्यत्वादारोपस्य स्मृतित्वापत्तिरिति वाच्यम्‌, दोषसंप्रयोगजन्यत्वस्यापि विवक्षितत्वेन संस्कारमात्रजन्यत्वाभावात्‌। अत्र संयोगशब्देन अधिष्ठानसामान्यज्ञानमुच्यते, अहंकाराध्यासे इन्द्रियसंप्रयोगालाभात्‌। एवं च दोषसंप्रयोगसंस्कारबलाच्छुक्त्यादौ रजतमुतपन्नमस्तीति परत्राबास्यत्वलक्षममुपपन्नमिति स्मृतिरूपपूर्वदृष्टपदाभ्यामुपपादिम्‌। अन्येत ताभ्यां दोषादित्रयजन्यत्वं कार्याध्यासलक्षणमुक्तमित्याहु। अपरे तु स्मृतिरूप स्मर्यमामसदृश, सादृस्यं च प्रमामाजन्यज्ञानविषयत्वे सति

पूर्वदृष्टजातीयत्वं प्रातीतिकाध्यासलक्षणं ताभ्यामुक्तम्‌। परत्रावभासशब्दाभ्यामध्यासमात्रलक्षणं व्याख्यातमेव। तत्र स्मर्यमाणगङ्‌गादौ अभिनवघटे चातिव्याप्तिनिरासाय प्रमाणेत्यादि पदद्वयमाहु। तत्रार्थाध्यासे स्मर्यमाणसदृश परत्र पूर्वदर्शनादवभास्यत इति योजना। ज्ञानाध्यासे तु स्मृतिसदृश परत्र पूर्वदर्शनावभास इति

वाक्यं योजयनीयमिति संक्षेप। ननु अध्यासे वादिविप्रतिपत्ते कथमुक्तलक्षणसिध्दिरित्याशङ्‌क्याधिष्ठानाप्यस्वरूपविवादेऽपि परत्र परावभास इति लक्षणे संवाद्युक्तिभिसत्याधिष्ठाने मिथ्यार्थावभाससिद्धे सर्वतन्त्रसिद्धान्त इदं लक्षणमिति मत्वा अन्यथात्मख्यातिवादिनोर्मतमाह-तं केचिदिति। केचिदन्यथाख्यातिवादिनोऽन्यत्र शुक्त्यादावन्यधर्मस्य

स्वावयवधर्मस्य देशान्तरस्थरूप्यादेरध्यास इति वदन्ति। आत्मख्यातिवादिनस्तु बाह्यशुक्त्यादौ बुद्धिरीपात्मनो धर्मस्य रजतस्याध्यास, आन्तरस्य रजतस्य बहिर्वदवभास इति वदन्तीत्यर्थ। अख्यातिमतमाह-केचिदिति। यत्र स्याध्यासो लोकसिद्धस्तयोस्तद्धियोश्च भेदाग्रहे सति तन्मूलो भ्रम, इदं रूप्यमिति विशिष्टव्यवहार इति वदन्तीत्यर्थ। तैरपि विशिष्टव्यवहारान्यथानुपपत्त्या विशिष्टभ्रान्ते स्वीकार्यत्वात्‌, परत्र पराससंमतिरिति भाव। शून्यमतमाह-अन्ये त्विति। तस्यैवाधिष्ठानस्य शुक्त्यादेर्विपरीतधर्मत्वकल्पनां विपरीतो विरुद्धो धर्मो यस्य तद्भावस्तस्य रजतादेरत्यन्तासत कल्पनामाचक्षत इत्यर्थ। एतेषु मतेषु परत्र परावभासत्वलक्षणसंवादमाह-सर्वथापि त्विति। अन्यथातित्वादिप्रकारविवादेऽप्यध्यास परत्र पराभासत्वलक्षणं न न जहातीत्यर्थ। शुक्तावपरोक्षस्य रजतस्य देशान्तरे बुद्धौ वा सत्त्वायोगात्‌ शून्यत्वे प्रत्यक्षत्वायोगात्‌, शुक्तौ सत्ते बाधायोगात्‌ मिथ्यात्वमित्याति भाव। आरोप्यमिथ्यात्वे न युक्त्यपेक्षा,तस्यानुभवसिद्धत्वादित्याह-तथा चेति। बाधानन्तरकालीनोऽयमनुभव, तत्पूर्व। शुक्तिकात्वज्ञानायोगात्‌, रजतस्य बाधाप्रत्यक्षसिद्धं मिथ्यात्वं वच्छब्देनोच्यते। आत्मनि निरूपाधिकेऽहंकाराध्यासे दृष्टान्तमुक्त्वा ब्रह्मजीवावान्तरभेदस्याविद्याद्युपाधिकस्याध्यासे दृष्टान्तमाह-एक इति। द्वितीयचन्द्रसहितवदेक एवाङ्‌गुल्या द्विधा भातीत्यर्थ। लक्षणप्रकरणोपसंहारार्थ इति शब्द। भवत्वध्यास शुक्त्यादौ,आत्मनि तु न संभवतीत्याक्षिपति-कथं पुनरिति। यत्रापरोक्षाध्यासाधिष्ठानत्वं तत्रेन्द्रियसंयुक्तत्वं विषयत्वं चेति व्याप्ति शुक्त्यादौ दृष्टा। तत्र व्यापकाभावादात्मनोऽधिष्ठानत्वं न संभवतीत्यभिप्रेत्याह-प्रत्यगात्मनीति। प्रतीचि पूर्ण इन्द्रियाग्राह्ये विषयस्याहंकारादेस्तद्धर्माणां चाध्यास

कथमित्यर्थ। उक्तमित्याह-सर्वो हीति। पुरोवस्थितत्वमिन्द्रियसंयुक्तत्वम्‌। नन्यात्मनोऽप्यधिष्ठानत्वार्थं

विषयत्वादिकमस्त्वित्यत आह-युष्मदिति। इदंप्रत्ययानर्हस्य प्रत्यगात्मनो ’न चक्षुषा गृह्यते’ इत्यादि श्रुतिमनुसृत्य त्वमविषयत्वं ब्रूवीषि। संप्रत्यासलोभेन विषयत्वाङ्‌गीकारे श्रुतिसिद्धान्तयोर्बाधस्यादित्यर्थ। आत्मन्यध्याससंभावनां प्रतिजानीते-उच्यत इति। अधिष्ठानारोप्ययोरेकस्मिन्‌ ज्ञाने भासमानत्वमात्रमध्यासव्यापकं, तच्च

भानप्रयुक्तसंशयनिवृत्त्यादिफलभाक्त्वं, तदेव भानभिन्नत्वघटितं विषयत्वं, तन्न व्यापकं, गौरवादिति मत्वाह-न तावदिति। अयमात्मा नियमेनाविषयो न भवति। तत्र हेतुमाह-अस्मदिति। अस्मप्रत्ययोऽहमित्यध्यासस्तत्र भासमानत्वादित्यर्थ। अस्मदर्थचिदात्मा प्रतिबिम्बितत्येन यत्र प्रतीयते सोऽस्मत्प्रत्ययोऽहंकारस्तत्र भासमानत्वादिति वार्थ। न चाध्यासे सति भासमानत्वं तस्मिन्सति स इति परस्पराश्रय इति वाच्यम्‌, अनादित्यात्‌, पूर्वाभ्यासे भासमानात्मन उत्तराध्यासाधिष्ठानत्वसंभवात्‌।। नन्वहमित्यहंकारविषयकभानरूपस्यात्मनो भानमानत्वं कथं, तद्विषयत्वं विना तत्फलभाक्त्वायोगादित्यत आह-अपरोक्षत्वाच्चेति। चशब्द शङ्‌कानिरासार्थ। स्वप्रकाशत्वादित्यर्थ। स्वप्रकाशत्वं साधयति-प्रत्यगिति। आबालपण्डितमात्मन संशयादिशून्यत्वेन प्रसिध्दे स्वप्रकाशत्वमित्यर्थ। अत स्वप्रकाशत्वेन भासमानत्वादात्मनोऽध्यासाधिष्ठानत्वं संभवतीति भाव। यदुक्तमपरोक्षाध्यासाधिष्ठानत्वस्येन्द्रियसंयुक्ततया ग्राह्यत्वं व्यापकमिति तत्र हेतुमाह-अप्रत्यक्षेऽपीति। इन्द्रियग्राह्येऽपीत्यर्थ। अत स्वप्रकाशत्वेन भासमानत्वादात्मनोऽध्यासाधिष्ठानत्वं संभवतीति भाव। यदुक्तमपरोक्षमध्यस्यन्ति, तत्रेन्द्रियग्राह्यत्वं नास्तीति व्यभिचारान्न व्याप्ति। एतेनात्मनामात्मो सादृश्याभावान्नाध्यास इत्यपास्तम्‌,नीलनभसोस्तदभावेऽप्यध्यासदर्शनात्‌। सिध्दान्ते आलोकाकारचाक्षुपवृत्त्यभिव्यक्यसाक्षिवेद्यत्वं नभसि इति ज्ञेयम्‌। संभावनां निगमयति-एवमिति। ननु ब्रह्मज्ञाननाश्यत्वेन सूत्रितामविद्यां हित्वा अध्यास किमिति वर्ण्यत इत्यत आह-तमेतमिति। आक्षिप्तं समाहितमुक्तलक्षणलक्षितमध्यासमविद्याकार्यत्वादविद्येति मन्यन्त इत्यर्थ। विद्यानिवर्त्यत्वाच्चास्याविद्यात्वमित्याह-तद्विवेकेनेति। अध्यस्तनिषेधेनाधिष्ठानस्वरूपनिर्धारणं विद्यामध्यासनिवर्तिकामाहुरित्यर्थ। तथापि कारमाविद्यां त्यक्त्वा कार्याविद्या किमिति वर्ण्यते तत्राह-तत्रेति। तस्मिन्नध्यासे

उक्तन्यायेनाविद्यात्मके सतीत्यर्थ। मूलाविद्यया सषुप्तावनर्थत्वादर्शनात्‌ कार्यात्मना तस्या अनर्थत्वज्ञापनार्थं तद्वर्णनमिति भाव। अध्यसतकृतगुणदोषाभ्यामधिष्ठानं न लिप्यत इत्यक्षरार्थ।एवमध्यासस्य लक्षणसंभावे उक्त्वा प्रमाणमाह-तमेतमिति। तं वर्णतमेवं साक्षिप्रत्यक्षसिध्यं पुरस्कृत्य हेतुं कृत्वा लौकिक कर्मशास्त्रीयो मोक्षशास्त्रीयश्चेति त्रिविधो व्यवहार प्रवर्तत इत्यर्थ। तत्रविधिनिषेधपराणि कर्मशास्त्राण्यृग्वेदादीनि, विधिशून्यप्रत्यग्ब्रह्यपराणि मोक्षशास्त्राणि वेदान्तवाक्यानीति विभाग। एवं व्यवहारहेतुत्वानध्यासे प्रत्यक्षसिद्धेऽपि प्रमाणान्तरं पृच्छति--कथं पुनरिति। अविद्यावानहमित्यध्यासवानात्मा प्रमाता स विषय आश्रयो येषां तानि अविद्यावद्विषयाणीति विग्रह। तत्तत्प्रमेयव्यवहारहेतुभूताया प्रमाया अध्यसात्मकप्रमात्राश्रितत्वात्‌ प्रमाणानामविद्याविषयत्वमिति योजना। यद्वाऽविद्वावतद्विषयाणि कथं प्रमाणानि स्यु,आश्रयदोषादप्रामाण्यापत्तेरित्याक्षेप। तत्र प्रमाणप्रश्ने व्यवहारार्थापत्तिं, तल्लिङ्‌गकानुमानं चाह-उच्यते इत्यादिना तस्मात्‌ इत्यान्तेन। देवदत्तकर्तृको व्यवहार, तदीयदेहादिष्वहंकारममाध्यमूल तदन्वव्यतिरेकानुसारित्वात्‌ यदित्थ. तत्तथा, यथा मृन्मूलो घट इति प्रयोग। तत्र व्यतिरेकं दर्शयति-देहेति। देवदत्तस्य सुपिप्तावध्यासाभावे व्यवहाराभावो दृष्ट, चाग्रत्स्वप्नयोरध्यासे सति व्यवहार इत्यन्वय स्फुटत्वान्नोक्त। अनेन लिङ्‌गेन कारणतयाध्यास सिध्यति व्यवहाररूपकार्यानुपपत्या वेति भाव। ननु मनुष्यत्वादिजातिमति देहेऽहमित्याभिमानमात्राद्व्यवहार सिध्यतु किमिन्द्रियादिषु ममाभिमानेनेत्याशङ्‌क्याह-नहीति। इन्द्रियपदं लिङ्‌गादेरप्यपलक्षणं, प्रत्यक्षादीत्यादिपदप्रयोगात्‌। तथा च प्रत्यक्षलिङ्‌गादिप्रयुक्तो यो व्यवहारो द्रष्टा अनुमाता श्रोताऽहमित्यादिरूप स इन्द्रियादीनि ममतास्पदान्यगृहीत्वा न संभवतीत्यर्थ। यद्वा तानि ममत्वेनानुपादाययो व्यवहार स नेति योजना। पूर्वत्रानुपादानासंभवक्रिययोरेको व्यवहार कर्ता इति क्त्वाप्रत्यय साधु। उत्तरत्रानुपादानव्यवहारयोरेकात्मकर्तृकत्वात्‌, तत्साधुत्वमिति भेद। इन्द्रियादिषु ममेत्यध्यासभावेऽन्धादेरिव द्रष्टृत्वादिव्यवबारो न स्यादिति भाव। इन्द्रियाध्यासेनैव व्यवहारादलं

देहाध्यासेनेत्यत आह-न चेति। इन्द्रियाणामधिष्ठानं आश्रय। शरीरमित्यर्थ। नन्वस्त्वात्मना संयुक्तं शरीरं

तेशामाश्रय किमध्यासेनेत्यत्राह-न चानध्यस्तात्मभावेनेति। अनध्यस्त आत्मभाव आत्मतादात्म्यं यस्मिन्‌ तनेत्यर्थ। ’असङ्‌गो हि’ इति श्रुते, आध्यासिक एव देहात्मनो संबन्धो न संयोगादिरिति भाव। नन्वात्मनो देहादिभिराध्यासिकसंबन्धोऽपि मास्तु, स्वतश्चतनया प्रमातृत्वोपपत्ते। न च सुषुप्तौ प्रमातृत्वापत्ति करणोपरमादिति तत्राह-न चैतनस्मिन्निति। प्रमाश्रयत्वं हि प्रमातृत्वम्‌। प्रमा यदि नित्यचिन्मात्रं तर्ह्याश्रयत्वायोग

करणवैयर्थ्यं च। यदि वृत्तिमात्रं, जगदान्ध्यप्रसङ्‌ग, वृत्तेर्जडत्वात्‌। अतो वृत्तीद्वो बोध प्रमा,तदाश्रयत्वमसङ्‌गस्यात्मनो वृत्तिमन्मनस्तादात्म्याध्यासं विना न संगवतीति भाव। देहाध्यासे, तद्धर्माध्यासे चासतीत्यक्षरार्थ। तर्हात्मन प्रमातृत्वं मास्तु इति वदन्तं प्रत्याह-न चेति। तस्मादात्मन प्रमातृत्वादिव्यवहारार्थमध्यासोऽङ्‌गीकर्तव्य इत्यनुमानार्थापत्त्यो फलमुपसंहरति- तस्मादिति। यथा प्रत्यक्षानुमानार्थापत्तयोऽध्यासे प्रमाणं तथागमोऽपीत्यर्थ। ’ब्राह्मणो यजेत’ ’न ह वै स्नात्वा भिक्षेत’ ’अष्टवर्षं ब्राह्यणमुपनयीत’ ’कृष्णकेशोऽग्नीनादधीत’ इत्यागमो ब्राह्मणादिपदैरधिकारिणं वर्णद्यभिमानिनमुवदन्‌ अध्यासं गमयतीति भाव। एवमध्यासे प्रमाणसिद्धेऽपि कस्य कुत्राध्यास इति जिज्ञासायां तमुदाहयितुं लक्षणं स्मारयति-अध्यसो नामेति। उदाहरति-तद्यथेति। तल्लक्षणं यथा स्पष्टं भवति तथोदा्ह्रयत इत्यर्थ। स्वदेहाद्भेदेन प्रत्यक्षा पुत्रादयो बाह्या तद्धर्मान्साकल्यादीन्देहविशिष्टात्मन्यध्यस्यति, तद्धर्मज्ञानात्‌ स्वस्मिंस्तत्तुल्यधर्मानध्यस्यतीत्यर्थ। भेदापरोक्षज्ञाने तद्धर्माध्यासायोगात्‌, अन्यथाख्यात्यनङ्‌गीकाराच्चेति द्रष्टव्यम्‌। देहेन्द्रियधर्मानध्यस्यतीत्यर्थ। भेदापरोक्षज्ञाने तद्धर्माध्यासयोगात्‌, अन्यथाख्यात्यनङ्‌गीकाराच्चेति द्रष्टव्यम्‌। देहेन्द्रियधर्मान्मनोविशिष्टात्मन्यध्यस्यतीत्याह- तथेति। कृशत्वादिधर्मवतो देहादेरात्मनि तादात्म्येन कल्पितत्वात्तद्धर्मा साक्षादात्मन्यध्यस्ता इति मन्तव्यम्‌। अज्ञातप्रत्यग्रूपे साक्षीणि मनोधर्माध्यासमाह- तथान्तकरणेति। धर्माध्यासमुक्त्वा तद्वदेव धर्म्यध्यासमाह- एवमिति। अन्तकरणं साक्षिण्यभादेनाध्यस्य तद्धर्मान्‌ कामादीन्‌ अध्यस्यतीति मन्तव्यम्‌। स्वप्रचारा मनोवृत्तय। प्रति-प्रतिलोम्येनासज्जङदुखात्माकाहंकारादिविसक्षणतया सच्चित्सुखात्मकत्वेनाञ्चति प्रकाशत इति प्रत्यक्‌। एवमात्मन्यनात्मतद्धर्माध्यासमुदाहृत्यानात्मन्यात्मनोऽपि संसृष्टत्वेनाध्यासमाह- तंचेति। अहमित्यध्यासे चिदात्मनो वाच्यं, अन्यथा जगदान्ध्यापत्ते। न चानध्यास्तस्य जडस्य विपर्ययोधिष्ठानत्वं, चैतन्यं च तदात्मना स्थितमिति यावत्‌। तत्राज्ञाने केवलात्मना संसर्ग, मनस्यज्ञानोपहितस्य देहादौ मनउपहितस्येति विशेष। एवमात्मनि बुद्ध्याद्यध्यासात्‌ कर्तृत्वादिलाभ, बुद्ध्यादौ चात्माध्यसाच्चैतन्यलाभ इति भाव। वर्मिताध्यासमुपसंहरति- एवमयमिति। अनाद्यविद्यात्मकतया

कार्यध्यासरयानादित्वमध्यासात्‌ संस्कारस्ततोऽध्यास इति। प्रवाहतो नैसर्गितत्वात्‌। एवमुपादानं निमित्तं चोक्तं भवति। ज्ञानं विना ध्वंसाभावादानन्त्यम्‌। तदुक्तं भगवद्गीतासु-’न रूपमस्येह तथोपलभ्यते नान्तो न चादिर्न च संप्रतिष्ठा’ इति। हेतुमुक्ता स्वरूपमाह- मिथ्येति। णथ्या माया तया प्रतीयत इति प्रत्यय कार्यप्रपञ्च तत्प्रतीतिश्चेत्येवंस्वरू इत्यर्थ। तस्य कार्यमाह- कर्तृत्वेति। प्रमाणं निगमयति- सर्वेति। साक्षिप्रत्यक्षमेवाध्यासधर्मिग्राहकं मानं, अनुमानादिकं तु संभावानार्थमित्यभिप्रेत्य प्रत्यक्षोपसंहार कृत। एवमध्यासं वर्णयित्वा तत्साध्ये विषयप्रयोजने दर्शयति- अस्येति। कर्तृत्वाद्यनर्थहेतोरध्यासस्य समूलस्यात्यन्तिकनाशो मोक्ष केनेत्यत आह- आत्मेति। ब्रह्मात्मैक्यसाक्षात्कारस्य प्रतिपत्ति श्रवणादिभिरप्रतिबन्धेन लाभस्तस्या इत्यर्थ। विद्यायां कारणमाह- सर्व इति। आरभ्यन्ते अधीत्य विचार्यन्ते इत्यर्थ। विचारितवेदान्तानां ब्रह्मात्मैक्यं विषय,मोक्ष फलमित्युक्तं भवति। अर्थात्तद्विचारात्मकशास्त्रस्यापि ते एव विषयप्रयोजने इति ज्ञेयम्‌। ननु वेदान्तेषु प्राणाद्युपास्तीनां भानादात्मैक्यमेव तेषामर्थ इति कथमित्यत आह- यथा चेति। शरीरमेव सारीरकं, कुत्सितत्वात्‌, तन्निवासी शारीरको जीवस्तस्य ब्रह्मत्वविचारो मीमांसा तस्यामित्यर्थ। उपस्तीनां चितैकाग्र्यद्वारात्मैक्यज्ञानार्थत्वात्तद्वाक्यानामपि महातात्पर्यमैक्ये इति वक्ष्यते। एवमध्यासोक्त्या ब्रह्मात्मैक्ये विरोधाभावेन विषयप्रयोजनवत्वाच्छास्त्रमारम्भणीयमिति दर्शिम्‌।।

।।। इति प्रथमवर्णकम्‌।। ।।।

विचारस्य साक्षाद्विषया वेदान्ता; तेषां गतार्थत्वागतार्थत्वाभ्यामारम्भसंदेहे कृत्स्नस्य वेदस्य विधिपरत्वात्‌, विधेश्च

’अधातो ब्रह्मजिज्ञासा’ इत्यादिना पूर्वतन्त्रेण विचारितत्वात्‌, अवगतार्था एव वेदान्ता इत्यव्यवहितविषयाभावान्नारम्भ इति प्राप्ते ब्रूते- वेदान्तेति। वेदान्तविषयकपूजितविचारात्मकशास्त्रस्य

व्याख्यातुमिष्टस्य सूत्रसंदर्भस्येदं प्रथमसूत्रमित्यर्थ। यदि विधिरेव वेदार्थ स्यात्तदा सर्वज्ञो बादरायणो ब्रह्मजिज्ञासां न ब्रूयात्‌, ब्रह्मणि मानाभावात्‌। अतो ब्रह्मणो जिज्ञास्यत्वोक्त्या केनापि तन्त्रेणानवगतब्रह्मपरवेदान्तविचार आरम्भणीय इति सूत्रकृद्दर्शयति। तच्च ’व्याचिख्यासितस्य’ इति पदेन भाष्यकारो बभाषे।।

।।। इति द्वितीयवर्णकम्‌।।।।।

एवं वर्णकद्वयेन वेदान्तविचारस्य कर्तव्यतायां विषयप्रयोजनवत्त्वमगतार्थत्वं चेति हेतुद्वयं सूत्रस्यार्थिकार्थं व्याख्यायाक्षरव्याख्यामारभमाण पुनरप्यधिकारिभावाभाभ्यां शास्त्रारम्भसंदेहे सति अथशब्दस्यानन्तर्यार्थकत्वोक्त्या अधिकारिणं साधयति- तत्राथशब्द इति। सूत्र इत्यर्थ। ’मङ्‌गलानन्तरारम्भप्रश्नकार्‌त्स्न्येष्वथो अथ’ इत्यथशब्दस्य यहवोर्था सन्ति। तत्र ’अथ योगानुशासनम्‌’ इत्यत्र ,सूत्रे यथा अथशब्द आरम्भार्थक योगशास्त्रमारभ्यत इति तद्वदत्र किं न स्यादित्यत आह- नाधिकारार्थ इति। अयमाशय-किं जिज्ञासापदं ज्ञनेच्छापरमुत विचारलक्षकम्‌? आद्येऽथशब्दस्यारम्भार्थत्वे ब्रह्मज्ञानेच्छारभ्यत इति सूत्रार्थ स्यात्‌ स चासंगत, तस्या अनारभ्यत्वात्‌। नहि प्रत्यथिकरणं इच्छा क्रियते किंतु तया विचार। न द्वितीय, कर्तव्यपदाध्याहारं विना विचारलक्षकत्वायोगात्‌, अध्याहृते च तेनैवारम्भोक्तेरथशब्‌दवैयर्थ्यात्‌। किंत्वधिकारिसिद्ध्यर्थमानान्तर्यार्थतैव युक्तेति अधुना संभवितमर्थान्तरं दूषयति-मङ्‌गलस्येति। वाक्यार्थो विचारकर्तव्यता न हि तत्र मङ्‌गलस्य कर्तृत्वादिनान्वयोऽस्तीत्यर्थ। ननु सूत्रकृता शास्त्रादौ मङ्‌गलं कार्यमित्यथशब्द प्रत्युक्त इति चेत्‌ सत्यं, न तस्यार्थो मङ्‌गलं किंतु च तच्छृवणमुच्चारणं च मङ्‌गलकृत्यं करोति। तदर्थस्त्वानन्तर्यमेवेत्यह- अर्थानतरेति। अर्थान्तरमानन्तर्यम्‌। श्रुत्या श्रवणेन शङ्‌खवीणादिनादश्रवणवदोंकाराथशब्दयो श्रवणं मङ्‌गलफलकम्‌। ’आेंकाश्चाथशब्दश्च द्वावेतौ ब्रह्मण पुरा। कण्ठं भित्त्वा विनिर्यातौ तस्मान्माङ्‌गलिकाविमौ।।’ इति स्मरणादिति भाव। ननु प्रपञ्चो मिथ्येति प्रकृते सति, अथ मतं प्रपञ्च सत्य इत्यत्र पूर्यप्रकृतार्थादुत्तरार्थस्यार्थास्तरत्वार्थोऽथशब्दो दृष्ट, तथात्र किं न स्यादित्यत आह- पूर्वेति। फलत फलस्येत्यर्थ। ब्रह्मजिज्ञासाया पूर्वं अर्थविशेष प्रकृतो नास्ति यस्मात्तस्या अर्थान्तरत्वमथशब्देनोच्येत। यत कुतश्चितदर्धान्तरत्वं सूत्रकृता न वक्तव्यं, फलाभावात्‌। यदि फलस्य जिज्ञासापदोक्तकर्तव्यविचारस्य हेतुत्वेन यत्पूर्वं प्रकृतं तदपेक्षास्तीत्यपेक्षाबलात्प्रकृतहेतुमाक्षिप्य ततोऽर्थान्तरत्वमुच्यते, तदार्थान्तरत्वमानन्तर्येऽन्तर्भवति हेतुफलभावज्ञानायानन्तर्यस्यावश्यं वाच्यत्वात्‌। तस्मादिदमवौन्तरमित्युक्ते तस्य हेतुत्वाप्रतीते। तस्मादिदमनन्तरमित्युक्ते भवत्यव हेतुत्वप्रतीति। न चाश्वादनन्तरो गौरित्यत्र हेतुत्वबानापत्तिरिति वाच्यं, तयोर्देशत कालतो वा व्यवधानेनानन्तर्यस्यामुख्यत्वात्‌। अत सामग्रीफलयोरेव मुख्यमानन्तर्यं, अव्यवधानात्‌। तस्मिन्नुक्ते सत्यर्थाभेदात्‌ न वाच्यं ज्ञानत्वाद्वैफल्याच्चेति भाव। फलस्य विचारस्य पूर्वप्रकृतहेत्वपेक्षाया बलाद्यदर्थान्तरत्वं

तस्यानन्तर्यभेदात्‌ न पृथगथशब्दार्थत्वमित्यध्याहृत्य भाष्यं योजनीयम्‌। यद्वा पूर्वप्रकृतेऽर्थेऽपेक्षा यस्या अर्थान्तरतायास्तस्या फलं ज्ञानं तद्द्वारानन्तर्याव्यतिरेकात्तज्ज्ञाने तस्या ज्ञानतोनतर्भावान्नाथशब्दार्थतेत्यर्थ। नन्वानन्तर्यार्थकत्वेऽप्यानन्तर्यस्यावधि क इत्याशङ्‌क्याह- सति चेति। यन्नियमेन पूर्ववृत्तं पूर्वभावि असाधारणकारणं पुषपकलाकारणमिति यावत्‌, तदेवावधिरिति वक्तव्यमित्यर्थ। नन्वस्तु धर्मविचार इव ब्रह्मविचारेऽपि वेदाध्ययनं पुष्कलकारणसित्याह-स्वाध्यायेति। समानं ब्रह्मविचारे साधारणकारणं न पुष्कलकारणमित्यर्थ। ननु संयोगपृथक्त्वन्यायेन ’यज्ञेन दानेन’ इत्यादिश्रुत्या ’यज्ञादिकर्माणि ज्ञानाय विधीयन्ते’ इति सर्वापेक्षाधिकरणे वक्ष्यते। तथा च पूर्वतन्त्रेण तदवबोध पुष्कलकारणमिति शङ्‌कते-नान्विति। इह ब्रह्मजिज्ञासायां विशेषोऽसाधारणं कारणम्‌। ्झ्र’एकस्य तूङयार्थत्वे संयोगपृथक्त्वं भेद स हेतु। ततशचात्रापि ज्योतिष्टोमादिकर्मणां स्वर्गादिफलकालामपि ’यज्ञेन दानेन’ इत्यादि वचनात्‌ ज्ञानार्थत्वं चेति।टपरिहरति- नेत्यादिना। अयमाशय--न तावत्‌ पूर्वतन्त्रस्थं न्यायसहस्रं ब्रह्मज्ञाने तद्विचारे वा पिष्कलं कारणं, तस्य धर्मनिर्मयहेतुत्वात्‌। नापि कर्मनिर्णय, तस्यानुष्ठानहेतुत्वात्‌। न हि धूमाग्न्योरिव

धर्मब्रह्मणोर्व्याप्तिरस्ति, यया धर्मज्ञानात्‌ ब्रह्मज्ञानं भवेत्‌। यद्यपि शुक्तिविवेकादिद्वारा कर्मणि हेतव, तथापि तेषां नाधिकारत्वविशेषमत्वं, अज्ञातानां तेषां जन्मान्तरकृतानामपि खलहेतुत्वात्‌। अदिकारिविशेषणं ज्ञायमानं प्रवृत्तिपुष्कलकारणमानन्तर्यावधित्वेन वक्तव्यम्‌। अत कर्मणि, तदवबोध, तन्नायविचारो वा नावधिरिति न

ब्रह्मजिज्ञासानन्तर्यमिति। ननु धर्मब्रह्मजिज्ञासयो कार्यकारणत्वाभावेऽप्यानन्तर्योक्तिद्वारा क्रमज्ञानार्थोऽथशब्द। ’हृदयस्याग्रेऽवद्यत्यथ जिह्वया अथ वक्षस’ इतियवदानानां क्रमज्ञानार्थाथशब्दवदित्याशङ्‌क्याह-- यथेति। अवदानानामानन्तर्यनियम क्रमो यथाथशब्दार्थस्तस्य विवक्षितत्वात्‌ न तथेह धर्मब्रह्मजिज्ञासयो क्रमो विवक्षित, एककर्तृकत्वाभावेन तयो क्रमानपेक्षणात्‌। अतो न क्रमार्थोऽथशब्द इत्यर्थ। ननु तयोरेककर्तृत्वं कुतो नास्तीत्यत आह-- शेषेति। येषामेकप्रधानशेषता, यथावदानानां प्रयाजादीनां च। ययोश्च शेषशेषित्वं, यथा प्रयाजदर्शयो। यस्य चाधिकाताधिकारत्वं, यथा अपां प्रणयनं दर्शपूर्णमासाङ्‌गमाश्रित्य ’गोदोहनेन पशुकामस्य’ इति विहितस्य गोदोहनस्य। यथा वा ’दर्शपूर्णमासाभ्यामिष्ट्वा सोमेन यजेत’ इति दर्शत्युत्तरकाले विहितस्य सोमयागस्य दर्शाद्यधिकृताधिकारत्वं तेषामेककर्तृकत्वं भवति। ततश्चैकप्रयोगवचनगृहीतानां तेषां युगपदनुष्ठानसंभवात्‌ क्रमाकाङ्‌क्षायां श्रुत्यादिभिर्हि क्रमो बोध्यते, नैवं जिज्ञासयो शेषशेषित्वे श्रुतिलिङ्‌घादिकं मानमस्ति। ननु ’ब्रह्मचर्यं समाप्य गही भवेत्‌ गृहाद्वनी भूत्वा प्र्व्राजेच्च’ इति श्रुत्या, अधीत्य विधिवद्वेदान्‌ पुमानुत्पाद्य धर्मत। इष्ट्वा च शक्तितो यज्ञैर्मनो मोक्षेनिवेशयेत्‌’। इति स्मृत्या चाथिकृताधिकारत्वं भातीति तन्न। ’ब्रह्मचर्यादेव प्र्व्राजेत्‌’। ’आसादयति शुद्धात्मा मोक्षं वै प्रथमाश्रमे।’ इति श्रुतिस्मृतिभ्यां त्वयोदाहृतश्रुतिस्मृत्योरशुद्धचित्तविपयत्वावगमात्‌। एतदुक्तं भवति-यदि जन्मान्तरकृतकिर्मभि शुद्धं चित्तं तदा ब्रह्मचर्यादेव संन्यस्यब्रह्म जिज्ञासितव्यं,यदा न शुद्धमिति रागेण ज्ञायते तदा गृही भवेत्‌, तत्राप्यशुद्धौ तथैव कालमाकलयेत्‌, वने शद्धौप्र्व्राजेदिति। तथा च श्रुति-’यदहरेव विरजेत्तदहरेव प्र्व्राजेत्‌’ इति। तस्मान्नानयोरधिकृताधिकारत्वे किंचिन्मानमिति भाव। ननु मीमांसयो शेषशेषित्वमथिकारत्वं च मास्तु। एकमोक्षफलकत्वाच्चैककर्तृत्वं स्यादेव वदन्ति हि-’ज्ञानकर्मभ्यां मुक्ति’ इति समुच्चयवादिन। एकमेकवेदार्थजिज्ञास्यकत्वाच्चैककर्तृत्वे। तथा चाग्नेयादिषड्यागानामेकस्वर्गफलकानां, द्वादशाध्यायानां चैकधर्मजिज्ञास्यकानां क्रमवत्तयो क्रमो विवक्षिति इति क्रमार्थोऽथशब्द इत्यश्क्याह- फलेति। फलभेदाज्जिज्ञास्यभेदाच्च न क्रमो विवक्षित इत्यनुषङ्‌ग। यथा सौर्यार्यम्णप्राजापत्यचरूणां ब्रह्मवर्चसस्वर्गायुफलभेदात्‌, यथा वा कामचिकित्सातन्त्रयोर्जिज्ञास्यभेदान्न क्रमापेक्षा तद्लन्मीमांसयोर्न क्रमापेक्षेति भाव। तत्रफलभेदं विवृणोति- अभ्युदयेति। विषयाभिमुख्येनोदेतीत्युभ्युदयो विधयाधीनं सुखं स्वर्गादिकं तच्च धर्मज्ञानमीमांसया लफलमित्यर्थ। न केवलं फलस्य स्वरूपतो भेद किंतु हेतुतोऽपीत्याह -तच्चेति। ब्रह्मज्ञानहेतोर्मीमांसाया फलं तु तद्विरुद्धमित्याह -निश्रेयसेति। नित्य निरपेक्षं श्रेयो निश्रेयसं मोक्षस्तत्फलमित्यर्थ। ब्रह्मज्ञानं च स्वोत्पत्तिव्यतिरिक्तमनुष्ठानं नापेक्षत इत्याह- न चेति। स्वरूपतो हेतुतश्च फलभेदान्न समुच्चय इति भाव। जिज्ञास्यभेदं विवृणोति -भव्यश्चेति। भवतीति भव्य। साध्य इत्यर्थ। साध्यत्वे हेतुमाहनेति। तर्हि तुच्छत्वं, नेत्याह- पुरुषेति। पुरुषव्यापार प्रयत्नस्तन्त्रं हेतुर्यस्यतत्त्वादित्यर्थ। कृतिसाध्यत्वात्‌ कृतिजनकतज्ञानकाले धर्मस्यासत्वं न तुच्छत्वादित्यर्थ। ब्रह्मणो धर्माद्वैवलक्षण्यमाह- इह त्विति। उत्तरमीमांसायामित्यर्थ। भूतमसाध्यम्‌। तत्र हेतु- नित्येति। सदा सत्वादित्यर्थ। साध्यासाधयत्वेन धर्मब्रह्मणो स्वरूपभेदमुक्वा हेतुतोऽप्याह- नेति। धर्मवत्‌ कृत्यघीनं नेत्यर्थ। मानतोऽपि

भेदमाह- चोदनेति। अज्ञातज्ञापकं वाक्यमत्र चोदना। तस्या प्रवृर्बोधकत्वं तद्वैलक्षण्याच्च जिज्ञास्यभेद इत्यर्थ। संग्रहवाक्यं विवृणोति- या हीति। लक्षणं प्रमाणं ’स्वर्गकामो यजेत’ इत्यादिवाक्यं हि स्वविषये धर्मे यागादिकरणस्वर्गादिफलकभावनारूपे फलहेतुगादिगोचरनियोगे वा हितसाधने यागादौ वा पुरुषं प्रवर्तयदेवावबोधयति। ’अयमात्मा ब्रह्म’इत्यादि त्वमर्थं केवलप्रपञ्चं ब्रह्म बोधयत्वेव न प्रवर्तयति विषयाभावादित्यर्थ। नन्ववबोध एव विषयस्तत्राह- न पुरुष इति। विवेकादीनामागमिकत्वेन प्रामामिकत्वं पुरस्तादेवोक्तम्‌। लौकिकव्यापारात्‌ मनस उपरम शम बाह्यकरणानामुपरमो दम। ज्ञानार्थं विहितनित्यादिकर्मसन्यास उपरति। शीतोष्णद्वन्द्वसहनं तितिक्षा। निद्रालस्यप्रमादत्यागेन मनस्थिति

समाधानम्‌। सर्वत्रास्तिकता श्रद्धा। एतत्षट्कप्राप्ति शमादिसंपत्‌। अत्र विवेकादीनामुत्तरोत्तरहेतुत्वेनाधिकारिविशेषणत्वं मन्त्यम्‌। तेषामन्वयव्यतिरेकाभ्यां ब्रह्मजिज्ञासाहेतुत्वमाह-तेष्विति। यथाकथंचित्‌ कुतूहलितया ब्रह्मविजारप्रवृत्तस्यापि फलपर्यन्तं तज्ज्ञानानुदयाद्व्यतिरेकसिद्धि।

अथशब्दव्याख्यानमुपसंहरति- तस्मादिति। ननूक्तविवेकादिकं न संभवति, ’अक्षय्यं ह वै चातुर्मास्यचाजिन सुकृतम्‌’ इत्यादिश्रुत्या कर्मफलस्य नित्यत्वेन ततो वैराग्यसिद्धे। जीवस्य ब्रह्म,स्वरूपमोक्षश्चायुक्त, भेदात्‌ तस्य लोष्टादिवत्‌ परुषार्थत्वायोगाच्च। ततो मुमुक्षासंभव इत्याक्षेपपरिहारार्थोऽतशब्द तं व्याचष्टे- अतशब्द इति। अथशब्देनानन्तर्यवाचिना तदवधित्वेनार्थाद्विवेकादिचतुष्टयस्य ब्रह्मजिज्ञासाहेतुत्वं यदुक्तं तस्यार्थिकहेतुत्वास्याक्षेपनिरासायानुवादकोऽतशब्द इत्यर्थ। उक्तं विवृणोति- यस्मादिति। तस्मादित्युत्तरेण संबन्ध। ’यदल्पं तदनित्यम्‌’ ’यत्कृतकं तदनित्यम्‌’ इति न्यायवती ’तद्यथेह’ इत्यादिश्रुति कर्मफलाक्षयत्वश्रुतेर्बाधका। तस्मात्‌ ’अतोऽन्यदार्तम्‌’ इति श्रुत्या अनात्ममात्रस्यानित्यत्वविवेकात्‌ वैराग्यलाभ इति भाव। मुमुक्षां संभावयति- तथेहि। यथा वेद कर्मफलानित्यत्वं दर्शयति, तथा ब्रह्मज्ञानात्‌ प्रशान्तशोकानिलमपारं स्वयंज्योतिरानन्दं दर्शयतीत्यर्थ। जीवत्वादेरध्यासोक्त्या ब्रह्मत्वसंभव उक्त एवेति भाव। एवमथात शब्दाभ्यां पुष्कलकारणवतोऽधिकारिण समर्थनात्‌ शास्त्रमारब्धव्यमित्याह- तस्मादिति। सुत्रवाक्यपूरणार्थमध्याहृतकर्तव्यपदान्वयार्थं ब्रह्मजिज्ञासापदेन विचारं लक्षयितुं तस्य स्वाभिमतसमासकथनेनावयवार्थं दर्शयति- बह्मण इति। ननु धर्माय जिज्ञासा इतिवत्‌ ब्रह्मणे जिज्ञासेति चतुर्थीसमास किं न स्यादिति चेत्‌ । उच्यते-जिज्ञासा पदस्य हि मुख्यार्थं इच्छा, तस्या प्रथमं कर्मकारकमपेक्षितं पश्चात्‌ फलं,ततस्चादौ कर्मज्ञानार्थं षष्ठिसमासो युक्त। कर्मण्युक्ते सत्यर्थात्‌ फलमुक्तं भवति, इच्छाया कर्मण एवफलत्वात्‌। यथा स्वर्गस्येच्छा इत्युक्ते स्वर्गस्य फलत्वं लभते तद्वत्‌। अत एव ’धर्मजिज्ञासा’ इत्यत्रापि ’सा हि तस्य ज्ञातुमिच्छा’ इति इच्छां गृहीत्वा षष्ठीसमासो दर्शित। विचारलक्षणायां तु विचारस्य क्लेशात्मकतया प्रथमं फलाकाङ्‌क्षत्वात्‌ धर्माय जिज्ञासे चतुर्थसमास उक्त, तथा वृत्तिकारैर्ब्रह्मणे जिज्ञासा इत्युकतं चेदस्तु ज्ञानत्वेन ब्रह्मण फलत्वादिति। अधुना ब्रह्मपदार्थमाह- ब्रह्म चेति। ननु ’ब्रह्मक्षत्रमिदं ब्रह्म आयाति ब्रह्म स्वयम्भूर्ब्रह्म प्रजापति’ इति श्रुतिषु लोके च ब्राह्मणत्वजातौ जीवे नेदे कमलासने च ब्रह्मशब्द प्रयुज्यत इत्याशङ्‌काह -अत एवेति। जगत्कारणत्वलक्षणप्रतिपादकसूत्रासांगत्यप्रसङ्‌गादेवेत्यर्थ। वृत्त्यन्तरे शेषे षष्ठीत्युक्तं दूषयति- ब्रह्मण इतीति। संबन्धसामान्यं शेष। जिज्ञासेत्यत्र सन्प्रत्यवाच्याया इच्छाया ज्ञानं कर्म, तस्य ज्ञानस्य ब्रह्म कर्म। तत्र सकर्मकक्रियाया कर्मज्ञानं विना ज्ञातुमशक्यत्वात्‌, इच्छाया विषयज्ञानजन्यत्वाच्च प्रथमापेक्षितं कर्मैव षष्ट्या वाच्यं न शेष इत्यर्थ। ननु प्रमाणादिकमन्यदेव तत्कर्मास्तु ब्रह्म तु शेषितया संबध्यतां तत्राह -जिज्ञास्यान्तरेति। श्रुतं कर्म त्यक्त्वान्यदश्रुतं कल्पयन्‌ ’पिण्डमुत्सृज्य करं लेढि’ इति न्यायमनुसरतीति भाव। गूढाभिसंधि शङ्‌क्यते-- नन्विति। ’षष्ठी शेषे’ इति विधानात्‌,षष्ठ्या संवन्धमात्रं प्रतीतमपि विशेषाकाङ्‌क्षायां सकर्मकक्रियासंनिधानात्‌ कर्मत्वे पर्यवस्यतीत्यर्थ। अभिसंधिमजानन्निवोत्तरमाह -एवमपीति । कर्मलाभेपि प्रत्यक्षं ’कर्तृकर्मणो कृति’ इति शूत्रेण जिज्ञासापदस्याकारप्रत्ययान्तत्वेन कृदन्तस्य योगे विहितं प्रथमापेक्षितं च कर्मत्वं त्यक्त्वा परोक्षमशाब्दं कल्पयत इत्यर्थ। शेषवादी स्वाभिसंधिमुद्धाटयति-न व्यर्थ इति। शेषषष्ठ्यां ब्रह्मसंबन्धिनी जिज्ञासा प्रतिज्ञाता भवति। तत्र यानि ब्रह्माश्रितानि लक्षणप्रमाणयुक्तिज्ञानसाधनफलानि तेषामपि विचार प्रतिज्ञातो भवति। तज्जिज्ञासाया अपि ब्रह्मज्ञानार्थत्वेन ब्रह्मसंबन्धित्वात्‌। कर्मणछषष्ठ्यां तु ब्रह्मकर्मक एव विचार प्रतिज्ञातो भवतीत्यभिसंधिना शेषषष्ठीत्युच्यते। अतो मत्प्रयासो न व्यर्थ। ब्रह्मतत्संबन्धिनां सर्वेषां विचारप्रतिज्ञानमर्थ फलं यस्य तत्त्वादित्यर्थ। त्वत्प्रयासस्येदं फलं न युक्तं, सूत्रेण मुखत प्रधानस्य ब्रह्मणो विचारे प्रतिज्ञाते सति तदुपकरमानां विचारस्यार्थिकप्रतिज्ञाया उदितत्वादित्याह सिद्धान्ती- न प्रधानेति। संगृहीतमर्थं संदृष्टान्तं व्याकरोति-- ब्रह्महीत्यादिना। ’तद्विजिज्ञासस्व’ इति मूलश्रुत्यनुसाराच्च कर्मणि

षष्ठीत्याह- श्रुत्यनुगमाच्चेति। श्रुतिसूत्रयोरेकार्थत्वलाभाच्चेत्यर्थ। जिज्ञासापदस्यावयवार्थमाह- ज्ञातुमिति। नन्वनवगते वस्तुनीच्छाया अदर्शनात्‌ तस्या मूलं विषयज्ञानं वक्तव्यम्‌। ब्रह्मज्ञानं तु जिज्ञासाया फलं, तदेव मूलं कथमित्याशङ्‌क्याह- अवगतीति।

आवरणनिव-त्तिरूपाभिव्यक्तिमच्चैतन्यमवगति पर्यन्तोऽवधिर्यस्याखण्डसाक्षात्कारवृत्तिज्ञानस्य तदेव जिज्ञासाया कर्म, तदेव फलम्‌। मूलं त्वापातज्ञानमित्यधुना वक्ष्यत इति फलमूलज्ञानयोर्भेदान्न जिज्ञासानुपपत्तिरित्यर्थ। ननु गमनस्य ग्राम कर्म, तत्प्राप्ति फलमिति भेदातम कर्म एव फलमित्ययुक्तं तत्राह- फलेति। क्रियान्तरे तयोर्भेदेऽपि

इच्छाया फलविषयत्वात्‌ कर्मैव फलमित्यर्थ। ननु ज्ञानावगत्योरैक्याद्भेदोक्तिरयुक्तेत्यत आह -ज्ञानेनेति। ज्ञानं वृत्ति अवगतिस्तत्फलं इति भेद इति भाव। अवगन्तुमभिव्यञ्जयितुम्‌। अवगते फलत्वं स्फुटयति- ब्रह्मेति। हिशब्दोक्तं हेतुमाह- निशेषेति। बीजमविद्या आदिर्यस्यानर्यस्य तन्नाशकत्वादित्यर्थ। अवयवार्थमुक्त्वा सूत्रावाक्यार्थमाह- तस्मादति। अत्र सन्प्रत्ययस्य विचारलक्षकत्वं तव्यप्रत्ययेन सूचयति। अथातशब्दाभायामधिकारिण साधितत्त्वात्तेन ब्रह्मज्ञानाय वचार कर्तव्य इत्यर्थ।। इति तृतीयं वर्णकम्‌।। प्रथमवर्मके वन्धस्याध्यसत्वोक्त्या विषयादिप्रसिद्धावपि ब्रह्मप्रद्ध्यप्रसिद्ध्योर्विषयादिसंभवासंभवाभ्यां शास्त्रारम्भसंदेहे पूर्वपक्षमाह- तत्पुनरपि। पुनशब्दो वर्णकान्तरद्योतनार्थ। यदि वेदान्तविचारात्प्रागेव ब्रह्मज्ञानं

तर्ह्यज्ञातत्वरूपविषयत्वं नास्ति, अज्ञानाभावेन तन्निवृत्तिरूपफलमपि नास्तीति न विचारयितव्यम्‌। अथज्ञातं केनापि तर्हि तदुद्देशेन विचार कर्तुं न शक्यते, अज्ञातस्योद्देशायोगात्‌। थथा च बुद्धावनारूढस्य विचारात्मकशास्त्रेण वेदान्तेश्च प्रतिपादनायोगात्‌। तत्प्रतिपाद्यत्वस्वरूप संवन्धो नास्तीति ज्ञानानत्पत्ते फलमपि नास्तीत्यनारभ्यं शास्त्रमित्यर्थ।। आपातप्रसिद्ध्या विषयादिलाभादारम्भणीयमिति सिद्धान्तयति- उच्यत इत्यादिना। प्रसिद्धं तावदित्यर्थ। अस्तित्वस्याप्रकृतत्वेनास्तिपदस्य प्रसिद्धिपरत्वात्‌। ननु केन मानेन ब्रह्मण प्रसिद्धि। न च ’सत्यं ज्ञानमनन्तं ब्रह्म’ इति श्रुत्या सेति वाच्यम्‌। ब्रह्मपदस्य लोके संगतिग्रहाभावेन तद्धटितवाक्यस्याबोधकत्वादित्याशङ्‌क्यब्रह्मपदव्युत्पत्या प्रथमं तस्य निर्गुमस्य सगुणस्य च प्रसिद्धिरित्याह- ब्रह्मशब्दस्य हीति। अस्यार्थ-श्रुतौ सूत्रे च ब्रह्मपदव्युत्पत्त्या कश्चिदर्थोऽस्तीति ज्ञायते, प्रमाणवाक्ये निरर्थकशब्दप्रयोगादर्शनात्‌। स चार्थो महत्वरूप इति व्याकरणाभिन्नश्चीयते, ’बृहि वृद्धौ’ इति स्मरणम्‌। सा च वृद्धिर्निरवधिकमहत्वमिति संकोचकाभात्‌, श्रुतावनन्तपदेन सह प्रयोगाच्च ज्ञायते। निरवधिकमहत्वं चान्तवत्त्वादिदोषवत्वे च न संभवति, लोके गुशहीनदोषवतोरल्पत्वप्रसिद्धे। अतो बृंहमाद्ब्रह्मेति व्युत्पत्या देशकालवस्तुत परिच्छेदाभावरूपं नित्यत्वं प्रतीयते। अविद्यादिदोषशून्यत्वं शुद्धत्वम्‌। जाड्यराहित्यं बुद्धत्वम्‌। बन्धकालेऽपि स्वतोवन्धभावो मुक्तत्वं च प्रतीयते। एवं सकल दोषशून्यं निर्गुणं प्रसिद्धम्‌। थथा सर्वज्ञत्वादिगुमकं च तत्पदवाच्यं प्रसिद्धम्‌। ज्ञेयस्य कार्यस्य वा परिशेषेऽल्पत्वप्रसङ्‌गेन सर्वज्ञत्वस्य सर्वकार्यशक्तिमत्त्वस्य च लाभादिति। एवं तत्पदात्प्रसिद्धेरप्रमाणत्वेनापातत्वादज्ञानानिवर्तकत्वाज्जिज्ञासासोपपत्तिरित्युक्त्वा त्वंपदार्थात्मनपि ब्राह्मण प्रसिद्ध्या तदुपपत्तिरत्याह-सर्वस्येति। सर्वस्य लकस्य योऽयमात्मातदभेदाद्रह्मण प्रसिद्धिरित्यर्थ। नन्वात्मनप्रसिद्धि केत्यत आह -सर्वो हीति। अहमस्मीति न प्रत्येतीति न किंतु प्रत्येत्येव। सैव सच्चिदात्मन प्रसिद्धिरित्यर्थ। आत्मन कुत सत्तेति शून्यमतमाशङ्‌क्याह- यदि हीतिति। आत्मन शून्यस्य प्रतीतौ अहं नास्मीति लोके जानीयात्‌। लोकस्तु अहमस्मीति जानाति तस्मादात्मनोऽस्तित्वप्रसिद्धित्यर्थ। आत्मप्रसिद्धावपि ब्रह्मण किमायातं तत्राह- यदीति। अज्ञातत्वाभावेन विषयाद्यभावादविचार्यत्वं प्राप्तमित्यर्थ। यथा इदं रजतमिति वस्तुत शुक्तिप्रसिद्धिस्तद्वत्‌ अहमस्मीति सत्त्वचैतन्यरूपत्वसामान्येन वस्तुतो ब्रह्मम प्रसिद्धि नेयं पूर्णानन्दब्रह्मस्वरूपविशेषगोचरा वादिनां विवादाभावप्रसङ्‌गात्‌। न हि शुक्तित्वविशेषदर्शने सति रजतं रङ्‌गमन्यद्वेति विप्रतिपत्तिरस्ति। अतो विप्रतिपत्त्यन्यथानुपपत्या सामान्यत प्रसिद्धावपि विशेषस्याज्ञातत्वाद्विषयादिसिद्धिरिति सिद्धान्तयति न इत्यादिना। सामान्यविशेषभाव स्वत्मनि सच्चित्पूर्णादिपदवाच्यभेदात्‌ कल्पित इति मन्तव्यम्‌। स्थूलसूक्ष्मक्रमेण विप्रतिपत्तीरुपन्यस्यति- देहमात्रमित्यादिना। शास्त्रज्ञानशुन्याप्राकृता। वेदबाह्यमतान्युक्त्वा तार्किकादिमतमाह - अस्तीति। सांख्यमतमाह -भोक्तेति। किमात्मा देहादिरूप उत तद्भिन्न इति विप्रतिपत्तिकोटित्वेन देहेन्द्रियमनोबुद्धिशून्यन्युक्त्व तद्भिन्न इति विप्रतिपत्तिकोटित्वेन देहेन्द्रियमनोबुद्धिशून्यान्युक्त्वा तद्भिन्नेपि कर्तृत्वादिमान्न वेति विप्रतिपत्तिकोटित्वेन तार्किकसांख्यपक्षावुपन्यस्याकर्तापीश्वराद्भिन्नो न वेति विवादकोटित्वेन

योगिमतमाह- अस्ति तद्व्यतिरिक्त ईश्वर इति। निरतिशयं गृहीत्वा ईश्वर सर्वज्ञत्वादिसंपन्न इति योगिनो वदन्ति।

भेदकोटिमुक्त्वा सिद्धान्तकोटिमाह- आत्मा स भोक्तुरिति। भक्तुर्जीवस्याकर्तु साक्षिण स ईश्वर आत्मास्वरूपमिति वेदान्तिनो वदन्तीत्यर्थ। विप्रतिपत्तूरुपसंहरति- एवं बहव इति। विप्रतिपत्तीनां प्रपञ्चो

निरासश्च विवरणोपन्यासेन दर्शित सुखबोधायेतीहोपरम्यते। तत्र युक्तिवाक्याश्रय सिद्धान्तिन जीवो ब्रह्मैव आत्मत्वात्‌, ब्रह्मवत्‌ इत्यादि युक्ते, ’तत्त्वमसि’ इत्यादिश्रुतेश्चाबाधिताया सत्वात्‌। अन्ये तु देहादिरात्मा, अहंप्रत्ययगोचरत्वात्‌, व्यतिरेकेण घटादिवदित्यादियुक्त्याभासं,’स वा एष पुरुषोन्नमयरस’ इन्द्रियसंवादे ’चक्षुरादयस्ते हवाचमूचु’ ’मन उवाच’ ,’योऽयं’ ’विज्ञानमय’,’असदेवेदमग्र आसीत्‌’, ’कर्ता बोद्धा अनश्रन्तन्नन्य’,’आत्मानमन्तरो यमयति’ इति वाक्याभासं चाश्रिता इति विभाग। देहादिरनात्मा, भौतिकत्वात्‌, दृश्यत्वात्‌ इत्यादिन्यायै,’आनन्दमयोऽभ्यासात्‌’ इत्यादिसूत्रैश्चासत्वं वक्ष्यते। ननु सन्तु विप्रतिपत्तयस्तथापि यस्य मन्मते श्रद्धा तदाश्रयणात्तस्यस्वार्थ सेत्स्यते किं ब्रह्मविचारारम्भेणेत्यत आह- तत्राविचार्येति।

ब्रह्मात्मैक्यविज्ञानादेव मुक्तिरिति वस्तुगति। मतान्तराश्रयमे तदभावान्मोक्षसिद्धि। किंचात्मानमन्यथा ज्ञात्वा तत्पापेन संसारान्धकूपे पतेत्‌,’ अन्धं तमप्रविशन्ति’ ’ये के चात्महनो जना’ इति श्रुते, ’योऽन्यथा सन्तमात्मानमन्यथा प्रतिपद्यते। कि तेन न कृतं पापं चौरेणात्मापहारिणा।।’ इति वचनाच्चेत्यर्थ। अत सर्वेषां मुमुक्षूणां निश्रेयसफलाय वेदाविचार कर्तव्य इतिसूत्रार्थमुपसंहरति- तस्मादिति।

बन्धस्याध्यस्तत्वेन विषयादिसद्भावादगतार्थत्वात्‌, अधिकारिलाभादापादप्रसिद्ध्या विपयदिसंभवीच्च वेदान्तविषया मीमांसापूजिता विचारणा, वेदान्ताविरोधिनो ये तर्कास्तन्त्रान्तरस्थास्तान्युपकरणानि यस्या सा निश्रेयसायारभ्यत इत्यर्थ। ननु सूत्रे विचारवाचिपदाभावात्तदारम्भ कथं सूत्रार्थ इत्यत आह- ब्रह्मेति। ब्रह्मज्ञानेच्छोक्तिद्वारा विचारं लक्षयित्वा तत्कर्तव्यतां ब्रवीतीति भाव। एवं प्रथमसूत्रस्य चत्वारोऽर्था व्याख्यानचतुष्टयेन दर्शिता। सूत्रस्य चानेकार्थत्वं भूषणम्‌। नन्विदं सूत्रं शास्त्राद्बहि स्थित्वा शास्त्रमारम्भर्यति अन्तर्भूत्वा वा। आद्ये तस्य हेयता, शास्त्रसंबन्धात्‌। द्वितीये तस्यारम्भकं वाच्यम्‌। न च स्वयमेवारम्भकं, स्वस्मात्‌ त्वोत्पत्तेरित्यात्मात्माश्रयात्‌। न चारम्भकान्तरं पश्याम इति। उच्यते-श्रवणविधिना आरब्दमिदं शास्त्रं शास्त्रान्तर्गतमेव शास्त्रारम्भं प्रतिपादयति। यथाध्ययनविधिर्वेदान्तर्गत एव क-त्स्नवेदस्याध्ययने प्रयुङ्‌क्ते तद्वदित्यनवद्यम्‌।।१।। प्रथमसूत्रेण शास्त्रारम्भमुपपाद्य शास्त्रमारभमाण पूर्वोत्तराधिकरणयो संगतिं वक्तुं वृत्तं कीर्तयति- ब्रह्मेति। मुमुक्षुणा ब्रह्मज्ञानाय वेदान्तविचार कर्तव्य इत्युक्तम्‌। ब्रह्मणो विचार्यत्वोक्त्वा अर्थात्‌ प्रमाणादि विचाराणां प्रतिज्ञातत्वेऽपि ब्रह्मप्रमाणं विना कर्तुमशक्यत्वात्‌, तत्स्वरूपज्ञानायादौ लक्षमं वक्तव्यं, तन्न संभवतीत्याक्षिप्‌ सूत्रकृतं पूजयन्नेवलक्षणसूत्रमवधारयति-किं लक्षणकमिति। किमाक्षेपे। नास्तेव लक्षणमित्यर्थ। आक्षेपेणास्योत्थानादाक्षेपसंगति। लक्षणद्योतिवेदान्तानां लक्ष्ये ब्रह्मणि समन्वयोक्ते श्रुतिशाखाध्यायपादसंगतय। तथा हि-’यतो वा इमानि भूतानि जायन्ते’ इत्यादि वाक्यं विषय। तत्किं ब्रह्मणो लक्षणं न वेति संदेह। तत्र पूर्वपक्षे ब्रह्मस्वरूपसिद्ध्या मुक्त्यसिद्धि फलं सिद्धान्ते तत्सिद्धिरिति भेद। यद्यप्याक्षेपसंगतौ पूर्वाधिकरणफलमेव फलमिति कृत्वा पृथङ्‌ न वक्तव्यम्‌। तदुक्तम्‌-’आक्षेपे चापवादे च प्रास्यां लक्षण कर्मणि। प्रयोजनं न वक्तव्यं यच्च कृत्वा प्रवर्तते’ इति। तथापि स्पष्टार्थमुक्तमिति मन्तव्यम्‌। यत्र पूर्वाधिकरणसिद्धान्तेन पर्वपक्ष तत्रापवादिकी संगति प्राप्तिस्तदर्था चिन्ता। तत्र नेति प्राप्तं, जन्मादेर्जगद्धर्मत्वेन ब्रह्मलक्षणत्वायोगात्‌। न च जगदुपादानत्वे सति कर्तृत्वं लक्षणमिति वाच्यं, कर्तुरुपादानत्वे दृष्टान्ताभावेनानुमानाप्रवृत्ते। न च श्रौतस्य ब्रह्मण श्रुत्यैव लक्षणसिद्धे किमनुमानेनेति वाच्यं, अनुमानस्य श्रुत्यनुमानस्य श्रुत्यानुग्राहकत्वेन तदभावे तद्विरोधे वा श्रुत्यर्थासिद्धे। न च जगत्कर्तृत्वमुपादानत्वं वा प्रत्येकं लक्षणमस्त्विति वाच्यं, कर्तृमात्रस्योपादानाद्भिन्नस्य ब्रह्मत्वायोगात्‌, वस्तुत परिच्छेदादिति प्राप्ते पुरुषाभ्यूहमात्रस्यानुमानस्याप्रतिष्ठितस्यातीन्द्रियार्थे स्वातन्त््रयायोगात्‌ अपौरुषेयतया निर्दोषश्रुत्युक्तोभयकारत्वस्य सुखादिदृष्टान्तेन संभवयितुं शक्यत्वात्‌, तदेव वक्षणमिति सिद्धान्तयति- जन्माद्यस्य यत इति। अत्र अद्यपि जगज्जन्मस्थितिलयकारणत्वं लक्षणं प्रतिपाद्यते तथाप्यग्रे ’प्रकृतिश्च’- इत्यधिकरणे तत्कारणत्वं न कर्तृत्वमात्रं किंतु कर्तृत्वोपादानत्वोभयरूपत्वमिति वक्ष्यमाणं सिद्धवत्कृत्योभयकारणत्वं लक्षणमित्युच्यत इति न पौनरुक्त्यम्‌। ननु जिज्ञास्यनिर्गुण्व्राह्मण कारणत्वं कथं

लक्षणमिति उच्यते-यथा रजतं शक्तेर्लक्षमं यद्रजतं सा शुक्तिरिति तथा यज्जगत्कारणं तद्ब्रह्मेति कल्पितं कारणत्वं तटस्थं सदेव ब्रह्मणो लक्षणमित्यनवद्यम्‌।। सूत्रं व्याचष्टे-- जन्मेत्यादिना। बह्व्रुाीहौ पदार्था सर्वे

वाक्यार्थस्यान्यपदार्थस्य विशेषणानि। यथा चित्रगोर्देवदत्तस्य चित्रा गावतद्वदत्रापि जन्मादीति नपुंसकैकवचनद्योतितस्य

शमाहारस्य जन्मस्थितिभङ्‌गस्य जन्म विशेषणं, तथा च जन्मन समासार्थैकदेशस्य गुमत्वेन संविज्ञानं यस्मिन्‌ बह्व्रुाीहौ स तद्गुणसंविज्ञान इत्यर्थ। तत्र यज्जन्कारणं तद्ब्रह्मत्वविधानमयुक्तं, स्थितिलयकारणाद्ङिन्नत्वेन ज्ञाते ब्रह्मत्वस्य ज्ञातुमशक्यत्वात्‌। अतो जन्मस्थितिभङ्‌गैर्निरूपितानि त्रीणि कारणत्वानि मिलितान्येव लक्षणमिति मत्वा सूत्रे समाहारो द्योतित इति ध्येयम्‌। नन्वादित्वं जन्मन कथं ज्ञातव्यं, संसारस्यानादित्वादित्यत आह- जन्मनशचेति। मूलश्रुत्या वस्तुगत्या चादित्वं ज्ञात्वा तदपेक्ष्य सूत्रकृता जन्मन आदित्यमुक्तमित्यर्थ। इदम प्रत्यक्षार्थमात्रवाचित्वमासङ्‌क्योपस्थितसर्वकार्यवाचित्वमाह- अस्येतीत। वियदादिजगतो नित्यत्वात्‌ न जन्मासंबन्ध इत्यत आह- षष्ठीति। वियदादिमहाभूतानां जन्मादिसंबन्धो वक्ष्यत इति भाव। ननु जगतो जन्मादेर्वा ब्रह्मसंबन्धाभावान्न लक्षणत्वमित्याशङ्‌क्य तत्कारणत्वं लक्षणमिति पञ्चम्यर्थमाह- यत इतीति। यच्छब्देन सत्यं ज्ञानमनन्तं आनन्दरूरं वस्तूच्यते ’आनन्दाद्ध्येव’ इति निर्णीत्वात्‌। तथा च स्वरूपलक्षणसिद्धिरिति मन्तव्यम्‌। पदार्थमुक्त्वा पूर्वसूत्रस्थब्रह्मपदानुपङ्‌गेण तच्छब्दाध्याहारेण च सूत्रावाक्यार्थमाह- अस्येत्यादिना। कारणस्य सर्वज्ञत्वादिसंभावानार्थानि जगतो विशेषाणानि। यथा कुम्भकार प्रथमं कुम्भकारशब्देनविकल्पितं पृथुबुध्नोदराकारस्वरूपं बुद्धावालिख्य तदात्मना कुम्भं व्याकरोति-बहि प्रकटयति, तथा परमकारणमपि स्वेत्सितनामरूपात्मना व्याकरोतीत्यनुमीयत इति मत्वाह- नामरूपाभ्यामिति। इत्थंभावे तृतीया। आद्यकार्यं चेतनजन्ये,कार्यत्वात्‌, कुम्भवदिति प्रधानशून्ययोर्निरास। हिरण्यगर्भादिजीवजन्यत्वं निरस्यति- अनेकेति। श्राद्धवैश्वानरेष्ट्यादौ पितापुत्रयो कर्तृभक्त्रोर्भेदात्पृथगुक्ति। ’यो ब्रह्माणं विदधाति पूर्वम्‌’सर्व एत आत्मनो व्युच्चरन्ति'इति श्रुत्या स्थूलसूक्ष्मदेहोपाधिद्वारा जीवानां कार्यत्वेन जगन्मध्यपातित्वान्न जगत्कारणत्वमित्यर्थ। कारणस्य सर्वज्ञत्वं संभावयति- प्रतिनियतेति। प्रतिनियतानि व्यवस्थितानि देशकालनिमित्तानि येषां क्रियाफलानां तदाश्रयस्येत्यर्थ। स्वर्गस्य क्रियाफलस्य मेरुपृष्ठं देश। देहपातादूर्ध्वं काल उत्तरायणादिनिमित्तं च प्रतिनितम्‌। एवं राजसेवाफले ग्रामादेर्दैशादिव्यस्था ज्ञेया। तथा च यथा सेवाफलं देशाद्यभिज्ञदातृकं तथा कर्मफलं,फलत्वादितिसर्वज्ञत्वसिद्धिरिति भाव। सर्वशक्तित्वं साभावयति- -मनसापीति। नन्वन्येपि वृदधिपरिणामदयो भावविकारा सन्तीति किमिति जन्मादित्यादितिपदेन न गृह्यन्ते तत्राह -अन्येषामिति। वृद्धिपरिणामयोर्जन्मनि अपक्षयस्य नाशेऽन्तर्भाव इति भाव। ननु ’जायते ,अस्ति, वर्धते, विपरिणमते, अपक्षीयते, विनश्यति’ इति यास्कमुनिवाक्यं एतत्सूत्रमूलं किं न स्यादत आह- यास्केति। यास्कमुनि किल महाभूतानामुत्पन्नानां स्थितिकाले भौतिकेषु प्रत्यक्षेण जन्मादिषट्कमुपलभ्य निरुक्तवाक्यं चकार। तन्मूलीकृत्य जन्मादिषट्ककारणत्वं लक्षणं सूत्रार्थ इति ग्रहणे सूत्रकृता ब्रह्मलक्षणं न संगृहीतं किंतु महाभूतानां लक्षणमुक्तमिति शङ्‌का स्यात्‌ सा मा भूतिति ये श्रुत्युक्ता जन्मादयस्त एव गृह्यन्त इत्यर्थ। यदि निरुक्तस्यापि श्रुतिमूलमिति महाभूतजन्मादिजन्मादिकमर्थस्तर्हि सा श्रुतिरेव सूत्रस्य मूलमस्तु, किमन्तर्गडुना निरुक्तेनेति भाव। यदि जगतो ब्रह्मातिरिक्तं कारणं स्यात्‌ तदा ब्रह्मलक्षणस्य तत्रातिव्याप्त्यादिदोप स्यात्‌, अतस्तन्निरासाय लक्षणसूत्रेण ब्रह्म विना जगज्जन्मादिकं न संभवति, कारणान्तरासंभवादिति युक्ति सूत्रिता। सा तर्कपादे विस्तरेण वक्ष्यते। अधुना संक्षेपेण तां दर्यति- न यथोक्तेत्यादिना। नामरूपाभां व्याकृतत्येत्यादिनां च चतुर्णां जगद्विशेषणानां व्याख्यानावसरे प्रधानशून्ययो संसारिणश्च निरासो दर्शित। परमाणूनामचेतनानां स्वत प्रवृत्त्ययोगात्‌, जीवान्यस्य ज्ञानशून्यत्वनियमेनानुमानात्‌ सर्वज्ञेश्वरासिद्धौ तेषां प्रारकाभावात्‌, जगदारम्भकत्वासाभव इति भाव। स्वभावादेव विचित्रं जगदिति लोकायतस्तं प्रत्याह- न चेति। जगत उत्पत्त्यादि संभावयितुं न शक्यमित्यन्वय। किं स्वयमेव स्वस्य हेतुरिति स्वभाव उत कारणानपेक्षत्वम्‌। नाद्य,आत्माश्रयात्‌। न द्वितीय इत्याह- विशिष्टेति। विशिष्टान्यसाधारणानि देशकालनिमित्तानि। तेषां कार्यार्थिभिरुपादीयमानत्वात्‌ कार्यस्य कारणानपेक्षत्वं न युक्तमित्यर्थ। अनेपेक्षत्वे धान्यार्थिनां भूविशेषे वर्षादिकाले बीजादिनिमित्ते च प्रवृत्तिर्न स्यादिति भाव। पूर्वोक्तसर्वज्ञत्वादिविशेषणकमीश्वरं मुक्त्वा जगत

उत्पत्यादिकं न संभवतीति भाष्येण कर्तारं विना कार्यं नास्तीति व्यतिरेक उक्त। तेन यत्कार्यं तत्सकर्तृकमिति व्याप्तिर्ज्ञायते। एतदेव व्याप्तिज्ञानं जगति पक्षे कर्तारं साधयत्‌ सर्वज्ञेश्वरं साधयति कि श्रुत्येति तार्किकाणां

भ्रान्तिमुपन्यस्यति- एतदेवेति। एतदेवानुमानमेव साधनं न श्रुतिरिति मन्यन्त इति योजना। अथवा एतद्व्याप्तिज्ञानमेव श्रुत्यनुग्राहकयुक्तिमात्रत्वेनास्मत्संमतं सदनुमानं स्वतन्त्रमिति मन्यन्त इत्यर्थ। सर्वज्ञत्वमादिशब्दार्थ। यद्वा व्याप्तिज्ञानसहकृतमेतल्लक्षणमेवानुमानं स्वतन्त्रं मन्यन्त इत्यर्थ। तत्रायं विभाग-व्याप्तिज्ञानात्‌ जगत कर्तस्तीत्यस्तित्वसिद्धि। पश्यात्‌ स कर्ता, सर्वज्ञ, जगत्कारणत्वात्‌, व्यतिरेकेण कुलालादिवदिति सर्वज्ञत्वस्द्धिर्लक्षणादिति।

अत्र मन्यन्त इत्यनुमानस्यभासं सूचितम्‌। तथाहि-अङ्‌कुरादौ तावज्जीव कर्ता न भवति जीवाद्भिन्नस्य घटवदचेतनत्वनियमादन्य कर्ता नास्त्येवेति व्यतिरेकनिश्चयात्‌, यत्कार्यं तत्सकर्तृकतमिति व्याप्तिज्ञानासिद्धि। लक्षणलिङ्‌कानुमाने तु बाध अशरीरस्य जन्मज्ञानायोगात्‌, यज्ञानं तन्मनोजन्यसिति व्याप्तिविरोधेन नित्यज्ञानासिद्धेर्ज्ञानाचभावनिश्चयात्‌, तस्मादतीन्द्रियार्थे श्रुतिरेव शरणम्‌। श्रुत्यर्थसंभावनार्थत्वेनुमानं युक्तिमात्रं न स्वतन्त्रमिति भाव। नन्विदमयुक्तं श्रुतेरनुमानान्तर्भावमभिप्रेत्य भवदीयसूत्रकृतानुमानस्यैवोपन्यस्यत्वादिति वैदेषिक शङ्‌कते- नन्विति। अतो मन्यन्ते इत्यनुमानस्याभासोक्तिरयक्तेति भाव। यदि श्रुतीनां स्वतन्त्रमानत्वं न स्यात्तर्हि ’तत्तु समन्वयात्‌’ इत्यादिना तासां तात्पर्यं सूत्रकृन्न विचारयेत्‌, तस्मादुत्तरसूत्राणां श्रुतिविचारार्थत्वात्‌ जन्मादिसूत्रेऽपि श्रुतेरेव स्वातन्त््रयेण विचार्यते नानुमानमिति परिहरति- नेति। किं च मुमुक्षोर्ब्रह्मावगतिरभीषटा यदर्थमस्य शास्त्रस्यारम्भ, सा च नानुमानात्‌, ’ते त्वौपनिषदम्‌’ इति श्रुते। अतो नानुमानं विचार्यमित्याह- वाक्यार्थेति। वाक्यस्य तदर्थस्यच विचाराद्यध्यवसानं तात्पर्यनिश्चय प्रमेयसंभवनिश्चयश्च तेन जाता ब्रह्मावगतिर्मुक्त्ये भवतीत्यर्थ। संभवो बाधाभाव। ननु किमनुमानमपेक्षितमेव नित्याह- सत्सु त्विति। विमतमभिन्ननिमित्तोपादानकं, कार्यत्वादूर्णनाभ्यारब्धतन्त्वादिवत्‌,विमतं चेतनप्रकृतिकं, कार्यत्वात्‌, सुखादिवदित्यनुमानं श्रुत्यर्थदार्ढ्यायापेक्षितमित्यर्थ। दार्ढ्यं संशयलिपर्यासनिवृत्ति। ’मन्तव्य’इति श्रुतार्थस्तर्केण संभावनीय इत्यर्थ। यथा कश्चित्‌ गान्धारदेशेभ्यश्चोरैरन्यत्रारण्ये बद्धनेत्र एव त्यक्त केनचिन्मुक्तबन्धस्तदुक्तमार्गग्रहसमर्थ पण्डित स्वयं तर्ककुशलो मेधावी स्देशानेव प्राप्नुयात्‌ एवमेवेहाविद्याकामादिभिस्वरूपानन्दप्राच्याव्यास्मिन्नरण्ये संसारे क्षिप्त केनचिद्दयापरवशेनाचार्येण नासि त्वे संसारी किंतु ’तत्वमसि’इत्युपदिष्टस्वरूप स्वयं तर्ककुशलश्चेत्‌ स्वरूपं जानीयान्नान्यथेति। श्रुति स्वस्या पुरुमतिरूपतर्कापेक्षां दर्शयतीत्याह- पण्डित इति। आत्मन श्रुतेरित्यर्थ। ननु ब्रह्मणो मननाद्यपेक्षा न युक्ता,वेदार्थत्वात्‌, धर्मवत्‌। किंतु श्रुतिलिङ्‌गवाक्यादय एवापेक्षिता इत्यत आह- नेति। जिज्ञास्ये धर्म इव जिज्ञास्ये ब्रह्मणीति व्याख्येयम्‌। अनुभवो ब्रह्मसाक्षात्काराख्यो विद्वदनुभव। आदिपदान्मनननिदिध्यासनयोर्ग्राह। तत्र हेतुमाह -अनुभवेति। मुक्त्यर्थं ब्रह्मज्ञानस्य शब्दस्य साक्षात्कारावसानत्वापेक्षणात्‌ प्रत्यग्भूतसिद्धब्रह्मगोचरत्वेन साक्षात्कारफलकत्वसंभवात्‌, तदर्थं मननाद्यपेक्षा युक्ता। धर्मे तु नित्यपरोक्षे साध्ये साक्षात्कारस्यानपेक्षितत्वादसंभवाच्च श्रुत्या निर्णयमात्रमनुष्ठानायापेक्षितम्‌। लिङ्‌गादयस्तु श्रुत्यन्तरर्भूता एव श्रुतिर्द्वारा निर्णयोपयोगित्वेनापेक्ष्यन्ते न मननादय अनुपयोगादित्यर्थ। निरपेक्ष शब्द श्रुति। शब्दस्यार्थप्रकाशनासामर्थ्यं लिङ्‌गम्‌। पदं योग्यतरपदाकाङ्‌क्ष वाक्यम्‌। अङ्‌गवाक्यसापेक्षं प्रधानवाक्यं प्रकरणम्‌। क्रमपठितानामर्थानां क्रमपठितैर्यथाक्रमं संबन्ध स्थानम्‌। यथा ऐन्द्राग्न्यादय इष्टयो दश क्रमेण पठिता दशमन्त्राश्य ’इन्द्राग्नी रोचना दिवि’ इत्याद्या तत्र प्रथमेष्ठौ प्रथममन्त्रस्य विनियोग इत्याद्यूहनीयम्‌। संज्ञासाम्यं समाख्या। यथाध्वर्यवसंज्ञकानां मन्त्राणामाध्वर्यवसंज्ञके कर्मणि विनियोग इति विवेक। एवं तावद्ब्रह्म मननाद्यपेक्षं, वेदार्थत्वात्‌, धर्मवत्‌ इत्यनुमाने साध्यत्वेन धर्मस्यानुभवायोग्यत्वं, अनपेक्षितानुभवत्वं चोपाधिरित्युक्तम्‌। उपाधिव्यतिरेकाद्ब्रह्मणि मननाद्यपेक्षत्वं चोक्तम्‌। तत्र यदि वेदार्थमात्रेण ब्रह्मणो धर्मेण साम्यं त्वयोच्येत तर्हि कृतिसाध्यत्वं विधिनिषेधविकल्पोत्सर्गापवादाश्च ब्रह्मणि धर्मवत्‌ स्युरिति। विपक्षे बाधकमाह- पुरुषेत्यादिना। पुरुषकृत्यधीना आत्मलाभ उत्पत्तिर्यस्य तद्भावाच्च धर्मे श्रुत्यादीनामेव प्रामाण्यमित्यन्वय। धर्मस्य साध्यत्वं लौकिककर्मदृष्टान्तेन स्फुटयति -कर्तुमिति। लौकिकवदित्यर्थ। दृष्टान्तं स्फुटयति- यथेति। दार्ष्टान्तिकमाह- तथेति। तद्वद्धर्मस्य कर्तुमकर्तुं शक्यत्वमुक्त्वा अन्यथाकर्तुं शक्यत्वमाह- उदित

इति। धर्मस्य साध्यत्वमुपपाद्य तत्र विध्यादियोग्यतामाह- विधीति। विधिप्रतिषेधाश्च विकल्पादयश्च धर्मे साध्ये येऽर्थवन्त सावकाश भवन्ति ते ब्रह्मण्यपि स्युरित्यर्थ। ’यजेत’ ’न सुरां पिबेत्‌’ विधिनिषेधा। ्व्राीहिभिर्यवैर्या यजेतेति संभावितो विकल्प ग्रहणाग्रहणयोरैच्छिक। उदितानुदितहोमयोव्यर्वस्थितविकल्प। ’न हिंस्यात्‌’ इत्युपसर्ग,’अग्नीषोमीयं पशुमालभेत’ इत्यपवाद। तथा ’आहवनूये जुहोति’इत्युत्सर्ग,’अश्वस्य पदे पदे जुहोति’ इत्यपवाद इति विवेक। एते ब्रह्मणि स्युरित्यत्रेष्टापत्तिं वारयति-न इत्यादिना। भूतवस्तुविषयत्वात्‌। इत्यनेन। इदं वस्तु, एवं, नैवं, घटपटो वेति प्रकारविकल्प। अस्ति नास्ति वेति सत्तास्वरूपविकल्प। ननु वस्तुन्यपि आत्मादौ वादिनामस्ति नास्तीत्यादिविकल्पा न दृश्यन्ते तत्राह- विकन्पनास्त्विति। अस्तित्वादिकोटिस्मरणं पुरुषबुद्धिस्तमूला मनस्पन्दितमात्रा संशयविपर्ययविकल्पा न प्रमारूपा इत्यक्षरार्थ। अयं भाव-धर्मो हि यथा यथा ज्ञायते तथा तथा कर्तुं शक्यते इति यथाशास्त्रं पुरुषबुद्ध्यपेक्षा न प्रमारूपा एव भवन्ति, तत्साम्येन ब्रह्मण्यपि सर्वे विकल्पा यथार्था स्युरिति। तत्राप्येवममिति वदन्तं प्रत्याह- नेति। यदि

सिद्धवस्तुज्ञानमपि साध्यज्ञानवत्पुरुषबुद्धिमपेक्ष्य जायेत तदा सिद्धे विकल्पा यथार्था स्यु, न सिद्धवस्तुज्ञानं पौरुषं किं तर्हि प्रमाणवस्तुजन्यं, तथा च वस्तुन एकरूपत्वादेकमेव ज्ञानं प्रमा, अन्ये विकल्पा अयथार्था एवेत्यर्थ। अत्र दृष्टान्तमाह- नहि स्थाणाविति। स्थाणुरेवेत्यवधारणे सिद्धे सर्वेविकल्पा यथार्था न भवन्तीत्यर्थ। तत्र यद्वस्तुतन्त्रं तन्मथ्येति विभजते- तत्रेति। स्थाणावित्यर्थ। स्थाणुवुक्तन्यायं घटादिप्वति- एवमिति। प्रकृतमाह- तत्रैवं सतीति। सिद्धेऽर्थे ज्ञानप्रमात्वस्य वस्त्वधीनत्वे सति ब्रह्मज्ञानमपि वस्तुजन्यमेव यथार्थं न पबुरुषतन्त्रं भूतार्थविषत्वात्‌,स्थाणुज्ञानलदित्यर्थ। अत साध्येऽर्थे सर्वे विकल्पा पुंतन्त्रा न सिद्धेऽर्थे इति वैलक्षण्यात्‌ न धर्मसाम्यं ब्राह्मण इति मननाद्यपेक्षा सिद्धेति भाव। ननु तर्हि ब्रह्म प्रत्यक्षादिगोचरं, धर्मलक्षणत्वात्‌, घटादिवत्‌। तथा च जन्मादिसूत्रे जगत्कारणानुमानं विचार्यं, सिद्धार्थे तस्य मानत्वात्‌, न श्रुति, सिद्धार्थे तस्या अमानत्वेन तद्विचारस्य निष्फलत्वादिति शङ्‌कते- नान्विति। प्रमाणान्तरविषयत्वमेव प्राप्तमिति कृत्वा प्रमाणान्तरस्यैव विचारप्राप्ताविति शेष। अत्र पूर्वपक्षी प्रष्टव्य,किं यत्कार्यं तद्ब्रह्मजमित्यनुमानं ब्रह्मसाधनं किं वा यत्कार्यं तत्सकारणमिति। नाद्या, व्याप्त्यस्द्धेरित्याह- नेति। ब्रह्मण इन्द्रियग्राह्यत्वात्‌ प्रत्यक्षेण व्याप्तिग्राहायोगान्न प्रमाणान्तरविषयत्वमित्यर्थ। इन्द्रियाग्राह्यत्वं कुत इत्यत आह -स्वभाव इति। ’पराञ्चि खानि व्यतृणत्‌ स्वयंभू’ इति श्रुते,ब्रह्मणो रूपादिहीनत्वाच्चेत्यर्थ। इन्द्रियाग्राह्यत्वेऽपि व्याप्तिग्रह किं न स्यादत आह-सति हीति। तन्न्स्तीति शेष। इदं कार्यं ब्ह्मजमिति व्याप्तिप्रत्यक्षं ब्रह्मणोऽतीन्द्रियत्वान्न संभवतीत्यर्थ। द्वितीये कारणसिद्धावपि कारमस्य ब्रह्मत्वं श्रुतिं विना ज्ञातुमशक्यमित्याह-- कार्यमात्रमिति। संबन्धं कृतं यस्मात्‌ श्रुतिमन्तरेण जगत्कारणं ब्रह्मेति निश्चयालाभस्तस्मात्‌ तल्लाभाय श्रुतिरेव प्राधान्येन विचारणीया, अनुमानं तूपादानत्वादिसामान्यद्वारा मृदादिवत्‌ ब्राह्मण स्वकार्यात्मकत्वादिश्रौतार्थसंभावनार्थं गुणतया विचार्यमित्युपसंहरति- तस्मादिति। एतत्सूत्रस्य विषयवाक्यं पृच्छति- किं पुनरिति। इह लक्षणार्थत्वेन विचारयितुमिष्टं वाक्यं किमित्यर्थ। अत्र हि प्रथमसूत्रे विशिष्टाधिकरणो ब्रह्मविचारं प्रतिज्ञाय ब्रह्मज्ञातुकामास्य द्वितीयसूत्रे लक्षणमुच्यते। तथैव श्रुतावपि मुमुक्षोर्ब्रह्मज्ञातुकामस्य जगत्कारणत्वोपलक्षणानुवदेन ब्रह्म ज्ञाप्यत इति श्रौतार्थक्रमानुसारित्वं सूत्रस्य दर्शयितुं सोपक्रमंवाक्यं पठति- भृगुरिति। अधीहि स्मारय उपदिशेत्यर्थ। अत्र येनेत्येकत्वं विवक्षितं,नानात्वे ब्रह्मत्वविधानायोगात्‌। यज्जगत्कारणं तदेकमित्यावान्तरवाक्यम्‌। यदेकं कारणं तद्ब्रह्मेति वा यत्कारणं तदेकं बह्मेति वा महावाक्यमिति भेदा। किं तर्हि स्वरूपलक्षणमित्याशङ्‌क्य वाक्यशेषान्निर्णितो यतशब्दार्थ सत्यज्ञानानन्द इत्याह-- तस्य चेति। ’य सर्वज्ञ’ ’तस्मादेतद्ब्रह्म नाम रूपमन्नं च जायते’ ’विज्ञानमानन्दं ब्रह्म’ इत्यादि शाखान्तरीयवाक्यान्यप्यस्य विषय इत्याह -अन्यान्यपीति। एवंजतीयकत्वमेवाह- नित्येति। तदेवं सर्वासु शाखासु लक्षणद्वयवाक्यानि जिज्ञास्ये ब्रह्मणि समन्वितानि, तद्धिया मुक्तिरिति सिद्धम्‌।।२।। यस्य निश्वसितं वेदा सर्वार्थज्ञानशक्तय। श्रीरामं सर्ववेत्तारं वेदवेद्यमहं भजे।।१।। वृत्तानुवादेन संगतिं वदन्नुत्तरसुत्रमवतारयति- जगदिति। चेदनस्य ब्रह्मणो जगत्कारणत्वोक्त्या सर्वज्ञत्वमर्थात्प्रतिज्ञातं सूत्रकृता, चेतनसृष्टेर्ज्ञानपूर्वकत्वात्‌। तथा च ब्रह्म सर्वज्ञं,सर्वकारणत्वात्‌, यो यत्कर्ता स तज्ज्ञ, यथा कुलाल इति स्थितम्‌। तदेवार्थिकं सर्वज्ञत्वं प्रधानादिनिरासाय वेदकर्तृत्वहेतुना द्रढयन्नाहेत्यर्थ। हेतुद्वयस्यैकार्थसाधनत्वात्‌,

एकविषयत्वमवान्तरसंगति। यद्वा वेदस्य नित्यत्वाद्ब्रह्मण सर्वहेतुना नास्तीत्याक्षेपसंगत्या वेदहेतुत्वमुच्यते ’अस्य महतो भूतस्य निश्वसितमेतद्यदृग्वेदो यजुर्वेद सामवेदोऽथर्वाङ्‌िगरस’ इति वाक्यं वषय तत्किं वेदहेतुत्वेन ब्रह्मम सर्वज्ञत्वं साधयति उत न साधयति इति संदेह। तत्र व्याकरणादिवद्वेदस्य पौरुषेयत्वे मूलप्रमाणसापेक्षत्वेनाप्रामाण्यापातान्न साधयतीति पूर्वपक्षे जगद्धेतोश्चेतनत्वात्सिद्धि फलम्‌। सिद्धान्ते तत्सिद्धि। अस्य वेदान्तवाक्यस्य स्पष्टब्रह्मलिङ्‌गस्य वेदकर्तरि समन्वयोक्ते श्रुतिशास्त्रासाध्यायपादसंगतय। दवमापादं श्रुत्यादिसंगतय ऊह्या। वेदे हि सर्वार्थप्रकाशनशक्तिरुपलभ्यते, सा तदुपादानब्रह्मगतशक्तिपूर्विका तद्गता वा, प्रकाशनशक्तित्वात्‌। कार्यगतशक्तिद्वारा, प्रदीपशक्तिवदितिवेदोपादानत्वेन ब्राह्मण स्वसंबद्धाशेषार्थप्रकाशनसामर्थ्यरूपंसर्वसाक्षित्वं सिध्यति। यद्वा यथा अध्येतार पूर्वक्रमं ज्ञात्वा वेदं कुर्वन्ति, तथा विचित्रगुणमायासहायोऽनावृतानन्तस्वप्रकाशचिन्मात्र परमेस्वर स्वकृतपूर्वकल्पीयक्रमसजातीयक्रमवन्तं वेदराशिं तदर्थांश्च युगपज्जानन्नेव करोतीति न वेदस्य पौरिषेयता। यत्र ह्यर्थज्ञानपूर्वकं वाक्यज्ञानं वाक्यसृष्टौ कारणं तत्र पौरुषेयता, अत्र च यौगपद्यान्न सा, अतो वेदकर्ता वेदमिव तदर्थमपि स्वसंबनद्धं नान्तरीयकतया जनातीति सर्वज्ञ इति सिद्धान्तयति -शास्त्रेति। शास्त्रं प्रति हेतुत्वात्‌, ब्रह्म सर्वज्ञं सर्वकारणं च इति संगतिद्वयानुसारेण सूत्रयोजनामभिप्रेत्य पदानि व्याचष्टे-- महत इति। हेतो सर्वज्ञत्वसिद्धये वेदस्य विशेषणानि। तत्र ग्रन्थतोऽर्थतश्च महत्त्वं, हितशासनात्‌ शास्त्रम्‌। शास्त्रशब्द शब्दमात्रोपलक्षणार्थ इति मत्याह-- अनेकेति। पुराणन्यायमूमांसाधर्मशास्त्राणि शिक्षाकल्पव्याकरणनिरुक्तच्छन्दोज्योतिषाणि

षडङ्‌गानि इति दश विद्यास्थानानि वेदार्थज्ञानहेतव। तैरुपकृतस्येत्यर्थ। अनेन मन्वादिभि परिगहीतत्वेन वेदस्य प्रामाण्यं सूचितम्‌। अबोधकत्वाभावादपि प्रामाण्यमित्याह-- प्रदिपवदिति। सर्वार्थप्रकाशनशक्तिमत्वेऽप्यचेतनत्वात्‌ सर्वज्ञकल्पत्वं योनिरुपादानं कर्ता च। ननु सर्वज्ञस्य यो गुण सर्वार्थज्ञानशक्तिमत्वं वेदस्य तदन्वितत्वेऽपि तद्योने सर्वज्ञत्वं कुत इत्य आह-- न हीति। उपादाने तच्छक्तिं विना कार्ये तदयोगाद्वेदोपादानस्य सर्वज्ञत्वम्‌, अनुमानं तु पूर्वं दर्शितम्‌। न चाविद्यायास्तदापत्ति। शक्तिमत्वेऽप्यचेतनत्वादिति भाव। वेद स्वविषयादधिकार्थज्ञानवज्जन्य प्रमामवाक्यत्वात्‌, व्याकरणरामायणादिवदिवदित्यनुमानान्तरम्‌। तत्र व्याप्तिमाह--यद्यदिति। विस्तर शब्दाधिक्यम्‌, अनेनार्थतोऽल्पत्वं वदन्‌ कर्तुर्ज्ञानस्यार्थाधिक्यं सूचयति, दृश्यते चार्थवादाधिक्यं वेदे। अत्रैषा योजना--यद्यच्छास्त्रं यस्मादाप्तात्संभवति स तत शास्त्रादधिकार्थज्ञान इति ्फ्रसिद्धं यथा शब्दसाधुत्वादिर्ज्ञेयैकदेशोऽर्थो यस्य तदपि व्याकरणादि पाणिन्यादेरधिकार्थज्ञात्संभवति। यद्यल्पार्थमपि शास्त्रमधिकार्थज्ञात्‌ संभवति तदा ’अस्य महत’ इत्यादिश्रुतेर्यस्मान्मचहतोऽपरिच्छिन्नाद्भूतात्सत्याद्योने सकाशात्‌ अनेकशाखेत्यादिविशिष्टस्य वेदस्य पुरुषनिश्वासवदप्रयत्नेनैव संभवतस्य सर्वज्ञत्वं सर्वशक्तिमत्वं चेति किमु वक्तव्यमिति। तत्र वेदस्य पौरुषेयत्वशङ्‌कानिरसानार्थं श्रुतिस्थनिश्वसितपदार्थमाह-- अप्रयत्नेनेति। प्रमाणान्तरेणार्थज्ञानप्रयासं विना निमेषादिन्यायेनेत्यर्थ। अत्रानुमानेन ’य सर्वज्ञ ’इति श्रुत्युक्तसर्वज्ञत्वदार्ढ्याय पाणिन्यादिवद्वेदकर्तरि अदिकार्थज्ञानस्त्तामात्रं साध्यते न त्वर्थज्ञानस्य वेदहेतुत्वं निश्वसितश्रुतिविरोधात्‌, वेदज्ञानमात्रेणाध्येतृवद्वेदकर्तृत्वोपपत्तेश्च। इयान्‌ विशेष--अध्येता परापेक्ष ईश्वरस्तु स्वकृतवेदानुपूर्वील्वयमेव स्मृत्या तथैव कल्पादौ ब्रह्मादिप्वाविर्भावयन्‌ अनावृतज्ञानत्वात्तदर्थमत्यवर्जनीयतया जानातीति सर्वज्ञ इत्यनवद्यम्‌।।अधुना ब्रह्ममो लक्षणानन्तरं प्रमाणजिज्ञासायां वर्णकान्तरमाह-- अतवेति। लक्षणप्रमाणयोर्ब्रह्मनिर्णयार्थत्वादेकफलकत्वं संगति। ’तं त्वौपनिषदं पिरुषम्‌’ इति श्रुतिर्ब्रह्मणो वेदैकवेद्यत्वं ब्रूते न वेति शंशये, कार्यलिङ्‌गेनैवलाघवात्‌ कर्तुरेकस्य सर्वज्ञस्य ब्रह्मण सिद्धेर्न ब्रूते इति प्राप्ते वेदप्रमामकत्वात्‌ ब्रह्मणो न प्रमाणान्तरवेद्यत्वमिति सिद्धान्तयति-- शास्त्रयोनित्वादिति। तद्व्याचष्टे - यथोक्तमिति। सर्वत्र पूर्वोत्तरपक्षवृत्तिद्वयं संशयबीजं द्रष्टव्यम्‌। अत्र पूर्वपक्षे अनुमानस्यैव विचार्यतासिद्धि फलं सिद्धानते वेदान्तानामिति भेद। अनुमानादिना ब्रह्मसिद्धि पूर्वसूत्रे प्रसङ्‌गान्निरस्ता। किंच विचित्रप्रपञ्चस्य प्रासादादिककर्तृकताबाधान्न लाघवावतार। न च सर्वज्ञत्वात्कर्तुरेकत्वसंभव। एकत्वज्ञानात्‌ सर्वज्ञत्वज्ञानं ततस्तदित्यन्योन्याश्रयमभिप्रेतेयाह- -शास्त्रादेवेति। किं तच्छास्त्रमिति तदाह-शास्त्रमिति। स्वातन्त््रयेणोपन्यासशङ्‌कानिरासार्थं पृथक्सूत्रमित्याह-- उच्यत इति।।३।। वेदान्ता सिद्धब्‌रह्मपरा उत कार्यपरा

इति निष्फलत्वसापेक्षत्वयो प्रसङ्‌गाप्रसङ्‌गाभ्यां संशये पूर्वसूत्रे द्वितीयवर्णकेनाक्षेपसंगत्या पूर्वपक्षमाह-- कथं पुनरित्यादिना। ’सदेव सोम्य’ इत्यादिनां सर्वात्मत्वादिस्पष्टब्रह्मलिङ्‌गानां ब्रह्माणि समन्वयोक्ते, श्रुत्यादिसंगतय। पूर्वपक्षे वेदान्तेषु मुमुक्षुप्रवृत्त्यसिद्धि, सिद्धान्ते तत्सिद्धिरिति विवेक। कथमित्याक्षेपे हेतु- यावतेति। यतो जैमिनिसूत्रेम शास्त्रस्य वेदस्य क्रियापरत्वं दर्शितमतोऽक्रियार्थत्वाद्वेदान्तनामानर्थक्यं फलवदर्थशून्यत्वं प्राप्तमित्यन्वय। सूत्रस्यायमर्थ-प्रथमसूत्रे तावद्वेदस्याध्यायनकरणकभावनाविधिभाव्यस्य फलवदर्थपरत्वमुक्तम्‌। ’चोदनालक्षणोऽर्थो धर्म’ इति द्वितीयसूत्रे धर्मे कार्ये चोदना प्रमाणमिति वेदप्रमाण्यव्यापकं कार्यपरत्वमवसितम्‌। तत्र’वायुर्वै क्षेपिष्ठा’इत्याद्यर्थवादानां धर्मे प्रामाण्यमस्ति न वेति संशये आम्नायप्रामाण्यस्य क्रियार्थत्वेन व्याप्तत्वात्‌ अर्थवादेषु धर्मस्याप्रतीते अक्रियार्थानां तेषामानर्थक्यं निष्फलार्थत्वम्‌। न

चाध्ययनविध्युपात्तानां निष्फले सिद्धेऽर्थे प्रामाण्यं युक्तं, तस्मादनित्यमेषां प्रामाण्यमुच्यते। व्यापाकाभावाद्व्यं प्रामाण्यं नास्त्येवेति यावत्‌। एवं पूर्वपक्षेऽपि ’विधिना त्वेकवाक्यत्वात्‌ स्तुत्यर्थेन विधिनां स्यु’ इति सूत्रेण सिद्धान्तमाह-- क्रियापरत्वमिति। अनित्यमिति प्राप्ते दर्शितमित्यर्थ। वायुर्वै क्षिप्रतमगमिनी देवता, तद्देवताकं कर्म क्षिप्रमेव फलं दास्यति, इत्येवं विधेयार्थानां स्तुतिरूपार्थे प्रामाण्यं युक्तं तस्मादनित्यमेषां प्रामाण्यमुच्यते। व्यापकाभावाद्व्याप्यमं प्रामाण्यंनास्तीस्त्येवेति यावत्‌। एवं पूर्वपक्षेपि ’विधिना त्वेकवाक्यत्वात्‌ स्तुत्यर्थेन विधिनां स्यु’ इति सूत्रेण सिद्धान्तमाह-- क्रयापरत्वमिति। अनित्यमिति प्राप्ते दर्शितमित्यर्थ। वायुर्वै क्षिप्रतमगामिनी देवता तद्देवताकं कर्म क्षिप्रमेव फलं दास्यति, इत्येवं विधेयार्थानां स्तुतिरूपार्थेन द्वारेण ’वायव्यं श्वेतमालभेत’ इत्यादि विधिवाक्येनैकवाक्यत्वादर्थवादा सफला स्यु। स्तुतुलक्षणया सफलकार्यपरत्वात्‌ प्रमाणमर्थवादा इति यावत्‌। नन्वध्ययनविधिगृहीतानां वेदान्तानामानर्क्यं न युक्तमित्यत आह-कर्त्रृति। न वयं वेदानामानर्थक्यं साधयाम किंतु लोके सिद्धस्य मानाभावान्तरवेद्यत्वान्निष्फलत्वाच्च

सिद्धब्रह्मपरत्वे तेषां मानान्तरसापेक्षत्वनिष्फलत्वयो प्रसङ्‌गादप्रामाण्यापात्‌, कार्यशेषकर्तदेवताफलानां प्रकाशनद्वारा कार्यपरत्वं वक्तव्यमिति ब्रूम। तत्र त्वंतत्पदार्थवाक्यानां कर्तृदेवतास्तावकत्वं, विविदिषादिवाक्यानां फलस्तावक्तवम्‌। ननु कर्मविशेषमनारभ्य प्रकरणान्तराधीतानां वेदान्तानां कथं तच्छेषकत्वं, मानाभावादित्यरुच्या पक्षान्तरमाह- -उपासनेति। मोक्षकामोऽद्ब्रह्माभेदमारोप्य अहं ब्रह्मास्मीत्युपासीत इत्युपासनाविधि, आदिशब्दाच्छ्रवणादय। तत्कार्यपरत्वं वा वक्तव्यमित्यर्थ। ननु श्रुतं ब्रह्म विहायाश्रुतं कार्यपरत्वं किमर्थं वक्तव्यमिति तत्राह-- नहीति। परित समन्तान्निश्चयेन स्तितं परिष्ठितं कृत्यनपेक्षम्‌। सिद्धमिति यावत्‌। तस्य प्रतिपादनमज्ञानस्य वेदेन ज्ञापनं, तन्न संभवति, मानन्तरयोग्येऽर्थे वाक्यस्य संवादे सत्यनुवादकत्वात्‌,’अग्निर्हिमस्य भेषजम्‌’ इति वाक्यवत्‌। विसंवादे तु बोधकत्वात्‌, ’आदित्यो यूप’ इति वाक्यवदित्यर्थ। सिद्धो न वेदार्थ, मानान्तरयोग्यत्वाद्धटवदित्युक्त्वा निष्फलत्वाच्च तथेत्याह - तथेति। सिद्धज्ञापने हेयोपादेयागोचरे फलाभावाच्च तन्न संभवतीत्यर्थ। फलं हि सुखव्याप्तिर्दुखहानिच्च। तच्च प्रवृत्ति निवृत्तिभ्यां साध्यम्‌। ते चोपादेयस्य प्रवृत्तिप्रयत्नकार्यस्य हेयस्यनिवृत्तिप्रयत्नकार्यस्य ज्ञानाभ्यां चायेते, न सिद्धज्ञानादिति भाव। तर्हि सिद्धबोधिवेदवादानां साफल्यं कथसित्याशङ्‌य ’आम्नायस्य’इत्यादिसंग्रहवाक्यं विवृणोति- अत एवेति। सिद्धवस्तुज्ञानात्फलाभावादेवेत्यर्थ। ’देवैर्निरुद्ध सोऽग्निररोदीत्‌’ इति वाक्यस्याश्रुजत्वेन रजतस्य निन्दाद्वारा ’बर्हिषि न देयं’ इति सभलनिषेधशेषत्ववत्‌ वेदान्तानां विधयादिशेषत्वं वाच्यमित्यर्थ। ननु तेषां मन्त्रवत्‌ स्वातन्त्रमस्तु नार्थवादवद्विथ्येकवाक्यत्वमित्याशङ्‌क्य दृष्टान्तासिद्धमाह -मन्त्राणां चेति। प्रथमाध्याये फरमाीणलक्षणेऽर्थवादचिन्तानन्तरं मन्त्रचिन्ता कृता-’इषे त्वा’ इति मन्त्रे ’छिनद्मि’ इत्यध्याहाराच्छाखाच्छेदनक्रियाप्रतीते,’अग्निर्मूर्धा’ इत्यादौ च क्रियासाधनदेवतादिप्रतीते मन्त्राश्रुत्यादिभि क्रतौ विनियुक्ता, ते किमुच्चारणमात्रेणादृष्टं कुर्वन्तक्रतावुपकुर्वन्ति उत दृष्टेनैवार्थस्मरणेनेति संदेहे चिन्तादिनाप्यध्ययनकालावगतमन्त्रार्थस्य स्म-तिसंभवाददृष्टार्था मन्त्रा इति प्राप्ते सिद्धान्त-’अविशिष्टस्तु वाक्यार्थ’ इति लोकवादयर्वाक्यार्थस्याविशेषान्मन्त्रवाक्यानां दृष्टेनैव स्वार्थप्रकाशनेन क्रतूपकारकत्वसंभवात्‌, दृष्टे संभवति अदृष्टकल्पनानुपपत्ते, फलवदनुष्ठानापेक्षितेन क्रियातत्साधनस्मरणेन द्वारेण मन्त्राणां तु वाक्यार्थज्ञानद्वारा तैर्वाक्यैकवाक्यत्वमिति विभाग।नन्वस्तु कर्मप्रकरणस्थवाक्यानां विध्येकवावाक्यत्वं,

वेदान्तानां तु सिद्धे प्रामाण्यं कि न स्यादिति तत्राह- न क्वचिदिति। वेदान्ता विध्येकवाक्यत्वेनैवार्थवन्त, सिद्धार्थावेदकत्वात्‌, मन्त्रार्थवादादिवदित्यर्थ। अन्यत्रादृष्टापि वेदान्तेषु कल्प्यतामिति तत्राह- उपपन्ना वेति। नेत्यनुषङ्‌ग। सिद्धे फलाभावास्योक्तत्वादिति भाव। तर्हि ब्रह्मण्येव स्वार्थे विधि कल्प्यतां कृतं वेदान्तानां विधयनतरशेषत्वेनेत्यत आह-- न चेति। ननु ’दध्ना जुहोति’ इति सिद्धे दधनि विधिर्दृष्टस्तत्राह- क्रियेति। दध्न क्रियासाधनस्य प्रयुज्यमानतया साध्यत्वाद्विधेयता, निष्क्रियब्रह्मण कथमप्यसाध्यत्वान्न विधेयत्वमित्यर्थ। भाट्टमतमुपसंहरति-- तस्मादिति। स्वयमेवारुचिं वदन्पक्षानतरमाह-- अथेति। सिद्धान्तसूत्रं व्याचष्टे-- तुशब्द इति। तद्ब्रह्म वेदान्तप्रमाणकमिति प्रतिज्ञार्थे हेतुं पृच्छति-- कथमिति। हेतुमाह-- समिति। अन्वयतात्पर्यविषयत्वं तस्मादित्येव हेतु। तात्पर्यस्य सम्यक्त्वं अखण्डार्थविषयकत्वं सूचयितुं सम्‌-पदं प्रतिज्ञान्तर्गतमेव। तथा चाखण्डं

ब्रह्म वेदान्तजमप्रमाविषय,वेदान्ततात्पर्यत्वात्‌, यो यद्वाक्यतात्पर्यविषय स तद्वाक्यप्रमेय, यथा कर्मवाक्यप्रमेयो धर्म इति प्रयोग। वाक्यार्थस्याखण्डत्वं-असंसृष्टत्वम्‌। वाक्यस्य चाखण्डार्थकत्वं-स्वपदोपस्थिता ये पदार्थास्तेषांय संसर्स्तद्गोचरप्रमाजनकत्वम्‌। न चोदमप्रसिद्धम्‌। प्रकृष्टप्रकाशश्चन्द्र इत्यादि लक्षमवाक्यानां लोके लक्षणया चन्द्रादिव्यक्तिमात्रप्रमाहेतुत्वात्‌। सर्वपदलक्षणा चाविरुद्धा सर्वैरर्थवादपदैरेकस्या स्तुतेर्लक्ष्यत्वङ्‌गीकारात्‌।तथा सत्यज्ञानादिपदैरखण्डं ब्रह्म भवतीति न पक्षसिद्धि। नापि हेत्वसिद्धि, उपक्रमादिलिङ्‌गैर्वेदान्तानामद्वितीयाखण्डब्रह्मणि तात्पर्यनिर्णयात्‌। छानतोग्यष,्‌ठे उपक्रमं दर्शयति-- सदेवेति। उद्दालक पुत्रमुवाच-हे सोम्य प्रियदर्शन,इदं सर्वं जगत्‌, अग्रे उत्पत्ते प्राक्काले सदबाधितं ब्रह्मैवासीत्‌। एवकारेण जगत पृथक्सत्ता निषिध्यते। सजातूयविजातीयस्वगतभेदनिरासार्थं ’एकमेवाद्वितीयं’ इति पदत्रयम्‌। एवमद्वितीयं ब्रह्मोपक्रम्य ’ऐतदात्म्यमिदं सर्वम्‌’ इत्युपसंहरति।इदमुपसंहारैतरूपं तात्पर्यलिङ्‌गं, यथा ’तत्वमसि’ इति नवकृत्वोऽभ्यास। रूपादिहीनाद्वतीयब्रह्मणो मानान्तरायोग्यत्वदपूर्वत्वमुक्तम्‌-’अत्र वाव किल सत्‌ सोम्य न निभालयसे’ इति। संघाते स्थितं प्रत्यग्ब्रह्म न जानासीत्यर्थ। ’तस्य तावदेव चिरं यावन्न विमोक्ष्ये अथ संपत्स्ये’ इति ब्रह्मज्ञानात्फलमुक्तं विदुष। तस्य यावत्कालं देहो न विमोक्ष्यते तावदेव देहपातपर्यन्तो विलम्ब। अथ देहपातानन्तरं विज्वान्‌ ब्रह्म संपत्स्यते। विदेहकैवल्यमनुभछवन्तीत्यर्थ। ’अनेन जीवेनात्मनानुप्रविश्य’

इत्याद्यद्वितीयज्ञानोर्थोऽर्थवाद।मृदादिदृष्टानतै प्रकृत्यतिरेकेण विकारो नास्तीत्युपपत्तिरुक्ता। एवं षङ्‌वधानि तात्पर्यलिङ्‌गानि व्यस्तानि समस्तानि वा प्रतिवेदान्तं दृश्यन्त इत्यैतरेयोपक्रमवाक्यं पठति- आत्मा वा इति। बृहदारण्यके मधुकाण्डोपसंहारवाक्यं सत्मनो निर्विशेषत्वार्थमाह-- तदेतदिति। मायाभिर्बहुरूपं तद्ब्रह्म। एतदपरोक्षम्‌। अपूर्वं कारणशून्यम्‌। अनपरं कार्यरहितम्‌। अनन्तरं जात्यन्तरमस्य नास्तीत्यनन्तरम्‌। एकरसमित्यर्थ। अबाह्यम्‌ अद्वितीयम्‌। तस्यापरोक्षत्वमुपपादयति-- अयमिति। सर्वमनुभवतीति सर्वानुभू। चिन्मात्रमित्यर्थ। ऋग्यजुसामवाक्यानुक्त्वा आथर्वणवाक्यमाह-- ब्रह्मैवेदमिति। यत्पुरस्तात्पूर्वदिग्वस्तुजातमिदमब्रह्मेव विदुषां भाति तदमृतं ब्रह्मैव वस्तु इत्यर्थ। आदिपदेन ’सत्यं ज्ञानम्‌’ इत्यादिवाक्यानि गृह्यन्ते। नन्वस्तु ब्रह्मणस्तात्पर्यविषयत्वं, वेदान्तानां कार्यमेवार्थ किं न स्यादिति तत्राह-- न चेति। वेदान्तानां ब्रह्मणि तात्पर्येनिश्चीयमाने कार्यार्थत्वं न युक्तं ’यत्पर शब्द स शब्दार्थ’ इति न्यायादित्यर्थ। यदुक्तमर्थवादन्यायेन वेदानतानां कर्त्रादिस्तावकत्वमिति तत्राह-- न च तेषामिति। तेषां कर्मशेषस्तावकत्वं न भाति किंतु ज्ञानद्वारा कर्म तत्साधननाशकत्वमेव। तत्तत्र विद्याकाले क कर्ता केन करणेन कं विषयं पश्येत्‌ इति श्रुतेरित्यर्थ। अर्थवादानां तु स्वार्थे फलाभावात्स्तुतिलक्षणतेति भाव। यदुक्तं सिद्धत्वेन मानान्तरवेद्यं ब्रह्म न वेदार्थ इति तत्राह-- न च परीति। ’तत्वमसि’ इति शास्त्रमन्तरेणेति संबन्ध। धर्मो न वेदार्थ, साध्यत्वेन पाकावन्मानान्तरवेद्यत्वात्‌। यदि वेदं विना धर्मस्यानिर्णयान्न मानान्तरवेद्यता तदा ब्रह्मण्यप तुल्यम्‌। यच्चोक्तं निष्फलत्वाद्ब्रह्म न वेदार्थ इति तदनूद्य परिहरति-- यत्त्वित्यादिना। रहितत्वाद्भिन्नत्वात्‌। ब्रह्मण इति शेष। यदप्युक्तम्‌--’उपासनापरत्वं वेदान्तानाम्‌’ इति तत्र किं प्राणपञ्चाग्न्यादिवाक्यानामुत सर्वेषाणामिति। तत्राद्यमङ्‌कीकरोति-- देवतादीति। ज्येषठत्वादि गुण फलं चादिशब्दार्थ। न द्वितीय, विधिशून्यानां ’स्यं ज्ञानम्‌’ इत्यादीनां स्वार्थे फलवतामुपासनापरत्वकल्पनायोगात्‌। किंच तदर्थस्य ब्रह्मणस्तच्छेषत्वं ज्ञानात्प्रागूर्ध्वं वा। आद्ये, अध्यस्तगुणवतस्तस्य तच्छेषत्वेऽपि न द्वितीय इत्याह-- ननु तथेति। प्राणादिदेवतावदित्यर्थ। ’अहं ब्रह्मास्मि’

इत्येकत्वे ज्ञाते सति हेयोपादेयशून्यतया ब्रह्मात्मन फलभावात्‌, उपास्योपासकद्वैतज्ञानस्य कारणस्य नाशच्च नोपासनाशेषत्वमित्याह-- एकत्व इति। दैतज्ञानस्य संस्कारबलात्पुनरुदये विधानमिति नेत्याह-- नहीति। दृढस्येति शेष। भ्रान्तित्वानिश्चयो दार्ढ्यं, संस्कारोत्थं तु भ्रन्तित्वेन निश्चिते न विधिनिमित्तम्‌। येनेति। उपासनायां क४रणस्य सत्वेनेत्यर्थ। वेदप्रामाण्यस्य व्यापकं क्रीयार्थकत्वमनुवदति-- यद्यपीति। कर्मकाण्डेऽर्थवादादीनामित्यर्थ। तथा च व्यापकाभावाद्वेदानतेषु व्याप्‌याभावानुमानमिति भाव। वेदान्तानां न स्वार्थे मानत्वसिद्धेर्न क्रियार्कत्वं तद्व्यापकमिति भाव। ननु माभूद्वेदप्रामाण्यस्य व्यापकं क्रियार्थकत्वं, व्याप्यं तु भविष्यति, तदभवाद्वेदानतानां प्रामाम्यं दुर्ज्ञानमिति, नेत्याह-- न चेति। येन वेदप्रामाण्यं स्वस्यानुमानम्यत्वेनान्यत्र क्वचिद्दृष्टं दृष्टान्तमपेक्षेत तदेव नास्तीत्यर्थ। चक्षुरादिवद्वेदस्य स्वतप्रामाण्यज्ञानान्न तद्व्याप्तिलिङ्‌गाद्यपेक्षा।

प्रामाण्यसंशये तु फलवदज्ञाताबाधितार्थतात्पर्यात्‌ प्रामाण्यनिश्चयो न क्रियार्थत्वेन। कूपे पतेदिति वाक्ये व्यभिचारादिति भाव। वर्णकार्थमुपसंहरति-- तस्मादिति। सामान्वयादित्यर्थ। विधिवाक्यानामपि फलवदज्ञातार्थत्वेन प्रामाण्यं तत्तुल्यं वेदान्तानामपीति स्थितम्‌। एवं पदानां सिद्धेऽर्थे व्युत्पत्तिमिच्छतां ब्रह्मनास्तिकानां मतं, ब्रह्ममोमानान्तरायोग्यत्वात्‌, सफलत्वाच्च वेदान्तैकमेयत्वमित्युक्त्या निरस्तम्‌। संप्रति सर्वेषां पदानां कार्यान्वितार्थे शक्तिमिच्छतां विधिशेपत्येन प्रत्यग्ब्रह्म वदान्तैर्बोध्यते न स्वातन्त््रयेणेति वदतां वृत्तिकारणां मतनिरसाय सूत्रस्य वर्णकान्तमारभ्यते। तत्र वेदान्ता किमुपासनाविधिशेषत्वेन ब्रह्म बोधयन्ति उत स्वातन्त््रयेणेति सिद्धे व्युत्पत्त्यभावभावाभ्यां संशये पूर्वपक्षमाह-- अत्रापर इति। ब्रह्मणो वेदान्तवेद्यत्वोक्तौ वृत्तिकारा पूर्वपक्षयन्तीत्यर्थ। उपासनातो मुक्ति पूर्वपक्षे, तत्त्वज्ञानादेवेति सिद्धान्ते फलम्‌। विधिनियोग तस्य विषय प्रतिपत्तिरुपासना। अस्या को विषय इत्याकाङ्‌क्षायां सत्यादिवाक्यैर्विधिपरैरेव ब्रह्मसमर्प्यत इत्याह-- प्रतिपत्तीति। विधिविषयप्रतिपत्तिविषयतयेत्यर्थ। विधिपरादावाक्यात्तच्छेपलाभे दृष्टान्तमाह-- यथेति। ’यूपे पशुं बध्नाति’ ’आहवनीये जुहोति’ ’इन्द्रं यजेत’ इति विधिषु के यूपादय इत्याकाङ्‌क्षायां ’यूपं तक्षति, अष्टाश्रीकरोति’ इति तक्षणादिसंस्कृतं दारु यूप। ’अग्नीनादधीत’ इत्याधानसंस्कृतोऽग्निराहवनीय। ’वज्रहस्त पुरन्दर’ विधिपरैरेव वाक्यै समर्प्यन्ते तद्वद्ब्रह्मेत्यर्थ। विधिपरवाक्यस्यापि अन्यार्थबोधित्वे वाक्यभेद स्यादिति शङ्‌कानिरासार्थमपिशब्द। मानान्तराज्ञातान्यपि शषतयोच्यन्ते न प्रधानत्वेनेति न वाक्यभेद। प्रधानस्यैव वाक्यभेदकत्वादिति भाव। ननूक्तषङ्‌िवधलिङ्‌गैस्तात्पर्यविषयस्यब्रह्मण कुतो विधिशेषत्वमिति शङ्‌कते-- कुत इति। वृद्धव्यवहारेण हि

शास्त्रतात्पर्यनिश्चय। वृद्धव्यवहारे च श्रोतु प्रवृत्तिनिवृत्ती उद्दिश्यापूर्वप्रयोगो दृश्यते। अत शास्त्रस्यापि ते एव प्रयोजने। ते च कार्यज्ञानजन्ये इति कार्यपरत्वं शास्त्रस्य। तत कार्यशेषत्वं ब्रह्मम इत्याह-- प्रवृत्तीति। शास्त्रस्य नियोगपरत्वे वृद्धसंमतिमतिमाह-- न तथाहीत्यादिना। क्रिया, कार्यं, नियोगो, विधिष धर्मोऽपूर्वमित्यनर्थान्तरम्‌। को वेदार्थ इत्याशङ्‌क्षायां शाबरभाष्यकृतोक्तम्‌-- दृष्टो हीति। तस्य वेदस्य। कार्यं वेदार्थ इत्यत्र चोदनासूत्रस्थं भाष्यमाह-- चोदनेति। क्रियाया नियोगस्य ज्ञानद्वारा प्रवर्तकं वाक्यं चोदनेत्युच्यत इत्यर्थ। शबरस्वामिसंमतिमुक्त्वा जैमिनिसंमतिमाह-- तस्य शासनमिति। तस्य धर्मस्य ज्ञापकमपौरुषेयविधिवाक्यमुपदेश। तस्य धर्ममाव्यतिरेकादित्यर्थ। पदानां कार्यान्वितार्थे शक्तिरित्यत्र सूत्रं पठति-- तद्भूतानामिति। तत्तत्र वेदे भूतानां सिद्धार्थनिष्ठानां पदानां क्रियार्थेन कार्यवाचिना लिङ्‌गादिपदेन समाम्नाय सहोच्चारणं कर्तव्यम्‌। पदार्थज्ञानस्य वाक्यार्थरूपकार्यविधीनिमित्तत्वादित्यर्थ। कार्यान्वतार्थे शक्यानि पदानि कार्यवाचिपदेन सह पदार्थस्मृतिद्वारा कार्यमेव वाक्यार्थं बोधयन्तीति भाव। फलितमाह-- अत इति। यतो वृद्धा एवमाहु, अतो विधिनिषेधवाक्यमेव शास्त्रम्‌। अर्थवादादिकं तु तच्छेषतयोपक्षीणम्‌। तेन कर्मशास्त्रेण

सामान्यं शास्त्रत्लम्‌। तस्माद्वेदान्तानां कार्यपरत्वेनैव अर्थवत्वं स्यादित्यर्थो। ननु वेदान्तेषु नियोज्यस्य विधेयस्य चादर्शनात्कथं कार्यधीरिति। तत्राह-- सति चेति। ननु धर्मब्रह्मजिज्ञासासूत्रकाराभ्यामिह काण्डद्वयेऽर्थभेद उक्त, एककार्यार्थत्वे शास्त्रभेदानुपपत्ते। तत्र काण्डद्वये जिज्ञास्यभेदे सति फलवैलक्ष्यण्यं वाच्यम्‌। तथा च न मुक्तिफलाय ज्ञानस्य विधेयता, मुक्तेर्विधेयक्रियाजन्यत्वे कर्मफलादविशेषप्रसङ्‌गादविशेषे जिज्ञास्यभेदासिद्धे। अत कर्मफलविलक्षणत्वान्नित्यसिद्धमुक्तेस्तद्व्यञ्जकज्ञानविधिरयुक्त इत्याशङ्‌कते-- नन्विहेति। मुक्ते कर्मफलाद्वैलक्षण्यमसिद्धमिति तदर्थं ज्ञानं विधेयम्‌। न च तर्हि सफलं कार्यमेव वेदानतेष्वपि जिज्ञास्यमिति

तद्भेदासिद्धिरिति वाच्यं, इष्टत्वात्‌ । न च ब्रह्मणो जिज्ञास्यत्वसूत्रविरोध, ज्ञानविधिशेषत्वेन सूत्रकृता ब्रह्मप्रतिपादनादिति परिहरति-- नति। ब्रह्मणो विधिप्रयुक्तत्वं स्फुटयति-- आत्मा वा इति। ’ब्रह्म वेद’ इत्यत्र ब्रह्मभावकामो ब्पहमवेदने कुर्यादिति विधि परिणम्यत इति द्रष्टव्यम्‌। लोकं ज्ञानस्वरूपम्‌। वेदान्तानेवार्थतो दर्शयति-- नित्य इति। ननु किं विधिफलमिति तदाह-- तदुपासनादिचति। प्रत्यग्ब्रह्मोपासनात्‌ ’ब्रह्मविदाप्नोति परम्‌’ इति शास्त्रोक्तो मोक्ष स्वर्गवल्लोकाप्रसिद्धल फलमित्यर्थ। ब्राह्मण कार्तव्योपासनाविषयकविधिशेषत्वानङ्‌गीकारे बाधकमाह-- कर्तव्येति। विध्यसंबद्धसिद्धबोधे प्रवृत्त्यादिफलाभावाद्वेदान्तानां वैफल्यं स्यादित्यर्थ। नन्विति शङ्‌का स्पष्टार्था। दृष्टान्तवैषम्येण परिहरति-- स्यादिति। एतदर्थवत्वमेवंचेत्‌ स्यादित्यर्थ। एवं शब्दार्थमाह-- यदिति। किंच यदि ज्ञानादेव मुक्तिस्तदा श्रवणजन्यज्ञानानन्तरं मननादिविधिर्न स्यात्‌, तद्विधेश्च कार्यसाध्या मुक्तिरित्याह-- श्रोतव्य इति। शब्दानां कार्यान्वितशक्ते, प्रवृत्त्यादिफलस्यैव शास्त्रस्यैव शास्त्रत्वात्‌, सिद्धे फलाभावात्‌, मननादिविधेश्च कार्यपरा वेदान्ता इति पूर्वपक्षमुपसंहरति-- तस्मादिति। वेदान्ता न विधिपरा स्वार्थे फलवत्वे सतिनियोज्यविधुत्वात्‌,सर्प इति वाक्यवत्‌। ’सोऽरोदीत्‌’ ’स्वर्गकामो यजेत’ इति वाक्ययोर्निरासाय हेतौ विशेषणद्वयमिति सिद्धान्त-- अत्रेति। यदुक्तं मोक्षकामस्य नियोज्यस्य ज्ञानं विधेयमिति, तन्नेत्याह-- नेति। मोक्षो न विधिजन्य, कर्मविलक्षमत्वात्‌, आत्मवदित्यर्थ। उक्तहेतुज्ञानाय कर्मतत्फले प्रपञ्चयति-- शारीरम्‌ इत्यादिना वर्णितं संसारमनुवदति इत्यन्तेन। अथ--वेदाध्ययनानन्तरं ,अतो--वेदस्य फलवदर्थपरत्वाते, धर्मनिर्णयाय कर्मवाक्यविचार कर्तव्य इति सूत्रार्थ। न केवलं धर्माख्यं करम किंतु अथर्मोऽपीत्याह-- अधर्मोऽपीति। निषेधवाक्यप्रमाणाचादित्यर्थ। कर्मोक्त्वा फलमाह-- तयोरिति। मोक्षस्तु अतीन्द्रियोविशोक शरीराद्यभोग्यो विषयाद्यजन्योऽनात्मवित्स्वप्रसिद्ध इति वैलक्षण्यज्ञानाय प्रत्यक्षादीनि विशेपानि। सामान्येन कर्मफलमुक्त्वा धर्मफलं पृथक्प्रपञ्चयति-- मनुष्यत्वादिति। ’स एको मानुष आनन्द’ शतगुणो गन्धर्वादीनामिति श्रुतेनुभवानुसारित्वमनुशब्दार्थ। ततश्च। सुखतारतम्यादित्यर्थ। मोक्षस्तु निरतिशय, तत्साधनं च तत्वज्ञानमेकरूपमिति वैलक्षण्यम्‌। किं च लाधनाचतुष्टयसंपन्न एकरूप एव मोक्षाविद्याधिकारी, कर्मणि तु नानाविध इति वैलक्षण्यमाह-- धर्मेति। गम्यते न केवलं किं तु प्रसिद्धं चेत्यर्थ। अर्थित्वं फलकामित्वम्‌। सामर्थ्यं लौकिकं पुत्रादि । आदिपदाद्विद्वत्त्वं शास्त्रानिन्दितत्वं च। किं च कर्मफलं मार्गप्राप्यं, मोक्षस्तु नित्याप्त इति भेदमाह-- तथेति। उपासनायां चित्तस्थैर्यप्रकर्षादर्चिरादिमार्गेण ब्रह्मलोकगमने ’तेऽर्चिपम्‌’ इत्यादिना श्रूयत इत्यर्थ। ’अग्निहोत्रं तप सत्यं वेदानां चानुपालम्‌। आतिथ्यं वैश्वदेवं च इष्टमित्यभिधीयते।। वापीकूपतडाकादि देवतायतनानि च। अन्नप्रदानमाराम पूर्वमित्यभिधीयते।। शरणागतसंत्राणं भूतानां चाप्यहिंसनम्‌। बहिर्वेदि च यद्दानं दत्तमित्यभिधीयते।।’ तत्रापि।

चन्द्रलोकेऽपीत्यर्थ। संपतति गच्छति अस्माल्लोकादमुं लोकमनेनेति संपात कर्म। यावत्कर्म भोक्तव्यं तावत्स्थित्वा पुनरायन्तीत्यर्थ। मनुष्यत्वादूर्ध्वंगतेषु सुखस्य तारतम्यमुक्त्वा अधोगतेषुतदाह--तथेति। इदानीं दुखतद्हेतुतदनुष्ठायिनां तारतम्यं वदन्नधर्मफलं प्रपञ्चयति-- तथोर्ध्वमिति। द्विविधं कर्मफलं मोक्षस्य तद्वैवक्षण्यज्ञानाय प्रपञ्चितमुपसंहरति-- एवमिति। अस्मिताकामक्रोधभयान्यादिशब्दार्थ। ’ते तं मुक्त्वा स्वर्गलोकं विशालम्‌’ इत्याद्या स्मृति। काष्ठपचयाज्ज्वालोपचयदर्शनात्‌, फलतारतम्येन साधनतारतम्यानुमानं न्याय। श्रुतिमाह- अत एवेति। मोक्षो न कर्मफलं, कर्मफलविरुद्धातीन्द्रियत्वविशोकत्वशरीराद्यभोग्यत्वादिधर्मवत्वात्‌, व्यतिरेकेण स्वर्गादिवदिति न्यायानुग्राह्यां श्रुतिमाह-- अशरीरमिति। वावेत्यवधारणे। तत्त्वतो विदेहं सन्तमात्मानं वैषयिके सुखदुखे नैव स्पृशत इत्यर्थ। मोक्षश्चेदुपासनारूपधर्मफलं , तदेव प्रियमस्तीति तन्निषेधायोग इत्याह- धर्मकार्यत्वे हीति। ननु प्रियं नाम वैयषिकं सुखं तन्निषिध्यते, मोक्षस्तुधर्मफलमेव, कर्मणां विचित्रदानसामर्थ्यादिति शङ्‌कते-- अशरीरत्वमेवेति। आत्मनो देहासङ्‌िगत्वमशरीरत्वं, तस्यानादित्वान्न कर्मसाध्यतेत्याह-- नेति। अशरीरं स्थूलदेहशून्यं, देहेष्वनेकेषु अनित्येषु अनित्येषु एकं नित्यमवस्थितं, महान्तं व्यापिनम्‌। आपेक्षिकमहत्त्वं वारयति-- विभुमिति। तमात्मानं ज्ञात्वा धीर सन्‌ शोकोपलक्षितं संसारं नानुभवतीत्यर्थ। सूक्ष्मदेहाभावे श्रुतिमाह-- अप्राण इति। प्राणमनसो क्रियाज्ञानशक्त्योर्निषेधात्‌, तदधीनानां कर्मज्ञानेन्द्रियाणां निषेधो हि यत,अत शुद्ध इत्यर्थ। देहद्वयाभावे श्रुति

--’असङ्‌गो हि’ इति। निर्देहात्मस्वरीपमोक्षस्यानादिभावत्वे सिद्धे फलितमाह-- अत एवेति। नित्यत्वेऽपि परिणामितया धर्मकार्यत्वं मोक्षस्येत्याशङ्‌क्य नित्यं द्वेधा विभजते-- तत्र किंचिदिति। नित्यवस्तुमध्य इत्यर्थ। परिणामि च तन्नित्यं चेति परिमामिनित्यम्‌।आत्मा तु कूटस्थनित्य इति न कर्मसाध्य इत्याह-- इदं त्विति। परिणामिनो नित्वत्वं प्रत्यभिज्ञाकल्पितं मिथ्यैव। कूटस्थस्य तु नाशकाभावान्नित्यत्वं पारमार्थिकम्‌।कूटस्थत्वसिध्यर्थं परिस्पन्दाभावमाह- -व्योमवदिति। परिणामाभावमाह-- सर्वविक्रियारहितमिति। फलानपेक्षित्वान्न फलार्थापि क्रियेत्याह-- नित्यतृप्तमिति। तृप्तिरनपेक्षित्वं, विशोकं सुखं वा। निरवयवत्वातन्न क्रिया। तस्य भानार्थमपि न क्रिया, स्वंयंज्योतिष्ट्वात्‌। अत कूटस्थान्न कर्मसाध्यो मोक्ष इत्युक्तम्‌। कर्मतत्कार्यासङ्‌िगत्वाच्च तथेत्याह-- यत्रेति। कालानवच्छिन्नत्वाच्चेत्याह-- कालेति। कालत्रयं च नोपावर्तत इति योग्यतया संबन्धनीयम्‌।

धर्माद्यनवच्छेदे मानमाह-- अन्यत्रेति। अन्यदित्यर्थ। कृतात्कार्यात्‌, अकृताच्च कारणात्‌, भीताद्भव्याच्च, चकाराद्वर्तमानाच्च अन्यद्यत्पश्यसि तद्वदेत्यर्थ। ननु उक्ता श्रुतयो ब्रह्मण कूटस्थासङ्‌िगत्वं वदन्तु, मोक्षस्य नियोगफलत्वं किं न स्यादिति, तत्राह-- अत इति। तत्कैवल्यं ब्रह्मैव। कर्मफलविलक्षणत्वादित्यर्थ। ब्रह्मभेदान्मोक्षस्य कूटस्थत्वं धर्माद्यसङ्‌िगत्वं चेति भाव। यद्वा तज्जिज्ञास्यं तद्ब्रह्मैव। कर्मफलविलक्षणत्वादित्यर्थ। अत शब्दाभावपाठेऽप्ययमेवार्थ। ब्रह्मणो विधिस्पर्शो शास्त्रपृथक्त्वं न स्यात्‌, कार्यविलक्षणानधिगतविषयलाभात्‌। नहि ब्रह्मात्मैक्यं भेदप्रमाणे जाग्रति विधिपरवाक्याल्लब्धुं शक्यम्‌। न वा तद्विना विधेरनुपपत्ति। योषिदग्न्यैक्योपास्तिविधिदर्शनादिति भाव। अथवा मोक्षस्य नियोगासाध्यत्वे फलितं सूत्रार्थमाह-- अत इति। यदत्र जिज्ञास्यं ब्रह्म तत्स्वतन्त्रमेव वेदान्तैरुपदिश्यते। समन्वयादित्यर्थ। विवक्षे दण्डं पातयति-- तद्यदीति। तत्रैवं सतीति। मोक्षे साध्यत्वेनानित्ये सतीत्यर्थ। अत इति। मुक्तेर्नियोगासाध्यत्वेन नियोज्यालाभात्‌। कर्तव्यनियोगाभावादित्यर्थ। प्रदीपात्तमोनिवृत्तिवज्जानादज्ञाननिवृत्तिरीपमोक्षस्य दृष्टफलत्वाच्च न नियोगसाध्यत्वमित्याह-- अपिचेति। यो ब्रह्माहमिति वेद स ब्रह्मैव भवति। परं कारममवरं कार्यं तद्रूपे तदधिष्ठाने तस्मिन्दृष्टे सति अस्य द्रष्टुरनारब्धभलानि कर्माणि नश्यन्ति। ब्रह्मण स्वरीपमानन्दं विद्वान्‌ निर्भयो भवति, द्वितीयाभावात्‌। अभयं ब्रह्म प्राप्तोऽसि, अज्ञानहानात्‌ तज्जीवाख्यं ब्रह्म गुरूपदेशादात्मानमेव अहं ब्रह्मास्मीत्यवेत्‌ विदितवत्‌। तस्माद्वेदनात्तद्ब्रह्म पूर्णमभवत्‌। परिच्छेदभ्रान्तिहानादेकत्वम्‌, अहं ब्रह्म इत्यनुभवस्तत्रानुभवकाले मोहशोकौ न सति श्रुतीनामर्थ। तासां तात्पर्यमाह-- ब्रह्मेति। विद्यातत्फलयर्मध्य इत्यर्थ। मोक्षस्य विधिफलत्वे स्वर्गादिवत्कालान्तरभावित्वं स्यात्‌,तथा च श्रुतिबाध इति भाव। इतश्चमोक्षो वैधो नेत्याह-- तथेति। तद्ब्रह्मैतत्प्रत्यगस्मीति पश्यन्‌ तस्माज्ज्ञानात्‌ वामदेवो मुनीन्द्र शुद्धं ब्रह्म प्रतिषेधे ह तत्र ज्ञाने तिष्ठन्‌ दृष्टवानात्ममन्त्रान्‌ स्वस्य सर्वात्मत्वप्रकाशकान्‌ ’अहं मनु’ इत्यादीन्ददर्शेत्यर्थ। यद्यपि स्थितिर्गानक्रिय लक्षणं, ब्रह्मदर्शनं तु ब्रह्मप्रतिपत्तिक्रियाया हेतुरिति वैषम्यमस्ति तथापि ’लक्षणहेत्वो क्रियाया’ इति सूत्रेण क्रियां प्रति लक्षणहेत्वोरर्थयोर्वर्तमानाद्धातो परस्य लट सतृशानचावादेशौ भवत इति विहितशतृप्रत्ययलामर्थ्यात्‌ तिष्ठन्गायति इत्युक्ते तत्कर्तृकं कार्यान्तरं मध्ये नभातीत्येतावता पश्यन्‌ प्रतिपेदे इत्यस्य दृष्टान्तमाह-- यथेति। किं च

<br />
<b>Fatal error</b>:  Maximum execution time of 30 seconds exceeded in <b>/home/pramir/public_html/innovatrix.co.in/unicode/Encoder/dynamicfontparser.php5</b> on line <b>79</b><br />
