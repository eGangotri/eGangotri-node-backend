 (अष्टमं खण्डम्‌)

१.अथैतैर्वास्तु परीक्षेत।।

पूर्वलक्षणासम्भवे कथमुत्तरेषां बलीयस्त्वं स्यादित्येवमर्थोऽथशब्द। अथ विशिष्टान्येतानीति। वास्तुग्रहणं सभाधिकारनिवृत्यर्थम्‌।।२.८.१।।

२.जानुमात्रं गर्त खात्वा तैरेव पांसुभि प्रतिपूरयेत्‌।।

गर्तो नामावट । तैरेव तत उद्धृतैरेव।।२.८.२।।

३. अधिके प्रशस्तं समे वार्तं न्यूने गर्हितम्‌।

पूरिते गर्तादधिके पांसुराशौ प्रशस्तं वास्तु भवति। तेन समे वृत्तिमद्भवति। तस्मान्न्यूने गर्हितं कुत्सितं भवति। तस्मात्तत्र न कार्यम्‌।।२.८.३।।

४.अस्ममितेऽपां सुपूर्णं परिवासयेत्‌।

अस्तमिते तमेव गर्तमद्भि पूरयित्वा तं राशिं परिवासयेत्‌। ततो व्युष्टायां निरीक्षेत।।२.८.४।।

५.सोदके प्रशस्तमार्द्रे वार्तं शुष्के गर्हितम्‌।

पूर्वेण तुल्यम्‌।।२.८.५।।

६.श्वेतं मधुरास्वादं सिकतोत्तरं ब्राह्मणस्य।

सिकतोत्तरं सिकतबहुलमित्यर्थ।।२.८.६।।

७. लोहितं क्षत्रियस्य।।

मधुरास्वादं सिकतोत्तरमिति वर्तते।।२.८.७।।

८.पीतं वैश्यस्य।।

अत्रापि द्वयं वर्तते। श्वेतं लोहितं पीतमिति त्रयो वर्णास्त््रययाणां वर्णानां विशेषा। अन्यत्सर्वं समानम्‌।।२.८.८।।

९.तत्सहस्रसीतं कृत्वा यथादिक्समचतुरस्रं मापयेत्‌।

एवं परीक्षितं वास्तु बहुसीतं कुर्यात्‌। बहुश सीतया कर्षयेदित्यर्थ। तत सर्वासु दिक्षु समचतुरस्रं स्थण्डिलं कुर्यात्‌। चतुरस्रं चतुष्कोणं मापयेत्कुर्यात्‌। सहस्रशब्दो। अत्र बहुवाची।।२.८.९।।

१०.आयतचतुरस्रं वा।।

प्रागायातं चतुरस्रं वा कुर्यात्‌। आयतं दीर्घम्‌। तत्रैवं क्रम - परिव्याध इति चैतानीत्यन्तां बाह्यवास्तुपरीक्षां कृत्वा तत आन्तरीं परीक्षामथैतैर्वास्तु परीक्षेतेत्याद्यायतं चतुरस्‌रं वेत्यन्तां कृत्वा यत्र सर्वत्राऽऽपो मध्यं समेत्येत्यादि विज्ञेयम्‌। ततो वक्ष्यमाणं प्रोक्षणं कुर्यात्‌।।२.८.१०।।

११.तच्छमीखयोदुम्बरशाखया वा शन्तातीयेन त्रि प्रदक्षिणं पर्व्रािन्प्रोक्षति।।

’शं न इन्द्राग्नी’ इति सूक्तं शन्तातीयमिति प्रसिद्धम्‌। तेन सूक्तेन त्रि पर्व्रािजन्प्रोक्षति। सर्वत्र मन्त्रान्ते कर्मारम्भ। सिद्धं हि करणं भवति नासिद्धम्‌। परशुना छिनत्तीति परशुवत्‌। मन्त्रावृत्तिरुक्ता। ’मन्त्रान्ते ्व्राजनारम्भ प्राचीमारभ्य पर्येति’इति।।२.८.११।।

१२.अविच्छिन्नया चोदकधारया। आपो हि ष्ठा मयोभुव इति तृचेन।।

त्रि प्रदक्षिणं पर्व्रािजन्प्रोक्षति। अत्रापि धारावृत्तिस्तृचावृत्तिश्च। ्व्राजनगुणत्वात्‌।।२.८.१२।।

१३.वंशान्तरेषु शरणानि कारयेत्‌।।

यावन्तस्तत्र वंशा सम्भवन्ति तत्र द्वयोर्द्वयोर्वंशयोरन्तरेषु कुड्यादिभि पृथक्कृत्यापरकादिशरणानि कारयते। शरणान्यवान्तरगृहाणि।।२.८.१३।।

१४.गर्तेष्ववकां शीपालमित्यवधापयेन्नास्याग्निर्दाहुको भवतीति विज्ञायते।।

सर्वासां स्थूणानां गर्तेष्ववकां शीपालं चावदध्यात्‌। एवं कृते नास्याग्निर्दाहुको भवतीति श्रूयते।।२.८.१४।।

१५.मध्यमस्थूणाया गर्तेऽवधाय प्रागग्रोदगग्रान्कुशानास्तीर्य ्व्राीहियवमतीरप आसेचयेत्‌। अच्युताय

भौमाय स्वाहा इति।।

अस्या गर्तेऽयं विशेष। अवकां शीपाल चावधाय कुशानास्तीर्य पश्चादासिञ्चेन्मन्त्रेण। अवधायवचनमवकाशीपालयोरवधानप्राप्त्यर्थम्‌।।२.८.१५।।

१६.अथैनामुच्छ्रियमाणमनुमन्त्रयेतेहैव तिष्ठ निमित्ता तिल्विलास्तामिरावतींरावतीं मध्ये पोषस्य तिष्ठन्तीम्‌। आ त्वा प्रापन्नधायव आ त्वा कुमारस्तरुण आ वत्सो जायतां सह। आ त्वा परिश्रित कुम्भ आ दध्न कलशैरयन्निति।।

मध्यमस्थूणां गर्त आधीयमानामनुमन्त्रयेत्‌ मन्त्राभ्याम्‌।।२.८.१६।।

