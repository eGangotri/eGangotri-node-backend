1.5.0.0
तैत्तिरीयब्राह्मणे प्रथमाष्टके पंचमप्रपाठक प्रारंभः । हरिः ओम् ।
1.5.1.1
अग्ने कृत्तिकाः । शुक्रं परस्ताज्ज्योतिरवस्तात् । प्रजापते रोहिणी । आप परस्तादोषधयोऽवस्तात् । सोमस्येन्वका विततानि । परस्ताद्वयन्तोऽवस्तात् । रुद्रस्य बाहू । मृगयव परस्ताद्विक्षारोऽवस्तात् । आदित्यै पुनर्वसू । वातः परस्तादार्द्रमवस्तात् ।। 1 ।।
1.5.1.2
बृहस्पतेस्तिष्यः । जुह्वत परस्ताद्यजमाना अवस्तात् । सर्पाणामाश्रेषाः । अभ्यागच्छन्तपरस्तादभ्यानृत्यन्तोऽवस्तात् । पितृणां मघाः । रुदन्त परस्तादपभ्रशोऽवस्तात् । अर्यम्ण पूर्वे फल्गुनी ।जाया परस्तादृषभोऽवस्तात् । भगस्योत्तरे । वहतवपरस्ताद्वहमाना अवस्तात् ।। 2 ।।
1.5.1.3
देवस्य सवितुर् हस्तः । प्रसव परस्ताथ्सनिरवस्तात् । इन्द्रस्य चित्रा । ऋतं परस्ताथ्सत्यमवस्तात् । वायोर्निष्ट्या व्रततिः । परस्तादसिद्धिरवस्तात् । इन्द्राग्नियोर्विशाखे । युगानि परस्तात्कृषमाणा अवस्तात् । मित्रस्यानूराधाः । अभ्यारोहत्परस्तादभ्यारूढमवस्तात् ।। 3 ।।
1.5.1.4
इन्द्रस्य रोहिणी । शृणत्परस्तात्प्रतिशृणदवस्तात् । निऱ्ऋत्यै मूलवऱ्हणी । प्रतिभञ्जन्तपरस्तात्प्रतिशृणन्तोऽवस्तात् । अपां पूर्वा अषाढाः । वर्च परस्ताथ्समितिरवस्तात् । विश्वेषान्देवानामुत्तराः । अभिजयत्परस्तादभिजितमवस्तात् । विष्णोश्श्रोणा पृच्छमानाः । परस्तात्पन्था अवस्तात् ।। 4 ।।
1.5.1.5
वसूना श्रविष्ठाः । भूतं परस्ताद्भूतिरवस्तात् । इन्द्रस्य शतभिषक् । विश्वव्यचापरस्ताद्विश्वक्षितिरवस्तात् ।अजस्यैकपदपूर्वे प्रोष्ठपदाः । वैश्वानरं परस्ताद्वैश्वावसवमवस्तात् । अहेर्बुध्नियस्योत्तरे । अभिषिञ्चन्त परस्तादभिषुण्वन्तोऽवस्तात् । पूष्णो रेवती । गावपरस्ताद्वथ्सा अवस्तात् । अश्विनोरश्वयुजौ । ग्राम परस्ताथ्सेनाऽवस्तात् । यमस्यापभरणीः । अपकऱ्षन्त परस्तादपवहन्तोऽवस्तात् । पूर्णा पश्चाद्यत्ते देवा अदधुः ।। 5 ।।
1.5.1.0
आर्द्रमवस्ताद्वहमाना अवस्तादभ्यारूढमवस्तात्पन्था अवस्ताद्वथ्सा अवस्तात्पञ्च च ।। 1 ।।
1.5.2.1
यत्पुण्यन्नक्षत्रम् । तद्बट्कुर्वीतोपव्युषम् । यदा वै सूर्य उदेति । अथ नक्षत्रन्नैति ।यावति तत्र सूर्यो गच्छेत् । यत्र जघन्यं पश्येत् । तावति कुर्वीत यत्कारी स्यात् ।पुण्याह एव कुरुते । एव ह वै यज्ञेषुञ्च शतद्युम्नञ्च माथ्स्यो निरवसाययाञ्चकार ।। 6 ।।
1.5.2.2
यो वै नक्षत्रियं प्रजापतिव्वेँद । उभयोरेनल्लोँकयोर्विदुः । हस्त एवास्य हस्तः । चित्रा शिरः । निष्ट्या हृदयम् । ऊरू विशाखे । प्रतिष्ठाऽनूराधाः । एष वै नक्षत्रिय प्रजापतिः । य एवव्वेँद । उभयोरेनल्लोँकयोर्विदुः ।। 7।।
1.5.2.3
अस्मिश्चामुष्मिश्च । याङ्कामयेत दुहितरं प्रिया स्यादिति । तान्निष्ट्यायान्दद्यात् । प्रियैव भवति ।नेव तु पुनरा गच्छति । अभिजिन्नाम नक्षत्रम् । उपरिष्टादषाढानाम् । अवस्ताच्छ्रोणायै । देवासुरास्सय्यँत्ता आसन्न् । ते देवास्तस्मिन्नक्षत्रेऽभ्यजयन्न् ।। 8 ।।
1.5.2.4
यदभ्यजयन्न् । तदभिजितोऽभिजित्त्वम् । यङ्कामयेतानपजय्यञ्जयेदिति । तमेतस्मिन्नक्षत्रे यातयेत् ।अनपजय्यमेव जयति । पापपराजितमिव तु । प्रजापति पशूनसृजत । ते नक्षत्त्रन्नक्षत्त्रमुपातिष्ठन्त । ते समावन्त एवाभवन्न् । ते रेवतीमुपातिष्ठन्त ।। 9 ।।
1.5.2.5
ते रेवत्यां प्राभवन्न् । तस्माद्रेवत्यां पशूनाङ्कुर्वीत । यत्किञ्चार्वाचीन सोमात् । प्रैव भवन्ति ।सलिलव्वाँ इदमन्तरासीत् । यदतरन्न् । तत्तारकाणान्तारकत्वम् । यो वा इह यजते । अमु स लोकन्नक्षते । तन्नक्षत्राणान्नक्षत्रत्वम् ।। 10 ।।
1.5.2.6
देवगृहा वै नक्षत्राणि । य एवव्वेँद । गृह्येव भवति । यानि वा इमानि पृथिव्याश्चित्राणि ।तानि नक्षत्राणि । तस्मादश्लीलनाम श्चित्रे । नावस्येन्न यजेत । यथा पापाहे कुरुते ।तादृगेव तत् । देवनक्षत्राणि वा अन्यानि ।। 11 ।।
1.5.2.7
यमनक्षत्राण्यन्यानि । कृत्तिका प्रथमम् । विशाखे उत्तमम् । तानि देवनक्षत्राणि ।अनूराधा प्रथमम् । अपभरणीरुत्तमम् । तानि यमनक्षत्राणि । यानि देवनक्षत्राणि ।तानि दक्षिणेन परियन्ति । यानि यमनक्षत्राणि ।। 12 ।।
1.5.2.8
तान्युत्तरेण । अन्वेषामराथ्स्मेति । तदनूराधाः । ज्येष्ठमेषामवधिष्मेति । तज्ज्येष्ठघ्नी ।मूलमेषावृक्षामेति । तन्मूलवऱ्हणी । यन्नासहन्त । तदषाढाः । यदश्लोणत् ।। 13 ।।
1.5.2.9
तच्छ्रोणा । यदशृणोत् । तच्छ्रविष्ठाः । यच्छतमभिषज्यन्न् । तच्छतभिषक् । प्रोष्ठपदेषूदयच्छन्त ।रेवत्यामरवन्त । अश्वयुजोरयुञ्जत । अपभरणीष्वपावहन्न् । तानि वा एतानि यमनक्षत्राणि ।यान्येव देवनक्षत्राणि । तेषु कुर्वीत यत्कारी स्यात् । पुण्याह एव कुरुते ।। 14 ।।
1.5.2.0
चकारैवव्वेँदोभयोरेनल्लोँकयोर्विदुरजयन्रेवतीमुपातिष्ठन्त नक्षत्रत्वमन्यानि यानि यमनक्षत्राण्यश्लोणद्यमनक्षत्राणि त्रीणि च ।। 2 ।।
1.5.3.1
देवस्य सवितु प्रात प्रसव प्राणः । वरुणस्य सायमासवोऽपानः । यत्प्रतीचीनं प्रातस्तनात् ।प्राचीन सङ्गवात् । ततो देवा अग्निष्टोमन्निरमिमत । तत्तदात्तवीर्यन्निर्मार्गः । मित्रस्य सङ्गवः ।तत्पुण्यन्तेजस्व्यहः । तस्मात्तऱ्हि पशवस्समायन्ति । यत्प्रतीचीन सङ्गवात् ।। 15 ।।
1.5.3.2
प्राचीनं मध्यन्दिनात् । ततो देवा उक्थ्यन्निरमिमत । तत्तदात्तवीर्यन्निर्मार्गः । बृहस्पतेर्मध्यन्दिनः । तत्पुण्यन्तेजस्व्यहः । तस्मात्तऱ्हि तेक्ष्णिष्ठन्तपति । यत्प्रतीचीनं मध्यन्दिनात् । प्राचीनमपराह्णात् । ततो देवाष्षोडशिनन्निरमिमत । तत्तदात्तवीर्यन्निर्मार्गः ।। 16 ।।
1.5.3.3
भगस्यापराह्णः । तत्पुण्यन्तेजस्व्यहः । तस्मादपराह्णे कुमार्यो भगमिच्छमानाश्चरन्ति ।यत्प्रतीचीनमपराह्णात् । प्राचीन सायात् । ततो देवा अतिरात्रन्निरमिमत । तत्तदात्तवीर्यन्निर्मार्गः ।वरुणस्य सायम् । तत्पुण्यन्तेजस्व्यहः । तस्मात्तऱ्हि नानृतव्वँदेत् ।। 17 ।।
1.5.3.4
ब्राह्मणो वा अष्टाविशो नक्षत्राणाम् । समानस्याह्न पञ्च पुण्यानि नक्षत्राणि । चत्वार्यश्लीलानि । तानि नव । यच्च परस्तान्नक्षत्राणाय्यँच्चावस्तात् । तान्येकादश । ब्राह्मणो द्वादशः । य एवव्विँद्वान्थ्सव्वँथ्सरव्व्रँतञ्चरति । सव्वँथ्सरेणैवास्य व्रतङ्गुप्तं भवति । समानस्याह्न पञ्च पुण्यानि नक्षत्राणि । चत्वार्यश्लीलानि । तानि नव । आग्नेयी रात्रिः । ऐन्द्रमहः । तान्येकादश । आदित्यो द्वादशः । य एवव्विँद्वान्थ्सव्वँथ्सरव्व्रँतञ्चरति ।सव्वँथ्सरेणैवास्य व्रतङ्गुप्तं भवति ।। 18 ।।
1.5.3.0
सङ्गवाथ्षोडशिनन्निरमिमत तत्तदात्तवीर्यन्निर्मार्गो वदेद्भवति समानस्याह्न पञ्च पुण्यानि नक्षत्राण्यष्टौ च ।। 3 ।।
1.5.4.1
ब्रह्मवादिनो वदन्ति । कति पात्राणि यज्ञं वहन्तीति । त्रयोदशेति ब्रूयात् । स यद्ब्रूयात् ।कस्तानि निरमिमीतेति । प्रजापतिरिति ब्रूयात् । स यद्ब्रूयात् । कुतस्तानि निरमिमीतेति ।आत्मन इति । प्राणापानाभ्यामेवोपाश्वन्तर्यामौ निरमिमीत ।। 19 ।।
1.5.4.2
व्यानादुपाशुसवनम् । वाच ऐन्द्रवायवम् । दक्षक्रतुभ्यां मैत्रावरुणम् । श्रोत्रादाश्विनम् । चक्षुषश्शुक्रामन्थिनौ । आत्मन आग्रयणम् । अङ्गेभ्य उक्थ्यम् । आयुषो ध्रुवम् । प्रतिष्ठाया ऋतुपात्रे । यज्ञं वाव तं प्रजापतिर्निरमिमीत । स निर्मितो नाद्ध्रियत समव्लीयत । स एतान्प्रजापतिरपिवापानपश्यत् । तान्निरवपत् । तैर्वै स यज्ञमप्यवपत् । यदपिवापा भवन्ति । यज्ञस्य धृत्या असव्व्लँयाय ।। 20 ।।
1.5.4.0
उपाश्वन्तर्यामौ निरमिमीतामिमीत षट्च ।। 4 ।।
1.5.5.1
ऋतमेव परमेष्ठि । ऋतन्नात्येति किञ्चन । ऋते समुद्र आहितः । ऋते भूमिरियश्रिता ।अग्निस्तिग्मेन शोचिषा । तप आक्रान्तमुष्णिहा । शिरस्तपस्याहितम् । वैश्वानरस्य तेजसा ।ऋतेनास्य नि वर्तये । सत्येन परि वर्तये । तपसाऽस्यानु वर्तये । शिवेनास्योप वर्तये ।शग्मेनास्याभि वर्तये । तदृतन्तथ्सत्यम् । तद्व्रतन्तच्छकेयम् । तेन शकेयन्तेन राध्यासम् ।। 21 ।।
1.5.5.2
यद्घर्म पर्यवर्तयत् । अन्तान्पृथिव्या दिवः । अग्निरीशान ओजसा । वरुणो धीतिभिस्सह ।इन्द्रो मरुद्भिस्सखिभिस्सह । अग्निस्तिग्मेन शोचिषा । तप आक्रान्तमुष्णिहा । शिरस्तपस्याहितम् । वैश्वानरस्य तेजसा । ऋतेनास्य नि वर्तये । सत्येन परि वर्तये । तपसाऽस्यानु वर्तये । शिवेनास्योप वर्तये । शग्मेनास्याभि वर्तये । तदृतन्तथ्सत्यम् । तद्व्रतन्तच्छकेयम् । तेन शकेयन्तेन राध्यासम् ।। 22 ।।
1.5.5.3
यो अस्या पृथिव्यास्त्वचि । निवर्तयत्योषधीः । अग्निरीशान ओजसा । वरुणो धीतिभिस्सह ।इन्द्रो मरुद्भिस्सखिभिस्सह । अग्निस्तिग्मेन शोचिषा । तप आक्रान्तमुष्णिहा । शिरस्तपस्याहितम् । वैश्वानरस्य तेजसा । ऋतेनास्य नि वर्तये । सत्येन परि वर्तये । तपसाऽस्यानु वर्तये । शिवेनास्योप वर्तये । शग्मेनास्याभि वर्तये । तदृतन्तथ्सत्यम् । तद्व्रतन्तच्छकेयम् । तेन शकेयन्तेन राध्यासम् ।। 23 ।।
1.5.5.4
एकं मासमुदसृजत् । परमेष्ठी प्रजाभ्यः । तेनाभ्यो मह आवहत् । अमृतं मर्त्याभ्यः । प्रजामनु प्र जायसे । तदु ते मर्त्यामृतम् । येन मासा अर्धमासाः । ऋतव परिवथ्सराः । येन ते ते प्रजापते । ईजानस्य न्यवर्तयन्न् । तेनाहमस्य ब्रह्मणा । निवर्तयामि जीवसे । अग्निस्तिग्मेन शोचिषा । तप आक्रान्तमुष्णिहा । शिरस्तपस्याहितम् । वैश्वानरस्य तेजसा । ऋतेनास्य नि वर्तये । सत्येन परि वर्तये । तपसाऽस्यानु वर्तये । शिवेनास्योप वर्तये । शग्मेनास्याभि वर्तये । तदृतन्तथ्सत्यम् । तद्व्रतन्तच्छकेयम् । तेन शकेयन्तेन राध्यासम् ।। 24 ।।
1.5.5.0
(परिवर्तये सहाभिवर्तय उष्णिहा राध्यासन्न्यवर्तयन्नुपवर्तये चत्वारि च) । ऋतमेव षोडश । यद्घर्मो यो अस्याः सप्तदशसप्तदश । एकं मासं चतुर्विशतिः ।। 5 ।।
1.5.6.1
देवा वै यद्यज्ञेऽकुर्वत । तदसुरा अकुर्वत । तेऽसुरा ऊर्ध्वं पृष्ठेभ्यो नापश्यन्न् । ते केशानग्रेऽवपन्त । अथ श्मश्रूणि । अथोपपक्षौ । ततस्तेऽवाञ्च आयन्न् । पराऽभवन्न् । यस्यैवव्वँपन्ति । अवाङेति ।। 25 ।।
1.5.6.2
अथो परैव भवति । अथ देवा ऊर्ध्वं पृष्ठेभ्योऽपश्यन्न् । त उपपक्षावग्रेऽवपन्त । अथ श्मश्रूणि । अथ केशान् । ततस्तेऽभवन्न् । सुवर्गल्लोँकमायन्न् । यस्यैवव्वँपन्ति । भवत्यात्मना । अथो सुवर्गल्लोँकमेति ।। 26 ।।
1.5.6.3
अथैतन्मनुर्वप्त्रे मिथुनमपश्यत् । स श्मश्रूण्यग्रेऽवपत । अथोपपक्षौ । अथ केशान् । ततो वै स प्राजायत प्रजया पशुभिः । यस्यैवव्वँपन्ति । प्र प्रजया पशुभिर्मिथुनैर्जायते ।देवासुरास्सय्यँत्ता आसन्न् । ते सव्वँथ्सरे व्यायच्छन्त । तान्देवाश्चातुर्मास्यैरेवाभि प्रायुञ्जत ।। 27 ।।
1.5.6.4
वैश्वदेवेन चतुरो मासोऽवृञ्जतेन्द्रराजानः । ताञ्छीर्षन्नि चावर्तयन्त परि च । वरुणप्रघासैश्चतुरो मासोऽवृञ्जत वरुणराजानः । ताञ्छीर्षन्नि चावर्तयन्त परि च । साकमेधैश्चतुरो मासोऽवृञ्जत सोमराजानः । ताञ्छीर्षन्नि चावर्तयन्त परि च । या सव्वँथ्सर उपजीवाऽऽसीत् । तामेषामवृञ्जत । ततो देवा अभवन्न् । पराऽसुराः ।। 28 ।।
1.5.6.5
य एवव्विँद्वाश्चातुर्मास्यैर्यजते । भ्रातृव्यस्यैव मासो वृक्त्वा । शीर्षन्नि च वर्तयते परि च । यैषा सव्वँथ्सर उपजीवा । वृङ्क्ते तां भ्रातृव्यस्य । क्षुधाऽस्य भ्रातृव्य परा भवति । लोहितायसेन नि वर्तयते । यद्वा इमामग्निर्ऋतावागते निवर्तयति । एतदेवैना रूपङ्कृत्वा निवर्तयति । सा ततश्श्वश्वो भूयसी भवन्त्येति ।। 29 ।।
1.5.6.6
प्र जायते । य एवव्विँद्वाल्लोँहितायसेन निवर्तयते । एतदेव रूपङ्कृत्वा नि वर्तयते ।स ततश्श्वश्वो भूयान्भवन्नेति । प्रैव जायते । त्रेण्या शलल्या नि वर्तयेत । त्रीणित्रीणि वै देवानामृद्धानि । त्रीणि छन्दासि । त्रीणि सवनानि । त्रय इमे लोकाः ।। 30 ।।
1.5.6.7
ऋध्यामेव तद्वीर्य एषु लोकेषु प्रति तिष्ठति । यच्चातुर्मास्ययाज्यात्मनो नावद्येत् । देवेभ्य आवृश्च्येत । चतृषुचतृषु मासेषु नि वर्तयेत । परोक्षमेव तद्देवेभ्य आत्मनोऽवद्यत्यनाव्रस्काय । देवानाव्वाँ एष आनीतः । यश्चातुर्मास्ययाजी । य एवव्विँद्वान्नि च वर्तयते परि च । देवता एवाप्येति । नास्य रुद्र प्रजां पशूनभि मन्यते ।। 31 ।।
1.5.6.0
एत्येत्ययुञ्जतासुरा एति लोका मन्यते ।। 6 ।।
1.5.7.1
आयुष प्राण सन्तनु । प्राणादपान सन्तनु । अपानाद्व्यान सन्तनु । व्यानाच्चक्षुस्सन्तनु ।चक्षुषश्श्रोत्र सन्तनु । श्रोत्रान्मनस्सन्तनु । मनसो वाच सन्तनु । वाच आत्मान सन्तनु ।आत्मनपृथिवी सन्तनु । पृथिव्या अन्तरिक्ष सन्तनु । अन्तरिक्षाद्दिव सन्तनु । दिवस्सुवस्सन्तनु ।। 32 ।।
1.5.7.0
अन्तरिक्ष सन्तनु द्वे च ।। 7 ।।
1.5.8.1
इन्द्रो दधीचो अस्थभिः । वृत्राण्यप्रतिष्कुतः । जघान नवतीर्नव । इच्छन्नश्वस्य यच्छिरः । पर्वतेष्वपश्रितम् । तद्विदच्छर्यणावति । अत्राह गोरमन्वत । नाम त्वष्टुरपीच्यम् । इत्था चन्द्रमसो गृहे । इन्द्रमिद्गाथिनो बृहत् ।। 33 ।।
1.5.8.2
इन्द्रमर्केभिरर्किणः । इन्द्रव्वाँणीरनूषत । इन्द्र इद्धर्योस्सचा । संमिश्ल आवचो युजा । इन्द्रो वज्री हिरण्ययः । इन्द्रो दीर्घाय चक्षसे । आ सूर्य रोहयद्दिवि । वि गोभिरद्रिमैरयत् । इन्द्र वाजेषु नो अव । सहस्रप्रधनेषु च ।। 34 ।।
1.5.8.3
उग्र उग्राभिरूतिभिः । तमिन्द्रव्वाँजयामसि । महे वृत्राय हन्तवे । स वृषा वृषभो भुवत् । इन्द्रस्स दामने कृतः । ओजिष्ठस्स बले हितः । द्युम्नी श्लोकी स सौम्यः । गिरा वज्रो न सम्भृतः । सबलो अनपच्युतः । ववक्षुरुग्रो अस्तृतः ।। 35 ।।
1.5.8.0
बृहच्चास्तृतः ।। 8 ।।
1.5.9.1
देवासुरास्सय्यँत्ता आसन्न् । स प्रजापतिरिन्द्रञ्ज्येष्ठं पुत्रमप न्यधत्त । नेदेनमसुरा बलीयासोऽहनन्निति । प्रह्रादो ह वै कायाधवः । विरोचन स्वं पुत्रमप न्यधत्त । नेदेनन्देवा अहनन्निति । ते देवाप्रजापतिमुपसमेत्योचुः । नाराजकस्य युद्धमस्ति । इन्द्रमन्विच्छामेति । तय्यँज्ञक्रतुभिरन्वैच्छन्न् ।। 36 ।।
1.5.9.2
तय्यँज्ञक्रतुभिर्नान्वविन्दन्न् । तमिष्टिभिरन्वैच्छन्न् । तमिष्टिभिरन्वविन्दन्न् । तदिष्टीनामिष्टित्वम् । एष्टयो ह वै नाम । ता इष्टय इत्याचक्षते परोक्षेण । परोक्षप्रिया इव हि देवाः । तस्मा एतमाग्नावैष्णवमेकादशकपाल-न्दीक्षणीयन्निरवपन्न् । तदपद्रुत्यातन्वत । तान्पत्नीसय्याँजान्त उपानयन्न् ।। 37 ।।
1.5.9.3
ते तदन्तमेव कृत्वोदद्रवन्न् । ते प्रायणीयमभि समारोहन्न् । तदपद्रुत्यातन्वत । ताञ्छय्य्वँन्त उपानयन्न् । ते तदन्तमेव कृत्वोदद्रवन्न् । त आतिथ्यमभि समारोहन्न् । तदपद्रुत्यातन्वत । तानिडान्त उपानयन्न् । ते तदन्तमेव कृत्वोदद्रवन्न् । तस्मादेता एतदन्ता इष्टयस्सन्तिष्ठन्ते ।। 38 ।।
1.5.9.4
एव हि देवा अकुर्वत । इति देवा अकुर्वत । इत्यु वै मनुष्याः कुर्वते । ते देवा ऊचुः ।यद्वा इदमुच्चैर्यज्ञेन चराम । तन्नोऽसुराः पाप्माऽनुविन्दन्ति । उपाशूपसदा चराम ।तथा नोऽसुरा पाप्मा नानुवेथ्स्यन्तीति । त उपाशूपसदमतन्वत । तिस्र एव सामिधेनीरनूच्य ।। 39 ।।
1.5.9.5
स्रुवेणाघारमाघार्य । तिस्र पराचीराहुतीर् हुत्वा । स्रुवेणोपसदञ्जुहवाञ्चक्रुः । उग्रव्वँचो अपावधीन्त्वेषव्वँचो अपावधीस्वाहेति । अशनयापिपासे ह वा उग्रव्वँचः । एनश्च वैरहत्यञ्च त्वेषव्वँचः । एत ह वाव तच्चतुर्धाविहितं पाप्मानन्देवा अपजघ्निरे । तथो एवैतदेवव्विँद्यजमानः । तिस्र एव सामिधेनीरनूच्य । स्रुवेणाघारमाघार्य ।। 40 ।।
1.5.9.6
तिस्र पराचीराहुतीऱ्हुत्वा । स्रुवेणोपसदञ्जुहोति । उग्रव्वँचो अपावधीन्त्वेषव्वँचो अपावधी स्वाहेति । अशनयापिपासे ह वा उग्रव्वँचः । एनश्च वैरहत्यञ्च त्वेषव्वँचः । एतमेव तच्चतुर्धाविहितं पाप्मानय्यँजमानोऽपहते । तेऽभिनीयैवाह पशुमाऽलभन्त । अह्न एव तद्देवा अवर्तिं पाप्मानं मृत्युमपजघ्निरे । तेनाभिनीयेव रात्रे प्राचरन्न् । रात्रिया एव तद्देवा अवर्तिं पाप्मानं मृत्युमपजघ्निरे ।। 41 ।।
1.5.9.7
तस्मादभिनीयैवाह पशुमा लभेत । अह्न एव तद्यजमानोऽवर्तिं पाप्मानं भ्रातृव्यानप नुदते । तेनाभिनीयेव रात्रे प्रचरेत् । रात्रिया एव तद्यजमानोऽवर्तिं पाप्मानं भ्रातृव्यानप नुदते । स एष उपवसथीयेऽहन्द्विदेवत्यपशुरा लभ्यते । द्वयव्वाँ अस्मिल्लोँके यजमानः । अस्थि च मासञ्च । अस्थि चैव तेन मासञ्च यजमानस्सस्कुरुते । ता वा एता पञ्च देवताः । अग्नीषोमावग्निर्मित्रावरुणौ ।। 42 ।।
1.5.9.8
पञ्चपञ्ची वै यजमानः । त्वङ्मास स्नावाऽस्थि मज्जा । एतमेव तत्पञ्चधाविहितमात्मानव्वँरुणपाशान्मुञ्चति । भेषजतायै निर्वरुणत्वाय । त सप्तभिश्छन्दोभि प्रातरह्वयन्न् । तस्माथ्सप्त चतुरुत्तराणि छन्दासि प्रातरनुवाकेऽनूच्यन्ते । तमेतयोपसमेत्योपासीदन्न् । उपास्मै गायता नर इति । तस्मादेतया बहिष्पवमान उपसद्यः ।। 43 ।।
1.5.9.0
ऐच्छन्ननयस्तिष्ठन्तेऽनूच्यानूच्य स्रुवेणाघारमाघार्य रात्रिया एव तद्देवा अवर्तिं पाप्मानं मृत्युमपजिघ्निरे मित्रावरुणौ नव च ।। 9 ।। (देवा यजमानो देवा देवा यजमानो यजमानोऽलभन्त प्राचरल्लँभेत प्रचरेदालभन्तालभेत मृत्युमपजघ्निरे भ्रातृव्यान् ।। )
1.5.10.1
स समुद्र उत्तरत प्राज्वलद्भूम्यन्तेन । एष वाव स समुद्रः । यच्चात्वालः । एष उवेव स भूम्यन्तः ।यद्वेद्यन्तः । तदेतत्त्रिशलन्त्रिपूरुषम् । तस्मात्तन्त्रिवितस्तङ्खनन्ति । स सुवर्णरजताभ्याङ्कुशीभ्यां परिगृहीत आसीत् । तय्यँदस्या अध्यजनयन्न् । तस्मादादित्यः ।। 44 ।।
1.5.10.2
अथ यथ्सुवर्णरजताभ्याङ्कुशीभ्यां परिगृहीत आसीत् । साऽस्य कौशिकता । तन्त्रिवृताऽभि प्रास्तुवत । तन्त्रिवृताऽददत । तन्त्रिवृताऽहरन्न् । यावती त्रिवृतो मात्रा । तं पञ्चदशेनाभि प्रास्तुवत । तं पञ्चदशेनाददत । तं पञ्चदशेनाहरन्न् । यावती पञ्चदशस्य मात्रा ।। 45 ।।
1.5.10.3
त सप्तदशेनाभि प्रास्तुवत । त सप्तदशेनाददत । त सप्तदशेनाहरन्न् । यावती सप्तदशस्य मात्रा । तस्य सप्तदशेन ह्रियमाणस्य तेजो हरोऽपतत् । तमेकविशेनाभि प्रास्तुवत । तमेकविशेनाददत । तमेकविशेनाहरन्न् । यावत्येकविशस्य मात्रा । ते यत्त्रिवृता स्तुवते ।। 46 ।।
1.5.10.4
त्रिवृतैव तद्यजमानमाददते । तन्त्रिवृतैव हरन्ति । यावती त्रिवृतो मात्रा । अग्निर्वै त्रिवृत् । यावद्वा अग्नेर्दहतो धूम उदेत्यानु व्येति । तावती त्रिवृतो मात्रा । अग्नेरेवैनन्तत् । मात्रा सायुज्य सलोकताङ्गमयन्ति । अथ यत्पञ्चदशेन स्तुवते । पञ्चदशेनैव तद्यजमानमाददते ।। 47 ।।
1.5.10.5
तं पञ्चदशेनैव हरन्ति । यावती पञ्चदशस्य मात्रा । चन्द्रमा वै पञ्चदशः । एष हि पञ्चदश्यामपक्षीयते । पञ्चदश्यामापूर्यते । चन्द्रमस एवैनन्तत् । मात्रा सायुज्य सलोकताङ्गमयन्ति । अथ यथ्सप्तदशेन स्तुवते । सप्तदशेनैव तद्यजमानमाददते । त सप्तदशेनैव हरन्ति ।। 48 ।।
1.5.10.6
यावती सप्तदशस्य मात्रा । प्रजापतिर्वै सप्तदशः । प्रजापतेरेवैनन्तत् । मात्रा सायुज्य सलोकताङ्गमयन्ति । अथ यदेकविशेन स्तुवते । एकविशेनैव तद्यजमानमाददते । तमेकविशेनैव हरन्ति । यावत्येकविशस्य मात्रा । असौ वा आदित्य एकविशः । आदित्यस्यैवैनन्तत् ।। 49 ।।
1.5.10.7
मात्रा सायुज्य सलोकताङ्गमयन्ति । ते कुश्यौ । व्यघ्नन्न् । ते अहोरात्रे अभवताम् । अहरेव सुवर्णाऽभवत् । रजता रात्रिः । स यदादित्य उदेति । एतामेव तथ्सुवर्णाङ्कुशीमनु समेति । अथ यदस्तमेति । एतामेव तद्रजताङ्कुशीमनुसव्विँशति । प्रह्रादो ह वै कायाधवः । विरोचन स्वं पुत्रमुदास्यत् । स प्रदरोऽभवत् । तस्मात्प्रदरादुदकन्नाचामेत् ।। 50 ।।
1.5.10.0
आदित्य पञ्चदशस्य मात्रा स्तुवते पञ्चदशेनैव तद्यजमानमाददते सप्तदशेनैव हरन्त्यादित्यस्यैवैनं तद्विशति चत्वारि च ।। 10 ।।
1.5.11.1
ये वै चत्वारस्स्तोमाः । कृतन्तत् । अथ ये पञ्च । कलिस्सः । तस्माच्चतुष्टोमः । तच्चतुष्टोमस्य चतुष्टोमत्वम् । तदाहुः । कतमानि तानि ज्योतीषि । य एतस्य स्तोमा इति । त्रिवृत्पञ्चदशस्सप्तदश एकविशः ।। 51 ।।
1.5.11.2
एतानि वाव तानि ज्योतीषि । य एतस्य स्तोमाः । सोऽब्रवीत् । सप्तदशेन ह्रियमाणो व्यलेशिषि । भिषज्यत मेति । तमश्विनौ धानाभिरभिषज्यताम् । पूषा करम्भेण । भारती परिवापेण । मित्रावरुणौ पयस्यया । तदाहुः ।। 52 ।।
1.5.11.3
यदश्विभ्यान्धानाः । पूष्ण करम्भः । भारत्यै परिवापः । मित्रावरुणयो पयस्याऽथ । कस्मादेतेषा हविषामिन्द्रमेव यजन्तीति । एता ह्येनन्देवता इति ब्रूयात् । एतैऱ्हविर्भिरभिषज्य स्तस्मादिति । तव्वँसवोऽष्टाकपालेन प्रातस्सवनेऽभिषज्यन्न् । रुद्रा एकादशकपालेन माध्यन्दिने सवने । विश्वे देवा द्वादशकपालेन तृतीयसवने ।। 53 ।।
1.5.11.4
स यदष्टाकपालान्प्रातस्सवने कुर्यात् । एकादशकपालान्माध्यन्दिने सवने । द्वादशकपालास्तृतीयसवने । विलोम तद्यज्ञस्य क्रियेत । एकादशकपालानेव प्रातस्सवने कुर्यात् । एकादशकपालान्माध्यन्दिने सवने । एकादशकपालास्तृतीयसवने । यज्ञस्य सलोमत्वाय । तदाहुः । यद्वसूनां प्रातस्सवनम् । रुद्राणां माध्यन्दिन सवनम् । विश्वेषान्देवानान्तृतीयसवनम् । अथ कस्मादेतेषा हविषामिन्द्रमेव यजन्तीति ।एता ह्येनन्देवता इति ब्रूयात् । एतैऱ्हविर्भिरभिषज्य स्तस्मादिति ।। 54 ।।
1.5.11.0
एकविश आहुस्तृतीयसवने प्रातस्सवनं पञ्च च ।। 11 ।।
1.5.12.1
तस्यावाचोऽवपादादबिभयुः । तमेतेषु सप्तसु छन्दस्स्वश्रयन्न् । यदश्रयन्न् । तच्छ्रायन्तीयस्य श्रायन्तीयत्वम् । यदवारयन्न् । तद्वारवन्तीयस्य वारवन्तीयत्वम् । तस्यावाच एवावपादादबिभयुः । तस्मा एतानि सप्त चतुरुत्तराणि छन्दास्युपादधुः । तेषामति त्रीण्यरिच्यन्त । न त्रीण्युदभवन्न् ।। 55 ।।
1.5.12.2
स बृहतीमेवास्पृशत् । द्वाभ्यामक्षराभ्याम् । अहोरात्राभ्यामेव । तदाहुः । कतमा सा देवाक्षरा बृहती । यस्यान्तत्प्रत्यतिष्ठत् । द्वादश पौर्णमास्यः । द्वादशाष्टकाः । द्वादशामावास्याः । एषा वाव सा देवाक्षरा बृहती ।। 56 ।।
1.5.12.3
यस्यान्तत्प्रत्यतिष्ठदिति । यानि च छन्दास्यत्यरिच्यन्त । यानि च नोदभवन्न् । तानि निर्वीर्याणि हीनान्यमन्यन्त । साऽब्रवीद्बृहती । मामेव भूत्वा । मामुप सश्रयतेति । चतुर्भिरक्षरैरनुष्टुग्बृहतीन्नोदभवत् । चतुर्भिरक्षरै पङ्क्तिर्बृहतीमत्यरिच्यत । तस्यामेतानि चत्वार्यक्षराण्यपच्छिद्यादधात् ।। 57 ।।
1.5.12.4
ते बृहती एव भूत्वा । बृहतीमुप समश्रयताम् । अष्टाभिरक्षरैरुष्णिग्बृहतीन्नोदभवत् ।अष्टाभिरक्षरैस्त्रिष्टुग्बृहतीमत्यरिच्यत । तस्यामेतान्यष्टावक्षराण्यपच्छिद्यादधात् ।ते बृहती एव भूत्वा । बृहतीमुप समश्रयताम् । द्वादशभिरक्षरैर्गायत्री बृहतीन्नोदभवत् ।द्वादशभिरक्षरैर्जगती बृहतीमत्यरिच्यत । तस्यामेतानि द्वादशाक्षराण्यपच्छिद्यादधात् ।। 58 ।।
1.5.12.5
ते बृहती एव भूत्वा । बृहतीमुप समश्रयताम् । सोऽब्रवीत्प्रजापतिः । छन्दासि रथो मे भवत ।युष्माभिरहमेतमध्वानमनु सञ्चराणीति । तस्य गायत्री च जगती च पक्षावभवताम् । उष्णिक्च त्रिष्टुप्च प्रष्ट्यौ । अनुष्टुप्च पङ्क्तिश्च धुर्यौ । बृहत्येवोद्धिरभवत् । स एतञ्छन्दोरथमास्थाय । एतमध्वानमनु समचरत् ।एत ह वै छन्दोरथमास्थाय । एतमध्वानमनु सञ्चरति । येनैष एतथ्सञ्चरति । य एवव्विँद्वान्थ्सोमेन यजते । य उ चैनमेवँव्वेद ।। 59 ।।
1.5.12.0
अभवन्वाव सा देवाक्षरा बृहत्यदधाद्द्वादशाक्षराण्यपच्छिद्यादधादास्थाय षट्च ।। 12 ।।
1.5.0.0
अग्ने कृत्तिका यत्पुण्यन्देवस्य सवितुर्ब्रह्मवादिन कत्यृतमेव देवा वा आयुषप्राणमिन्द्रो दधीचो देवासुरास्स प्रजापतिस्स समुद्रो ये वै चत्वारस्तस्यावाचो द्वादश ।। 12 ।। अग्ने कृत्तिका देवगृहा ऋतमेवर्ध्यामेव तिस्रः पराचीर्ये वै चत्वारो नवपञ्चाशत् ।। 59 ।। अग्ने कृत्तिका य उ चैनमेवव्वेँद ।। हरिः ओम् ।। श्रीकृष्णार्पणमस्तु ।