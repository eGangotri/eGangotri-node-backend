5.3.0.0
।। हरिः ओम् ।। ।। तैत्तिरीयसंहिता पञ्चमकाण्डे तृतीयः प्रश्नः ।।
5.3.1.1
उथ्सन्नयज्ञो वा एष यदग्निः किं वाहैतस्य क्रियते किं वा न यद्वै यज्ञस्य क्रियमाणस्यान्तर्यन्ति पूयति वा अस्य तदाश्विनीरुप दधात्यश्विनौ वै देवानाम्भिषजौ ताभ्यामेवास्मै भेषजं करोति पञ्चोप दधाति पाङ्क्तो यज्ञो यावानेव यज्ञस्तस्मै भेषजं करोत्यृतव्या उप दधात्यृतूनां कॢप्त्यै [1]
5.3.1.2
पञ्चोप दधाति पञ्च वा ऋतवो यावन्त एवर्तवस्तान्कल्पयति समानप्रभृतयो भवन्ति समानोदर्कास्तस्माथ्समाना ऋतव एकेन पदेन व्यावर्तन्ते तस्मादृतवो व्यावर्तन्ते प्राणभृत उप दधात्यृतुष्वेव प्राणान्दधाति तस्माथ्समानाः सन्त ऋतवो न जीर्यन्त्यथो प्र जनयत्येवैनानेष वै वायुर्यत्प्राणो यदृतव्या उपधाय प्राणभृतः [2]
5.3.1.3
उपदधाति तस्माथ्सर्वानृतूननु वायुरा वरीवर्त्ति वृष्टिसनीरुप दधाति वृष्टिमेवाव रुन्द्धे यदेकधोपदध्यादेकमृतुं वऱ्षेदनुपरिहार सादयति तस्माथ्सर्वानृतून्‌वऱ्षति यत्प्राणभृत उपधाय वृष्टिसनीरुपदधाति तस्माद्वायुप्रच्युता दिवो वृष्टिरीर्ते पशवो वै वयस्या नानामनसः खलु वै पशवो नानाव्रतास्तेऽप एवाभि समनसः [3]
5.3.1.4
यं कामयेतापशुः स्यादिति वयस्यास्तस्योपधायापस्या उप दध्यादसंज्ञानमेवास्मै पशुभिः करोत्यपशुरेव भवतियं कामयेत पशुमान्थ्स्यादित्यपस्यास्तस्योपधाय वयस्या उप दध्याथ्संज्ञानमेवास्मै पशुभिः करोति पशुमानेव भवति चतस्रः पुरस्तादुप दधाति तस्माच्चत्वारि चख्षुषो रूपाणि द्वे शुक्ले द्वे कृष्णे [4]
5.3.1.5
मूर्धन्वतीर्भवन्ति तस्मात्पुरस्तान्मूर्धा पञ्च दख्षिणाया श्रोण्यामुप दधाति पञ्चोत्तरस्यां तस्मात्पश्चाद्वऱ्षीयान्पुरस्तात्प्रवणः पशुर्बस्तो वय इति दख्षिणेऽस उप दधाति वृष्णिर्वय इत्युत्तरेऽसावेव प्रति दधाति व्याघ्रो वय इति दख्षिणे पख्ष उप दधाति सिहो वय इत्युत्तरे पख्षयोरेव वीर्यं दधाति पुरुषो वय इति मध्ये तस्मात्पुरुषः पशूनामधिपतिः ।। [5]
5.3.1.0
कॢप्त्या उपधाय प्राणभृतः समनसः कृष्णे पुरुषो वय इति पञ्च च ।।1।।
5.3.2.1
इन्द्राग्नी अव्यथमानामिति स्वयमातृण्णामुप दधातीन्द्राग्निभ्यां वा इमौ लोकौ विधृतावनयोर्लोकयोर्विधृत्याअधृतेव वा एषा यन्मध्यमा चितिरन्तरिख्षमिव वा एषेन्द्राग्नी इत्याहेन्द्राग्नी वै देवानामोजोभृतावोजसैवैना-मन्तरिख्षे चिनुते धृत्यै स्वयमातृण्णामुप दधात्यन्तरिख्षं वै स्वयमातृण्णान्तरिख्षमेवोप धत्तेऽश्वमुप [6]
5.3.2.2
घ्रापयति प्राणमेवास्यां दधात्यथो प्राजापत्यो वा अश्वः प्रजापतिनैवाग्निं चिनुते स्वयमातृण्णा भवति प्राणानामुथ्सृष्ट्या अथो सुवर्गस्य लोकस्यानुख्यात्यै देवानां वै सुवर्गं लोकं यतां दिशः समव्लीयन्त त एता दिश्या अपश्यन्ता उपादधत ताभिर्वै ते दिशोऽदृहन्यद्दिश्या उपदधाति दिशां विधृत्यै दश प्राणभृतः पुरस्तादुप [7]
5.3.2.3
दधाति नव वै पुरुषे प्राणा नाभिर्दशमी प्राणानेव पुरस्ताद्धत्ते तस्मात्पुरस्तात्प्राणा ज्योतिष्मतीमुत्तमामुप दधातितस्मात्प्राणानां वाग्ज्योतिरुत्तमा दशोप दधाति दशाख्षरा विराड्विराट्छन्दसां ज्योतिर्ज्योतिरेव पुरस्ताद्धत्तेतस्मात्पुरस्ताज्ज्योतिरुपास्महे छन्दासि पशुष्वाजिमयुस्तान्बृहत्युदजयत्तस्माद्बाऱ्हताः [8]
5.3.2.4
पशव उच्यन्ते मा छन्द इति दख्षिणत उप दधाति तस्माद्दख्षिणावृतो मासाः पृथिवी छन्द इति पश्चात्प्रतिष्ठित्याअग्निर्देवतेत्युत्तरत ओजो वा अग्निरोज एवोत्तरतो धत्ते तस्मादुत्तरतोभिप्रयायी जयति षट्त्रिशथ्सम्पद्यन्तेषट्त्रिशदख्षरा बृहती बाऱ्हताः पशवो बृहत्यैवास्मै पशूनव रुन्द्धे बृहती छन्दसा स्वाराज्यम्परीयाय यस्यैताः [9]
5.3.2.5
उपधीयन्ते गच्छति स्वाराज्य सप्त वालखिल्याः पुरस्तादुप दधाति सप्त पश्चात्सप्त वै शीऱ्षण्याः प्राणा द्वाववाञ्चौ प्राणाना सवीर्यत्वाय मूर्धासि राडिति पुरस्तादुप दधाति यन्त्री राडिति पश्चात्प्राणानेवास्मै समीचो दधाति ।। [10]
5.3.2.0
अश्वमुप पुरस्तादुप बार्‌हता एताश्चतुस्त्रिशच्च ।।2।।
5.3.3.1
देवा वै यद्यज्ञेऽकुर्वत तदसुरा अकुर्वत ते देवा एता अख्ष्णयास्तोमीया अपश्यन्ता अन्यथानूच्यान्यथोपादधततदसुरा नान्ववायन्ततो देवा अभवन्परासुरा यदख्ष्णयास्तोमीया अन्यथानूच्यान्यथोपदधाति भ्रातृव्याभिभूत्यैभवत्यात्मना परास्य भ्रातृव्यो भवत्याशुस्त्रिवृदिति पुरस्तादुप दधाति यज्ञमुखं वै त्रिवृत् [11]
5.3.3.2
यज्ञमुखमेव पुरस्ताद्वि यातयति व्योम सप्तदश इति दख्षिणतोऽन्नं वै व्योमान्न सप्तदशोऽन्नमेव दख्षिणतो धत्तेतस्माद्दख्षिणेनान्नमद्यते धरुण एकविश इति पश्चात्प्रतिष्ठा वा एकविशः प्रतिष्ठित्यै भान्तः पञ्चदश इत्युत्तरत ओजो वै भान्त ओजः पञ्चदश ओज एवोत्तरतो धत्ते तस्मादुत्तरतोभिप्रयायी जयति प्रतूर्तिरष्टादश इति पुरस्तात् [12]
5.3.3.3
उप दधाति द्वौ त्रिवृतावभिपूर्वं यज्ञमुखे वि यातयत्यभिवर्तः सविश इति दख्षिणतोऽन्नं वा अभिवर्तोऽन्न सविशोऽन्नमेव दख्षिणतो धत्ते तस्माद्दख्षिणेनान्नमद्यते वर्चो द्वाविश इति पश्चाद्यद्विशतिर्द्वे तेन विराजौयद्द्वे प्रतिष्ठा तेन विराजोरेवाभिपूर्वमन्नाद्ये प्रति तिष्ठति तपो नवदश इत्युत्तरतस्तस्माथ्सव्यः [13]
5.3.3.4
हस्तयोस्तपस्वितरो योनिश्चतुर्विश इति पुरस्तादुप दधाति चतुर्विशत्यख्षरा गायत्री गायत्री यज्ञमुखम्यज्ञमुखमेव पुरस्ताद्वि यातयति गर्भाः पञ्चविश इति दख्षिणतोऽन्नं वै गर्भा अन्नम्पञ्चविशोऽन्नमेव दख्षिणतो धत्ते तस्माद्दख्षिणेनान्नमद्यत ओजस्त्रिणव इति पश्चादिमे वै लोकास्त्रिणव एष्वेव लोकेषु प्रति तिष्ठति सम्भरणस्त्रयोविश इति [14]
5.3.3.5
उत्तरतस्तस्माथ्सव्यो हस्तयोः सम्भार्यतरः क्रतुरेकत्रिश इति पुरस्तादुप दधाति वाग्वै क्रतुर्यज्ञमुखं वाग्यज्ञमुखमेव पुरस्ताद्वि यातयति ब्रध्नस्य विष्टपं चतुस्त्रिश इति दख्षिणतोऽसौ वा आदित्यो ब्रध्नस्य विष्टपम्ब्रह्मवर्चसमेव दख्षिणतो धत्ते तस्माद्दख्षिणोऽर्धो ब्रह्मवर्चसितरः प्रतिष्ठा त्रयस्त्रिश इति पश्चात्प्रतिष्ठित्यै नाकः षट्त्रिश इत्युत्तरतः सुवर्गो वै लोको नाकः सुवर्गस्य लोकस्य समष्ट्यै ।। [15]
5.3.3.0
वै त्रिवृदिति पुरस्ताथ्सव्यस्त्रयोविश इति सुवर्गो वै पञ्च च ।।3।।आशुर्व्योम धरुणो भान्तः प्रतूर्तिरभिवर्तो वर्चस्तपो योनिर्गर्भा ओजस्सम्भरणः क्रतुर्ब्रध्नस्य प्रतिष्ठा नाकष्षोडश ।।
5.3.4.1
अग्नेर्भागोऽसीति पुरस्तादुप दधाति यज्ञमुखं वा अग्निर्यज्ञमुखं दीख्षा यज्ञमुखम्ब्रह्म यज्ञमुखं त्रिवृद्यज्ञमुखमेव पुरस्ताद्वि यातयति नृचख्षसाम्भागोऽसीति दख्षिणतः शुश्रुवासो वै नृचख्षसोऽन्नं धाता जातायैवास्मा अन्नमपि दधाति तस्माज्जातोऽन्नमत्ति जनित्र स्पृत सप्तदशः स्तोम इत्याहान्नं वै जनित्रम् [16]
5.3.4.2
अन्न सप्तदशोऽन्नमेव दख्षिणतो धत्ते तस्माद्दख्षिणेनान्नमद्यते मित्रस्य भागोऽसीति पश्चात्प्राणो वै मित्रोऽपानो वरुणः प्राणापानावेवास्मिन्दधाति दिवो वृष्टिर्वाताः स्पृता एकविशः स्तोम इत्याह प्रतिष्ठा वा एकविशः प्रतिष्ठित्या इन्द्रस्य भागोऽसीत्युत्तरत ओजो वा इन्द्र ओजो विष्णुरोजः ख्षत्रमोजः पञ्चदशः [17]
5.3.4.3
ओज एवोत्तरतो धत्ते तस्मादुत्तरतोभिप्रयायी जयति वसूनाम्भागोऽसीति पुरस्तादुप दधाति यज्ञमुखं वै वसवोयज्ञमुख रुद्रा यज्ञमुखं चतुर्विशो यज्ञमुखमेव पुरस्ताद्वि यातयत्यादित्यानाम्भागोऽसीति दख्षिणतोऽन्नं वा आदित्या अन्नम्मरुतोऽन्नं गर्भा अन्नम्पञ्चविशोऽन्नमेव दख्षिणतो धत्ते तस्माद्दख्षिणेनान्नमद्यतेऽदित्यै भागः [18]
5.3.4.4
असीति पश्चात्प्रतिष्ठा वा अदितिः प्रतिष्ठा पूषा प्रतिष्ठा त्रिणवः प्रतिष्ठित्यै देवस्य सवितुर्भागोऽसीत्युत्तरतो ब्रह्म वै देवः सविता ब्रह्म बृहस्पतिर्ब्रह्म चतुष्टोमो ब्रह्मवर्चसमेवोत्तरतो धत्ते तस्मादुत्तरोऽर्धो ब्रह्मवर्चसितरः सावित्रवती भवति प्रसूत्यै तस्माद्ब्राह्मणानामुदीची सनिः प्रसूता धर्त्रश्चतुष्टोम इति पुरस्तादुप दधाति यज्ञमुखं वै धर्त्रः [19]
5.3.4.5
यज्ञमुखं चतुष्टोमो यज्ञमुखमेव पुरस्ताद्वि यातयति यावानाम्भागोऽसीति दख्षिणतो मासा वै यावा अर्धमासा अयावास्तस्माद्दख्षिणावृतो मासा अन्नं वै यावा अन्नम्प्रजा अन्नमेव दख्षिणतो धत्ते तस्माद्दख्षिणेनान्नमद्यतऋभूणाम्भागोऽसीति पश्चात् प्रतिष्ठित्यै विवर्तोऽष्टाचत्वारिश इत्युत्तरतोऽनयोर्लोकयोः सवीर्यत्वाय तस्मादिमौ लोकौ समावद्वीर्यौ [20]
5.3.4.6
यस्य मुख्यवतीः पुरस्तादुपधीयन्ते मुख्य एव भवत्यास्य मुख्यो जायते यस्यान्नवतीर्दख्षिणतोऽत्त्यन्नमास्यान्नादो जायते यस्य प्रतिष्ठावतीः पश्चात्प्रत्येव तिष्ठति यस्यौजस्वतीरुत्तरत ओजस्व्येव भवत्यास्यौजस्वी जायतेऽर्को वा एष यदग्निस्तस्यैतदेव स्तोत्रमेतच्छस्त्रय्यँदेषा विधा [21]
5.3.4.7
विधीयतेऽर्क एव तदर्क्यमनु वि धीयतेऽत्त्यन्नमास्यान्नादो जायते यस्यैषा विधा विधीयते य उ चैनामेवं वेदसृष्टीरुप दधाति यथासृष्टमेवाव रुन्द्धे न वा इदं दिवा न नक्तमासीदव्यावृत्तन्ते देवा एता व्युष्टीरपश्यन्ता उपादधत ततो वा इदं व्यौच्छद्यस्यैता उपधीयन्ते व्येवास्मा उच्छत्यथो तम एवाप हते ।। [22]
5.3.4.0
वै जनित्रं पञ्चदशोऽदित्यै भागो वै धर्त्रस्समावद्वीर्यौ विधा ततो वा इदं चतुर्दश च ।।4।।अग्नेर्नृचख्षसाञ्जनित्रं मित्रस्येन्द्रस्य वसूनामादित्यानामदित्यै देवस्य सवितुस्सावित्रवती धर्त्रो यावानामृभूणाव्विँवर्तश्चतुर्दश ।।
5.3.5.1
अग्ने जातान्प्र णुदा नः सपत्नानिति पुरस्तादुप दधाति जातानेव भ्रातृव्यान्प्र णुदते सहसा जातानिति पश्चाज्जनिष्यमाणानेव प्रति नुदते चतुश्चत्वारिशः स्तोम इति दख्षिणतो ब्रह्मवर्चसं वै चतुश्चत्वारिशोब्रह्मवर्चसमेव दख्षिणतो धत्ते तस्माद्दख्षिणोऽर्धो ब्रह्मवर्चसितरः षोडशः स्तोम इत्युत्तरत ओजो वै षोडश ओज एवोत्तरतो धत्ते तस्मात् [23]
5.3.5.2
उत्तरतोभिप्रयायी जयति वज्रो वै चतुश्चत्वारिशो वज्रः षोडशो यदेते इष्टके उपदधाति जाताश्चैव जनिष्यमाणाश्च भ्रातृव्यान्प्रणुद्य वज्रमनु प्र हरति स्तृत्यै पुरीषवतीम्मध्य उप दधाति पुरीषं वै मध्यमात्मनःसात्मानमेवाग्निं चिनुते सात्मामुष्मिल्लोँके भवति य एवं वेदैता वा असपत्ना नामेष्टका यस्यैता उपधीयन्ते [24]
5.3.5.3
नास्य सपत्नो भवति पशुर्वा एष यदग्निर्विराज उत्तमायां चित्यामुप दधाति विराजमेवोत्तमाम्पशुषु दधाति तस्मात्पशुमानुत्तमां वाचं वदति दशदशोप दधाति सवीर्यत्वायाख्ष्णयोप दधाति तस्मादख्ष्णया पशवोऽङ्गानि प्र हरन्ति प्रतिष्ठित्यै यानि वै छन्दासि सुवर्ग्याण्यासन्तैर्देवाः सुवर्गं लोकमायन्तेनऱ्षयः [25]
5.3.5.4
अश्राम्यन्ते तपोऽतप्यन्त तानि तपसापश्यन्तेभ्य एता इष्टका निरमिमतेवश्छन्दो वरिवश्छन्द इति ता उपादधत ताभिर्वै ते सुवर्गं लोकमायन् यदेता इष्टका उपदधाति यान्येव छन्दासि सुवर्ग्याणि तैरेव यजमानः सुवर्गं लोकमेति यज्ञेन वै प्रजापतिः प्रजा असृजत ताः स्तोमभागैरेवासृजत यत् [26]
5.3.5.5
स्तोमभागा उपदधाति प्रजा एव तद्यजमानः सृजते बृहस्पतिर्वा एतद्यज्ञस्य तेजः समभरद्यथ्स्तोमभागा यथ्स्तोमभागा उपदधाति सतेजसमेवाग्निं चिनुते बृहस्पतिर्वा एतां यज्ञस्य प्रतिष्ठामपश्यद्यथ्स्तोमभागा यथ्स्तोमभागा उपदधाति यज्ञस्य प्रतिष्ठित्यै सप्तसप्तोप दधाति सवीर्यत्वाय तिस्रो मध्ये प्रतिष्ठित्यै ।। [27]
5.3.5.0
उत्तरतो धत्ते तस्मादुपधीयन्त ऋषयोऽसृजत यत्त्रिचत्वारिशच्च ।।5।।
5.3.6.1
रश्मिरित्येवादित्यमसृजत प्रेतिरिति धर्ममन्वितिरिति दिव संधिरित्यन्तरिख्षम्प्रतिधिरिति पृथिवीव्विँष्टम्भ इति वृष्टिम्प्रवेत्यहरनुवेति रात्रिमुशिगिति वसून्प्रकेत इति रुद्रान्थ्सुदीतिरित्यादित्यानोज इति पितॄस्तन्तुरिति प्रजाःपृतनाषाडिति पशून्रेवदित्योषधीरभिजिदसि युक्तग्रावा [28]
5.3.6.2
इन्द्राय त्वेन्द्रं जिन्वेत्येव दख्षिणतो वज्रम्पर्यौहदभिजित्यै ताः प्रजा अपप्राणा असृजत तास्वधिपतिरसीत्येव प्राणमदधाद्यन्तेत्यपान ससर्प इति चख्षुर्वयोधा इति श्रोत्रन्ताः प्रजाः प्राणतीरपानतीः पश्यन्तीः शृण्वतीर्न मिथुनी अभवन्तासु त्रिवृदसीत्येव मिथुनमदधात्ताः प्रजा मिथुनी [29]
5.3.6.3
भवन्तीर्न प्राजायन्त ताः सरोहोऽसि नीरोहोऽसीत्येव प्राजनयत्ताः प्रजाः प्रजाता न प्रत्यतिष्ठन्ता वसुकोऽसि वेषश्रिरसि वस्यष्टिरसीत्येवैषु लोकेषु प्रत्यस्थापयद्यदाह वसुकोऽसि वेषश्रिरसि वस्यष्टिरसीति प्रजा एव प्रजाता एषु लोकेषु प्रति ष्ठापयति सात्मान्तरिख्ष रोहति सप्राणोऽमुष्मिल्लोँके प्रति तिष्ठत्यव्यर्धुकः प्राणापानाभ्याम्भवति य एवं वेद ।। [30]
5.3.6.0
युक्तग्रावा प्रजा मिथुन्यन्तरिख्षन्द्वादश च ।।6।।
5.3.7.1
नाकसद्भिर्वै देवाः सुवर्गं लोकमायन्तन्नाकसदां नाकसत्त्वय्यँन्नाकसद उपदधाति नाकसद्भिरेव तद्यजमानः सुवर्गं लोकमेति सुवर्गो वै लोको नाको यस्यैता उपधीयन्ते नास्मा अकम्भवति यजमानायतनं वै नाकसदोयन्नाकसद उपदधात्यायतनमेव तद्यजमानः कुरुते पृष्ठानां वा एतत्तेजः सम्भृतं यन्नाकसदो यन्नाकसदः [31]
5.3.7.2
उपदधाति पृष्ठानामेव तेजोऽव रुन्द्धे पञ्चचोडा उप दधात्यप्सरस एवैनमेता भूता अमुष्मिल्लोँक उप शेरेऽथो तनूपानीरेवैता यजमानस्य यं द्विष्यात्तमुपदधद्ध्यायेदेताभ्य एवैनं देवताभ्य आ वृश्चति ताजगार्तिमार्च्छत्युत्तरा नाकसद्भ्य उप दधाति यथा जायामानीय गृहेषु निषादयति तादृगेव तत् [32]
5.3.7.3
पश्चात्प्राचीमुत्तमामुप दधाति तस्मात्पश्चात्प्राची पत्न्यन्वास्ते स्वयमातृण्णां च विकर्णीं चोत्तमे उप दधातिप्राणो वै स्वयमातृण्णायुर्विकर्णी प्राणं चैवायुश्च प्राणानामुत्तमौ धत्ते तस्मात्प्राणश्चायुश्च प्राणानामुत्तमौनान्यामुत्तरामिष्टकामुप दध्याद्यदन्यामुत्तरामिष्टकामुपदध्यात्पशूनाम् [33]
5.3.7.4
च यजमानस्य च प्राणं चायुश्चापि दध्यात्तस्मान्नान्योत्तरेष्टकोपधेया स्वयमातृण्णामुप दधात्यसौ वै स्वयमातृण्णामूमेवोप धत्तेऽश्वमुप घ्रापयति प्राणमेवास्यां दधात्यथो प्राजापत्यो वा अश्वः प्रजापतिनैवाग्निं चिनुते स्वयमातृण्णा भवति प्राणानामुथ्सृष्ट्या अथो सुवर्गस्य लोकस्यानुख्यात्या एषा वै देवानां विक्रान्तिर्यद्विकर्णी यद्विकर्णीमुपदधाति देवानामेव विक्रान्तिमनु वि क्रमत उत्तरत उप दधाति तस्मादुत्तरतउपचारोऽग्निर्वायुमती भवति समिद्ध्यै ।। [34]
5.3.7.0
सम्भृतय्यँन्नाकसदो यन्नाकसदस्तत्पशूनामेषाव्वैँ द्वाविशतिश्च ।।7।।
5.3.8.1
छन्दास्युप दधाति पशवो वै छन्दासि पशूनेवाव रुन्द्धे छन्दासि वै देवानां वामम्पशवो वाममेव पशूनव रुन्द्ध एता ह वै यज्ञसेनश्चैत्रियायणश्चितिं विदां चकार तया वै स पशूनवारुन्द्ध यदेतामुपदधाति पशूनेवाव रुन्द्धे गायत्रीः पुरस्तादुप दधाति तेजो वै गायत्री तेज एव [35]
5.3.8.2
मुखतो धत्ते मूर्धन्वतीर्भवन्ति मूर्धानमेवैन समानानां करोति त्रिष्टुभ उप दधातीन्द्रियं वै त्रिष्टुगिन्द्रियमेव मध्यतो धत्ते जगतीरुप दधाति जागता वै पशवः पशूनेवाव रुन्द्धेऽनुष्टुभ उप दधाति प्राणा वा अनुष्टुप्प्राणानामुथ्सृष्ट्यै बृहतीरुष्णिहाः पङ्क्तीरख्षरपङ्क्तीरिति विषुरूपाणि छन्दास्युप दधाति विषुरूपा वै पशवः पशवः [36]
5.3.8.3
छन्दासि विषुरूपानेव पशूनव रुन्द्धे विषुरूपमस्य गृहे दृश्यते यस्यैता उपधीयन्ते य उ चैना एवव्वेँदातिच्छन्दसमुप दधात्यतिच्छन्दा वै सर्वाणि छन्दासि सर्वेभिरेवैनं छन्दोभिश्चिनुते वर्ष्म वा एषा छन्दसां यदतिच्छन्दा यदतिच्छन्दसमुपदधाति वर्ष्मैवैन समानानां करोति द्विपदा उप दधाति द्विपाद्यजमानः प्रतिष्ठित्यै ।। [37]
5.3.8.0
तेज एव पशवः पशवो यजमान एकञ्च ।।8।।
5.3.9.1
सर्वाभ्यो वै देवताभ्योऽग्निश्चीयते यथ्सयुजो नोपदध्याद्देवता अस्याग्निं वृञ्जीरन् यथ्सयुज उपदधात्यात्मनैवैन सयुजं चिनुते नाग्निना व्यृध्यतेऽथो यथा पुरुषः स्नावभिः संतत एवमेवैताभिरग्निः संततोऽग्निना वै देवाः सुवर्गं लोकमायन्ता अमूः कृत्तिका अभवन्‌यस्यैता उपधीयन्ते सुवर्गमेव [38]
5.3.9.2
लोकमेति गच्छति प्रकाशं चित्रमेव भवति मण्डलेष्टका उप दधातीमे वै लोका मण्डलेष्टका इमे खलु वै लोका देवपुरा देवपुरा एव प्र विशति नार्तिमार्च्छत्यग्निं चिक्यानो विश्वज्योतिष उप दधातीमानेवैताभिर्लोकाञ्ज्योतिष्मतः कुरुतेऽथो प्राणानेवैता यजमानस्य दाध्रत्येता वै देवताः सुवर्ग्यास्ता एवान्वारभ्य सुवर्गं लोकमेति ।। [39]
5.3.9.0
सुवर्गमेव ता एव चत्वारि च ।।9।।
5.3.10.1
वृष्टिसनीरुप दधाति वृष्टिमेवाव रुन्द्धे यदेकधोपदध्यादेकमृतुं वऱ्षेदनुपरिहार सादयति तस्माथ्सर्वानृतून्‌वऱ्षतिपुरोवातसनिरसीत्याहैतद्वै वृष्ट्यै रूप रूपेणैव वृष्टिमव रुन्द्धे संयानीभिर्वै देवा इमाल्लोँकान्थ्समयुस्तथ्संयानीना संयानित्वय्यँथ्संयानीरुपदधाति यथाप्सु नावा संयात्येवम् [40]
5.3.10.2
एवैताभिर्यजमान इमाल्लोँकान्थ्सं याति प्लवो वा एषोऽग्नेर्यथ्संयानीर्यथ्संयानीरुपदधाति प्लवमेवैतमग्नय उप दधात्युत यस्यैतासूपहितास्वापोऽग्नि हरन्त्यहृत एवास्याग्निरादित्येष्टका उप दधात्यादित्या वा एतम्भूत्यै प्रति नुदन्ते योऽलम्भूत्यै सन्भूतिं न प्राप्नोत्यादित्याः [41]
5.3.10.3
एवैनम्भूतिं गमयन्त्यसौ वा एतस्यादित्यो रुचमा दत्ते योऽग्निं चित्वा न रोचते यदादित्येष्टका उपदधात्यसावेवास्मिन्नादित्यो रुचं दधाति यथासौ देवाना रोचत एवमेवैष मनुष्याणा रोचते घृतेष्टका उप दधात्येतद्वा अग्नेः प्रियं धाम यद्घृतम्प्रियेणैवैनं धाम्ना समर्धयति [42]
5.3.10.4
अथो तेजसानुपरिहार सादयत्यपरिवर्गमेवास्मिन्तेजो दधाति प्रजापतिरग्निमचिनुत स यशसा व्यार्ध्यत स एता यशोदा अपश्यत्ता उपाधत्त ताभिर्वै स यश आत्मन्नधत्त यद्यशोदा उपदधाति यश एव ताभिर्यजमान आत्मन्धत्तेपञ्चोप दधाति पाङ्क्तः पुरुषो यावानेव पुरुषस्तस्मिन्‌यशो दधाति ।। [43]
5.3.10.0
एवं प्राप्नोत्यादित्या अर्धयत्येकान्नपञ्चाशच्च ।।10।।
5.3.11.1
देवासुराः संयत्ता आसन्कनीयासो देवा आसन्भूयासोऽसुरास्ते देवा एता इष्टका अपश्यन्ता उपादधतभूयस्कृदसीत्येव भूयासोऽभवन्वनस्पतिभिरोषधीभिर्वरिवस्कृदसीतीमामजयन्प्राच्यसीति प्राचीं दिशमजयन्नूर्ध्वासीत्यमूमजयन्नन्तरिख्षसदस्यन्तरिख्षे सीदेत्यन्तरिख्षमजयन्ततो देवा अभवन्न् [44]
5.3.11.2
परासुरा यस्यैता उपधीयन्ते भूयानेव भवत्यभीमाल्लोँकाञ्जयति भवत्यात्मना परास्य भ्रातृव्यो भवत्यप्सुषदसि श्येनसदसीत्याहैतद्वा अग्ने रूप रूपेणैवाग्निमव रुन्द्धे पृथिव्यास्त्वा द्रविणे सादयामीत्याहेमानेवैताभिर्लोकान्द्रविणावतः कुरुत आयुष्या उप दधात्यायुरेव [45]
5.3.11.3
अस्मिन्दधात्यग्ने यत्ते पर हृन्नामेत्याहैतद्वा अग्नेः प्रियं धाम प्रियमेवास्य धामोपाप्नोति तावेहि स रभावहा इत्याहव्येवैनेन परि धत्ते पाञ्चजन्येष्वप्येध्यग्न इत्याहैष वा अग्निः पाञ्चजन्यो यः पञ्चचितीकस्तस्मादेवमाहर्तव्या उप दधात्येतद्वा ऋतूनाम्प्रियं धाम यदृतव्या ऋतूनामेव प्रियं धामाव रुन्द्धे सुमेक इत्याह संवथ्सरो वै सुमेकःसंवथ्सरस्यैव प्रियं धामोपाप्नोति ।। [46]
5.3.11.0
अभवन्नायुरेवर्तव्या उप षड्विशतिश्च ।।11।।
5.3.12.1
प्रजापतेरख्ष्यश्वयत्तत्परापतत्तदश्वोऽभवद्यदश्वयत्तदश्वस्याश्वत्वन्तद्देवा अश्वमेधेनैव प्रत्यदधुरेष वै प्रजापति सर्वं करोति योऽश्वमेधेन यजते सर्व एव भवति सर्वस्य वा एषा प्रायश्चित्तिः सर्वस्य भेषज सर्वं वा एतेन पाप्मानं देवा अतरन्नपि वा एतेन ब्रह्महत्यामतरन्थ्सर्वम्पाप्मानम् [47]
5.3.12.2
तरति तरति ब्रह्महत्यां योऽश्वमेधेन यजते य उ चैनमेवं वेदोत्तरं वै तत्प्रजापतेरख्ष्यश्वयत्तस्मादश्वस्योत्तरतोऽव द्यन्ति दख्षिणतोऽन्येषाम्पशूनाम्वैतसः कटो भवत्यप्सुयोनिर्वा अश्वोऽप्सुजो वेतसः स्व एवैनं योनौ प्रति ष्ठापयति चतुष्टोमः स्तोमो भवति सरड्ढ वा अश्वस्य सक्थ्यावृहत्तद्देवाश्चतुष्टोमेनैव प्रत्यदधुर्यच्चतुष्टोमः स्तोमो भवत्यश्वस्य सर्वत्वाय ।। [48]
5.3.12.0
सर्वं पाप्मानमवृहद्द्वादश च ।।12।।
5.3.0.0
उथ्सन्नयज्ञ इन्द्राग्नी देवा वा अख्षणयास्तोमीया अग्नेर्भागोऽस्यग्ने जातान्रश्मिरिति नाकसद्भिश्छन्दासि सर्वाभ्यो वृष्टिसनीर्देवासुराः कनीयासः प्रजापतेरख्षि द्वादश ।।12।।उथ्सन्नयज्ञो देवा वै यस्य मुख्यवतीर्नाकसद्भिरेवैताभिरष्टाचत्वारिशत् ।।48।।उथ्सन्नयज्ञः सर्वत्वाय ।। हरिः ओम् ।। श्रीकृष्णार्पणमस्तु ।।