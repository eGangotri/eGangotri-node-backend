1.1
केनेषितं पतति प्रेषितं मनः केन प्राणः प्रथमः प्रैति युक्तः ।
केनेषितां वाचमिमां वदन्ति चक्षुः श्रोत्रं क उ देवो युनक्ति । 1 ।
B.1.1
प्रकाशिका
[श्रीरङ्गरामानुजमुनिविरचिता]
"		येनोपनिषदां भाष्यं रामानुजमतानुगम् ।"
"		रम्यं कृतं प्रपद्ये तं रङ्गरामानुजं मुनिम् ।"
[मङ्गलाचरणं प्रतिज्ञा च]
"		अतसीगुच्छसच्छायमञ्चितोरस्स्थलं श्रिया ।"
"		अञ्जनाचलश्रृङ्गारमञ्चलिर्मम गाहताम् ।"
"		व्यासं2 लक्ष्मणयोगीन्द्रं3 प्रणम्यान्यान्4 गुरूनपि5 ।"
"		व्याख्यां तलवकारोपनिषदः करवाण्यहम् ।"
[अचेतनप्रेरकस्वरूपनिरूपकप्रश्नाः]
"	परमात्मस्वरूपं प्रश्नप्रतिवचनरूपप्रकारेण प्रकाशयितुं प्रस्तौति - केनेषितं पतति प्रेषितं मनः केन प्राणः"
प्रथमः प्रैति युक्तः । केनेषितां वाचमिमां वदन्ति चक्षुःश्रोत्रं क उ देवो युनक्ति । मनः केन वा (?) प्रेषितम्
- प्रेरितं सत् स्वविषये प्रवर्तत इति भावः । इषितम् - इष्टम्; मतम् । प्राणानां मध्ये प्रथमः प्राणः - मुख्यः
प्राणः केन प्रेरितस्सन् प्रैति - प्रकर्षेण सञ्चरति । तथा, केन वा प्रेरिताम्1 इमां वाचम् - वागिन्द्रियमवलंब्य
व्यवहरन्ति लोकाः । तथा चक्षुः श्रोत्रयोश्च कः प्रेरकः2? अचेतनानामेषां चेतनाप्रेरितानां कार्यकरत्वासम्भवात्
इति गुरुमुपेत्य शिष्यः पप्रच्छ इत्यर्थः ।
1.2
श्रोत्रस्य श्रोत्रं मनसो मनो यत् वाचो ह वाचं स उ प्राणस्य प्राणः ।
चक्षुषश्चक्षुरतिमुच्य धीराः प्रेत्यास्माल्लोकादमृता भवन्ति । 2 ।
B.1.2
[गुरोःप्रतिवचनम् ]
"	प्र. - गुरुः प्रतिवक्तिः - श्रोत्रस्य श्रोत्रं ....भवन्ति । चक्षुरादीनां प्रकाशकं चक्षुराद्यनधीनप्रकाशम्3"
अप्राणाधीनप्राणनञ्च यत् स उ - स एव इत्येवम् अतिमुच्य3 - ज्ञात्वा अस्माल्लोकात् - अर्चिरादिना मार्गेण
गत्वा मुक्ता भवन्ति इत्यर्थः ।
1.3
न तत्र चक्षुर्गच्छति न वाग्गच्छति नो मनः । न विद्मो न विजानीमो यथैतदनुशिष्यात् । 3 ।
B.1.3
"	प्र. - तदेव प्रपञ्चयति - न तत्र चक्षुर्गच्छति न वाग्गच्छति नो मनः । तर्हि तत् कथमुपदेष्टव्यम्2 इत्यत्राह"
- न विद्मो न विजानीमः यथैतदनुशिष्यात् - किं तदिति पृष्ट आचार्यः, नान्तरिन्द्रियेण न बहिरिन्द्रियेण च3
ज्ञेयं तत् इत्येव तदुपदिशेत् ।
1.4
अन्यदेव तद्विदितादथो अविदितादधि । इति शुश्रुम पुर्वेषां ये न नस्तद्व्यायचक्षिरे ।। 4 ।।
B.1.4
[ ब्रह्मणः विदिताविदितविलक्षणत्वम् ]
"	प्र. - ननु तस्य सर्वात्मना3 ज्ञानाविषयत्वे तुच्छत्वं4 स्यात् ; ब्रह्मजिज्ञासया गुरूपसदनादिकञ्च5 न स्यादित्यत्राह"
अन्यदेव तत् विदितादथो ----- तद्व्याचचक्ष्रे । ये - अस्माकं पूर्वे गुरवः ब्रह्मोपादिशन्, तेषाम् - सर्वात्मना
विदितादपि विलक्षणं सर्वात्मना अविदितादपि विलक्षणम् एवं रूपं ब्रह्म इति ईदृशीं वाचं वयं श्रुतवन्तः इत्यर्थः ।
1.5
यद्वाचानभ्युदितं येन वागभ्युद्यते । तदेव ब्रह्म त्वं विद्धि नेदं यदिदमुपासते ।। 5 ।।
B.1.5
[वागादि इन्द्रियप्रकाशकं ब्रह्म]]
"	प्र. - एतदेव प्रपञ्चयति - यत् वाचाऽनभयुदितं......नेदं यदिदमुपासते । वागादिभिर्यदप्रकाश्यं1 स्वयं वागादि"
इन्द्रियप्रकाशकञ्च, तदेव  ब्रह्म2 इति जानिहि ।
"	यद्वस्तु इदम् इति इदङ्कारगोचरतया हस्तामलकवत् सुविदिततया उपासते जनाः , तत् ब्रह्म न इत्यर्थः । एवम् उत्तरत्रापि ।"
1.6
यन्मनसा न मनुते येनाहुर्मनो मतम् । देव ब्रह्म त्वं विद्धि नेदं यदिदमुपासते ।। 6 ।।
1.7
यच्चक्षुषा न पश्यति येन चक्षूषि पश्यति । तदेव ब्रह्म त्वं विद्धि नेदं यदिदमपासते ।। 7 ।।
B.1.7
"	प्र. - यच्चक्षुषा न पश्यति येन चक्षूषि पश्यति । येन परमात्मना साधनेन पुमान् इतरत् पश्यति इत्यर्थः ।"
1.8
यत् श्रोत्रेण न शृणोति येन श्रोत्रमिदं श्रुतम् ।
तदेव ब्रह्म त्वं  विद्धि नेदं यदिदमुपासते ।। 8 ।।
1.9
यत्प्राणेन न प्राणिति येन प्राणः प्रणीयते ।
तदेव ब्रह्म त्वं विद्धि नेदं यदिदमुपासते ।। 9 ।।
B.1.9
प्रकाशिका
"	यत् प्राणेन न प्राणिति येन प्राणः प्राणीयते - प्राणीयते - प्रणिति इत्यर्तः3  ।"
2.1
"यदि मन्यसे सुवेदेति दभ्रमेवापि नूनं त्वं वेत्थ ब्रह्मणो रूपम् ।।	"
यदस्य त्वं यदस्य देवेषु अथ नुमीमांस्यमेव ते  मन्ये विदितम् ।। 1 ।।
B.2.1
प्रकाशिका
"	शिष्यं प्रत्याह - यदि मन्यसे सुवेदेति .......... अथ नु मीमांस्यमेव ते । अहं ब्रझस्वरूपं सुष्ठु वेद"
इति यदि मन्यसे ; न  तत् तथा । अस्य ब्रह्मणः
इह लोके यदपि रूपं त्वं वेत्थ, तत्रूनं दभ्रमेव अल्पमेव1 । देवेषु यद्रूपं त्वं वेत्थ, तदपि दभ्रमेव - अल्पमेव2 ।
त्वया ज्ञातं सर्व ब्रह्मणो रूपम् अल्पमेव; न सर्वं ब्रह्मरूपं त्वया ज्ञातम् । अतःपरमेव ते ब्रह्म विचार्पम्3;
नातः पूर्वं सम्यग्विचारितम्  इत्यर्थः । एतद्वाक्यं श्रुत्वा, सम्यग्विचार्य शिष्य आह मन्ये विदितम् - अहं विदितमेव मन्ये4  ।
2.2
नाहं मन्ये सुवेदेति नो न वेदे1  ति वेद च ।।
यो नस्तद्वेद तद्वेद नो न वेदेति वेद च ।। 2 ।।
B.2.2
"	प्र.- कथमित्यत्राह - नाहं मन्ये सुवेदेति नो न वेदेति वेद च । अहम् - सम्ग्वेद इत्यपि न मन्ये ;  न वेदेत्यपि"
न । अपितु वेदैव । ततश्च 2कार्त्स्न्येन ज्ञातत्वमज्ञातत्वञ्च1  नास्ति; किञ्चित्ज्ञातव्यमस्तीत्यर्थः2
। यो नस्तद्वद तद्वद नो न वेदेति वेद च 3  नः4 -  अस्माकं ब्रह्मचारिणां मध्ये तत् - नो न वेदेति वेद च इति
निर्दिष्टं तत् अर्थतत्वं यो वेद, सः तद्ब्रह्म वेद इत्यर्थः ।
2.3
यस्यामतं तस्य मतं मतं यस्य न वेद सः ।।
अविज्ञातं विजानतां विज्ञातमविजानताम् ।। 3 ।।
B.2.3
[ ब्रह्मणः कृत्स्नज्ञानमानिनामज्ञत्वम् ]
"	प्र.-	 यस्यामतं तस्य मतं मतं यस्य न वेद सः । यः (यस्तु) परिच्छिन्नत्वेन ब्रह्म न मनुते, स ब्रह्म मनुते"
। यस्तु परिच्छिन्नत्वेन ब्रह्म मनुते, स तु न जानाति इत्यर्थः । अविज्ञातं विजानतां विज्ञातमविजानताम् -
ब्रह्म एतावत् इति परिच्छेदज्ञानवतां ब्रह्माऽविज्ञातं भवति; परिच्छिन्नत्वज्ञानशून्यानां ब्रह्म विज्ञातं भवति इत्यर्थः ।
"	उक्तञ्च भगवता भाष्यकृता - यतो वाचो निवर्तन्ते, अप्राप्य मनसा सह"
(तै.उ.आ.9) इति ब्रह्मणोऽनन्तस्य अपरिमितगुणस्य वाङ्मनसयोः एतावत् इति परिच्छेदायोग्यत्वश्रवणेन ब्रह्म
एतावत् इति ब्रह्मपरिच्छेदज्ञानवतां ब्रह्म अविज्ञातम् अमतम् इत्युक्तम्; अपरिच्छिन्नत्वात् ब्रह्मणः । अन्यथा
यस्यामतं तस्य मतम् ,
विज्ञातमविजानताम्  इति तत्रैव मतत्व - विज्ञातत्ववचनं विरुद्ध्येत इति । ततश्च अविज्ञातत्वादिवचनं1   कार्त्स्न्येन
ज्ञानाविषयत्वपरम्; न तु सर्वात्मना ब्रह्मणः ज्ञानागोचरत्वपरम् इति2 द्रष्टव्यम् । तथाहि सति, ब्रह्मविदाप्नोति
परम् (तै. उ.आ.1), तमेव विदित्वाऽतिमृत्युमेति  (श्वे.उ.3.8) इत्यादि शास्त्राणाम्3  असङ्गतार्थकत्वप्रसङ्गात्4
, वेदान्तानां5  नैरर्थक्यप्रसङ्गाच्च ।
2.4
प्रतिबोधविदितममृतममृतत्वं हि विन्दते ।
आत्मना विन्दते वीर्यं विद्यया विन्दतेऽमृतम् ।। 4 ।।
B.2.4
"				[ अमृतत्वप्राप्तिप्रकारः ]			प्र. -"
प्रतिबोधविदितममृतममृतत्वं हि विन्दते । प्रतिनियतो बोधः प्रतिबोधः । सत्यत्वज्ञानत्व - अनन्तत्वादिरूपासाधारणधर्मविशिष्टतया
ज्ञातम् अमृतम् - ब्रह्मस्वरूपं, तत्क्रतुन्यायेन स्वोपासकस्याप्यमृतत्वं विन्दते - लम्भयति इत्यर्थः ।
अन्तर्भावितण्यर्थः अयं विदिधातुः । लम्भनप्रकारमेवाह - आत्मना विन्दते वीर्यं3 विद्यया विन्दतेऽमृतम् ।
स नो देवः शुभया स्मृत्या4 संयुनक्तु (तै.ना. 84) इत्युक्तरीत्या विद्यानिष्पत्त्यनुकूलं वीर्यं प्रसन्नेन5
परमात्मना लभते प्रसन्नपरमात्माऽऽहितवीर्यार्जितया विद्यया अमृतत्वम् अश्नुत इत्यर्थः ।
2.5
इह चेदवेदीदथ सत्यमस्ति न चेदिहावेदीन्महती विनष़्टिः ।
भूतेषु भूतेषु विचित्य धीराः प्रेत्यास्माल्लोकादमृता भवन्ति ।। 5 ।।
B.2.5
"		     [ ब्रह्मणः इहैव अवश्यवेद्यत्वम् ]"
"	प्र. - तादृशब्रह्मज्ञाने त्वराम् उत्पादयति - इह चेदवेदिदथ सत्यमस्ति;  न चेदिहावेदीत्, महती विनष्टिः"
। इहैव जन्मनि, ब्रह्म ज्ञातवांश्चेत् , अथ -  समनन्तरमेव अस्ति   - सन् भवति । सत्य (अत्र) ज्ञानाभावे आत्मनोऽसत्ता
भवति; असन्नेव स भवति असत् ब्रह्मेति वेद चेत् । अस्ति ब्रह्मेति चेद्वेद सन्तमेनं ततो विदुः (तै.आ.6)
इति श्रुत्यनुरोधात् इति द्रष्टव्यम् । भूतेषु भूतेषु विचित्य धीराः प्रेत्यास्माल्लोकादमृता  भवन्ति । भूतेषु
भूतेषु  - सर्वभूतस्थं परमात्मानं 1प्रज्ञाशालिनः1  स्वेतरसमस्तविलक्षणत्वेन निर्धार्य, अस्माल्लोकात् -
अर्चिरादिमार्गेण परमात्मानं प्राप्य मुक्ता भवन्ति, इत्यर्थः  ।
3.1
ब्रह्म ह देवेभ्यो विजिग्ये । तस्य ह ब्रह्मणोविजयोदेवा अमहीयन्त  ।
"त एक्षन्त, अस्माकमेवायं विजयोऽस्माकमेवायं महिमेति ।। 1 ।।	"
B.3.1
"			    [ सुरविजय आख्यायिका ]	"
"	प्र.- आत्मना विन्दते वीर्यम् - इत्युक्तार्थे आख्यायिकामाह - ब्रह्म ह देवेभ्यो विजिग्ये । परमात्मा देवानामनुग्रहार्थमसुरादीन्"
, शत्रून् विजितवान् । तस्य ह ब्रह्मणो1 विजये देवा अमहीयन्त  । ब्रह्मकर्तृकविजये सति देवाः पूजिता अभवन्
। त ऐक्षन्त अस्माकमेवायं विजयोऽस्माकमेवायं महिमेति । देवाः, अयमसुरविजयोऽस्मत्कर्तृक एव, तदनुकूलसामर्थ्यादिकमपि
अस्मदीयमेव इत्यमन्यन्त ।
3.2
तद्धैषां विजज्ञौ । तेभ्यो ह प्रादुर्बभूव ।
तत्र व्यजानत (न्त) किमिदं यक्षमिति ।। 2 ।।
B.3.2
[ यक्षावतारः ]
"	प्र. - तद्धैषां विजज्ञौ । तादृशं तेषाम् अभिमानं परमात्मा ज्ञातवान् इत्यर्थः । तेभ्यो ह प्रादुर्बभूव"
तेषां देवानाम् अनुग्रहार्थं तत् ब्रह्म यक्षरूपं प्रादुर्भूतम् । तन्न व्यजानत किमिदं यक्षमिति - एतत् यक्षस्वरूपं
किमिति ते देवा न व्यजानत - न ज्ञातवन्त इत्यर्थः2 ।
3.3
तेऽग्निमब्रुवन् , जातवेदः ! एतद्विजानीहि
किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्य-
ब्रवीत्, जातवेदा वा अहमस्मीति ।। 3,4 ।।
B.3.3
[ अग्नेः ब्रह्मणा समागमः ]
"	प्र.- तेऽग्निमब्रुवन् ...................किमेतधक्षमिति । जातवेदः एताद्विजानीहि किमेतझक्षमितित्युक्तवन्तः"
। तथेति । तदभ्यद्रवत् ...........
जातवेदा वा अहमस्मीति । तथेति स यक्षसमीपं गतः तेन कोऽसीति पृष्टः , अग्निः, जातवेदाः इति प्रसिद्धं नामद्वयमुक्तवान् 2 इत्यर्थः ।
3.4
तेऽग्निमब्रुवन् , जातवेदः ! एतद्विजानीहि किमेतद्यक्षमिति ! तथेति । तदभ्यद्रवत् ।
तमभ्यवदत् कोऽसीति । अग्निर्वा अहमस्मीत्य-
ब्रवीत्, जातवेदा वा अहमस्मीति ।। 3,4 ।।
B.3.4
[ अग्नेः ब्रह्मणा समागमः ]
"	प्र.- तेऽग्निमब्रुवन् ...................किमेतधक्षमिति । जातवेदः एताद्विजानीहि किमेतझक्षमितित्युक्तवन्तः"
। तथेति । तदभ्यद्रवत् ...........
जातवेदा वा अहमस्मीति । तथेति स यक्षसमीपं गतः तेन कोऽसीति पृष्टः , अग्निः, जातवेदाः इति प्रसिद्धं नामद्वयमुक्तवान् 2 इत्यर्थः ।
3.5
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ,
एतद्दहेति । तदुपप्रेयाय सर्वजवेन । तत्र शशाक
दग्धुम् । स तत एव निववृते, नैत (नैन) दशकं
विज्ञातुम्, यदेतद्यक्षमिति  ।। 5.6 ।।
B.3.5
[ तृणदहनासामर्थ्यम् अग्नेः ]
"	प्र. - तस्मिंस्त्वयि किं वीर्यमिति । अपीदं सर्वं दहेयं यदिदं पृथिव्यामिति । तव क्व सामर्थ्यमस्तीति यक्षेण"
पृष्टोऽग्निः पृथिव्यन्तर्वर्तिसकलदाहसामर्थ्यम् अस्तीति उक्तवान् । तस्मै ............. स तत एव निववृते
। तर्हीदं तृणं दहेति यक्षेण उक्तः, 1सर्वेण जवेन2 तत्समीपं गतः,
दग्धुमसमर्थो निवृत्त इत्यर्थः । उपप्रेयाय - समीपं गत इत्यर्थः । नैतदशकं विज्ञातुं यदेतद् यक्षमिति । एवं
देवान् प्रति उक्तवानिति शेषः । एवमुत्तरत्रापि ।
3.6
तस्मिंस्त्वयि किं वीर्यमिति । अपीदं सर्वं दहेयम्, यदिदं पृथिव्यामिति । तस्मै तृणं निदधौ,
एतद्दहेति । तदुपप्रेयाय सर्वजवेन । तत्र शशाक
दग्धुम् । स तत एव निववृते, नैत (नैन) दशकं
विज्ञातुम्, यदेतद्यक्षमिति  ।। 5.6 ।।
B.3.6
[तृणदहनासामर्थ्यम् अग्नेः ]
"	प्र. - तस्मिंस्त्वयि किं वीर्यमिति । अपीदं सर्वं दहेयं यदिदं पृथिव्यामिति । तव क्व सामर्थ्यमस्तीति यक्षेण"
पृष्टोऽग्निः पृथिव्यन्तर्वर्तिसकलदाहसामर्थ्यम् अस्तीति उक्तवान् । तस्मै ............. स तत
एव निववृते । तर्हीदं तृणं दहेति यक्षेण उक्तः, 1सर्वेण जवेन2 तत्समीपं गतः, दग्धुमसमर्थो निवृत्त इत्यर्थः
। उपप्रेयाय - समीपं गत इत्यर्थः । नैतदशकं विज्ञातुं यदेतद् यक्षमिति । एवं देवान् प्रति उक्तवानिति शेषः । एवमुत्तरत्रापि ।
3.7
अथ वायुमब्रुवन्, वायवेतद्विजानीहि किमेतद्यक्षमिति!  तथेति ।। 7  । ।
3.8
तदभ्यद्रवत् । तमभ्यवदत्, कोऽसीति? वायुर्वा अहमस्मीत्यब्रवीत्, मातरिश्वा वा अहमस्मीति ।। 8 ।।
3.9
तस्मिंस्त्वयि किं वीर्यमिति । अपीदं सर्वमाददीयं, यदिदं पृथिव्यामिति ।। 9 ।।
3.10
तस्मै तृणं निदधौ एतदादत्स्वेति । तदुपप्रेयाय सर्वजवेन । तन्न शशाकाऽऽदातुम् । स तत एव
निववृते, नैत (नैन) दशकं विज्ञातुं, यदेतद्यक्षमिति ।। 10 ।।
3.11
अथेन्द्रमब्रुवन्, मघवन्नेतद्विजानीहि किमेतद्यक्षमिति ।
तथेति तदभ्यद्रवत् । तस्मात् तिरोदधे ।। 11 । ।
B.3.11
[ उमाविर्भावः इन्द्रस्य यक्षविषयक प्रश्नश्च ]
"	प्र.- तस्मात्तिरोदधे । तस्मात् मघोनस्सन्निधेः, एतस्य गर्वभङ्गो मा भूदिति तिरोहितम् अभवत् इत्यर्थः ।"
तस्मिन्नेवाकाशो स्त्रियमाजगाम बहुशोभमानाम् उमां2  हैमवतीम्3    । तां होवाच किमेतद्यक्षमिति । तस्मिन्नेव
प्रदेशे हिमवत्पुत्रीं बहुभिराभरणैः शोभमानां पार्वतींसर्वज्ञामिन्द्रानुग्रहाय4  प्रादुर्भूतां दृष्ट्वा
तत्समीपमागत्य, इयं सर्वं जानाति इति मन्यमानः, किमेतत् यक्षमिति पप्रच्छ इत्यर्थः ।
3.12
स तस्मिन्नेवाकाशे स्त्रियमाजगाम बहुशोभमानामुमां हैमवतीम् ।
तां होवाच किमेतद्यक्षमिति ।। 12 ।।
B.3.12
[ उमाविर्भावः इन्द्रस्य यक्षविषयक प्रश्नश्च ]
"	प्र.- तस्मात्तिरोदधे । तस्मात् मघोनस्सन्निधेः, एतस्य गर्वभङ्गो मा भूदिति तिरोहितम् अभवत् इत्यर्थः ।"
तस्मिन्नेवाकाशो स्त्रियमाजगाम बहुशोभमानाम् उमां2  हैमवतीम्3    । तां होवाच किमेतद्यक्षमिति । तस्मिन्नेव
प्रदेशे हिमवत्पुत्रीं बहुभिराभरणैः शोभमानां पार्वतींसर्वज्ञामिन्द्रानुग्रहाय4  प्रादुर्भूतां दृष्ट्वा
तत्समीपमागत्य, इयं सर्वं जानाति इति मन्यमानः, किमेतत् यक्षमिति पप्रच्छ इत्यर्थः ।
4.1
सा ब्रह्मेति होवाच, ब्रह्मणो वा एतद्विजये महीयध्वम् इति । ततो हैव विदाञ्चकार ब्रह्मेति ।। 1 ।।
B.4.1
[ असुरविजयः परमात्माधीनः ]
"	प्र - ब्रह्मेति होवाच, ब्रह्मणो वा एतद्विजये महीयध्वम् इति । ब्रह्मैव यक्षरूपेण युष्मन्मोहशमनाय प्रादुर्भूतम्"
। अतो ब्रह्मसम्बन्धिनि विजये निमित्ते पूजां प्राप्नुत । अस्माभिरेव विजयः कृत इति दुरभिमानः त्यक्तव्यः
इत्यर्थः । ततो हैव विदाञ्चकार ब्रह्मेति । तदुपदेशादेव ब्रह्मेति ज्ञातवान् इत्यर्थः ।
4.2
तस्माद्वा एते देवा अतितरामिवान्यान् देवान्; यदग्निर्वायुरिन्द्रः । ते ह्येनन्नेदिष्ठं पस्पृशुः ।
ते (स) ह्येनत् प्रथमो विदाञ्चकार ब्रह्मेति ।। 2 ।।
B.4.2
[ अग्निवाय्विन्द्राणाम् अतिशायित्वम् ]
"	प्र.- तस्माद्वा एते देवा अतितरामिवान्यान् देवान्, यदग्निर्वायुरिन्द्रः । ते ह्येनन्नेदिष्ठं पस्पृशुः"
। ते ह्येनत् प्रथमो विदाञ्चकार ब्रह्मेति - तस्मादेव हेतोः एत एवाग्निवाय्विन्द्राः इतरान् देवान् अतिशेरत
इव । इव शब्दः एवार्थः । अतिशेरत एव इत्यर्थः । यस्माद्धेतोः नेदिष्ठम्2 समीपे वर्तमानं तत् ब्रह्म. पस्पृशुः
- दृष्टवन्तः, यतश्च हेतोः प्रथमो विदाञ्चकार - प्रथमास्सन्तो ब्रह्मेति विदाञ्चक्रुः3; अत एवैते देवतान्तरापेक्षया
अग्निवाय्विन्द्राः अतिशयितवन्तः4 इत्यर्थः ।
वचनव्यत्ययः5 छान्दसः6 ।
4.3
तस्माद्वा इन्द्रऽतितरामिवान्यान् देवान् । स ह्येनन्नेदिष्ठं
पस्पर्श । स ह्येनत् प्रथमो विदाञ्चकार ब्रह्मेति ।। 3 ।।
B.4.3
[ अग्निवाय्वपेक्षया इन्द्रस्य अतिशायित्वम् ]
"	प्र - तस्माद्वा इन्द्रोऽतितरामिवान्यान् देवान् । स ह्येनन्नेदिष्ठं पस्पर्श । स ह्येनत् प्रथमो विदाञ्चकार"
ब्रह्मेति  । अग्निवाय्विन्द्रणां मध्ये यस्मादिन्द्रः  सन्निहितं ब्रह्म दृष्टवान्, सर्वेभ्यः पुरस्तात्
पार्वतीमुखात् इदं ब्रह्मेति ज्ञातवात्, अतः सर्वातिशायीत्यर्थः ।
4.4
तस्यैष आदेशो यदेतद्विद्युतो व्यद्युतदा इति, इन्न्यमिष (मीमिष) दा इत्यधिदैवतम् ।। 4 ।।
B.4.4
[ विद्युदादिवत् ब्रह्मणः आविर्भावतिरोभावौ क्षणिकौ ]
"	प्र.- तस्यैष आदेशः। तस्य - आविर्भुतस्य1  सद्यस्तिरोभूतस्य ब्रह्मण एष आदेशः- वक्ष्यमाण उपमानोपदेश इत्यर्थः"
। यदेतत् विद्युतो व्यद्युतदा इति । यथा विद्युतो विद्योतनं क्षणिकम्, तद्वत् इत्यर्थः । आ इति प्रसिद्धौ।
उपामानान्तरमाह - इन्न्यमि (मीमि) षदा इति अत्रापि आ इत्येतत् पूर्ववत् । इच्छब्दः उपमानान्तरसमुच्चयार्थः
। यथा न्यमिषत् (न्यमीमिषत्) निमेषः, प्रकाशतिरोभावः क्षणेन, एवं ब्रह्माऽपि तिरोभूत्2 इत्यर्थः । यथा विद्युतस्तिरोहिता
भवन्ति इत्यर्थः (र्थे?)न्यमीमिषत् इति वचनव्यत्ययश्छान्दसः । इत्यधिदैवतम् - अनात्मभूताकाशादिगतविद्युद्विषयं
ब्रह्मण उपमानदर्शनमुक्तम् इत्यर्थः ।
4.5
अथाध्यात्मम्, यदेत (न) द्गच्छतीव च मनो न मनोऽनेन) चैन (त) दुपस्मरत्यभीक्ष्णं सङ्कल्पः ।। 5 ।।
B.4.5
[ ब्रह्मध्यानानुवृत्तिर्दुःशका ]
"	प्र.- अथाध्यात्मम् - अनन्तरं देहस्थो दृष्टान्त उच्यत इत्यर्थः । यदेतत् गच्छतीव च मनः  - एतत् ब्रह्म"
मनो गच्छतीव । ब्रह्मविषयकमनोगमनमिवेत्यर्थः । यथा मनसो ब्रह्मविषयीकरणं न चिरस्थायि, एवमेव यक्षस्य ब्रह्मणः
प्रकाशोऽपि इत्यर्थः । मनसा ब्रह्मविषयीकरणं क्षणिकमेव; न चिरानुवृत्तमिति दर्शयति - न चैतदुपस्मरत्यभीक्ष्णं
सङ्कल्पः न हि मनेजनित सङ्कल्पो ध्यानविशेषः । अभीक्ष्णम् - चिरम् एतद्ब्रह्मोपस्मरति; न विषयीकरोति इत्यर्थः
। ततश्च1 यथा ब्रह्मणो मनसा विषयीकरणं न चिरानुवृत्तम्, एवं यक्षस्य ब्रह्मणः2 प्रादुर्भावोऽपि न चिरानुवृत्तः
। अत्र दृष्टान्तोक्तिव्याजेन ब्रह्मध्यानानुवृत्तिर्दुःशका इति दर्शितं भवति ।
4.6
तद्ध तद्वनं नाम तद्वनमित्युपासितव्यम् । स य एतदेवं
वेद, अभि हैनं सर्वाणि भूतानि संवाञ्छन्ति ।। 6 ।।
B.4.6
[ब्रह्म वननीयम् इति उपासनप्रकारः]
"	प्र. - तद्ध तद्वनं नाम ; तद्वनमित्युपासितव्यम् । एतादृशमहिमविशिष्टं तत् ब्रह्म सर्वैरपि जनैः वननीयत्वेन"
प्रार्थनीयत्वेन वननामकं भवति । तस्मात् तत् ब्रह्म वनम् इत्युपासितव्यम् इत्यर्थः । वनत्वेनोपासनस्य फलमाह
- स य एतदेवं वेद, अभि हैनं सर्वाणि भूतानि संवाञ्छन्ति । सर्वैरपि प्रार्थनीयो भवति इत्यर्थः ।।
4.7
उपनिषदं भो ब्रूहीति । उक्ता त उपनिषत् ।  ब्राह्मीं वाव त उपनिषदमब्रूमेति ।। 7 ।।
B.4.7
"	प्र. - एवम् आत्मना विन्दते वीर्यम्  इत्यर्थे स्थिते सति, वीर्यावाप्तिहेतुभूतभगवदनुग्रहसाधनप्रतिपादिकाम्"
उपनिषदं पृच्छति उपनिषदं भो 1ब्रूहीति1 । इतर आह - उक्ता त उपनिषत् ब्राह्मीं वाव त उपनिषदमब्रूमेति ।  ब्रह्मप्रतिपादिकां
प्रधानोपनिषदमवोचाम । अतः प्रधानोपनिषदुक्तैव । साधन- प्रतिपादिकाञ्चोपनिषदं 2वक्ष्यामि2, यदि शुश्रूषसे इति भावः ।।
4.8
तस्यै तपो दमः कर्मेति प्रतिष्ठ;वेदाः सर्वाङ्गानि सत्यमायतनम् ।। 8 ।।
B.4.8
"	प्र. - तस्यै तपो दमः कर्मेति प्रतिष्ठा । तस्यै - उक्तायै उपनिषदे । साधनभूतानि कायशोषणलक्षणं तपः, इन्द्रियनिग्रहरूप"
उपशमः अग्निहोत्रादिलक्षणं कर्म च उपनिषच्छब्दिताया ब्रह्मविद्यायाः प्रतिष्ठा - दार्ढ्यहेतुः । वेदाः सर्वाङ्गानि
सत्यमायतनम् - षडङ्गसहिताश्च वेदाः सत्यवचनञ्च ब्रह्मविद्योत्पत्तिकारणम् इत्यर्थः ।।
4.9
यो वा एतामेवं वेद, अपहत्य पाप्मानमनन्ते
स्वर्गे लोके ज्येये प्रतितिष्ठति प्रतितिष्ठति ।। 9 ।।
B.4.9
[ ब्रह्मविद्याफलम् ]
"	प्र.- यो वा एतामेवं वेद - एतां ब्रह्मविद्यामुक्तविधप्रतिष्ठायतनोपेतां यो वेद, अपहत्य पाप्मानमनन्ते स्वर्गे"
लोके ज्येये प्रतितिष्ठति स सर्वाणि पापानि विधूय कालपरिच्छेदशून्ये ज्येये - ज्यायसि ज्येष्ठे सर्वोत्तरे
स्वर्गे लोके - वैकुण्ठे लोके1 प्रतिष्ठितो भवति इत्यर्थः । अनन्तज्येयपदसमभिव्याहारात् स्वर्गलोकशब्दो भगवल्लोकपरः ।।
"		क्षेमाय यः करुणया क्षितिनिर्जराणां"
"		भूमावजृम्भयत भाष्यसुधामुदारः ।"
"		वामागमाध्वगवदावदतूलवातो"
"		रामानुजःस मुनिराद्रियतां मदुक्तिम् ।।"
।। इति श्रीमत्तातयार्यचरणारविन्दचञ्चरीकस्य वात्स्यानन्तार्यपादसेवा-
समधिगतशारीरकमीमांसाभाष्यहृदयस्य परकालमुनिपादसेवासमधि-
गतपारमहंस्यस्य श्रीरङ्गरामानुजमुनेः कृतिषु केनोपनिषद्भाष्यम् ।।