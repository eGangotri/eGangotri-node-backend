श्रीः
चतुर्थाध्याये द्वितीयःपादः
4-2-1
	1. अस्य सोम्य पुरुषस्य प्रयतो वाङ्मनसि संपद्यते मनः प्राणे इत्यादिकोत्क्रान्तिविषया आम्नायते। तत्र किं 	वागिन्द्रियं मनसि संपद्यते, उत वाग्वृत्तिमात्रमिति संशयः। वाचो मनःप्रकृतित्वाभावात् स्वरूपलयस्तत्र न संभवतीति वाग्वृत्तिमात्राभिप्रायमितिपूर्वपक्षः। राद्धान्तस्तु -- अकारणे संपत्त्यभावस्य वाग्वृत्तावपि तुल्यदर्शनात् * वाङ्मनसीति वाक्यस्वरूपस्यैव संपत्तिः। शब्दाच्च स्वरूपमेव संपद्यते * वाङ्मनसि संपद्यते इति वाक्स्वरूपसंपत्तावेव हि शब्दः: न वृत्तिमात्रसंपत्तौ। अकारणे लयाभावात्संपत्तिशब्दस्संयोगाभिप्रायः। सूत्रं च व्याख्यातम्।।

4-2-2
	यतो वाचो मनसि संयोगमात्रमुच्यते: न तु लयः  अत एव इदानीं * सर्वाणीन्द्रियाणि वाचमनु मनसि संपद्यन्ते * इति वचनं * वाङ्मनसि संपद्यत इति वचनवदुपपन्नम्, * तस्मादुपशान्ततेजाः -- पुनर्भवमिन्द्रियैर्मनसि संपद्यमानैः* इति।।

4-2-3
	* मनः प्राणे इत्यत्र दिं प्राणशब्देनाप उच्यन्ते, उत प्राण एवेति संशयः। प्राणस्य मनःप्रकृतित्वाभावात्* अन्नमयं हि सोम्य मनः* इति मनसोऽन्नमयत्वश्रवणात्, अपां चान्नप्रकृतित्वेन, तत्संपत्तिरुपपद्यत इति प्राणशब्देनाप उच्यन्त इति पूर्वपक्षः*आपोमयः प्राणः इति ह्यन्नमयत्वाप्राणस्य प्राणशब्देनापो वक्तुं युज्यन्ते इति। राद्धान्तस्तु -- * अन्नमयं हि सोम्य मनः आपोमय- प्राणः*  इति मनप्राणयोर्न तत्तत्प्रकृतित्वमुच्यते:   अपि तु तदाप्यायनम्, आहङ्कारिकत्वान्मनसः, प्राणस्य चाकाशप्रकृतित्वात्। अतः वाङ्मनसीतिवत् तदुत्तरात् * मनः प्राणे* इति शब्दात्, तत् सर्वेन्द्रियसंयुक्तं मनः प्राणे संयुज्यन्ते।।

4-2-4
	सः प्राणः किं तेजसि संयुज्यते, उत जीव इति संशयः। * प्राणस्तेजसीति वचनात्तेजस्येवेति पूर्वः पक्षः। राद्धान्तस्तु -- उत्क्रान्तौ प्राणस्य जीवोपगमादिश्रुतेः प्राणः करणाध्यक्षे जीवे संयुज्यते। एतदविरोधाय जीवे संयुज्य पश्चात्तेजस्संयोगं * प्राणस्तेजसीति वदति। श्रूयन्ते हि प्राणस्य जीवोपगमादयः * एवमेवेममात्मानमन्तकाले सर्वे प्राणा अभिसमायन्तिि * तमुत्क्रामन्तं प्राणोऽनूक्रामति *कस्मिन्वा प्रतिष्ठिते प्रतिष्टास्यामि। इत्यादिषु।।

4-2-5,6
	* प्राणस्तेजसीति किं तेजोमात्रे प्राणस्संयुज्यते, उत भूतान्तरसंसृष्ट इति संशयः। 
तेजसीति वचनात्तेजोमात्र इति पूर्वपक्षः। *पृथिवी मयः* इत्यादिना सञ्चरततो जीवस्य सर्वभूतमत्वश्रुते, त्रिवृत्करणश्रुतिस्मृतिभ्याञ्च तेजस एकस्य कार्याक्षमत्वाद्भूतान्तरसंसृष्ट इति राद्धान्तः। सूत्रद्वयं व्याख्यातम्।।

4-2-7
	इयमुत्क्रान्तिः किं विद्वदविदुषोस्समाना, उतविदुष एवेति संशयः। विदुषोऽत्रैवामृतत्वप्राप्तिश्रुतेरविदुष एवेति पूर्वः पक्षः। श्रूयते हि विदुषोऽत्रैव ब्रह्मप्राप्तिः।। इति। राद्धान्तस्तु -- विदुषोऽर्चिरादिकयैव ब्रह्मप्राप्तिः, अर्चिरादिगत्युपक्रमत्प्रागियमुत्क्रान्तिस्समाना। गतिश्च मूर्धन्यनाड्या। *शतं चैका हृदयस्य नाड्यस्तासां मूर्धानमभिनिस्सृतैका, तयोर्ध्वमायन्मृतत्वमेति इति श्रुतेः। *यदा सर्वे प्रमुच्यन्ते * इत्यनेन गतिश्रुत्यविरोधायाम-तत्वसाधनभूतोपासननिष्पत्तिरुच्यते, हृदि स्थिताः कामा यदा प्रमुच्यन्ते, तदैवोपासनारम्भान्मर्त्योऽमृतो भवतीति। अत्र -- कामविमोकपूर्वकोपासने स्थितोऽर्चिरादिकया गत्या ब्रह्म समश्नुेत इत्यर्थः। सूत्रार्थस्तु -- सृतिः -- गतिः आगत्युपक्रमादुक्रान्तिर्विदुषोऽपि समाना, विदुषोऽर्चिरादिगतिश्रुतेः* अथ सर्त्योऽमृतो भवति * इत्युच्यमानममृतत्वमनुपोष्य च अदग्ध्वैव शरीरेन्द्रियादिसंबन्धम्, उपासनारभ्यापरिकररूपमित्यर्थः।।

4-2-8
	तत् -- अमृतत्वम्,उक्तप्रकारमेव। कुत-? आपीतेस्संराख्यव्यपदेशात् -- अपीतिः -- ब्रह्मप्राप्तिः, अर्चिरादिकया गत्या देशविशेषं गत्वा यावद्ब्रह्म प्राप्यते: तावत्संसारः -- शरीरसंबन्धो हि व्यपदिश्यते।।

गतिव्यपदेशादेव शरीरादुत्क्रान्तस्य कथं शरीरसंबन्ध इत्यत्राह --
4-2-9
	सूक्ष्मशरीरमनवर्तते, गतिव्यपदेशात्। न केवलं गतिव्यपदेशादेव, प्रमाणान्तरतश्च तथा सूक्ष्मशरीरवत्त्वस्योपलब्धेश्च। विदुषोऽर्चिरादिकया गत्या गच्छतशअचन्द्रमसा संवादोऽयमुपदिश्यते * तं प्रतिब्रूयात् * सत्यं ब्रूयात् इत्यादिना।।

4-2-10
	अतः उक्ताद्धेतुकलापात्,* अथ मर्त्योऽमजतो भवतीति वचनं न देहसंबन्धोपमर्देनामृत्त्वं वदति: अपि तूक्तमेवोपासनारम्भरूपं वदतीत्यर्थः।

4-2-11
	अस्य -- सूक्ष्मशरीरस्य विद्यमानत्वोपपत्तेश्च न देहसंबन्धोपमर्देन। उपलभ्यते ह्युत्क्रमणमाणस्य विदुषः क्वचिदूष्मा सूक्ष्मदेहगुणः, नचायं स्थूलदेहगुणः, अन्यत्रानुपलब्धेः। 
अतो विद्वान् सूक्ष्मशरीरेणोत्क्रामति।।

4-2-12
	*स एतास्तेजोमात्राः *इत्याभ्य  इति तु कामयमानाः इत्यन्तेनाविदुषः उत्क्रान्तिप्रकारं लोकान्तरगमनं पुनरावृत्तिं चाभिधाय, *अथाकामयमानः* इत्यादिना *  न तस्य प्राणा उत्क्रामन्ति ब्रह्मैव सन् ब्रह्माप्येति* इति विदुष उत्क्रान्तिप्रतिषेधादुक्तप्रकारो नोपपद्यत इति चेत्: तन्न, शारीरत्प्राणानामविश्लेषोऽनेनोच्यते। तस्य अकामयमानस्य विदुषश्शरीरस्य, प्राणास्स्वस्मान्नोत्क्रामन्ति। देवयानेन गमनाय सहैव तिष्ठन्ति। अयमर्थः -- स्पष्टो ह्येकेषां --माध्यन्दिनशाखिनां पाठे * योऽकामो निष्काम आप्तकाम आत्मकामो न तस्मात्प्राणा उत्क्रामन्ति इति।।

4-2-13
	स्मर्यते च विदुषोऽपि मूर्धन्यनाड्योत्क्रान्तिः* ऊर्ध्वमेकस्थितस्तेषां यो भित्त्वा सूर्यमण्डलम्। ब्रह्मलोकमतिक्रम्य तेन याति परां गतिम्। इति।।

4-2-14
	*प्राणस्तेजसीति तेजश्शब्दनिर्दिष्टानि भूतानि जीवपरिष्वक्तानि किं परस्यां देवतायां संपद्यन्ते, उत यथाकर्म यथाविद्यं च गच्छन्तीति संशयः। तदानीं सुखदुःखोपभोगाद्यभावेन परसंपत्तौ प्रयोजनाभावात् यथाकर्म यथाविद्यमिति पूर्वः पक्ष-। सर्वस्य परदेवताकार्यत्वेन तदात्मकत्वात् गन्तव्यस्थानमिदं *परस्यां देवतायाम् *इत्युच्यते। राद्धान्तस्तु --- तानि परे -- परस्मिन्ब्रह्मणि संपद्यन्ते। * तेजः परस्यां देवतायामिति ह्याह श्रुतिः। यथाश्रुति विश्रमस्थानत्वेन कार्यं परिकल्प्यमित्यर्थः। सूत्रं च व्याख्यातम्।।

4-2-15
	सेयं परमात्मनि संपत्तिः किं प्राकृतप्रलयवत्कारणापत्तिरूपा, उत मनःप्रभृतिसंपत्तिवदविश्लेषमात्रमिति संशयः। परमात्मनः कारणत्वात्, तत्संपत्तिवचनाच्च कारणापत्तिरेवेति पूर्वःपक्षः। राद्धान्तस्तु -- *वाङअमनसि संपद्यते * इति श्रुतस्यैव संपत्तिवचनस्य सर्वत्रानुषङ्गादत्रानुषक्तस्य चाभिधानवैरूप्यासंभवादत्राप्यविभागः -- अविश्लेष एवोच्यते। सूत्रमपि व्याख्यातम्।।

4-2-16
	*शतं चैका च हृदयस्य नाड्यास्तासां मूर्धानमभिनिस्सृतैका। तयोर्ध्वमायन्नमृतत्वमेति वि ष्वङ्ङन्या उत्क्रमणे भवन्ति।। इति शताधिकया मूर्धन्यया नाड्या विदुषो गमनमिति नियमस्संभवतीति। नेति संशयः। नाडीनामतिसूक्ष्मत्वेन दुर्विवेचनत्वान्नियमो न संभवतीति यादृच्छिकीं तया गतिमनुवदतीदं वचनमिति पूर्वः पक्षः। राद्धान्तस्तु -- 
परमपुरुषाराधनभूतया विद्यया तदङ्गभूतगतिचिन्तनेन च प्रीतेन परमपुरुषेणानुगृहीतो जीवस्त्तप्रसादप्रकाशितद्वारतयैव मूर्धन्यया नाड्या गच्छतीति।।
	सूत्रार्थस्तु ---हार्दपरमपुरुषाराधनरूपविद्यामार्थ्यात् तच्छेषगत्यनुस्मृतयोगाच्च प्रीतिहार्दानुगृहीतो भवति जीवः, ततः तदोकः जीवस्य स्थानं हृदयम्, अग्रज्वलनम्--- प्रकाशिताग्रं भवति: एवं परमपुरुषप्रकाशितद्वारः शताधिकया गच्छति: * तस्याश्शिखाया मध्ये परमात्मा व्यवस्थितः* सर्वस्य चाहं हृदिसन्निविष्टः* इति हार्दः परमात्मा।।

4-2-17
	*अथ यत्रैतदस्माच्छरीरादुक्रामत्यथैतैरेव रश्मिभिरूरध्वमाक्रमते* इति विद्वान् रश्म्यनुसारी गच्छीतीति नियमस्संभवतीति, नेति संशयः। निशि मृतस्य विदुषः आदित्यरश्म्यनुसारासंभवादनियम इति पूर्वः पक्षः। वचनं पक्षप्राप्तमनुवदति।  राद्धान्तस्तु -- वचनस्य पक्षप्राप्त्यनुवादित्वे *अथैतेरेवेत्यवधारणविरोधः। नच निशि रश्मयो न सन्तीति, निश्यपि निदाघसमये ऊष्मोपलब्धेः सूक्ष्मास्सन्त्येवेति रश्म्यनुसार्येव गच्छति। हेमन्तेऽनुपलब्धिः दुर्दिन इव हिमाभिबावात्।।

4-2-18
	विदुषो निशि मृतस्य ब्रह्मप्राप्तिरस्ति, नेतिसंशयः। *दिवा च सुक्लपक्षश्च उत्तरायणमेव च। मुमूर्षतां प्रशस्तानि विपरीतं तु गर्हितम्।। इति निशामणस्य गर्हितत्वेन अधोगतिहेतुत्वान्न  ब्रह्मप्राप्तिस्संभतीति पूर्वः पक्षः। राद्धान्तस्तु-- विद्यामाहात्म्यादुत्तरपूर्वायघयोरस्लेषविनाशश्रुतेरश्लिष्टविलष्टत्वात्, प्रारब्धस्यापि कर्मणः चरमदेहावधितिवाच्च, बन्धहेत्वभावान्निशि मृतस्यापि ब्रह्मप्राप्तिरस्येवेति। अविद्वद्विषया निसामरणनिन्दा।।
    	सूत्रास्तु -- निसामरणनिन्दया निशि मृतस्य न ब्रहमप्राप्तिरिति चेत्, तन्न,संबन्धस्य यावद्देहभावित्वात् अनारब्धकार्यकर्मसंन्धस्य विद्यया विनष्टत्वात् प्रारब्धकर्यकर्मसंबन्धस्यापि यावच्चरमदेहभावित्वात् बन्धहेत्वभावेन ब्रह्मप्राप्तिरस्त्येवेत्यर्थः। तदेतच्छ्रुतिश्च दर्शयति *तस्य तावदेव चिरं यावन्न विमोक्ष्ये अथसंपत्स्ये* इति।।

4-2-19
	दक्षिणायने मृतस्य विगुषो ब्रह्मप्राप्तिरस्तिः, नेति संशयः। *अथ यो दक्षिमे प्रमीयते पितृणामेव महिपानं गत्वा चन्द्रमसस्सायुज्यं गच्छति* इति विदुषो दक्षिणायने मृतस्य चन्द्रसायुज्यश्रवणात्, चन्द्रं प्राप्तानाम् *अथैतमेवाध्वानं पुनर्निवर्तन्ते *इति वचनाच्च, दक्षिणायनमृतस्य ब्रह्मप्राप्तिर्न संभवतीति पूर्वः पक्षः। राद्धान्तस्तु -- पूर्वोक्ताद्बन्धहेत्वभावाद्विदुषस्चन्द्रं प्राप्तस्यापि पुनरावृत्तिर्न संभवति। चन्द्रसायुज्यवचनं विदुषो ब्रह्मप्रेप्सोर्विश्रमस्थानमात्रवियषम्, आवृत्तिवचनं त्वविदुषामेव।सूत्रार्थस्तु-- यतो हेतोर्निशि मतस्यापि ब्रह्मप्राप्तिः, तत एव बन्धहेत्वभावाद्दक्षिमायने मृतस्यापि 
ब्रह्मप्राप्तिरस्त्येव।।  

	* यत्र काले त्वनावृत्तिमावृत्तिं चैव योगिनः *  इति मरणकालविशेषः स्मर्यत इति चेत्, तत्राह -- 
4-2-20
	योगिनः -- ब्रह्मविद्यानिष्ठान्प्रति एते -- देवयानपितृयाणगती, स्मार्ते स्मार्ते, स्मार्ते -- स्मृतिविषयभूते अहरहस्स्मर्तव्ये स्मर्येते इत्यर्थः,  * यत्र काले त्वनावृत्तिमावृत्तिं योगिनः * इत्यादिना *नैते सृतीपार्थ जानन्योगी मुह्यति कश्चन। तस्मात्सर्वेषु कालेषु योगयुक्तो भवार्जुन।। इत्यन्तेन। न मुमूर्षून् प्रति कालविशेषोपादानं स्मर्यते। आतिवाहिकगणस्य कालाभिमानिदेवताविशेषभूयस्त्वेन * यत्र काले * इत्युच्यते।।
************ 

4-3-1
	किं विद्वानर्चिरादिनैकेन मार्गेण गच्छति, उत तेन वाऽन्येनवेत्यनियम इति  संशयः। तदर्थं परीक्ष्यते -- किं सर्वासु श्रुतिष्वर्चिरादिरेक एव सर्वत्रोक्तः तदा तेनैव गच्छति। यदा तत्रतत्राम्नाता अन्ये, तदाऽन्यैर्वाऽनेन वेत्यनियम इति। छान्दोग्यवाजसनेयकादिषु नानाविधाः गतिप्रकाराश्श्रूयन्ते। छान्दोग्ये*यथा पुष्करपलाश आपो न श्लिप्यन्ते *इत्युपक्रम्य,
* सर्वाणि .... नयति* सर्वेषु लोकेषु भाति य एवं वेद *अथ यदुचैवास्मिञ्चछव्यं कुर्वन्ति यदुच नार्चिषमेवाभिसंभवन्त्यर्चिषोऽहरह्न आपूर्यमाणपक्षमापूर्यमाणपक्षाद्यान् षडुदङ्ङेति मासांस्तान्मासेभ्यसंवत्सरं संवत्सरादादित्याच्चन्द्रमसं चन्द्रमसो विद्युतं तत्पुरुषोऽमानवस्य एनान्ब्रह्मगमयत्येष देवपथो ब्रह्मपथ एतेन प्रतिपद्यमाना इमं मानवमावर्तं नावर्तन्ते* इति बृहदारण्यके * य एवमेतद्विदुर्ये चामी अरण्ये श्रद्धां सत्यमित्युपासते तेऽर्चिषमभिसंभन्त्यर्चिषोऽहरह्न आपूर्यमाणपक्षमापूर्यमाणपक्षाद्यान् षण्मासानुदङ्ङादित्य एति मासेभ्यो देवलोकं देवलोकादादित्यमादित्याद्वैद्युतं वैद्युतातापुरुषो़ऽमानवस्स एत्य ब्रह्मलोकान्गमयति *इति। तत्रैवान्यथा * यदा वै पुरुषोऽस्माल्लोकात्प्रैति स वायुलोकमागच्छति तस्मै स तत्र विजिहिते यथा रथचक्रस्य खं तेन स ऊर्ध्वमाक्रमते स चन्द्रमसमागच्छति तस्मै स तत्र विजिहीते यथा दुन्दुभेः खम् *इत्यादिषु। तेषां ब्रह्मप्राप्तौ नैरपेक्ष्यश्रवणात्तैर्वाऽर्चिरादिना वेति विकल्प इति पूर्व पक्षः। राद्धान्तस्तु --- सर्वत्रार्चिराद्यन्तर्भूतादित्यादीनां दर्शनात्स एवेति प्रतयभिज्ञानात्, अन्यत्रोक्तानामन्त्रोपसंहाराच्च, सर्वत्रार्चिरादिरेक एव मार्ग इति तेनैव गच्छति विद्वान्। सूत्रार्थस्तु --- अर्चिरादिनैव गच्छति विद्वान्, कुतः? ततप्रथितेः, प्रसिद्धिः ---सर्वत्र तत्प्रत्यभिज्ञानादित्यर्थः।।

4-3-2
	*तेऽर्चिषमभिसंभवन्त्यर्चिषोहरहः* इत्यारभ्य *मासेभ्यस्संवत्सरं संवत्सरादित्यम् *इति छान्दोग्ये श्रुतम्।तत्र संवत्सरादित्ययोर्मध्ये देवलोको वायुश्च श्रुतौ श्रुत्यन्तरे।द्वयोः प्रकरणयोः किं देवलोको वायुश्चार्थान्तरभुतौ, उत वायुरेक एवेति संशयः।शब्दभेदादर्थान्तरभूताविति पूर्वः पक्षः।अर्थान्तरत्वे सति * देवलोकादाजित्यमिति देवलोकस्य *तेन स ऊर्ध्वमाक्रमते स आदित्यमिति वायोश्चादित्यात्पूर्वत्वेन श्रौतक्रमनिर्दिष्टत्वाद्देवलोकवायू यथेष्ठक्रमेण निवेशयितव्यौ।पाद्धान्तस्तु--वायुरेव देवलोकशब्देन निर्दष्ट इति तस्मातदन्यः।देवानां लोक इति हि देवलोकः, देवानां वासस्थानमित्यविशेषण निर्दिष्टम्। * योऽयं पवत एष एव देवानां गृहाः * इति वायोर्विशेषण देवनां वासस्थानत्वेन श्रुतत्वादविशेषनिर्दिष्टो देवलोको 
वायुरेवेति निश्चीयत इति।संवत्सरादूर्ध्वं वायुर्वायोरादित्य इति क्रमश्च स्यात्।सिद्धान्तस्तु--अब्दात्--संवत्सरादूर्ध्वं आदित्यात्पूर्वं वायुमेकमेव निवेशयेत्, देवलोकवायुशब्दाभ्याम् अविशेषवेशेषाभ्यां वायुरेकस्यैव निर्दिष्टत्वात्।देवानां वासस्थानमित्यविशेषण हि देवलोकशब्दः वायुं देवानामावस्थानभूतमभिदधातिः वायुशब्दस्तमेव विशेषेणेति द्वयोः प्रकरणद्वयविहितयोरेकत्वादित्यर्थः।।
	4-3-3
	छान्दोग्यवाजसनेयककौषीतीप्रभृतिष्वाम्नातस्यार्चिरादिमार्गस्यार्चिरहरापूर्यमाणपक्षोत्तरायण संवत्सरवाय्वादित्यचन्द्रविद्युद्वरुणेन्दरप्रजापतिरूपस्योपसंहारे वायुर्पन्तस्य श्रुत्यादिङिः क्रमप्रकारः उक्तः।वरुनेन्द्रप्रजापतीनां किं विद्युत उपरि निवेशः , उत वायोरुपरीति संशयः *स वायुलोकं सवरुणलोकम्* इतिकौषीतकीपाठक्रमेणवायोरुपरि वरुणस्य  निवेशः। इन्द्रादेरपि वरुणनिवेशाय वाय्वादित्ययोः क्रमस्य बाधितत्वात्तत्रैव वरुणोपरूति पूर्वः पक्षः।	 रान्द्वान्तस्तु-- विद्युतो मेधोदरवर्तित्वेन विद्युद्वरुणयोर्लोके वेदे च संबन्धावगमात्पाठक्रमादर्थक्रमस्य बलीयस्त्वेन वरुणस्य विद्युत उपरि निवेशः। कार्यः। इन्द्रादेरपि वरुणनिवेशाय विद्युतो व्यवधानसहत्वदर्शनाद्वरुणोपरि निवेशः। सूत्रं च व्याख्यातं।।3।। इति वरुणाधिकरणम्।।3।।

4	किमर्चिरादयो विदुषो ब्रह्मप्रेप्सोर्मार्गचिह्नभूताः, उत गमयितार इति संशयः। 'अमुकं वृक्षममुकां नदीममुकं पर्वतपार्श्वं गत्वाऽमुकं ग्रामं गच्छ' इत्यादिदेशिकोपदेशप्रकारदर्शनान्मार्गचिह्नभूताः-- इति पूर्वः पक्षः। राद्वान्तस्तु -- *स एनान्ब्रह्मगमयति * इति वैद्युतपुरुषस्य गमयितृत्वदर्शनात् इतरेषां चाविशेषनिर्दिष्टानां स एव संबन्ध इति निश्चीयते । *अग्निलोकम्* इत्यादि लोकशब्दोऽपि मध्ये भोगाभावाद्गमयितृत्व एवोपपद्यते । सूत्रार्थस्तु  - आतिवाहिकः - वितुषामतिवाहेपरमपुरूषेणनियुक्तः,अर्चिराद्याभिमानिदेवताविशेषाः गमयितरः  इत्यर्थः सएनान्ब्रम्हगमयतीतिलिङ्गात्।।
 
     ततः विद्युत उपरि वैद्युतेनविदुषो गमनम् तच्छ्रुतेः। स एनान्ब्रम्ह  गमयतीति तस्यैवश्रुते ः वरुणादीनां तदनुग्राहकत्वेन गमयितृत्वमिति निश्चीयत इत्यर्थः5  इतिआतिवाहिकाधिकरनम्।।
       किमर्चिरादिको गणः कार्यं हिरण्यगर्भमुपासीनान्नयति उत परं ब्रम्होपसीनान् अथपरं ब्रम्होपासीनान् प्रत्यगात्मानं ब्रम्हात्मकतयोपासीनांश्चेति संशयः कार्यं हिरण्यगर्भमुपासीनानिति पूर्वः पक्षः  तेषामेव गत्युपपत्तेः । न      
हि   परिपूर्णं   सर्वगतं परं ब्रम्हेपासीनानां तत्प्राप्तये गतिरूपपद्यते, नित्यप्रप्तत्वात् । अविद्यानित्तिरेव हि कार्या परमेवोपासीनानित्यपरः पक्षः, *स एनान्ब्रह्मगमयतीति ब्रह्मशब्दस्य तत्रैव मुख्यत्वात्। अविद्यानिवृत्तेः फलाभिसन्धिरहितयज्ञाद्यपेक्षत्वात् श्रवणाद्यपेक्षावच्च गतिश्रुत्या देशविशेषआपेक्षआ च विद्यत इति निश्चीयते। राद्धान्तस्तु -- परमुपासीनान्यन्यान्यपि नयति, *तद्य  इत्थं विदुर्ये चेमेऽरण्ये श्रद्धा तप इत्युपासते तेर्चिषमभिसंभवन्ति*इति पञ्चाग्निविदां परं ब्रह्मोपासीनानां चार्चिरादिगतिश्रुतेः। पञ्चाग्नविदो हि प्रकृतिविमुक्तब्रह्मात्मकात्मस्वरूपविदः। तेच तत्प्राप्त्य पुनर्न निवर्तन्ते। परं ब्रह्मोपासीनास्तु यथआवस्थितं परिपूर्णं परं ब्रह्मैव प्राप्य पुनर्न निवर्तन्ते। *तद्य इत्थं विदुर्येचेमेऽरण्ये श्रद्धा तप इत्युपासते
तेऽर्चिषमभिसंभवन्ति*इत्युभयविधान्भेदोपादायार्चिरादिश्रुतेरपुनरावृत्तिश्रुतेश्चैवमिति निश्चीयते।।
	सूत्रार्थस्तु -कार्यं हिरण्यरगर्भमुपासीनमातिवाहिको गणो नयतीति बादरिराचार्यो मन्यते, अस्यैव गत्युपपत्तेः परमुपासीनस्य हि न तत्प्राप्तये गतिरुपपद्यते, सर्वगतत्वात्परस्य ब्रह्मणः।।
	पुरुषोमानव एत्य	 ब्रह्मलोकान्गमयति*इति*प्रजापतेस्सभां वेश्म प्रपद्ये *इति च प्राप्यस्थानस्यविशेषितत्वाच्च हिरण्यगर्भमुपासीनमेव नयति।।
5. एवं निश्चिते सति *स एनान्ब्रह्म गमयतीति हिरण्यगर्भस्य ब्रह्मशब्दव्यपदेशो ब्रह्मसामीप्यात्। *यो ब्रह्माणं विदधाति पूर्वम् *इति प्रथमजत्वेन ब्रह्मसामीप्यं हि विद्यते।।
6. हिरण्यगर्भप्राप्तावप्यपुनरावृत्तिरुपपद्यते, कार्यस्य -- हिरण्यगर्भलोकस्यात्यये, तदध्यक्षेण -- हिरण्यगर्भेणाधिकारिकपुरुषेण विदुषा सह परप्राप्त्यभिधानात् *ते ब्रह्मलोके तु परान्तकाले परामृतात्परिमुच्यन्ति सर्वे*इति।।
7. *ब्रह्मणा सह ते सर्वे संप्राप्ते प्रतिसञ्चरे। परस्यान्ते कृतात्मानः प्रविशन्ति परं पदम्।।इति स्मृतेश्चावगम्यते।।
	8. परं ब्रह्मोपासीनमेव नयत्यातिवाहिको नयत्यातिवाहिकोगण गण इति जैमिनिराचार्यो मन्यते, * ब्रह्म गमयतीति ब्रह्मशब्दस्य तत्रैव मुखअयत्वात्। * ब्रह्मलोकेन  * इति शब्दश्च ब्रह्मैव लोको ब्रह्मलोके इति कर्मधारयपरिग्रहस्यैव न्याय्यत्वादुपपद्यते।एवं निश्चिके सति बहुवचनं च * अदितिः पाशान् * इतिवदुपपन्नम्।।
	9.* अस्माच्छरीरात्समुत्थाय परं ज्योतिरिपसंपद्य स्वंन रूपेणाभिनिष्पद्यते * इत्यर्चिरादिना गतस्य परब्रह्मप्राप्तिं दर्शयति च।।
	10. प्रजापतेस्सभां वेश्म प्रपद्ये * इति प्रत्यभिसन्धिश्च न कार्ये * धूत्वा शरीरमकृतं कृतात्मा ब्रह्मलोकमभिसंभवामि * इत्यकृतं ब्रह्मलोकमिति तत्रैव विशेषितत्वात्, * यशोऽहं भवामि ब्राह्मणानाम् * इति सर्वात्मभावभिसंधानाच्च।।
	11.कार्यमुपासीनानेवेति नायं नियमः, परमेवोपासीनानित्यमपि नियमो न संभवति। कुतः ? उभयथा च दोषात् -- कार्यमुपासीननेवेति नियमे * अस्माच्छरीर्समुत्थाय परं ज्योतिरूपसंपद्य स्वेन पूपेणाभिनिष्पद्यते * इत्यादिकाश्श्रुतयः, * य चेमेऽरण्ये श्रद्धा तपः * इति च प्रकृप्येयुः ; परमेति नियमे * तद्य इत्थं विदुः * इति प्रकृप्येत्। तस्मादप्रतीकालम्बनान्नयतीति भगवान्बादरायणो मन्यते। प्रतीकालम्बनास्तु -- अचिन्मिश्रम्, 
केवलमचिद्वस्तु च 'सिंहो देवदत्तः ' इतिवत्  ब्रह्मदृष्ट्या स्वरूपेण वा तद्वस्तु य उपासते,
ते ; अप्रतीकालम्बनाः -- तद्वयतिरिक्ताः। सर्वज्ञं सर्वकारणं सत्यसङ्कल्पं निखइलहेयप्रत्यनीकानवधिकातिशयानन्दस्वरूपं ब्रह्मोपासते ये ये च प्रत्यगात्मनं भूतसूक्ष्मैस्संपरिषअवक्तिं सर्वत्र वर्तमानं भूतसूक्ष्मव्यतिरिक्तं ज्ञानैकस्वरुपं नित्यं निर्विकारं * य आत्मनि तिष्ठन्नित्यादिनाऽवगतब्रह्मात्मभावं प़ञ्चाग्निवनिद्योदितमुपासते, तानुभयविधान्नयति, * तद्य इत्थं विदुर्ये चेमेऽरण्ये * ित्युभयविषयश्रुतेः। तत्क्रतुश्च -- यथाक्रतुरस्मिंल्लोके पुरुषो भवति तथेतः प्रेत्य भवति * इत्युभयेषामेवापुनरावृत्तिस्संभवति। अचिन्मिश्रं केवलमचिद्वस्तु चोपासीनानां तत्क्रतुन्यायादेव पुवरागवृत्तिपरवर्जनीया।।
	12.प्रतीकाद्युक्तलक्षणमचिन्मिश्रं केवलमचिद्वस्तु चोपासीनानां सर्वेषां गत्यनपेक्षं परिमितफललिशेषं च दर्शयति श्रुतिः -- * यावन्नाम्नो गतं तत्रास्य यथाकामचारो भवति * इत्यादिका। अतः * ब्रह्मणा सह ते सर्वे * इति वचनं नार्चिरादिना गतानां गतिप्रकारविषयम्; अर्चिरादिना गतानां देहावसानसमय एव सुकृतदुष्ककृतयोर्हानाद्धिरण्यलोकावाप्तितद्वनासतत्रस्थभोगानुभवहेत्वभावात्, तत्करतुन्यायविरोधात्, तदानीमेव ब्रह्मप्राप्तिश्रुतिविरोधाच्च्। * ब्रह्ममा सह ते सर्वे * इति वचनं तु पुण्यकर्मविशेषेण हिरण्यगर्भलोकं प्राप्तानां * तदुपर्यरि बादरायणः * इति न्यायेन तत्रैव निष्पन्नविद्यानां गति प्रकारविषयम्। * ते ब्रह्मलोके * इति तु ब्रह्मलोकशब्दस्य 
कर्मधारयवृत्त्या ब्रह्मविशयत्वात् ब्रह्मण्युपास्ये वर्तमानाः परान्तकाले चरमदेहावसानसमये परामृतात् -- परस्माद्ब्रह्मण उपासनप्रीताद्धेथोः, परिमुच्यन्ति सर्वे सर्वस्माद्बन्धाद्विमुच्यन्त इति * वेदान्तविज्ञानसुनुश्चितार्थाः * इति प्रकरणादवगम्यते। * तद्य इत्थं विदुरिति प़ञ्चाह्िविदां ब्रह्मप्राप्त्यपुनरागवृत्तिश्रवणात्तत्क्रतुन्याचिद्वियुक्तब्रह्मात्मकात्मस्वरूपोपासनं विवक्षितमिति निश्चीयते। तथैव तत्र श्रुतिरपि * इति तु पञ्चम्यामाहुतावापः पुरुषवचसो भवन्ति * इति * रमणीयचरणाः * इति च कर्महेतुकमनुष्यादिभावोऽपामेव भूतान्तरसंसृष्टानामिति चिदचिद्विवेकं प्रतिपाद्य * तद्य इत्थं विदुः * इति भूतसूक्ष्मव्यतिरिक्तात्मस्वरूपोपासनमेव विदधाति।।
	इति श्रीभाष्यवद्रामानुजविरचिते श्रीवेदान्तदीपे चतुर्थस्याध्यायस्य तृतीयपादः।।

			।। अथ चतुर्थाध्याये चतुर्थः पादः ।।
*4.4.1.
		1.*एवमेवैष संप्रसादोऽस्माच्छरीरात्समुत्थाय परं ज्योतिरूपसंपद्य स्वेन रुपेणाभिनिष्पद्यते * इति किं परं ज्योतिरूपसंपन्नस्य प्रत्यगात्मनस्स्वरूपाविर्भावलः प्रतिपाद्यते, उतान्येन, साध्येन रूपेण संबन्ध इति संशयः। स्वस्वरूपस्य सुषुत्पादौ निरानन्दत्वद्र्शनात्, स्वरूपमात्रस्य मित्याविर्भूत्वाच्च, साध्येन सुखैकान्तेन रूपेण संबध्यते। एवं च * अभिनिष्पद्यते इति वचनं सङ्गच्छते। परं ज्योतिरूपसंपन्नस्य ह्यानन्दित्वं श्रूयते * रसं ह्येवायं लब्ध्वाऽऽनन्दी भवति * स एको ब्रह्मण आनन्दः, श्रोत्रियस्य चाकामहतस्य * इत्यदिषु। अतस्साध्येन रूपेणेति पूर्वः पक्षः। राद्धान्तस्तु -- * स्वेन रूपेणाभिनिष्पद्यते * इति  एको ब्रह्मणः आनन्दः, श्रोत्रियस्य चाकामहतस्य * इत्यादिषु। अतस्साध्येन पूर्वः पक्षः। राद्धान्तस्तु -- * स्वेन रूपेणाभिनिष्पद्यते * इति विशेषणात्स्वरूपाविर्भाघ एव। स्वरूपस्य चापहतपाप्मत्वादिगुणकतया प्रजापतिवाक्योदितस्य कर्मकृतदेहसंबन्धतत्कृततिरोधानस्य परज्योतिरुपसंपत्त्या सूक्ष्मदेहविनिर्मुक्तस्यासङ्कुचितज्ञानादिगुणकस्वरूपाविर्भावात् स्वयाथात्म्यनुभवपूर्वकानन्दब्रह्मानुभवस्संपत्स्यत ति *अभिनिष्पद्यते*इति चोपपन्नम्। सूत्रार्थस्तु -- परं ज्योतिरुपसंपद्य स्वस्वरूपाविर्भावः प्रतिपाद्यते कुतः?,स्वेनशब्दात् -- साध्यस्यापि रूपस्य स्वासाधारणत्वेन स्वेनेति विशेषणं ह्यनर्थकम्।।
		स्वस्वरूपमात्रस्य अहं जानामीति नित्याविर्भूतत्वेन *परंज्योतिरुपसंपद्येत्यनर्थकमित्याशङ्क्याह ---
	2. कर्मसंबन्धतत्कर्तृदेहादेर्मुक्तस्वरुपमत्र *स्वेन रूपेणाभिनिष्पद्यते इत्युच्यते। कथमिदमवगम्यते। एतं त्वेव ते भूयोऽनुव्याख्यास्यामि।  इति कर्म हेतुकदेहसंबन्धतत्कृतजागरिताद्यवस्थाविनिर्मुक्तस्वरूपस्यात्र वक्तव्यतया प्रतिज्ञानात्। एवमपि स्वरूपमात्राविर्भावस्य पुरुषार्थत्वं न सिद्ध्यतीत्याशङ्क्याह --
	
3. देहादिविनिर्मुक्तः स्वरूपेणआवस्थित आत्मा अपहतपाप्मत्वादिसत्यसङ्कल्पपर्यन्तगुणकः, 
तस्य ह्याविर्भाव उच्यते, कुतः? प्रकरणात्,  * य आत्मा अपहतपाप्मा *इति प्रकृत्य हि *एतं त्वेव ते भूयोऽनुव्याख्यास्यामित्यादिनोच्यते। अतोऽपहतपाप्मत्वादिगुणकस्वरूपस्य कर्माख्याविद्यातिरोहितस्य परंज्योतिरुपसंपद्य  निवृत्तितिरोधानस्याविर्भावः प्रतिपाद्यते। इति संपद्याविर्भावाधिरणम्।।
*4.4.2.	
	4.किमयं मुक्तः आविर्भूतस्वरूपः प्रत्यगात्मा परं ब्रह्म स्वात्मनो विभक्तामनुभवति, उत स्वात्मनोऽप्यात्मतयाऽविभागेन * अहं ब्रह्मास्मीतीति संशयः। * निरञ्जनः परमं साम्यमुपैति * सोऽश्नुते सर्वाकान्मान् सह, ब्रह्मणा विपश्चितेति * इदं ज्ञानमुपाश्रित्य मम साधर्म्यमागताः * इति श्रुतिस्मृतिभ्यः विङक्तमनुभवतीति पूर्वः पक्षः। राद्धान्तस्तु -- * सर्वं खल्विदं ब्रह्म * ऐतदात्म्यमिदं  सर्वम्....... तत्त्वमसि * इत्यादिना सामानाधिकरण्येन * यः 
पृथइव्यां तिष्ठन्... यस्याऽत्मा शरीरम् * इत्यादिषु सर्वस्य चिदचिद्वस्तुनो ब्रह्मशरीरतया ब्रह्मप्राकरत्वात् तत्तद्वस्तुबुद्धिशब्दास्तत्पर्यन्तविषया इत्यवगम्य * आत्मेति तूपगच्छन्तीति न्यायेन स्वात्मनो़प्यात्मतया अहं ब्रह्मास्मीत्युपासनेन यथावस्थितपरमात्मात्मकस्वात्मनो दृष्टत्वात् मुक्तः स्वत्मनोऽप्यात्मभूतं ब्रह्म अहं ब्रह्मास्मीत्यविभागैनैवामुभवति।।
	सूत्रार्थस्तु-- अहं ब्रह्मास्मीत्यविभागेनैव ब्रह्मामुभवति मुक्तः, स्वात्मनोऽप्यात्मतयोपासनेन यथा वस्थितपरमात्मात्मकस्वरूपस्य दृष्टत्वात्। साधर्म्यश्रुतिस्तु परमात्मशरीरभूतस्य प्रत्यगात्मोऽपहतपाप्मत्वादि गुणैस्तत्साधर्म्यं प्रतिपादयति। * सोऽश्नुते सर्वनान्कामान् सह, ब्रह्मणाविपश्चिता इति ब्रह्मशरीरतया ब्रह्मप्रकारभूतत्वात्स्वात्मभूतेन ब्रह्मणा सह तद्गुणाननुभवतीति वदति।  काम्यन्ते इति कामाः -- कल्याणगुणाः, कल्याणगुणविशिष्टं
ब्रह्मानुभवतीत्यर्थः।।
*4.4.3.	
	5.किं जीवस्य स्वाभाविकं रूपमहतपाप्मत्वादिदुणकम्, उत चैतन्यमात्रम्, उतोभयमिति संशयः। अपहतापाप्मत्वादिगुणकमिति प्रथमः पक्षः, * य आत्माऽपहतपाप्मा * इति  प्रतिपादनात्। चैतन्यमात्रमिति द्वितीयः पक्षः, * एवं वा अरेऽयमात्माऽनन्तरोऽबाह्यः   कृत्स्नः गुणकत्वप्रतिपादनादविरोधाच्चोभयं स्वरूपम्। न च * विज्ञान घन एव * इत्यवधारणात्। राद्धान्तस्तु-- ज्ञानसवरूपस्यैवापहतपाप्मत्वादिगुणकत्वप्रतिपादनादविरोधाच्चोभयं स्वरूपम्। नच * विज्ञानघन एवेत्यवधारणं गुणान्तरासहम्, यथा सैन्धवघनस्य* रसघन एवेत्यवधारणेऽपि रसाश्रयद्रव्यं रूपस्पर्शादिगुणआन्तरं च सहते, *रसघनएवेत्यवधारणं तु रसवद्द्रव्यान्तरस्वभावव्यावृत्तिपरम्, द्रव्यान्तराणां हि स्वैकदेशे रसवत्त्वम्, सैन्धवघनस्य तु सर्वत्र एवमत्रापि जडवस्तुव्यावृत्तस्वस्वभावस्य सगुणस्यात्मनः स्वप्रकाशतावधारणं *विज्ञानघ एवेति क्रियते।।
		सूत्रार्थस्तु -- ब्राह्मणे अपहतपाप्मत्वादिना स्वरूपाविर्भावः। अपहतपाप्म्तवादयो दहरवाक्ये ब्रह्मगुणाश्श्रुताः। उपन्यासादिभ्यः -- तेषां ब्रह्मगुणानां प्रत्यगात्मन्यपि *य आत्माऽपहतपाप्मा*इत्यादनोपन्यासात्। आदिशब्दात् *जक्षत्क्रीडन्रममाणः*इत्यादिभ्योऽपि 
सत्यसङ्कल्पत्वादयोऽवगम्यत इति जैमिनिराचार्यो मन्यते।।
		5, चैतन्यमात्रेण स्वरूपाविर्भावः, *विज्ञानघन एवेति तदात्मकत्वावधारणादित्यौडुलोमिराचार्यो मन्यते।।
	6. एवं -- विज्ञानस्वरूपस्यैव, स्वप्रकाशस्वरूपस्यैव पूर्वेषाम् -- अपहतपाप्मत्वादिसत्यसङ्कल्पत्वपर्यन्तानामपि *य आत्माऽपहचपाप्मा*इत्युपन्यासात्सद्भावावगमादुभयोस्स्वरूपयोरविरोधं भगवान्बादरायणो मन्यते। उभयश्रउत्यवगतस्येतरविरोधाभावान्नान्यतरबाधे प्रमाणमस्तीत्यभिप्रायः।।
	*4.4.4.	
		7. *परं ज्योतिरुपसम्पद्य स्वेन रूपेणाभिनिष्पद्यते स उत्तमः पुरुषः स तत्र पर्येति डक्षत्क्रीडन्रममाणस्स्त्रीभिर्वा यानैर्वा ज्ञातिभिर्वा इत्यादिराम्नायते। किमेते ज्ञात्यादयो मुक्तस्य भवन्ति,उत प्रयत्नान्तरसव्यपेक्षात्सङ्कल्पमिति संशयः। लोके राजादीनां सत्यसङ्कल्पत्वेन व्यवह्रियमाणानमपि कार्ये प्रयत्नान्तरसापेक्षत्वदर्शनान्मुक्तस्यापि तथैव सापेक्षत्वादिति पूर्वः पक्षः, *सङ्कल्पादेवेत्यवधारणं *विज्ञानघन एवेतिद्भविष्यति। राद्धान्तस्तु -- *सङ्कल्पादेवास्य पितरस्समुत्तिष्ठन्तीत्यवधारणान्नान्यापेक्षत्वम्। न चेह सत्यकामत्वाद्युपन्यासवत् मुक्तस्यान्यन्यापेक्षत्वे प्रमाणमस्ति। लोके सत्यसङ्कल्पत्वाभावादेव प्रयत्नान्तरापेक्षत्वम् , न हि परमपुरुषव्यतिरिक्तः कश्चित्सत्यसङ्कल्पपोऽस्ति। मुक्तश्च तत्प्रसादात्तत्साम्यमुपगतस्तथैव। सूत्रमपि व्याख्यातम्।।
		8. अतः -- श्रुतेरेव मुक्तोऽनन्याधिपतिश्च। अन्याधिपतित्वं -- कर्माधीनत्वम्।*अपहतपाप्मा सत्यसङ्कल्पः इति श्रूयते, अतो अनन्याधिपतिः।। 
		*4.4.5.
		9. किं मुक्तस्य शरीरेन्द्रियाद्यस्ति, उत न, अथ यथासङ्कल्पमस्ति च नेति संशयः। * नह वै शरीरस्य सतः प्रियाप्रिययोरपहतिरस्ति अशरीरं वाव सन्तं न प्रियाप्रिये स्मपृशतः*इति मुक्तस्याशरीरत्वश्रवणान्नास्त्येवेत्येकः पक्षः। * स एकधआ भवति त्रिधा भवति *इति सशरीरत्वश्रुतेः अशरीरत्वश्रुतिः कर्मगृहीशरीरविषयेति शरीरेन्द्रियाद्यस्त्येवेति द्वितीयः पक्षः। राद्धान्तस्तु -- *मनसैतान्कामान्पश्यन्रमते य एते ब्रह्मलोके *इत्यशरीरस्यैव भोगश्रुतेः
* स एकधा भवति त्रिधा भवति *इति श्रुतेश्च यथासङ्कल्पमस्ति च न चेति। सूत्रार्थस्तु -- शीराभावं बादरिर्मेने एवमाह हि श्रुतिः अशरीरं वाव  सन्तम् इति।।
		10. शरीरादिभावं जैमिनिर्मेने , कुतः  विकल्पामाननात् -- विविधः कल्पः - विकल्पः, स एकधा भवति त्रिधा भवतीत्यादिना मुक्तस्य हि विविधकल्पनमाम्नायते आत्मन एकरूपस्याच्छेद्यस्य वैविध्यासंभवाच्छरीरद्वारेणैव हि विज्ञायते वैविध्यम्।।
		11. अतः -- उभयश्रुतेरिच्छातः,उभयविधम्, शरीरवत्त्वमशरीरत्वं च भगवान्बागरायणो मेने,  द्वादशाहवत् -- यथा द्वादशाह उभयश्रुतेस्सत्रमहीनं च *द्वादशाहमृद्धिकामा उपेयुः इति सत्रं भवति ,* द्वादशाहने प्रजाकामं याजयेत् * इत्यहीनम्।।
		13.स्वेनैव सृष्टतनुप्रभृत्युपकरणाभावे 
परमपरुषसृष्टैरपकरणैर्भोगोपपत्तेस्सत्यसङ्कल्पोऽपि स्वयं न सृजति, सन्धयवत् - या स्वप्ने  --यथा स्वप्ने * अथ रथान् *इत्यारभ्य * स हि कर्ता इति *य एष सुप्तेषु *इत्यारभ्य * तदु नात्येति कश्चन*इति चेश्वपसृष्टैरुपकरणैर्जीवो भुङ्क्ते;तथा मुक्तोऽपि लीलाप्रवृत्तेश्वरसृष्टैः पितृलोकादिभिर्लीलारसं भुङक्ते।।
		14.स्वसङ्कल्पसृष्टतनुप्रभृत्युपकरणसद्भावे जाग्रत्पुरुषभोगवन्मुक्तो लीलीरसं 
भुङ्क्ते, परमपुरुषोऽपि दशरथवसुदेवादिपितृलोकादिकमात्मनस्सृष्ट्वा तैर्मनुष्यधर्मलीलारसं
भङ्क्ते; तथा मुक्तश्च सत्यसङ्कल्पत्वात् परमपुरुषलीलान्तर्गतस्तवपितृलोकादिकं स्वयमेव
स्वयमेव सृष्ट्वा तैर्लीलारसमनुभवति ।।

नन्वात्माऽणुपरिमाण इत्युक्तम्; कथमनेकशरीरेष्वेकस्याणोरात्माभिमानसंभव इत्यत्राह--

15.यथा प्रदीपस्यैकस्यैकदेशवर्तिनस्स्वया प्रभयाऽनेकदेशप्रवेशः ; तद्वतात्मनोऽप्येकदेशस्शस्
स्थस्य स्वप्रभारूपेण ज्ञानेन सर्वदेहेषु यथासङ्कल्पमात्माभिमानानुगुणा व्याप्तिस्संभवति ;
यथैकस्मिन्देहे हृदयादिदेशे वर्तमानस्याणोरपि स्रवस्मिन्देहे अहमत्यभिमानानुगुणव्याप्तिस्स्व
प्रभारूपचैतन्येन, तद्वत् । तथा दर्शयति हि श्रुतिः--*वालाग्रशतभागस्य शतधा कल्पितस्य
च । भागो जीवस्सविज्ञेयस्य चानन्त्याय कलपते ।। इति । प्रत्यागात्मनोऽणुत्वमेव स्वरूपरपमिति सूत्रकारमतम्, *नाणुरतच्छ्रुतेरिति चेन्नेतराधिकारात् * इति परस्यैव महत्त्व
वचनात् ।। 

ननु परं ब्रह्म प्राप्तस्यान्तरबाह्यज्ञानलोपं दर्शयति श्रुतिः *इति; तत्कथं मुक्तस्य ज्ञाननन्त्यमुच्
यत इत्यत्राह---

16.नेदं मुक्तविषयम् सुषुप्तिमरणयोरन्यतरापेक्षम्। आविष्कृतं हि श्रुत्या सुषुप्तिमरणयोर्निस्संबोधत्वम्, मोक्षादशायां सर्वज्ञत्वं च। सुषुप्तौ तावत् *ना ह खल्वयमेवं संप्रत्यात्मानं जानात्ययमहमस्मीति नो एवेमानि भूतानि विनाशमेवापीतो भवति* इति। विनाशम्--अदर्शनमित्यर्थः। मरणे च *एतेभ्यो भूतेभ्यस्समुत्थाय तान्येवानु विनशयति* इति। विनश्यति-न पश्यतीत्यर्थरः। मोक्षे तु * स वा एष दिव्येन चक्षुषा मनसैतान्कामान्यपश्यन्रमते य एते ब्रह्मलोके इति *सर्वं ह पश्यः पश्यति सर्वमाप्नोति सर्वशः* इति च।।इति अभावाधिकरणम्।।
	17. किं मुक्तस्य भोगः निखिलहेयप्रत्यनीक- कल्याणैकतानसकलेतरविलक्षणानवधिका- तिशयानन्दमहाविभूतिरूपपरब्रह्मानुभव एव? उत जगत्सृष्ट्यादिजगन्नियमनरूपलीलाऽपीति संशयः। *निरञ्जनः परमं साम्यमुपैति* इत्यादिश्रुतेर्जगन्नियमनरूपलीलापीति पूर्वः पक्षः। राद्धान्तस्तु-* यतो वा इमानि भूतानि जायन्ते * सदेव सोम्येदमग्र आसीत्*ब्रह्म वा इदमेक एवाग्र आसीत् * आत्मा वा इदमेक एवाग्र आसीत् * एको ह वै नारायण आसीत् *इत्यादिषुपरं ब्रह्मप्रकृत्यैव जगद्व्यापारश्श्रूयते। तत्र तत्र प्रकरणे न मुक्तस्य 
सन्निधिरप्यस्ति। अतो जगन्नियमनरूपधुरावर्जं * सोऽश्नुते सर्वान्कामान्सह, ब्रह्मणा विपश्चिता * स एको ब्रह्मण आनन्दः, श्रोत्रियस्य चाकामहतस्य * इत्यनवधिकातिशयानन्दब्रह्मानुभवे मुक्तस्य साम्यम्। ब्रह्म हि स्वस्य परस्य चानुभूयमानमविशेषेणानवधिकातिशयानन्दं भवति, आनन्दस्वरू- पत्वाविशेषात्। सूत्रमपि व्याख्यातम्।।
		18. प्रत्यक्षं- श्रुतिः * तस्य सर्वेषु लोकेषु कामचारो भवति * इमांल्लोकान्कामान्नी कामरूप्यनुसञ्चरन् * इत्यादिश्रुत्या मुक्तस्य जगद्व्योपारोपदेशात्सोऽपीति चेत्, तन्न आधिकारिकमण्डस्थोक्तेः, आधिकरिकाः- परमपुरुषेण लोकनियमनाधिकारे नियुक्ताः हिरण्यगर्भादयः मण्डलानि-तेषां लोकाः, तत्स्थभोगेषु मुक्तस्य यदीच्छा वर्तते, तत्र तत्र यथाकामं परमपुरुषानुग्रहेण वर्तमानस्तत्रस्थान्भोगान्भुङ्क्ते इति तया श्रुत्योक्तेः। * कामान्नी, * कामचारो भवति* इति हि श्रूयते न नियुङ्क्तः इति।।
		उत्पत्त्यादिविकारवर्ती हेयमिश्रोऽत्यल्पश्च कथं मुक्तस्य भोगो भवति, यदिच्छातस्सर्वेषु लोकेषु कामचार उच्यत इत्यत्राह--
		19. च शब्दोऽवधारणे उत्पत्त्यादिविकारेषु न वर्तत इति विकारवर्ति परं ब्रह्मैव। निर्धूतनिखिलविकारं निखिलहेयप्रत्यनीककल्याणैकतानं निरतिशयानन्दं परब्रह्मसविभूति सकलकल्याणगुणं मुक्तस्य भोग्यम् तद्विभूत्यन्तर्गतत्वेन विकारवर्तिनां लोकानामपि मुक्तभोग्यत्वम्। तथाहि परस्मिन्ब्रह्मणि मुक्तस्यानुभवितृत्वेन स्थितिमाह श्रुतिः- * यदा ह्येवैष एतस्मिन्नद्दश्येऽ- नात्म्येऽनिरुक्तेऽनिलयनेऽभयं प्रतिष्ठां विन्दते, अथ सोऽभयं गतो भवति * रसो वै सः, ह्येवायं लब्ध्वाऽऽनन्दी भवति- ब्रह्मनिष्ठो ब्रह्मैव लब्ध्वाऽऽनन्दी भवतीत्यर्थः। ब्रह्म हि निरतिशयकल्याणानन्तगुणकमनन्दमहाविभूति च। तत्र सविभूतिकब्रह्मानुभवाय विंभूत्येकदेशभूतलोकेषु सञ्चरतस्तत्र तत्र कामचारो भवतीत्युच्यते।।
		20. दर्शयतशेचैवं प्रत्यक्षानुमाने। उत्पत्त्यादिजगन्नियमनं परस्यैवं मुक्तस्य तु परब्रह्मानुभव एव भोग इत्युक्तमेवार्थं प्रत्यक्षानुमाने-श्रुतिस्मृती दर्शयतः * तस्माद्वा एतस्मादात्मन आकाशस्संभूतः * भीषाऽस्माद्वातः पवते* एतस्य वा अक्षरस्य प्रशासने गार्गि सूर्याचन्द्रमसौ विधृतै तिष्ठतः* इत्यादिकाश्रुतिः स्मृतिरपि * अहं सर्वस्य प्रभवः * प्रलयस्तथा * विष्टभ्याहमिदं कृत्स्नमेकांशेन स्थितो जगत् * मत्तस्सर्वं प्रवर्तते * अथाकामयमानो योऽकामो निष्काम आप्तकाम आप्तकाम आत्मकामः * इत्यादिका श्रुतिः। स्मृतिरपि * प्रियो हि ज्ञानिनोऽत्यर्थमहम्* आस्थितस्स हि यक्तात्मा मामेवानुत्तमां गतिम्* वासुदेवस्सर्वमिति स महात्मा सुदुर्लभः * मां च योऽव्यभिचारेण भक्तियोगेन सेवते। स गुणान्समतीत्यैतान्ब्रह्मभूयाय कल्पते।।ब्रह्मणो हि प्रतिष्ठाहममृतस्याव्यस्य च। शाश्वतस्य च धर्मस्य सुखस्यैकान्तिकस्य च। इत्यादिका मुक्तविषया।।
		21. भोगमात्रसाम्यलिङ्गाच्च। * सोऽश्नुते सर्वान्कामान्सह, ब्रह्मणा विपश्चिता * इति मुक्तस्य ब्रह्मानुभवभोगमात्रब्रह्मसाम्यवचनल्लिङ्गाच्च जगद्व्यापारवर्जमिति निश्चीयते।।
		22. अनावृत्तिश्शब्दादनावृत्तिश्शब्दात्। अस्य मुक्तस्यानावृत्तिश्शब्दादवगम्यते यथा * 
यतो वा इमानि भूतानि जायन्ते * सोऽकामयत, बहुत स्यां प्रजायेयेति* यः पृथिवीमन्तरो यमयति* य आत्मानन्तरो यमयति* इति शब्दात्परमपुरुषस्य स्रष्ट्टत्वं नियन्तृत्वं चावगम्यते तथा * एतेन प्रतिपद्यमाना इमं मानवमावर्तं नावर्तन्ते * स खल्वेवं वर्तयन्यावदायुषं ब्रह्मलोकमभिसंपद्यते न च पुनरावर्तते * मामुपेत्य पुनर्जन्म दुःखालयमशाश्वतम्। नाप्नुवन्ति महात्मानस्संसिद्धिं परमां गताः।। आब्रह्मभुवनाल्लोकाः पुनरावर्तिनोऽर्जुन। मामुपेत्य तु कौन्तेय पुनर्जन्म न विद्यते * इदं ज्ञानमुपाश्रित्य मम साधर्म्यमागताः। सर्गेऽपि नोपजायन्ते प्रलये न व्यथन्ति च।।इति शब्दादेवैनं कदाचिदपि नावर्तयतीत्यवगम्यते। सूत्रावृत्तिस्तु शास्रपरिसमाप्तिं द्योतयतीति सर्वं समञ्चसम्।। इति जगद्व्यापारवर्जाधिकरणम्।।
 
इति श्रीभगवद्रामानुजविरचिते श्रीवेदान्तदीपे चतुर्थस्याध्यायस्य चतुर्थः पादः।।  


।।समाप्तश्चाध्यायः।।
शास्स्रं च परिसमाप्तम्।।
श्रीमते रामानुजाय नमः।
।।इति शम्।।
--------------------------------------------------------
