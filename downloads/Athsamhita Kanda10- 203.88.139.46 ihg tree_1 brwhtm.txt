10-1
हा अम्ब तेजने धेनो लम्बनस्तनि।
न तद्विदो यदिच्छसि यदु वित्तुं न तद् घसः।। 1 ।।
पुत्रो यस्ते पृश्निबाहुस्तमु त्वं सामनं कृधि।
अथो दुहितरं नप्त्रीमथो त्वं सामना भव।। 2 ।।
असामे कुरमे नैगूरस्य स्वसः।
अराते निर््ऋते अमते स्नुहिते।। 3 ।।
परेत कस्तुपकं वः पुनर्ददामि।
यो वो न वेद तं हत तस्यातु परि शिश्न्यम्।। 4 ।।
तस्यात्तु पुत्रान् भ्रातॄंश्च तस्य गोष्ठं वितावत।
यश्च सतो नास्ति वाकी यश्चासावहविर्गृहाः।
दुर्णाम्नीस्तत्र गच्छत तत्र सर्वाः परेतन।। 5 ।।
परि धामान्यासामाशुर्गाष्ठामिवासरम्।
अजैषं सर्वानाजिन् वो नश्यतेतः सदान्वाः।। 6 ।।
अन्तश्चरां कोशेचरामथो गोष्ठावचारिणीम्।
अथो याः स्वप्ने पस्यामस्ता इतो नाशयामसि।। 7 ।।
कण्वा या गर्दभीव निभसत् सूकरीव।
तस्यै प्रति प्र वर्तय तप्तमश्मानमासनि।। 8 ।।
यो मर्या अभिगच्छात् स्त्रियं कस्तुपस्तोपिनीम्।
कस्तुपमस्या आच्छिद्याथैनां चापतयातै परमां चित् परावतम्।। 9 ।।
या भद्रा या शिवा योर्जा पयसा सह।
अग्निष्टा अस्माकं गृहे गार्हपत्यो न यच्छतु।। 10 ।।
इदं वो देवः सवितेदं देवो बृहस्पतिः।
इदं वो विश्वे देवा अवसानमयुक्षत।। 11 ।।
परि प्रागाद् देवो अग्नीरक्षोहामीवचातनः।
सेधन् विश्वा अप द्विषो दहन् रक्षांसि विश्वहा।। 12 ।।
परीमे गामनेषत पर्यग्निमहृषत।
देवेष्वक्रत श्रवः क इमां आ दधर्षति।। 13 ।।
10-2
त्वयीन्द्रियं त्वयि वर्चस्त्वं धर्मपतिर्भव।
त्वमुत्तरो भ्रातृव्येभ्यस्तव लक्ष्मीः पयस्वती।। 1 ।।
तवैतामश्विना हवं तव राष्ट्रं दिवि श्रितम्।
त्वमायुष्मान् सपत्नहोत्तरो द्विषतो भव।। 2 ।।
तीक्ष्णशृङ्ग ऋषभः समुद्र इवाक्षितोदकः।
त्वं सहस्रवीर्यस्तव बाहू गवांपती।। 3 ।।
भ्रातृव्यश्च सपत्नश्च यस्त्वामित्रो जिघांसति।
श्रीयं त्वं सर्वेषां तेषामादायोग्रो वि धारय।। 4 ।।
त्वं वशी सत्याकूतः सत्यधर्मा गवेषणः।
नाष्ट्रास्त्वं सर्वास्तीर्त्वा भ्रातृव्याणां श्रियं वृह।। 5 ।।
तुभ्यं सं यन्तु वलयस्तुभ्यं शुल्कः प्र वीयताम्।
तुभ्यं विराट् पयो दुहां त्वां वाञ्छन्तु विशो महीः।। 6 ।।
वाञ्छतु त्वा बृहद्राष्ट्रं त्विषिस्ते मुख आहिता।
त्वं देवानां भव प्रियस्त्वयि गावो अधि श्रिताः।। 7 ।।
त्वयीन्द्रियं त्वयि वर्चस्त्वयि यज्ञो अधि श्रितः।
तवा यन्तु हवं देवास्त्वं प्रियो बृहस्पतेः।। 8 ।।
अग्नीषोमा पवमानो विराड् देवी पयस्वती।
अतन्द्रं सर्वे रक्षन्तु राष्ट्रं तेनपवाद्यम्।। 9 ।।
अग्निरिव तृणं प्र दहौघः कूलमिवा रुज।
श्रियं भ्रातृव्याणामा दत्स्वाण्डीकमिवाधि पुष्करात्।
10-3
अश्व इव रथमा दत्स्व सिंह इव पुरुषं हर।
हस्तीव नड््वलान् भङ््धि भ्रातृव्याणां श्रियं वृह।। 1 ।।
उत् ते कृणोतु कश्यपो ब्रह्म देवैरभिष्टुतम्।
आप्रीतमविराधुकम्।। 2 ।।
एतं खदिरमा हराथो तेजनमा हर।
उतैतं पर्णमा हरा हरानडुहो बलम्।। 3 ।।
इध्मां देवैः समाभृतांस्तांस्ते प्रादाद् बृहस्पतिः।
ताना धेहि समाहितेऽग्नौ सूर्याभिचक्षणे।। 4 ।।
तेभिष्ट््वमुत्तरो भव भ्रातृव्याणां श्रियं वृह।
अथो एषां पयो हर।। 5 ।।
आदित्या रुद्रा वसव ऋषयो भूतकृतश्च ये।
श्रियं च क्षत्रमोजश्च तुभ्यं देवा असाविषुः।। 6 ।।
वसुरसीन्द्रनामायुष्मान््छतशारदः।
स इन्द्र इव देवेषु त्विषीमान् विश आ वद।। 7 ।।
10-4
इदं राष्ट्रं प्रथतां गोभिरश्वैरिदं राष्ट्रमन्नेनेरया रसेन।
्अस्मै षडुर्वीरूप सं नमन्तु सप्तहोत्रा हत शत्रून् सचित्ताः।। 1 ।।
इमे राजान इषुभिर्घ्नन्तु शत्रूनिमे राजाः समित्यान्यान् वधेयुः।
इमे राजानः पृतनाः सहन्तामहं ब्रह्मा विमृधो हन्मि सर्वाः।। 2 ।।
इदं राष्ट्रं क्रतुमद्वीरवज्जिष्णूग्रमिदं राष्ट्रं गर्दनुमच्चित्रघोषम्।
अस्मै राष्ट्राय बलिमन्ये हरन्त्वहं वेदेभ्यो हविषा विधेयम्।। 3 ।।
यदि युद्धं यद्यृतितं वो अस्ति देवैनसाद् यदि वा पित्र्येण। 
येनर्त्तीया धेनवो अस्तु तस्मा अहं देवेभ्यो हविषा जुहोमि।। 4 ।।
यद्वः क्रूरं मनसो यच्च वाचो देवैनसाद् यदि वा पित्र्येण।
आप इव दुःस्वप्न्यमप तत् स्वपध्वमथानन्दिनः सुमनसः समेत।। 5 ।।
अपामिव वेगः प्र शृणीत शत्रून् दिशोदिशो रभमाणाः समेत।
एकव्रता वि धनं भजध्वं पुरोहितेन वो राष्ट्रं प्रथयन्तु देवाः।। 6 ।।
सम्यग् वो राष्ट्रं सह वो मनांसि समीचीनाः पशवो विश्वरूपाः।
समीचीनानां वो अहमस्मि ब्रह्मा सम्यञ्चो देवा हवमा यन्तु म इमम्।। 7 ।।
यथापः समुद्राय समीचीर्वहथ श्रियम्।
एवा राष्ट्राय मे देवाः सम्यञ्चो वहथ श्रियम्।। 8 ।।
संसृष्टं वो राष्ट्रं पशुभिर्गोभिरश्वैः संसृष्टमन्नेनेरया रसेन।
मया ब्रह्मणा प्रथमानाश्वो वशीयांसः सदमुग्रा भवाथ।। 9 ।।
बहुर्युवा प्रमृणो धृष्णुरस्तु बहुः कुमारः प्रतिरूपः पितॄणाम्।
सत्यं वदन्तः समितिं चरन्तो मित्रं गृह्णाना जरसो यन्तु सख्यम्।। 10 ।।
इह क्षत्रं द्युम्नमुत राष्ट्रं समैत्विहेन्द्रियं पशुभिः सं विदानम्।
अवधुन्वाना अप्रियान् यांश्च द्विष्म इदं राष्ट्रं प्रथतां सर्वदैव ।। 11 ।।
इदं राष्ट्रमिषुमद्वीरवज्जिष्णूग्रमिदं राष्ट्रं पशुमद् ब्रह्मवृद्धम्।
इदं राष्ट्रं हतशत्रु जिष्णु।। 12 ।।
सपत्नसाहं प्रमृणमिदं राष्ट्रं दृढमुग्रम्।
साढामित्रमभिमातिषाहं सर्वा जिगाय पृतना अभिष्टि।। 13 ।।
10-5
औदुम्बरेण मणिना पुष्टिकामाय वेधसा।
पशूनां सर्वेषां स्फातिं गोष्ठे मे सविता करत्।। 1 ।।
यो नोऽग्निर्गार्हपत्यः पशूनामधिपा असत्।
औदुम्बरो वृषा मणिः सं मा सृजतु पुष्ट्या।। 2 ।।
करीषिणीं फलवतीं स्वधामिरां च नो गृहे।
औदुम्बरस्य तेजसा धाता पुष्टिं दधातु मे।। 3 ।।
यद् द्विपाच्च चतुष्पाच्च यान्यन्नानि ये रसाः।
गृह्णेऽहं तेषां भूमानं बिभ्रदौदुम्बरं मणिम्।। 4 ।।
पुष्टिं पशूनां परि जग्रभाहं चतुष्पदां द्विपदां यच्च धान्यम्।
पयः पशूनां रसमोषधीनां बृहस्पतिः सविता मे नि यच्छात्।। 5 ।।
अहं पशूनामधिपा असानि मयि पुष्टं पुष्टपतिर्दधातु।
मह्यमौदुम्बरो मणिर्द्रविणानि नि यच्छतु।। 6 ।।
उप मौदुम्बरो मणिः प्रजया च धनेन च।
इन्द्रेण जिन्वतो मणिरा मागन् सह वर्चसा।। 7 ।।
देवो मणिः सपत्नहा धनसा धनसातये।
पशोरन्नस्य भूमानं गवां स्फातिं नि यच्छतु।। 8 ।।
यथाग्रे त्वं वनस्पते पुष्ट्या सह जज्ञिषे।
एवा धनस्य मे स्फातिमा दधातु सरस्वती।। 9 ।।
आ मे धनं सरस्वती पयस्फातिं च धान्यम्।
सिनीवाल्युता वहादयं चौदुम्बरो मणिः।। 10 ।।
त्वं मणीनामधिपा वृषासि त्वयि पुष्टं पुष्टपतिर्जजान।
त्वयी मे वाजा द्रविणानि सर्वौदुम्बर स त्वमस्मत् सहस्वारादरातिममतिं क्षुधं च।। 11 ।।
ग्रामणीरसि ग्रामनीथ्याया अभिषिक्तो अभि मा सिञ्च वर्चसा।
तेजोऽसि तेजो मयि धारयाधि रयिरसि रयिं मयि धेहि।। 12 ।।
पुष्टिरसि पुष्ट्या मा समङ्धि गृहमेधी गृहपतिं मा कृणु।
औदुम्बर स त्वमस्मासु रयिं सर्ववीरं नि यच्छ रायस्पोषाय प्रति मुञ्चे अहं त्वाम्।। 13 ।।
अयमौदुम्बरो मणिर्वीरो वीराय बध्यते।
स नः सनीं मधुमतीं कृणोतु रयिं च नः सर्ववीरं नि यच्छात्।। 14 ।।
(इति त्रयोदशर्चो नाम दशमकाण्डे प्रथमोऽनुवाकः)
10-6
भगस्य राज्ञः सुमतिं गमेम यं हवन्ते बहुधा मानुषासः।
कर्म कृण्वानो भगमा वृणीते स नो जनेषु सुभगां कृणोतु।। 1 ।।
भगं पुरस्तात् प्रतिबुध्यमानाः पश्येम देवीमुषसं विभातीम्।
प्रतीची शुभ्रा द्रविणेन साकं भगं वहन्त्यदितिर्न ऐतु।। 2 ।।
भगो नो अद्य स्विते दधातु देवानां पन्थामभि नो नयेह।
अर्वाची भद्रा सुमतिर्न ऐत्वधा भगेन समिधो नो अस्तु।। 3 ।।
्भगेन वाचमिषितां वदानि सरस्वतीं मधुमतीं सुवर्चाः।
भगेन दत्तमुप मेदमागन् यथा वर्चस्वान् समितिमावदानि।। 4 ।।
भगो मा गोष्ववतु भगो मावतु धान्ये।
अक्षेषु स्त्रीषु मा भगो भगो मावतु वर्चसा।। 5 ।।
भगो मा सायमवतु भगो मावतु रात्य्रा।
भगो निपद्यमानेषु प्रातर्मा भग आ गमत्।। 6 ।।
भगो मा प्रातरवतु भगो माध्यन्दिनं परि।
अपराह्णे वयं भगं वास इव परि दध्महे।। 7 ।।
भगं देवेभ्यस्परि भगं मनुष्येभ्यः।
दिवस्पृथिव्या अहमन्तरिक्षाद् भगं वृणे।
सो अग्ने रमता मयि स मा प्रावतु वर्चसा।। 8 ।।
भगं वृणाना वध्वं वहन्ति वनिं प्रयन्तो भगमिद्धवन्ते।
भगेन दत्तमुप मेदमागन् विश्वं सुभूतं द्रविणानि भद्रा।। 9 ।।
भगेन देवाः समगन्महि य इमा विश्वा भुवनाभिवस्ते।
प्रयच्छन्नेति बहुधा वसूनि स नो दधातु यतमद्वसिष्ठम्।। 10 ।।
वातो भगो वरुणो वायुरग्निः क्षेत्रस्य पत्नी सुहवा नो अस्तु।
हिरण्याक्षो अतिपश्यो नृचक्षाः सर्वैः साकं सचमानो न एहि।। 11 ।।
उदेहि देव सूर्य सह सौभाम्येन।
सहर्षभस्य वाजेन सहावतङ्करणेन।। 12 ।।
हिरण्ययेन चक्रेण भगस्यापिहितो गृहः।
तं व्युब्जामि ब्रह्मणा तस्य मे दत्तमश्विना दत्तं मे पुष्करस्रजा।। 13 ।। 
10-1
गोभिष्ट््वा पात्वृषभो वृषा त्वा पातु वाजिभिः।
वायुष्ट्वा ब्रह्मणा पात्विन्द्रस्त्वा पात्विन्द्रियैः।। 1 ।।
सोमस्त्वा पात्वौषधीभिर्नक्षत्रैः पातु सूर्यः।
माद््भिष्ट्वा चन्द्रो वृत्रहा वातः प्राणेन रक्षतु।। 2 ।।
तिस्रो दिवस्तिस्रः पृथिवीस्त्रीण्यन्तरिक्षाणि चतुरः समुद्रान्। 
त्रिवृतं स्तोमं त्रिवृत आप आहुस्तास्त्वा रक्षन्तु त्रिवृता त्रिवृद््भिः।। 3 ।।
त्रीन्नाकांस्त्रीन् समुद्रांस्त्रीन् ब्रध्नांस्त्रीन् वैष्टपान्।
त्रीन्मातरिश्वनस्त्रीन् सूर्यान् गोप्तॄन् कल्पयामि ते।। 4 ।।
घृतेन त्वा समुक्षाम्यग्न आज्येन वर्धयन्।
अग्नेश्चन्द्रस्य सूर्यस्य मा प्राणं मायिनो दभन्।। 5 ।।
मा वः प्राणं मा वोऽपानं मा हरो मायिनो दभन्।
भ्राजन्तो विश्ववेदसो देवा दैव्येन मावत।। 6 ।।
प्राणेनाग्निं सं दधति वातः प्राणेन संहितः।
प्राणेन विश्वतोमुखं सूर्यं देवा अजनयन्।। 7 ।।
आयुषायुस्कृतां जीवायुष्मां जीव मा मृथाः।
प्राणेनात्मन्वतां जीव मा मृत्योरूप गा वशम्।। 8 ।।
देवानां निहितं निधिं यमिन्द्रान्वविन्दन् पथिभिर्देवयानैः।
आपो हिरण्यं जुगुपुस्त्रिवृद््भिस्तास्त्वा रक्षन्तु त्रिवृता त्रिवृद््भिः।। 9 ।।
त्रयस्त्रिंशद् देवतास्त्रीणि च वीर्याणि प्रियायमाणा जुगुपुरप्स्वन्तः।
अस्मिंश्चन्द्रे अधि यद्धिरण्यं तेनायं कृणवद् वीर्याणि ।। 10 ।।
10-8
ये देवा दिव्येकादश स्थ ते देवासो हविरिदं जुषध्वम्।। 1 ।।
ये देवा अन्तरिक्ष एकादश स्थ ते देवासो हविरिदं जुषध्वम्।। 2 ।।
ये देवाः पृथिव्यामेकादश स्थ ते देवासो हविरिदं जुषध्वम्।। 3 ।।
असपत्नं पुरस्तात् पश्चान्नोऽभयं कृतम्।
सविता मा दक्षिणत उत्तरान्मा शचीपतिः।। 4 ।।
दिवो मादित्या रक्षन्तु भूम्या रक्षन्त्वग्नयः।
इन्द्राग्नी रक्षतां मा पुरस्तादश्विनावभितः शर्म यच्छताम्।
तिरश्चीनघ्न्या रक्षतु जातवेदा भूतकृतो मे सर्वतः सन्तु वर्म।। 5 ।।
10-9
येऽप्स्वन्तरग्नयः प्रविष्टा म्रोको मनोहा खनो निर्दाह आत्मदूषिस्तनदूषिः।
इदं तानति सृजामि निरेनो निरनृतं सजामि।। 1 ।।
अभूत्यासत्वाय निर्दुःस्वप्न्यं सृजामि वसिष्ठारुन्धती मा पतां प्रजापतेः प्रस्तरो बृहस्पतेः केशाः।। 2 ।।
अदब्धं चक्षुः सुश्रुतौ कर्णावक्षितौ मे प्राणापानौ।
ह्रदया जरसं मा मा हासीर्मध्य मा रिषम्।। 3 ।।
आपो मा शुन्धन्तु दुष्कृताद् दुरिता यानि चकृम।
अयाम शुद्धा उदितस्तनूभिः।। 4 ।।
वैश्वानरो रश्मिभिर्नः पुनातु वातः प्राणेनेषिरो नमोभिः।
द्यावापृथिवी पयसा पयस्वती ऋतावरी यज्ञिये मा पुनीताम्।। 5 ।।
्पुनन्तु माग्नयो गार्हपत्याः पुनन्तु मा धृष्णिया देवहूताः।
पुनन्तु मा शक्वरीः सोमपृष्ठाः पवमानासो अज्रिणः।। 6 ।।
यः पोता स पुनातु मा बृहद््भिर्देव सवितः।
वर्षिष्ठैर्द्यामिवोपरि।। 7 ।।
ब्रह्मसवैः पुनातु मा राजसवैः पुनातु मा।
शतं पवित्रा वितता तिरश्चा तेभिर्मा देवः सविता पुनातु।। 8 ।।
शतं च मा पवितारः पुनन्तु सहस्रं च प्रस्रवणेष्वापः।
आप इव पूतोऽस्यग्निरिव सुवर्चाः सूर्य इव सुचक्षाः।। 9 ।।
उरूणसावसुतृपा उदुम्बलौ यमस्य दूतौ चरतो जनाँ अनु।
तावस्मभ्यं दृशये सूर्याय पुनर्दातामसुमद्येह भद्रम्।। 10 ।।
10-10
अगन्म देवाः स्वः स्वरगन्मागन्म ज्योतिर्ज्योतिरगन्म।
महेन्द्रोसि परमेष्ठी सुमित्र विश्वतोमुख मा ते युयोम सन्दृशः।। 1 ।।
उद्यन्नद्य चित्रमहः सपत्नान् मेव जहि।
दिवैनान् रश्मिभिर्जहि रात्र्यैनांस्तमसा वधीस्ते यन्त्वधमं तमः।। 2 ।।
सूर्यस्यावृतमन्वावर्ते दक्षिणामन्वावृतम्।
अग्नेस्तेजसा तेजस्वी भूयासमिन्द्रस्येन्द्रियेणेन्द्रियावान् भूयासम्।। 3 ।।
इदमहमग्नेस्तेजसेन्द्रस्येन्द्रियेण सोमस्य द्युम्नेन विश्वेषां देवानां क्रतूनाम्।
अमुष्यामुष्यायणस्यामुष्याः पुत्रस्य वचस्तज इन्द्रियं प्राणमायुर्नि वेष्टयामि।। 4 ।।
आयुर्नि यच्छेत्।। 5 ।।
इदमहमग्नेस्तेजसेन्द्रस्येन्द्रियेण सोमस्य द्युम्नेन विश्वेषां देवानां क्रतूनाम्।
अमुष्यामुष्यायणस्यामुष्याः पुत्रस्य वर्चस्तेज इन्द्रियं प्राणमायुरादाय।। 6 ।।
अभूत्या एनं पाशे सित्वा दुःस्वप्न्येन संसृज्य मृत्योर्व्यात्त आसन्नपि दधामि।। 7 ।।
10-11
यो नः स्वो यो अरणो भ्रातृव्यश्च जिघांसति।
इन्द्रश्च तस्याग्निश्च मर्म स्कन्धेषु विन्दताम्।। 1 ।।
यो मा शयानं जाग्रतं यश्च सुप्तं जिघांसति।
इन्द्रश्च तस्याग्निश्च बाहू मर्मणि वृश्चताम्।। 2 ।।
यो मा चरन्तं तिष्ठन्तमासीनं च जिघांसति।
इन्द्रश्च तस्मिन्नग्निश्च दुरितं प्रति मुञ्चताम्।। 3 ।।
यो मा चक्षुषा मनसा यश्च वाचा जिघांसति।
इन्द्रश्च तस्मा अग्निश्चैनांसि वहतामितः।। 4 ।।
यः पिशाचो यातुधानः क्रव्यादु यो मा जिघांसति।
इन्द्रश्च तस्याग्निश्च मूर्धानं प्रति विध्यताम्।। 5 ।।
यो मा ब्रह्मणा तपसा यश्च यज्ञैर्जिघांसति।
इन्द्रश्च तस्याग्निश्च हृदयेऽधि नि विध्यताम्।। 6 ।।
यो मे ब्रह्म यो मे तपो बत्नं श्रेष्ठं जिघांसति।
्इन्द्रश्च तस्मा अग्निश्च क्रुद्धौ दिग्धाभिरस्यताम्।। 7 ।।
यो मे अन्नं यो मे रसं वाचं श्रेष्ठां जिघांसति।
इन्द्रश्च तस्मा अग्निश्चाच्छम्बट््कारमस्यताम्।। 8 ।।
यो मे तन्तुं यो मे प्रजां चक्षुः श्रोत्रं जिघांसति।
इन्द्रश्च तस्मा अग्निश्च हेतिं देवेषु विन्दताम्।। 9 ।।
यो मे गोभ्य इरस्यत्यश्वेभ्यः पुरुषेभ्यः।
इन्द्रश्च तस्मा अग्निश्च ज्यानिं देवेषु विन्दताम्।। 10 ।।
10-12
यो मे भूतिमनामयद्वित्तमायुर्जिघांसति।
इन्द्रश्च तस्मा अग्निश्च दिवा अश्मानमस्यताम्।। 1 ।।
यो मे वेश्म यो मे सभां श्रियं श्रेष्ठां जिघांसति।
इन्द्रश्च तस्याग्निश्च कृत्यां वि तनुतां गृहे।। 2 ।।
यो मे मृत्युमसमृद्धिमह्ना रात्य्रा चेच्छति।
इन्द्रश्च तस्याग्निश्चार्चिषा दहतां स्वम्।। 3 ।।
यो मे प्राणं यो मेऽपानं व्यानं श्रेष्ठं जिघांसति।
इन्द्रश्च तस्याग्निश्च प्राणं प्राणहनौ हताम्।। 4 ।।
यो मा देवजनैः सर्पैर्विद्युता ब्रह्मणाभ्यमात्।
अगस्त्येन मेदिनेन्द्रश्चाग्निश्च तं हताम्।। 5 ।।
तं सत्यौजाः प्र दहत्वग्निर्वैश्वानरो वृषा।
यो मा दूरस्यन्नीक्षातै यश्च दिप्सति विद्वलः।। 6 ।।
यो मा दिप्साददिप्सन्तं यश्च दिप््सति दिप्स तम्।
वैश्वानरस्य दंष्ट्रयोरग्नेरपि दधामि तम्।। 7 ।।
अभि तं द्यावापृथिवी सं तपतां तप्ते घर्मे न्युच्यताम्।
निर््ऋत्या वध्यतां पाशे यो नः पापं चिकित्सति।। 8 ।।
प्रत्यग्वधेन प्रच्युतान् भ्रातृव्यान् घोरचक्षसः।
इन्द्राग्नी एनान् वृश्चतां मैषामुच्छेषि कश्चन।। 9 ।।
प्रत्यग् वध प्रत्यग् जहि भ्रातृव्यान् द्विषतो मम।
अपानान् प्राणां संछिद्य द्विषतस्पातयाधरान्।। 10 ।।
अग्ने ये मा जिघांसन्त्यग्ने ये च द्विषन्ति मा।
अग्ने ये मोपतप्यन्ते तेषां प्रियतमं जहि।। 11 ।।
एतं द्विषन्तमवधिषमन्धेन तमसावृतम्।
एतं मृत्योऽभि पद्यस्व मा ते मोचि महोदरः।। 12 ।।
10-13
द्यावापृथिवी सं नह्येथां मम राष्ट्राय जन्ता अमित्रेभ्यो हेतिमस्यन्ती।। 1 ।।
वातापवमानो सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 2 ।।
इन्द्राग्नी सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 3 ।।
मित्रावरुणा सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 4 ।।
भवाशर्वौ सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 5 ।।
अश्विना सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 6 ।।
मरुतः सं नह्येथां मम राष्ट्राय 
जयन्तावमित्रेभ्यो हेतिमस्यन्तौ।। 7 ।।
पितरः सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 8 ।।
सूर्याचन्द्रमसौ सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 9 ।।
अहोरात्रे सं नह्येथां मम राष्ट्राय जयन्तावमित्रेभ्यो हेतिमस्यन्तौ।। 10 ।।
10-14
गन्धर्वाप्सरसः सं नह्यध्वं मम राष्ट्राय जयन्तोऽमित्रेभ्यो हेतिमस्यन्तः।। 1 ।।
सर्प पुण्यजनाः सं नह्यध्वं मम राष्ट्राय जयन्तोऽमित्रोभ्यो हेतिमस्यन्तः।। 2 ।।
वनस्पतयः सं नह्यध्वं मम राष्ट्राय जयन्तोऽमित्रेभ्यो हेतिमस्यन्तः।। 3 ।।
वनस्पतयः सं नह्यध्वं मम राष्ट्राय जयन्तोऽमित्रेभ्यो हेतिमस्यन्तः।। 4 ।।
ओषधायः सं नह्यध्वं मम राष्ट्राय जयन्तोऽमित्रेभ्यो हेतिमस्यन्तः।। 5  ।।
वीरुधः  सं नह्यध्वं मम राष्ट्राय जयन्तोऽमित्रेभ्यो हेतिमस्यन्तः।। 6  ।।
बृहस्पते  सं नह्यध्वं मम राष्ट्राय जयन्तोऽमित्रेभ्यो हेतिमस्यन्तः।। 7  ।।
प्रजापते  संनह्यध्वं मम राष्ट्राय जयन्तोऽमित्रेभ्यो हेतिमस्यन्तः।। 5  ।।
जयन्तोऽमित्रेभ्यो हेतिमस्यन्तः।। 8 ।।
परमेष्ठिन् सं नह्यस्व मम राष्ट्राय जयन्नमित्रेभ्यो हेतिमस्यन्।। 9 ।।
उदारा उदीर्ध्वं विश्वानि भूतानि सं नह्यध्वं।
मम राष्ट्राय जयन्त्यमित्रेभ्यो हेतिमस्यन्ति।। 10 ।।
10-15
अग्नी रक्षिता स इमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 1 ।।
इन्द्रो रक्षिता स इमां सेना रक्षतु।
अनुष्ठातरनु तिष्ठ सर्वे वीरा भवन्तु मे।। 2 ।।
सोमो रक्षिता स इमां सेना रक्षतु।
अनुष्ठातरनु तिष्ठ सर्वे वीरा भवन्तु मे।। 3 ।।
वरुणो रक्षिता स इमां सेना रक्षतु।
अनुष्ठातरनु तिष्ठ सर्वे वीरा भवन्तु मे।। 4 ।।
वायृ रक्षिता स इमां सेना रक्षतु।
अनुष्ठातरनु तिष्ठ सर्वे वीरा भवन्तु मे।। 5 ।।
त्वष्टा रक्षिता स इमां सेना रक्षतु।
अनुष्ठातरनु तिष्ठ सर्वे वीरा भवन्तु मे।। 6 ।।
धाता रक्षिता स इमां सेना रक्षतु।
अनुष्ठातरनु तिष्ठ सर्वे वीरा भवन्तु मे।। 7 ।।
सविता रक्षिता स इमां सेना रक्षतु।
अनुष्ठातरनु तिष्ठ सर्वे वीरा भवन्तु मे।। 8 ।।
रक्षिता स इमां सेना रक्षतु।
्अनुष्ठातरनु तिष्ठ सर्वे वीरा भवन्तु मे।। 9 ।।
चन्द्रमा रक्षिता स इमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 10 ।।
10-16
अहा रक्षितृ तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 1 ।।
रात्री रक्षित्री सोमां सेनां रक्षतु। 
अनुष्ठातरनु तिष्ठ सर्वे वीरा भवन्तु मे।। 2 ।।
इन्द्राणी रक्षित्री तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 3 ।।
वरुणानी रक्षित्री तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 4 ।।
सिनीवाली रक्षित्री तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 5 ।।
समुद्रो रक्षित्री तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 6 ।।
पर्जन्यो रक्षित्री तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 7 ।।
बृहस्पती रक्षित्री तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 8 ।।
प्रजापती रक्षित्री तदिमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 9 ।।
परमेष्ठी रक्षिता स इमां सेनां रक्षतु।
अनुष्ठातरनु तिष्ठ सर्वे वीरा भवन्तु मे।। 10 ।।
विश्वे देवा रक्षितारस्त इमां सेनां रक्षन्तु।
अनुष्ठातारो अनु तिष्ठत सर्वे वीरा भवन्तु मे।। 11 ।।
(इति त्रयोदशरर्चो नाम दशमकाण्डे तृतीयोऽनुवाकः)
इत्यथर्ववेदे पैप्पलादसंहितायां त्रयोदशर्चनामः दशमः काण्डः समाप्तः।
अथ एकादशः काण्डः