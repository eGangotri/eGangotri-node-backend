3.0.0
तैत्तिरीयब्राह्मणे काठके तृतीयप्रपाठक प्रारंभः । हरिः ओम् ।।
3.1.1
तुभ्यं ता अङ्गिरस्तमाश्याम तं काममग्ने । आशानां त्वा विश्वा आशाः । अनु नोऽद्यानुमतिरन्विदनुमते त्वम् । कामो भूतस्य कामस्तदग्रे । ब्रह्म जज्ञानं पिता विराजाम् । यज्ञो रायोऽयं यज्ञः । आपो भद्रा आदित्पश्यामि । तुभ्यं भरन्ति यो देह्यः । पूर्वं देवा अपरेण प्राणापानौ । हव्यवाह स्विष्टम् ।। 1 ।।
3.1.0
तुभ्यं दश ।। 1 ।।
3.2.1
देवेभ्यो वै स्वर्गो लोकस्तिरोऽभवत् । ते प्रजापतिमब्रुवन्न् । प्रजापते स्वर्गो वै नो लोकस्तिरोऽभूत् । तमन्विच्छेति । तं यज्ञक्रतुभिरन्वैच्छत् । तं यज्ञक्रतुभिर्नान्वविन्दत् । तमिष्टिभिरन्वैच्छत् । तमिष्टिभिरन्वविन्दत् । तदिष्टीनामिष्टित्वम् । एष्टयो ह वै नाम । ता इष्टय इत्याचक्षते परोक्षेण । परोक्षप्रिया इव हि देवाः ।। 2 ।।
3.2.2
तमाशाऽब्रवीत् । प्रजापत आशया वै श्राम्यसि । अहमु वा आशाऽस्मि । मां नु यजस्व । अथ ते सत्याऽऽशा भविष्यति । अनु स्वर्गं लोकं वेथ्स्यसीति । स एतमग्नये कामाय पुरोडाशमष्टाकपालं निरवपत् । आशायै चरुम् । अनुमत्यै चरुम् । ततो वै तस्य सत्याऽऽशाऽभवत् । अनु स्वर्गं लोकमविन्दत् । सत्या ह वा अस्याऽऽशा भवति । अनु स्वर्गं लोकं विन्दति । य एतेन हविषा यजते । य उ चैनदेवं वेद । सोऽत्र जुहोति । अग्नये कामाय स्वाहाऽऽशायै स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 3 ।।
3.2.3
तं कामोऽब्रवीत् । प्रजापते कामेन वै श्राम्यसि । अहमु वै कामोऽस्मि । मां नु यजस्व । अथ ते सत्यः कामो भविष्यति । अनु स्वर्गं लोकं वेथ्स्यसीति । स एतमग्नये कामाय पुरोडाशमष्टाकपालं निरवपत् । कामाय चरुम् । अनुमत्यै चरुम् । ततो वै तस्य सत्यः कामोऽभवत् । अनु स्वर्गं लोकमविन्दत् । सत्यो ह वा अस्य कामो भवति । अनु स्वर्गं लोकं विन्दति । य एतेन हविषा यजते । य उचैनदेवं वेद । सोऽत्र जुहोति । अग्नये कामाय स्वाहा कामाय स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 4 ।।
3.2.4
तं ब्रह्माऽब्रवीत् । प्रजापते ब्रह्मणा वै श्राम्यसि । अहमु वै ब्रह्मास्मि । मां नु यजस्व । अथ ते ब्रह्मण्वान् यज्ञो भविष्यति । अनु स्वर्गं लोकं वेथ्स्यसीति । स एतमग्नये कामाय पुरोडाशमष्टाकपालं निरवपत् । ब्रह्मणे चरुम् । अनुमत्यै चरुम् । ततो वै तस्य ब्रह्मण्वान् यज्ञोऽभवत् । अनु स्वर्गं लोकमविन्दत् । ब्रह्मण्वान् ह वा अस्य यज्ञो भवति । अनु स्वर्गं लोकं विन्दति । य एतेन हविषा यजते । य उ चैनदेवं वेद । सोऽत्र जुहोति । अग्नये कामाय स्वाहा ब्रह्मणे स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 5 ।।
3.2.5
तं यज्ञोऽब्रवीत् । प्रजापते यज्ञेन वै श्राम्यसि । अहमु वै यज्ञोस्मि । मां नु यजस्व । अथ ते सत्यो यज्ञो भविष्यति । अनु स्वर्गं लोकं वेथ्स्यसीति । स एतमग्नये कामाय पुरोडाशमष्टाकपालं निरवपत् । यज्ञाय चरुम् । अनुमत्यै चरुम् । ततो वै तस्य सत्यो यज्ञोऽभवत् । अनु स्वर्गं लोकमविन्दत् । सत्यो ह वा अस्य यज्ञो भवति । अनु स्वर्गं लोकं विन्दति । य एतेन हविषा यजते । य उचैनदेवं वेद । सोऽत्र जुहोति । अग्नये कामाय स्वाहा यज्ञाय स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 6 ।।  ।।
3.2.6
तमापोऽब्रुवन्न् । प्रजापतेऽफ्सु वै सर्वे कामाश्श्रिताः । वयमु वा आपस्स्मः । अस्मान्नु यजस्व । अथ त्वयि सर्वे कामाश्श्रयिष्यन्ते । अनु स्वर्गं लोकं वेथ्स्यसीति । स एतमग्नये कामाय पुरोडाशमष्टाकपालं निरवपत् । अद्भ्यश्चरुम् । अनुमत्यै चरुम् । ततो वै तस्मिन्थ्सर्वे कामा अश्रयन्त । अनु स्वर्गं लोकमविन्दत् । सर्वे ह वा अस्मिन्कामाश्श्रयन्ते । अनु स्वर्गं लोकं विन्दति । य एतेन हविषा यजते । य उ चैनदेवं वेद । सोऽत्र जुहोति । अग्नये कामाय स्वाहाऽद्भ्यस्स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 7 ।।
3.2.7
तमग्निर्बलिमानब्रवीत् । प्रजापतेऽग्नये वै बलिमते सर्वाणि भूतानि बलि हरन्ति । अहमु वा अग्निर्बलिमानस्मि । मां नु यजस्व । अथ ते सर्वाणि भूतानि बलि हरिष्यन्ति । अनु स्वर्गं लोकं वेथ्स्यसीति । स एतमग्नये कामाय पुरोडाशमष्टाकपालं निरवपत् । अग्नये बलिमते चरुम् । अनुमत्यै चरुम् । ततो वै तस्मै सर्वाणि भूतानि बलिमहरन्न् । अनु स्वर्गं लोकमविन्दत् । सर्वाणि ह वा अस्मै भूतानि बलि हरन्ति । अनु स्वर्गं लोकं विन्दति । य एतेन हविषा यजते । य उ चैनदेवं वेद । सोऽत्र जुहोति । अग्नये कामाय स्वाहाऽग्नये बलिमते स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 8 ।।
3.2.8
तमनुवित्तिरब्रवीत् । प्रजापते स्वर्गं वै लोकमनु विविथ्ससि । अहमु वा अनुवित्तिरस्मि । मां नु यजस्व । अथ ते सत्याऽनुवित्तिर्भविष्यति । अनु स्वर्गं लोकं वेथ्स्यसीति । स एतमग्नये कामाय पुरोडाशमष्टाकपालं निरवपत् । अनुवित्त्यै चरुम् । अनुमत्यै चरुम् । ततो वै तस्य सत्याऽनुवित्तिरभवत् । अनु स्वर्गं लोकमविन्दत् । सत्या ह वा अस्यानुवित्तिर्भवति । अनु स्वर्गं लोकं विन्दति । य एतेन हविषा यजते । य उ चैनदेवं वेद । सोऽत्र जुहोति । अग्नये कामाय स्वाहाऽनुवित्त्यै स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 9 ।।
3.2.9
ता वा एतास्सप्त स्वर्गस्य लोकस्य द्वारः । दिवःश्येनयोऽनुवित्तयो नाम । आशा प्रथमा रक्षति । कामो द्वितीयाम् । ब्रह्म तृतीयाम् । यज्ञश्चतुर्थीम् । आपः पञ्चमीम् । अग्निर्बलिमान्थ्षष्ठीम् । अनुवित्तिस्सप्तमीम् । अनु ह वै स्वर्गं लोकं विन्दति । कामचारोऽस्य स्वर्गे लोके भवति । य एताभिरिष्टिभिर्यजते । य उ चैना एवं वेद । तास्वन्विष्टि । पष्ठौही वरां दद्यात्कसं च । स्त्रियै चाभार समृद्ध्यै ।। 10 ।।  ।। 2 ।।
3.3.1
तपसा देवा देवतामग्र आयन्न् । तपसऱ्षयस्स्वरन्वविन्दन्न् । तपसा सपत्नान्प्रणुदामारातीः ।येनेदं विश्वं परिभूतं यदस्ति । प्रथमजं देव हविषा विधेम । स्वयंभु ब्रह्म परमं तपो यत् ।स एव पुत्रस्स पिता स माता । तपो ह यक्षं प्रथम संबभूव । श्रद्धया देवो देवत्वमश्नुते ।श्रद्धा प्रतिष्ठा लोकस्य देवी ।। 11 ।।
3.3.2
सा नो जुषाणोप यज्ञमागात् । कामवथ्साऽमृतं दुहाना । श्रद्धा देवी प्रथमजा ऋतस्य । विश्वस्य भर्त्री जगतः प्रतिष्ठा । ता श्रद्धा हविषा यजामहे । सा नो लोकममृतं दधातु । ईशाना देवी भुवनस्याधिपत्नी । आगाथ्सत्य हविरिदं जुषाणम् । यस्माद्देवा जज्ञिरे भुवनं च विश्वे । तस्मै विधेम हविषा घृतेन ।। 12 ।।
3.3.3
यथा देवैस्सधमादं मदेम । यस्य प्रतिष्ठोर्वन्तरिक्षम् । यस्माद्देवा जज्ञिरे भुवनं च सर्वे । तथ्सत्यमर्चदुप यज्ञं न आगात् । ब्रह्माहुतीरुपमोदमानम् । मनसो वशे सर्वमिदं बभूव । नान्यस्य मनो वशमन्वियाय । भीष्मो हि देवस्सहसस्सहीयान् । स नो जुषाण उप यज्ञमागात् । आकूतीनामधिपतिं चेतसां च ।। 13 ।।
3.3.4
संकल्पजूतिं देवं विपश्चिम् । मनो राजानमिह वर्धयन्तः । उपहवेऽस्य सुमतौ स्याम । चरणं पवित्रं विततं पुराणम् । येन पूतस्तरति दुष्कृतानि । तेन पवित्रेण शुद्धेन पूताः । अति पाप्मानमरातिं तरेम । लोकस्य द्वारमर्चिमत्पवित्रम् । ज्योतिष्मद्भ्राजमानं महस्वत् । अमृतस्य धारा बहुधा दोहमानम् । चरणं नो लोके सुधितां दधातु । अग्निर्मूर्धा भुवः । अनु नोऽद्यानुमतिरन्विदनुमते त्वम् । हव्यवाह स्विष्टम् ।। 14 ।।
3.3.0
देवी घृतेन चेतसां च दोहमानं चत्वारि च ।। 3 ।।
3.4.1
देवेभ्यो वै स्वर्गो लोकस्तिरोऽभवत् । ते प्रजापतिमब्रुवन्न् । प्रजापते स्वर्गो वै नो लोकस्तिरोऽभूत् । तमन्विच्छेति । तं यज्ञक्रतुभिरन्वैच्छत् । तं यज्ञक्रतुभिर्नान्वविन्दत् । तमिष्टिभिरन्वैच्छत् ।तमिष्टिभिरन्वविन्दत् । तदिष्टीनामिष्टित्वम् । एष्टयो ह वै नाम । ता इष्टय इत्याचक्षते परोक्षेण ।परोक्षप्रिया इव हि देवाः ।। 15 ।।
3.4.2
तं तपोऽब्रवीत् । प्रजापते तपसा वै श्राम्यसि । अहमु वै तपोऽस्मि । मां नु यजस्व । अथ ते सत्यं तपो भविष्यति । अनु स्वर्गं लोकं वेथ्स्यसीति । स एतमाग्नेयमष्टाकपालन्निरवपत् । तपसे चरुम् । अनुमत्यै चरुम् । ततो वै तस्य सत्यं तपोऽभवत् । अनु स्वर्गं लोकमविन्दत् । सत्य ह वा अस्य तपो भवति । अनु स्वर्गं लोकं विन्दति । य एतेन हविषा यजते । य उ चैनदेवं वेद । सोऽत्र जुहोति । अग्नये स्वाहा तपसे स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 16 ।।
3.4.3
त श्रद्धाऽब्रवीत् । प्रजापते श्रद्धया वै श्राम्यसि । अहमु वै श्रद्धास्मि । मां नु यजस्व । अथ ते सत्या श्रद्धा भविष्यति । अनु स्वर्गं लोकं वेथ्स्यसीति । स एतमाग्नेयमष्टाकपालन्निरवपत्् । श्रद्धायै चरुम् । अनुमत्यै चरुम् । ततो वै तस्य सत्या श्रद्धाऽभवत् । अनु स्वर्गं लोकमविन्दत् । सत्या ह वा अस्य श्रद्धा भवति । अनु स्वर्गं लोकं विन्दति । य एतेन हविषा यजते । य उ चैनदेवं वेद । सोऽत्र जुहोति । अग्नये स्वाहा श्रद्धायै स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 17 ।।
3.4.4
त सत्यमब्रवीत् । प्रजापते सत्येन वै श्राम्यसि । अहमु वै सत्यमस्मि । मां नु यजस्व । अथ ते सत्य सत्यं भविष्यति । अनु स्वर्गं लोकं वेथ्स्यसीति । स एतमाग्नेयमष्टाकपालन्निरवपत् । सत्याय चरुम् । अनुमत्यै चरुम् । ततो वै तस्य सत्य सत्यमभवत् । अनु स्वर्गँल्लोकमविन्दत् । सत्य ह वा अस्य सत्यं भवति । अनु स्वर्गल्लोकव्विँन्दति । य एतेन हविषा यजते । य उ चैनदेवव्वेँद । सोऽत्र जुहोति । अग्नये स्वाहा सत्याय स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 18 ।।
3.4.5
तं मनोऽब्रवीत् । प्रजापते मनसा वै श्राम्यसि । अहमु वै मनोऽस्मि । मान्नु यजस्व । अथ ते सत्यं मनो भविष्यति । अनु स्वर्गल्लोकव्वेँथ्स्यसीति । स एतमाग्नेयमष्टाकपालन्निरवपत् । मनसे चरुम् । अनुमत्यै चरुम् । ततो वै तस्य सत्यं मनोऽभवत् । अनु स्वर्गल्लोँकमविन्दत् । सत्य ह वा अस्य मनो भवति । अनु स्वर्गल्लोँकव्विँन्दति । य एतेन हविषा यजते । य उ चैनदेवव्वेँद । सोऽत्र जुहोति । अग्नये स्वाहा मनसे स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 19 ।।
3.4.6
तञ्चरणमब्रवीत् । प्रजापते चरणेन वै श्राम्यसि । अहमु वै चरणमस्मि । मान्नु यजस्व । अथ ते सत्यञ्चरणं भविष्यति । अनु स्वर्गल्लोँकव्वेँथ्स्यसीति । स एतमाग्नेयमष्टाकपालन्निरवपत् । चरणाय चरुम् । अनुमत्यै चरुम् । ततो वै तस्य सत्यञ्चरणमभवत् । अनु स्वर्गँल्लोकमविन्दत् । सत्य ह वा अस्य चरणं भवति । अनु स्वर्गल्लोँकव्विँन्दति । य एतेन हविषा यजते । य उ चैनदेवव्वेँद । सोऽत्र जुहोति । अग्नये स्वाहा चरणाय स्वाहा । अनुमत्यै स्वाहा प्रजापतये स्वाहा । स्वर्गाय लोकाय स्वाहाऽग्नये स्विष्टकृते स्वाहेति ।। 20 ।।
3.4.7
ता वा एताः पञ्च स्वर्गस्य लोकस्य द्वारः । अपाघा अनुवित्तयो नाम । तपः प्रथमा रख्षति । श्रद्धा द्वितीयाम् । सत्यन्तृतीयाम् । मनश्चतुर्थीम् । चरणं पञ्चमीम् । अनु ह वै स्वर्गल्लोँकव्विँन्दति । कामचारोऽस्य स्वर्गे लोके भवति । य एताभिरिष्टिभिर्यजते । य उ चैना एवव्वेँद । तास्वन्विष्टि । पष्ठौही वरान्दद्यात्कसञ़्च । स्त्रियै चाभार समृद्ध्यै ।। 21 ।।  ।। 4 ।।
3.5.1
ब्रह्म वै चतुऱ्होतारः । चतुऱ्होतृभ्योऽधि यज्ञो निर्मितः । नैन शप्तम् । नाभिचरितमागच्छति ।य एवव्वेँद । यो ह वै चतुऱ्होतृणाञ्चतुऱ्होतृत्वव्वेँद । अथो पञ्चहोतृत्वम् । सर्वा हास्मै दिशः कल्पन्ते । वाचस्पतिर्होता दशहोतॄणाम् । पृथिवी होता चतुऱ्होतॄणाम् ।। 22 ।।
3.5.2
अग्निऱ्होता पञ्चहोतॄणाम् । वाग्घोता षड्ढोतॄणाम् । महाहविर्होता सप्तहोतॄणाम् । एतद्वै चतुऱ्होतॄणाञ्चतुऱ्होतृत्वम् । अथो पञ्चहोतृत्वम् । सर्वा हास्मै दिशः कल्पन्ते । य एवव्वेँद । एषा वै सर्वविद्या । एतद्भेषजम् । एषा पङ्क्तिस्स्वर्गस्य लोकस्याञ्जसायनिस्स्रुतिः ।। 23 ।।
3.5.3
एतान् योऽध्यैत्यछदिर्दऱ्शे यावत्तरसम् । स्वरेति । अनपब्रवस्सर्वमायुरेति । विन्दते प्रजाम् ।रायस्पोषङ्गौपत्यम् । ब्रह्मवर्चसी भवति । एतान् योऽध्यैति । स्पृणोत्यात्मानम् ।प्रजां पितॄन् । एतान् वा अरुण औपवेशिर्विदाञ्चकार ।। 24 ।।
3.5.4
एतैरधिवादमपाजयत् । अथो विश्वं पाप्मानम् । स्वर्ययौ । एतान् योऽध्यैति । अधिवादञ्जयति । अथो विश्वं पाप्मानम् । स्वरेति । एतैरग्निञ्चिन्वीत स्वर्गकामः । एतैरायुष्कामः । प्रजापशुकामो वा ।। 25 ।।
3.5.5
पुरस्ताद्दशहोतारमुदञ्चमुपदधाति यावत्पदम् । हृदयँय्यजुषी पत्न्यौ च । दख्षिणतः प्राञ्चं चतुऱ्होतारम् । पश्चादुदञ्चं पञ्चहोतारम् । उत्तरतः प्राञ्च षड्ढोतारम् । उपरिष्टात्प्राञ्च सप्तहोतारम् । हृदयँय्यजूषि पत्न्यश्च । यथाऽवकाशं ग्रहान् । यथाऽवकाशं प्रतिग्रहाल्लोँकंपृणाश्च । सर्वा हास्यैता देवताः प्रीता अभीष्टा भवन्ति ।। 26 ।।
3.5.6
सदेवमग्निञ्चिनुते । रथसंमितश्चेतव्यः । वज्रो वै रथः । वज्रेणैव पाप्मानं भ्रातृव्यस्तृणुते ।पख्षस्संमितश्चेतव्यः । एतावान् वै रथः । यावत्पख्षः । रथसंमितमेव चिनुते । इममेव लोकं पशुबन्धेनाभिजयति । अथो अग्निष्टोमेन ।। 27 ।।
3.5.7
अन्तरिख्षमुक्थ्येन । स्वरतिरात्रेण । सर्वाँल्लोकानहीनेन । अथो सत्त्रेण । वरो दख्षिणा । वरेणैव वर स्पृणोति । आत्मा हि वरः । एकविशतिर्दख्षिणा ददाति । एकविशो वा इतस्स्वर्गो लोकः । प्र स्वर्गल्लोँकमाप्नोति ।। 28 ।।
3.5.8
असावादित्य एकविशः । अमुमेवादित्यमाप्नोति । शतन्ददाति । शतायुः पुरुषश्शतेन्द्रियः ।आयुष्येवेन्द्रिये प्रतितिष्ठति । सहस्रन्ददाति । सहस्रसम्मितस्स्वर्गो लोकः । स्वर्गस्य लोकस्याभिजित्यै । अन्विष्टकन्दख्षिणा ददाति । सर्वाणि वयासि ।। 29 ।।
3.5.9
सर्वस्याप्त्यै । सर्वस्यावरुध्यै । यदि न विन्देत । मन्थानेतावतो दद्यादोदनान् वा । अश्नुते तङ्कामम् । यस्मै कामायाग्निश्चीयते । पष्ठौहीन्त्वन्तर्वतीन्दद्यात् । सा हि सर्वाणि वयासि । सर्वस्याप्त्यै । सर्वस्यावरुध्यै ।। 30 ।।
3.5.10
हिरण्यन्ददाति । हिरण्यज्योतिरेव स्वर्गल्लोँकमेति । वासो ददाति । तेनायुः प्रतिरते । वेदितृतीये यजेत । त्रिषत्या हि देवाः । ससत्यमग्निञ्चिनुते । तदेतत्पशुबन्धे ब्राह्मणं ब्रूयात् । नेतरेषु यज्ञेषु । यो ह वै चतुऱ्होतॄननुसवनन्तर्पयितव्यान् वेद ।। 31 ।।
3.5.11
तृप्यति प्रजया पशुभिः । उपैन सोमपीथो नमति । एते वै चतुऱ्होतारोऽनुसवनन्तर्पयितव्याः ।ये ब्राह्मणा बहुविदः । तेभ्यो यद्दख्षिणा न नयेत् । दुरिष्ट स्यात् । अग्निमस्य वृञ्जीरन्न् ।तेभ्यो यथाश्रद्धन्दद्यात् । स्विष्टमेवैतत्क्रियते । नास्याग्निव्वृँञ्जते ।। 32 ।।
3.5.12
हिरण्येष्टको भवति । यावदुत्तममङ्गुलिकाण्डय्यँज्ञपरुषा संमितम् । तेजो हिरण्यम् । यदि हिरण्यन्न विन्देत् । शर्करा अक्ता उपदध्यात् । तेजो घृतम् । सतेजसमेवाग्निञ्चिनुते । अग्निञ्चित्वा सौत्रामण्या यजेत मैत्रावरुण्या वा । वीर्येण वा एष व्यृद्ध्यते । योऽग्निञ्चिनुते ।। 33 ।।
3.5.13
यावदेव वीर्यम् । तदस्मिन्दधाति । ब्रह्मणस्सायुज्य सलोकतामाप्नोति । एतासामेव देवताना सायुज्यम् । सार्ष्टिता समानलोकतामाप्नोति । य एतमग्निञ्चिनुते । य उचैनमेवव्वेँद । एतदेव सावित्रे ब्राह्मणम् । अथो नाचिकेते ।। 34 ।।
3.5.0
होता चतुऱ्होतॄणा स्रुतिश्चकार वा भवन्त्यग्निष्टोमेनाप्नोति वयासि वयासि सर्वस्याप्त्यै सर्वस्यावरुध्यै वेद वृञ्जते चिनुते नव च ।। 5 ।।
3.6.1
यच्चामृतय्यँच्च मर्त्यम् । यच्च प्राणिति यच्च न । सर्वास्ता इष्टकाः कृत्वा । उप कामदुघा दधे ।तेनऱ्षिणा तेन ब्रह्मणा । तया देवतयाऽङ्गिरस्वद्ध्रुवा सीद । सर्वास्स्त्रियस्सर्वान्पुसः ।सर्वन्नस्त्रीपुमञ्च यत् । सर्वास्ताः । यावन्तः पासवो भूमेः ।। 35 ।।
3.6.2
सङ्ख्याता देवमायया । सर्वास्ताः । यावन्त ऊषाः पशूनाम् । पृथिव्यां पुष्टिऱ्हिताः । सर्वास्ताः । यावतीस्सिकतास्सर्वाः । अफ्स्वन्तश्च याश्श्रिताः । सर्वास्ताः । यावतीश्शर्करा धृत्यै । अस्यां पृथिव्यामधि ।। 36 ।।
3.6.3
सर्वास्ताः । यावन्तोऽश्मानोऽस्यां पृथिव्याम् । प्रतिष्ठासु प्रतिष्ठिताः । सर्वास्ताः । यावतीर्वीरुधस्सर्वाः । विष्ठिताः पृथिवीमनु । सर्वास्ताः । यावतीरोषधीस्सर्वाः । विष्ठिताः पृथिवीमनु । सर्वास्ताः ।। 37 ।।
3.6.4
यावन्तो वनस्पतयः । अस्यां पृथिव्यामधि । सर्वास्ताः । यावन्तो ग्राम्याः पशवस्सर्वे । आरण्याश्च ये । सर्वास्ताः । ये द्विपादश्चतुष्पादः । अपाद उदरसर्पिणः । सर्वास्ताः । यावदाञ्जनमुच्यते ।। 38 ।।
3.6.5
देवत्रा यच्च मानुषम् । सर्वास्ताः । यावत्कृष्णायस सर्वम् । देवत्रा यच्च मानुषम् । सर्वास्ताः । यावल्लोहायस सर्वम् । देवत्रा यच्च मानुषम् । सर्वास्ताः । सर्व सीस सर्वन्त्रपु । देवत्रा यच्च मानुषम् ।। 39 ।।
3.6.6
सर्वास्ताः । सर्व हिरण्य रजतम् । देवत्रा यच्च मानुषम् । सर्वास्ताः । सर्व सुवर्ण हरितम् । देवत्रा यच्च मानुषम् । सर्वास्ता इष्टकाः कृत्वा । उप कामदुघा दधे । तेनऱ्षिणा तेन ब्रह्मणा । तया देवतयाऽङ्गिरस्वद्ध्रुवा सीद ।। 40 ।।
3.7.1
सर्वा दिशो दिख्षु । यच्चान्तर्भूतं प्रतिष्ठितम् । सर्वास्ता इष्टकाः कृत्वा । उप कामदुघा दधे ।तेनऱ्षिणा तेन ब्रह्मणा । तया देवतयाऽङ्गिरस्वद्ध्रुवा सीद । अन्तरिख्षञ्च केवलम् ।यच्चास्मिन्नन्तराहितम् । सर्वास्ताः । आन्तरिख्ष्यश्च याः प्रजाः ।। 41 ।।
3.7.2
गन्धर्वाफ्सरसश्च ये । सर्वास्ताः । सर्वानुदारान्थ्सलिलान् । अन्तरिख्षे प्रतिष्ठितान् । सर्वास्ताः । सर्वानुदारान्थ्सलिलान् । स्थावराः प्रोष्याश्च ये । सर्वास्ताः । सर्वान्धुनि सर्वान्ध्वसान्् । हिमो यच्च शीयते ।। 42 ।।
3.7.3
सर्वास्ताः । सर्वान्मरीचीन् विततान् । नीहारो यच्च शीयते । सर्वास्ताः । सर्वा विद्युतस्सर्वान्थ्स्तनयित्नून् । ह्रादुनीर्यच्च शीयते । सर्वास्ताः । सर्वास्स्रवन्तीस्सरितः । सर्वमफ्सुचरञ्च यत् । सर्वास्ताः ।। 43 ।।
3.7.4
याश्च कूप्या याश्च नाद्यास्समुद्रियाः । याश्च वैशन्तीरुत प्रासचीर्याः । सर्वास्ताः ।ये चोत्तिष्ठन्ति जीमूताः । याश्च वऱ्षन्ति वृष्टयः । सर्वास्ताः । तपस्तेज आकाशम् ।यच्चाकाशे प्रतिष्ठितम् । सर्वास्ताः । वायुव्वँयासि सर्वाणि ।। 44 ।।
3.7.5
अन्तरिख्षचरञ्च यत् । सर्वास्ताः । अग्नि सूर्यञ्चन्द्रम् । मित्रव्वँरुणं भगम् । सर्वास्ताः । सत्यश्रद्धान्तपो दमम् । नाम रूपञ्च भूतानाम् । सर्वास्ता इष्टकाः कृत्वा । उप कामदुघा दधे । तेनऱ्षिणा तेन ब्रह्मणा । तया देवतयाऽङ्गिरस्वद्ध्रुवा सीद ।। 45 ।।
3.7.0
प्रजा हिमो यच्च शीयते सर्वास्तास्सर्वाणि ब्रह्मणैकञ्च ।। 7 ।।(दिशोऽन्तरिख्षमान्तरिख्ष्य उदारानुदारान्धुनिम्मरीचीन् विद्युतस्स्रवन्तीर्याश्च ये च तपो वायुमग्नि सत्यं पञ्चदश ।।)
3.8.1
सर्वान्दिव सर्वान्देवान्दिवि । यच्चान्तर्भूतं प्रतिष्ठितम् । सर्वास्ता इष्टकाः कृत्वा ।उप कामदुघा दधे । तेनऱ्षिणा तेन ब्रह्मणा । तया देवतयाऽङ्गिरस्वद्ध्रुवा सीद ।यावतीस्तारकास्सर्वाः । वितता रोचने दिवि । सर्वास्ताः । ऋचो यजूषि सामानि ।। 46 ।।
3.8.2
अथर्वाङ्गिरसश्च ये । सर्वास्ताः । इतिहासपुराणञ्च । सर्पदेवजनाश्च ये । सर्वास्ताः । ये च लोका ये चाऽलोकाः । अन्तर्भूतं प्रतिष्ठितम् । सर्वास्ताः । यच्च ब्रह्म यच्चाऽब्रह्म । अन्तब्रह्मन्प्रतिष्ठितम् ।। 47 ।।
3.8.3
सर्वास्ताः । अहोरात्राणि सर्वाणि । अर्धमासाश्च केवलान् । सर्वास्ताः । सर्वानृतून्थ्सर्वान्मासान् । सव्वँथ्सरञ्च केवलम् । सर्वास्ताः । सर्वं भूत सर्वं भव्यम् । यच्चातोऽधि भविष्यति । सर्वास्ता इष्टकाः कृत्वा । उप कामदुघा दधे । तेनऱ्षिणा तेन ब्रह्मणा । तया देवतयाऽङ्गिरस्वद्ध्रुवा सीद ।। 48 ।।
3.8.0
सामानि ब्रह्मन्प्रतिष्ठितङ्कृत्वा त्रीणि च ।। 8 ।। (दिवन्तारका ऋच इतिहासपुराणञ्च ये च यच्चाहोरात्राण्यृतून्भूतन्नव ।।)
3.9.1
ऋचां प्राची महती दिगुच्यते । दख्षिणामाहुर्यजुषामपाराम् । अथर्वणामङ्गिरसां प्रतीची ।साम्नामुदीची महती दिगुच्यते । ऋग्भिः पूर्वाह्णे दिवि देव ईयते । युजुर्वेदे तिष्ठति मध्ये अह्नः ।सामवेदेनास्तमये महीयते । वेदैरशून्यस्त्रिभिरेति सूर्यः । ऋग्भ्यो जाता सर्वशो मूर्तिमाहुः ।सर्वा गतिर्याजुषी हैव शश्वत् ।। 49 ।।
3.9.2
सर्वन्तेजस्सामरूप्य ह शश्वत् । सर्व हेदं ब्रह्मणा हैव सृष्टम् । ऋग्भ्यो जातव्वैँश्यव्वँर्णमाहुः ।यजुर्वेदङ्ख्षत्रियस्याहुर्योनिम् । सामवेदो ब्राह्मणानां प्रसूतिः । पूर्वे पूर्वेभ्यो वच एतदूचुः ।आदर्शमग्निञ्चिन्वानाः । पूर्वे विश्वसृजोऽमृताः । शतव्वँऱ्षसहस्राणि । दीख्षितास्सत्त्रमासत ।। 50 ।।
3.9.3
तप आसीद्गृहपतिः । ब्रह्म ब्रह्माऽभवथ्स्वयम् । सत्य ह होतैषामासीत् । यद्विश्वसृज आसत ।अमृतमेभ्य उदगायत् । सहस्रं परिवथ्सरान् । भूत ह प्रस्तोतैषामासीत् । भविष्यत्प्रति चाहरत् ।प्राणो अध्वर्युरभवत् । इद सर्व सिषासताम् ।। 51 ।।
3.9.4
अपानो विद्वानावृतः । प्रति प्रातिष्ठदध्वरे । आर्तवा उपगातारः । सदस्या ऋतवोऽभवन्न् ।अर्धमासाश्च मासाश्च । चमसाध्वर्यवोऽभवन्न् । अशसद्ब्रह्मणस्तेजः । अच्छावाकोऽभवद्यशः ।ऋतमेषां प्रशास्ताऽऽसीत् । यद्विश्वसृज आसत ।। 52 ।।
3.9.5
ऊर्ग्राजानमुदवहत् । ध्रुवगोपस्सहोऽभवत् । ओजोभ्यष्टौद्ग्राव्ण्णः । यद्विश्वसृज आसत ।अपचितिः पोत्रीयामयजत् । नेष्ट्रीयामयजत्त्विषिः । आग्नीद्ध्राद्विदुषी सत्यम् । श्रद्धा हैवायजथ्स्वयम् । इरा पत्नी विश्वसृजाम् । आकूतिरपिनड्ढविः ।। 53 ।।
3.9.6
इध्म ह ख्षुच्चैभ्य उग्रे । तृष्णा चावहतामुभे । वागेषा सुब्रह्मण्याऽऽसीत् । छन्दोयोगान् विजानती । कल्पतन्त्राणि तन्वानाऽहः । सस्थाश्च सर्वशः । अहोरात्रे पशुपाल्यौ । मुहूर्ताः प्रेष्या अभवन्न् । मृत्युस्तदभवद्धाता । शमितोग्रो विशां पतिः ।। 54 ।।
3.9.7
विश्वसृजः प्रथमास्सत्त्रमासत । सहस्रसमं प्रसुतेन यन्तः । ततो ह जज्ञे भुवनस्य गोपाः ।हिरण्मयश्शकुनिर्ब्रह्मनाम । येन सूर्यस्तपति तेजसेद्धः । पिता पुत्त्रेण पितृमान् योनियोनौ ।नावेदविन्मनुते तं बृहन्तम् । सर्वानुभुमात्मान संपराये । एष नित्यो महिमा ब्राह्मणस्य ।न कर्मणा वर्धते नो कनीयान् ।। 55 ।।
3.9.8
तस्यैवात्मा पदवित्तव्विँदित्वा । न कर्मणा लिप्यते पापकेन । पञ्चपञ्चाशतस्त्रिवृतस्सव्वँथ्सराः ।पञ्चपञ्चाशतः पञ्चदशाः । पञ्चपञ्चाशतस्सप्तदशाः । पञ्चपञ्चाशत एकविशाः । विश्वसृजा सहस्रसव्वँथ्सरम् । एतेन वै विश्वसृज इदव्विँश्वमसृजन्त । यद्विश्वमसृजन्त । तस्माद्विश्वसृजः । विश्वमेनाननु प्रजायते । ब्रह्मणस्सायुज्य सलोकताय्यँन्ति । एतासामेव देवताना सायुज्यम् । सार्ष्टिता समानलोकताय्यँन्ति । य एतदुपयन्ति । ये चैनत्प्राहुः । येभ्यश्चैनत्प्राहुः । ओम् ।। 56 ।।
3.9.0
शश्वदासत सिषासतामासत हविष्पतिः कनीयान्तस्माद्विश्वसृजोऽष्टौ च ।। 9 ।।
तुभ्यन्देवेभ्यस्तपसा देवेभ्यो ब्रह्म वै चतुऱ्होतारो यच्चामृत सर्वा दिशो दिख्षु सर्वान्दिवमृचां प्राची नव ।। 9 ।।
तुभ्यन्तपसा ता वा एताः पञ्च हिरण्यन्ददाति सर्वा दिशस्तप आसीद्गृहपतिष्षट्पञ्चाशत् ।। 56 ।।
तुभ्यमोम् ।। हरिः ओम् ।।  ।। श्रीकृष्णार्पणमस्तु ।। 
कृष्णयजुर्ब्राह्मणे काठके तृतीयप्रपाठकस्समाप्तः । कृष्णयजुर्ब्राह्मणञ्च संपूर्णम् ।
