8.1.1  
सर्वस्य द्वे
सर्ववचनं अलः अन्त्यनिवृत्त्यर्थं
षष्ठीनिर्देशार्थं च
अनिर्देशे हि षष्ठ्यर्थाप्रसिद्धिः
न वा पदाधिकारात्
तत् च समासतद्धितवाक्यनिवृत्त्यर्थं
सगतिग्रहणं च
8.1.4  
नित्यवीप्सयोः
अनवयवाभिधानं वीप्सार्थः इति चेत् जात्याख्यायां द्विर्वचनप्रसङ्गः
न वा एकार्थत्वात् जातेः
अनेकार्थाश्रयत्वात् च वीप्सायाः
निवर्तकत्वात् वा
सर्वपदसगतिग्रहणानर्थक्यं च अर्थाभिधाने द्विर्वचनविधानात्
वीप्सायां सर्वाभिधाने वचनाप्रसिद्धिः
एकाभिधाने असर्वद्रव्यगतिः
न वा पदार्थत्वात्
8.1.5  
परेः वर्जने
परेः असमासे
परेः वर्जने वावचनं
8.1.8  
वाक्यादेः आमन्त्रितस्य असूयासँमतिकोपकुत्सनभर्त्सनेषु
असूयाकुत्सनयोः कोपभर्त्सनयोः च एकार्थत्वात् पृथक्त्वनिर्देशानर्थक्यं
8.1.9  
एकं बहुव्रीहिवत्
एकस्य द्विर्वचनसँबन्धेन इति चेत् अर्थनिर्देशः
न वा वीप्साधिकारात्
बहुव्रीहिवत्त्वे प्रयोजनं सुब्लोपपुँवद्भावौ
सर्वनामस्वरसमासान्तेषु दोषः
8.1.11 
कर्मधारयवत् उत्तरेषु
कर्मधारयवत्त्वे प्रयोजनं सुब्लोपपुँवद्भावान्तोदात्तत्वानि
8.1.12 
प्रकारे गुणवचनस्य
प्रकारे सर्वेषां गुणवचनत्वात् सर्वप्रसङ्गः
सिद्धं तु प्रकृत्यर्थविशेषणत्वात्
[आनुपूर्व्ये]
स्वार्थे अवधार्यमाणे अनेकस्मिन्
[चापले]
क्रियासमभिहारे
[आभीक्ष्ण्ये]
डाचि च
पूर्वप्रथमयोः अर्थातिशयविवक्षायां
डतरडतमयोः समसँप्रधारणायां स्त्रीनिगदे भावे
कर्मव्यतिहारे सर्वनाम्नः समासवत् च बहुलं यदा न समासवत् प्रथमैकवचनं तदा पूर्वपदस्य
स्त्रीनपुँसकयोः उत्तरपदस्य वा अम्भावः
8.1.15 
द्वन्द्वं रहस्यमर्यादावचनव्युत्क्रमणयज्ञपात्रप्रयोगाभिव्यक्तिषु
अत्यन्तसहचरिते लोकविज्ञाते द्वन्द्वं इति उपसँख्यानं
द्वन्द्वं इति पूर्वपदस्य च अम्भावः उत्तरपदस्य च अत्वं नपुँसकत्वं च
उक्तं वा
8.1.16 
पदस्य, 17 पदात्
पदाधिकारः प्राक् अपदान्ताधिकारात्
पदात् प्राक् सुपि कुत्सनात्
यणेकादेशस्वरः तु ऊर्ध्वं पदाधिकारात्
इह वचने हि अपदान्तस्य अप्राप्तिः
न वा पदाधिकारस्य विशेषणत्वात्
अन्तग्रहणात् वा नलोपे
8.1.18 
अनुदात्तं सर्वं अपादादौ
सर्ववचनं अनादेः अनुदात्तार्थं इति चेत् लुटि प्रतिषेधात् सिद्धं
अलो'न्त्यविधिप्रसङ्गः तु
लृटि प्रतिषेधात् सिद्धं
उक्तं वा
समानवाक्ये निघातयुष्मदस्मदादेशाः
पश्यार्थैः च प्रतिषेधः
8.1.26 
सपूर्वायाः प्रथमायाः विभाषा
युष्मदस्मदोः अन्यतरस्यां अनन्वादेशे
8.1.27 
तिङः गोत्रादीनि कुत्सनाभीक्ष्ण्ययोः
तिङः गोत्रादिषु कुत्सनाभीक्ष्ण्यग्रहणं पाठविशेषणं
अनुदात्तविशेषणे हि अन्यत्र गोत्रादिग्रहणे कुत्सनाभीक्ष्ण्यग्रहणं
अनुदात्तग्रहणं वा
8.1.28 
तिङ् अतिङः
अतिङ्वचनं अनर्थकं समानवाक्याधिकारात्
8.1.30 
निपातैः यद्यदिहन्तकुविन्नेच्चेच्चण्कच्चिद्यत्रयुक्तं
चण् णिद्विशिष्टः चेदर्थे
8.1.51 
गत्यर्थलोटा लृट् न चेत् कारकं सर्वान्यत्
लृटः प्रकृतिभावे कर्तुः अन्यत्वे उपसँख्यानं कारकान्यत्वात्
कर्तृसामान्यात् सिद्धं इति चेत् तद्भेदे अन्यसामान्ये प्रकृतिभावप्रसङ्गः
न चेत् कर्ता सर्वान्यः इति चेत् अन्याभिधाने प्रतिषेधं एके
सिद्धं तु तिङोः एकद्रव्याभिधानात्
8.1.55 
आमः एकान्तरं आमन्त्रितं अनन्तिके
आमः एकान्तरे ऐकश्रुत्यप्रतिषेधः
निघातप्रसङ्गः तु
सिद्धं तु प्रतिषेधाधिकारे प्रतिषेधवचनात्
8.1.56 
यद्धितुपरं छन्दसि
यद्धितुपरस्य छन्दसि अनिघातः अन्यपरप्रतिषेधार्थः
8.1.57 
चनचिदिवगोत्रादितद्धिताम्रेडितेषु अगतेः
आम्रेडितेषु अगतेः सगतिः अपि तिङ् इति अत्र गतिग्रहणे उपसर्गग्रहङं
8.1.66 
यद्वृत्तात् नित्यं
वा याथाकाम्ये
8.1.67 
पूजनात् पूजितं अनुदात्तं
पूजितस्य अनुदात्तत्वे काष्ठादिग्रहणं
मलोपवचनं च
8.1.68 
सगतिः अपि तिङ्
सगतिग्रहणं अपदत्वात्
उत्तरार्थं च
तिङ्निघातात् पूजनात् पूजितं अनुदात्तं विप्रतिषेधेन
8.1.69 
कुत्सने च सुपि अगोत्रादौ
श्लोक: - सुपि कुत्सने क्रियायाः मकारलोपः अतिङि इति च उक्तार्थं । पूतिः च च अनुबन्धः विभाषितं च अपि बह्वर्थं ।
8.1.70 
गतिः गतौ
गतेः अनुदात्तत्वे गतिग्रहणानर्थक्यं तिङि अवधारणात्
छन्दः अर्थं इति चेत् न अगतित्वात्
श्लोक: - गतिना तु विशिष्टस्य गतिः एव विशेषकः । साधने केन ते न स्यात् बाह्यं आभ्यन्तरः हि सः ।
8.1.71 
तिङि च उदात्तवति
तिङ्ग्रहणं उदात्तवतः परिमाणार्थं
यद्योगात् गतिः इति चेत् प्रत्ययोदात्तत्वे अप्रसिद्धिः
8.1.72 
आमन्त्रितं पूर्वं अविद्यमानवत्
पूर्वं प्रति विद्यमानवत्त्वात् उत्तरत्र आनन्तर्याप्रसिद्धिः
सिद्धं तु पदपूर्वस्य इति वचनात्
अविद्यमानवत्त्वे प्रयोजनं आमन्त्रितयुष्मदस्मत्तिङ्निघाताः
पूजायां अनन्तरप्रतिषेधः
जातु अपूर्वं
आहो उताहो च अनन्तरविधौ
आमः एकान्तरविधौ
8.2.1  
पूर्वत्र असिद्धं
पूर्वत्रासिद्धे न अस्ति विप्रतिषेधः अभावात् उत्तरस्य
अपवादः वचनप्रामाण्यात्
पूर्वत्र असिद्धं अधिकारः
परस्य परस्य पूर्वत्र पूर्वत्र असिद्धविज्ञानार्थं
अनधिकारे हि समुदाये असिद्धविज्ञानं
तत्र अयथेष्टप्रसङ्गः
तस्मात् अधिकारः
असिद्धवचने उक्तं
8.2.2  
नलोपः सुप्स्वरसँज्ञातुग्विधिषु
सँज्ञाग्रहणानर्थक्यं च तन्निमित्तत्वात् लोपस्य
स्वरे अवधारणात् च
तुग्विधौ च उक्तं
8.2.3  
न मु ने
न मु टादेशे
8.2.4  
उदात्तस्वरितयोः यणः स्वरितः अनुदात्तस्य
यण्स्वरः यणादेशे स्वरितयणः स्वरितार्थं
आश्रयात् सिद्धत्वं इति चेत् उदात्तात् स्वरिते दोषः
8.2.6  
स्वरितः वा अनुदात्ते पदादौ
एकादेशस्वरः अन्तरङ्गः
अयवायावेकादेशशतृस्वरैकाननुदात्तसर्वानुदात्तार्थं
सँयोगान्तलोपः रोः उत्त्वे हरिवः मेदिनं त्वा
प्लुतिः च
सिज्लोपः एकादेशे
सँयोगादिलोपः सँयोगान्तलोपे
निष्ठादेशः षत्वस्वरप्रत्ययेड्विधिषु
वस्वादिषु दत्वं सौ दीर्घत्वे
अदसः ईत्वोत्वे स्वरे बहिष्पदलक्षणे
प्रगृह्यसँज्ञायां च
प्लुतिः तुग्विधौ छे
श्चुत्वं धुट्त्वे
अभ्यासजश्त्वचर्त्वं एत्त्वतुकोः
द्विर्वचने परसवर्णत्वं
पदाधिकारः चेत् लत्वघत्वनत्वरुत्वषत्वणत्वानुनासिकछत्वानि
8.2.7  
नलोपः प्रातिपदिकान्तस्य
नलोपे अन्तग्रहणं पदाधिकारस्य विशेषणत्वात्
अह्नः नलोपप्रतिषेधः
अहन्ग्रहणात् इति चेत् सँबुद्ध्यर्थं वचनं
8.2.8  
न ङिसँबुद्ध्योः
न ङिसँबुद्ध्योः अनुत्तरपदे
वा नपुँसकानां
भत्वात् तु ङौ प्रतिषेधानर्थक्यं
8.2.9  
मात् उपधायाः च मतोः वः अयवादिभ्यः, रदाभ्यां निष्ठातः नः पूर्वस्य च दः
अनन्त्ययोः अपि निष्ठामतुपोः आदेशः
नार्मते प्रतिषेधः
उक्तं वा
8.2.16 
अनः नुट्
अनः नुकि विनामरुविधिप्रतिषेधः
परादौ वत्वप्रतिषेधः अवग्रहः च
भत्वात् सिद्धं
अनः तु प्रकृतिभावे मतुब्ग्रहणं छन्दसि
घग्रहणं च
8.2.17 
नात् घस्य
ईत् रथिनः
भूरिदाव्नः तुट्
8.2.18 
कृपः रः लः
[कृपणादीनां प्रतिषेधः]
[वालमूललघ्वलमङ्गुलीनां वा लः रं आपद्यते]
[सँज्ञाच्छन्दसोः वा कपिलकादीनाम्]
8.2.19 
उपसर्गस्य अयतौ
रेफस्य अयतौ इति चेत् परेः उपसँख्यानं
उपसर्गस्य इति चेत् एकादेशे अप्रसिद्धिः
8.2.21 
अचि विभाषा
गिरतेः लत्वे णौ उक्तं
8.2.22 
परेः च घाङ्कयोः
सङि लत्वसलोपसँयोगादिलोपकुत्वदीर्घत्वानि
प्रयोजनं गिरौ गिरः पयः धावति द्विष्टरां दृषत्स्थानं काष्ठशक्स्थाता क्रुञ्चा धुर्यः इति
8.2.23 
सँयोगान्तस्य लोपः
सँयोगान्तस्य लोपे यणः प्रतिषेधः
न वा झलः लोपात्
बहिरङ्गलक्षणत्वात् वा
सँयोगान्तलोपे सग्रहणं
रुविधानस्य अनवकाशत्वात्
योगविभागात् सिद्धं
8.2.25 
धि च
श्लोक: - धि सकारे सिचः लोपः चकाद्धि इति प्रयोजनं । आशाध्वं तु कथं ते स्यात् जश्त्वं सस्य भविष्यति ।
सर्वत्र एवं प्रसिद्धं स्यात् श्रुतिः च अपि न भिद्यते । लुङः च अपि न मूर्धन्ये ग्रहणं सेटि दुष्यति
घसिभस्योः न सिध्येत् तु तस्मात् सिज्ग्रहणं न तत् । छान्दसः वर्णलोपः वा यथा इष्कर्तारं अध्वरे
8.2.32 
दादेः धातोः घः
हृग्रहोः भः छन्दसि हस्य
8.2.38 
दधः तथोः च
दधः तथोः अनुकर्षणानर्थक्यं स्थानिवत्प्रतिषेधात्
इतरथा हि अलोपे प्रतिषेधः
8.2.42 
रदाभ्यां निष्ठातः नः पूर्वस्य च दः
निष्ठादेशे पूर्वग्रहणं परस्य आदेशप्रतिषेधार्थं
पञ्चमीनिर्दिष्टात् हि परस्य
वृद्धिनिमित्तात् प्रतिषेधः
प्रयोजनं कार्तिक्षैतिफौल्लयः
न वा बहिरङ्गलक्षणत्वात्
8.2.44 
ल्वादिभ्यः
ऋकारल्वादिभ्यः क्तिन् निष्ठावत्
दुग्वोः दीर्घः च
पूञः विनाशे
सिनोतेः ग्रासकर्मकर्तृकस्य
8.2.48 
अञ्चः अनपादाने
अञ्चेः नत्वे व्यक्तप्रतिषेधः
अञ्जिविज्ञानात् सिद्धं
अञ्चत्यर्थः इति चेत् अञ्जेः तदर्थत्वात् सिद्धं
8.2.50 
निर्वाणः अवाते
अवाताभिधाने
8.2.55 
अनुपसर्गात् फुल्लक्षीवकृशोल्लाघाः
श्लोक: - कृशेः कः एषः विहितः इगुपधात् स्वरे हि दोषः भवति परिकृशे । पदस्य लोपः विहितः इति मतं जगति अनूना भवति हि रुचिरा ।
फलेः लत्वे उत्पूर्वस्य उपसँख्यानं
8.2.58 
वित्तः भोगप्रत्यययोः
श्लोक: - यस्य विदेः श्नशकौ तपरत्वे तनवचने तत् उ वाप्रतिषेधौ । श्यविकरणात् नविधिः छिदितुल्यः लुग्विकरणः वलि पर्यवपन्नः ।
श्लोक: - ययोः विद्योः श्नशौ उक्तौ तयोः नत्वस्य वानञौ । ययोः तु श्यल्लुकौ ताभ्यां छिदिवत् च इट् च इष्यते ।
श्लोक: - वेत्तेः तु विदितः निष्ठा विद्यतेः विन्नः इष्यते । विन्त्तेः विन्नः च वित्तः च वित्तः भोगेषु विन्दतेः ।
8.2.59 
भित्तं शकलं
श्लोक:-तत्वं अभिधायकं चेत् शकलस्य अनर्थकः प्रयोगः स्यात् । शकलेन च अपि अभिहिते न भवति तत्वं निगमयामः ।
8.2.62 
क्विन्प्रत्ययस्य कुः
श्लोक: - क्विनः कुः इति वक्तव्ये प्रत्ययग्रहणं कृतं । क्विन्प्रत्ययस्य सर्वत्र पदान्ते कुत्वं इष्यते ।
8.2.68 
अहन्
रुविधौ अह्नः रूपरात्रिरथँतरेषु उपसँख्यानं
8.2.69 
रः असुपि
असुपि रादेशे उपसर्जनसमासे प्रतिषेधः अलुकि
सिद्धं तु सुपि प्रतिषेधात्
लुकि च उक्तं
8.2.70 
अम्नस् ऊधस् अवस् इति उभयथा छन्दसि
छन्दसि भाषायां च प्रचेतसः राजनि उपसँख्यानं
[अहरादीनां पत्यादिषु उपसँख्यानम्]
8.2.72 
वसुस्रँसुध्वँस्वनडुहां दः
अनडुहः दत्वे नकारप्रतिषेधः
सिद्धं तु प्रतिपदविधानात् नुमः
8.2.78 
उपधायां च
उपधादीर्घत्वे अभ्यासजिव्रिचतुर्णां प्रतिषेधः
उणादिप्रतिषेधः च
8.2.80 
अदसः असेः दात् उ दः मः
अदसः अनोस्रेः
श्लोक: - अदसः अद्रेः पृथक् मुत्वं केचित् इच्छन्ति लत्ववत् । केचित् अन्त्यसदेशस्य न इति एके असेः हि दृश्यते ।
तत्र पदाधिकारात् अपदान्तस्य अप्राप्तिः
सिद्धं तु सकारप्रतिषेधात्
दाद्ग्रहणं अन्त्यप्रतिषेधार्थं
8.2.81 
एतः ईत् बहुवचने
ईत्त्वं बहुवचनान्तस्य
8.2.82 
वाक्यस्य टेः प्लुतः उदात्तः
वाक्याधिकारः पदनिवृत्त्यर्थः
टिग्रहणं अलो'न्त्यनियमे व्यञ्जनान्तार्थं
सर्वादेशप्रसङ्गः तु
उक्तं वा
8.2.83 
प्रत्यभिवादे अशूद्रे
[अशूद्रस्त्र्यसूयकेषु]
भोराजन्यविशां वा
8.2.85 
हैहेप्रयोगे हैहयोः
हैहेप्रयोगे हैहेग्रहणं हैहयोः प्लुत्यर्थं
प्रयोगग्रहणं अर्थवद्ग्रहणे अनर्थकार्थं
पुनः हैहेग्रहणं अनन्त्यार्थं
8.2.86 
गुरोः अनृतः अन्त्यस्य अपि एकैकस्य प्राचां
गुरोः प्लुतविधाने लघोः अन्त्यस्य प्लुतप्रसङ्गः अन्येन विहितत्वात्
न वा अनन्त्यस्य अपि इति वचनं उभयनिर्देशार्थं
प्राग्वचनं विभाषार्थं
प्राग्वचनानर्थक्यं च एकैकस्य इति वचनात्
8.2.88 
ये यज्ञकर्मणि
ये यज्ञकर्मणि इति अतिप्रसङ्गः
सिद्धं तु ये यजामहे इति ब्रूह्यादिषु उपसँख्यानात्
8.2.89 
प्रणवः टेः
टिग्रहणं सर्वादेशार्थं
8.2.92 
अग्नीत्प्रेषणे परस्य च
अग्नीत्प्रेषणे इति अतिप्रसङ्गः
सिद्धं तु ओश्रावये परस्य च इति वचनात्
8.2.95 
आम्रेडितं भर्त्सने
भर्त्सने पर्यायेण
8.2.103
स्वरितं आम्रेडिते स्सूयासँमतिकोपकुत्सनेषु
असूयादिषु वावचनं
8.2.106
प्लुतौ ऐचः इदुतौ
ऐचोः उभयविवृद्धिप्रसङ्गात् इदुतोः प्लुतवचनं
तत्र अयथेष्टप्रसङ्गः
सिद्धं तु इदुतोः दीर्घवचनात्
8.2.107
एचः अप्रगृह्यस्य अदूराद्धूते पूर्वस्य अर्धस्य अत् उत्तरस्य इदुतौ
एचः प्लुतविकारे पदान्तग्रहणं
विषयपरिगणनं च
आमन्त्रिते छन्दसि उपसँख्यानं
8.2.108
तयोः य्वौ अचि सँहितायां
श्लोक: - किं नु यणा भवति इह न सिद्धं य्वौ इदुतोः यत् अयं विदधाति । तौ च मम स्वरसँधिषु सिद्धौ शाकलदीर्घविधी तु निवर्त्यौ ।। इक् तु यदा भवति प्लुतपूर्वः तस्य यणं विदधाति अपवादं । तेन तयोः च न शाकलदीर्घौ यण्स्वरबाधनं एव तु हेतुः ।।
8.3.1  
मतुवसोः रु सँबुद्धौ छन्दसि
मतुवसोः रादेशे वनः उपसँख्यानं
विभाषा भवद्भगवदघवतां ओत् च अवस्य
8.3.5  
समः सुटि, 6 पुमः खयि अम्परे, 12 कान् आम्रेडिते
सँपुँकानां सत्वं
रुविधौ हि अनिष्टप्रसङ्गः
8.3.13 
ढः ढे लोपः
ढलोपे अपदान्तग्रहणं
जश्भावात् इति चेत् उत्तरत्र ढस्य अभावात् अपवादप्रसङ्गः
तस्मात् सिद्धवचनं
सङ्ग्रहणं वा
8.3.15 
खरवसानयोः विसर्जनीयः
विसर्जनीयः अनुत्तरपदे
न वा बहिरङ्गलक्षणत्वात्
8.3.17 
भोभगोअघोअपूर्वस्य यः अशि
अश्ग्रहणं अनर्थकं अन्यत्र अभावात्
8.3.20 
ओतः गार्ग्यस्य
ओकारात् लोपवचनं नित्यार्थं
8.3.26 
हे मपरे वा
यवलपरे यवलाः वा 8.3.29 - 31, 28, 32:
8.3.29 
डः सि धुट्, नः च, शि तुक्, ङ्णोः कुक्टुक्शरि, ङमः ह्रस्वात् अचि ङमुट् नित्यं
धुगादिषु ष्टुत्वणत्वप्रतिषेधः
परादौ छत्वषत्वविधिप्रतिषेधः
ङमुटि पदादिग्रहणं
8.3.36 
वा शरि
वाशर्प्रकरणे खर्परे लोपः
8.3.37 
कुप्वोः Xक्कXप्पौ च
सस्य कुप्वोः विसर्जनीयजिह्वामूलीयोपध्मानीयाः
विसर्जनीयादेशे हि शर्परयोः एव आदेशप्रसङ्गः
8.3.38 
सः अपदादौ
सः अपदादौ अनव्ययस्य
रोः काम्ये नियमार्थं
8.3.41 
इदुदुपधस्य च अप्रत्ययस्य
इदुदुपधस्य च अप्रत्ययस्य इति चेत् पुम्मुहुसोः प्रतिषेधः
प्लुतानां तादौ च
न वा बहिरङ्गलक्षणत्वात्
भ्रातुष्पुत्रग्रहणं ज्ञापकं एकादेशनिमित्तात् षत्वप्रतिषेधस्य
8.3.43 
द्विः त्रिः चतुः इति कृत्वोऽर्थे
श्लोक: - कृत्वसुजर्थे षत्वं ब्रवीति कस्मात् चतुष्कपाले मा । षत्वं विभाषया भूत् ननु सिद्धं तत्र पूर्वेण । सिद्धे हि अयं विधत्ते चतुरः षत्वं यदा अपि क्र्त्वोऽर्थे । लुप्ते कृत्वोऽर्थीये रेफस्य विसर्जनीयः हि । एवं सति तु इदानीं द्विः त्रिः चतुः इति अनेन किं कार्यं । अन्यः हि न इदुदुपधः कृत्वो'र्थे कः चित् अपि अस्ति । अक्रियमाणे ग्रहणे विसर्जनीयः तदा विशेष्येत । चतुरः न सिध्यति तदा रेफस्य विसर्जनीयः हि । तस्मिन् तु गृह्यमाणे युक्तं चतुरः विशेषणं भवति । प्रकृतं पदं तदन्तं तस्य अपि विशेषणं न्याय्यं ।।
8.3.45 
नित्यं समासे अनुत्तरपदस्थस्य
श्लोक: - नानापदार्थयोः वर्तमानयोः ख्यायते यदा योगः । तस्मिन् षत्वं कार्यं तत् युक्तं तत् च मे न इह । ऐकार्थ्ये सामर्थ्ये वाक्ये षत्वं न मे प्रसज्येत । तस्मात् इह व्यपेक्षां सामर्थ्यं साधु मन्यन्ते । अथ चेत् कृदन्तं एतत् ततः अधिके न एव मे भवेत् प्राप्तिः । वाक्ये च मे विभाषा प्रतिषेधः न प्रकल्पेत । अथ चेत् सँविज्ञानं नित्ये षत्वे ततः विभाषा इयं । सिद्धं च मे समासे प्रतिषेधार्थः तु यत्नः अयं ।
8.3.56 
सहेः साडः सः
साडः षत्वे समानशब्दप्रतिषेधः
अर्थवद्ग्रहणात् सिद्धं इति चेत् तद्धितलोपे अर्थवत्त्वात् प्रतिषेधः
8.3.57 
इण्कोः, 57 नुम्विसर्जनीयशर्व्यवाये अपि
नुम्विसर्जनीयशर्व्यवाये निँसेः प्रतिषेधः
योगविभागात् सिद्धं
8.3.59 
आदेशप्रत्यययोः
आदेशप्रत्यययोः षत्वे सरकः प्रतिषेधः
बहुलवचनात् सिद्धं
आदेशप्रत्यययोः इति अवयवषष्ठी चेत् द्विर्वचने प्रतिषेधः
समानाधिकरणानां च अप्राप्तिः
नानाविभक्तीनां च समासानुपपत्तिः
योगविभागात् सिद्धं
उक्तं वा
8.3.64 
स्थादिषु अभ्यासेन च अभ्यासस्य
स्थादिषु अभ्यासवचनं नियमार्थं
तद्व्यवाये च अषोपदेशार्थं
अवर्णार्थं षणि प्रतिषेधार्थं च
8.3.65 
उपसर्गात् सुनोतिसुवतिस्यतिस्तौतिस्तोभतिस्थासेनयसेधसिचसञ्जस्वञ्जां
उपसर्गात् षत्वे निसः उपसँख्यानं अनिणन्तत्वात्
न वा वर्णाश्रयत्वात् षत्वस्य तद्विशेषकः उपसर्गः धातुः च
सुनोत्यादीनां षत्वे ण्यन्तस्य उपसँख्यानं अधिकत्वात्
न वा अवयवस्य अनन्यत्वात्
नामधातोः तु प्रतिषेधः
न वा अनुपसर्गत्वात्
8.3.78 
इणः षीध्वँलुङ्लिटां धः अङ्गात्, 79 विभाषा इटः
इण्ग्रहणं ढत्वे कवर्गनिवृत्त्यर्थं
तत्र प्रत्ययपरत्वे इटः लिटि ढत्वं परादित्वात्
धकारपरत्वे षीध्वमि अननन्तरत्वात् इटः विभाषाभावः
इण्ग्रहणस्य च अविशेषणत्वात् ष्यादिमात्रे ढत्वप्रसङ्गः
8.3.82 
अग्नेः स्तुत्स्तोमसोमाः
अग्नेः दीर्घात् सोमस्य
इतरथा हि अनिष्टप्रसङ्गः
8.3.85 
मातुःपितुर्भ्यां अन्यतरस्यां
मातुः पितुः इति सान्तग्रहणानर्थक्यं एकदेशविकृतस्य अनन्यत्वात्
8.3.88 
सुविनिर्दुर्भ्यः सुपिसूतिसमाः
श्लोक: - सुपेः षत्वं स्वपेः मा भूत् विसुष्वाप इति केन न | हलादिशेषात् न सुपिः इष्टं पूर्वं प्रसारणं । स्थादीनां नियमः न अत्र प्राक्सितात् उत्तरः सुपिः । अनर्थके विषुषुपुः सुपिभूतः द्विः उच्यते ।
8.3.91 
कपिष्ठलः गोत्रे
कपिष्ठलः गोत्रप्रकृतौ
8.3.97 
अम्बाम्बगोभूमिसव्यापद्वित्रिकुशेकुशङ्क्वङ्गुमञ्जिपुञ्जिपरमेबर्हिर्दिव्यग्निभ्यः स्थः
[स्थः स्थास्थिन्स्थॄणां इति वक्तव्यम्]
8.3.101
ह्रस्वात् तादौ तद्धिते
ह्रस्वात् तादौ तिङि प्रतिषेधः
8.3.105
स्तुतस्तोमयोः छन्दसि
स्तुतस्तोमयोः छन्दसि अनर्थकं वचनं पूर्वपदात् इति सिद्धत्वात्
8.3.108
सनोतेः अनः
सनोतेः अनः इति च
सनोतेः अनः इति नियमार्थं इति चेत् सवनादिकृतत्वात् सिद्धं
सनर्थं तु
8.3.116
स्तम्भुसिवुसहां चङि
स्तम्भुसिवुसहां चङि उपसर्गात्
8.3.118
सदेः परस्य लिटि
सदः लिटि प्रतिषेधे स्वञ्जेः उपसँख्यानं
8.4.1  
रषाभ्यां नः णः समानपदे
रषाभ्यां णत्वे ऋकारग्रहणं
एकदेशे नुडादिषु च उक्तं
8.4.2  
अट्कुप्वाङ्नुम्व्यवाये अपि
अड्व्यवाये णत्वे अन्यव्यवाये प्रतिषेधः
न वा अन्येन व्यपेतत्वात्
तत्समुदाये णत्वाप्रसिद्धिः यथा अन्यत्र
कुव्यवाये हादेशेषु प्रतिषेधः
प्रयोजनं वृत्रघ्नः स्रुघ्नः प्राघानि इति
नुम्व्यवाये णत्वे अनुस्वाराभावे प्रतिषेधः
अनागमे च णत्वं
अनुस्वारव्यवायवचनात् तु सिद्धं
8.4.3  
पूर्वपदात् सँज्ञायां अगः
पूर्वपदात् सँज्ञायां उत्तरपदग्रहणं
तद्धितपूर्वपदस्थाप्रतिषेधार्थं
सँज्ञायां नियमवचने गप्रतिषेधात् नियमप्रतिषेधः
तत्र नित्यं णत्वप्रसङ्गः
योगविभागात् सिद्धं
अप्रतिषेधः वा यथा सर्वनामसँज्ञायां
8.4.8  
वाहनं आहितात्
[वाह्यात् इति वक्तव्यम्]
8.4.10 
वा भावकरणयोः
वाप्रकरणे गिरिनद्यादीनां उपसँख्यानं
8.4.11 
प्रातिपदिकान्तनुम्विभक्तिषु च
प्रातिपदिकान्तस्य णत्वे समासान्तग्रहणं असमासान्तप्रतिषेधार्थं
लिङ्गविशिष्टग्रहणे च उक्तं
तत्र युवादिप्रतिषेधः
8.4.14 
उपसर्गात् असमासे अपि णोपदेशस्य
णोपदेशं प्रति उपसर्गाभावात् अनिर्देशः
वचनप्रामाण्यात् इति चेत् पदलोपे प्रतिषेधः
सिद्धं तु यं प्रति उपसर्गः तत्स्थस्य इति वचनात्
8.4.15 
हिनु मीना
हिनुमीनाग्रहणे विकृतस्य उपसँख्यानं
सिद्धं अचः स्थानिवत्त्वात्
8.4.16 
आनि लोट्
आनिलोड्ग्रहणानर्थक्यं अर्थवद्ग्रहणात्
अनुपसर्गात् वा
8.4.17 
नेः गदनदपतपदघुमास्यतिहन्तियातिवातिद्रातिप्सातिवपतिवहतिशाम्यतिचिनोतिदेग्धिषु च
नेः गदादिषु अड्व्यवाये उपसँख्यानं
8.4.19 
अनितेः, अन्तः
अनितेः अन्तग्रहणं सँबुद्ध्यर्थं [अनितेः अन्तः पदान्तस्य] यः वा तस्मात् अनन्तरः
8.4.21 
उभौ साभ्यासस्य
श्लोकपाद: - साभ्यासस्य द्वयोः इष्टं
8.4.20 
अनितेः, अन्तः
अनितेः अन्तग्रहणं सँबुद्ध्यर्थं [अनितेः अन्तः पदान्तस्य]
यः वा तस्मात् अनन्तरः
8.4.22 
हन्तेः अत्पूर्वस्य
हन्तेः अत्पूर्वस्य वचने उक्तं
8.4.28 
उपसर्गात् अनोत्परः
श्लोकपाद: - भाविनि अपि ओति न इष्यते
श्लोक: - अनितेः अन्तः पदान्तस्य यः वा तस्मात् अनन्तरः । साभ्यासस्य द्वयोः इष्टं भाविनि अपि ओति न इष्यते ।।
8.4.29 
कृति अचः
कृत्स्थस्य णत्वे निर्विण्णस्य उपसँख्यानं
8.4.30 
णेः विभाषा
णेर्विभाषायां साधनव्यवाये उपसँख्यानं
तद्विधानात् सिद्धं
अडधिकारात् वा
8.4.32 
इजादेः सनुमः
सनुमः णत्वे अवधारणाप्रसिद्धिः विधेयभावात्
सिद्धं तु प्रतिषेधाधिकारे सनुम्ग्रहणात्
कृत्स्थस्य च णत्वे इजादेः सनुमः ग्रहणं
8.4.34 
न भाभूपूकमिगमिप्यायिवेपां
भादिषु पूञ्ग्रहणं
ण्यन्तस्य च उपसँख्यानं
8.4.35 
षात् पदान्तात्
षात्पदादिपरवचनं
8.4.36 
नशेः षान्तस्य
नशेः अशः
8.4.38 
पदव्यवाये अपि
पदव्यवाये अतद्धिते
8.4.45 
यरः अनुनासिके अनुनासिकः वा
यरः अनुनासिके प्रत्यये भाषायां नित्यवचनं
8.4.47 
अनचि च
द्विर्वचने यणः मयः
शरः खयः
अवसाने च
8.4.48 
न आदिनि आक्रोशे पुत्रस्य
न आदिनि आक्रोशे पुत्रस्य इति तत्परे च
वा हतजग्धपरे च
चयः द्वितीयाः शरि पौष्करसादेः
8.4.61 
उदः स्थास्तम्भोः पूर्वस्य
उदः पूर्वत्वे स्कन्देः छन्दसि उपसँख्यानं
8.4.63 
शः छः अटि
छत्वं अमि तच्छ्लोकेन तच्छ्मश्रुणा इति प्रयोजनं
8.4.65 
झरः झरि सवर्णे
झरः झरि सवर्णग्रहणं समसँख्यप्रतिषेधार्थं
8.4.68 
अ अ
श्लोक: - आदेशार्थं सवर्णार्थं अकारः विवृतः स्मृतः । आकारस्य तथा ह्रस्वः तदर्थं पाणिनेः अ अ ।।
अकारस्य प्रत्यापत्तौ दीर्घप्रतिषेधः
आदेशस्य च अनण्त्वात् न सवर्णग्रहणं
