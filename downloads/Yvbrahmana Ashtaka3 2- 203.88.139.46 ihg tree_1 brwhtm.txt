3.2.0.0
तैत्तिरीयब्राह्मणे तृतीयाष्टके द्वितीयप्रपाठक प्रारम्भः । हरिः ओम् ।।
3.2.1.1
तृतीयस्यामितो दिवि सोम आसीत् । तङ्गायत्र्याऽहरत् । तस्य पर्णमच्छिद्यत । तत्पर्णोऽभवत् ।तत्पर्णस्य पर्णत्वम् । ब्रह्म वै पर्णः । यत्पर्णशाखया वथ्सानपाकरोति । ब्रह्मणैवैनानपाकरोति ।गायत्रो वै पर्णः । गायत्रा पशवः ।। 1 ।।
3.2.1.2
तस्मात्त्रीणित्रीणि पर्णस्य पलाशानि । त्रिपदा गायत्री । यत्पर्णशाखया गा प्रार्पयति ।स्वयैवैना देवतया प्रार्पयति । यङ्कामयेतापशुस्स्यादिति । अपर्णान्तस्मै शुष्काग्रामाहरेत् ।अपशुरेव भवति । यङ्कामयेत पशुमान्थ्स्यादिति । बहुपर्णान्तस्मै बहुशाखामाहरेत् । पशुमन्तमेवैनङ्करोति ।। 2 ।
3.2.1.3
यत्प्राचीमा हरेत् । देवलोकमभि जयेत् । यदुदीचीं मनुष्यलोकम् । प्राचीमुदीचीमा हरति ।उभयोर्लोकयोरभिजित्यै । इषे त्वोर्जे त्वेत्याह । इषमेवोर्जय्यँजमाने दधाति । वायवस्स्थेत्याह । वायुर्वा अन्तरिख्षस्याध्यख्षाः । अन्तरिख्षदेवत्या खलु वै पशवः ।। 3 ।।
3.2.1.4
वायव एवैनान्परि ददाति । प्र वा एनानेतदा करोति । यदाह । वायवस्स्थेत्युपायवस्स्थेत्याह ।यजमानायैव पशूनुप ह्वयते । देवो वस्सविता प्रार्पयत्वित्याह प्रसूत्यै । श्रेष्ठतमाय कर्मण इत्याह ।यज्ञो हि श्रेष्ठतमङ्कर्म । तस्मादेवमाह । आप्यायध्वमघ्निया देवभागमित्याह ।। 4 ।।
3.2.1.5
वथ्सेभ्यश्च वा एता पुरा मनुष्येभ्यश्चाप्यायन्त । देवेभ्य एवैना इन्द्रायाप्याययति ।ऊर्जस्वती पयस्वतीरित्याह । ऊर्ज हि पयस्सम्भरन्ति । प्रजावतीरनमीवा अयख्ष्मा इत्याह प्रजात्यै ।मा वस्स्तेन ईशत माऽघशस इत्याह गुप्त्यै । रुद्रस्य हेतिपरि वो वृणक्त्वित्याह । रुद्रादेवैनास्त्रायते । ध्रुवा अस्मिन्गोपतौ स्यात बह्वीरित्याह । ध्रुवा एवास्मिन्बह्वी करोति ।। 5 ।।
3.2.1.6
यजमानस्य पशून्पाहीत्याह । पशूनाङ्गोपीथाय । तन्माथ्सायं पशव उपसमावर्तन्ते ।अनधस्सादयति । गर्भाणान्धृत्या अप्रपादाय । तस्माद्गर्भा प्रजानामप्रपादुकाः । उपरीव निदधाति । उपरीव हि सुवर्गो लोकः । सुवर्गस्य लोकस्य समष्ट्यै ।। 6 ।।
3.2.1.0
पशव करोति पशवो देवभागमित्याह करोति नव च ।। 1 ।।
3.2.2.1
देवस्य त्वा सवितु प्रसव इत्यश्वपर्शुमादत्ते प्रसूत्यै । अश्विनोर्बाहुभ्यामित्याह । अश्विनौ हि देवानामध्वर्यू आस्ताम् । पूष्णो हस्ताभ्यामित्याह यत्यै । यो वा ओषधी पर्वशो वेद । नैनास्स हिनस्ति । प्रजापतिर्वा ओषधी पर्वशो वेद । स एना न हिनस्ति । अश्वपर्श्वा बर्हिरच्छैति । प्राजापत्यो वा अश्वस्सयोनित्वाय ।। 7 ।।
3.2.2.2
ओषधीनामहिसायै । यज्ञस्य घोषदसीत्याह । यजमान एव रयिन्दधाति । प्रत्युष्ट रख्षप्रत्युष्टा अरातय इत्याह । रख्षसामपहत्यै । प्रेयमगाद्धिषणा बर्हिरच्छेत्याह । विद्या वै धिषणा । विद्ययैवैनदच्छैति । मनुना कृता स्वधया वितष्टेत्याह । मानवी हि पऱ्शुस्स्वधाकृता ।। 8 ।।
3.2.2.3
त आवहन्ति कवय पुरस्तादित्याह । शुश्रुवासो वै कवयः । यज्ञ पुरस्तात् । मुखत एव यज्ञमा रभते । अथो यदेतदुक्त्वा यत कुतश्चा हरति । तत्प्राच्या एव दिशो भवति । देवेभ्यो जुष्टमिह बर्हिरासद इत्याह । बऱ्हिषस्समृद्ध्यै । कर्मणोऽनपराधाय । देवानां परिषूतमसीत्याह ।। 9 ।।
3.2.2.4
यद्वा इदङ्किञ्च । तद्देवानां परिषूतम् । अथो यथा वस्यसे प्रतिप्रोच्याहेदङ्करिष्यामीति ।एवमेव तदध्वर्युर्देवेभ्य प्रतिप्रोच्य बर्हिर्दाति । आत्मनोऽहिसायै । यावतस्स्तम्बान्परिदिशेत् ।यत्तेषामुच्छिष्यात् । अति तद्यज्ञस्य रेचयेत् । एक स्तम्बं परिदिशेत् । त सर्वन्दायात् ।। 10 ।।
3.2.2.5
यज्ञस्यानतिरेकाय । वर्षवृद्धमसीत्याह । वर्षवृद्धा वा ओषधयः । देवबऱ्हिरित्याह ।देवेभ्य एवैनत्करोति । मा त्वाऽन्वङ्मा तिर्यगित्याहाहिसायै । पर्व ते राध्यासमित्याहर्ध्यै ।आच्छेत्ता ते मा रिषमित्याह । नास्यात्मनो मीयते । य एवव्वेँद ।। 11 ।।
3.2.2.6
देवबऱ्हिश्शतवल़््शव्विँरोहेत्याह । प्रजा वै बर्हिः । प्रजानां प्रजननाय । सहस्रवल्‌शा वि वय रुहेमेत्याह । आशिषमेवैतामा शास्ते । पृथिव्यास्संपृच पाहीत्याह प्रतिष्ठित्यै । अयुङ्गायुङ्गान्मुष्टील्लुँनोति । मिथुनत्वाय प्रजात्यै । सुसंभृता त्वा संभरामीत्याह । ब्रह्मणैवैनथ्संभरति ।। 12 ।।
3.2.2.7
अदित्यै रास्नाऽसीत्याह । इयव्वाँ अदितिः । अस्या एवैनद्रास्नाङ्करोति । इन्द्राण्यै सन्नहनमित्याह ।इन्द्राणी वा अग्रे देवताना समनह्यत । साऽऽर्ध्नोत् । ऋद्ध्यै सन्नह्यति । प्रजा वै बर्हिः ।प्रजानामपरावापाय । तस्माथ्स्नावसन्तता प्रजा जायन्ते ।। 13 ।।
3.2.2.8
पूषा ते ग्रन्थिङ्ग्रथ्नात्वित्याह । पुष्टिमेव यजमाने दधाति । स ते मास्थादित्याहाहिसायै ।पश्चात्प्राञ्चमुपगूहति । पश्चाद्वै प्राचीन रेतो धीयते । पश्चादेवास्मै प्राचीन रेतो दधाति ।इन्द्रस्य त्वा बाहुभ्यामुद्यच्छ इत्याह । इन्द्रियमेव यजमाने दधाति । बृहस्पतेर्मूर्ध्ना हरामीत्याह ।ब्रह्म वै देवानां बृहस्पतिः ।। 14 ।।
3.2.2.9
ब्रह्मणैवैनद्धरति । उर्वन्तरिख्षमन्विहीत्याह गत्यै । देवङ्गममसीत्याह । देवानेवैनद्गमयति ।अनधस्सादयति । गर्भाणान्धृत्या अप्रपादाय । तस्माद्गर्भा प्रजानामप्रपादुकाः । उपरीव नि दधाति । उपरीव हि सुवर्गो लोकः । सुवर्गस्य लोकस्य समष्ट्यै ।। 15 ।।
3.2.2.0
सयोनित्वाय स्वधाकृताऽसीत्याह दायाद्वेद भरति जायन्ते बृहस्पतिस्समष्ट्यै ।। 2 ।।
3.2.3.1
पूर्वेद्युरिध्माबर्हि करोति । यज्ञमेवारभ्य गृहीत्वोपवसति । प्रजापतिर्यज्ञमसृजत । तस्योखे अस्रसेताम् । यज्ञो वै प्रजापतिः । यथ्सान्नाय्योखे भवतः । यज्ञस्यैव तदुखे उपदधात्यप्रस्रसाय । शुन्धध्वन्दैव्याय कर्मणे देवयज्याया इत्याह । देवयज्याया एवैनानि शुन्धति । मातरिश्वनो घर्मोऽसीत्याह ।। 16 ।।
3.2.3.2
अन्तरिख्षव्वैँ मातरिश्वनो घर्मः । एषाल्लोँकानाव्विँधृत्यै । द्यौरसि पृथिव्यसीत्याह ।दिवश्च ह्येषा पृथिव्याश्च संभृता । यदुखा । तस्मादेवमाह । विश्वधाया असि परमेण धाम्नेत्याह ।वृष्टिर्वै विश्वधायाः । वृष्टिमेवावरुन्धे । दृहस्व मा ह्वारित्याह धृत्यै ।। 17 ।।
3.2.3.3
वसूनां पवित्रमसीत्याह । प्राणा वै वसवः । तेषाव्वाँ एतद्भागधेयम् । यत्पवित्रम् । तेभ्य एवैनत्करोति । शतधार सहस्रधारमित्याह । प्राणेष्वेवायुर्दधाति सर्वत्वाय । त्रिवृत्पलाशशाखायान्दर्भमयं भवति । त्रिवृद्वै प्राणः । त्रिवृतमेव प्राणं मध्यतो यजमाने दधाति ।। 18 ।।
3.2.3.4
सौम्य पर्णस्सयोनित्वाय । साख्षात्पवित्रन्दर्भाः । प्राख्सायमधिनि दधाति । तत्प्राणापानयो रूपम् । तिर्यक्प्रातः । तद्दर्शस्य रूपम् । दार्श्य ह्येतदहः । अन्नव्वैँ चन्द्रमाः । अन्नं प्राणाः ।उभयमेवोपैत्यजामित्वाय ।। 19 ।।
3.2.3.5
तस्मादय सर्वत पवते । हुतस्स्तोको हुतो द्रप्स इत्याह प्रतिष्ठित्यै । हविषोऽस्कन्दाय ।न हि हुत स्वाहाकृत स्कन्दति । दिवि नाको नामाग्निः । तस्य विप्रुषो भागधेयम् । अग्नये बृहते नाकायेत्याह । नाकमेवाग्निं भागधेयेन समर्धयति । स्वाहा द्यावापृथिवीभ्यामित्याह । द्यावापृथिव्योरेवैनत्प्रतिष्ठापयति ।। 20 ।।
3.2.3.6
पवित्रवत्यानयति । अपाञ्चैवौषधीनाञ्च रस ससृजति । अथो ओषधीष्वेव पशून्प्रतिष्ठापयति ।अन्वारभ्य वाचय्यँच्छति । यज्ञस्य धृत्यै । धारयन्नास्ते । धारयन्त इव हि दुहन्ति ।कामधुख्ष इत्याहातृतीयस्यै । त्रय इमे लोकाः । इमानेव लोकान्‌यजमानो दुहे ।। 21 ।।
3.2.3.7
अमूमिति नाम गृह्णाति । भद्रमेवासाङ्कर्मा विष्करोति । सा विश्वायुस्सा विश्वव्यचास्सा विश्वकर्मेत्याह । इयव्वैँ विश्वायुः । अन्तरिख्षव्विँश्वव्यचाः । असौ विश्वकर्मा । इमानेवैताभिर्लोकान्‌ यथापूर्वन्दुहे । अथो यथा प्रदात्रे पुण्यमाशास्ते । एवमेवैना एतदुपस्तौति । तस्मात्प्रादादित्युन्नीय वन्दमाना उपस्तुवन्त पशून्दुहन्ति ।। 22 ।।
3.2.3.8
बहु दुग्धीन्द्राय देवेभ्यो हविरिति वाचव्विँसृजते । यथादेवतमेव प्रसौति । दैव्यस्य च मानुषस्य च व्यावृत्यै । त्रिराह । त्रिषत्या हि देवाः । अवाचय्यँमोऽनन्वारभ्योत्तराः । अपरिमितमेवाव रुन्धे ।न दारुपात्रेण दुह्यात् । अग्निवद्वै दारुपात्रम् । यद्दारुपात्रेण दुह्यात् ।। 23 ।।
3.2.3.9
यातयाम्ना हविषा यजेत । अथो खल्वाहुः । पुरोडाशमुखानि वै हवीषि । नेत इत पुरोडाश हविषो यामोऽस्तीति । काममेव दारुपात्रेण दुह्यात् । शूद्र एव न दुह्यात् । असतो वा एष संभूतः । यच्छूद्रः । अहविरेव तदित्याहुः । यच्छूद्रो दोग्धीति ।। 24 ।।
3.2.3.10
अग्निहोत्रमेव न दुह्याच्छूद्रः । तद्धि नोत्पुनन्ति । यदा खलु वै पवित्रमत्येति । अथ तद्धविरिति । संपृच्यध्वमृतावरीरित्याह । अपाञ्चैवौषधीनाञ्च रस स सृजति । तस्मादपाञ्चौषधीनाञ्च रसमुपजीवामः । मन्द्रा धनस्य सातय इत्याह । पुष्टिमेव यजमाने दधाति । सोमेन त्वातनच्मीन्द्राय दधीत्याह ।। 25 ।।
3.2.3.11
सोममेवैनत्करोति । यो वै सोमं भख्षयित्वा । सव्वँथ्सर सोमन्न पिबति । पुनर्भख्ष्योऽस्य सोमपीथो भवति । सोम खलु वै सान्नाय्यम् । य एवव्विँद्वान्थ्सान्नाय्यं पिबति । अपुनर्भख्ष्योऽस्य सामपीथो भवति । न मृन्मयेनापि दध्यात् । यन्मृन्मयोनापिदध्यात् । पितृदेवत्य स्यात् ।। 26 ।।
3.2.3.12
अयस्पात्रेण वा दारुपात्रेण वाऽपि दधाति । तद्धि सदेवम् । उदन्वद्भवति । आपो वै रख्षोघ्नीः ।रख्षसामपहत्यै । अदस्तमसि विष्णवे त्वेत्याह । यज्ञो वै विष्णुः । यज्ञायैवैनददस्तङ्करोति । विष्णो हव्य रख्षस्वेत्याह गुप्त्यै । अनधस्सादयति । गर्भाणान्धृत्या अप्रपादाय । तस्माद्गर्भा प्रजानामप्रपादुकाः । उपरीव निदधाति । उपरीव हि सुवर्गो लोकः । सुवर्गस्य लोकस्य समष्ट्यै ।। 27 ।।
3.2.3.0
असीत्याह धृत्यै यजमाने दधात्यजामित्वाय स्थापयति दुहे दुहन्ति दुह्याद्दोग्धीति दधीत्याह स्याथ्सादयति पञ्च च ।। 3 ।।
3.2.4.1
कर्मणे वान्देवेभ्यश्शकेयमित्याह शक्त्यै । यज्ञस्य वै सन्ततिमनु प्रजा पशवो यजमानस्य सन्तायन्ते । यज्ञस्य विच्छित्तिमनु प्रजा पशवो यजमानस्य विच्छिद्यन्ते । यज्ञस्य सन्ततिरसि यज्ञस्य त्वा सन्तत्यै स्तृणामि सन्तत्यै त्वा यज्ञस्येत्याहवनीयाथ्सन्तनोति । यजमानस्य प्रजायै पशूना सन्तत्यै । अप प्रणयति । श्रद्धा वा आपः । श्रद्धामेवारभ्य प्रणीय प्रचरति । अप प्रणयति । यज्ञो वा आपः ।। 28 ।।
3.2.4.2
यज्ञमेवारभ्य प्रणीय प्रचरति । अप प्रणयति । वज्रो वा आपः । वज्रमेव भ्रातृव्येभ्य प्रहृत्य प्रणीय प्रचरति । अप प्रणयति । आपो वै रख्षोघ्नीः । रख्षसामपहत्यै । अप प्रणयति । आपो वै देवानां प्रियन्धाम । देवानामेव प्रियन्धाम प्रणीय प्रचरति ।। 29 ।।
3.2.4.3
अप प्रणयति । आपो वै सर्वा देवताः । देवता एवारभ्य प्रणीय प्रचरति । वेषाय त्वेत्याह । वेषाय ह्येनदादत्ते । प्रत्युष्ट रख्ष प्रत्युष्टा अरातय इत्याह । रख्षसामपहत्यै । धूरसीत्याह । एष वै धुर्योऽग्निः । तय्यँदनुपस्पृश्यातीयात् ।। 30 ।।
3.2.4.4
अध्वर्युञ्च यजमानञ्च प्रदहेत् । उपस्पृश्यात्येति । अध्वर्योश्च यजमानस्य चाप्रदाहाय । धूर्व तय्योँस्मान्धूर्वति तन्धूर्व यव्वँयन्धूर्वाम इत्याह । द्वौ वाव पुरुषौ । यञ्चैव धूर्वति । यश़्चैनन्धूर्वति । तावुभौ शुचाऽर्पयति । त्वन्देवानामसि सस्नितमं पप्रितमञ्जुष्टतमं वह्नितमन्देवहूतममित्याह । यथायजुरेवैतत् ।। 31 ।।
3.2.4.5
अह्रुतमसि हविर्धानमित्याहानार्त्यै । दृहस्व मा ह्वारित्याह धृत्यै । मित्रस्य त्वा चख्षुषा प्रेख्ष इत्याह मित्रत्वाय । मा भेर्मा सव्विँक्था मा त्वा हिसिषमित्याहाहिसायै । यद्वै किञ्च वातो नाभि वाति । तथ्सर्वव्वँरुणदेवत्यम् । उरु वातायेत्याह । अवारुणमेवैनत्करोति । देवस्य त्वा सवितु प्रसव इत्याह प्रसूत्यै । अश्विनोर्बाहुभ्यामित्याह ।। 32 ।।
3.2.4.6
अश्विनौ हि देवानामध्वर्यू आस्ताम् । पूष्णो हस्ताभ्यामित्याह यत्यै । अग्नये जुष्टन्निर्वपामीत्याह ।अग्नय एवैनाञ्जुष्टन्निर्वपति । त्रिर्यजुषा । त्रय इमे लोकाः । एषाल्लोँकानामाप्त्यै । तूष्णीञ्चतुर्थम् । अपरिमितमेवावरुन्धे । स एवमेवानुपूर्व हवीषि निर्वपति ।। 33 ।।
3.2.4.7
इदन्देवानामिदमु नस्सहेत्याह व्यावृत्यै । स्फात्यै त्वा नारात्या इत्याह गुप्त्यै । तमसीव वा एषोऽन्तश्चरति । य परीणहि । सुवरभि वि ख्येषव्वैँश्वानरञ्ज्योतिरित्याह । सुवरेवाभि वि पश्यति वैश्वानरञ्ज्योतिः । द्यावापृथिवी हविषि गृहीत उदवेपेताम् । दृहन्तान्दुर्या द्यावापृथिव्योरित्याह । गृहाणान्द्यावापृथिव्योर्धृत्यै । उर्वन्तरिख्षमन्विहीत्याह गत्यै । अदित्यास्त्वोपस्थे सादयामीत्याह । इयव्वाँ अदितिः । अस्या एवैनदुपस्थे सादयति । अग्ने हव्य रख्षस्वेत्याह गुप्त्यै ।। 34 ।।
3.2.4.0
यज्ञो वा आपो धाम प्रणीय प्रचरत्यतीयादेतद्बाहुभ्यामित्याह हवीषि निर्वपति गत्यै चत्वारि च ।। 4 ।।
3.2.5.1
इन्द्रो वृत्रमहन्न् । सोऽपः । अभ्यम्रियत । तासाय्यँन्मेध्यय्यँज्ञिय सदेवमासीत् । तदपोदक्रामत् । ते दर्भा अभवन्न् । यद्दर्भैरप उत्पुनाति । या एव मेध्या यज्ञियास्सदेवा आपः । ताभिरेवैना उत्पुनाति । द्वाभ्यामुत्पुनाति ।। 35 ।।
3.2.5.2
द्विपाद्यजमान प्रतिष्ठित्यै । देवो वस्सवितोत्पुनात्वित्याह । सवितृप्रसूत एवैना उत्पुनाति ।अच्छिद्रेण पवित्रेणेत्याह । असौ वा आदित्योऽच्छिद्रं पवित्रम् । तेनैवैना उत्पुनाति ।वसोस्सूर्यस्य रश्मिभिरित्याह । प्राणा वा आपः । प्राणा वसवः । प्राणा रश्मयः ।। 36 ।।
3.2.5.3
प्राणैरेव प्राणान्थ्सं पृणक्ति । सावित्रियर्चा । सवितृप्रसूतं मे कर्मासदिति । सवितृप्रसूतमेवास्य कर्म भवति । पच्छो गायत्रिया त्रिष्षमृद्धत्वाय । आपो देवीरग्रेपुवो अग्रेगुव इत्याह । रूपमेवासामेतन्महिमानं व्याचष्टे । अग्र इमं यज्ञं नयताग्रे यज्ञपतिमित्याह । अग्र एव यज्ञं नयन्ति । अग्रे यज्ञपतिम् ।। 37 ।।
3.2.5.4
युष्मानिन्द्रोऽवृणीत वृत्रतूर्ये यूयमिन्द्रमवृणीध्वं वृत्रतूर्य इत्याह । वृत्र ह हनिष्यन्निन्द्र आपो वव्रे ।आपो हेन्द्रं वव्रिरे । संज्ञामेवासामेतथ्सामानं व्याचष्टे । प्रोक्षितास्स्थेत्याह । तेनाप प्रोक्षिताः । अग्नये वो जुष्टं प्रोक्षाम्यग्नीषोमाभ्यामित्याह । यथादेवतमेवैनान्प्रोक्षति । त्रि प्रोक्षति । त्र्यावृद्धि यज्ञः ।। 38 ।।
3.2.5.5
अथो रक्षसामपहत्यै । शुन्धध्वं दैव्याय कर्मणे देवयज्याया इत्याह । देवयज्याया एवैनानि शुन्धति । त्रि प्रोक्षति । त्र्यावृद्धि यज्ञः । अथो मेध्यत्वाय । अवधूत रक्षोऽवधूता आरातय इत्याह । रख्षसामपहत्यै । अदित्यास्त्वगसीत्याह । इयव्वाँ अदितिः ।। 39 ।।
3.2.5.6
अस्या एवैनत्त्वचङ्करोति । प्रति त्वा पृथिवी वेत्त्वित्याह प्रतिष्ठित्यै । पुरस्तात्प्रतीचीनग्रीवमुत्तरलोमोपस्तृणाति मेध्यत्वाय । तस्मात्पुरस्तात्प्रत्यञ्च पशवो मेधमुपतिष्ठन्ते । तस्मात्प्रजा मृगं ग्राहुकाः । यज्ञो देवेभ्यो निलायत । कृष्णो रूपं कृत्वा । यत्कृष्णाजिने हविरध्यवहन्ति । यज्ञादेव तद्यज्ञं प्रयुङ्क्ते । हविषोऽस्कन्दाय ।। 40 ।।
3.2.5.7
अधिषवणमसि वानस्पत्यमित्याह । अधिषवणमेवैनत्करोति । प्रति त्वाऽदित्यास्त्वग्वेत्त्वित्याह सयत्वाय । अग्नेस्तनूरसीत्याह । अग्नेर्वा एषा तनूः । यदोषधयः । वाचो विसर्जनमित्याह । यदा हि प्रजा ओषधीनामश्ञन्ति । अथ वाचं विसृजन्ते । देववीतये त्वा गृह्णामीत्याह ।। 41 ।।
3.2.5.8
देवताभिरेवैनथ्समर्धयति । अद्रिरसि वानस्पत्य इत्याह । ग्रावाणमेवैनत्करोति । स इदं देवेभ्यो हव्य सुशमि शमिष्वेत्याह शान्त्यै । हविष्कृदेहीत्याह । य एव देवाना हविष्कृतः । तान्‌ ह्वयति । त्रिर्ह्वयति । त्रिषत्या हि देवाः । इषमावदोर्जमावदेत्याह ।। 42 ।।
3.2.5.9
इषमेवोर्जं यजमाने दधाति । द्युमद्वदत वय संघातं जेष्मेत्याह भ्रातृव्याभिभूत्यै । मनोश्श्रद्धादेवस्य यजमानस्यासुरघ्नी वाक् । यज्ञायुधेषु प्रविष्टाऽऽसीत् । तेऽसुरा यावन्तो यज्ञायुधानामुद्वदतामुपाशृण्वन्न् । ते पराभवन्न् । तस्माथ्स्वानां मध्येऽवसाय यजेत । यावन्तोऽस्य भ्रातृव्या यज्ञायुधानामुद्वदतामुपशृण्वन्ति । ते परा भवन्ति । उच्चैस्समाहन्त वा आह विजित्यै ।। 43 ।।
3.2.5.10
वृङ्क्त एषामिन्द्रियव्वीँर्यम् । श्रेष्ठ एषां भवति । वऱ्षवृद्धमसि प्रति त्वा वऱ्षवृद्धव्वेँत्त्वित्याह । वऱ्षवृद्धा वा ओषधयः । वऱ्षवृद्धा इषीकास्समृद्ध्यै । यज्ञ रख्षास्यनु प्राविशन्न् । तान्यस्ना पशुभ्यो निरवादयन्त । तुषैरोषधीभ्यः । परापूत रख्ष परापूता अरातय इत्याह । रख्षसामपहत्यै ।। 44 ।।
3.2.5.11
रख्षसां भागोऽसीत्याह । तुषैरेव रख्षासि निरवदयते । अप उपस्पृशति मेध्यत्वाय ।वायुर्वो विविनक्त्वित्याह । पवित्रव्वैँ वायुः । पुनात्येवैनान् । अन्तरिख्षादिव वा एते प्रस्कन्दन्ति । ये शूर्पात् । देवो वस्सविता हिरण्यपाणि प्रतिगृह्णात्वित्याह प्रतिष्ठित्यै । हविषोऽस्कन्दाय । त्रिष्फलीकर्तवा आह । त्र्यावृद्धि यज्ञः । अथो मेध्यत्वाय ।। 45 ।।
3.2.5.0
द्वाभ्यामुत्पुनाति रश्मयो नयन्त्यग्रे यज्ञपतिय्यँज्ञोऽदितिरस्कन्दाय गृह्णामीत्याह वदेत्याह विजित्याअपहत्या अस्कन्दाय त्रीणि च ।। 5 ।।
3.2.6.1
अवधूत रख्षोऽवधूता अरातय इत्याह । रख्षसामपहत्यै । अदित्यास्त्वगसीत्याह । इयव्वाँ अदितिः । अस्या एवैनत्त्वचङ्करोति । प्रति त्वा पृथिवी वेत्त्वित्याह प्रतिष्ठित्यै । पुरस्तात्प्रतीचीनग्रीवमुत्तरलोमोपस्तृणाति मेध्यत्वाय । तस्मात्पुरस्तात्प्रत्यञ्च पशवो मेधमुपतिष्ठन्ते । तस्मात्प्रजा मृगं ग्राहुकाः । यज्ञो देवेभ्यो निलायत ।। 46 ।।
3.2.6.2
कृष्णो रूपं कृत्वा । यत्कृष्णाजिने हविरधिपिनष्टि । यज्ञादेव तद्यज्ञं प्रयुङ्क्ते । हविषोऽस्कन्दाय । द्यावापृथिवी सहास्ताम् । ते शम्यामात्रमेकमहर्व्यैता शम्यामात्रमेकमहः । दिवस्स्कम्भनिरसि प्रति त्वाऽदित्यास्त्वग्वेत्त्वित्याह । द्यावापृथिव्योर्वीत्यै । धिषणाऽसि पर्वत्या प्रति त्वा दिवस्स्कम्भनिर्वेत्त्वित्याह । द्यावापृथिव्योर्विधृत्यै ।। 47 ।।
3.2.6.3
धिषणाऽसि पार्वतेयी प्रति त्वा पर्वतिर्वेत्त्वित्याह । द्यावापृथिव्योर्धृत्यै । देवस्य त्वा सवितु प्रसव इत्याह प्रसूत्यै । अश्विनोर्बाहुभ्यामित्याह । अश्विनौ हि देवानामध्वर्यू आस्ताम् । पूष्णो हस्ताभ्यामित्याह यत्त्ये । अधिवपामीत्याह । यथादेवतमेवैनानधि वपति । धान्यमसि धिनुहि देवानित्याह । एतस्य यजुषो वीर्येण ।। 48 ।।
3.2.6.4
यावदेका देवता कामयते यावदेका । तावदाहुति प्रथते । न हि तदस्ति । यत्तावदेव स्यात् । यावज्जुहोति । प्राणाय त्वाऽपानाय त्वेत्याह । प्राणानेव यजमाने दधाति । दीर्घामनु प्रसितिमायुषे धामित्याह । आयुरेवास्मिन्दधाति । अन्तरिक्षादिव वा एतानि प्रस्कन्दन्ति । यानि दृषदः । देवो वस्सविता हिरण्यपाणि प्रतिगृह्णात्वित्याह प्रतिष्ठित्यै । हविषोऽस्कन्दाय । असव्वँपन्ती पिषाणूनि कुरुतादित्याह मेध्यत्वाय ।। 49 ।।
3.2.6.0
निलायत विधृत्यै वीर्येण स्कन्दन्ति चत्वारि च ।। 6 ।।
3.2.7.1
धृष्टिरसि ब्रह्म यच्छेत्याह धृत्यै । अपाग्नेऽग्निमामादं जहि निष्क्रव्याद सेधा देवयजं वहेत्याह ।य एवामात्क्रव्यात् । तमपहत्य । मेध्येऽग्नौ कपालमुपदधाति । निर्दग्ध रक्षो निर्दग्धा अरातय इत्याह । रक्षास्येव निर्दहति । अग्निवत्युपदधाति । अस्मिन्नेव लोके ज्योतिर्धत्ते । अङ्गारमधि वर्तयति ।। 50 ।।
3.2.7.2
अन्तरिक्ष एव ज्योतिर्धत्ते । आदित्यमेवामुष्मिल्लोँके ज्योतिर्धत्ते । ज्योतिष्मन्तोऽस्मा इमे लोका भवन्ति । य एवं वेद । ध्रुवमसि पृथिवीं दृहेत्याह । पृथिवीमेवैतेन दृहति । धर्त्रमस्यन्तरिक्षं दृहेत्याह । अन्तरिक्षमेवैतेन दृहति । धरुणमसि दिवं दृहेत्याह । दिवमेवैतेन दृहति ।। 51 ।।
3.2.7.3
धर्मासि दिशो दृहेत्याह । दिश एवैतेन दृहति । इमानेवैतैर्लोकान्दृहति । दृहन्तेऽस्माइमे लोका प्रजया पशुभिः । य एवं वेद । त्रीण्यग्रे कपालान्युपदधाति । त्रय इमे लोकाः । एषां लोकानामाप्त्यै । एकमग्रे कपालमुप दधाति । एकं वा अग्रे कपालं पुरुषस्य संभवति ।। 52 ।।
3.2.7.4
अथ द्वे । अथ त्रीणि । अथ चत्वारि । अथाष्टौ । तस्मादष्टाकपालं पुरुषस्य शिरः । यदेवं कपालान्युपदधाति । यज्ञो वै प्रजापतिः । यज्ञमेव प्रजापति सस्करोति । आत्मानमेव तथ्सस्करोति । त सस्कृतमात्मानम् ।। 53 ।।
3.2.7.5
अमुष्मिल्लोँकेऽनु परैति । यदष्टावुपदधाति । गायत्रिया तथ्संमितम् । यन्नव ।त्रिवृता तत् । यद्दश । विराजा तत् । यदेकादश । त्रिष्टुभा तत् । यद्द्वादश ।। 54 ।।
3.2.7.6
जगत्या तत् । छन्दस्संमितानि स उपदधत्कपालानि । इमाल्लोँकाननुपूर्वन्दिशो विधृत्यै दृहति । अथायु प्राणान्प्रजां पशून् यजमाने दधाति । सजातानस्मा अभितो बहुलान्करोति । चितस्स्थेत्याह । यथायजुरेवैतत् । भृगूणामङ्गिरसान्तपसा तप्यध्वमित्याह । देवतानामेवैनानि तपसा तपति । तानि ततस्सस्थिते । यानि घर्मे कपालान्युपचिन्वन्ति वेधस इति चतुष्पदयर्चा वि मुञ्चति । चतुष्पाद पशवः । पशुष्वेवोपरिष्टात्प्रति तिष्ठति ।। 55 ।।
3.2.7.0
वर्तयति दिवमेवैतेन दृहति सम्भवति त सस्कृतमात्मानन्द्वादश सस्थिते त्रीणि च ।। 7 ।।
3.2.8.1
देवस्य त्वा सवितु प्रसव इत्याह प्रसूत्यै । अश्विनोर्बाहुभ्यामित्याह । अश्विनौ हि देवानामध्वर्यू आस्ताम् । पूष्णो हस्ताभ्यामित्याह यत्यै । सव्वँपामीत्याह । यथादेवतमेवैनानि सव्वँपति । समापो अद्भिरग्मत समोषधयो रसेनेत्याह । आपो वा ओषधीर्जिन्वन्ति । ओषधयोऽपो जिन्वन्ति । अन्या वा एतासामन्या जिन्वन्ति ।। 56 ।।
3.2.8.2
तस्मादेवमाह । स रेवतीर्जगतीभिर्मधुमतीर्मधुमतीभिस्सृज्यध्वमित्याह । आपो वै रेवतीः । पशवो जगतीः । ओषधयो मधुमतीः । आप ओषधी पशून् । तानेवास्मा एकधा ससृज्य । मधुमत करोति । अद्भ्य परि प्रजातास्स्थ समद्भि पृच्यध्वमिति पर्याप्लावयति । यथा सुवृष्ट इमामनुविसृत्य ।। 57 ।।
3.2.8.3
आप ओषधीर्महयन्ति । तादृगेव तत् । जनयत्यै त्वा संयौमीत्याह । प्रजा एवैतेन दाधार ।अग्नये त्वाऽग्नीषोमाभ्यामित्याह व्यावृत्त्यै । मखस्य शिरोऽसीत्याह । यज्ञो वै मखः । तस्यैतच्छिरः । यत्पुरोडाशः । तस्मादेवमाह ।। 58 ।।
3.2.8.4
घर्मोऽसि विश्वायुरित्याह । विश्वमेवायुर्यजमाने दधाति । उरु प्रथस्वोरु ते यज्ञपति प्रथतामित्याह ।यजमानमेव प्रजया पशुभि प्रथयति । त्वचं गृह्णीष्वेत्याह । सर्वमेवैन सतनुं करोति । अथाप आनीय परिमार्ष्टि । मास एव तत्त्वचं दधाति । तस्मात्त्वचा मासं छन्नम् । घर्मो वा एषोऽशान्तः ।।59।।
3.2.8.5
अर्धमासेऽर्धमासे प्रवृज्यते । यत्पुरोडाशः । स ईश्वरो यजमान शुचा प्रदहः । पर्यग्नि करोति । पशुमेवैनमकः । शान्त्या अप्रदाहाय । त्रि पर्यग्नि करोति । त्र्यावृद्धि यज्ञः । अथो रक्षसामपहत्यै । अन्तरित रक्षोऽन्तरिता अरातय इत्याह ।। 60 ।।
3.2.8.6
रक्षसामन्तऱ्हित्यै । पुरोडाशं वा अधिश्रित रक्षास्यजिघासन्न् । दिवि नाको नामाग्नी रक्षोहा ।स एवास्माद्रक्षास्यपाहन्न् । देवस्त्वा सविता श्रपयत्वित्याह । सवितृप्रसूत एवैन श्रपयति ।वऱ्षिष्ठे अधि नाक इत्याह । रक्षसामपहत्यै । अग्निस्ते तनुवं माऽतिधागित्याहाऽनतिदाहाय ।अग्ने हव्य रक्षस्वेत्याह गुप्त्यै ।। 61 ।।
3.2.8.7
अविदहन्तः श्रपयतेति वाचं विसृजते । यज्ञमेव हवीष्यभिव्याहृत्य प्रतनुते । पुरोरुचमविदाहाय शृत्त्यै करोति । मस्तिष्को वै पुरोडाशः । तय्यँन्नाभि वासयेत् । आविर्मस्तिष्कस्स्यात् । अभिवासयति । तस्माद्गुहा मस्तिष्कः । भस्मनाऽभिवासयति । तस्मान्मासेनास्थि छन्नम् ।। 62 ।।
3.2.8.8
वेदेनाभिवासयति । तस्मात्केशैश्शिरश्छन्नम् । अखलतिभावुको भवति । य एवव्वेँद । पशोर्वै प्रतिमा पुरोडाशः । स नायजुष्कमभिवास्यः । वृथेव स्यात् । ईश्वरा यजमानस्य पशव प्रमेतोः । सं ब्रह्मणा पृच्यस्वेत्याह । प्राणा वै ब्रह्म ।। 63 ।।
3.2.8.9
प्राणा पशवः । प्राणैरेव पशून्थ्संपृणक्ति । न प्रमायुका भवन्ति । यजमानो वै पुरोडाशः ।प्रजा पशव पुरीषम् । यदेवमभिघारयति । यजमानमेव प्रजया पशुभिस्समर्धयति । देवा वै हविर्भृत्वाऽब्रुवन्न् । कस्मिन्निदं म्रक्ष्यामह इति । सोऽग्निरब्रवीत् ।। 64 ।।
3.2.8.10
मयि तनूस्सं निधध्वम् । अहं वस्तं जनयिष्यामि । यस्मिन्म्रक्ष्यध्व इति । ते देवा अग्नौ तनूस्संन्यदधत । तस्मादाहुः । अग्निस्सर्वा देवता इति । सोऽङ्गारेणापः । अभ्यपातयत् । तत एकतोऽजायत । स द्वितीयमभ्यपातयत् ।। 65 ।।
3.2.8.11
ततो द्वितोऽजायत । स तृतीयमभ्यपातयत् । ततस्त्रितोऽजायत । यदद्भ्योऽजायन्त । तदाप्यानामाप्यत्वम् । यदात्मभ्योऽजायन्त । तदात्म्यानामात्म्यत्वम् । ते देवा आप्येष्वमृजत । आप्या अमृजत सूर्याभ्युदिते । सूर्याभ्युदितस्सूर्याभिनिम्रुक्ते ।। 66 ।।
3.2.8.12
सूर्याभिनिम्रुक्त कुनखिनि । कुनखी श्यावदति । श्यावदन्नग्रदिधिषौ । अग्रदिधिषु परिवित्ते ।परिवित्तो वीरहणि । वीरहा ब्रह्महणि । तद्ब्रह्महणं नात्यच्यवत । अन्तर्वेदि निनयत्यवरुध्यै ।उल्मुकेनाभि गृह्णाति शृतत्वाय । शृतकामा इव हि देवाः ।। 67 ।।
3.2.8.0
अन्या जिन्वन्त्यनु विसृत्यैवमाहाशान्त आह गुप्त्यै छन्नं ब्रह्माब्रवीद्द्वितीयमभ्यपातयथ्सूर्याभिनिम्रुक्ते देवाः ।। 8 ।।
3.2.9.1
देवस्य त्वा सवितु प्रसव इति स्फ्यमादत्ते प्रसूत्यै । अश्विनोर्बाहुभ्यामित्याह । अश्विनौ हि देवानामध्वर्यू आस्ताम् । पूष्णो हस्ताभ्यामित्याह यत्यै । आदद इन्द्रस्य बाहुरसि दक्षिण इत्याह । इन्द्रियमेव यजमाने दधाति । सहस्रभृष्टिश्शततेजा इत्याह । रूपमेवास्यैतन्महिमानं व्याचष्टे । वायुरसि तिग्मतेजा इत्याह । तेजो वै वायुः ।। 68 ।।
3.2.9.2
तेज एवास्मिन्दधाति । विषाद्वै नामासुर आसीत् । सोऽबिभेत् । यज्ञेन मा देवा अभिभविष्यन्तीति । स पृथिवीमभ्यवमीत् । सा मेध्याऽभवत् । अथो यदिन्द्रो वृत्रमहन्न् । तस्य लोहितं पृथिवीमनु व्यधावत् । सा मेध्याऽभवत् । पृथिवि देवयजनीत्याह ।। 69 ।।
3.2.9.3
मेध्यामेवैनां देवयजनीं करोति । ओषध्यास्ते मूलं मा हिसिषमित्याह । ओषधीनामहिसायै ।व्रजं गच्छ गोस्थानमित्याह । छन्दासि वै व्रजो गोस्थानः । छन्दास्येवास्मै व्रजं गोस्थानं करोति ।वऱ्षतु ते द्यौरित्याह । वृष्टिर्वै द्यौः । वृष्टिमेवाव रुन्धे । बधान देव सवित परमस्यां परावतीत्याह ।। 70 ।।
3.2.9.4
द्वौ वाव पुरुषौ । यं चैव द्वेष्टि । यश्चैनं द्वेष्टि । तावुभौ बध्नाति परमस्यां परावति शतेन पाशैः ।योऽस्मान्द्वेष्टि यं च वयं द्विष्मस्तमतो मा मौगित्याहानिम्रुक्त्ये । अररुर्वै नामासुर आसीत् ।स पृथिव्यामुपम्लुप्तोऽशयत् । तं देवा अपहतोऽररु पृथिव्या इति पृथिव्या अपाघ्नन्न् । भ्रातृव्यो वा अररुः । अपहतोऽररु पृथिव्या इति यदाह ।। 71 ।।
3.2.9.5
भ्रातृव्यमेव पृथिव्या अपहन्ति । तेऽमन्यन्त । दिवव्वाँ अयमित पतिष्यतीति । तमररुस्ते दिवं माऽस्कानिति दिवपर्यबाधन्त । भ्रातृव्यो वा अररुः । अररुस्ते दिवं मा स्कानिति यदाह । भ्रातृव्यमेव दिव परिबाधते । स्तम्बयजुर्‌हरति । पृथिव्या एव भ्रातृव्यमपहन्ति । द्वितीय हरति ।। 72 ।।
3.2.9.6
अन्तरिक्षादेवैनमपहन्ति । तृतीय हरति । दिव एवैनमपहन्ति । तूष्णीं चतुर्थ हरति । अपरिमितादेवैनमपहन्ति । असुराणाव्वाँ इयमग्र आसीत् । यावदासीन परापश्यति । तावद्देवानाम् । ते देवा अब्रुवन्न् । अस्त्वेव नोऽस्यामपीति ।। 73 ।।
3.2.9.7
क्यन्नो दास्यथेति । यावथ्स्वयं परिगृह्णीथेति । ते वसवस्त्वेति दक्षिणत पर्यगृह्णन्न् ।रुद्रास्त्वेति पश्चात् । आदित्यास्त्वेत्युत्तरतः । तेऽग्निना प्राञ्चोऽजयन्न् । वसुभिर्दक्षिणा ।रुद्रै प्रत्यञ्चः । आदित्यैरुदञ्चः । यस्यैवं विदुषो वेदिं परिगृह्णन्ति ।। 74 ।।
3.2.9.8
भवत्यात्मना । पराऽस्य भ्रातृव्यो भवति । देवस्य सवितुस्सव इत्याह प्रसूत्यै । कर्म कृण्वन्ति वेधस इत्याह । इषित हि कर्म क्रियते । पृथिव्यै मेध्यं चामेध्यं च व्युदक्रामताम् । प्राचीनमुदीचीनं मेध्यम् । प्रतीचीनं दक्षिणाऽमेध्यम् । प्राचीमुदीचीं प्रवणां करोति । मेध्यामेवैनां देवयजनीं करोति ।। 75 ।।
3.2.9.9
प्राञ्चौ वेद्यसावुन्नयति । आहवनीयस्य परिगृहीत्यै । प्रतीची श्रोणी । गार्हपत्यस्य परिगृहीत्यै । अथो मिथुनत्वाय । उद्धन्ति । यदेवास्या अमेध्यम् । तदपहन्ति । उद्धन्ति । तस्मादोषधय पराभवन्ति ।। 76 ।।
3.2.9.10
मूलं छिनत्ति । भ्रातृव्यस्यैव मूलं छिनत्ति । मूलव्वाँ अतितिष्ठद्रक्षास्यनूत्पिपते । यद्धस्तेन छिन्द्यात् । कुनखिनी प्रजास्स्युः । स्फ्येन छिनत्ति । वज्रो वै स्फ्यः । वज्रेणैव यज्ञाद्रक्षास्यपहन्ति । पितृदेवत्याऽतिखाता । इयतीं खनति ।। 77 ।।
3.2.9.11
प्रजापतिना यज्ञमुखेन संमिताम् । वेदिर्देवेभ्यो निलायत । तां चतुरङ्गुलेऽन्वविन्दन्न् । तस्माच्चतुरङ्गुलं खेया । चतुरङ्गुलं खनति । चतुरङ्गुले ह्योषधय प्रतितिष्ठन्ति । आ प्रतिष्ठायै खनति । यजमानमेव प्रतिष्ठां गमयति । दक्षिणतो वऱ्षीयसीं करोति । देवयजनस्यैव रूपमकः ।। 78 ।।
3.2.9.12
पुरीषवतीं करोति । प्रजा वै पशव पुरीषम् । प्रजयैवैनं पशुभि पुरीषवन्तं करोति । उत्तरं परिग्राहं परिगृह्णाति । एतावती वै पृथिवी । यावती वेदिः । तस्या एतावत एव भ्रातृव्यं निर्भज्य । आत्मन उत्तरं परिग्राहं परिगृह्णाति । ऋतमस्यृतसदनमस्यृतश्रीरसीत्याह । यथायजुरेवैतत् ।। 79 ।।
3.2.9.13
क्रूरमिव वा एतत्करोति । यद्वेदिं करोति । धा असि स्वधा असीति योयुप्यते शान्त्यै । उर्वी चासि वस्वी चासीत्याह । उर्वीमेवैनाव्वँस्वीं करोति । पुरा क्रूरस्य विसृपो विरप्शिन्नित्याह मेध्यत्वाय । उदादाय पृथिवीं जीरदानुर्यामैरयञ्चन्द्रमसि स्वधाभिरित्याह । यदेवास्या अमेध्यम् । तदपहत्य । मेध्यां देवयजनीं कृत्वा ।। 80 ।।
3.2.9.14
यददश्चन्द्रमसि मेध्यम् । तदस्यामेरयति । तां धीरासो अनुदृश्य यजन्त इत्याहानुख्यात्यै ।प्रोक्षणीरा सादय । इध्माबऱ्हिरुपसादय । स्रुवं च स्रुचश्च संमृड्ढि । पत्नी संनह्य ।आज्येनोदेहीत्याहानुपूर्वतायै । प्रोक्षणीरा सादयति । आपो वै रक्षोघ्नीः ।। 81 ।।
3.2.9.15
रक्षसामपहत्यै । स्फ्यस्य वर्त्मन्थ्सादयति । यज्ञस्य संतत्यै । उवाच हासितो दैवलः ।एतावतीर्वा अमुष्मिल्लोँक आप आसन्न् । यावती प्रोक्षणीरिति । तस्माद्बह्वीरासाद्याः ।स्फ्यमुदस्यन्न् । यं द्विष्यात्तं ध्यायेत् । शुचैवैनमर्पयति ।। 82 ।।
3.2.9.0
वै वायुराह परावतीत्याहाह द्वितीय हरतीति परिगृह्णन्ति देवयजनीं करोति भवन्ति खनत्यकरेतत्कृत्वा रक्षोघ्नीरर्पयति ।। 9 ।।
3.2.10.1
वज्रो वै स्फ्यः । यदन्वञ्चं धारयेत् । वज्रेऽध्वर्युः क्षण्वीत । पुरस्तात्तिर्यञ्चं धारयति ।वज्रो वै स्फ्यः । वज्रेणैव यज्ञस्य दक्षिणतो रक्षास्यपहन्ति । अग्निभ्यां प्राचश्च प्रतीचश्च ।स्फ्येनोदीचश्चाधराचश्च । स्फ्येन वा एष वज्रेणास्यै पाप्मानं भ्रातृव्यमपहत्य । उत्करेऽधि प्रवृश्चति ।। 83 ।।
3.2.10.2
यथोपधाय वृश्चन्त्येवम् । हस्तावव नेनिक्ते । आत्मानमेव पवयते । स्फ्यं प्रक्षालयति मेध्यत्वाय ।अथो पाप्मन एव भ्रातृव्यस्य न्यङ्गं छिनत्ति । इध्माबऱ्हिरुपसादयति युक्त्यै । यज्ञस्य मिथुनत्वाय । अथो पुरोरुचमेवैतां दधाति । उत्तरस्य कर्मणोऽनुख्यात्यै । न पुरस्तात्प्रत्यगुपसादयेत् ।। 84 ।।
3.2.10.3
यत्पुरस्तात्प्रत्यगुपसादयेत् । अन्यत्राहुतिपथादिध्मं प्रतिपादयेत् । प्रजा वै बर्हिः । अपराध्नुयाद्बर्हिषा प्रजानां प्रजननम् । पश्चात्प्रागुपसादयति । आहुतिपथेनेध्मं प्रतिपादयति । संप्रत्येव बर्हिषा प्रजानां प्रजननमुपैति । दक्षिणमिध्मम् । उत्तरं बर्हिः । आत्मा वा इध्मः । प्रजा बर्हिः । प्रजा ह्यात्मन उत्तरतरा तीर्थे । ततो मेधमुपनीय । यथादेवतमेवैनत्प्रतिष्ठापयति । प्रतितिष्ठति प्रजया पशुभिर्यजमानः ।। 85 ।।
3.2.10.0
वृश्चति सादयेदिध्म पञ्च च ।। 10 ।।
3.2.0.0
तृतीयस्यां देवस्याश्वपऱ्शुं यो वै पूर्वेद्यु कर्मणे वामिन्द्रो वृत्रमहन्थ्सोऽपोऽवधूतन्धृष्टिर्देवस्येत्याहसव्वँपामि देवस्य स्फ्यमा ददे वज्रो वै स्फ्यो दश ।। 10 ।। तृतीयस्यां यज्ञस्यानतिरेकाय पवित्रवत्यध्वर्युं चाधिषवणमस्यन्तरिक्ष एव रक्षसामन्तऱ्हित्यै द्वौ वाव पुरुषौ यददश्चन्द्रमसि मेध्यं पञ्चाशीतिः ।। 85 ।। तृतीयस्याय्यँजमानः  ।। हरिःओम् ।। श्रीकृष्णार्पणमस्तु । कृष्णयजुर्ब्राह्मणे तृतीयाष्टके द्वितीयप्रपाठकस्समाप्तः ।।