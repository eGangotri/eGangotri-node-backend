 अथ तृतीय पटलस्य प्रथम खण्ड

---------------

आप्लवने पुरस्तादाचार्यकुलस्य परिवृत आस्ते ।।३.१.१।।

’तयोराप्लवनं पूर्वम्‌’इत्युक्तमिदानीं पुरुषस्योच्यते । आप्लवनं स्नानम्‌ । अत्र कर्त्रन्तरानिर्देशेन स्वयमेव सर्वं कुर्यात्‌ । आचार्यगृहस्याग्रे भागे प्रावृते देशे उदगग्रेषूपविशेत्‌ ।।३.१.१।।

उदङ्‌मुख आचार्य प्रागग्रेषु ।।३.१.२।।

तस्य दक्षिणत उपविशेत्‌ ।।३.१.२।।

एवं ब्रह्मवर्चसकाम ।।३.१.३।।

नित्ये कामोपबन्धोऽयम्‌ ।।३.१.३।।

गोष्ठे पशुकाम ।।३.१.४।।

स्पष्टम्‌ ।।३.१.४।।

सभायां यशस्काम ।।३.१.५।।

ब्रह्मस्थाने ।।३.१.५।।

सर्वौषधेनाप फाणयेत्‌ ।।३.१.६।।

सर्वैरोषधिफलैर्यथालाभं संयोज्याग्निनाऽम फाणयेत्‌ तापयोत्‌ य कश्चित्‌ ।।३.१.६।।

सुरभिभिश्च ।।३.१.७।।

सुगन्धिभिश्च संयोजयेदप ।।३.१.७।।

ताभिश्शीतोष्णाभिराचार्योऽभिषिञ्चेत्‌ ।।३.१.८।।

तप्ताभिश्शीतोदकसंयुक्ताभिश्शिष्यमूर्धन्यवसिञ्चेद्वक्ष्यमाणप्रकारेण ।।३.१.८।।

स्वयं वा मन्त्राभिवादात्‌ ।।३.१.९।।

मामिति मन्त्रलिङ्‌गात्‌ ।।३.१.९।।

उभावित्येके तेनेममित्याचार्यो ब्रूयात्‌ ।।३.१.१०।।

’तेनाहं मामभिषिञ्चामि’इत्यत्र ’तेनेममभिषिञ्चामि’इति ।।३.१.१०।।

ये अप्स्वित्यपामञ्जलिमवसिञ्चेत्‌ ।।३.१.११।।

उपनयनवदन्य पूरयेत्‌ भूमाववाञ्चं सिञ्चेदभिषेक्ता ।।३.१.११।।

यदपामिति च ।। तूष्णीं च ।।३.१.१२,१३।।

स्पष्टे ।।३.१.१२,१३।।

यो रोचन इति गृह्यात्मानमभिषिञ्चेत्‌ ।।३.१.१४।।

पूर्ववदञ्जलिना पूर्णं गृहीत्वा । गृह्येत्यसमासेऽपि बहुलवचनात्‌ ल्यप्‌ कृतोऽस्य बहुविषयत्वं द्योतयितुम्‌ । अतो गृहीत्वा गृहीत्वाऽभिषेक । आत्मानमिति शिष्योपलक्षणार्थं, अत्राचार्येऽपि शिष्यमेवाभिषिञ्चेत्‌ ।।३.१.१४।।

येन स्त्रियमिति च ।। तूष्णीं च ।।३.१.१५,१६।।

स्पष्टे ।।३.१.१५,१६।।

उद्यन्नित्यादित्यमुपतिष्ठेत्‌ ।।३.१.१७।।

अनार्द्रेण वस्त्रेण परिधायाचम्योदगग्रेषु स्थित उपतिष्ठेच्छिष्य।।३.१.१७।।

समस्येद्वा ।।३.१.१८।।

’प्रातर्यावभिरस्थात्‌ सान्तपनेभिरस्थात्‌ सायंयावभिरस्थात्‌ दशसनिरसि शतसनिरसि सहस्रसनिरसि दशसनिं मा कुरु शतसनिं मा कुरु सहस्रसनिं मा कुरु’इति समास ।।३.१.१८।।

विहरन्ननुसंहरेच्चक्षुरसीति ।।३.१.१९।।

यथापाठं ब्रूवन्‌’आविश’इत्येषामनन्तरं ’चक्षुरसि’इत्यादि त्रिरनुषज्य ब्रूयात्‌ ।।३.१.१९।।

उदुत्तममिति मेखलामवमुञ्चेत्‌ ।।२०।। प्राश्यवापयेच्छिखावर्जं केशश्मश्रुलोमनखानि ।।२१।।

स्पष्टे ।।३.१.२०,२१।।

अलंकृतोऽहतवाससा श्रीरिति स्रजं प्रतिमुञ्चेत्‌ ।।३.१.२२।।

द्वे नववस्त्रे परिधाय स्रजं वलयाकृतिं कृत्वा शिरसि प्रतिमुञ्चेत्‌ ।।३.१.२२।।

नेत््रयौ स्थ इत्युपानहौ ।।३.१.२३।।

पादयो प्रतिमुञ्चेत्‌ ।।३.१.२३।।

वैणवं दण्डमादध्यात्‌ गन्धर्वोऽसीति ।।३.१.२४।।

स्मृत्युक्तलक्षणं दण्डं गृह्णीयादित्यर्थ ।।३.१.२४।।

उपेत्याचार्यं परिषदं प्रेक्षेद्यक्षमिवेति ।।३.१.२५।।

आचार्यसमीपं गत्वा संसदं पश्येन्मन्त्रेण ।।३.१.२५।।

उपविशेयौष्ठापिधान्ति मुख्यान्‌ प्राणानभिमृशेत्‌ ।।३.१.२६।।

दर्भेषूपविश्य चक्षुषी श्रोत्रे नासिके चाभिमृशेन्मन्त्रेण ।।३.१.२६।।

गोयुक्तं रथमालभेत्‌ वनस्पत इति।। आस्थाता त इत्यारोहेत्‌ ।। पारचीं प्रयायोदीचीं वा प्रदक्षिणमावर्तयेत्‌ ।।३.१.२७-२९।।

स्पष्टानि ।।३.१.२७-२९।।

प्रत्यागतायार्घ्यमित्येके ।।३.१.३०।।

प्रत्यागताय मधुपर्कं दद्यादाचार्य ।।

उक्तमाप्लनं, अत ऊर्ध्वं स्नातकस्य कृतविवाहस्याकृत विवाहस्य च साधारणधर्मानाह--

वृद्धशीली स्यादत ऊर्ध्वम्‌ ।।३.१.३१।।

दर्पादिपरिवर्जक इत्यर्थ ।।३.१.३१।।

नाजतलोम्योपहामिच्छेत्‌ ।।३.१.३२।।

विवाहादूर्ध्वं मैथुनप्रसक्तौ अजातलोम्या असमर्थया मैथुनं तदर्थां चेष्टां च न कुर्यादित्यर्थ ।।३.१.३२।।

नायुग्व्या ।।३.१.३३।।

अस्वास्थ्येनाशक्त्यादिनाऽयोग्ययोपहासं नेच्छेत्‌ पीडाहेतुत्वात्‌ तस्या।।३.१.३३।।

न रजस्वलया ।।३.१.३४।।

स्वभार्यया आस्नानात्‌ ।।३.१.३४।।

न समानर्ष्या ।।३.१.३५।।

समानार्षेययाऽर्थाद्विवाहस्यापि प्रतिषेध ।।३.१.३५।।

अपरया द्वारा प्रपन्नद्वि पक्वपर्युषितानि नाश्नीयात्‌ ।।३.१.३६।।

यच्च कुद्वारप्रवोशितं यच्च योग्यमेव द्रव्यं पक्वमेव पुन पच्यते । ब्रीहिमूलफलादेस्तु संस्कारार्थं द्विपक्वस्याप्रतिषेध । यच्च पक्वमुषकालमत्येति तन्न भुञ्जीत ।।३.१.३६।।

अन्यत्र शाकमांसयवपिष्टविकोरेभ्य ।।३.१.३७।।

द्विपक्वपर्युषितयोरभ्यनुज्ञा ।।३.१.३७।।

पायसाच्च ।।३.१.३८।।

अन्यत्रेत्यनुवर्तते । चकार पयोविकाराणां च संग्रहार्थ ।।३.१.३८।।

फलप्रचयनोदपानावेक्षणवर्षातिधावनोपानत्स्वयंहरणानि न कुर्यात्‌ ।।३.१.३९।।

उत्पत्तिस्थाने प्रकीर्णानां फलानां सङ्‌घीकरणं प्रचयनम्‌ । कूपादाववाङ्‌मुखनिरीक्षणम्‌ । वर्षाति सति तद्देशाद्धावनम्‌ । स्वयोरुपानहोर्हस्तादिना धारणम्‌ । रज्ज्वादिव्यावधाने न दोष ।।३.१.३९।।

नागन्धां स्रजं धारयन्न चेद्धिरण्यस्रक्‌ ।।३.१.४०।।

स्पष्टम्‌ ।।३.१.४०।।

भद्रमिति न वृथा व्याहरेत्‌ ।।३.१.४१।।

भद्रमित्यकारणान्न वदेत्‌ । उक्ता नियमा ।।३.१.४१।।

पुष्टिकामो गा प्रकालयेतेमा म इति ।।३.१.४२।।

पशुवृद्धिकाम प्रातर्गृहान्निर्गमयेत्‌ ।।३.१.४२।।

प्रत्यागता इमा मधुमतीरिति ।।३.१.४३।।

सायं प्रयागता अभिमन्त्रयेतेत्ययमेक कल्प ।।३.१.४३।।

अथापर--

पुष्टिकाम एव प्रथमजातस्य वत्सस्य प्राङ्‌मातु प्रलेहनाल्ललाटमुल्लिह्य निगिरेत्‌ गवामिति ।।३.१.४४।।

संवत्सरे पूर्वं जातस्य ।।३.१.४४।।

संप्रजातासु गोष्ठे निशायां विलयनं जुहुयात्‌ संग्रहणेति ।।३.१.४५।।

सर्वासु संप्रजातासु सायमाहुत्यनन्तरमाज्यतन्त्रेण । अयमप्येक कल्प ।।३.१.४५।।

अथापर पुष्टिकामस्यैव--

अथापरं वत्समिथुनयो कर्णे लक्षणं कुर्यात्‌ भुवनमिति ।।३.१.४६।।

पुंस स्त्रियाश्च कर्णेषु चिह्नार्थं छेदनं कुर्यात्स्वधितिना ।।३.१.४६।।

पुंसोऽग्रे ।।३.१.४७।।

प्रथममित्यर्थ ।।३.१.४७।।

लोहितेनेत्यनुमन्त्रयेत ।।३.१.४८।।

तूष्णीमन्यासामपि लक्षणं कृत्वा सर्वा एवानुमन्त्रयेत ।।३.१.४८।।

तन्तीं प्रसारितामियं तन्तीति ।।३.१.४९।।

निर्गतासु गोषु बन्धनार्थरज्जुमभिमन्त्रयेत । अयमप्येक कल्प । एते कल्पा अहरहराफलसिद्धे कार्या ।।३.१.४९।।

इति रुद्रस्कन्दकृतायां खादिरगृह्यवृत्तौ तृतीयस्य पटलस्य प्रथम खण्ड

