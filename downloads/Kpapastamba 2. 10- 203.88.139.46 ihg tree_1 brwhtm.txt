भृत्यानाम् अनुपरोधेन क्षेत्रं वित्तं च ददद् ब्राह्मणेभ्यो यथार्हम् अनन्तांल् लोकान् अभिजयति ।
ब्राह्मण स्वान्य् अपजिगीषमाणो राजा यो हन्यते तम् आहुर् आत्मयूपो यज्ञेष 'अनन्त दक्षिण इति
एतेनान्ये शूरा व्याख्याताः प्रयोजने युध्यमानास् तनु त्यजः
ग्रामेषु नगरेषु चार्याञ् शुचीन् सत्यशीलान् प्रजागुप्तये निदध्यात्
तेषां पुरुषास् तथा गुणा एव स्युः
सर्वतो योजनं नगरं तस्करेभ्यो रक्ष्यम्
क्रोशो ग्रामेभ्यः
तत्र यत् मुष्यते तैस् तत् प्रतिदाप्यम्
धार्म्यं शुल्कम् अवहारयेत्
अकरः श्रोत्रियः
सर्व वर्णानाम् च स्त्रियः
कुमाराश् च प्राग् व्यञ्जनेभ्यः
ये च विद्यार्था वसन्ति
तपस्विनश् च ये धर्म पराः
शूद्रश् च पादावनेक्ता
अन्ध मूक बधिर रोग विष्टाश्
ये व्यर्था द्रव्य परिग्रहैः
अबुद्धि पूर्वम् अलंकृतो युवा परदारम् अनुप्रविशन् कुमारीं वा वाचा बाध्यः
बुद्धि पूर्वम् तु दुष्ट भावो दण्ड्यः
संनिपाते वृत्ते शिश्न च्छेदनम् स वृषणस्य ।
कुमार्यां तु स्वान्य् आदाय नाश्यः
अथ भृत्ये राज्ञा
रक्ष्ये चात ऊर्ध्वं मैथुनात्
निर्वेषाभ्युपाये तु स्वामिभ्येष ' अवसृजेत् ।।
चरिते यथा पुरम् धर्माद् हि संबन्धः
सगोत्र स्थानीयाम् न परेभ्यः समाचक्षीत
कुलाय हि स्त्री प्रदीयत इत्य् उपदिशन्ति
तद् इन्द्रिय दौर्बल्याद् विप्रतिपन्नम्
अविशिष्टं हि परत्वं पाणेः
तद् व्यतिक्रमे खलु पुनर् उभयोर् नरकः
नियमारंभणो हि वर्षीयान् अभ्युदय एवम् आरम्भणाद् अपत्यात्
नाश्य आर्यः शूद्रायाम् ।
वध्यः शूद्र आर्यायाम्
दारं चास्य कर्शयेत्
सवर्णायाम् अन्य पूर्वायाम् सकृत् संनिपाते पादः पततीत्य् उपदिशन्ति
एवम् अभ्यासे पादः पादः
चतुर्थे सर्वम्
जिह्वाच्छेदनम् शूद्रस्यार्यम् धार्मिकम् आक्रोशतः
वाचि पथि शय्यायाम् आसन इति समीभवतो दण्ड ताडनम् । K बाचि
पुरुष वधे स्तेये भूम्यादान इति स्वान्य् आदाय वध्यः
चक्षु निरोधस् त्व् एतेषु ब्राह्मणस्य
नियमातिक्रमणम् अन्यं वा रहसि बन्धयेत् ।
आ समापत्तेः
असमापत्तौ नाश्यः
आचार्य ऋत्विक् स्नातको राजेति त्राणं स्युर् अन्यत्र वध्यात् ।।
