1.2.0.0
तैत्तिरीयब्राह्मणे प्रथमाष्टके द्वितीयप्रश्नः ।। हरिः ओम् ।।
1.2.1.1
उद्धन्यमानमस्या अमेध्यम् । अप पाप्मानं यजमानस्य हन्तु । शिवा नस्सन्तु प्रदिशश्चतस्रः ।शं नो माता पृथिवी तोकसाता । शं नो देवीरभिष्टये । आपो भवन्तु पीतये । शंयोरभि स्रवन्तु नः ।वैश्वानरस्य रूपम् । पृथिव्यां परिस्रसा । स्योनमा विशन्तु नः ।। 1 ।।
1.2.1.2
यदिदं दिवो यददः पृथिव्याः । संजज्ञाने रोदसी संबभूवतुः । ऊषान्कृष्णमवतु कृष्णमूषाः ।इहोभयोर्यज्ञियमागमिष्ठाः । ऊतीः कुर्वाणो यत्पृथिवीमचरः । गुहाकारमाखुरूपं प्रतीत्य । तत्ते न्यक्तमिह संभरन्तः । शतं जीवेम शरदस्सवीराः । ऊर्जं पृथिव्या रसमाभरन्तः । शतं जीवेम शरदः पुरूचीः ।। 2 ।।
1.2.1.3
वम्रीभिरनुवित्तं गुहासु । श्रोत्रं त उर्व्यबधिरा भवामः । प्रजापतिसृष्टानां प्रजानाम् । क्षुधोऽपहत्यै सुवितं नो अस्तु । उप प्रभिन्नमिषमूर्जं प्रजाभ्यः । सूदं गृहेभ्यो रसमाभरामि । यस्य रूपं बिभ्रदिमामविन्दत् । गुहा प्रविष्टा सरिरस्य मध्ये । तस्येदं विहतमाभरन्तः । अछम्बट्कारमस्यां विधेम ।। 3 ।।
1.2.1.4
यत्पर्यपश्यथ्सरिरस्य मध्ये । उर्वीमपश्यज्जगतः प्रतिष्ठाम् । तत्पुष्करस्यायतनाद्धि जातम् ।पर्णं पृथिव्याः प्रथन हरामि । याभिरदृहज्जगत प्रतिष्ठाम् । उर्वीमिमां विश्वजनस्य भर्त्रीम् ।ता नश्शिवाश्शर्करास्सन्तु सर्वाः । अग्ने रेतश्चन्द्र हिरण्यम् । अद्भ्यस्संभूतममृतं प्रजासु ।तथ्संभरन्नुत्तरतो निधाय ।। 4 ।।
1.2.1.5
अतिप्रयच्छं दुरितिं तरेयम् । अश्वो रूपं कृत्वा यदश्वत्थेऽतिष्ठः । संवथ्सरं देवेभ्यो निलाय ।तत्ते न्यक्तमिह संभरन्तः । शतं जीवेम शरदस्सवीराः । ऊर्ज पृथिव्या अध्युत्थितोऽसि ।वनस्पते शतवल्‌शो विरोह । त्वया वयमिषमूर्जं मदन्तः । रायस्पोषेण समिषा मदेम ।गायत्रिया ह्रियमाणस्य यत्ते ।। 5 ।।
1.2.1.6
पर्णमपतत्तृतीयस्यै दिवोऽधि । सोऽयं पर्णस्सोमपर्णाद्धि जातः । ततो हरामि सोमपीथस्यावरुद्ध्यै ।देवानां ब्रह्मवादं वदतां यत् । उपाशृणोस्सुश्रवा वै श्रुतोऽसि । ततो मामाविशतु ब्रह्मवर्चसम् ।तथ्संभर स्तदवरुन्धीय साक्षात् । यया ते सृष्टस्याग्नेः । हेतिमशमयत्प्रजापतिः । तामिमामप्रदाहाय ।। 6 ।।
1.2.1.7
शमी शान्त्यै हराम्यहम् । यत्ते सृष्टस्य यतः । विकङ्कतं भा आर्च्छज्जातवेदः । तया भासा संमितः ।उरुं नो लोकमनु प्रभाहि । यत्ते तान्तस्य हृदयमाच्छिन्दञ्जातवेदः । मरुतोऽद्भिस्तमयित्वा ।एतत्ते तदशनेस्संभरामि । सात्मा अग्ने सहृदयो भवेह । चित्रियादश्वत्थाथ्संभृता बृहत्यः ।। 7 ।।
1.2.1.8
शरीरमभि सस्कृतास्स्थ । प्रजापतिना यज्ञमुखेन संमिताः । तिस्रस्त्रिवृद्भिर्मिथुना प्रजात्यै ।अश्वत्थाद्धव्यवाहाद्धि जाताम् । अग्नेस्तनूं यज्ञिया संभरामि । शान्तयोनि शमीगर्भम् ।अग्नये प्रजनयितवे । यो अश्वत्थश्शमीगर्भः । आरुरोह त्वे सचा । तं ते हरामि ब्रह्मणा ।। 8 ।।
1.2.1.9
यज्ञियैः केतुभिस्सह । यं त्वा समभरञ्जातवेदः । यथाशरीरं भूतेषु न्यक्तम् । स संभृतस्सीद शिवः प्रजाभ्यः । उरुं नो लोकमनुनेषि विद्वान् । प्रवेधसे कवये मेध्याय । वचो वन्दारु वृषभाय वृष्णे । यतो भयमभयं तन्नो अस्तु । अव देवान् यजेहेड्यान् । समिधाऽग्निं दुवस्यत ।। 9 ।।
1.2.1.10
घृतैर्बोधयतातिथिम् । आऽस्मिन् हव्या जुहोतन । उप त्वाऽग्ने हविष्मतीः । घृताचीर्यन्तु हर्यत ।जुषस्व समिधो मम । तं त्वा समिद्भिरङ्गिरः । घृतेन वर्धयामसि । बृहच्छोचा यविष्ठ्य ।समिध्यमानः प्रथमो नु धर्मः । समक्तुभिरज्यते विश्ववारः ।। 10 ।।
1.2.1.11
शोचिष्केशो घृतनिर्णिक्पावकः । सुयज्ञो अग्निर्यजथाय देवान् । घृतप्रतीको घृतयोनिरग्निः ।घृतैस्समिद्धो घृतमस्यान्नम् । घृतप्रुषस्त्वा सरितो वहन्ति । घृतं पिबन्थ्सुयजा यक्षि देवान् ।आयुर्दा अग्ने हविषो जुषाणः । घृतप्रतीको घृतयोनिरेधि । घृतं पीत्वा मधु चारु गव्यम् ।पितेव पुत्रमभिरक्षतादिमम् ।। 11 ।।
1.2.1.12
त्वामग्ने समिधानं यविष्ठ । देवा दूतं चक्रिरे हव्यवाहम् । उरुज्रयसं घृतयोनिमाहुतम् ।त्वेषं चक्षुर्दधिरे चोदयन्वति । त्वामग्ने प्रदिव आहुतं घृतेन । सुम्नायवस्सुषमिधा समीधिरे ।स वावृधान ओषधीभिरुक्षितः । उरु ज्रयासि पार्थिवा वितिष्ठसे । घृतप्रतीकं व ऋतस्य धूर्षदम् ।अग्निं मित्रं न समिधान ऋञ्जते ।। 12 ।।
1.2.1.13
इन्धानो अक्रो विदथेषु दीद्यत् । शुक्रवर्णामुदु नो यसते धियम् । प्रजा अग्ने संवासय ।आशाश्च पशुभिस्सह । राष्ट्राण्यस्मा आधेहि । यान्यासन्थ्सवितुस्सवे । मही विश्पत्नी सदने ऋतस्य ।अर्वाची एतं धरुणे रयीणाम् । अन्तर्वत्नी जन्यं जातवेदसम् । अध्वराणां जनयथ पुरोगाम् ।। 13 ।।
1.2.1.14
आरोहतं दशत शक्वरीर्मम । ऋतेनाग्न आयुषा वर्चसा सह । ज्योग्जीवन्त उत्तरामुत्तरा समाम् ।दऱ्शमहं पूर्णमासं यज्ञं यथा यजै । ऋत्वियवती स्थो अग्निरेतसौ । गर्भं दधाथां ते वामहं ददे ।तथ्सत्यं यद्वीरं बिभृथः । वीरं जनयिष्यथः । ते मत्प्रात प्रजनिष्येथे । ते मा प्रजाते प्रजनयिष्यथः ।। 14 ।।
1.2.1.15
प्रजया पशुभिर्ब्रह्मवर्चसेन सुवर्गे लोके । अनृताथ्सत्यमुपैमि । मानुषाद्देव्यमुपैमि ।दैवीं वाचं यच्छामि । शल्कैरग्निमिन्धानः । उभौ लोकौ सनेमहम् । उभयोर्लोकयोर् ऋध्वा ।अति मृत्युं तराम्यहम् । जातवेदो भुवनस्य रेतः । इह सिञ्च तपसो यज्जनिष्यते ।। 15 ।।
1.2.1.16
अग्निमश्वत्थादधि हव्यवाहम् । शमीगर्भाज्जनयन् यो मयोभूः । अयं ते योनिर्‌ऋत्वियः ।यतो जातो अरोचथाः । तं जानन्नग्न आरोह । अथा नो वर्धया रयिम् । अपेत वीत वि च सर्पतातः ।येऽत्र स्थ पुराणा ये च नूतनाः । अदादिदं यमोऽवसानं पृथिव्याः । अक्रन्निमं पितरो लोकमस्मै ।। 16 ।।
1.2.1.17
अग्नेर्भस्मास्यग्ने पुरीषमसि । संज्ञानमसि कामधरणम् । मयि ते कामधरणं भूयात् । संवस्सृजामि हृदयानि ।ससृष्टं मनो अस्तु वः । संसृष्ट प्राणो अस्तु वः । सं या वः प्रियास्तनुवः । सं प्रिया हृदयानि वः ।आत्मा वो अस्तु संप्रियः । संप्रियास्तनुवो मम ।। 17 ।।
1.2.1.18
कल्पेतां द्यावापृथिवी । कल्पन्तामाप ओषधीः । कल्पन्तामग्नय पृथक् । मम ज्यैष्ठ्याय सव्रताः ।येऽग्नयस्समनसः । अन्तरा द्यावापृथिवी । वासन्तिकावृतू अभि कल्पमानाः । इन्द्रमिव देवा अभि सं विशन्तु । दिवस्त्वा वीर्येण । पृथिव्यै महिम्ना ।। 18 ।।
1.2.1.19
अन्तरिक्षस्य पोषेण । सर्वपशुमादधे । अजीजनन्नमृतं मर्त्यासः । अस्रेमाणं तरणिं वीडुजम्भम् ।दश स्वसारो अग्रुवस्समीचीः । पुमासं जातमभि सरभन्ताम् । प्रजापतेस्त्वा प्राणेनाभि प्राणिमि ।पूष्ण पोषेण मह्यम् । दीर्घायुत्वाय शतशारदाय । शत शरद्भ्य आयुषे वर्चसे ।। 19 ।।
1.2.1.20
जीवात्वै पुण्याय । अहं त्वदस्मि मदसि त्वमेतत् । ममासि योनिस्तव योनिरस्मि । ममैव सन्वह हव्यान्यग्ने ।पुत्र पित्रे लोककृज्जातवेदः । प्राणे त्वाऽमृतमादधामि । अन्नादमन्नाद्याय । गोप्तारं गुप्त्यै । सुगार्हपत्यो विदहन्नरातीः । उषसश्श्रेयसीश्श्रेयसीर्दधत् ।। 20 ।।
1.2.1.21
अग्ने सपत्ना अप बाधमानः । रायस्पोषमिषमूर्जमस्मासु धेहि । इमा उ मामुपतिष्ठन्तु रायः । आभि प्रजाभिरिह संवसेय । इहो इडा तिष्ठतु विश्वरूपी । मध्ये वसोर्दीदिहि जातवेदः । ओजसे बलाय त्वोद्यच्छे । वृषणे शुष्मायायुषे वर्चसे । सपत्नतूरसि वृत्रतूः । यस्ते देवेषु महिमा सुवर्गः ।। 21 ।।
1.2.1.22
यस्त आत्मा पशुषु प्रविष्टः । पुष्टिर्या ते मनुष्येषु पप्रथे । तया नो अग्ने जुषमाण एहि । दिवः पृथिव्याः पर्यन्तिरिक्षात् । वातात्पशुभ्यो अध्योषधीभ्यः । यत्र यत्र जातवेदस्संबभूथ । ततो नो अग्ने जुषमाण एहि । प्राचीमनु प्रदिशं प्रेहि विद्वान् । अग्नेरग्ने पुरोअग्निर्भवेह । विश्वा आशा दीद्यानो वि भाहि ।। 22 ।।
1.2.1.23
ऊर्जं नो धेहि द्विपदे चतुष्पदे । अन्वग्निरुषसामग्रमख्यत् । अन्वहानि प्रथमो जातवेदाः । अनु सूर्यस्य पुरुत्रा च रश्मीन् । अनु द्यावापृथिवी आततान । विक्रमस्व महा असि । वेदिषन्मानुषेभ्यः । त्रिषु लोकेषु जागृहि । यदिदं दिवो यदद पृथिव्याः । संविदाने रोदसी सं बभूवतुः ।। 23 ।।
1.2.1.24
तयोः पृष्ठे सीदतु जातवेदाः । शंभू प्रजाभ्यस्तनुवे स्योनः । प्राणं त्वाऽमृत आ दधामि ।अन्नादमन्नाद्याय । गोप्तारं गुप्त्यै । यत्ते शुक्र शुक्रं वर्चश्शुक्रा तनूः । शुक्रं ज्योतिरजस्रम् ।तेन मे दीदिहि तेन त्वाऽऽदधे । अग्निनाऽग्ने ब्रह्मणा । आनशे व्यानशे सर्वमायुर्व्यानशे ।। 24 ।।
1.2.1.25
नर्य प्रजां मे गोपाय । अमृतत्वाय जीवसे । जातां जनिष्यमाणां च । अमृते सत्ये प्रतिष्ठिताम् ।अथर्व पितुं मे गोपाय । रसमन्नमिहायुषे । अदब्धायोऽशीततनो । अविषन्न पितुं कृणु ।शस्य पशून्मे गोपाय । द्विपादो ये चतुष्पदः ।। 25 ।।
1.2.1.26
अष्टाशफाश्च य इहाग्ने । ये चैकशफा आशुगाः । सप्रथ सभां मे गोपाय । ये च सभ्यास्सभासदः ।तानिन्द्रियावत कुरु । सर्वमायुरुपासताम् । अहे बुध्निय मन्त्रं मे गोपाय । यमृषयस्त्रैविदा विदुः ।ऋचस्सामानि यजूषि । सा हि श्रीरमृता सताम् ।। 26 ।।
1.2.1.27
चतुश्शिखण्डा युवतिस्सुपेशाः । घृतप्रतीका भुवनस्य मध्ये । मर्मृज्यमाना महते सौभगाय ।मह्यं धुक्ष्व यजमानाय कामान् । इहैव सन्तत्र सतो वो अग्नयः । प्राणेन वाचा मनसा बिभर्मि ।तिरो मा सन्तमायुर्मा प्रहासीत् । ज्योतिषा वो वैश्वानरेणोपतिष्ठे । पञ्चधाऽग्नीन्व्यक्रामत् ।विराट्थ्सृष्टा प्रजापतेः । ऊर्ध्वाऽऽरोहद्रोहिणी । योनिरग्ने प्रतिष्ठितिः ।। 27 ।।
1.2.1.0
विशन्तु नः पुरूचीर्विधेम निधाय यत्तेऽप्रदाहाय बृहत्यो ब्रह्मणा दुवस्यत विश्ववार इममृञ्जते पुरोगां प्रजनयिष्यथो जनिष्यतेऽस्मै मम महिम्ना वर्चसे दधथ्सुवर्गो भाहि संबभूवतुरायुर्व्यानशे चतुष्सदस्सतां प्रजापतेर्द्वे च ।। 1 ।।
1.2.2.1
नवैतान्यहानि भवन्ति । नव वै सुवर्गा लोकाः । यदेतान्यहान्युपयन्ति । नवस्वेव तथ्सुवर्गेषु लोकेषु सत्रिण प्रतितिष्ठन्तो यन्ति । अग्निष्टोमा परस्सामान कार्या इत्याहुः । अग्निष्टोमसंमितस्सुवर्गो लोक इति । द्वादशाग्निष्टोमस्य स्तोत्राणि । द्वादश मासास्संवथ्सरः । तत्तन्न सूर्क्ष्यम् । उक्थ्या एव सप्तदशाः परस्सामानः कार्याः ।। 28 ।।
1.2.2.2
पशवो वा उक्थानि । पशूनामवरुद्ध्यै । विश्वजिदभिजितावग्निष्टोमौ । उक्थ्यास्सप्तदशा परस्समानः । ते सस्तुता विराजमभि संपद्यन्ते । द्वे चर्चावतिरिच्येते । एकया गौरतिरिक्तः । एकयाऽऽयुरूनः । सुवर्गो वै लोको ज्योतिः । ऊर्ग्विराट् ।। 29 ।।
1.2.2.3
सुवर्गमेव तेन लोकमभि जयन्ति । यत्पर राथन्तरम् । तत्प्रथमेऽहन्कार्यम् । बृहद्द्वितीये । वैरूपं तृतीये । वैराजं चतुर्थे । शाक्वरं पञ्चमे । रैवत षष्ठे । तदु पृष्ठेभ्यो नयन्ति । सन्तनय एते ग्रहा गृह्यन्ते ।। 30 ।।
1.2.2.4
अतिग्राह्या परस्सामसु । इमानेवैतैर्लोकान्थ्संतन्वन्ति । मिथुना एते ग्रहा गृह्यन्ते । अतिग्राह्या परस्सामसु । मिथुनमेव तैर्यजमाना अवरुन्धते । बृहत्पृष्ठं भवति । बृहद्वै सुवर्गो लोकः । बृहतैव सुवर्गं लोकं यन्ति । त्रयस्त्रिशिनाम साम । माध्यन्दिने पवमाने भवति ।। 31 ।।
1.2.2.5
त्रयस्त्रिशद्वै देवताः । देवता एवावरुन्धते । ये वा इतः पराञ्च संवथ्सरमुपयन्ति । न हैनं ते स्वस्ति समश्ञुवते । अथ येऽमुतोऽर्वाञ्चमुपयन्ति । ते हैन स्वस्ति समश्ञुवते । एतद्वा अमुतोऽर्वाञ्चमुपयन्ति । यदेवम् । यो ह खलु वाव प्रजापतिः । स उवेवेन्द्रः । तदु देवेभ्यो नयन्ति ।। 32 ।।
1.2.2.0
कार्या विराड्गृह्यन्ते पवमाने भवतीन्द्र एकं च ।। 2 ।।
1.2.3.1
संततिर्वा एते ग्रहाः । यत्परस्सामानः । विषूवान्दिवाकीर्त्यम् । यथा शालायै पक्षसी ।एव संवथ्सरस्य पक्षसी । यदेतेन गृह्येरन्न् । विषूची संवथ्सरस्य पक्षसी व्यवस्रसेयाताम् ।आर्तिमार्च्छेयुः । यदेते गृह्यन्ते । यथा शालायै पक्षसी मध्यमं वशमभि समायच्छति ।। 33 ।।
1.2.3.2
एव संवथ्सरस्य पक्षसी दिवाकीर्त्यमभि सं तन्वन्ति । नार्तिमार्च्छन्ति । एकविशमहर्भवति । शुक्राग्रा ग्रहा गृह्यन्ते । प्रत्युत्तब्ध्यै सयत्वाय । सौर्य एतदह पशुरालभ्यते । सौर्योऽतिग्राह्यो गृह्यते । अहरेव रूपेण समर्धयन्ति । अथो अह्न एवैष बलिर्ह्रियते । सप्तैतदहरतिग्राह्या गृह्यन्ते ।। 34 ।।
1.2.3.3
सप्त वै शीऱ्षण्या प्राणाः । असावादित्यश्शिर प्रजानाम् । शीर्षन्नेव प्रजानां प्राणान्दधाति ।तस्माथ्सप्त शीर्षन्प्राणाः । इन्द्रो वृत्र हत्वा । असुरान्पराभाव्य । स इमाल्लोँकानभ्यजयत् ।तस्यासौ लोकोऽनभिजित आसीत् । तं विश्वकर्मा भूत्वाऽभ्यजयत् । यद्वैश्वकर्मणो गृह्यते ।। 35 ।।
1.2.3.4
सुवर्गस्य लोकस्याभिजित्यै । प्र वा एतेऽस्माल्लोकाच्च्यवन्ते । ये वैश्वकर्मणं गृह्णते । आदित्यश्श्वो गृह्यते । इयं वा अदितिः । अस्यामेव प्रति तिष्ठन्ति । अन्योन्यो गृह्येते । विश्वान्येवान्येन कर्माणि कुर्वाणा यन्ति । अस्यामन्येन प्रति तिष्ठन्ति । तावाऽपरार्धाथ्संवथ्सरस्यान्योन्यो गृह्येते । तावुभौ सह महाव्रते गृह्येते । यज्ञस्यैवान्तं गत्वा । उभयोर्लोकयो प्रतितिष्ठन्ति । अर्क्यमुक्थं भवति । अन्नाद्यस्यावरुध्यै ।। 36 ।।
1.2.3.0
समायच्छत्यतिग्राह्या गृह्यन्ते गृह्यते संवथ्सरस्यान्योन्यो गृह्येते पञ्च च ।। 3 ।।
1.2.4.1
एकविश एष भवति । एतेन वै देवा एकविशेन । आदित्यमित उत्तम सुवर्गं लोकमारोहयन्न् । स वा एष इत एकविशः । तस्य दशावस्तादहानि । दश परस्तात् । स वा एष विराज्युभयतः प्रतिष्ठितः । विराजि हि वा एष उभयतः प्रतिष्ठितः । तस्मादन्तरेमौ लोकौ यन्न् । सर्वेषु सुवर्गेषु लोकेष्वभितपन्नेति ।। 37 ।।
1.2.4.2
देवा वा आदित्यस्य सुवर्गस्य लोकस्य । पराचोऽतिपादादबिभयुः । तं छन्दोभिरदृहन्धृत्यै । देवा वा आदित्यस्य सुवर्गस्य लोकस्य । अवाचोऽवपादादबिभयुः । तं पञ्चभी रश्मिभिरुदवयन्न् । तस्मादेकविशेऽ-हन्पञ्च दिवाकीर्त्यानि क्रियन्ते । रश्मयो वै दिवाकीर्त्यानि । ये गायत्रे । ते गायत्रीषूत्तरयो पवमानयोः ।। 38 ।।
1.2.4.3
महादिवाकीर्त्य होतु पृष्ठम् । विकर्णं ब्रह्मसामम् । भासोऽग्निष्टोमः । अथैतानि पराणि ।परैर्वै देवा आदित्य सुवर्गं लोकमपारयन्न् । यदपारयन्न् । तत्पराणां परत्वम् । पारयन्त्येनं पराणि ।य एवं वेद । अथैतानि स्पराणि । स्परैर्वै देवा आदित्य सुवर्गं लोकमस्पारयन्न् । यदस्पारयन्न् ।तथ्स्पराणा स्परत्वम् । स्पारयन्त्यैन स्पराणि । य एवं वेद ।। 39 ।।
1.2.4.0
एति पवमानयोस्स्पराणि पञ्च च ।। 4 ।।
1.2.5.1
अप्रतिष्ठां वा एते गच्छन्ति । येषा संवथ्सरेऽनाप्तेऽथ । एकादशिन्याप्यते । वैष्णवं वामनमा लभन्ते । यज्ञो वै विष्णुः । यज्ञमेवालभन्ते प्रतिष्ठित्यै । ऐन्द्राग्नमालभन्ते । इन्द्राग्नी वै देवानामयातयामानौ । ये एव देवते अयातयाम्नी । ते एवालभन्ते ।। 40 ।।
1.2.5.2
वैश्वदेवमालभन्ते । देवता एवावरुन्धते । द्यावापृथिव्यां धेनुमालभन्ते । द्यावापृथिव्योरेव प्रति तिष्ठन्ति । वायव्यं वथ्समालभन्ते । वायुरेवैभ्यो यथाऽऽयतनाद्देवता अवरुन्धे । आदित्यामविं वशामालभन्ते । इयं वा अदितिः । अस्यामेव प्रति तिष्ठन्ति । मैत्रावरुणीमालभन्ते ।। 41 ।।
1.2.5.3
मित्रेणैव यज्ञस्य स्विष्ट शमयन्ति । वरुणेन दुरिष्टम् । प्राजापत्यं तूपरं महाव्रत आलभन्ते ।प्राजापत्योऽतिग्राह्यो गृह्यते । अहरेव रूपेण समर्धयन्ति । अथो अह्न एवैष बलिर्ह्रियते । आग्नेयमा लभन्ते प्रति प्रज्ञात्यै । अजपेत्वान् वा एते पूर्वैर्मासैरव रुन्धते । यदेते गव्या पशव आलभ्यन्ते । उभयेषां पशूनामवरुद्ध्यै ।। 42 ।।
1.2.5.4
यदतिरिक्तामेकादशिनीमालभेरन्न् । अप्रियं भ्रातृव्यमभ्यतिरिच्येत । यद्द्वौद्वौ पशू समस्येयुः ।कनीय आयु कुर्वीरन्न् । यदेते ब्राह्मणवन्त पशव आलभ्यन्ते । नाप्रियं भ्रातृव्यमभ्यतिरिच्यते ।न कनीय आयु कुर्वते ।। 43 ।।
1.2.5.0
ते एवालभन्ते मैत्रावरुणीमालभन्तेऽवरुद्ध्यै सप्त च ।। 5 ।।
1.2.6.1
प्रजापति प्रजास्सृष्ट्वा वृत्तोऽशयत् । तं देवा भूताना रसं तेजस्संभृत्य । तेनैनमभिषज्यन्न् । महानववर्तीति । तन्महाव्रतस्य महाव्रतत्वम् । महद्व्रतमिति । तन्महाव्रतस्य महाव्रतत्वम् । महतो व्रतमिति । तन्महाव्रतस्य महाव्रतत्वम् । पञ्चविशस्स्तोमो भवति ।। 44 ।।
1.2.6.2
चतुर्विशत्यर्धमासस्संवथ्सरः । यद्वा एतस्मिन्थ्संवथ्सरेऽधि प्राजायत । तदन्नं पञ्चविशमभवत् । मध्यत क्रियते । मध्यतो ह्यन्नमशितं धिनोति । अथो मध्यत एव प्रजानामूर्ग्धीयते । अथ यद्वा इदमन्तत क्रियते । तस्मादुदन्ते प्रजास्समेधन्ते । अन्तत क्रियते प्रजननायैव । त्रिवृच्छिरो भवति ।। 45 ।।
1.2.6.3
त्रेधाविहित हि शिरः । लोम छवीरस्थि । पराचा स्तुवन्ति । तस्मात्तथ्सदृगेव । न मेद्यतोऽनु मेद्यति । न कृश्यतोऽनु कृश्यति । पञ्चदशोऽन्य पक्षो भवति । सप्तदशोऽन्यः । तस्माद्वया स्यन्यतरमर्धमभि पर्यावर्तन्ते । अन्यतरतो हि तद्गरीय क्रियते ।। 46 ।।
1.2.6.4
पञ्चविश आत्मा भवति । तस्मान्मध्यत पशवो वरिष्ठाः । एकविशं पुच्छम् । द्विपदासु स्तुवन्ति प्रतिष्ठित्यै । सर्वेण सह स्तुवन्ति । सर्वेण ह्यात्मनाऽऽत्मन्वी । सहोत्पतन्ति । एकैकामुच्छिषन्ति । आत्मन्न् ह्यङ्गानि बद्धानि । न वा एतेन सर्व पुरुषः ।। 47 ।।
1.2.6.5
यदितइतो लोमानि दतो नखान् । परिमाद क्रियन्ते । तान्येव तेन प्रत्युप्यन्ते । औदुम्बरस्तल्पो भवति । ऊर्ग्वा अन्नमुदुम्बरः । ऊर्ज एवान्नाद्यस्यावरुध्यै । यस्य तल्पसद्यमनभिजित स्यात् । स देवाना साम्यक्षे ।तल्पसद्यमभिजयानीति तल्पमारुह्योद्गायेत् । तल्पसद्यमेवाभि जयति ।। 48 ।।
1.2.6.6
यस्य तल्पसद्यमभिजित स्यात् । स देवाना साम्यक्षे । तल्पसद्यं मा पराजेषीति तल्पमारुह्योद्गायेत् । न तल्पसद्यं पराजयते । प्लेङ्खे शसति । महो वै प्लेङ्खः । महस एवान्नाद्यस्यावरुद्ध्यै । देवासुरास्संयत्ता आसन्न् । त आदित्ये व्यायच्छन्त । तं देवास्समजयन्न् ।। 49 ।।
1.2.6.7
ब्राह्मणश्च शूद्रश्च चर्मकर्ते व्यायच्छेते । दैव्यो वै वर्णो ब्राह्मणः । असुर्यश्शूद्रः ।इमेऽराथ्सुरिमे सुभूतमक्रन्नित्यन्यतरो ब्रूयात् । इम उद्वासीकारिण इमे दुर्भूतमक्रन्नित्यन्यतरः ।यदेवैषा सुकृतं या राद्धिः । तदन्यतरोऽभि श्रीणाति । यदेवैषां दुष्कृतं याऽराद्धिः ।तदन्यतरोऽप हन्ति । ब्राह्मणस्सं जयति । अमुमेवादित्यं भ्रातृव्यस्य संविन्दन्ते ।। 50 ।।
1.2.6.0
भवति भवति क्रियते पुरुषो जयत्यजयञ्जयत्येकं च ।। 6 ।।
1.2.0.0
उद्धन्यमानं नवैतानि सन्ततिरेकविश एषोऽप्रतिष्ठां प्रजापतिर्वृत्तष्षट् ।। 6 ।।उद्धन्यमान शोचिष्केशोऽग्ने सपत्नानतिग्राह्या वैश्वदेवमालभन्ते पञ्चाशत् ।। 50 ।। ।। उद्धन्यमान संविन्दन्ते ।। हरिः ओम् ।।प्रथमाष्टके द्वितीय प्रपाठकस्समाप्तः