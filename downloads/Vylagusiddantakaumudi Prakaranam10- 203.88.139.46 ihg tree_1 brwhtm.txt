10.0
अथ लिङ्गपरिचयः

तत्रादौ स्त्रीलिङ्गाधिकारः 

ऋकारान्ता मातृ दुहितृ स्वसृ यातृ ननान्दरः। ऋकारान्ता एते पञ्चैव स्त्रीलिङ्गाः स्वस्रादिपञ्चकस्यैव ङीब्निषेधेन कर्त्रीत्यादेर्ङीपा ईकारान्तत्वात्, तिसृचतस्रोस्तु स्त्रियामादेशतया विधानेऽपि प्रकृत्योस्त्रिचतुरोर्ऋदन्तत्वाभावात् । 

क्तिन्प्रत्ययान्ताः तल्प्रत्ययान्ताश्च शब्दाः तथा आबन्ता ङीप्ङीषन्ता ऊङन्ताश्च शब्दाः स्त्रियामेव बोध्याः । यथा - कृतिः, भूतिः, ब्राह्मणता, देवता, रमा, कुमारी, कुण्डोध्नी, कुरूः इत्यादयः ।

गो, मणि, यष्टि, मुष्टि, पाटलि, वस्ति, शाल्मलि, त्रुटि, मसि, मरीचि, मृत्यु, शीधु, कर्कन्धु, किष्कु, कण्डु, रेणु, अशनि, भरणि, अरणि, श्रोणि, योनि, ऊर्मि, तिथि, इषु, इषुधि, बाहु इत्यादयः शब्दाः पुंसि स्त्रियां च प्रयुज्यन्ते । 'सुमनस्' शब्दो देवार्थवाचकश्चेन्नित्यपुँल्लिङ्गः, पुष्पार्थवाचकश्चेत्तदा नपुंसके स्त्रीलिङ्गे चोभयत्र प्रयुज्यते । दुन्दुभिशब्दोऽक्षार्थे स्त्रीलिङ्गोऽन्यत्र पुँल्लिङ्गः । भूमिविद्युत्सरिल्लतावनितापय्र्ाायाः शब्दा अपि स्त्रियामेव भवन्ति । अत्रापवादः - यादो नपुंसकम्। दारशब्दः पुमान् । 

चमू, ग्लानि, लक्ष्मी, श्री, विंशति, त्रिंशत्, चत्वारिंशत्, पञ्चाशत्, षष्टि, सप्तति, अशीति, नवति, भास्, स्रुच्, स्रज्, दिश्, उष्णिह्, उपानह्, प्रावृष्, विप्रुष्, रुष्, तृष्, विश्, त्विष्, दर्वि, विदि, वेदि, स्वनि, शानि, अश्रि, वेशि, कृषि, ओषधि, कटि, अङ्गुलि, नाडी, रुचि, वीचि, नाली, धूलि, किकि, केलि, छवि, रात्रि, शष्कुलि, राजि, कुटी, वर्ति, भ्रुकुटि, त्रुटि, वलि, पङि्क्त, प्रतिपद्, आपद्, विपद्, सम्पद्, शरद्, संसद्, परिषद्, उषस्, संविद्, क्षुध्, मुद्, समिध्, आशिष्, धुर्, पुर्, गिर्, द्वार्, अप्, त्वच्, वाच्, यवागू, नौ, स्फिच्, सीमन्, याञ्चा -- एते शब्दाः स्त्रीलिङ्गा बोध्याः ।। 

इति स्त्रीलिङ्गाधिकारः

अथ पुल्लिङ्गाधिकारः

घञबन्तः घाजन्तश्च । घञ्, अप्, घ, अच्, इत्येतत्प्रत्ययान्ताः शब्दाः पुल्लिङ्गा भवन्ति, यथा -- पाकः, त्यागः । करः, गरः । विस्तरः, गोचरः । चयः, जयः, इत्यादयः । एवमेव नङन्तः । नङ्प्रत्ययान्ताः शब्दाः पुँल्लिङ्गाः, यथा -- यज्ञः, यत्नः, विश्नः, प्रश्नः, इत्यादयः । याच्ञा शब्दस्तु स्त्रियामेव प्रयुज्यते । क्यन्तो घुः । किप्रत्ययान्ता घुसंज्ञकशब्दाः पुँल्लिङ्गा एव भवन्ति, यथा - आधिः, निधिः, उदधिरित्यादयः । इषुधिस्तु स्त्रियामेव प्रयुज्यते ।
देवासुरात्म स्वर्ग गिरि समुद्र नख केश दन्त स्तन भुज कण्ठ खङ्ग शर पङ्का एतत्पर्यशब्दाश्च पुंस्येव प्रयुज्यन्ते, यथा -- देवाः सुराः । असुराः दैत्याः । आत्मा क्षेत्रज्ञः । गिरिः पर्वतः । समुद्रोऽब्धिः । नखः कररुहः । केशः शिरोरुहः । स्तनः कुचः । भुजो बाहुः । कण्ठो गलः (ग्रीवाशब्दास्तु स्त्रियामेव) । खङ्गः करवालः । शरो मार्गणः । पङ्कः कर्दमः । अत्रापवादाः -- त्रिविष्टपत्रिभुवने नपुंसके, द्यौः स्त्रियाम् । इषुबाहू स्त्रियां च । बाणकाण्डौ नपुंसके च ।

नकारान्ताः सर्वे पुँल्लिङ्गाः -- यथा -- राजा, तक्षा, युवा इत्यादयः । न च चर्मवर्मादिष्वतिव्याप्तिः, 'मन्द्व्यच्कोऽकर्तरि' इति वचनेन तत्र नपुंसकत्वाभिधानात् । 

क्रतु पुरुष कपोल गुल्फ मेघ शब्दास्तत्पर्यायवाचकाश्च पुंसि भवन्ति । यथा -- क्रतुः अध्वरः । पुरुषो नरः । कपोलो गण्डः । गुल्फः प्रपदः । मेघो नीरदः । अत्रापवादः -- अभ्रं नपुंसकम् । 

उकारान्ताः शब्दाः पुंसि स्युः । यथा -- प्रभुः इक्षुरित्यादयः । अत्रापवादाः -- हनु करेणु धेनु रज्जु कुहु सरयु तनु रेणु प्रियङ्गु शब्दाः स्त्रियां भवन्ति । तथाश्मश्रु जानु वसु स्वाद्वश्रु जतु त्रपु तालु शब्दा नपुंसके भवन्ति । अत्र वसुशब्दो धनवाची गृह्यते । मद्गु मधु शीधु सीधु सानु कमण्डलु शब्दाः पुन्नपुंसकयोर्भवन्ति । 

'रु'इत्यन्ताः त्वन्ताश्च शब्दाः पुंसि स्युः । यथा -- मेरुः, गुरुः, सेतुः, केतुरित्यादयः । अथापवादाः -- दारु कसेरु जतु वस्तु मस्तु शब्दाः नपुंसके भवन्ति । सक्तु शब्दः पुन्नपुंसकयोः । 

कोपधोऽकारान्तश्च पुंसि स्यात् । यथा -- स्तबकः, कल्कः । अत्रापवादाः -- चिबुक शालूक प्रातिपदिकांशुकोल्मुकानि नपुंसके । कण्टकानीक सरक मोदक चषक मस्तक पुस्तक तटाक निष्क शुष्क वर्चस्क पिनाक भाण्डक पिण्डक कटक शण्डक पिटक तालक फलक पुलाकानि च पुन्नपुंसकयोः ।  

टोपधोऽकारान्तश्च पुंसि स्यात् । यथा -- घटः, पटः । अथापवादाः -- किरीट मुकुट ललाट वट वीट शृङ्गाट कराट लोष्टानि नपुंसके भवन्ति । कट कूट कपट कवाट कर्पट नट निकट कीट कटानि पुन्नपुंसकयोः । 

णोपधोऽकारान्तः पुंसि स्यात् । यथा -- गुणः, गणः, पाषाणः । अथापवादाः -- ऋण लवण पर्ण तोरणोष्णानि नपुंसके भवन्ति । कार्षापण स्वर्ण सुवर्ण व्रण चरण वृषण विषाण चूर्ण तृणानि पुन्नपुंसकयोर्भवन्त्0श्निा । 

थोपधोऽकारान्तः पुँल्लिङ्गो यथा -- रथः, पथः, ग्रन्थः, श्रन्थः । अत्रापवादाः -- काष्ठ पृष्ठ सिक्थोक्थानि नपुंसके । दिगर्थ काष्ठा शब्दः स्त्रियाम् । तीर्थ यूथ प्रोथ गाथ शब्दाः पुन्नपुंसकयोः । गाथा शब्दः स्त्रियाम् । 

नोपधोऽदन्तः पुंसि भवेत् । यथा -- इनः, फेनः । अपवादाः -- जघनाजिन तुहिन कानन वन वृजिन विपिन वेतन शासन सोपान मिथुन श्मशान रत्न निम्न चिह्नानि नपुंसके । मान यानाभिधान मलिन पुलिनोद्यान शयनासन स्थान चन्दनालान समान भवन वसन सम्भावन विभावन विमानानि पुन्नपुंसकयोः । 

पोपधोऽकारान्तः पुंसि स्यात् । यथा -- यूपः, दीपः, सर्पः । अत्रापवादाः -- पाप रूपोडुप तल्प शिल्प पुष्प शष्प समीपान्तरीपाणि नपुंसके । सूर्प कुतप कुणप द्वीप विटपानि पुन्नपुंसकयोः । 

भोपधोऽकारान्तः पुंल्लिङ्गः स्यात् । यथा - स्तम्भः, कुम्भ इत्यादयः। अपवादाः - तलभं नपुंसकम् । जृम्भं पुन्नपुंसकयोः । 
मोपधोऽदन्तः पुंसि । यथा -- सोमः भीम इत्यादयः । अपवादाः -- रुक्म सिध्म युध्मेध्म गुल्माध्यात्म कुङ्कुमानि नपुंसके । संग्राम दाडिम कुसुमाश्रम क्षेम क्षौम होमोद्दामानि पुन्नपुंसकयोः । 

योपधोऽदन्तः पुंल्लिङ्गः । यथा -- समयः, हयः । अपवादाः -- किसलय हृदयेन्द्रियोत्तरीयाणि नपुंसके । गोमय कषाय मलयान्वयाव्ययािन पुन्नपुंसकयोः । 
रोपधोऽकारान्तः पुंसि स्यात् । यथा -- क्षुरः, अङ्कुरः । अपवादाः -- द्वाराग्र स्फार तक्र वढ़ वप्र क्षिप्र क्षुद्र नार तीर दूर कृच्छ्र रन्ध्राश्र स्वभ्र भीर गभीर क्रर विचित्र केयूर केदारोदराजस्र शरीर कन्दर मन्दार पञ्जराजर जठराजिर वैर चामर पुष्कर गह्वर कहर कुटीर कुलीर चत्वर काश्मीर नीराम्बर तन्त्र यन्त्र क्षत्र क्षेत्र मित्र कलत्र चित्र मूत्र सूत्र वक्त्र नेत्र गोत्राङ्गुलित्र वलत्र शस्त्र शास्त्र वस्त्र पत्र पात्रच्छत्राणि नपुंसके भवन्ति । शुक्रशब्दोऽपि देवताभिन्नेऽर्थे क्लीबे प्रयुज्यते । चक्र वज्रान्धकार सारावार पार क्षीर तोमर शृङ्गार भृङ्गार मन्दारोशीर तिमिर शिशिराणि पुन्नपुंसकयोर्भवन्ति । 

षोपधोऽकारान्तः पुंसि भवेत् । यथा - वृषः, वृक्ष इत्यादि । अपवादाः - शिरीषर्जीषाम्बरीष पीयूष पुरीष कल्माषाणि नपुंसके भवन्ति । यूष करीष मिष विष वर्षाणि पुन्नपुंसकयोः । 

सोपधोऽकारान्तः पुंसि भवेत् । यथा -- वत्सः, वायसः । अपवादाः -- पनस बिस बुस साहसानि नपुंसके । चमसांस रस निर्यासोपवास कार्पास वास मास कास कांस मांसानि पुन्नपुंसकयोः । कंस शब्दोऽप्राणिनि पुन्नपुंसकलिङ्गः । 'कंसोऽस्त्री पानभाजनम्' इति कोषात् । प्राणिनि तु पुंल्लिङ्गः, कंसो नाम राजौग्रसेनिः । 

रश्मि दिवस शब्दौ तत्पर्यायवाचकशब्दाश्च पुंसि स्युः । रश्मिर्मयूखः, दिवसो घस्रः । अपवादाः -- दीधितिः स्त्रियाम् । दिनाहनी नपुंसके । 

परिमाणवाचकशब्दाः पुंसि भवेयुः, कुडवः, प्रस्थः । अपवादाः -- द्रोणाढकौ नपुंसके पुंल्लिङ्गे च । खारीमानिके स्त्रियाम् । 

दाराक्षतलाजासूनां बहुवचनान्तत्वं पुंस्त्वं च । 

मरुत्, गरुत्, तरत्, ऋत्विक्, ऋषि, राशि, दृति, ग्रन्थि, कृमि, ध्वनि, वलि, कौलि, मौलि, रवि, कवि, कपि, मुनि, ध्वज, गज, मुञ्ज, पुञ्ज, हस्त, कुन्त, अन्त, व्रात, वात, दूत, धूर्त, सूत, चूत, मुहूर्त, षण्ड, मण्ड, करण्ड, भरण्ड, वरण्ड, तुण्ड, गण्ड, मुण्ड, पाषण्ड, शिखण्ड, वंश, अंश, पुरोडाश, ह्रद, कन्द, कुन्द, 
बुद्बुद, शब्द, अर्घ, पथिन्, मथिन्, ऋभुक्षिन्, स्तम्ब, नितम्ब, पूग, पल्लव, पल्वल, कफ, रेफ, कटाह, निर्व्यूह, मठ, मणि, तरङ्ग, तुरङ्ग, गन्ध, स्कन्ध, मृदङ्ग, सङ्ग, समुद्र, पुङ्ख, सारथि, अतिथि, कुक्षि, बस्ति, पाणि, अञ्जलि -- एते शब्दाः पुँल्लिङ्गे भवन्ति । अत्रत्याः कतिपये शब्दा नपुंसकेऽपि । 

इति पुँल्लिङ्गाधिकारः । 

अथ नपुंसकलिङ्गाधिकारः 

भावल्युडन्ता भावनिष्ठान्तास्तध्दितत्वष्यञ्प्रत्ययान्ता भावकर्मनिमित्तक यत्-य-ढक्-यक्-अञ्-अण्-वुञ्-छप्रत्ययान्ताश्च शब्दाः क्लीबे भवन्ति । दिङ्मात्रमुदाहरणं क्रमेण यथा - हसनम्, शयितम्, शुक्लत्वम्, शौक्ल्यम्, स्तेयम्, सख्यम्, कापेयम्, आधिपत्यम्, औष्ट्रम्, द्वैहायनम्, पितापुत्रकम्, अच्छावाकीयम् । 

अव्ययीभावो नपुंसकं स्यात् । अधिस्त्रि, उपकुम्भम् । एकवद्भाववन्तो द्वन्द्वाः क्लीबे बोध्याः । पाणिपादम् । 

राजपर्यायपूर्वोऽमनुष्यपूर्वश्च सभान्तस्तत्पुरुषो नपुंसकं स्यात् । इनसभम्, ईश्वरसभम्, इन्द्रसभम् इत्यादि । अमनुष्यशब्दो रूढया रक्षःपर्यायो बोध्यः । रक्षःसभम्, पिशाचसभमित्यादि । पर्यायस्यैवेष्यते, तेनेह न राजसभा, चन्द्रगुप्तसभा । सुरा सेना च्छाया शाला निशान्तस्तपुरुषः स्त्रियां नपुंसके च भवति । अपथ पुण्याहशब्दौ संख्यापूर्वा रात्रिश्च नपुंसके भवन्ति । द्विगुरपि स्त्रियां नपुंसके च भवति -- यथा पञ्चमूली, त्रिभुवनम् । 

इसन्ता उसन्ताश्च शब्दाः क्लीबे प्रयुज्यन्ते । हविः, धनुः । अत्रापवादः -- अर्चिः स्त्रियां नपुंसके च भवति । छदिस्तु स्त्रियामेव । 

मुख नयन लैेंह वन मांस रुधिर कार्मुक विवर जल हल धनान्न शब्दास्तत्पर्यायवाचिनश्च नपुंसके भवन्ति । यथा -- मुखमाननम्, नयनं लोचनम् । लोहं कालम् । वनं गहनम् । मांसम् आमिषम् । रुधिरम् रक्तम् । कार्मुकं शरासनम् । विवरं विलम् । जलं वारि । हलं लाङ्गलम् । धनं द्रविणम् । अन्नमशनम् । अत्रापवादाः -- सीरः, अर्थः, ओदनः -- एते पुल्लिङ्गाः । वक्त्र नेत्रारण्य गाण्डीव शब्दाः पुन्नपुंसकयोः । अटवी स्त्रियाम् । 

लोपधोऽकारान्तः क्लीबे स्यात् । कुलं, कूलं, स्थलमित्यादि । अपवादाः -- तूलोपल ताल कुसूल तरल कम्बल देवल वृषलाः पुंसि भवन्ति । शील मूल मङ्गल शाल कमल तल मुसल कुण्डल पलल मृणाल बाल निगल पलाल विडाल खिल शूलाः पुन्नपुंसकयोः । 

शतादिः संख्या क्लीबम् । शतं, सहस्रम् इत्यादि । अपवादाः -- शतायुतप्रयुताः पुन्नपुंसकयोः । अत्र शतशब्दोऽनन्तवाची । लक्षा कोटिः स्त्रियाम् । कोशप्रमाणाल्लक्षशब्दो नपुंसकेऽपि । मन् प्रत्ययान्ता द्व्यच्काः शब्दाः क्लीबे स्युर्न तु कर्तरि यथा चर्म, वर्म । द्व्यच्काः किम्? अणिमा । अत्रापवादः -- ब्रह्मशब्दः पुन्नपुंसकयोः । असन्तो द्व्यच्कः क्लीबे भवति । यशः, मनः, तपः । द्व्यच्कः किम्? चन्द्रमाः । अपवादः -- अप्सराः स्त्रियाम्, प्रायेणायं बहुवचनान्तः । 

त्रान्तशब्दो नपुंसकं भवति । यथा -- पत्रं, छत्रमित्यादि । अपवादाः -- यात्रा मात्रा भस्त्रा दंष्ट्रा वरत्रा शब्दाः 
स्त्रियामेव । भृत्रामित्र च्छात्र पुत्र मन्त्र वृत्र मेढ्रोष्ट्राः पुंस्येव । पत्र पात्र पवित्र सूत्र च्छत्राः पुंसि नपुंसके च भवन्ति । 

बल कुसुम शुल्व पत्तन रण शब्दास्तत्पर्यायवाचकाश्च क्लीबे भवन्ति । बलं वीर्यम् । कुसुमं पुष्पम् । शुल्वं ताम्रम् । पत्तनं नगरम् । रणं युध्दम् । अत्रापवादाः -- पद्म कमलोत्पलानि पुन्नपुंसकयोः । आहव संग्रामौ पुंसि । आजिः स्त्रियामेव । 

फलजातिवाची शब्दो नपुंसकं स्यात् । आमलकम्, आम्रम्, वियत्, जगत्, शकृत्, पृषत्, उदश्वित्, नवनीत, अवतान, अनृत, अमृत, निमित्त, वित्त, चित्त, पित्त, व्रत, रजत, वृत्त, पलित, श्राध्द, कुलिश, दैव, पीठ, कुण्ड, अङ्ग, अङ्क, दधि, सक्थि, अक्षि, आस्य, आस्पद, कण्व, बीज, धान्य, आज्य, शस्य, रूप्य, पण्य, वण्य, धृष्य, हव्य, कव्य, काव्य, सत्य, अपत्य, मूल्य, शिक्य, कुडय, मद्य, हर्म्य, तुर्य, सैन्य, द्वन्द्व, बर्ह, दुःख, बडिश, पिच्छ, विम्ब, कुटुम्ब, कवच, वर, शर, वृन्दारक, अक्ष - एते शब्दा नपुंसके भवन्ति । अक्षशब्दोऽत्रेन्द्रियव्ााची गृह्यते । 

घृत, भूत, मुस्त, क्ष्वेलित, ऐरावत, पुस्तक, वुस्त, लोहित, शृङ्ग, अर्घ, निदाघ, उद्यम, शल्य, दृढ, व्रज, कुञ्ज, कुथ, कूर्च, प्रस्थ, दर्प, अर्भ, अर्धर्च, पुच्छ, कबन्ध, औषध, आयुध, दण्ड, मण्ड, खण्ड, शव, सैन्धव, पार्श्व, आकाश, कुश, काश, अङ्कुश, कुलिश, गृह, मेह, देह, पट्ट, पटह, अष्टापद, अम्बुद, ककुद -- एते शब्दाः पुन्नपुंसकयोर्भवन्ति । 

इति नपुंसकलिङ्गाधिकारः । 
