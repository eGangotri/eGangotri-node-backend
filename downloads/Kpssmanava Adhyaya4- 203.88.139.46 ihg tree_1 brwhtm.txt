4.1.1.1
अग्निं चेष्यमाण उखाँ संभरेत् पौर्णमास्याममावास्यायामेकाष्टकायाँ वा।। 1।।
4.1.1.2
तूष्णीं जुहूँ संमृज्य स्रुवँ संमार्ष्टि।। 2।।
4.1.1.3
जुहूमष्टगृहीतेन पूरयित्वा  युञ्जानः प्रथमं मनः (2.7.1-8) इत्यष्टौ निगद्याहुतिं जुहोति।। 3।।
4.1.1.4
यदि कामयेत यज्ञँ यज्ञयशसेनार्पयेयमिति (3.1.1)  देव सवितः प्रसुव यज्ञम् (2.7.7) इत्येतामूर्ध्वँ यजुषः कुर्यात्।। 4।।
4.1.1.5
ऋचा स्तोमँ समर्धय (2.7.8) इति चतुर्गृहीतं जुहोति।। 5।।
4.1.1.6
उत्तरतो गार्हपत्यस्य  देवस्य त्वा सवितुः प्रसवे (2.7.9-11) इत्यभ्रिमादत्ते वैणवीं कल्माषीँ सुषिरामुभयतस्तीक्ष्णामन्यतरतो वा।। 6।।
4.1.1.7
अग्रेणाहवनीयं  प्रतूर्तँ वाजिन्नाद्रव (2.7.12) इत्यश्वमभिमन्त्रयते  युञ्जाथाँ रासभम् (2.7.13) इति गर्दभम्।। 7।।
4.1.1.8
योगेयोगे तवस्तरम् (2.7.14-7) इत्यभिप्रव्रजन्ति। अश्वमग्रतो नयन्ति।। 8।।
4.1.1.9
अग्निं पुरीष्यमङ्गिरस्वदाभर (2.7.18) इति जपति।। 9।।
4.1.1.10
अग्निं पुरीष्यमङ्गिरस्वदच्छेमः (2.7.18) इति समेत्य पुरुषमभिमन्त्रयते यस्य वाजँ विवृञ्जिषेत्।। 10।।
4.1.1.11
यतः सूर्यस्योदयनं ततो वल्मीकवपामपघ्नन्  अग्निं पुरीष्यमङ्गिरस्वद् भरिष्यामः (2.7.18) इति ब्रूयात्।। 11।।
4.1.1.12
अन्वग्निरुषसामग्रमक्शत् (2.7.19) इति वल्मीकादभिप्रव्रजन्ति।। 12।।
4.1.1.13
आगत्य वाज्यध्वानम् (2.7.20) इत्याखानं प्राप्य जपति।। 13।।
4.1.1.14
आक्रम्य वाजिन्, द्यौस्ते पृष्ठम् (2.7.21-2) इति द्वाभ्यामश्वमाक्रमयति।। 14।।
4.1.1.15
आक्रम्यमाणे यजमानो यं द्विष्यात्तं ब्रूयात्  अमुमभितिष्ठ (3.1.5) इति।। 15।।
4.1.1.16
उत्क्राम (2.7.23) इत्युत्क्रमयति।। 16।।
4.1.1.17
उदक्रमीत् (2.7.24) इत्यश्वमभिमन्त्रयते।। 17।।
4.1.1.18
आ त्वा जिघर्मि, आ विश्वतः प्रत्यञ्चम् (2.7.25-6) इति द्वाभ्यामश्वपदे जुहोति।। 18।।
4.1.1.19
परि वाजपतिः, त्वमग्ने द्युभिः, परि त्वाग्ने पुरँ वयम् (2.7.27,29,28) इत्येकैकया परिलिखति।। 19।।
4.1.1.20
सावित्रैरभ्रिमादत्ते चतुर्भिश्छन्दोन्तैः ।। 20।।
4.1.1.21
देवस्य त्वा सवितुः प्रसवे (2.7.30) इत्यनुवाकशेषेण खनति।। 21।।
4.1.1.22
अपां पृष्ठमसि (2.7.31) इति पुष्करपर्णँ विवेष्टयति।। 22।।
4.1.1.23
शर्म च स्थः, सँवसेथाम् (2.7.32-3) इत्युत्तरत आखानस्य कृष्णाजिनं पुष्करपर्णं च सँस्तृणात्यधस्तात् कृष्णाजिनं प्राग्ग्रीवमु- त्तरलोममुपरिष्टान्नाभि प्राग्द्वारं पुष्करपर्णम् ।। 23।।
4.1.1.24
तस्मिन्  पुरीष्योऽसि विश्वभराः (2.7.34) इति यजुषा पुरीषमावपत्यृग्भिस्तिसृभिश्च ।  त्वामग्ने पुष्करादधि, तमु त्वा दध्यङ्ङृषिः, तमु त्वा पाथ्यो वृषा (2.7.35-7) इति गायत्रीभिर्ब्राह्मणस्योत्तराभिस्त्रिष्टुब्भी (2.7.38-40) राजन्यस्योत्तमाभिर्जगतीभिर् (2.7.41-3) वैश्यस्य।। 24।।
4.1.1.25
यं कामयेतर्ध्नुयादिति तस्य गायत्रीभिश्च त्रिष्टुब्भिश्च संभरेत्। गायत्र्याभ्यादाय त्रिष्टुभा निवपति।। 25।।
4.1.1.26
अयं ते योर्निऋत्वियः (2.7.44) इति न्युप्तमभिमृशति।। 26।।
4.1.1.27
अपो देवीः, सं ते वायुः (2.7.45-6) इत्यद्भिराखानमुपसृजति ।। 27।।
4.1.1.28
सुजातो ज्योतिषा (2.7.47) इति पुरीषमभिमन्त्रयते ।। 28।।
4.1.1.29
वासो अग्ने विश्वरूपम् (2.7.47) इत्युपनह्यति मौञ्जेन दाम्नार्कमयेण वा ।। 29।।
4.1.1.30
उदु तिष्ठ स्वध्वर, ऊर्ध्व ऊ षु णः (2.7.48-9) इत्यादायोत्तिष्ठति।। 30।।
4.1.1.31
स जातो गर्भो असि रोदस्योः (2.7.50) इति जपति।। 31।।
4.1.1.32
स्थिरो भव वीड्वङ्गः (2.7.51) इति गर्दभ आदधाति।। 32।।
4.1.1.33
शिवो भव प्रजाभ्यः (2.7.52) इति पुरीषमभिमन्त्रयते।। 33।।
4.1.1.34
अश्वप्रथमाः प्रत्यायन्ति।। 34।।
4.1.1.35
प्रैतु वाजी (2.7.53) इत्यश्वमभिमन्त्रयते।  नानदद्रासभः पत्वा (2.7.53-4) इति गर्दभम्।  अग्ना आयाहि वीतये (2.7.54) इति पुरीषम्।। 35।।
4.1.1.36
ऋतँ सत्यमृतँ सत्यम् (2.7.55) इति पुरुषँ येन संगच्छेत तमभिमन्त्रयेत।। 36।।
4.1.1.37
दक्षिणत आहवनीयस्य खरं कृत्वा परिश्रयति।। 37।।
4.1.1.38
तस्मिन् दर्भानास्तीर्य  ओषधयः प्रतिगृभ्णीत (2.7.56-7) इति द्वाभ्यां खरे सादयति।। 38।।
4.1.1.39
अश्वगर्दभावध्वर्यवे ददाति।। 39।।
4.1.2.1
वि पाजसा (2.7.58) इति द्वाभ्याँ विष्यति ।। 1।।
4.1.2.2
पर्णवल्कलफाण्टाभिरद्भिः  आपो हि ष्ठा (2.7.59-61) इति तिसृभिरुपसृजति।। 2।।
4.1.2.3
मित्रः सँसृज्या (2.7.62-3) इति द्वाभ्यां पञ्चभिः संभारैः सँसृजत्यजलोमभिः कृष्णाजिनस्य, त्रिभिश्चूर्णीकृतैः शर्कराभिर्वेण्वङ्गारैरर्मकपालैः, सिकताभिश्च।। 3।।
4.1.2.4
सँसृष्टाँ वसुभिः (2.7.64-6) इति तिसृभिरभिमन्त्र्य पत्न्यै प्रयच्छति।। 4।।
4.1.2.5
मखस्य शिरोऽसि (2.7.67) इति पिण्डमभिमृशति ।। 5।।
4.1.2.6
पत्न्युखां करोति त्र्युद्धिं चतुरश्राम् ।। 6।।
4.1.2.7
आम्नातं प्रमाणं प्रथयित्वा ताँ समुन्नीयोद्धीर्मध्य आदधाति।। 7।।
4.1.2.8
क्रियमाणाँ यजमानोऽनुमन्त्रयते।  वसवस्त्वा कृण्वन्तु (2.7.67) इति प्रथमामुद्धिम्।  रुद्रास्त्वा (2.7.67) इति द्वितीयाम्  आदित्यास्त्वा (2.7.67) इति तृतीयाम्।  विश्वे त्वा देवा वैश्वानराः कृण्वन्तु (2.7.67) इति संलिप्यमानाम्।  ध्रुवा (2.7.67) प्रभृतिभिः पत्नी ।। 8।।
4.1.2.9
द्व्यङ्गुलेऽधस्ताद् द्वारस्य  अदित्या रास्नासि (2.7.67) इति रास्नां करोति।। 9।।
4.1.2.10
अदितिष्टे बिलम् (2.7.67) इति द्वारम्।। 10।।
4.1.2.11
रास्नाया दिक्षु द्वौ चतुरोऽष्टौ वा स्तनान् करोति।। 11।।
4.1.2.12
इक्षुशलाकया निर्लुप्य  कृत्वाय सा महीमुखाम् (2.7.68) इति विषजति।। 12।।
4.1.2.13
शेषस्य त्र्यालिखितामषाढामिष्टकां करोति।। 13।।
4.1.2.14
वसवस्त्वा धूपयन्तु (2.7.69) इतिप्रभृतिभिर्गार्हपत्यादश्वशकेन खरदेशे धूपयति।। 14।।
4.1.2.15
अग्रेण गार्हपत्यम्  अदितिष्ट्वा देवी (2.7.69) इत्यापाकं खनति।। 15।।
4.1.2.16
देवानां त्वा पत्नीः (2.7.69) इत्युखामाधायाषाढामादधाति।। 16।।
4.1.2.17
कुपिनैः परिश्रित्य पचनमभ्युद्य  धिषणा त्वा देवी (2.7.69) इतिप्रभृतिभिर्गार्हपत्यात् पचति।। 17।।
4.1.2.18
मित्रस्य चर्षणीधृतः (2.7.70) इत्यभीद्धामुपचरति।। 18।।
4.1.2.19
देवस्त्वा सवितोद्वपतु (2.7.71) इति पक्वामुद्वपति।। 19।।
4.1.2.20
उत्तिष्ठ बृहती भव (2.7.72) इत्यादायोत्तिष्ठति।। 20।।
4.1.2.21
अग्रेणाहवनीयं पर्याहृत्य खरे निधाय  मित्रैतां त उखां परिददामि (2.7.73) इति मित्राय परिददाति।। 21।।
4.1.2.22
तप्तामजक्षीरेण  वसवस्त्वाच्छृन्दन्तु (2.7.74) इतिप्रभृतिभिश्चतुर्भिराच्छृणत्ति।। 22।।
4.1.2.23
शिरश्छित्त्वाहरति वैश्यस्य राजन्यबन्धोर्वाशनिहतस्येषुहतस्य वा।। 23।।
4.1.2.24
अयँ योऽसि यस्य त इदँ शिर एतेन त्वँ शीर्षण्वानेधि (तु. कसं 38.132, द्र. वाश्रौ 2.1.1.53) इति च्छेदेऽपिनिदधाति सप्तधा विदीर्णाँ वल्मीकवपाँ सप्त च माषान्।। 24।।
4.1.2.25
इदमस्माकं भुजे भोगाय भूयात् (कसं 38.132) इति शिरः पाणौ कुरुते।। 25।।
4.1.2.26
योऽस्य कौष्ठ्य जगतः पार्थिवस्यैक इद्वशी। यमं भङ्गश्रवो गाय यो राजानपरोध्यः।। (तु. कसं 38.129 तैआ 6.5.2)  यमं गाय भङ्गश्रवो यो राजानपरोध्यः। येनापो नद्यो धन्वानि येन द्यौः पृथिवी दृढा।। (कसं 38.130)  हिरण्यकेशान् सुधुरान् हिरण्याक्षानयःशफान्। अश्वाननश्यतो दानँ यमो राजाधितिष्ठति।। (कसं 38.131)  अहरहर्नयमानो गा अश्वान् पुरुषान् पशून्। वैवस्वतो न तृप्यति सुरया इव दुर्मदः।। (तु. तैआ 6.5.3 वाश्रौ 2.1.1.51) इति यमगाथा गायञ्शिर आहृत्य मृदा प्रलिम्पति।। 26।।
4.1.3.1
पञ्च साण्डानालभते प्राजापत्यमजमग्निभ्यः कामेभ्योऽश्वमृषभँ वृष्णिं बस्तम्।। 1।।
4.1.3.2
सिद्धमा सामिधेनीभ्यः ।। 2।।
4.1.3.3
अनभ्यावर्तयँश्चतुर्विँशतिँ सामिधेनीरन्वाह।  प्र वो वाजा अभिद्यवः (तैब्रा 3.5.2.1-3) इत्येकादश। समास्त्वाग्न  ऋतवो  वर्धयन्तु (2.12.5 अनु.) इति दश ज्योतिष्मतीं परिहाय। आप्रीरुत्तमः (2.12.6 अनु.)।  उपेमसृक्षि (4.12.92-4) इत्यप्सुमतीस्तिस्रः। ज्योतिष्मत्या परिदधाति।। 3।।
4.1.3.4
सिद्धमाघारात्।। 4।।
4.1.3.5
हिरण्यगर्भः (2.7.198) इति स्रौचमाघारमाघारयति ।। 5।।
4.1.3.6
सिद्धमा पर्यग्निकरणात् ।। 6।।
4.1.3.7
उत्तरं प्राजापत्यान्निधाय शिरोऽभिपर्यग्निं करोति।। 7।।
4.1.3.8
पर्यग्निकृतानुत्सृज्य प्राजापत्येन सँस्थापयन्त्युपाँशुदेवतेन।। 8।।
4.1.3.9
तस्याग्नये वैश्वानराय द्वादशकपालः पशुपुरोडाशः।। 9।।
4.1.3.10
उत्सृष्टानाँ शिराँसि छित्त्वा निदध्यात्।। 10।।
4.1.3.11
ह्रदे कायान् प्रविध्येज्जिह्वाश्च यस्मादिष्टकाश्चिकीर्षेत्।। 11।।
4.1.3.12
अथैतान् पञ्चालभेताजँ वा श्वेतँ साण्डं तूपरँ वायवे नियुत्वते।। 12।।
4.1.3.13
तदाप्रीसामिधेनीः।। 13।।
4.1.3.14
स आघारः।। 14।।
4.1.3.15
तस्य प्राजापत्यो द्वादशकपालः पशुपुरोडाशः।। 15।।
4.1.3.16
जिह्वामवदानेषु कृत्वा शिरः पशोर्निदध्यात्।। 16।।
4.1.3.17
सिद्धः पशुबन्धः।। 17।।
4.1.3.18
दीक्षणीयां निर्वपत्याग्नावैष्णवमेकादशकपालमादित्येभ्यो घृते चरुमग्नये वैश्वानराय द्वादशकपालम्।। 18।।
4.1.3.19
सिद्धमाधीतयजुर्भ्यः।। 19।।
4.1.3.20
आकूत्यै प्रयुजे (1.2.11-2) इति पञ्च हुत्वा  आकूतमग्निं प्रयुजँ स्वाहा (2.7.75) इति षड् जुहोति।  विश्वो देवस्य नेतुः (2.7.76) इति पूर्णाहुतिम्।। 20।।
4.1.3.21
सिद्धमा मुष्टिकरणात्।। 21।।
4.1.3.22
उखां प्रवृणक्त्याहवनीये प्रभूतेष्वङ्गारेषु।  मा सुभित्था मा सुरिषः (2.7.77-8) इति द्वाभ्यामुपदधाति।। 22।।
4.1.3.23
तप्तायां मुञ्जानवदधात्यन्यद्वा क्षिप्राग्नि।। 23।।
4.1.3.24
संतापेनाग्निं जनयति।। 24।।
4.1.3.25
अवसृजेदाहवनीयम्।। 25।।
4.1.3.26
न कामेषु प्रवृणक्ति।। 26।।
4.1.3.27
आहृत्यावदध्यात्। मथित्वा गतश्रीः। भ्रष्ट्रादन्नाद्यकामस्य। वैद्युताद् ब्रह्मवर्चसकामस्योपरिवृक्षे दीप्यमानम्। प्रदावादाहरेद्यं कामयेत प्रसेनेनास्य राष्ट्रं जायुकँ स्यादिति।। 27।।
4.1.3.28
उख्यँ समिध्य समिध आदधाति।  द्र्वन्नः सर्पिरासुतिः (2.7.79) इति क्रुमुकं घृताक्तम्।  परस्या अधि सँवतः (2.7.80) इत्यौदुम्बरीम्।  परमस्याः परावतः (2.7.81) इति वैकङ्कतीम्।  यदग्ने यानि कानि चा (2.7.82) इति शमीमयीमपरशुवृक्णाम्।  यदत्त्युपजिह्विका (2.7.83-7) इति पञ्चभिरौदुम्बरीमपरशुवृक्णां तैल्वकीँ वाभिचरतः।  दँष्ट्राभ्यां मलिम्लूनग्ने (2.7.88) इत्याश्वत्थीम्।। 28।।
4.1.3.29
यो अस्मभ्यमरातीयात् (2.7.89) इति शमीमयीमपरशुवृक्णां तैल्वकीँ वाभिचरन्नादधद्यजमानो यं द्विष्यात्तं मनसा ध्यायेत्।। 29।।
4.1.3.30
उदेषां बाहूनतिरम् (2.7.90-1) इति द्वाभ्यामौदुम्बरीमादधद्यजमानँ वाचयति।। 30।।
4.1.3.31
ब्रह्म क्षत्रँ सयुजा (2.7.92) इति समिधमादधाति।। 31।।
4.1.4.1
सौवर्णँ रुक्ममेकविँशतिनिर्बाधं  दृशानो रुक्मः (2.7.93) इति प्रतिमुञ्चति।। 1।।
4.1.4.2
उपरिष्टान्निर्बाधं बिभर्ति।। 2।।
4.1.4.3
आसन्दीं निदधाति।। 3।।
4.1.4.4
तस्याः प्रादेशमात्राः पादाः।। 4।।
4.1.4.5
समानमन्यत्।। 5।।
4.1.4.6
मौञ्जँ शिक्यँ षडुद्यावं द्वादशोद्यावँ वासन्द्यां निदधाति।। 6।।
4.1.4.7
नक्तोषासा (2.7.94) इत्युख्यमुद्यम्य शिक्येऽवदधाति।। 7।।
4.1.4.8
विश्वा रूपाणि (2.7.95) इति शिक्यपाशं प्रतिमुञ्चति  नक्तोषासा (2.7.94) इति कृष्णाजिनम्।। 8।।
4.1.4.9
सुपर्णोऽसि गरुत्माँस्त्रिवृत्ते शिरः (2.7.96) इति जपति।। 9।।
4.1.4.10
सुपर्णोऽसि गरुत्मान् दिवं गच्छ स्वः पत (2.7.97) इत्युख्यमुद्यम्याध्यधि नाभिमुखां धारयमाणः  विष्णोः क्रमोऽसि (2.7.98) इतिप्रभृतिभिः प्राङ् चतुः प्रक्रामति।। 10।।
4.1.4.11
अक्रन्ददग्निः (2.7.99) इति क्रन्दवतीं जपति।। 11।।
4.1.4.12
अग्नेऽभ्यावर्तिन् (2.7.100) इति चतसृभिः पुनर्वतीभिः प्रदक्षिणमावर्तते।। 12।।
4.1.4.13
आ त्वाहार्षम् (2.7.101) इत्यावृत्य जपति।। 13।।
4.1.4.14
उदुत्तमँ वरुण पाशम् (2.7.102) इति शिक्यपाशमुन्मुञ्चति।। 14।।
4.1.4.15
अग्रे बृहन् (2.7.103) इत्युख्यमभिमन्त्रयते।। 15।।
4.1.4.16
हँसः शुचिषद् (2.7.104) इति हँसवत्यासन्द्यां निदधाति।। 16।।
4.1.4.17
सीद त्वं मातुरस्या उपस्थे (2.7.105-7) इति तिसृभिः सन्नवतीभिरुख्यमुपतिष्ठते।। 17।।
4.1.4.18
दिवस्परि (2.7.108-17) इतिप्रभृतिभिर्द्वादशभिर्वात्सप्रेणोपतिष्ठते।। 18।।
4.1.4.19
मुष्टिकरणप्रभृति दैक्षं कर्म सिद्धम्।। 19।।
4.1.4.20
व्रतयिष्यन्  येन देवा ज्योतिषा (2.7.152) इत्युख्यँ समिध्य समिधमादधाति घृताक्तां प्रथमाम्।  समिधाग्निं दुवस्यत (2.7.121) इति गायत्र्या ब्राह्मणस्य।  प्र प्रायमग्निः (2.7.122) इति त्रिष्टुभा राजन्यस्य। द्वाभ्यां गायत्रीभ्याँ (2.7.121, 124) वैश्यस्य।। 20।।
4.1.4.21
अन्नपते अन्नस्य नो देहि (2.10.10) इति व्रताक्ताम्।। 21।।
4.1.4.22
देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्यामग्नये त्वा वैश्वानरायाहरुपदधे (तु. कसं 38.135) इति समिधमादधाति।  रात्रीमुपदधे (तु. कसं 38.135) इति प्रातः।। 22।।
4.1.4.23
अत ऊर्ध्वमुदित आदित्ये क्रमा अहनि ।। 23।।
4.1.4.24
प्रतिमोचनप्रभृति सिद्धमोपस्थानात् सन्नवतीभिः ।। 24।।
4.1.4.25
नक्तँ वात्सप्रेणोपतिष्ठते ।। 25।।
4.1.4.26
दीक्षितो भृतिँ वन्वीत।। 26।।
4.1.4.27
प्रयास्यन्  उदु त्वा विश्वे देवाः (2.7.118) इत्युख्यमादत्ते।। 27।।
4.1.4.28
हँसः शुचिषद् (2.7.104) इति हँसवत्या सन्नवतीभिश्चानस्यादधाति। पात्र्योः समोप्य परावादधाति।। 28।।
4.1.4.29
प्रेदग्ने ज्योतिष्मान् याहि (2.7.119) इति प्रयाति।। 29।।
4.1.4.30
यदि खर्जेत् क्रन्दवत्या (2.7.120)अनुमन्त्रयेत।। 30।।
4.1.4.31
यद्युखा पूर्येतेष्टकासँयमनाय भस्म निदध्यात्। पशुकामस्य पुरीषाय।। 31।।
4.1.4.32
सहविहारो यायावरः प्रयाति।। 32।।
4.1.4.33
आपो देवीः प्रतिगृभ्णीत (2.7.123-5) इति तिसृभिरप्सु भस्म प्रवपति।। 33।।
4.1.4.34
प्रसद्य भस्मना (2.7.126-7) इति द्वाभ्यां भस्ममुष्टी प्रत्यावपति।। 34।।
4.1.4.35
पुनर्वतीभ्यां (2.7.128) प्रत्येत्य यथास्थानँ सादयित्वा बोधद्वतीभ्याम् (2.7.129-30) उपतिष्ठते।। 35।।
4.1.4.36
न प्राजापत्येनानिष्ट्वेष्टकाः कुर्वीत।। 36।।
4.1.4.37
तिस्रो रात्रीर्भृत्वा (3.4.6) इतिप्रभृत्याम्नातं दीक्षापरिमाणम् ।। 37।।
4.1.4.38
दीक्षितो नष्टे पुनर्वतीभिरुख्यमुप- तिष्ठते।। 38।।
4.1.4.39
मृन्मय्य इष्टकाश्चतुरस्रा ऋजुलेखास्त्र्यालिखिता दक्षिणावृतोऽन्याः सव्यावृतश्च खण्ड- कृष्णालेखवर्जं, र्नैऋतीस्तिस्रः कृष्णास्तुषपक्वा, निर्मन्थ्येन पचेद् दक्षिणाग्नेर्वा ।। 39।।
4.1.4.40
दीक्षाभ्य ऊर्ध्वं क्रमवात्सप्रँ समस्य।। 40।।
4.1.5.1
अपेत वीत (2.7.131) इति शालामुखीयदेशं जोषयते। तस्मिन् व्यामँ विधाय मण्डलं चतुरस्रँ वोद्धत्यावोक्ष्य  चितः स्थ परिचितः स्थ (2.7.139) इत्येकविँशत्या प्रदक्षिणँ शर्कराभिः परिश्रयति।। 1।।
4.1.5.2
अग्नेर्भस्मास्यग्नेः पुरीषमसि (2.7.132) इति सिकता निवपति।  संज्ञानमसि (2.7.132) इत्यूषान्।। 2।।
4.1.5.3
मयि गृह्णामि, यो नो अग्निः पितरः (1.6.12,10) इति चेष्यञ्जपति यजमानः।। 3।।
4.1.5.4
व्यूह्योषसिकतम्  अयँ सो अग्निः (2.7.133-6) इति चतसृभिर्मध्येऽग्नेश्चतस्रः प्राचीः समीचीरिष्टका उपदधाति।  इडामग्ने (2.7.137-8) इति द्वे समीची पुरस्तात्।  चिदसि, परिचिदसि (2.7.139) इति द्वे समीची पश्चात्।। 4।।
4.1.5.5
सर्वत्रेष्टकोपधानमन्त्रेष्वन्ततः  तया देवतया (2.7.139) इत्यनुषजति।। 5।।
4.1.5.6
लोकं पृण च्छिद्रं पृण (2.8.1) इत्येतया त्रयोदशभिश्चितिँ संपूरयति।  ता अस्य सूददोहसः (2.8.2) इत्यनुषङ्गः।। 6।।
4.1.5.7
चित्यांचित्याँ हिरण्यशकलमुपास्यति।। 7।।
4.1.5.8
पृष्टो दिवि (2.13.86) इति चात्वालदेशात् पुरीषेण चितिँ संछादयति।। 8।।
4.1.5.9
एवं प्रथमे गार्हपत्यस्य पञ्च चितीरुपदधाति। तिस्रो द्वितीय एकां तृतीये।। 9।।
4.1.5.10
संचिते  समितँ संकल्पेथाम् (2.7.140-3) इति चतुर्भिरुख्यं निवपति।। 10।।
4.1.5.11
मातेव पुत्रम् (2.7.144) इत्युखाँ विमुञ्चति।। 11।।
4.1.5.12
न रिक्तामवेक्षेत।। 12।।
4.1.5.13
सिकताभिः पूरयित्वा निदध्याद् दध्ना घृतेन मधुना वा।। 13।।
4.1.5.14
यदस्य पारे रजसः (2.7.149) इति शिक्यमादत्ते।। 14।।
4.1.5.15
दक्षिणापरमवान्तरदेशँ यन्ति।। 15।।
4.1.5.16
स्वकृत इरिणे र्नैऋतीरुपदधाति  असुन्वन्तमयजमानमिच्छ (2.7.145-7) इति तिसृभिः पराङ्पराङ्।। 16।।
4.1.5.17
न तयादेवतं करोति।। 17।।
4.1.5.18
यं ते देवी र्निऋतिराबबन्ध (2.7.148) इति जालमिष्टकास्वध्यस्यति।। 18।।
4.1.5.19
रुक्मसूत्रमनुप्रहृत्यासन्द्या- भिविक्रमयति।। 19।।
4.1.5.20
यदस्य पारे रजसः (2.7.149) इत्युदकुम्भेनेष्टकाः प्रसव्यं त्रिः परिषिञ्चन् पर्येति। निधाय त्रिरपरिषिञ्चन् प्रतिपर्येति।। 20।।
4.1.5.21
भूत्यै नमः (2.7.150) इत्युक्त्वावर्तते।। 21।।
4.1.5.22
शं नो देवीरभिष्टय आपो भवन्तु पीतये। शँ योरभिस्रवन्तु नः।। (कसं 13.76)  शं न  आपो  धन्वन्याः  शं नः  सन्त्वनूप्याः।  शं नः  समुद्र्या  आपः  शमु  नः  सन्तु कूप्याः।। (कसं 2.2)  शं नो मित्रः शँ वरुणः शं नो भवत्वर्यमा। शं न इन्द्रश्चाग्निश्च शं नो विष्णुरुरुक्रमः।। (मासं 36.9+ऋ 5.51.14) इति तिसृभिः परोगोष्ठं मार्जयन्ते।। 22।।
4.1.5.23
अनपेक्षमाणाः प्रत्यायन्ति।। 23।।
4.1.5.24
निवेशनः संगमनो वसूनाम् (2.7.151) इत्यैन्द्र्या गार्हपत्यमुपतिष्ठते।। 24।।
4.1.5.25
प्रायणीयाप्रभृति सिद्धमोपसद्भ्यः।। 25।।
4.1.5.26
षडुपसदः प्रवर्ग्यवत्यः।। 26।।
4.1.5.27
अनूपसदमग्निं चिन्वीत।। 27।।
4.1.5.28
प्रथमायामुपसदि पूर्वाह्णिकीं कृत्वा यूपमच्छैति।। 28।।
4.1.5.29
अग्रेण प्राग्वँशं त्रिषु प्रक्रमेष्वपरिमिते वावकाशे पृष्ठ्याशङ्कुं निहत्य वेदादानप्रभृति वेदिँ विदधाति यथा सोमे।। 29।।
4.1.5.30
ऊर्ध्वबाहुना यजमानेन वेणुं प्रमायोत्तरवेदिदेशे सप्तपुरुषमग्निँ विदधाति।। 30।।
4.1.5.31
तस्य चतुःपुरुष आत्मा पुरुषमात्राणि पक्षपुच्छानि।। 31।।
4.1.5.32
अरत्निं पक्षयोरत्युपदधाति प्रादेशं पुच्छे।। 32।।
4.1.5.33
तुर्यपुरुषँ शिरो विधाय विहितस्य मध्यदेशे दर्भस्तम्बे हिरण्यं निधाय  सजूरब्दा आयवभिः (2.12.8 ) इत्यभिजुहोति।। 33।।
4.1.5.34
प्रजापतिष्ट्वा सादयतु पृथिव्याः पृष्ठे तया देवतयाङ्गिरस्वद् ध्रुवा सीद (2.8.31) इति विहितस्य मध्यदेशेपृथिवीमभिमृशति ।। 34।।
4.1.5.35
दक्षिणतः पक्षस्य  उद्योजनमन्तर्यामम् (2.7.161) इति सीरे युगवरत्राण् ा संबध्नाति।। 35।।
4.1.5.36
पूषा युनक्तु सविता युनक्तु (2.7.153-5) इति तिसृभिर्युज्यमानमनुमन्त्रयते ।। 36।।
4.1.5.37
षड्युक्तेन कृषति द्वादशयुक्तेन वा ।। 37।।
4.1.5.38
उदस्थाद्गोजिदश्वजित् (2.7.162) इत्युच्छ्रितमनुमन्त्रयते ।  उष्टारयोः पील्वयोः (2.7.164) इत्यनडुहः।। 38।।
4.1.5.39
लाङ्गलं पवीरवम् (2.7.156-60) इति पञ्च  इमामिन्द्र हस्तच्युतिम् (2.7.163) इति षष्ठी। तासामेकैकया द्वेद्वे सीते कृषति।। 39।।
4.1.5.40
दक्षिणार्धात् पक्षस्योपक्रम्य मध्येन सीतां करोत्यो- त्तरस्मात् पक्षान्तात् प्रदक्षिणावृता दक्षिणां पूर्वामुदीचीमपराम्।। 40।।
4.1.5.41
एवं तिस्रस्तिस्रः सीताः कृषति । दक्षिणस्याः श्रोणेरध्योत्तरस्मादँसात् पुच्छादध्या शिरसः। उत्तरस्याः श्रोणेरध्या दक्षिणस्मादँसात्।। 41।।
4.1.5.42
विमुच्यध्वमघ्न्या देवयानाः (2.7.165) इति दक्षिणाप्राचो विमुञ्चति।। 42।।
4.1.5.43
तानध्वर्यवे ददाति सीरं च।। 43।।
4.1.6.1
ओषधीरारण्या ग्राम्याश्च सर्पिषा सँसृज्य  या  ओषधयः प्रथमजाः (2.7.166-79) इति चतुर्दशभिः सर्वमग्निँ वपति ।। 1।।
4.1.6.2
या न विन्देत्ताभ्यो यवान् मधूद्युतान् वपेत् ।। 2।।
4.1.6.3
शेषेण (2.7.180-3) उप्तमग्निमुपतिष्ठेत।। 3।।
4.1.6.4
दिग्भ्यो लोष्टान् बहिर्वेदेः  मा नो हिँसीज्जनिता (2.7.184-7) इति चतसृभिर्मध्येऽग्नेः समस्यति।। 4।।
4.1.6.5
यां जनतां कामयेत क्षोधुका स्यादिति  इषमूर्जमहमित आदि (2.7.187) इति तस्या दिशो लोष्टानाहरेत्।। 5।।
4.1.6.6
कामं कामदुघे धुक्ष्व (2.7.188) इति सीताँसीतामभिमृशति।। 6।।
4.1.6.7
गोयुगेन चात्वालँ विदधाति।। 7।।
4.1.6.8
दशपदामुत्तरवेदिं मध्येऽग्नेर्व्याघारणान्तां कुर्वीत।। 8।।
4.1.6.9
चितः स्थ परिचितः स्थ (2.7.139) इत्यग्निं प्रदक्षिणँ शर्कराभिः परिश्रयति।। 9।।
4.1.6.10
अग्ने तव श्रवो वयः (2.7.189-194) इति षड्भिः सिकता निवपति।। 10।।
4.1.6.11
आप्यायस्व, सं ते पयाँसि (2.7.195-6) इति सौमीभ्याँ व्यूहति।। 11।।
4.1.6.12
शिरसि पक्षपुच्छानां चाप्यया लोकाः। मध्येऽग्नेः स्वयमातृण्णालोकः।। 12।।
4.1.6.13
उत्तरं पुच्छाप्ययं प्रत्यग्नेराक्रमणम्।। 13।।
4.1.6.14
अग्रेण शालामुखीयँ रोहिते चर्मण्यानडुहे प्राग्ग्रीवे लोमतश्चितीनां प्रथमेष्टकाः समादधाति।। 14।।
4.1.6.15
अनुवाचयति  चित्यग्निभ्यः (आपश्रौ 16.21.3) इत्युपाँशु  प्रणीयमानेभ्योऽनुब्रूहि (आपश्रौ 16.21.3) इत्युच्चैः।। 15।।
4.1.6.16
सकृदुक्तायां चर्मणाहरन्त्यश्वमग्रतो नयन्ति।। 16।।
4.1.6.17
श्रोणेः पश्चाच्चर्म निदधाति।। 17।।
4.1.6.18
समयोत्तरवेदिम्  अभ्यस्थाँ विश्वाः पृतनाः (1.5.30) इति दक्षिणेन पादेन स्वयमातृण्णालोकेऽश्वमाक्रमयति। अपर्यावर्तयन् परिक्रमयति।। 18।।
4.1.6.19
प्रत्यवनीयाश्वं कुम्भेष्टका द्वादशोदकेन पूरयित्वा  समन्या यन्ति (2.13.1-12) इतिप्रभृतिभिर्द्वादशभिर्मध्यमासु सीतासूपदधाति। कुम्भं कुम्भीं च द्वेद्वे लोकेषु चतस्रो मध्ये।। 19।।
4.1.6.20
आपो हि ष्ठा (2.13.13) इति तिस्रः कुम्भेष्टकाः समन्वीक्षमाणो जपति।। 20।।
4.1.6.21
नैवारं चरुं पयसि शृतं  दिवि श्रयस्व (2.13.14) इति दक्षिणतःपुरस्तात् स्वयमातृण्णालोकस्योपदधाति।। 21।।
4.1.7.1
पदे पुष्करपर्णं प्रत्यग्द्वारमधस्तान्नाभि  तपो योनिरसि (2.13.15) इत्युपदधाति।। 1।।
4.1.7.2
पुष्करपर्णे रुक्मं प्रत्यक्पाशमुपरिष्टान्निर्बाधं  ब्रह्म जज्ञानम् (2.7.197) इत्युपदधाति।। 2।।
4.1.7.3
रुक्मे सौवर्णं पुरुषं प्राक्शिरसमुत्तानँ  हिरण्यगर्भः (2.7.198-9) इति द्वाभ्यामुपदधाति।  द्रप्सश्चस्कन्द (2.7.200) इत्यभिमृशति।। 3।।
4.1.7.4
नमोऽस्तु सर्पेभ्यः (2.7.201-3) इति तिसृभिः सर्पनामभिरुपतिष्ठते।। 4।।
4.1.7.5
कृणुष्व पाजः (2.7.204-8) इति पञ्चभिर्व्याघारयति यथा नाभिम्।। 5।।
4.1.7.6
कार्ष्मर्यमयीँ स्रुचं घृतस्य पूर्णाम्  अयमग्निः सहस्रिणः, अग्नेष्ट्वा तेजसा सादयामि (2.7.209-10) इति दक्षिणत उपदधाति।। 6।।
4.1.7.7
औदुम्बरीं दध्नः पूर्णां  भुवो यज्ञस्य, इन्द्रस्य त्वौजसा सादयामि (2.7.211-2) इत्युत्तरत उपदधाति।। 7।।
4.1.7.8
स्वयमातृण्णाँ शर्करामश्वेनोपघ्राप्य  भूः (कसं 22.24) इत्यभिमन्त्रयते।। 8।।
4.1.7.9
ध्रुवासि धरुणा (2.7.212) इति सयजुषं करोति।। 9।।
4.1.7.10
प्रजापतिष्ट्वा सादयतु (2.8.31) इति पर्यायेणोपदधाति पुरुषे स्वयमातृण्णां ब्राह्मणेन सहाविदुषा।। 10।।
4.1.7.11
शिरः प्रत्यातृण्णँ स्यात्।। 11।।
4.1.7.12
अभिप्राण्य  चितिं जुहोमि (2.10.68) इत्यदाभ्यां तृण्णेऽभिजुहोति।। 12।।
4.1.7.13
पृथिवीमाक्रमिषम् (तैसं 5.6.8.1) इति यजमानो जपति।। 13।।
4.1.7.14
अविदुषे वरं ददाति।। 14।।
4.1.7.15
तेजोऽसि तेजो मे यच्छ (2.7.212) इति पूर्वाँ हिरण्येष्टकाम्।। 15।।
4.1.7.16
उदपुरा नामासि (2.8.31) इत्यपरां मण्डलाम्।। 16।।
4.1.7.17
यास्ते अग्न आर्द्रा योनयः (2.7.213) इति दक्षिणां कुलायिनीम्। 17।।
4.1.7.18
उत्तरं लोष्टं दूर्वामिश्रं  काण्डात्काण्डात् प्ररोहन्ती (2.7.214-5) इति द्वाभ्यामुपदधाति यथाप्नुयुर्दूर्वाः स्वयमातृण्णाम्।। 18।।
4.1.7.19
पूर्वाँ हिरण्यमूध्निँ वामभृतम्। काचावँसयोः स्याताम्।  यास्ते अग्ने सूर्ये रुचः (2.7.216-7) इति द्वाभ्यामुपदधाति।। 19।।
4.1.7.20
विराड् ज्योतिरधारयद्भूरसि भुवनस्य रेतः (2.7.218) इति रेतःसिचम्।। 20।।
4.1.7.21
स्वराड् ज्योतिरधारयत् सूरसि सुवनस्य रेतः (2.7.218) इति द्वितीयाम्।। 21।।
4.1.7.22
प्रथमायां चितावपुत्रस्य। पुत्रिणो द्वितीयामुत्तमायाम् ।। 22।।
4.1.7.23
सम्राड् ज्योतिरधारयत् (2.7.218) इति ज्योतिषो-धृतिं पूर्वाँ रेतःसिग्भ्याम् ।। 23।।
4.1.7.24
बृहस्पतिष्ट्वा सादयतु (2.7.218) इति विश्वज्योतिषम् ।। 24।।
4.1.7.25
तस्याः पूर्वां घर्मेष्टकामरण्येऽधीतेनानुवाकेन (4.9.208-9)।। 25।।
4.1.7.26
अषाढासि सहमाना (2.7.219) इत्यषाढाम्।। 26।।
4.1.7.27
दध्ना मधुमिश्रेण पृषन्तं कूर्मं  मधु वाता ऋतायते (2.7.220-2) इति तिसृभिरभ्यनक्ति।। 27।।
4.1.7.28
अपां त्वा गह्मन्त्सादयामि (2.7.223-5) इति पुरस्तात्प्रत्यञ्चमुपदधाति।। 28।।
4.1.7.29
प्रादेशमात्रमुलूखलमुसलमौदुम्बरम्  यच्चिद्धि त्वं गृहेगृह उलूखलक युज्यसे। इह द्युमत्तमँ वद जयतामिव दुन्दुभिः।। (ऋ 1.28.5) इत्यभिमन्त्र्य तस्मिन् व्रीहीनवहन्ति।। 29।।
4.1.7.30
इदँ विष्णुर्विचक्रमे (2.7.226-7) इति द्वाभ्यामुपदधाति दक्षिणतःपुरस्तात्स्वयमातृण्णायाः।  प्र तद्विष्णुः (1.2.71) इत्युदञ्चं मुसलम्।। 30।।
4.1.7.31
नक्तोषासा, स्यूता देवेभिः (2.7.228-34) इत्यनुवाकशेषेणोखामुत्तरतःपुरस्तात् स्वयमातृण्णाया यावत्युलूखलम्।। 31।।
4.1.7.32
अग्ने युक्ष्वा हि ये तव (2.7.235-6) इति द्वाभ्यामग्निँ योजयित्वा दध्ना मधुमिश्रेण  समित्स्रवन्ति (2.7.237) इति शिरसां छिद्राणि पूरयित्वा हिरण्यशकलानप्यस्यति।  ऋचे त्वा (2.7.238) इति कर्णे।  रुचे त्वा (2.7.238) इति सव्ये।  भासे त्वा (2.7.238) इत्यक्षिणि।  ज्योतिषे त्वा (2.7.238) इति सव्ये।  अभूदिदम् (2.7.238) इति नासिकायाम्।  अग्निस्तेजसा (2.7.238) इति सव्यायाम्।  रुक्मो वर्चसा (2.7.238) इत्यास्ये।  सहस्रदा असि सहस्राय त्वा (2.7.238) इति विकर्तने।। 32।।
4.1.7.33
आदित्यं गर्भम् (2.7.239) इत्युखायां पुरुषशीर्षमुपदधाति प्रत्यङ्मुखमवाक्छेदम्।। 33।।
4.1.7.34
अभित इतराणि परिहारँ स्पृष्ट्वेत्युखायाँ श्रवणखैर्हनुभिः प्रतिष्ठितानि।  वातस्य जूतिम् (2.7.240) इत्यश्वशिरः पुरस्तात्।  अजस्रमिन्दुम् (2.7.241) इत्यृषभस्य पश्चात्।  त्वष्टुर्वरुत्रीम् (2.7.242) इति वृष्णेर्दक्षिणतः।  यो अग्निरग्नेः (2.7.243) इति बस्तस्योत्तरतः।। 34।।
4.1.7.35
इमं मा हिँसीर्द्विपादम् (2.7.244-6) इत्युत्सर्गैर्यथोपहितमेकैकेनोपतिष्ठेत।। 35।।
4.1.7.36
पुरुषशिरसोऽक्षिणि  चित्रं देवानाम् (1.3.101) इत्यर्धर्चेनाभिजुहोति  आप्रा द्यावापृथिवी (1.3.101) इति सव्ये।। 36।।
4.1.7.37
एकं चेदजशिरः स्यादुखायामुपधायोपधानैरुत्सर्गैर्लोकानुपतिष्ठेत । परिहारँ वा लोकेषु तैर्मन्त्रैरुखायामुपधायोपधानैरुत्सर्गैरुपतिष्ठते ।।37।।
4.1.7.38
पशुशिराँसि स्वयमातृण्णां चान्तरेण न व्यवेयात् ।।38।।
4.1.7.39
यदि व्यवेयात् त्वँ  यविष्ठ (2.13.87) इति जपेत् ।।39।।
4.1.8.1
उत्तरस्मिन्नँसे पुरुषचितिमुपदधाति ।।1।।
4.1.8.2
मा छन्दः (2.13.96-7) इति प्रभृतयः पर्यायास्तेषामेकैकेन पर्यायेण युगपत्तिस्रस्तिस्र उपदधाति धृवाः सीदत इत्यन्तेन ।।2।।
4.1.8.3
उत्तरार्धात् सर्पशिरः सर्पनामभिः (2.7.201-3) पराचीनमुपदधाति ।।3।।
4.1.8.4
अनुदिशेद्वा, नोपदध्यात् ।।4।।
4.1.8.5
अपां त्वेमन्त्सादयामि (2.7.247) इति प्रभृतिभिरपस्या दिक्षु पूर्वार्धादुपक्रम्य प्रदक्षिणं पञ्चपञ्चोपदधाति ।।5।।
4.1.8.6
गायत्रेण त्वा छन्दसा सादयामि (2.7.247) इति प्रभृतिभिश्छन्दस्या उत्तरत उपदधाति ।।6।।
4.1.8.7
अयं पुरो भूः (2.7.248) इति प्रभृतयः पर्यायास्तेषामेकैकेन पर्यायेणैकैकां दशदश प्राणभृत उपदधाति । दक्षिणस्मिन्नँसे सव्यायाँ श्रोणौ दक्षिणायाँ श्रोणौ सव्येँऽसे मध्ये पञ्चमं बाह्यांबाह्याम् । अक्ष्णयोपदधातीति व्याख्यातम् (तु. 3.2.10) ।।7।।
4.1.8.8
प्राची दिग्वसन्त ऋतुः (2.7.249-53) इति पर्यायैः सँयत उपदधाति यथा प्राणभृतोऽन्तरामन्तराम् ।।8।।
4.1.8.9
अवकास्वृतव्याः ।  मधुश्च माधवश्च (2.8.24-9) इति प्रभृतयः पर्यायास्तेषामेकैकेन पर्यायेण युगपद् द्वेद्वे चित्यांचित्यामिष्टके उपदधाति, चतस्रो मध्यमायाम् ।।9।।
4.1.8.10
अग्नेरन्तः श्लेषोऽसि (2.8.24-6) इति यथर्तु सर्वत्रानुषजति  ध्रुवे सीदतम् (द्र. मासं 13.25, 14.6 काश्रौ 16.7.14-6) इत्यन्तेन ।।10।।
4.1.8.11
अग्नेर्यान्यसि (2.8.30) इति दश सँयान्यस्तासां द्वेद्वे चित्यांचित्यामिष्टके उपदधाति ।।11।।
4.1.8.12
त्वामग्ने वृषभं चेतितानं पुनर्युवानं जनयन्नुपागमाम् । अस्थूरि नो गार्हपत्यानि सन्तु तिग्मेन नस्तेजसा सँशिशाधि ।। (तै.सं 5.7.2.1+ऋ 6.15.19) इत्यृषभेण चित्यांचित्यामिष्टकामुपदधाति ।।12।।
4.1.8.13
ऋजुलेखाः पुच्छसमं पश्चात्प्राचीरुपदधाति । दक्षिणावृतो दक्षिणतः । आत्मन्युदग्द्वाराः प्रत्यग्द्वाराः पक्षे । सव्यावृत उत्तरतः । आत्मनि दक्षिणाद्वाराः प्रग्द्वाराः पक्षे ।।13।।
4.1.8.14
लोकं पृणया चितिँ संपूरयति ।।14।।
4.1.8.15
अग्ने धामानि (2.13.88) इति स्वयमातृण्णालोके चितिंचितिमभिस्पृशति ।।15।।
4.1.8.16
अग्ने कह्य (2.13.89) इति स्वयमातृण्णालोके चितिंचितिमभिजुहोति ।।16।।
4.1.8.17
या ता इषुर्युवा नाम (2.13.89) इति सर्वत्रानुषजति ।।17।।
4.1.8.18
यो अप्स्वन्तरग्निः (2.13.90-5) इत्येकैकया चितिहोमाननुमन्त्रयते द्वाभ्यामुत्तमम् ।।18।।
4.1.8.19
अश्वँ श्यावमालभ्य  पृष्टो दिवि (2.13.86) इति चात्वालात् पुरीषेण चितिँ संछादयति संछादयति ।।19।।
4.2.1.1
आपराह्णिक्यौ प्रवर्ग्योपसदावुपेत्य वसन्ति।। 1।।
4.2.1.2
ऊर्ध्वं पूर्वाह्णिकीभ्यामाश्विनीभिर्द्वितीयां चितिमारभते।। 2।।
4.2.1.3
ध्रुवक्षितिर्ध्रुवयोनिः (2.8.3-7) इतिप्रभृतिभिः पञ्च लोकेषु।। 3।।
4.2.1.4
आश्विर्नीऋतव्या अनूपधीयन्ते  सर्जूऋतुभिः (2.8.8) इतिप्रभृतिभिः पञ्च।  सजूर्देवैर्वयुनाधैः (2.8.8) इति सर्वत्रानुषजति।। 4।।
4.2.1.5
ऋतव्या वायव्या अनूपधीयन्ते  प्राणं मे पाहि (2.8.9) इतिप्रभृतिभिः पञ्च।। 5।।
4.2.1.6
वायव्या अपस्या अनूपधीयन्ते  अपः पिन्व (2.8.9) इतिप्रभृतिभिः पञ्च।। 6।।
4.2.1.7
अपस्या वयस्या अनूपधीयन्ते  क्षत्रँ वयो मयन्तं छन्दः (2.8.9) इति चतस्रः पूर्वार्धेऽप्ययेषु पञ्चपञ्च।। 7।।
4.2.1.8
व्याख्याताः सार्वचितिक्यो, लोकंपृणा पुरीषं च।। 8।।
4.2.1.9
आपराह्णिक्यौ प्रवर्ग्योपसदावुपेत्य वसन्ति ।। 9।।
4.2.1.10
ऊर्ध्वं पूर्वाह्णिकीभ्यां तृतीयां चितिमारभते ।। 10।।
4.2.1.11
स्वयमातृण्णाँ शर्करामश्वेनोपघ्राप्य  भुवः (कसं 22.24) इत्यभिमन्त्रयते।। 11।।
4.2.1.12
इन्द्राग्नी अव्यथमानाम् (2.8.10) इति सयजुषं करोति।। 12।।
4.2.1.13
विश्वकर्मा त्वा सादयतु (2.8.31) इति पर्यायेणोपदधाति।। 13।।
4.2.1.14
नात्राविद्वान्न वरदानम्।। 14।।
4.2.1.15
अभिप्राण्यापान्य  चितिं जुहोमि (2.10.68) इत्यदाभ्यां तृण्णेऽभिजुहोति।। 15।।
4.2.1.16
अन्तरिक्षमाक्रमिषम् (तैसं 5.6.8.1) इति यजमानो जपति।। 16।।
4.2.1.17
ज्योतिरसि ज्योतिर्मे यच्छ (2.7.212) इति पूर्वाँ हिरण्येष्टकाम्।। 17।।
4.2.1.18
अपराजिता नामासि (2.8.31) इत्यपरां मण्डलाम्।। 18।।
4.2.1.19
विश्वकर्मा त्वा सादयतु (2.7.218) इति विश्वज्योतिषम्।। 19।।
4.2.1.20
राज्ञ्यसि प्राची दिक् (2.811) इतिप्रभृतिभिः पञ्च दिश्या लोकेषु।। 20।।
4.2.1.21
आयुर्मे पाहि (2.8.11) इतिप्रभृतिभिरप्ययेषु दश पूर्वार्धे द्वादशद्वादशेतरेषु।। 21।।
4.2.1.22
मूर्धासि राट् (2.8.11) इतिप्रभृतिभिरादित्यधाम्नीः सप्त पुरस्तात्।। 22।।
4.2.1.23
यन्त्री राट् (2.8.11) इतिप्रभृतिभिरङ्गिरोधाम्नीः सप्त पश्चात्।। 23।।
4.2.1.24
व्याख्याताः सार्वचितिक्यो, लोकंपृणा पुरीषं च।। 24।।
4.2.1.25
आपराह्णिक्यौ प्रवर्ग्योपसदावुपेत्य वसन्ति।। 25।।
4.2.1.26
ऊर्ध्वं पूर्वाह्णिकीभ्यामक्ष्णयास्तोमीयाभिश्चतुर्थीं चितिमारभते।। 26।।
4.2.1.27
आशुस्त्रिवृत् (2.8.12) इति पुरस्तात्।  व्योमा सप्तदशः (2.8.12) इति दक्षिणतः।  भान्तः पञ्चदशः (2.8.12) इत्युत्तरतः।  धरुण एकविँशः (2.8.12) इति पश्चात्।  गर्भाः पञ्चविँशः (2.8.12) इति मध्ये। पञ्चदश शिष्टास्तिस्रस्तिस्रो लोकेषूपदधाति।। 27।।
4.2.1.28
स्पृत उपदधाति।  अग्नेर्भागोऽसि (2.8.13) इति पुरस्तात्।  इन्द्रस्य भागोऽसि (2.8.13) इति दक्षिणतः।  नृचक्षसां भागोऽसि (2.8.13) इत्युत्तरतः।  मित्रस्य भागोऽसि (2.8.13) इति पश्चात्।  अदित्या भागोऽसि (2.8.13) इति मध्ये। शिष्टाः पञ्चानूपदधाति।। 28।।
4.2.1.29
एकयास्तुवत प्रजा अधीयन्त (2.8.14) इति सप्तदश सृष्टीर्मध्य उपदधाति।। 29।।
4.2.1.30
ऋतूनां पत्नी (2.13.71-85) इति पञ्चदश व्युष्टीस्तिस्रस्तिस्रो लोकेषूपदधाति ।। 30।।
4.2.1.31
व्याख्याताः सार्वचितिक्यो, लोकंपृणा पुरीषं च ।। 31।।
4.2.1.32
आपराह्णिक्यौ प्रवर्ग्योपसदावुपेत्य वसन्ति ।। 32।।
4.2.2.1
असपत्नयोत्तमां चितिमारभते ।। 1।।
4.2.2.2
अग्ने जातान् प्रणुदा नः सपत्नान् (2.8.15) इति पुरस्तात्।  सहसा जातान् प्रणुदा नः सपत्नान् (2.8.16) इति पश्चात्।  चतुश्चत्वारिँशी स्तोमो वर्चो द्रविणम् (2.8.17) इति दक्षिणतः सादयति।  षोडशी स्तोमा ओजो द्रविणम् (2.8.17) इत्युत्तरतः।  अग्नेः पुरीषमसि (2.8.18-9) इति पुरीषवतीं पश्चात् स्वयमातृण्णायाः।। 2।।
4.2.2.3
एवश्छन्दः (2.8.19) इति चत्वारिँशतँ विराजोऽप्ययेषु दशदश।। 3।।
4.2.2.4
रश्मिना क्षयाय क्षयं जिन्व (2.8.20) इति त्रयस्त्रिँशतँ स्तोमभागा दिक्षु। पूर्वार्धादुपक्रम्य प्रदक्षिणँ सप्तसप्त। पञ्च मध्ये।। 4।।
4.2.2.5
राज्ञ्यसि प्राची दिक् (2.8.21) इतिप्रभृतिभिः पञ्च नाकसदो लोकेषु।। 5।।
4.2.2.6
अयं पुरो हरिकेशः (2.8.22) इति नाकसदामुपरिष्टात् पञ्चचूडाः । पश्चात्प्राचीमुत्तमाम् ।। 6।।
4.2.2.7
प्राच्या त्वा दिशा सादयामि (2.8.23) इति क्लृप्तीरुपदधाति शिरसि पक्षपुच्छेषु मध्ये पञ्चमीम् ।। 7।।
4.2.2.8
विहरन्नत्रैव रेतःसिचमुपदधाति ।। 8।।
4.2.2.9
परमेष्ठी त्वा सादयतु (2.7.218) इति विश्वज्योतिषम् ।। 9।।
4.2.2.10
ऋतव्ये उपधाय  पुरोवात (2.8.30) इतिप्रभृतिभिः पञ्च वृष्टिसनीर्लोकेषु।। 10।।
4.2.2.11
सँयान्या उपधाय वाच उपदधाति  अम्बा च बुला च (2.8.30) इति सप्त पूर्वार्धे।। 11।।
4.2.2.12
सलिलाय त्वा (2.8.30) इतिप्रभृतिभिरादित्येष्टका अप्ययेषु द्वेद्वे मध्ये च ख्एका,।। 12।।
4.2.2.13
अधिद्यौर्नामासि (2.8.31) इत्यपरां मण्डलाम्।। 13।।
4.2.2.14
उत्तरतःपुरस्तात् स्वयमातृण्णायाः  अयँ सो अग्निः (2.7.133-9) इत्यष्टौ नानायजुष उपदधाति यथा गार्हपत्ये।। 14।।
4.2.2.15
पूर्वां पुनश्चितिँ  येना ऋषयस्तपसा सत्त्रमासत (2.12.16-24) इति नव तासामष्टाभिः।। 15।।
4.2.2.16
समास्त्वाग्न ऋतवो वर्धयन्तु (2.12.25-34) इति दश द्वेद्वे लोकेषु।। 16।।
4.2.2.17
ऊर्ध्वा अस्य समिधो भवन्ति (2.12.35-46) इति द्वादशाप्रीरप्ययेषु तिस्रस्तिस्रः।। 17।।
4.2.2.18
प्राणादपानँ संतनु (2.13.16) इति नव संततीः पुरस्तात्प्रतीचीरुपदधाति।। 18।।
4.2.2.19
ऋचा त्वा छन्दसा सादयामि (2.13.17) इतिप्रभृतिभिरप्ययेषु द्वेद्वे।। 19।।
4.2.2.20
दूतँ वो विश्ववेदसम् (2.13.18-22) इति पञ्च लोकेषु।। 20।।
4.2.2.21
इन्द्रो दधीचो अस्थभिः (2.13.23-32) इति दश पूर्वार्धे ।। 21।।
4.2.2.22
छन्दश्चितीरुपदधात्यप्ययेषु तिस्रस्तिस्रोऽन्तरान्तराः ।। 22।।
4.2.2.23
अयमग्निः सहस्रिणः (2.13.33) इति तिसृभिर्गायत्रीभिः।  अबोध्यग्निः (2.13.34-6) इति त्रिष्टुब्भिः।  जनस्य गोपाः (2.13.37-9) इति जगतीभिः।  सँ समिद् (2.13.40-2) इत्यनुष्टुब्भिः।  आ ते अग्न इधीमहि (2.13.43-5) इति पङ्क्तिभिः ।  एना वो अग्निम् (2.13.46-8) इति बृहतीभिः ।  अग्ने वाजस्य गोमतः (2.13.49-51) इत्युष्णिग्भिः।। 23।।
4.2.2.24
द्वे तिस्रः करोति।  भद्रो नो अग्निराहुतो भद्रा रातिः सुभग भद्रो अध्वरः। भद्रा उत प्रशस्तयः।। भद्रा उत प्रशस्तयो भद्रं मनः कृणुष्व वृत्रतूर्ये। येना समत्सु सासहि।। येना समत्सु सासह्यव स्थिरा तनुहि भूरि शर्धताम्। वनेमा ते अभिष्टिभिः।।(तु. ऋ 8.19.19-20, कौसं 1559-60) इति ककुद्भिः।। 24।।
4.2.2.25
प्रेद्धो अग्ने (2.10.66),  इमो अग्ने (4.10.24),  अग्निं नरो दीधितिभिररण्योर्हस्तच्युती जनयन्त प्रशस्तम्। दूरेदृशं गृहपतिमथर्युम्।। (ऋ 7.1.1) इति विराड्भिः ।। 25।।
4.2.2.26
अग्ने तमद्य (2.13.52-4) इति पदपङ्क्तिभिः ।। 26।।
4.2.2.27
अग्निँ होतारं मन्ये (2.13.55-7) इत्यतिच्छन्दोभिः ।। 27।।
4.2.2.28
अग्ने त्वं नो अन्तमः, तं त्वा शोचिष्ठ दीदिवः, अधा ह्यग्ने (2.13.57-8) इति द्विपदाभिरुत्तरार्धे ।। 28।।
4.2.3.1
महाव्रतमुपदधाति।। 1।।
4.2.3.2
आयाहि सुषुमा हि ते (2.13.59-61) इति तिसृभिर्गायत्रीभिः शिरसि।। 2।।
4.2.3.3
रथंतरं पक्षे  अभि त्वा शूर नोनुमः (2.13.62-3) इति द्वे तिस्रस्कारं दक्षिणार्धे मध्येऽप्यये च।। 3।।
4.2.3.4
बृहदुत्तरस्मिन्  त्वामिद्धि हवामहे (2.13.64-5) इति द्वे तिस्रस्कारमुत्तरार्धे मध्येऽप्यये च।। 4।।
4.2.3.5
आत्मनि वामदेव्यम्  कया नश्चित्र आभुवद् (2.13.66-8) इति तिस्रो मध्ये।। 5।।
4.2.3.6
यज्ञायज्ञियं पुच्छे  यज्ञा यज्ञा वो अग्नये (2.13.69-70) इति द्वे तिस्रस्कारं पश्चार्धे मध्येऽप्यये च।। 6।।
4.2.3.7
यवा अयवाः (2.13.89) इति सप्त पूर्वार्धे।। 7।।
4.2.3.8
पृथिव्यसि जन्मना (2.13.98) इतिप्रभृतिभिरप्ययेषु द्वेद्वे।। 8।।
4.2.3.9
या देव्यसीष्टके कुमार्युपशीवरी (2.13.99) इतिप्रभृतिभिरप्ययेषु तिस्रस्तिस्रः।  या देव्यसीष्टक आयुर्दाः (2.13.99) इति नवस्वनुषजति।  उपशीवरी (2.13.99) इत्युपरिष्टात्।। 9।।
4.2.3.10
या देवीः स्थेष्टकाः सुशेवाः (2.13.99) इति मध्ये युगपत्तिस्रः।। 10।।
4.2.3.11
सवयसे त्वा (2.13.100) इतिप्रभृतिभिरप्ययेषु तिस्रस्तिस्रः।। 11।।
4.2.3.12
भूयस्कृदसि (2.13.101) इतिप्रभृतिभिरप्ययेषु पञ्चापञ्चीनाः प्रदक्षिणं पञ्चपञ्चोपदधाति।। 12।।
4.2.3.13
ज्योतिष्मतीं त्वा सादयामि (2.13.102) इतिप्रभृतिभिरप्ययेषु तिस्रस्तिस्रो द्वे मध्ये।। 13।।
4.2.3.14
कृत्तिका नक्षत्रमग्निर्देवता (2.13.103) इतिप्रभृतिभिर्नक्षत्रेष्टकाः पुरस्तात्प्रतीचीरुपदधाति।  अग्ने रुचः स्थ (2.13.103) इति सर्वत्रानुषजति।। 14।।
4.2.3.15
पुरस्ताद्विशाखयोः  पूर्णा पश्चादुत पूर्णा पुरस्तादुन्मध्यतः पौर्णमासी जिगाय। यस्यां देवा अभिसँविशन्त उत्तमे नाक इह मादयध्वम्।। (तु. तैसं 3.5.1.1) इति पौर्णमासीम्।। 15।।
4.2.3.16
उपरिष्टाद्भरणीनाम्  यत्ते देवा अदधुर्भागधेयममावास्ये सँविशन्तो महित्वा। सा नः प्रजां कृणुहि सर्ववीरे रयिं नो धेहि सुभगे सुवीरे।। (तु. तैसं 3.5.1.1) इत्यमावास्याम्।। 16।।
4.2.3.17
हिरण्यगर्भः (2.13.110-7) इतिप्रभृतिभिरप्ययेषु द्वेद्वे।। 17।।
4.2.3.18
स्वरसि स्वर्मे यच्छ (2.7.212) इति पूर्वाँ हिरण्येष्टकाम्। ऋषभमुपधाय लोकंपृणया चितिँ संपूरयति।। 18।।
4.2.3.19
स्वयमातृण्णाँ शर्करामश्वेनोपघ्राप्य  स्वः (कसं 22.24) इत्यभिमन्त्रयते।। 19।।
4.2.3.20
आयोष्ट्वा सदने सादयामि (2.8.33) इति सयजुषं करोति ।। 20।।
4.2.3.21
परमेष्ठी त्वा सादयतु (2.8.31) इति पर्यायेणोपदधाति ।। 21।।
4.2.3.22
नात्राविद्वान्न वरदानम् ।। 22।।
4.2.3.23
अभिप्राण्याव्यवान्य  चितिं जुहोमि (2.10.68) इत्यदाभ्यां तृण्णेऽभिजुहोति ।। 23।।
4.2.3.24
दिवमाक्रमिषम् (तैसं 5.9.8.1) इति यजमानो जपति।। 24।।
4.2.3.25
वायव्यामुत्तराँ विकर्णिँ शर्करां प्रतिप्रस्थाता  प्रोथदश्वो न यवसे (2.8.32) इति मध्ये युगपत् स्वयमातृण्णालोकस्योपदधाति।। 25।।
4.2.3.26
व्याख्यातँ सार्वचितिकम् ।। 26।।
4.2.3.27
पुरीषेण चितिँ संछादयत्यन्यत् स्वयमातृण्णायाः ।। 27।।
4.2.3.28
जानुदघ्नं प्रथमं चिन्वानश्चिन्वीत (3.3.2) इति व्याख्यातम्।। 28।।
4.2.4.1
सौवर्णानाँ शकलानाँ सहस्रेण  सहस्रस्य मासि (2.8.33) इतिप्रभृतिभिः सर्वमग्निं प्रोक्ष्य घृतेन प्रोक्षति।। 1।।
4.2.4.2
वसवस्त्वा रुद्रैः पश्चात् पान्तु (तु. तैसं 5.5.9.4) इति पश्चात्प्राङ्मुखः।  नितानस्त्वा मारुतो मरुद्भि- रुत्तरतः पातु (तु. तैसं 5.5.9.4) इत्युत्तरतो दक्षिणामुखः।  आदित्यास्त्वा विश्वैर्देवैः पुरस्तात् पान्तु (तु. तैसं 5.5.9.4) इति पुरस्तात्प्रत्यङ्मुखः।  पितरस्त्वा यमराजानः पितृभिर्दक्षिणतः पान्तु (तैसं 5.5.9.4) इति दक्षिणत उदङ्मुखः।  देवास्त्वेन्द्रज्येष्ठा वरुणराजानोऽधस्ताच्चोपरिष्टाच्च पान्तु (तैसं 5.5.9.4) इति मध्ये प्राङ्मुखः।। 2।।
4.2.4.3
प्रतिपरिक्रम्य  इमा मे अग्ना इष्टका धेनवः सन्तु (2.8.33) इति दुहेनोत्तरं पुच्छाप्ययं प्रत्यारभ्य जपति यजमानः ।। 3।।
4.2.4.4
उत्तरस्याँ श्रोणावन्त्यायामिष्टकायाँ शतरुद्रियं जुहोत्यर्कपर्णेन मृग- क्षीरमजक्षीरं गवीधुकासक्तून् वा।। 4।।
4.2.4.5
नमस्ते रुद्र मन्यवे (2.9.14-30) इतिप्रभृतिभिर्जानुदघ्ने धारयमाणो दक्षिणामुखः।  नमो बृहद्भ्योऽर्भकेभ्यः (2.9.30-3) इति नाभिदघ्न उदङ्मुखः।  नमो वास्तव्याय (2.9.33-52) इत्यास्यदघ्ने प्राङ्मुखः ।। 5।।
4.2.4.6
प्रत्यवरोहाञ्जुहोति  नमो अस्तु रुद्रेभ्यो ये दिवि (2.9.53) इत्यास्यदघ्ने। उत्तरेण पर्यायेण नाभिदघ्ने। उत्तमेन जानुदघ्ने।। 6।।
4.2.4.7
अर्कपर्णमसंचरे न्यस्येत्। यं द्विष्यात्तस्य पशूनाँ संचरे न्यस्येत्।। 7।।
4.2.4.8
यो रुद्रोऽप्सु योऽग्नौ य ओषधीषु यो रुद्रो विश्वा भुवनाविवेश तस्मै रुद्राय नमोऽस्तु देवाय स्वाहा (तु. तैसं 5.5.9.3 कसं 40.33) इति तस्यामिष्टकायां गावीधुकं चरुमुपवपति।। 8।।
4.2.4.9
आयुधं तिसृधन्वमयाचितो ब्राह्मणाय दद्यात्।। 9।।
4.2.4.10
अश्मन्नूर्जं पर्वते शिश्रियाणाम् (2.10.1) इत्युदकुम्भेनाग्निं प्रसव्यं त्रिः परिषिञ्चन् पर्येति। निधाय त्रिरपरिषिञ्चन् प्रतिपर्येति।। 10।।
4.2.4.11
आग्नेयपावमान्याँ (कौसं 627) शिरसि गायत्रं गायोद्गाता रथंतरं दक्षिणे पक्षे बृहदुत्तरस्मिन्नात्मनि वामदेव्यँ यज्ञायज्ञियं पुच्छे प्रजापतेर्हृदयमनृचं दक्षिणस्मिन्निकक्षे।। 11।।
4.2.4.12
स्तुतँ होतानुशँसति।। 12।।
4.2.4.13
परिगीतं नाक्रामेदा स्वयमातृण्णाया व्याघारणात्।। 13।।
4.2.4.14
मण्डूकेनावकया वेतसशाखया च  समुद्रस्य त्वावकया, हिमस्य त्वा जरायुणा (2.10.2-8) इतिप्रभृतिभिः सप्तभिः सर्वमग्निँ विकर्षति।। 14।।
4.2.4.15
विनीय प्राणान् मण्डूकस्य विकर्षणमुत्करे प्रविध्यति। यं द्विष्यात्तमेतेनोपहन्यात्।। 15।।
4.2.4.16
इष्टो यज्ञो भृगुभिः (2.12.15) इति छन्दसां दोहँ यजमानँ वाचयति।। 16।।
4.2.4.17
औदुम्बरीर्घृते वासयति।। 17।।
4.2.4.18
आपराह्णिक्यौ प्रवर्ग्योपसदावुपेत्य वसन्ति।। 18।।
4.2.4.19
ऊर्ध्वं पूर्वाह्णिकीभ्यां कृष्णाजिनस्योपानहं प्रतिमुच्य  अपामिदं न्ययनम्, नमस्ते हरसे शोचिषे (2.10.5,8) इति द्वाभ्यामग्निमाक्रामति।। 19।।
4.2.4.20
पञ्चगृहीत आज्ये हिरण्यशकलमेकैकमवधायं  द्रुषदे वट् (2.10.9) इतिप्रभृतिभिः स्वयमातृण्णाँ व्याघारयति यथा नाभिम् ।। 20।।
4.2.4.21
स्वर्विदे वट् (2.10.9) इत्यूर्ध्वाँ स्रुचमुद्गृह्णाति।। 21।।
4.2.4.22
दधनि मधुमिश्रे दर्भमुष्टिं पर्यासम्  अन्नपते अन्नस्य नो देहि (2.10.10-2) इति तिसृभिः सर्वमग्निँ व्यवोक्षति।। 22।।
4.2.4.23
प्राणदा अपानदाः (2.10.13) इति प्रत्यवरोहति।। 23।।
4.2.4.24
आपराह्णिकीँ सद्यः सँस्थाप्योत्साद्य घर्मपात्राण्यग्नीषोमीयायौपसदं बर्हिस्तद् व्याख्यातम्।। 24।।
4.2.5.1
अग्निस्तिग्मेन शोचिषा (2.10.14) इति चतुर्गृहीतं जुहोति।। 1।।
4.2.5.2
तूष्णीँ षोडशगृहीतं गृहीत्वा  य इमा विश्वा भुवनानि (2.10.15-22) इत्यष्टौ निगद्यार्धं जुहोत्युत्तरमनुवाकं (2.10.23-30) निगद्य शेषम् ।। 2।।
4.2.5.3
औदुम्बरीर्घृतोषितास्तिस्रः समिधः  उदेनमुत्तरं नय (2.10.31-3) इति तिसृभिः स्वाहाकारान्ताभिरादधाति।। 3।।
4.2.5.4
व्याख्यातमग्निप्रणयनम्।। 4।।
4.2.5.5
उदु त्वा विश्वे देवाः (2.10.44) इत्यग्निमादत्ते।। 5।।
4.2.5.6
पञ्च दिशो  दैवीर्यज्ञमवन्तु देवीः (2.10.45-50) इत्युत्तरतः पृष्ठ्यादेशस्य षड्भिराग्नीध्राद्यन्ति।। 6।।
4.2.5.7
प्रणीयमानस्योत्तरतो यजमानो व्रजति। दक्षिणतो ब्रह्मा  आशुः शिशानः (2.10.34-43) इत्यप्रतिरथं दशर्चमन्वाह।। 7।।
4.2.5.8
विमान एष दिवो मध्य आस्ते (2.10.51-2) इति द्वाभ्यामुपदधात्याग्नीध्रीयेऽश्मानमुपधानवेलायाम्।। 8।।
4.2.5.9
सुम्नहूर्यज्ञ आ च वक्षत् (2.10.53-5) इति चतुर्भिराहवनीयाद्यन्ति।। 9।।
4.2.5.10
क्रमध्वमग्निना (2.10.56-60) इति पञ्चभिरग्निमाक्रामति।। 10।।
4.2.5.11
कृष्णायाः श्वेतवत्सायाः पयसः पूर्णामौदुम्बरीं  नक्तोषासा, अग्ने सहस्राक्ष (2.10.61) इति निगद्य स्वयमातृण्णामभिजुहोति।। 11।।
4.2.5.12
तस्याँ संभारान् हिरण्यशकलं च न्युप्य  सुपर्णोऽसि गरुत्मान् पृष्ठे पृथिव्याः सीद, आजुह्वानः सुप्रतीकः (2.10.62-3) इति द्वाभ्यामग्निँ सादयित्वा समिध्य समिध आदधाति  ताँ सवितुर्वरेण्यस्य (2.10.64) इति शमीमयीम्।  विधेम ते परमे जन्मन्नग्ने (2.10.65) इत्याश्वत्थीम्।  प्रेद्धो अग्ने (2.10.66) इति वैकङ्कतीम्।। 12।।
4.2.5.13
अग्ने तमद्य (2.10.67) इति पङ्क्त्या जुहोति।  सप्त ते अग्ने समिधः (2.10.67) इति पूर्णाहुतिम्। चितिं जुहोमि (2.10.68-9) इत्यनुवाकशेषेण द्वितीयाम्।। 13।।
4.2.5.14
अग्नये वैश्वानराय द्वादशकपालं नि र्वपेत्।। 14।।
4.2.5.15
स्रुवं जुहूं च संमृज्याभ्युदाहरति वैश्वानरीयम्।। 15।।
4.2.5.16
सकृत् सर्वमवद्यति।। 16।।
4.2.5.17
आशयस्यान्वासिच्य द्विरभिघार्योपाँशु  अग्नये वैश्वानरायानुब्रूहि इत्यनुवाचयति।। 17।।
4.2.5.18
आश्राव्य  अग्निँ वैश्वानरँ यज इति प्रेष्यति।। 18।।
4.2.5.19
वषट्कृते मध्येऽपाणिना जुहोत्यृजुं प्रतिष्ठितम्। आशयेनाभिजुहोति।। 19।।
4.2.5.20
यदि पर्यावर्तेत, ब्राह्मणव्याख्यातम्।। 20।।
4.2.5.21
पुरोडाशान् सप्त सप्त- कपालान् तूष्णीमुपचरितान् सँस्करोति।। 21।।
4.2.5.22
उपस्तरणाभिघारणैः संपातं मारुतैर्गणैर्जुहोति।। 22।।
4.2.5.23
शुक्रज्योतिश्च चित्रज्योतिश्च (2.11.1) इतिप्रभृतिभिर्दक्षिणार्धपूर्वार्धे।  ऋतजिच्च सत्यजिच्च (2.11.1) इति दक्षिणार्धे।  ऋतश्च सत्यश्च (2.11.1) इति दक्षिणार्धपश्चार्धे। अरण्येऽधीतेन गणेन (4.9.213-4) पश्चार्धे।  ईदृङ् चैतादृङ् च (2.11.1) इत्युत्तरार्धपश्चार्धे।  ईदृक्षास एतादृक्षासः (2.11.1) इत्युत्तरार्धे।  सभरसो मरुतो यज्ञे (2.11. 1 ) इत्युत्तरार्धपूर्वार्धे।। 23।।
4.2.5.24
वसोर्धारायै स्रुचमौदुम्बरीं महतीँ स्योनदण्डां कारयेत्।। 24।।
4.2.5.25
यथा वैश्वानरीये धारा प्रतिष्ठास्यति तथावस्थापयेत्।। 25।।
4.2.5.26
तूष्णीं द्वादश द्वादशानि गृहीत्वान्वारब्धे यजमाने वाचयन्  वाजश्च मे प्रसवश्च मे (2.11.2-6) इतिप्रभृतिभिः पञ्चभिरनुवाकैः संततँ वसोर्धारां जुहोति।। 26।।
4.2.5.27
एका च तिस्रश्च (2.11.6) इत्या त्रयस्रिँशतः  चतस्रश्चाष्टौ च (2.11.6) इत्याष्टाचत्वारिँशतः  त्र्यविश्च त्र्यवी च (2.11.6) इति यथाम्नातं  धेनुश्चानड्वाँश्च (2.11.6)।  आयुर्यज्ञेन कल्पते प्राणो यज्ञेन कल्पते (1.11.16) इतिप्रभृतिभिः  पतयेऽधिपतये (1.11.16) इत्यन्तेन।  स्तोमश्च यजुश्च (2.11.6) इति यथाम्नातम्। अन्ततः स्वाहाकारं कुर्यात्।। 27।।
4.2.5.28
स्रुचमनुप्रहृत्याज्योच्छेषे चतुःशरावं जीवतण्डुलमोदनं पक्त्वा मध्यतःकारिभ्यो दद्यात्। तेभ्यश्चतस्रश्चतस्रो धेनूः।। 28।।
4.2.5.29
ओषधीरारण्या ग्राम्याश्च सर्पिषा सँसृज्य वाजप्रसव्यमौदुम्बरेण स्रुवेण जुहोति  अग्ने अच्छा वदेह नः (1.11.17-25) इत्यष्टाभिः।  विश्वे नो अद्य मरुतः (2.12.1-6) इति षड्भिः।। 29।।
4.2.5.30
हुत्वाहुत्वा पात्र्याँ संपातमवनयति।। 30।।
4.2.5.31
दक्षिणस्याः श्रोणेः पश्चादग्निपुच्छस्य वासन्द्यां कृष्णाजिनमास्तीर्यबस्ताजिनं पशुकामस्यतस्यामासीनं  देवस्य त्वा सवितुः प्रसवे (1.11.26) इति संपातेनाभिषिञ्चति ।। 31।।
4.2.5.32
शिरसोऽध्यामुखादवस्रावयति ।  बृहस्पतिँ साम्राज्याय (1.11.26) इति ब्राह्मणम्।  इन्द्रँ साम्राज्याय (1.11.26) इति राजन्यम्।  अग्निँ साम्राज्याय (तु. तैसं 1.7.10.3) इति वैश्यम्। न वाभिषिञ्चेद्वैश्यम्।। 32।।
4.2.5.33
द्वादशगृहीतेन द्वादश राष्ट्रभृतो जुहोति।। 33।।
4.2.5.34
ऋताषाडृतधामा (2.12.7) इतिप्रभृतयः पर्यायाः। तेषामेकैकेन पर्यायेणाहुती द्वेद्वे।  तस्मै स्वाहा वट् (2.12.7) इति पूर्वां  ताभ्यः स्वाहा वट् (2.12.7) इत्युत्तराम्।  स न इदं ब्रह्म क्षत्रं पातु (2.12.7) इति सर्वत्रानुषजति।  ता न इदं ब्रह्म क्षत्रं पान्तु (2.12.7) इति च।  बृहस्पतिर्विश्वकर्मा (2.12.7) इति द्वादशो ब्राह्मणस्य।  प्रजापतिः परमेष्ठी (2.12 . 7 ) इति राजन्यस्य।  अमृडयो दूरेहेतिः (2.12.7) इति वैश्यस्य।। 34।।
4.2.5.35
द्विर्गृहीतेन  स नो भुवनस्य पते (2.12.7) इति रथशिरस्यध्याहवनीये हुत्वा तमध्वर्यवे दक्षिणाकाले दद्यात्।। 35।।
4.2.5.36
समुद्रोऽसि नभस्वानार्द्रदानुः (2.12.8) इतिप्रभृतिभिरञ्जलिना त्रिर्वातं जुहोति कृष्णाजिनपुटेन वा।। 36।।
4.2.6.1
पदलोभनप्रभृति सिद्धमा धिष्ण्यनिवपनात् ।। 1।।
4.2.6.2
वैहवीभिर्धिष्ण्येषूपदधात्यश्मनवमा आग्नीध्रे। एकविँशतिँ होत्र्ये । एकादश ब्राह्मणाच्छँस्ये । अष्टाष्टा इतरेषु । षण्मार्जालीये पशुश्रपणे च ।। 2।।
4.2.6.3
सिद्धमाग्नीषोमीयात्।। 3।।
4.2.6.4
अग्नये गायत्राय त्रिवृते राथंतराय (3.15.10) इति दशहविषँ सर्वपृष्ठामग्नीषोमीयस्य पशुपुरोडाशमनुनिर्वपति ।। 4।।
4.2.6.5
यथा देविकाहविर्भिस्तथा प्रचरति ।। 5।।
4.2.6.6
सिद्ध उपवसथः ।। 6।।
4.2.6.7
श्वो भूतेऽग्निष्टोम उक्थ्योऽतिरात्रो वा।। 7।।
4.2.6.8
सिद्धमा परिधीनां परिधानात्।। 8।।
4.2.6.9
आघारसमिधमाधाय  अग्निँ युनज्मि शवसा घृतेन (2.12.9) इत्यग्नियोगं जुहोति।। 9।।
4.2.6.10
इमौ ते पक्षौ, इन्दुर्दक्षः (2.12.10-1) इति पक्षावभिमृशति ।। 10।।
4.2.6.11
स्वयं कृण्वानः (2.13.105-9) इति पञ्चभिरन्वारोहाञ्जुहोति ।। 11।।
4.2.6.12
सिद्धमोपाकरणात्।। 12।।
4.2.6.13
एकयूप ऐकादशिनानुपाकरोति क्रतुपशून् वा।। 13।।
4.2.6.14
सिद्धमा दक्षिणाकालात्।। 14।।
4.2.6.15
सौवर्णँ शातमानँ स्थालं मधुनः पूर्णं दक्षिणाभिः सहातिहृत्य  चित्रं देवानाम् (1.3.101) इति यजमानोऽवेक्ष्य ब्रह्मणे प्रयच्छति।। 15।।
4.2.6.16
सिद्धमाग्निष्टोमचमसेभ्यः।। 16।।
4.2.6.17
अग्निष्टोमचमसानुन्नीय  दिवो मूर्धासि (2.12.12-3) इत्यप्सुमतीभ्यामग्निँ संमृशति।। 17।।
4.2.6.18
सिद्धमा शँयोर्वाकात्।। 18।।
4.2.6.19
वि ते मुञ्चामि रशनाँ वि रश्मीन् (2.12.14) इति परिधिविमोकं जपति।। 19।।
4.2.6.20
शँय्वन्ते सँस्थिते  इमँ स्तनं मधुमन्तं धयापां प्रपीनमग्ने सलिलस्य मध्ये। उत्सं जुषस्व मधुमन्तमूर्मिँ समुद्रियँ सलिलमाविशस्व।। (तु. कसं 40.41) इत्यग्निविमोकं जपति।। 20।।
4.2.6.21
सिद्धमानूबन्ध्यायाः।। 21।।
4.2.6.22
प्राक् समिष्टयजुर्भ्यः  यास्ते अग्ने सूर्ये रुचः, या वो देवाः सूर्ये रुचः (2.7.216-7),  रुचं नो धेहि (3.4.14) इति रुचं जुहोति।। 22।।
4.2.6.23
तत्त्वा यामि (3.4.16) इति वारुण्या प्राग् वेदिपर्योषणाद् दधिघृते सँसृज्य  समीची नामासि (2.13.104) इति पर्यायैरभिजुहोति प्रतिदिशं द्वाभ्यां मध्ये।। 23।।
4.2.6.24
सँस्थाप्योदवसानीयां  दीक्षया त्वापं तपसा त्वापँ सुत्यया त्वापमवभृथेन त्वापँ वशया त्वापम् (कसं 22.23) इति प्रवसन्नाप्तिभिरैष्टकमग्निमुपतिष्ठते।। 24।।
4.2.6.25
अग्निचित् सँवत्सरं न प्रत्यवरोहेन्न प्रत्युत्तिष्ठेद्यावज्जीवँ वर्षति न धावेत् पक्षिणः शिरसो नाश्नीयान्न रामामुपेयात्। द्वितीयं चित्वा नान्यस्य भार्याम्। तृतीयं चित्वा न कांचन। यद्युपेयान्मैत्रावरुण्यामिक्षया यजेत।। 25।।
4.2.6.26
ये अग्नयः पुरीषिण आविष्टाः पृथिवीमनु। तेषामसि त्वमुत्तमः प्र नो जीवातवे सुव।। (कसं 22.30) इति प्रवासादेत्यैष्टकमग्निमुपतिष्ठते।  उप त्वाग्ने दिवेदिवे (1.5.25-7) इति तृचेनान्येषाम्।। 26।।
4.2.6.27
अग्निं चित्वैष्टिक्या सौत्रामण्या यजेत।। 27।।
4.2.6.28
पुनश्चितिस्तिस्रश्चितयः।। 28।।
4.2.6.29
येना ऋषयस्तपसा सत्त्रमासत (2.12.16-23) इत्यष्टौ नानायजुष उपधायाष्टौ लोकंपृणाः पुरीषेण चितिँ संछादयति। एकादश द्वितीयस्यां द्वादश तृतीयस्याम्।। 29।।
4.2.6.30
सोमेन यजमान ऋद्धिकामः पुरा चिते पुनश्चितिं चिन्वीत चित्वा वा व्यृध्यमानो व्याघारितायामुत्तरवेदौ।। 30।।
4.2.6.31
येष्वग्निर्न संभवेत्तेषु पुनश्चितिम्।। 31।।
4.2.6.32
अयँ सो अग्निः (2.7.133-9) इत्यष्टौ नानायजुषस्त्रयोदश लोकंपृणास्ता एकविँशतिः।। 32।।
4.2.6.33
अयं ते योर्निऋत्वियः (2.12.24) इत्यग्निं निदधाति निदधाति।। 33।।
4.3.1.1
शरदि वाजपेयेन यजेत स्वाराज्यकामो ब्राह्मणो राजन्यो वा।। 1।।
4.3.1.2
सप्तदश दीक्षास्तिस्र उपसदः।। 2।।
4.3.1.3
सुराँ संधापयेत् परिश्रिते।। 3।।
4.3.1.4
सिद्धमा खरकरणात्।। 4।।
4.3.1.5
दक्षिणस्य हविर्धानस्य पश्चादक्षं प्रतिप्रस्थाता द्वितीयं खरं करोति समुत्खातमनाहार्यपुरीषम्।। 5।।
4.3.1.6
सिद्धमा तक्षणात्।। 6।।
4.3.1.7
खादिरश्चतुरस्रः सप्तदशारत्निर्यूपो गोधूमपिष्टानां चषालम्।। 7।।
4.3.1.8
नोर्ध्वं चषालादतिरेचयति।। 8।।
4.3.1.9
सिद्धमा रशनाकालात्।। 9।।
4.3.1.10
रशनां परिवीय सप्तदशभिर्वासोभिर्यूपँ वेष्टयति।। 10।।
4.3.1.11
सिद्ध उपवसथः।। 11।।
4.3.1.12
श्वो भूते सप्तदशो वाजपेयः षोडशिमान् रथंतरपृष्ठः।। 12।।
4.3.1.13
देव सवितः प्रसुव यज्ञं प्रसुव यज्ञपतिं भगाय (1.11.1) इति सवनादिषु जुहोति।। 13।।
4.3.1.14
सिद्धमा पात्रप्रयोजनात्।। 14।।
4.3.1.15
आग्रायणस्थालीं प्रयुज्य पञ्चैन्द्राण्यतिग्राह्यपात्राणि वायव्यानि प्रयुनक्ति।। 15।।
4.3.1.16
दक्षिणस्मिन्नँसे सप्तदश प्रजापतिपात्राणि वायव्यानि प्रयुनक्ति।। 16।।
4.3.1.17
सध्रुवाणि प्रयुज्यापरस्मिन् खरे प्रतिप्रस्थाता सप्तदश मार्त्तिकानुपयामान् वालद्रोणं च।। 17।।
4.3.1.18
सिद्धमा सवनीयकलशानाँ सादनात्।। 18।।
4.3.1.19
सुराकलशं प्रतिप्रस्थातोत्करदेश आग्नीध्रस्य मूर्धनि सादयित्वापरया द्वारा प्रपाद्य स्वस्मिन् खरे सादयति।। 19।।
4.3.1.20
निग्राभ्यासु यजमानँ वाचयित्वा दधिग्रहपात्रे होतृचमसाददाभ्यं गृह्णाति।  अग्निः प्रातःसवनात् (1.3.96) इति तृतीयग्रहम्।  विश्वे देवा मरुतः (कसं 30.27) इति द्विभागम्।  इदं तृतीयँ सवनम् (तु. कसं 30.28) इति संपूरयति।। 20।।
4.3.1.21
अग्नये त्वा प्रवृहामि (1.3.97) इतिप्रभृतिभिरेकैकेन पर्यायेण द्वौद्वावँशू प्रवृहति।। 21।।
4.3.1.22
तानेकधा संगृह्य  रेशीनां त्वा पत्मन्नाधूनोमि (1.3.97) इतिप्रभृतिभिर्द्वाभ्यांद्वाभ्यां मन्त्राभ्याँ सकृत्सकृद् ग्रहमाधूनोति।। 22।।
4.3.1.23
उपयामगृहीतोऽसि शुक्रं त्वा शुक्र शुक्राय गृह्णामि (1.3.97-8) इत्यभिमृशति।। 23।।
4.3.1.24
असन्नो हूयते।। 24।।
4.3.1.25
उत्तरेण होतुर्गच्छति दक्षिणेनाभिप्रयम्य ग्रहम्।। 25।।
4.3.1.26
दक्षिणं परिधिसंधिं प्रत्यवस्थाय  ककुभँ रूपँ वृषभस्य रोचते (1.3.99) इति जुहोति।। 26।।
4.3.1.27
प्रतिपरिक्रम्य यथास्थानं पात्रँ सादयति।। 27।।
4.3.1.28
उशिक् त्वं देव सोम (1.3.99) इतिप्रभृतिभिरेकैकेन पर्यायेण द्वौद्वावँशू प्रत्यवसृजति।। 28।।
4.3.1.29
दक्षिणा ददाति वासोऽधीवासो हिरण्यं धेनूश्चतस्रोऽष्टौ द्वादश वाँश्वदाभ्ययोः।। 29।।
4.3.1.30
उपाँशुसवनादानप्रभृति सिद्धमाधिषवणफलकयोरभिमन्त्रणात्।। 30।।
4.3.1.31
भूतिकामस्याँशुं गृह्णीयात्।। 31।।
4.3.1.32
उपसर्जनप्रभृति न व्यवानेदा होमात्।। 32।।
4.3.1.33
यदि व्यवानेत्  आ नः प्राण एतु परावत आन्तरिक्षाद्दिवस्परि। आयुः पृथिव्या अध्यमृतमसि प्राणाय त्वा।। (तैसं 3.3.3.3) इति हिरण्यमभिव्यानयति।। 33।।
4.3.1.34
होतृचमसात् सकृदुपसृज्य सकृदभिषुणोति।। 34।।
4.3.1.35
कया नश्चित्र आभुवत् (2.13.66) इत्येतां मनसानुद्रुत्य दधिग्रहपात्रेऽञ्जलिना सकृदानयति।। 35।।
4.3.1.36
दधन्वे वा यदीमनु (2.13.21) इति जुहोति।। 36।।
4.3.1.37
इन्द्राग्नी मे वर्चः कृणुताँ वर्चः सोमो बृहस्पतिः। वर्चो मे विश्वे देवा वर्चो मे धत्तमश्विना।। (तैसं 3.3.3.3) इत्यप उपस्पृशति।। 37।।
4.3.1.38
अँश्वदाभ्यौ गृह्णीते सहस्रदक्षिणे सर्ववेदसदक्षिणे सत्त्रे विश्वजिति सर्वपृष्ठे वाजपेये राजसूयेऽश्वमेधे च।। 38।।
4.3.1.39
उपाँशोरभिषवप्रभृति सिद्धमा मन्थिनो ग्रहणात्।। 39।।
4.3.1.40
अन्तरुक्थ्य आग्रायणं गृहीत्वा  उपयामगृहीतोऽसि  द्र ु षदं त्वा (1.11.26-30) इतिप्रभृतिभिः पञ्चैन्द्रानतिग्राह्यान् गृह्णाति। उक्थ्यं गृह्णाति।। 40।।
4.3.1.41
सध्रुवं गृहीत्वा न शुक्रधाराँ समतिपावयेत्।। 41।।
4.3.1.42
द्रोणे वालँ वितत्य प्रतिप्रस्थाता  पुनातु ते परिस्रुतम् (2.3.38, 3.11.51) इति सुरामतिपावयति।। 42।।
4.3.1.43
कुविदङ्ग यवमन्तः (1.11.31-2) इति शुक्रधारयाध्वर्युः सप्तदश प्राजापत्यान् ग्रहान् गृह्णाति।  अया विष्ठा (1.11.33) इति प्रतिप्रस्थातोपयामेषु सुराग्रहान्।। 43।।
4.3.1.44
व्यत्यासं प्राजापत्यानां ग्रहणँ सादनं च।। 44।।
4.3.2.1
सिद्धमा रशनाकालात्।। 1।।
4.3.2.2
रशनां परिवीय पशूनुपाकरोत्याग्नेयमजमैन्द्राग्नमजमैन्द्रँ वृष्णँ सारस्वतीं मेषीं मारुतीं पृश्निँ वशाँ सारस्वत्यौ मेष्यौ सप्तदश प्राजापत्यानजाञ्श्यामाँस्तूपरानेकरूपान्।। 2।।
4.3.2.3
यथाम्नातँ वपाभिश्चरन्ति।। 3।।
4.3.2.4
सिद्धमा माध्यंदिनीयानां निर्वपणात्।। 4।।
4.3.2.5
माध्यंदिनीयान्निरुप्य नैवारं निर्वपति बार्हस्पत्यँ सप्तदशशरावम्।। 5।।
4.3.2.6
सिद्धमाधिश्रयणात्।। 6।।
4.3.2.7
माध्यंदिनीयानधिश्रित्य नैवारं पयसि श्रपयति।। 7।।
4.3.2.8
सिद्धमा प्रचरणात्।। 8।।
4.3.2.9
माध्यंदिनीयैः प्रचर्य नैवारेण प्रचरति  बृहस्पतयेऽनुब्रूहि, बृहस्पतिँ यज (बौश्रौ 11.7 : 74.2) इत्युपाँशुदेवतेन।। 9।।
4.3.2.10
समानँ स्विष्टकृत् समानीडा।। 10।।
4.3.2.11
उद्धृत्य नैवारं चात्वालेऽवदधाति।। 11।।
4.3.2.12
सिद्धमा दक्षिणाकालात्।। 12।।
4.3.2.13
षोडशर्त्विजो हिरण्यस्रज आबध्नीते।। 13।।
4.3.2.14
वाजस्य नु प्रसवे मातरं महीम् (1.11.2) इति रथमुपावहरति दक्षिणतः प्राग्वँशस्याहितम्।। 14।।
4.3.2.15
अप्स्वन्तरमृतमप्सु भेषजम् (1.11.3) इत्यश्वान् स्नपयन्ति।। 15।।
4.3.2.16
वायुर्वा त्वा मनुर्वा त्वा (1.11.4) इति युनक्ति।। 16।।
4.3.2.17
अपां नपादाशुहेमन् (1.11.5) इति रराटानि प्रतिमार्ष्टि।। 17।।
4.3.2.18
तूष्णीँ षोडश रथा युज्यन्ते।। 18।।
4.3.2.19
दाक्षिणौ होमौ हुत्वा सप्तदश सप्तदशानि ददाति। सप्तदश निष्कान् सप्तदश मालाः सप्तदश दासीः सप्तदश हस्तिनः सप्तदश गवाँ शतानि सप्तदशावीनाँ सप्तदशाजानाँ सप्तदश रथान् सप्तदशारोहणानि सप्तदशसप्तदशानि पुष्कलैः पूरयित्वा।। 19।।
4.3.2.20
यजुर्युक्तमध्वर्यवे ददाति।। 20।।
4.3.2.21
गा अग्रतो नयन्ति मध्यत इतराणि पश्चाद्रथान्।। 21।।
4.3.2.22
नीतासु दक्षिणासु चात्वालान्ते यजुर्युक्तोऽवतिष्ठते । उत्तरत आग्नीध्रस्येतरे ।। 22।।
4.3.2.23
माहेन्द्रकाले शिल्पानि व्यायातयन्ति।। 23।।
4.3.2.24
दिक्षु दुन्दुभयो वदन्ति।। 24।।
4.3.2.25
उत्तरतश्चात्वालस्य रथाक्षं निघ्नन्ति।। 25।।
4.3.2.26
तस्मिन् रथचक्रं प्रतिमुञ्चत्यौदुम्बरँ सप्तदशारम्।। 26।।
4.3.2.27
सप्तदशोषपुटानश्वत्थपर्णेषूपनद्धाँश्चतुर्षु वँशेषूपनह्यति चतुरश्चतुरः पञ्चैकस्मिन्।। 27।।
4.3.2.28
देवस्य सवितुः प्रसवे सत्यसवसो वर्षिष्ठं नाकँ रुहेयम् (1.11.6) इति ब्रह्मा रथचक्रमारुह्य प्रदक्षिणं त्रिरावर्तयति ।। 28।।
4.3.2.29
वाजिसाम गाय (तु. आपश्रौ 18.4.9) इति प्रेष्यति ।। 29।।
4.3.2.30
उज्जितीर्यजमानँ वाचयति  अग्निरेकाक्षरामुदजयत् (1.11.39) इति त्रीन् पर्यायान् ।। 30।।
4.3.2.31
अग्नया एकाक्षराय च्छन्दसे स्वाहा (1.11.39) इति सप्तदशाहुतीर्जुहोति ।। 31।।
4.3.2.32
विष्णोः क्रान्तमसि, विष्णोर्विक्रान्तमसि, विष्णोर्विक्रमणमसि (तु. मासं 10.19) इति यजमानँ यजुर्युक्ताय प्रक्रमयति।। 32।।
4.3.2.33
अङ्कौ न्यङ्कावभितो रथँ ये ध्वान्ता वाताग्निमभिसंचरन्ति। दूरेहेतिः पतत्री वाजिनीवाँस्ते नोऽग्नयः पप्रयः पालयन्तु।। (तु. तैसं 1.7.7.2 तैब्रा 2.7.16.1) इति चक्रेऽभिमन्त्रयते।। 33।।
4.3.2.34
वनस्पते वीड्वङ्गः (3.16.38) इत्यधिष्ठानम्।। 34।।
4.3.2.35
देवस्य वयँ सवितुः प्रसवे सत्यसवनस्य बृहस्पतेर्वाजिनो वाजजितो वाजं जेष्म (1.11.7) इति रथमारोहति।। 35।।
4.3.2.36
वाजँ वाजिनो जयत (1.11.8-14) इत्यनुवाकं निगद्यावरोहति।। 36।।
4.3.2.37
अवरूढे प्रतिहितो राजपुत्र आरोहति।। 37।।
4.3.2.38
अश्वाजनि वाजिनि वाजेषु वाजिनीवति (तैसं 1.7.8.1) इत्यश्वाजनीमादत्ते।। 38।।
4.3.2.39
अर्वासि सप्तिरसि (3.12.6) इत्यश्वानधिक्षिपति।। 39।।
4.3.2.40
विश इतरानारोहन्ति।। 40।।
4.3.2.41
उत्तरतश्चात्वालस्य सप्तदशस्विषु- प्रत्यासेष्वौदुम्बरीँ स्थूणां निघ्नन्ति तां काष्ठेत्याचक्षते।। 41।।
4.3.2.42
तां प्रदक्षिणं कृत्वा प्रत्यायन्ति।। 42।।
4.3.3.1
माहेन्द्रं गृहीत्वा स्तोत्रमुपाकरोति।। 1।।
4.3.3.2
पत्नी दर्भमयँ वासः परिधत्ते तार्प्यँ यजमानः क्षौमँ सर्पिषि पर्यस्तमभ्यञ्जने वा।। 2।।
4.3.3.3
यूपमारोक्ष्यन् यजमानः  स्वो रोहावेहि (1.11.16) इति पत्नीमामन्त्रयते।  स्वो रोहाव (1.11.16) इति प्रत्याह।। 3।।
4.3.3.4
अहं नावुभयोः स्वो रोक्ष्यामि (तैसं 1.7.9.1) इत्युक्त्वा  आयुर्यज्ञेन कल्पते प्राणो यज्ञेन कल्पते (1.11.16) इति सृगयारोहति।। 4।।
4.3.3.5
स्वर्देवा अगाम (1.11.16) इत्यारुह्य जपति यजमानः।। 5।।
4.3.3.6
वाजाय स्वाहा प्रसवाय स्वाहा (1.11.16) इति त्रयोदशाहुतीर्जुहोति।। 6।।
4.3.3.7
विश उपतल्पेषु तिष्ठन्तः  अन्नाय त्वा वाजाय त्वा वाजजित्यायै त्वा (1.11.16) इत्यूषपुटैराघ्नते।। 7।।
4.3.3.8
तंतमभिपर्यावर्तते।। 8।।
4.3.3.9
आ मा वाजस्य प्रसवो जगम्यात् (1.11.15) इति रथेषु पुनरासृतेषु जुहोति।। 9।।
4.3.3.10
इन्द्राय वाचँ वदत (1.11.16) इति दुन्दुभीन् वदतोऽनुमन्त्रयते।। 10।।
4.3.3.11
अजीजपत वनस्पतया इन्द्राय वाचँ विमुच्यध्वम् (1.11.16) इति रथविमोचनीयं जुहोति।। 11।।
4.3.3.12
आजिसृद्भ्यः कृष्णलमेकैकं प्रयच्छति।। 12।।
4.3.3.13
वाजिनौ वाजजितौ वाजं जित्वा बृहस्पतेर्भागमवजिघ्रतम् (1.11.16) इति यजुर्युक्तस्य धुर्यौ नैवारमुपघ्रापयति।। 13।।
4.3.3.14
वाजिनौ वाजजितौ वाजं जित्वा बृहस्पतेर्भागे निमृज्येथाम् (1.11.16) इति प्रष्ट्योर्मुखयोर्लेपं निमार्ष्टि।। 14।।
4.3.3.15
यन्त्री राड् यन्त्र्यसि यमनी धर्त्र्यसि धरुणा कृष्यै त्वा क्षेमाय त्वा (तु. 2.8.11) इत्यवरोहति।। 15।।
4.3.3.16
तेजोऽसि इति हिरण्यमभ्यवरोहति।  पुष्टिरसि (तैसं 1.7.9.2) इति बस्ताजिनम्।। 16।।
4.3.3.17
सम्राडसि इत्यासन्द्यां कृष्णाजिनमास्तीर्यबस्ताजिनं पशुकामस्य विष्णोः क्रान्तमसि, विष्णोर्विक्रान्तमसि, विष्णोर्विक्रमणमसि (तु. मासं 10.19) इति यजमानमासन्दीं प्रक्रमयति।। 17।।
4.3.3.18
दिवं प्रोष्ठिनीमारोह तामारुह्य प्रपश्यैकराण्मनुष्याणाम् (आपश्रौ 18.6.4),  कृष्यै क्षेमाय रय्यै पोषाय त्वा (तु. 2.8.11 आपश्रौ 18.5.20) इत्यासन्दीमारोहन्तमनुमन्त्रयते।। 18।।
4.3.3.19
ओषधीरारण्या ग्राम्याश्च सर्पिषा सँसृज्य वाजप्रसव्यमौदुम्बरेण स्रुवेण जुहोति  अग्ने अच्छा वदेह नः (1.11.17-23) इति सप्तभिः।। 19।।
4.3.3.20
व्याख्यातोऽभिषेकः।। 20।।
4.3.3.21
अथास्मै छत्रं प्रयच्छत्यौदुम्बरँ सप्तदशशलाकम्।। 21।।
4.3.3.22
छदिरसि इति यजमानः प्रतिगृह्णाति।। 22।।
4.3.3.23
समाप्ते शस्त्रे ग्रहमादत्तेऽध्वर्युर्मुख्यं चातिग्राह्याणांमाहेन्द्रम्।। 23।।
4.3.3.24
अतिग्राह्यानुपतिष्ठन्ते।। 24।।
4.3.3.25
इन्द्राय स्वाहा इति वषट्कृते जुहोत्यग्रेऽतिग्राह्याणाम्। तूष्णीमनुवषट्कृते।। 25।।
4.3.3.26
अतिग्राह्यान् भक्षयन्ते यथा माहेन्द्रम्।। 26।।
4.3.3.27
सिद्धमा षोडशिचमसेभ्यः।। 27।।
4.3.3.28
अपावृत्तेषु षोडशिकेषु वाजपेयकानुन्नयति होतृचमसमुख्यान्।। 28।।
4.3.3.29
सर्वं पूतभृतो होतृचमसमादत्तेऽध्वर्युर्मुख्यं च प्राजापत्यानाम्।। 29।।
4.3.3.30
संपृचः स्थ सं मा भद्रेण पृङ्क्त (तैब्रा 1.3.3.6) इति पूर्वया द्वारा प्राञ्चः सोमैरुत्क्रामन्ति।  विपृचः स्थ वि मा पाप्मना पृङ्क्त (तैब्रा 1.3.3.6) इत्यपरया द्वारा प्रत्यञ्चः सुरोपयामैः।। 30।।
4.3.3.31
प्रजापतये स्वाहा इति वषट्कृते जुहोति मुख्यं च प्राजापत्यानाम्। तूष्णीमनुवषट्कृते।। 31।।
4.3.3.32
उदीचोऽङ्गारानुपोह्य सुराग्रहान्।। 32।।
4.3.3.33
व्युन्मर्शँ सोमभक्षान् सर्वे भक्षयन्ति।। 33।।
4.3.3.34
अर्धवशां च सुरोपयामाँश्चाजिसृद्भ्यो हरन्ति ।। 34।।
4.3.3.35
मधुष्ठालं ब्रह्मणे सौवर्णँ राजतँ वा ।। 35।।
4.3.3.36
काकुभं प्रतिहिताय मुख्यं च सुराग्रहाणाम् ।। 36।।
4.3.3.37
अनुयाजैः प्रचर्य सिद्धा सँस्था ।। 37।।
4.3.3.38
न वाजपेययाजी कंचन प्रत्यवरोहेन्न प्रत्युत्तिष्ठेत् ।। 38।।
4.3.3.39
यथावयसं चेद्वाजपेययाजिनम् ।। 39।।
4.3.3.40
सम्राडित्येनमाचक्षीरन्नाचक्षीरन् ।। 40।।
4.4.1.1
उभयं द्वादशाहः सत्त्रमहीनश्च ।। 1।।
4.4.1.2
एको बहवो वापीवानोऽहीनेन यजेरन् ।। 2।।
4.4.1.3
तानदीक्षिता याजयेयुः।। 3।।
4.4.1.4
तेषाँ याजने दोषः।। 4।।
4.4.1.5
त्रयोदशानामुपसत्स्वेको दीक्षेत।। 5।।
4.4.1.6
गृहपतिसप्तदशाः समानकल्पाः स्वयमृत्विजो ब्राह्मणाः सत्त्रमुपेयुः।। 6।।
4.4.1.7
तेषां दानं निवर्तेतादितो वरणं निर्देशश्च।। 7।।
4.4.1.8
यास्मिन् यज्ञ ऋद्धिः सा नः सह इत्युक्त्वा गृहपतेरग्निषु मध्यतःकारिप्रभृतयोऽग्नीन् संनिवपेयुः।। 8।।
4.4.1.9
भवतं नः समनसौ (1.2.49-50) इति जपेद् योयो निवपेद्येषां चाधिनिवपेयुः ।। 9।।
4.4.1.10
सावित्राणि हुत्वा व्यपादायाग्नीन् पृथगग्निहोत्राणि जुहुयुः।। 10।।
4.4.1.11
सिद्धमोखायाः करणात्।। 11।।
4.4.1.12
गृहपतेरग्निषु धूपनपचनं कुर्युः।। 12।।
4.4.1.13
संन्युप्य पशुबन्धेन यजेरन् यथेष्टकाः प्रागुपसद्भ्यः स्युः।। 13।।
4.4.1.14
स्वकर्माविप्रतिषेधे सर्वेषाँ याजमानम्। एक- वदाम्नातमूहेत बहुषु।। 14।।
4.4.1.15
सिद्धमा प्रवरात्।। 15।।
4.4.1.16
एवँ होतारँ वृत्वा सर्वान् प्रवृणीते। समानगोत्रानव्यवहितान् सकृत्। प्रतिपुरुषँ व्यवहितान्।। 16।।
4.4.1.17
समाप्ते व्यपादायाग्नीन् पृथगग्निहोत्राणि जुहुयुः।। 17।।
4.4.1.18
सिद्धमा दीक्षणीयायाः।। 18।।
4.4.1.19
चैत्रीपक्षस्य सप्तम्यां प्राग्वँशे संन्युप्य दीक्षेरन् सर्वे सुन्वन्तः।। 19।।
4.4.1.20
सर्वे यजमानभागं प्राश्नन्ति।। 20।।
4.4.1.21
अभ्युन्दनप्रभृति पावनान्तमेकैकस्य।। 21।।
4.4.1.22
गृहपतिमुखानध्वर्युर्मध्यतःकारिणो दीक्षयति, प्रतिप्रस्थाता पत्नीः ।। 22।।
4.4.1.23
अध्वर्युमुखान् प्रतिप्रस्थातार्धिनो, नेष्टा पत्नीः ।। 23।।
4.4.1.24
प्रतिप्रस्थातृमुखान्नेष्टा तृतीयिन, उन्नेता पत्नीः ।। 24।।
4.4.1.25
नेष्टृमुखानुन्नेता पादिनः, स एव पत्नीः ।। 25।।
4.4.1.26
अन्यो ब्राह्मण उन्नेतारम्।। 26।।
4.4.1.27
सिद्धमा पूर्णाहुतेः ।। 27।।
4.4.1.28
कृष्णाजिनदीक्षादि प्रावरणान्तमेकैकस्य ।। 28।।
4.4.1.29
सिद्धँ समिदाधानम्।। 29।।
4.4.1.30
रुक्मप्रतिमोचना दि वात्सप्रान्तमेकैकस्य।। 30।।
4.4.1.31
मुष्टिकरणाद्यावेदनान्तमेकैकस्य।। 31।।
4.4.1.32
दैक्षं कर्म सिद्धम्।। 32।।
4.4.1.33
व्रताक्तामञ्ज्यात् सर्वेषाँ व्रतेषु।। 33।।
4.4.1.34
अहीने भृतिँ वन्वीरन्।। 34।।
4.4.1.35
द्वादश दीक्षाः।। 35।।
4.4.1.36
सिद्धमा क्रयात्।। 36।।
4.4.1.37
सषोडशिकेऽधिकर्णी राजक्रयणी।। 37।।
4.4.1.38
द्वादशोपसदः।। 38।।
4.4.1.39
प्रथमायाँ व्यूहनान्तं कृत्वा वसन्ति।। 39।।
4.4.1.40
श्वो भूते चितिरन्यस्मिन्नहनि पुरीषमन्यस्मिन्नहनि।। 40।।
4.4.1.41
एकादश्याँ विकर्षणान्तं कृत्वा वसन्ति।। 41।।
4.4.1.42
श्वो भूते सर्वेऽभिषिच्यन्ते।। 42।।
4.4.1.43
प्रवृते मैत्रावरुणाय दीक्षितदण्डान् प्रयच्छन्ति।। 43।।
4.4.1.44
सिद्ध उपवसथः।। 44।।
4.4.1.45
श्वो भूते प्रायणीयोऽतिरात्रः।। 45।।
4.4.1.46
सिद्धमा राज्ञ उपावहरणात्।। 46।।
4.4.1.47
अन्येन वाससा द्वादशं भागमुपावहरति।। 47।।
4.4.1.48
सिद्धमा सतनुकरणात्।। 48।।
4.4.1.49
सतनुकृतं पञ्चधा व्युदुह्य प्राणग्रहैरभिमृशति  अयं पुरो भूः (2.7.248) इति पर्यायैः प्रतिदिशं पञ्चमेन मध्ये।। 49।।
4.4.1.50
प्रायणीयोदयनीययोर्दशमे चाहन्यँश्वदाभ्यौ प्राणग्रहाश्च।। 50।।
4.4.1.51
सिद्धमा प्रवरात्।। 51।।
4.4.1.52
अष्टाविध्मशकलानादायाश्रावमृतुप्रैषादिभिर्वृणीते। यथाम्नातँ होतारम्।  अग्निर्दैवीनाँ विशां पुरएतेमे सुन्वन्तो यजमाना मनुष्याणाम् (द्र. माश्रौ 3.3.6.25) इत्यूहेन यजमानान्।। 52।।
4.4.1.53
सिद्धमा भक्षणात्।। 53।।
4.4.1.54
गृहपतिर्यजमानचमसं भक्षयति।। 54।।
4.4.1.55
सिद्धमा दक्षिणाकालात्।। 55।।
4.4.1.56
दाक्षिणौ होमौ हुत्वा  इदमहं मां कल्याण्यै कीर्त्यै स्वर्गाय लोकायामृतत्वाय दक्षिणां ददामि (तु. शांब्रा 15.1) इति दक्षिणापथेन कृष्णाजिनानि धून्वन्तोऽहरहराव्रजेयुः। प्रासर्पकं च दद्युर्हिरण्य- वासोगवाश्वादन्यद् ।। 56।।
4.4.1.57
अहीने सहस्रँ समधा विभज्यान्वहं दद्युः ।। 57।।
4.4.1.58
उत्तमेऽहनि विषाणाप्रासनँ सख्यविसर्जनं च।। 58।।
4.4.1.59
सवनान्तेषु व्युत्सर्पन्ति।। 59।।
4.4.1.60
पुरस्ताद्यज्ञायज्ञियस्य वसतीवरीर्गृह्णाति।। 60।।
4.4.1.61
सिद्धमा हारियोजनात् ।। 61।।
4.4.1.62
अतिप्रेषित आग्नीध्रः स्वस्य धिष्ण्यस्य पश्चात्  सद्यःसुत्यामिन्द्राग्निभ्यां प्रब्रवीमि मित्रावरुणाभ्याँ विश्वेभ्यो देवेभ्यो ब्राह्मणेभ्यः सोम्येभ्यः सोमपेभ्यो ब्रह्मन् वाचँ यच्छ (तु. आपश्रौ 21.6.1-2) इत्यावेदयति।। 62।।
4.4.1.63
पत्नीसँयाजान्तान्यहानि संतिष्ठन्ते।। 63।।
4.4.1.64
तदनु वाचँ यच्छन्ति।। 64।।
4.4.1.65
अयाश्चाग्नेऽसि (1.4.30) इति सर्वप्रायश्चित्तँ हुत्वा समिध आदधाति।। 65।।
4.4.1.66
इध्माबर्हिः संनह्य परिहृतासु वसतीवरीषु वाचँ विसृजन्ते।। 66।।
4.4.2.1
अन्वहं पृष्ठ्यः षडहस्तायते।। 1।।
4.4.2.2
तस्य सद्यस्त्रिवृदग्निष्टोमो रथंतरसामा।। 2।।
4.4.2.3
सिद्धमा बहिष्पवमानात्।। 3।।
4.4.2.4
प्रायणीयोदयनीययोर्बहिः स्तुवते सदसीतरेषु।। 4।।
4.4.2.5
माहेन्द्रस्य रथशब्देन दर्भाभ्याँ स्तोत्रमुपाकरोति।। 5।।
4.4.2.6
सर्वत्र पृष्ठ्यशिल्पेषु दर्भौ।। 6।।
4.4.2.7
बहिर्वेदि रथँ वर्तयति।। 7।।
4.4.2.8
अहरहर्योगविमोकान्वारम्भान्वारोहाप्सुमत्या- वहःसंतानाश्च वसतीवरीरिध्माबर्हिः पयसां दोहनम्।। 8।।
4.4.2.9
श्वःसुत्यामत ऊर्ध्वमाग्नीध्र आवेदयति।। 9।।
4.4.2.10
पञ्चदश उक्थ्यो बृहत्सामा।। 10।।
4.4.2.11
दुन्दुभिशब्देन स्तोत्रमुपाकरोति यदि न स्तनयेत्।। 11।।
4.4.2.12
सप्तदश उक्थ्यो वैरूपसामा।। 12।।
4.4.2.13
उपवीजनेन स्तोत्रमुपाकरोति।। 13।।
4.4.2.14
विधिरतिग्राह्याणाँ यथा वाजपेये।। 14।।
4.4.2.15
एकविँशः षोडशी वैराजसामा।। 15।।
4.4.2.16
अग्ना आयूँषि पवसे (1.3.86) इत्याग्नेयमतिग्राह्यं गृह्णाति।  अग्नेश्च त्वा ब्रह्मणश्च तेजसा जुहोमि (4.7.9) इति जुहोति।  अग्न आयुःकार (4.7.9) इति भक्षयतः।। 16।।
4.4.2.17
अरणीभ्याँ स्तोत्रमुपाकरोति।। 17।।
4.4.2.18
अवकामास्तीर्योद्गातुरूरावग्निं मन्थति।। 18।।
4.4.2.19
तमध्वर्युः  भवतं नः समनसौ (1.2.49-50) इत्याहवनीये हृत्वा  प्रेद्धो अग्ने (2.10.66) इति विराजाभिजुहोति।। 19।।
4.4.2.20
त्रिणव उक्थ्यः शाक्वरसामा।। 20।।
4.4.2.21
ओजस्तदस्य तित्विषे (1.3.88) इत्यैन्द्रमतिग्राह्यं गृह्णाति।  इन्द्रस्य च त्वा क्षत्रस्य चौजसा जुहोमि (4.7.9) इति जुहोति।  इन्द्रौजस्कार (4.7.9) इति भक्षयतः।। 21।।
4.4.2.22
अद्भिः सावकाभिः स्तोत्रमुपाकरोति।। 22।।
4.4.2.23
सँह्रादयमानासु स्तुवते।। 23।।
4.4.2.24
समाप्ते मार्जालीये निनयन्ति।। 24।।
4.4.2.25
त्रयस्त्रिँश उक्थ्यो रैवतसामा।। 25।।
4.4.2.26
अदृश्रन्नस्य केतवः (1.3.90) इति सौर्यमतिग्राह्यं गृह्णाति।  सूर्यस्य च त्वौषधीनां च वर्चसा जुहोमि (4.7.9) इति जुहोति।  सूर्य भ्राजस्कार (4.7.9) इति भक्षयतः।। 26।।
4.4.2.27
स्वयमृतुयाजँ षष्ठमहः।। 27।।
4.4.2.28
प्रैषेण याज्याँ संदधाति।। 28।।
4.4.2.29
ये3यजामहेऽश्विनाध्वर्यू आध्वर्यवादृतुना सोमं पिबतम् (द्र. माश्रौ 3.4.2.11)  अश्विना पिबतं मधु दीद्यग्नी शुचिव्रतर्तुना यज्ञवाहसा व ा .।। (ऋ 1.15.11) इति समूढे।। 29।।
4.4.2.30
अर्वाञ्चमद्य यय्यं नृवाहणँ रथँ युञ्जाथामिह वाँ विमोचनम्। पृङ्क्तँ हवीँषि मधुना हि कं गतमथा सोमं पिबतँ वाजिनीवसू।। (ऋ 2.37.5) इति व्यूढे।। 30।।
4.4.2.31
अग्निं गृहपतिं गार्हपत्यात् (द्र. बौश्रौ 16.5:251.1-6) इति समूढे।। 31।।
4.4.2.32
व्यूढेऽन्या त्रिष्टुबाम्नाता।। 32।।
4.4.2.33
गवाँ साँवाशनेन स्तोत्रमुपाकरोति।। 33।।
4.4.2.34
तृतीयसवन उक्थ्येषु शिल्पः प्रतिगरः।। 34।।
4.4.2.35
वालखिल्यान् मैत्रावरुणो विहरति वृषाकपिं ब्राह्मणाच्छँसी शँसत्येवयामरुतमच्छावाकः।। 35।।
4.4.2.36
षडहे सँस्थिते मध्वश्नन्ति घृतँ वा।। 36।।
4.4.2.37
उक्थ्याश्छन्दोमास्तायन्ते चतु र्विँ शश्चतुश्चत्वारिँशोऽष्टाचत्वारिँशः।। 37।।
4.4.3.1
चतुर्विँशोऽग्निष्टोमो दशममहरविवाक्यम्।। 1।।
4.4.3.2
तस्मिन्नपहताय प्रतिरूपैः शब्दैः परिहरेयुः।। 2।।
4.4.3.3
तथा चेन्न शक्नुयुर्ब्रह्मा गृहपतिरुपद्रष्टारो वा विब्रूयुः।। 3।।
4.4.3.4
यावद्भिरक्षरैर्विब्रूयुस्तानि होत्रे वेदयेरन्।। 4।।
4.4.3.5
तामनुष्टुभं परोक्षँ संपादयेत्।। 5।।
4.4.3.6
पत्नीसँयाजान्ते प्राञ्चोऽभ्युदेत्य  अयँ सहस्रमानवो दृशः कवीनां मतिर्ज्योतिर्विधर्म। ब्रध्नः समीचीरुषसः समैरयदरेपसः सचेतसः स्वसरे मन्युमन्तश्चिता गोः।। (कौसं 458) इत्याहवनीयमुपतिष्ठन्ते।। 6।।
4.4.3.7
सदः प्रसृप्योपविशन्ति।। 7।।
4.4.3.8
हविर्धानं प्रपद्याध्वर्युर्मानसं ग्रहं गृह्णाति।। 8।।
4.4.3.9
इमां पात्रं कृत्वा वायुँ सोमम्  उपयामगृहीतोऽसि प्रजापतये त्वा (1.11.32) इति मनसा ग्रहणसादने स्तोत्रोपाकरणं च।। 9।।
4.4.3.10
सार्पराज्ञीषु पराचीषु स्तुत्वा होतारमीक्षते।। 10।।
4.4.3.11
तास्वध्वर्युर्मनसा प्रतिगृणाति।। 11।।
4.4.3.12
अध्वर्यो ब्रह्म वदाव इत्यामन्त्रयते।। 12।।
4.4.3.13
ओँ होतः इत्यध्वर्युः।। 13।।
4.4.3.14
व्यवसायं चतुर्होतॄन् होता व्याचष्टे सह षड्ढोत्रा सप्तहोतारमन्ततः।। 14।।
4.4.3.15
ओँ होतः, तथा होतः (शांश्रौ 10.13.28) इति प्रतिगृणाति।। 15।।
4.4.3.16
प्रतिगीर्य चतुर्होतॄन्  होतः इत्युक्त्वा प्रजापतिँ सप्तदशँ व्याचष्टेऽध्वर्युः, होतर्येषाँ वाध्वर्युः प्रजापतिँ सप्तदशँ यज्ञेऽन्वायत्तँ वेद ऋध्नुवन्ति वैते सत्त्रिणो नैषाँ यज्ञो व्यथते प्रजापतौ यज्ञेन प्रतितिष्ठन्ति।  ओश्रावय इत्याम्नातम्। एष वै प्रजापतिः सप्तदशो यज्ञेऽन्वायत्तो यद्यनुवाक्याया एति यदि याज्याया अतश्चेदेव नैति नैषाँ यज्ञो व्यथते प्रजापतौ यज्ञेन प्रतितिष्ठन्ति (तु. 1.4.47-55)।। 16।।
4.4.3.17
ओमध्वर्यो, तथाध्वर्यो इति प्रतिगृणाति।। 17।।
4.4.3.18
प्रतिगीर्य समाप्ते शस्त्रे ग्रहादानप्रभृति मनसा कुर्वन्त्या भक्षणात्।। 18।।
4.4.3.19
समीक्षणमुपहवः।। 19।।
4.4.3.20
जगच्छन्दसा भक्षयन्ति।। 20।।
4.4.3.21
अपिधाय सदः  इह धृतिरिह स्वधृतिः (3.12.6) इतिप्र्रभृतिभिरौदुम्बरीमारभ्य वाचँ यच्छन्ति।। 21।।
4.4.3.22
आधिवृक्षसूर्यादा वा नक्षत्रदर्शनादनतिक्रामन्तौ धिष्ण्यानध्वर्यू कृष्णाजिनमन्वारभेते।। 22।।
4.4.3.23
समन्वारब्धाः प्राञ्चोऽभ्युदेत्य  युवं तमिन्द्रापर्वता पुरोयुधा यो नः पृतन्यादप तंतमिद्धतँ वज्रेण तंतमिद्धतम्।  दूरे चत्ताय च्छन्त्सद्गहनँ यदिनक्षत्।   अस्माकँ शत्रून् परि शूर विश्वतो दर्मा दर्षीष्ट विश्वतः।। (ऋ 1.132.6) इत्याग्नीध्रीयमुपतिष्ठन्ते।। 23।।
4.4.3.24
द्वयीः समिध आदधते वराँश्च वृणते।। 24।।
4.4.3.25
उदयनीयोऽतिरात्रः प्रायणीयेन व्याख्यातः।। 25।।
4.4.3.26
स सिद्धः संतिष्ठते।। 26।।
4.4.3.27
वापनकाले सशिखानि वापयन्ते।। 27।।
4.4.3.28
पृथगुदवसानीयाः।। 28।।
4.4.4.1
द्वादशाहे ग्रहाग्राणि।। 1।।
4.4.4.2
ऐन्द्रवायवाग्रं प्रायणीयोदयनीययोर्दशमे चाहन्।। 2।।
4.4.4.3
पूर्वस्मिन् पृष्ठ्यत्र्यह ऐन्द्रवायवाग्रँ शुक्राग्रमाग्रायणाग्रम्।। 3।।
4.4.4.4
समूढ उत्तरस्मिन् पृष्ठ्यत्र्यहे छन्दोमेषु च त्र्यनीकानभ्यस्येत्। अथ व्यूढ आग्रायणाग्रमैन्द्रवायवाग्रं द्वे शुक्राग्रे आग्रायणाग्रमैन्द्रवायवाग्रम्।। 4।।
4.4.4.5
उपाँश्वभिषवो द्वादशकृत्वोऽष्टौ कृत्व एकादशकृत्वः। अथ च्छन्दोमेष्वेकादशकृत्वो द्वादशकृत्वोऽष्टौ कृत्वः।। 5।।
4.4.4.6
एतेन कपालयोगा व्याख्याता भक्षमन्त्राश्च पवमानानुमन्त्रणानि च।। 6।।
4.4.4.7
महं इन्द्रो य ओजसा (1.3.65) इति गायत्री माहेन्द्रस्य पुरोरुग्  भुवस्त्वमिन्द्र (4.12.174) इति च्छन्दोमेषु च।। 7।।
4.4.4.8
पशुकल्पः।। 8।।
4.4.4.9
विहृतानैकादशिनानालभते।। 9।।
4.4.4.10
आग्नेयोऽज उदयनीये।। 10।।
4.4.4.11
सत्त्रादुदवसाय पृष्ठ्यशमनीयैरग्निष्टोमैः सहस्रदक्षिणैर्यजेरन्।। 11।।
4.4.4.12
द्वादशाहप्रकृतयः सत्त्राहीनाः।। 12।।
4.4.4.13
गवामयनाय माघीपक्षस्य द्वादश्यां दीक्षेरन्।। 13।।
4.4.4.14
सिद्धमा प्रायणीयातिरात्रात्।। 14।।
4.4.4.15
तस्मादूर्ध्वमुक्थ्यश्चतुर्विँशः प्रायणीयः।। 15।।
4.4.4.16
ततोऽभिप्लवः षडहो ज्योतिरग्निष्टोमो गौरुक्थ्य आयुरुक्थ्यो गौरुक्थ्य आयुरुक्थ्यो ज्योतिरग्निष्टोमः।। 16।।
4.4.4.17
तं चतुरभ्यस्येत्।। 17।।
4.4.4.18
पृष्ठ्यँ षडहमुपयन्ति।। 18।।
4.4.4.19
स मासः।। 19।।
4.4.4.20
तेन चतुरो मासान् यन्ति।। 20।।
4.4.4.21
त्रयोऽभिप्लवाः षडहाः पृष्ठ्यः षडहोऽभिजित् त्रयः स्वरसामानोऽग्निष्टोमा उक्थ्या वा।। 21।।
4.4.4.22
तेष्वन्वहँ संतनयोऽतिग्राह्याः। सर्वत्रोपयामसादनं च।। 22।।
4.4.4.23
उपयामगृहीतोऽसि प्रजापतये त्वा प्रजाभ्यः (कसं 30.16) इति गृह्णाति।  एष ते योनिः प्रजापतये त्वा प्रजाभ्यः (कसं 30.16) इति सादयति।  प्रजापतये प्रजाभ्यः इति जुहोति।। 23।।
4.4.4.24
अन्तरिक्षाय त्वा वनस्पतिभ्यः (कसं 30.16) इति गृह्णाति।  एष ते योनिरन्तरिक्षाय त्वा वनस्पतिभ्यः (कसं 30.16) इति सादयति।  अन्तरिक्षाय वनस्पतिभ्यः इति जुहोति।। 24।।
4.4.4.25
अद्भ्यस्त्वौषधीभ्यः (कसं 30.16) इति गृह्णाति।  एष ते योनिरद्भ्यस्त्वौषधीभ्यः (कसं 30.16) इति सादयति।  अद्भ्य ओषधीभ्यः इति जुहोति।। 25।।
4.4.4.26
असावादितो द्व्यहः।। 26।।
4.4.4.27
स मासः।। 27।।
4.4.4.28
पूर्वपक्ष एकसंभार्यः।। 28।।
4.4.5.1
एकविँशोऽग्निष्टोमः।। 1।।
4.4.5.2
उदिते प्रातरनुवाकमुपाकरोति।। 2।।
4.4.5.3
तस्मिन्नतिग्राह्यान् गृह्णाति।। 3।।
4.4.5.4
वृत्तान् संतनीन्।। 4।।
4.4.5.5
उदु त्यं जातवेदसम् (1.3.100) इति सौर्यम्।। 5।।
4.4.5.6
आवृत्तान् संतनीन्। ओषधीभ्योऽद्भ्यो, वनस्पतिभ्योऽन्तरिक्षाय, प्रजाभ्यः प्रजापतये।  वाचस्पतिम् (2.10.22) इति वैश्वकर्मणम्।  अया विष्ठा (1.11.33) इति प्राजापत्यम्।। 6।।
4.4.5.7
सौर्योऽजः श्वेत उपालम्भ्य उपाँशुदेवतः।। 7।।
4.4.5.8
यद्यस्तमिते हारियोजनः स्यात्  सूर्यो दिवो दिविषद्भ्यो (कसं 13.39)  विश्वान्मुञ्चत्वँहसः (3.11.107)।  स नः पर्षदति द्विषः।। (4.10.149) इति जुहोति।। 8।।
4.4.5.9
उत्तरस्मिन् पक्षस्यावृत्ताः स्वरसामानोऽभिप्लवाश्च।। 9।।
4.4.5.10
ऊर्ध्वँ विषुवतः स्वरसामानः।। 10।।
4.4.5.11
तेष्वावृत्ताः संतनयः।। 11।।
4.4.5.12
तेषां प्रथमे  सुत्रामाणम् (4.10.33) इत्यादित्यमतिग्राह्यं गृह्णाति।। 12।।
4.4.5.13
श्वो भूते वैश्वकर्मणं, तौ व्यत्यासमा महाव्रताद् गृह्णाति।। 13।।
4.4.5.14
विश्वजिच्छिल्पः सर्वपृष्ठः।। 14।।
4.4.5.15
माध्यंदिने पृष्ठेषु शिल्पानि।। 15।।
4.4.5.16
पृष्ठ्यः षडहस्त्रयस्त्रिँशारम्भणः।। 16।।
4.4.5.17
त्रयोऽभिप्लवाः षडहाः।। 17।।
4.4.5.18
पृष्ठ्यः षडहस्त्रयस्त्रिँशारम्भणश्चत्वारोऽभिप्लवाः षडहाः ।। 18।।
4.4.5.19
स मासः ।। 19।।
4.4.5.20
तेन चतुरो मासान् यन्ति ।। 20।।
4.4.5.21
त्रयोऽभिप्लवाः षडहा आयुश्च गौश्च द्वे अहनी द्वादशाहस्य दशाहानि ।। 21।।
4.4.5.22
ऊर्ध्वँ विषुवतोऽष्टाविँशत्यहो महाव्रतं चातिरात्रश्च मासः।। 22।।
4.4.5.23
इति द्विसंभार्यम्।। 23।।
4.4.5.24
अथैकसंभार्यम्।। 24।।
4.4.5.25
पृष्ठ्यः षडहस्त्रयस्त्रिँशारम्भणश्चत्वारोऽभिप्लवाः षडहाः।। 25।।
4.4.5.26
स मासः।। 26।।
4.4.5.27
तेन पञ्च मासान् यन्ति।। 27।।
4.4.5.28
द्वावभिप्लवौ षडहावायुश्च गौश्च द्वे अहनी द्वादशाहस्य दशाहान्यूर्ध्वँ विषुवतश्चतुरहो महाव्रतं चातिरात्रश्च मासः।। 28।।
4.4.6.1
महाव्रतं पञ्चविँशोऽग्निष्टोमः ।। 1।।
4.4.6.2
उदिते प्रातरनुवाकमुपाकरोति ।। 2।।
4.4.6.3
तस्मिन्नतिग्राह्यपात्राणि प्रयुनक्ति। अर्कग्रहाय पञ्च। पूर्वं दक्षिणमुत्तरमपरं मध्य आत्मनीनम्। पृष्ठेभ्यो वृत्तेभ्यः संतनिभ्यः सौर्यायावृत्तेभ्यः संतनिभ्य आदित्यवैश्वकर्मणप्राजापत्येभ्यःवृष्टिग्रहाय मार्त्तिकं चतुःस्तनँसारस्वताय षोडशं पृश्निप्राणग्रहेभ्यः पञ्चदश वैष्णवं द्वात्रँशं बार्हस्पत्यं त्रयस्त्रिँशम्।। 3।।
4.4.6.4
अँश्वदाभ्यौ।। 4।।
4.4.6.5
यथाकालं पृश्निप्राणग्रहैरभिमृशति  वायुरसि प्राणो नाम स्वाहा त्वा देवाय सवित्रे वर्चो मे दाः।। आयुरसि चक्षुर्नाम स्वाहा त्वा देवाय धात्रे श्रोत्रं मे दाः।। रूपमसि वर्णो नाम स्वाहा त्वा देवायेन्द्राय क्षत्रं मे दाः।। श्रुतमसि सत्यं नाम स्वाहा त्वा देवाय बृहस्पतये रायस्पोषं मे दाः।। भूमिरसि भूतिर्नाम स्वाहा त्वा देवेभ्यः पितृभ्योऽपामोषधीनां गर्भं मे धाः।। ऋतस्य त्वा व्योम्ने गृह्णामि।। ऋतस्य त्वा विधर्मणे गृह्णामि।। ऋतस्य त्वा ज्योतिषे गृह्णामि।। ऋतस्य त्वा सत्याय गृह्णामि।। ऋतस्य त्वा मात्रायै गृह्णामि।। (तु. तैसं 3.3.5.1-2)  अयं पुरो भूः (2.7.248) इति।। 5।।
4.4.6.6
पृश्निप्राणग्रहान् यथाकालं गृह्णाति।। 6।।
4.4.6.7
इन्द्रमिद् गाथिनः (आपश्रौ 21.21.16) इति पूर्वार्ध्ये  उपयामगृहीतोऽसीन्द्राय त्वार्कवते (आपश्रौ 21.21.16) इति गृह्णाति।  एष ते योनिरिन्द्राय त्वार्कवते (आपश्रौ 21.21.16) इति सादयति।  अभि त्वा शूर नोनुमः (आपश्रौ 21.21.18) इति दक्षिणार्ध्ये।  त्वामिद्धि हवामहे (आपश्रौ 21.22.2) इत्युत्तरार्ध्ये।  इमा नु कं भुवना सीषधेमेन्द्रश्च विश्वे च देवाः। यज्ञं च नस्तन्वं च प्रजां चादित्यैरिन्द्रः सह सीषधातु।। (आपश्रौ 21.22.1) इति पश्चार्ध्ये।  तदिदास भुवनेषु ज्येष्ठँ यतो जज्ञ उग्रस्त्वेषनृम्णः। सद्यो जज्ञानो निरिणाति शत्रूननु यँ विश्वे मदन्त्यूमाः।। (आपश्रौ 21.22.3) इत्यात्मनीने।। 7।।
4.4.6.8
यथाप्रयुक्तमितरान्।। 8।।
4.4.6.9
चतुःस्तने  क्षेत्रस्य पते मधुमन्तमूर्मिं धेनुरिव पयो अस्मासु धुक्ष्व। मधुश्चुतं घृतमिव सुपूतमृतस्य नः पतयो मृडयन्तु।। (कसं 30.8) इति।  उपयामगृहीतोऽस्यदित्यै त्वा चतुरूध्न्यै (कसं 30.9) इति तृतीयग्रहम्।  महीमू षु मातरम् (कसं 30.12) इति द्वितीयभागम्।  इदं तृतीयँ सवनम् (तु. कसं 30.28) इति संपूरयति।  एष ते योनिरदित्यै त्वा चतुरूध्न्यै (कसं 30.14) इति सादयति।  पावका नः सरस्वती (4.10.15) इति सारस्वतम्।  वायुरसि (द्र. सू. 5) इति पृश्निप्राणग्रहान्।  इदँ विष्णुः (1.2.63) इति वैष्णवम्।  बृहस्पतिः प्रथमं जायमानः (4.12.10) इति बार्हस्पत्यम्।। 9।।
4.4.7.1
माहेन्द्रकाले शिल्पानि व्यायातयन्ति ।। 1।।
4.4.7.2
उपरिषद्युक्थम् ।। 2।।
4.4.7.3
आसन्द्युद्गातुः प्रेङ्खो होतुः फलकमध्वर्योः कूर्च इतरेषाम् ।। 3।।
4.4.7.4
वाणः शततन्तिरौदुम्बरपात्रो मौञ्जीभिस्तन्तिभिः खादिरदण्डो वीणाकृतिर्वत्सत्वचापिहितः ।। 4।।
4.4.7.5
तँ वेतसशाखया समुल्ल्ख्योद्गात्रे प्रयच्छन् स्तोत्रमुपाकरोति ।। 5।।
4.4.7.6
तँ यजमानाय प्रयच्छति।। 6।।
4.4.7.7
तँ स वादयत्या स्तोत्रनिधनात्।। 7।।
4.4.7.8
सर्वाणि वीणाजातानि पत्न्य उपवादयन्त्या काण्डवीणाभ्यः।। 8।।
4.4.7.9
दिक्षु दुन्दुभयो वदन्ति। भूमिदुन्दुभिः पञ्चमः पश्चादाग्नीध्रीयस्य जानुदघ्नोऽर्धमन्तर्वेदि सवनीयचर्मणापिहितो लाङ्गूलवादितः ।। 9।।
4.4.7.10
अष्टौ दास्यः कुम्भिन्योऽहतवसना मार्जालीयं द्वेद्वे  गाव एव सुरभयो गावो गुग्गुलुगन्धयः। गावो घृतस्य मातरस्ता इह सन्तु भूयसीः।। (बौश्रौ 16.23:268.13) इति गायन्ती  इदं मधूकमधु इति पादौ निहत्य प्रदक्षिणं परीतः।। 10।।
4.4.7.11
न वै गावो मङ्गीरस्य गङ्गाया उदकं पपुः। पपुः सरस्वत्यां नद्यां ताः प्राचीरुज्जगाहिरे।।  इदं मधु।। (तु. बौश्रौ 16.23:268.16 वैश्रौ 34.9) इत्यपरे।। 11।।
4.4.7.12
यदारघट्टौ वहतो ग्राम्यमङ्गीरदासकौ । क्षेर्मैऋध्येते ग्रामे नानड्वाँस्तप्यते वहन् ।। इदं मधु।।(तु. आपश्रौ 21.20.3 वैश्रौ 34.9 बौश्रौ 16.23:269.2) इत्यपरे।। 12।।
4.4.7.13
एता वयं प्लवामहे शम्याः प्रचरतामिव। निकीर्य तुभ्यं मध्व आकर्षैः कृषेर्यथा।। इदं मधु।।(द्र. वैश्रौ 34.9 काश्रौ-वे. 13.3.21 आपश्रौ 21.20.3) इत्यपरे ।। 13।।
4.4.7.14
निनीय प्रतिपरियन्ति ।। 14।।
4.4.7.15
अग्रेण मार्जालीयँ शूद्रार्यौ चर्म व्यायच्छेते वाशँ श्वेतं परिमण्डलम्।। 15।।
4.4.7.16
इम उद्वासीकारिण इमे दुर्भूतमक्रन् (तैब्रा 1.2.6.7) इति बहिर्वेदि शूद्रः।  इमेऽरात्सुरिमे सुभूतमक्रन् (तैब्रा 1.2.6.7) इत्यन्तर्वेद्यार्यः।। 16।।
4.4.7.17
संजित्य प्रसदस्यादधाति।। 17।।
4.4.7.18
दक्षिणस्याँ वेदिश्रोणौ परिश्रिते वृषलमिथुनौ भवतः।। 18।।
4.4.7.19
अपगराभिगरौ।। 19।।
4.4.7.20
पूर्वो  बहु वा इमेऽस्मिन् सत्त्रेऽकुशलमचार्षुरपीव्णो- ऽजानपवमानान् इति बहिर्वेद्यपगरः।  बहु वा इमेऽस्मिन् सत्त्रे कुशलमचार्षुः पीव्णोऽजान् पवमानान् इत्यन्तर्वेद्यभिगरोऽपूर्वः।। 20।।
4.4.7.21
ब्रह्मचारी पुँश्चली च।  अनार्यकर्मन्नवकीर्णिन् दुश्चरितिन् निराकृतिन् (द्र. वाश्रौ 3.2.5.32 द्राश्रौ 11.3.9 अष्टा 5.2.88) इति बहिर्वेदि पुँश्चली।  धिक् त्वा जारं परस्य जनस्य निर्मार्जनि  पुरुषस्यपुरुषस्य शिश्नप्रणेजनि (द्र. द्राश्रौ 11.3.10 वाश्रौ 3.2.5.33) इत्यन्तर्वेदि ब्रह्मचारी ।। 21।।
4.4.7.22
उत्तर - तस्तीर्थस्यापयानायावकाशं कृत्वोपरिष्टाद्ग्रीवँ वाशँ श्वेतं चर्म निघ्नन्ति।। 22।।
4.4.7.23
यास्य राजभक्तिस्तस्यास्तल्प्यो राजपुत्रो ब्राह्मणो राजन्यो वाग्रेण यूपावटँ संनह्यति।। 23।।
4.4.7.24
संनद्धकवचः प्रदक्षिणँ विहारं परीत्य त्रिरायम्य त्रिराविध्यति भसदि मध्ये ग्रीवासु। प्राङुद्यम्य चतुर्थमस्त्वा निवर्तयति।। 24।।
4.4.7.25
फलकमारुह्य प्रतिगृणाति।। 25।।
4.4.7.26
आदित्ये माहेन्द्रेण हुतेऽर्कग्रहणान्यात्मनीनेऽवनयति।। 26।।
4.4.7.27
त्वे क्रतुमपि वृञ्जन्ति विश्वे (तैसं 3.5.10.1) इति पूर्वार्धात्।  द्विर्यदेते त्रिर्भवन्त्यूमाः (तैसं 3.5.10.1) इति दक्षिणार्धात्।  स्वादोः स्वादीयः स्वादुना सृजा सम् (तैसं 3.5.10.1) इत्युत्तरार्धात्।  अदः सु मधु मधुनाभियोधीः (ऋ 10.120.3, तु. तैसं 3.5.10.1) इति पश्चार्धात्।। 27।।
4.4.7.28
वृष्टिग्रहं दधिग्रहपात्रेऽवनयति।। 28।।
4.4.7.29
आह्रियमाणान् भक्षान् प्रत्यवरोहन्ति।। 29।।
4.4.7.30
महस्ते भक्षयामि भर्गस्ते भक्षयामि स्तोमं ते भक्षयामि यशस्ते भक्षयाम्यन्नाद्यं ते भक्षयामि (द्र. आपश्रौ 21.22.6 वाश्रौ 3.2.5.62) इत्यात्मनीनं भक्षयतः।। 30।।
4.4.7.31
व्याख्यातोऽभ्यस्तमिते होमः।। 31।।
4.4.8.1
द्वादशाहिकानामुक्तो ग्रहकल्पः।। 1।।
4.4.8.2
ऐन्द्रवायवाग्रँ शुक्राग्रमित्यभिप्लवेऽभ्यस्येत्। आवृत्ते शुक्रप्रभृति।। 2।।
4.4.8.3
स्वरसाम्नां प्रथमोत्तमयोरायुषि चैन्द्रवायवाग्रम्। शुक्राग्रमतोऽन्यत्।। 3।।
4.4.8.4
पशुक्लृप्तिः।। 4।।
4.4.8.5
ऐकादशिनाः प्रायणीयोदयनीययोरैन्द्राग्नोऽन्तर्धौ । अपि वा क्रतुपशवः सर्वस्मिन्नैन्द्राग्नो वा ।। 5।।
4.4.8.6
षडुपालम्भ्याः। बार्हस्पत्यः शितिपृष्ठस्त्रयस्त्रिँशेऽहनि । द्यावापृथिवीया धेनुश्छन्दोमे । तस्या वत्सो वायवे द्वितीये। वाचे पृश्निस्तृतीये। अदित्यै वशाविवाक्ये। वैश्वकर्मण ऋषभस्त्रिरूपः श्वेत उभयतो महाव्रते ।। 6।।
4.4.8.7
अपि वैकादशिनान् विहृतानभ्यस्येदैकविँशात्।। 7।।
4.4.8.8
ततोऽतिरिक्ताः पशवः। वैष्णवो वामन एकविँशे, त्रिणव उपालम्भ्य उपाँशुदेवत आग्नेयोऽजः।। 8।।
4.4.8.9
उत्सृज्यमानानां गवामयने द्वादशोत्सर्जनानि।। 9।।
4.4.8.10
सिद्धमा त्रयस्त्रिँशात्।। 10।।
4.4.8.11
त्रयस्त्रिँशेऽहनीन्द्राय सांनाय्याय वत्सानपाकरोति।। 11।।
4.4.8.12
पुरा वसतीवरीणां परिहरणाद् दोहयति।। 12।।
4.4.8.13
परिहृतासु वसतीवरीषु द्व्यहे सुत्यामाह्वयत्युपोदयँ, श्वःसुत्यामुदिते।। 13।।
4.4.8.14
वाग्यताः प्राजापत्येन सँस्थापयन्ति ।। 14।।
4.4.8.15
सिद्धमा सामिधेनीभ्यः ।। 15।।
4.4.8.16
सामितूष्णीकेन चैककपालेन सामिधेनीरनुवाचयति।। 16।।
4.4.8.17
उपाँशुदेवतस्य वपया प्रचर्याग्नये वसुमते प्रातरष्टाकपालं निर्वपति।। 17।।
4.4.8.18
अतप्ते प्रातर्दोहे सायंदोहमानीय समासाद्य प्रचरत्युच्चैःप्रैषवद्भ्याम्।। 18।।
4.4.8.19
आग्नीध्रभागान्ते सोमपानैश्च- मसैर्दध्नस्तृतीयं भक्षयन्ति।। 19।।
4.4.8.20
इन्द्राय मरुत्वत एकादशकपालं मध्यंदिने समासाद्य प्रचरत्युच्चैःप्रैषवद्भ्याम्।। 20।।
4.4.8.21
आग्नीध्रभागान्ते सोमपानैश्चमसैर्दध्न इतरार्धं भक्षयन्ति।। 21।।
4.4.8.22
विश्वेभ्यो देवेभ्यो द्वादशकपालमपराह्णे समासाद्य प्रचरत्युच्चैःप्रैषवद्भ्याम्।। 22।।
4.4.8.23
आग्नीध्रभागान्ते सोमपानैश्चमसैर्दध्नः शेषं भक्षय न्ति।। 23।।
4.4.8.24
पत्नीसँयाजान्ते सँस्थिते श्वःसुत्यामाह्वयति।। 24।।
4.4.8.25
श्वो भूते सोतुमेवोपक्रमन्ते।। 25।।
4.4.8.26
तेषामेतत् प्रथम- मुत्सर्जनम्।। 26।।
4.4.8.27
ततश्चत्वारि मासिमासि। प्रागभिजितः षष्ठम्। ऊर्ध्वँ विश्वजितः सप्तमम्। ततोऽष्टाविँशत्यहे।। 27।।
4.4.8.28
ततश्चत्वारि मासिमासि।। 28।।
4.4.8.29
तानि चेदधिकानि स्युरमावास्यायां दीक्षेरन्।। 29।।
4.4.8.30
अथ चेत् संपूरणानि द्वादश्यां द्वादश्याम्।। 30।।
4.5.1.1
ब्रह्मा प्रायश्चित्तानि स्रुवेण जुहोति। ऋक्तो भ्रेषे  भूः स्वाहा (4.9.202) इति गार्हपत्ये। यजुष्टः  भुवः स्वाहा (4.9.203) इति दक्षिणाग्नौ। सामतः  स्वः स्वाहा (4.9.204) इत्याहवनीये। सर्वतः  भूर्भुवः स्वः स्वाहा (4.9.205) इत्याहवनीय एव।। 1।।
4.5.1.2
दुष्टमपोऽभ्यवहरेत्।। 2।।
4.5.1.3
अथ पात्राणि। परिमृज्याल्लोहम्। निर्लिखेद् दारुमयम्। निष्टपेन्मार्त्तिकम्। अद्भिः सौवर्णँ राजतम्।। 3।।
4.5.1.4
द्रव्यापचारे सामान्यँ यज्ञियं प्रतिनिदध्यात्।। 4।।
4.5.1.5
कर्मान्तरितं कुर्यात्।। 5।।
4.5.1.6
सँस्कारान्तरे प्रायश्चित्तमेव जुहुयात्।। 6।।
4.5.1.7
द्रव्यावृत्तौ सहमन्त्रमावर्तयेत् तूष्णीँ वा।। 7।।
4.5.1.8
देवतावदानयाज्यानुवाक्याहविर्मन्त्रकर्मविपर्यासेऽनाम्नातप्रायश्चित्तायां चापदि  त्वं नो अग्ने, स त्वं नो अग्ने (4.10.108-9),  अयाश्चाग्नेऽसि (1.4.30) इत्येताभिर्जुहुयाद् व्याहृतिभिश्च। ख्अथवा व्याहृतिभिरेव।। 8।।
4.5.1.9,
होमकालेऽपि सर्वत्रानाम्नातप्रायश्चित्तेषु व्याहृतिभिरेव जुहुयात्।। 9।।,
4.5.1.10
, अकाले वाचँ विसृज्य वैष्णवीं निगद्य पुनर्यच्छेत्।। 10।।
4.5.1.11
व्रतोपेतस्य चेदाहवनीयोऽनुगच्छेत् प्रणीते मनसा व्रतमुपेत्य  भूः (कसं 35.83) इत्युपतिष्ठेत।। 11।।
4.5.1.12
यदि वत्सा अपाकृता धयेयुर्वायव्यया यवाग्वा प्रचर्य प्रातर्दोहेन प्रचरेत्। यदि प्रातर्दोहेऽपरँ वायव्या।। 12।।
4.5.1.13
यदि सायंदोहमपहरेद् दुष्येद्वा प्रातर्दोहं द्वैधं दोहयित्वार्धमातच्य प्रचरेत्।। 13।।
4.5.1.14
यदि सायंदोह आर्तिं नीयादिन्द्राय व्रीहीन्निर्वपेत्। श्वो भूते तेष्वनुनिर्वपेत्।। 14।।
4.5.1.15
यदि प्रातर्दोह ऐन्द्रं पुरोडाशम्।। 15।।
4.5.1.16
यद्युभावैन्द्रं पञ्चशरावमोदनं पचेत्। आज्येनाग्निं प्रथमँ यजेत।। 16।।
4.5.1.17
धीतेष्वार्त्तिगते वा वत्सानपाकृत्य पुनर्यजेत।। 17।।
4.5.1.18
यस्य सांनाय्यं चन्द्रमा अभ्युदियाद्वत्सान् प्रतिनुदेत्। सायंदोहो हविरातञ्चनम्। तद्व्रतो यथाकालँ यजेत। व्रतमनुत्सहमानस्याभ्युदितेष्टिः। निरुप्तेषु च वत्सानपाकृत्य पुनर्यजेत।। 18।।
4.5.1.19
यदि हवीँष्यपहरेयुर्दुष्येयुर्वाज्येन सँस्थाप्य पुनर्यजेत।। 19।।
4.5.1.20
यदि हवीँषि मुह्येयुः पात्र्याँ समधा विभज्यानुपूर्वेण प्रचरेत्।। 20।।
4.5.1.21
सर्वस्कन्ने नष्टे दुष्टे वा यथापूर्वं पुनः सँस्करणम्।। 21।।
4.5.1.22
देवान् जनमगन् यज्ञः (1.4.31) इति स्कन्नमभिमन्त्र्यापो निनयेत्।। 22।।
4.5.1.23
आज्ये स्कन्ने ददाति। अनुत्पूते चित्रमुत्पूयमाने प्राण्युत्पूते वरम्।। 23।।
4.5.1.24
दुःशृतयोरवदानमात्रे सुशृते न प्रायश्चित्तम्। तथा क्षामयोः।। 24।।
4.5.1.25
अदक्षिणेनेष्ट्वोर्वराँ समृद्धां दद्यात्।। 25।।
4.5.1.26
यदि कपालं भिद्येत  गायत्र्या त्वा शताक्षरया संदधामि (1.4.64) इति संधायोपदध्यात्। विमुक्तेषु  धाता धातुः पितुः पिताभिन्नो घर्मो विश्वायुर्यतो जातं तदप्यगात् स्वाहा (तु. तैसं 1.5.10.4) इत्यप्सु प्रहरेत्।। 26।।
4.5.1.27
यदि कपालं नश्येद् ब्राह्मणव्याख्यातम् (तु. 1.4.65)।। 27।।
4.5.1.28
धाता धातुः पितुः पितानष्टो घर्मः (द्र. सू. 26) इति नष्टाधिगतम्।  नमस्ते रुद्रायते नमोऽस्तु परायते। नमो यत्र निषीदसि।। (तु. तैब्रा 3.7.2.7) इति च।। 28।।
4.5.1.29
यदि प्राक् प्रयाजेभ्यो बहिष्परिध्यङ्गारः स्कन्देत्तमभिमन्त्रयेत  अध्वर्युं मा हिँसीर्यज्ञं मा हिँसीः (तु. आपश्रौ 9.2.9) इति पुरस्तात्।  ब्रह्माणं मा हिँसीः प्रजां मा हिँसीः (तु. आपश्रौ 9.2.9) इति दक्षिणतः।  होतारं मा हिँसीः पत्नीं मा हिँसीः (आपश्रौ 9.2.9) इति पश्चात्।  आग्नीध्रं मा हिँसीः पशून् मा हिँसीः (आपश्रौ 9.2.9) इत्युत्तरतः।  यजमानं मा हिँसीः (आपश्रौ 9.2.9) इति सर्वत्रानुषजति।। 29।।
4.5.1.30
स्रुवबुध्नेनाक्त्वा  आहँ यज्ञं ददे र्निऋतेरुपस्थात्तं देवेषु परिददामि विद्वान्। सुप्रजास्त्वँ शतँ हिमा मदन्त इह नो देवा मयि शर्म यच्छत।। (आश्रौ 1.12.36) इत्यादत्ते।। 30।।
4.5.1.31
सहस्रशृङ्गो वृषभो जातवेदा घृताहुतः स्तोमपृष्ठः सुवीरः। मा मा हासीर्नाथितो नेत्त्वा जहामि गोपोषं च नो वीरपोषं च धेहि।। (तु. शौसं 13.1.12 कसं 35.87)  मा नो महान्तमुत मा नो अर्भकं मा न उक्षन्तमुत मा न उक्षितम्। मा नो वधीः पितरं मोत मातरं मा नः प्रियास्तन्वो रुद्र रीरिषः।। (मासं 16.15) इत्यनुप्रहरति।। 31।।
4.5.1.32
त्वं नो अग्ने, स त्वं नो अग्ने (4.10.108-9),  सोमानँ स्वरणम् (1.5.38),  वृषभं चर्षणीनाँ विश्वरूपमदाभ्यम्। बृहस्पतिँ वरेण्यम् (कसं 4.122)।।, ,  उदुत्तमँ वरुण पाशमस्मत् (1.2.118),  उदुत्तमं मुमुग्धि मद्वि पाशं मध्यमं चृत। अवाधमानि जीवसे।। (तु. कसं 21.46) इति षड्भिरभिजुहोति।। 32।।
4.5.1.33
यद्यनभिनिरुप्तामावाहयेद्यथावाहितमाज्येनोपाँशु यजेत्।। 33।।
4.5.1.34
भागिनीं चेन्नावाहयेदुपोत्थायावाहयेत्।। 34।।
4.5.1.35
यदि बहिष्परिध्याहुतिः स्कन्देदग्नीधं ब्रूयात्  एताँ संकष्य जुहुधि (1.4.66) इति। स यथावदानँ संपाद्य वषट्कृते मध्ये पाणिना जुहोति। तस्मै पूर्णपात्रं दद्यात्।। 35।।
4.5.1.36
भूपतये स्वाहा, भुवनपतये स्वाहा, भूतानां पतये स्वाहा (3.8.17) इति बहिष्परिधि स्कन्नमभिमन्त्रयते।। 36।।
4.5.1.37
कालातिपत्तौ पाथिकृत्यनागते च।। 37।।
4.5.1.38
यदि प्राङ् निर्वपणात् पौर्णमास्याममावास्यायाँ वा कालप्रवृत्तँ स्पर्शयेदाग्नेयमष्टाकपालं पथिकृता व्यञ्जयेत्।। 38।।
4.5.1.39
उत्सृष्टे चेद् ब्राह्मौदनिके सहाग्निः प्रयायादनुगच्छेत् कालँ वातिनयेत् पुनर्ब्रह्मौदनं पक्त्वानक्ताः समिध आदध्यात्।। 39।।
4.5.2.1
अग्निहोत्राय चेदुपसृष्टा निषीदेत्  यस्माद् भीता निषीदसि ततो नो अभयं कृधि। पशूनस्माकं मा हिँसीर्नमो रुद्राय मीढुषे।। (तु. ऐब्रा 25.2.2, 32.2.2) इत्यभिमन्त्रयते।  उदस्थाद् देव्यदितिरायुर्यज्ञपतावधात्। इन्द्राय कृण्वती भागं मित्राय वरुणाय च।। (ऐब्रा 25.2.4, 32.2.2) इत्युत्थाप्योदपात्रमूधसि मुखे चोपगृह्णीयात्। यस्यान्नं नाद्यात्तस्मै तां दद्यात्।। 1।।
4.5.2.2
अग्निहोत्रं चेत् प्रागधि- श्रयणात् स्कन्देत्  समुद्रँ वः प्रहिणोमि (द्र. माश्रौ 1.4.3.9) इत्यप उपनिनीय  यदद्य दुग्धं पृथिवीमभक्त यदोषधीरत्यसृपद्यदापः। पयः पृथिव्यां पया ओषधीषु पयो अघ्न्यासु पयो वत्सेषु पयो गृहेषु पयोऽस्तु तन्नः।।(तु. ऐब्रा 25.2.8, 32.2.4 मैसं 2.12.6) इत्यभिमन्त्रयते।। 2।।
4.5.2.3
यदि दुह्यमानावभिन्द्यादन्यामार्यकृतीं प्रक्षाल्य पुनर्दोहयेत्।। 3।।
4.5.2.4
यद्यधिश्रितँ स्कन्देद् इति व्याख्यातम् (1.8.8)। वारुणीं निगद्य वारुण्याज्यं जुहुयात्।। 4।।
4.5.2.5
यदि प्राचीनँ ह्रियमाणँ स्कन्देत्  प्रजापतेर्विश्वभृति तन्वाँ हुतमसि स्वाहा (तु. भाश्रौ 9.8.6 आश्रौ 3.11.11) इत्यभिमृशेच्छ्वावलीढवच्च निनयेत्।। 5।।
4.5.2.6
यद्यधिश्रितँ शिरशिरायत् स्यात्  समोषामुम् (भाश्रौ 9.8.8, आश्रौ 3.11.19) इति ब्रूयाद्यं द्विष्यात्।। 6।।
4.5.2.7
विष्यण्णं मध्यमपर्णेन द्यावापृथिव्यर्चान्तःपरिध्यवनयेत्।। 7।।
4.5.2.8
कीटावपन्नं प्राजापत्यर्चा वल्मीकवपायामवनीय  भूः (वैखाश्रौ 20.5:301.12) इत्युपतिष्ठेत।। 8।।
4.5.2.9
विष्यण्णँ वा वल्मीकवपायां कीटावपन्नमन्तःपरिधि।। 9।।
4.5.2.10
अववृष्टे  मित्रो जनान् यातयति ब्रुवाणो मित्रो दाधार पृथिवीमुत द्याम्। मित्रः कृष्टीरनिमिषाभिचष्टे मित्राय हव्यं घृतवज्जुहोत।। (ऋ 3.59.1) इति पूर्वामाहुतिं जुहुयात्। अन्यां दुग्ध्वाथ पुनरग्निहोत्रं जुहुयात्।। 10।।
4.5.2.11
यदि पूर्वस्याँ हुतायामाहवनीयोऽनुगच्छेत्  अग्निर्दारौ दारावग्निः (आपश्रौ 9.2.8) इति हिरण्यं निधायोत्तरां जुहुयात्। अन्यां दुग्ध्वाथ पुनरग्निहोत्रं जुहुयात्।। 11।।
4.5.2.12
यदि पूर्वस्याँ हुतायाँ स्कन्देत्  यत्र वेत्थ वनस्पते देवानां गुह्या नामानि। तत्र हव्यानि गामय।। (कसं 35.95) इति समिधमाधायोत्तरां जुहुयात्। अन्यां दुग्ध्वाथ पुनरग्निहोत्रं जुहुयात्।। 12।।
4.5.2.13
यदि रुद्रः पशूनभिमन्येत द्वयोर्गवोः स्थाल्या दोहनेन च दोहयित्वा समानीय  सजूर्जातवेदः (1.8.29) इति पूर्वामाहुतिं जुहुयात्। अन्यां दुग्ध्वाथ पुनरग्निहोत्रं जुहुयात्।। 13।।
4.5.2.14
यदि सप्ताहमतिशमायेत  अग्ने दुःशीर्ततनो (1.8.31) इति पुरस्ताज्जुहुयात्। अन्यां दुग्ध्वाथ पुनरग्निहोत्रं जुहुयात्। यदि तदतिशमायेत द्वादश रात्रीः सायँसायमाज्यं जुहुयात्।। 14।।
4.5.2.15
यदि रुद्रः प्रजा अभिशमायेतोत्तरपूर्वस्यां दिशि शतरुद्रियं जपँश्चङ्क्रम्येत।। 15।।
4.5.2.16
यस्याग्नि- मनुद्धृतँ सूर्योऽभिनिम्रोचेदुन्नीतेऽग्निहोत्रे ब्राह्मणो बहुविदुद्धरेत्। हिरण्यं बद्ध्वा दर्भेणाग्रतो हरेत्। पश्चादग्नि- होत्रेणान्वियात्। वरो दक्षिणा।। 16।।
4.5.2.17
अनुद्धृतं चेदभ्युदियाद् व्याख्यातं प्रणयनम् (द्र. माश्रौ 1.6.1.1-5)। चतुर्गृहीतमाज्यमग्रतो हरेत्।  उषाः केतुना जुषताँ स्वाहा (आश्रौ 3.12.18) इति पुरस्तात्प्रत्यङ्मुख आज्यं जुहुयात्। उपसाद्या तमितोरासीता होमात्।। 17।।
4.5.2.18
यस्योभा अनुगता इति व्याख्यातम् (1.8.44)।। 18।।
4.5.3.1
यस्याहुतेऽग्निहोत्रे पूर्वोऽग्निरनुगच्छेदग्निना च सहाग्निहोत्रेण चोद्द्रवेत्।  इत एव प्रथमं जज्ञे (1.8.46) इत्युद्धृतमभिमन्त्रयते।  इषे राये रमस्व (1.8.48) इत्याधास्यमाने।  सम्राडसि (1.8.50) इत्यादधाति।  सारस्वतौ त्वोत्सौ प्रावताम् (1.8.52) इत्याहितम्। हुतेऽग्नये ज्योतिष्मतेऽष्टाकपालं निर्वपेद्वारुणँ यवमयं चरुम्।। 1।।
4.5.3.2
यस्याहुतेऽग्निहोत्रेऽपरोऽग्निरनुगच्छेदनुगमय्य पूर्वमपरस्मान्मथित्वा प्रणयेत्। यदि त्वरेत तत एव प्राञ्चमुद्धृत्य दक्षिणाग्निमन्वानीय सायंप्रातर्जुहुयात्। श्वो भूतेऽग्निँ समारोप्य मथित्वाग्नये तपस्वते जनद्वते पावकवतेऽष्टाकपालं निर्वपेत्।। 2।।
4.5.3.3
सर्वानुगमेषु च  यो अग्निं देववीतये हविष्मं आविवासति। तस्मै पावक मृडय।। (ऋ 1.12.9) इत्येतया वा सद्यः पूर्णाहुतिं जुहुयात्।। 3।।
4.5.3.4
यस्याग्ना अग्निमभ्युद्धरेयुः  भवतं नः समनसौ (1.8.5 4 झ 1.2.49-50) इत्यभिमन्त्र्याग्नयेऽग्निमतेऽष्टाकपालं निर्वपेत्।। 4।।
4.5.3.5
सायमग्निहोत्रस्य चेत्कालोऽतिपद्येत  दोषा वस्तोर्नमः स्वाहा (1.8.39) इति पूर्वस्यामाहुतावन्ततोऽनुषजेत्।। 5।।
4.5.3.6
प्रातरग्निहोत्रं चेदभ्युदियात्  अन्वग्निरुषसामग्रमक्शत् (1.8.55) इत्युन्नीतमभिमन्त्रयते।। 6।।
4.5.3.7
आहवनीयँ यजमानः  इहैव क्षेम्य एधि मा प्रहासीर्माममुम् (1.8.57) इति नाम गृह्णाति।। 7।।
4.5.3.8
आमुष्यायणम् (1.8.57) इति गोत्रम्।। 8।।
4.5.3.9
प्रातर्वस्तोर्नमः स्वाहा (1.8.43) इति पूर्वस्यामाहुतावन्ततोऽनुषजेत्।। 9।।
4.5.3.10
हुते मैत्रं चरुं निर्वपेत् सौर्यमेककपालम्।। 10।।
4.5.3.11
अपि वेन्धानौ दम्पती वाग्यतावनश्नन्तौ सर्वाह्णमुपासीयाताम्।। 11।।
4.5.3.12
द्वयोर्गवोः सायमग्निहोत्रं जुहुयात्।। 12।।
4.5.3.13
श्वो भूतेऽग्नये व्रतपतयेऽष्टाकपालं निर्वपेत्।। 13।।
4.5.4.1
यद्यर्वाक् शम्याप्रासादपक्षायेत्  इदं त एकं पर ऊ त एकं तृतीयेन ज्योतिषा सँविशस्व। (कसं 35.84) इति संभृत्य प्रत्याहरति।। 1।।
4.5.4.2
सँवेशनस्तन्वे चारुरेधि प्रियो देवानां परमे जनित्रे। (कसं 35.84) इति निवपति।। 2।।
4.5.4.3
यदि परस्तरमितरावन्वानीय सायंप्रातर्जुहुयात्। श्वो भूतेऽग्नये पथिकृतेऽष्टाकपालं निर्वपेत्। पथोऽन्तिकाद् बर्हिरनड्वाँश्च दक्षिणा।। 3।।
4.5.4.4
अग्नये वैश्वानराय द्वादशकपालं निर्वपेद् योऽन्याग्निषु यजेत यस्य वान्येऽग्निषु यजेरन् ।। 4।।
4.5.4.5
यस्याग्नयः सँसृज्येरन् मिथोऽन्यैर्वेष्टिसंनिपाते वैविची पूर्वा।। 5।।
4.5.4.6
अग्नये शुचये इति व्याख्यातम् (1.8.58)।। 6।।
4.5.4.7
यस्याहिताग्नेः इति व्याख्यातम् (1.8.58)।। 7।।
4.5.4.8
यस्याग्निरनुगच्छेत् इति व्याख्यातम् (1.8.58)।। 8।।
4.5.4.9
यस्याजस्रमवच्छिद्येतान्तरितान् होमान् हुत्वाग्नये तन्तुमतेऽष्टाकपालं निर्वपेत्। अपि वा पूर्णाहुतिँ हुत्वा नाद्रियेत होमान्। सायँहोमेन प्रतिपद्येत।। 9।।
4.5.4.10
यस्याधि- श्रितेऽग्निहोत्रे हविषि वा निरुप्ते सोमे वा प्रततेऽनो रथोऽश्वः पुरुषः श्वा कृष्णः शकुनिरन्यद्वा सत्त्वमन्तरा वियायात्  त्रयस्त्रिँशत्तन्तवः (1.8.59) इत्याहवनीये हुत्वा गामन्वत्याव र्तयेत्।  इदँ विष्णुर्विचक्रमे (1.8.60) इति पदँ योपयित्वापोऽन्वतिषिञ्चेत्। अपि वा गार्हपत्याद्भस्मादाय वैष्णव्यर्चाहवनीयात् पदमनुध्वँसयन्नुद्द्रवेत्। अनुगमय्य पूर्वमपरस्मात् प्रणयेत्।  यदग्ने पूर्वं निहितं पदँ हि ते सूर्यस्य रश्मीनन्वाततन्थ। तत्र रयिष्ठामनुसंभरैताँ सं नः सृज सुमत्या वाजवत्या।। (तु. तैब्रा 1.4.4.10 आश्रौ 3.10.16) इत्यादधाति।। 10।।
4.5.5.1
यदि पृषदाज्यँ स्कन्देद्धिरण्यमन्तर्धाय भूयोऽभ्युन्नीयाश्वेनोपघ्राप्य  मनो ज्योतिः, वर्धतां भूतिः (4.8.17- 8) इत्येताभ्यामाहुती जुहुयात्।। 1।।
4.5.5.2
यदि पशुरुपाकृतः पलायेतान्यँ वा भावमापद्येत वायव्याँ यवागूं निरुप्याथान्यं तद्रूपं तद्वर्णं तद्वयसमुपाकरोति। वायव्यया यवाग्वा प्रचर्य पशुपुरोडाशेन प्रचरेत्। सह स्विष्टकृदिडँ वायव्यायाः पशुपुरोडाशस्य च।। 2।।
4.5.5.3
एष एव मृते कल्पः।। 3।।
4.5.5.4
स चेत् प्रत्यानीयेत  त्वं नो अग्ने, स त्वं नो अग्ने (4.10.108-9) इत्येताभ्यामाहुती जुहुयात्। (एतावादिनोप्तस्य पशोरवद्येत् ) स तावन्तमेव कालं तिष्ठेद्यावदितरः शेषो भवति।। 4।।
4.5.5.5
यद्यूर्ध्वमुत्पतेत्  उदु तिष्ठ स्वध्वर, ऊर्ध्व ऊ षु णः (2.7.48-9) इत्येताभ्यामाहुती जुहुयात्।। 5।।
4.5.5.6
यदि यूपमाबृहेच्चालयेद्वा  नितानस्त्वा मारुतो निहन्तु (1.2.76) इति यथावसितमस्य परिषेकं कुर्यात्।। 6।।
4.5.5.7
यदि रशनां छिन्द्याद् द्रुह्येद् दशेद्वा  त्रयस्त्रिँशत्तन्तवः (1.8.59) इत्येतया ग्रन्थिँ संधायैतयैव जुहुयात्।। 7।।
4.5.5.8
यदि स्वरुर्नश्येत् स्वधितिर्वान्यँ यूपशकलं जुह्वामक्त्वा स्वरुं कुर्यात्। तथा स्वधितिमञ्ज्यात्। एवमेव चषालम्।  इष्टिश्च दुरिष्टिश्च ये यज्ञमभिरक्षतः। पशूनन्या नो मा हिँसीद्यज्ञमन्याभिरक्षताम्।। (द्र. वाश्रौ 1.3.7.26)  इति जुहुयात्।। 8।।
4.5.5.9
यदि शकृन्मूत्रँ वा कुर्यात् पुनरुपपाय्याभ्युक्ष्य व्याहृतिभिरेव जुहुयात्।। 9।।
4.5.5.10
यस्माद्भीत उदप्रोष्ट (द्र. माश्रौ 4.5.2.1) इत्युत्प्लवमाने जुहुयात्।। 10।।
4.5.5.11
यस्माद्भीत उदवेपिष्ट (द्र. माश्रौ 4.5.2.1) इत्युद्वेपमाने।। 11।।
4.5.5.12
यस्माद्भीत उदवाशिष्ट (द्र. माश्रौ 4.5.2.1) इत्युद्वाश्यमाने।। 12।।
4.5.5.13
यस्माद्भीतो निषीदसि ततो नो अभयं कृधि। पशूनस्माकं मा हिँसीर्नमो रुद्राय मीढुषे।। (द्र. माश्रौ 4.5.2.1) इति निषण्णे।। 13।।
4.5.5.14
अग्निर्भगः सवितेदं जुषन्तां प्रजापतिर्वरुणोऽथ मह्यम्। (तु. कसं 13.22)  यो नो द्वेष्टि तं नू रभस्वानागसो यजमानस्य वीरान्।। (तु. शौसं 9.5.2) इति रममाणे जुहुयात्।। 14।।
4.5.5.15
यदि पशूखा स्रवेत्  उखाँ स्रवन्तीमगदामकर्माग्निर्होता पृथिव्यन्तरिक्षम्। यत्र श्चुतदग्ना इति तन्नाभिप्राप्नुयुर्र्निऋतिं परस्तात्।। (तु. पैसं 19.44.2 आपश्रौ 9.18.12) इत्यभिमन्त्रयते।। 15।।
4.5.5.16
यदि श्येनो वपाँ हरेदन्यद्वा सत्त्वमन्यद्वावदानम्  यदवामृक्षच्छकुनिर्मुखेन र्निऋते तव। अग्निष्टद्रक्षतु हव्यवाड् घृतसूदनः।। (तु. कसं 35.27) इति जुहुयात्।। 16।।
4.5.5.17
यदवदानं न विन्देत्तदाज्यस्यावद्येद्। हृदयनाशेऽन्यं पशुमालभेत। हिरण्ये द्विराज्यस्यावद्येत्।। 17।।
4.5.5.18
यदि कामयेत ये पशुँ व्यमथिषत त आर्तिमार्च्छेयुरिति  कुविदङ्ग यवमन्तो यवं चित् (1.11.31) इति नमउक्तिमत्यर्चाग्नीध्रीये जुहुयात्।। 18।।
4.5.5.19
यद्यष्टापदी स्यादष्टापद्या गर्भँ शूले कृत्वा मृदा प्रलिप्य शामित्रे निखानयेत्। तस्याधस्तादयस्पात्रमुपकृष्य श्रपयेत्। तस्य रसेन प्राक् स्विष्टकृतः  हिरण्यगर्भः (2.13.110-7) इत्यष्टाभिः प्रत्यृचमाहुतीर्जुहुयात्।। 19।।
4.5.5.20
हिरण्यमष्टापृडं दक्षिणा।। 20।।
4.5.5.21
सँस्थिते  मही द्यौः पृथिवी च नः (2.7.225) इति पशुश्रपणे गर्भमुपवपति।। 21।।
4.5.5.22
नमो महिम्ने (2.5.13-7) इति पञ्चभिरुपतिष्ठते ।। 22।।
4.5.6.1
सत्त्रे चेत् प्रागपवर्गाद्यूपो विरोहेत् त्वाष्ट्रं बहुरूपमालभेरन्।। 1।।
4.5.6.2
प्रजापतिर्मनसि सारस्वतो वाचि विसृष्टायां धाता दीक्षायां ब्रह्म व्रते (कसं 34.22-4) इतिप्रभृतिभिर्यज्ञतनूः। यदि पूर्वस्यामार्तिः स्यात्तामुत्तरया सँसृज्य जुहुयात्  प्रजापतिर्मनसि सारस्वतो वाचि विसृष्टायाँ स्वाहा (कसं 34.22) इति। यद्युत्तरस्याँ  सारस्वतो वाचि विसृष्टायां धाता दीक्षायाँ स्वाहा (कसं 34.22) इति। एवँ यस्याँयस्यामार्तिः स्यात् तामुत्तरया सँसृज्य जुहुयात्।। 2।।
4.5.6.3
अपि वा त्रिभिरनुवाकैस्त्रीणि चतुर्गृहीतानि जुहुयात्।। 3।।
4.5.6.4
यदि राजानमपहरेद्यो नेदिष्ठी सोमः स्यात्तमभिषुणुयात्। सोमविक्रयिणे किंचिद् दद्यात्।। 4।।
4.5.6.5
यदि सोमं न विन्देत् पूतीकानभिषुणुयात्। यदि न पूतीकानथार्जुनानि रोहिततूलानि हैमवतस्य स्थाने बभ्रुतूलानि मौजवतस्य। यदि नार्जुनान्यथ याः काश्चारण्या ओषधीरभिषुणुयात् ।। 5।।
4.5.6.6
प्रतिदुहा प्रातःसवने सोमाञ्श्रीणन्ति शृतेन माध्यंदिने दध्ना तृतीयसवने।। 6।।
4.5.6.7
पञ्च दक्षिणा ददाति।। 7।।
4.5.6.8
सँस्थाप्य येन कामयेत तेन पुनर्यजेत।। 8।।
4.5.6.9
तत्र यत् कामयेत तद् दद्यात्। यद् दक्षिणास्वदास्यन् स्यात् तस्याध्वर्यवे वरं दद्यात्।। 9।।
4.5.6.10
यदि सर्पतां प्रस्तोता विच्छिद्येत ब्रह्मणे वरं दत्त्वा तमेव पुनर्वृणीते। यद्युद्गातादक्षिणेनेष्ट्वा तेन पुनर्यजेत। यदि प्रतिहर्ता सर्ववेदसं दद्यात्।। 10।।
4.5.6.11
यदि प्रातःसवने ग्रावा शीर्येत द्युतानस्य मारुतस्य साम्ना स्तुयुः। यदि माध्यंदिने बृहत्या। यदि तृतीयसवनेऽनुष्टुभार्भवे।। 11।।
4.5.6.12
यदि प्रातःसवने कलशो दीर्येत वषट्कारनिधनं ब्रह्मसाम कुर्यात्। यदि माध्यंदिने श्रायन्तीयं ब्रह्मसाम कुर्यात्। यदि तृतीयसवने वारवन्तीयमग्निष्टोमसाम कुर्यात्।। 12।।
4.5.6.13
यदि नाराशँसा उपदस्येयुर्यँयं ग्रहमुप- तिष्ठेरँस्तस्यतस्य बिन्दुमवनयेत्।। 13।।
4.5.6.14
यदि हुताहुतौ पीतापीतौ वा सोमौ सँसृज्येयातामन्तःपरिध्यङ्गारान् दक्षिणापोह्य    हुतस्य चाहुतस्य चाहुतस्य हुतस्य च। पीतापीतस्य सोमस्येन्द्राग्नी पिबतँ सुतँ स्वाहा (पब्रा 9.9.8) इति जुहुयात्।। 14।।
4.5.6.15
प्रजापतये स्वाहा (पब्रा 9.9.9) इत्यभक्षणीयमुत्तरयोः पूर्वस्मिन्नुपरवेऽवनयेत्।। 15।।
4.5.6.16
इन्दुरिन्दुमुपागात् तस्य त इन्दविन्द्रपीतस्येन्द्रियावतो मधुमतोमधुमतः सर्वगणस्य सर्वगण उपहूतस्योपहूतो भक्षयामि (तु. पब्रा 9.9.10-11 तैब्रा 3.7.10.6) इत्यववृष्टं भक्षयेत्।। 16।।
4.5.6.17
यदि कूर्मं न विन्देत् कर्कं कच्छपमुपदध्यात्। यदि तं न विन्देत् पुरोडाशं कूर्माकृतिँ श्रपयित्वा हिरण्यपृष्ठमुपदध्यात्। उभयतोहिरण्यमित्येके।। 17।।
4.5.6.18
यद्याग्रायणः स्कन्देदुप वा दस्येदितरेभ्यो ग्रहेभ्यो निर्गृह्णीयात्। यदीतरे ग्रहाः स्कन्देयुरुप वा दस्येयु- राग्रायणान्निर्गृह्णीयात्।। 18।।
4.5.6.19
द्रोणकलशे चेन्न विन्देत् पूतभृति वा हिरण्यमृजीषेऽप्यस्याभिषुणुयात्। हिरण्यमभ्युन्नयेत्। हिरण्येन सह जुहुयात्।। 19।।
4.5.6.20
सदसि चेच्चमसमभ्युपाकुर्यात्  हिरण्यगर्भः (2.13.110) इत्याग्नीध्रीये पूर्णाहुतिं जुहुयात्।। 20।।
4.5.6.21
यदि ध्रुवः स्कन्देत् प्रवर्तयेत्  आयुर्धा असि (4.6.38) इत्यभिमन्त्र्य वरं दत्त्वावस्थापयेत्। यद्युपदस्येत्  स्वाहा दिव आप्यायस्व (4.6.40,42,44) इति पर्यायैस्त्रिः सोममाप्याययेत्।। 21।।
4.5.6.22
यदि सोमः स्कन्देद् व्याख्यातं पृषदाज्येन। यद्युपदस्येद्धिरण्यमृजीषेऽप्यस्याभिषुणुयात्। हिरण्यमभ्युन्नयेत्। हिरण्येन सह जुहुयात्।। 22।।
4.5.6.23
यदि राजाभिदह्येत ग्रहानध्वर्युः स्पाशयेत स्तोत्राण्युद्गाता शस्त्राणि होता। अथ यज्ञँ संभृत्यानुपूर्वं चेष्टेरन्।। 23।।
4.5.6.24
पञ्च दक्षिणा ददाति।। 24।।
4.5.6.25
सँस्थाप्य येन कामयेत तेन पुनर्यजेत।। 25।।
4.5.6.26
तत्र यत्कामयेत तद् दद्यात्। यद् दक्षिणास्वदास्यन् स्यात्तस्याध्वर्यवे वरं दद्यात्।। 26।।
4.5.6.27
पुरा द्वादश्या दीक्षेत। त एवैनमृत्विजो याजयेयुः।। 27।।
4.5.7.1
यद्यर्वाक् स्तुयुर्यावतीभिर्न स्तुयुस्तावतीभिरतिष्टुयुर्भूयोऽक्षराभिर्वा त्रैडँ वाग्निष्टोमसाम कुर्यात्। अतिस्तुते यावतीभिरतिष्टुयुस्तावतीभिर्न स्तुयुरल्पीयोऽक्षराभिर्वा स्वारँ वाग्निष्टोमसाम कुर्यात् ।। 1।।
4.5.7.2
यदि सर्वैः पर्यायैरस्तुतमभिव्युच्छेत् पञ्चदशभिर्होत्रे स्तुयुः पञ्चभिःपञ्चभिरितरेभ्यः। यदि द्वाभ्याँ होत्रे मैत्रावरुणाय चान्यतरेण ब्राह्मणाच्छँसिनेऽच्छावाकाय चान्यतरेण। यद्येकेन पञ्चभिर्होत्रे स्तुयुस्तिसृभिस्तिसृभिरितरेभ्यः।। 2।।
4.5.7.3
यस्याश्विने शस्यमाने सूर्यो नोदियादश्वँ श्वेतँ रुक्मप्रतिमुक्तं पुरस्तात्प्रत्यङ्मुखमवस्थापयति। आदित्यं बहुरूप- मालभेत। सौर्योऽजः श्वेत उपालम्भ्यः। उपाँशु देवता।। 3।।
4.5.7.4
समृतयज्ञे संभारयजूँषि व्याख्यातानि। वृषण्वती प्रतिपत्। उभयवन्त्याज्यानि प्रेतिवन्ति वा।। 4।।
4.5.7.5
सँवेशायोपवेशाय गायत्र्या अभिभवे छन्दसे स्वाहा (तु. कसं 34.7) इति पुरस्तात् प्रातःसवनस्य जुहुयात्।  सँवेशायोपवेशाय त्रिष्टुभेऽभिभवे छन्दसे स्वाहा (तु . कसं 34.7) इति पुरस्तान्माध्यंदिनस्य सवनस्य जुहुयात्।  सँवेशायोपवेशाय जगत्या अभिभवे छन्दसे स्वाहा (तु. कसं 34.7) इति पुरस्तादार्भवस्य पवमानस्य जुहुयात्।। 5।।
4.5.7.6
यदि रथंतरसामा सोमः स्यादार्भवे पवमाने बृहत् कुर्यात्। यदि बृहत्सामा माध्यंदिने पवमाने रथंतरम्।। 6।।
4.5.7.7
यदि समाने जनपदे विद्विषाणयोः सुत्याः संनिवपेयुर्यद्यग्निष्टोमः परस्योक्थ्यं कुर्यात्। यद्युक्थ्यः षोडशिनम्। यदि षोडश्यतिरात्रम्। यद्यतिरात्रो विश्वजितमभिजितँ वा सर्वस्तोमं कुर्यात्।। 7।।
4.5.7.8
यदि सोमोऽतिरिच्येत होतृचमसमुख्यानुन्नीय स्तोत्रमुपाकरोति। ऐन्द्रावैष्णवँ होतानुशँसति।। 8।।
4.5.7.9
यदि प्रातःसवने  अस्ति सोमो अयँ सुतः (कौसं 1785-7) इति मरुत्वतीषु गायत्रेण स्तुयुः। यदि माध्यंदिने  बण्महं असि सूर्य (कौसं 1788-9) इत्यादित्यवतीषु गौरीवितेन स्तुयुः। यदि तृतीयसवने विष्णोः शिपिविष्टवतीषु गौरीवितेन स्तुयुः।। 9।।
4.5.7.10
उक्थ्यानि वातिप्रणयेत्।। 10।।
4.5.7.11
यद्युक्थ्ये वातिरिच्येत षोडशिनम्।। 11।।
4.5.7.12
यदि षोडशिनि वातिरात्रम्।। 12।।
4.5.7.13
यद्यतिरात्रे विष्णोः शिपिविष्टवतीषु बृहता स्तुयुः।। 13।।
4.5.8.1
यद्युख्योऽनुगच्छेत् प्रणीय पुनः प्रवृञ्ज्यान्नित्याः समिध आधाय  यास्ते अग्न आर्द्रा योनयः (3.4.8),  कायमानो वना त्वँ यन्मातॄरजगन्नपः। न तत्ते अग्ने प्रमृषे निवर्तनँ यद् दूरे सन्निहाभवः (ऋ 3.9.2),  साकँ हि शुचिना शुचिः प्रशास्ता क्रतुनाजनि। विद्वं अस्य व्रता ध्रुवा वयाइवानुरोहते।। (ऋ 2.5.4) इति तिसृभिः। कृष्णँ वासो देयं कृष्णा वा गौः।। 1।।
4.5.8.2
यद्युखा भिद्येत महावीरो वा कपालानि चूर्णयेत्। पेषं पिष्ट्वान्यया मृदा सँसृज्य  य ऋते चिदभिश्रिषः (ऋ8.1.12) इत्युखां कुर्यात्। तथा महावीरम्।। 2।।
4.5.8.3
यदि दीक्षितस्योपतपेदुदकाँस्य एकविँशतिँ यवानोप्यैकविँशतिं दर्भपिञ्जूलानि चावधाय  जीवा नाम स्थ ता इमममुं जीवयत (तु. 4.8.11 आश्रौ 6.9.1) इति दीक्षितस्य नामग्राहं पर्यायैरुदकाँस्यमभिमृशेत्।  प्राणापानौ त उपाँश्वन्तर्यामौ पातामसौ (तु. 4.8.13, आश्रौ 6.9.3) इति दीक्षितमभिमन्त्र्य  पुष्टपते (4.8.13) इत्याग्नीध््रीये पूर्णाहुतिं जुहुयात्।  या ओषधयः प्रथमजाः (2.7.13 अनु.) इत्यनुवाकेन चत्वारो ब्राह्मणा नानागोत्रा उदकाँस्येन दीक्षितमभिषिञ्चेयुः। न पुनः कुर्यात्।। 3।।
4.5.8.4
यदि दीक्षितः प्रमीयेत तीर्थेनारणी हृत्वा तीर्थेन शरीरं दक्षिणतो विहारस्य निर्मन्थ्येन दग्ध्वा कृष्णाजिनेऽस्थीन्युपनह्य प्रेताग्निषु पुत्रं भ्रातरँ वा दीक्षयित्वा याजयेयुः।। 4।।
4.5.8.5
दक्षिणस्याँ श्रोणावस्थीन्युपनिधाय यामेन सार्पराज्ञीषु पराचीषु प्रतिहितासु स्तुयुः।। 5।।
4.5.8.6
ता जपन्तो दीक्षिता होतृप्रमुखाः सव्यानूरूनाघ्नाना मार्जालीयं प्रसव्यं त्रिः परियन्ति।। 6।।
4.5.8.7
अग्ना आयूँषि पवसे (1.5.8-10) इति प्रतिपदम्। रथंतरं पृष्ठम्।। 7।।
4.5.8.8
यद्येकाहो भवति सँस्थिते दहनमस्थीनि हरेयुः।। 8।।
4.5.8.9
यदि सत्त्रे सँस्थिते सँवत्सरँ विहारमिन्धीत। अजुह्वतो यजमानाः।। 9।।
4.5.8.10
समाप्ते सँवत्सरे ज्योतिष्टोमोऽस्थियाजनीयः।। 10।।
4.5.8.11
ऐन्द्रवायवाग्रा ग्रहा मैत्रावरुणाग्रा वा । स्तोत्रेष्वस्थीन्युपनिदध्युः । त्रिवृतः पवमानाः । सप्तदशः शेषः । समानमन्यत् ।।11।।
4.5.8.12
यद्यावहवनीयोऽनुगच्छेदाग्नीध्रीयात् प्रणयेत् । यद्याग्नीध्रीयः शालामुखीयात् । यदि शालामुखीयो गार्हपत्यात् । यदि गार्हपत्यस्तत एव मथ्यः ।।12।।
4.5.8.13
यदि सत्त्राय दीक्षेताथ साम्युत्तिष्ठत् सोममपि विभज्य विश्वजितातिरात्रेण सर्वस्तोमेन सर्वपृष्ठेन सर्ववेदसदक्षिणेन यजेत यजेत ।।13।।