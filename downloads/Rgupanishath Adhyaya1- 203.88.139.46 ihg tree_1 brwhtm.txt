1.1
।। अथ ऐतरेयोपनिषत् ।।हरिः ॐ ।। वाङ्मे मनसि प्रतिष्ठिता मनो मे वाचि प्रतिष्ठितम् । आविरावीर्म एधि । वेदस्य म आणी स्थः श्रुतं मे मा प्र हासीः ।। अनेनाधीतेनाऽऽहोरात्रान् सन्दधामि । ऋतं वदिष्यामि सत्यं वदिष्यामि । तन्मामवतु । तद्वक्तारमवतु । अवतु मामवतु वक्तारमवतु वक्तारम् ।। ॐ शान्तिः शान्तिः शान्तिः ।।आत्मा वा इदमेक एवाग्रे आसीन्नान्यत्किञ्चन मिषत् ।। स ईक्षत लोकान्नु सृजा इति । स इमाँल्लोकानसृजत ।। अम्भोमरीचीर्मरमापोऽदोऽम्भःपरेण दिवं द्यौः प्रतिष्ठाऽन्तरिक्षं मरीचयः पृथिवीमरो या अधस्तात्ता आपः स ईक्षतेमे नु लोका लोकपालान्नु सृजा इति । सोद्भ्य एव पुरुषं समुद्धृत्या मूर्छयत् । तमभ्यपत्तस्याभितप्तस्य मुखं निरभिद्यत यथान्डं मुखाद्वाक्वाचोऽग्निर्नासिके निरभिद्येतां नासिकाभ्यां प्राणः प्राणाद्वायुः अक्षिणी निरभिद्येतां अक्षिभ्यां चक्षुश्चक्षुष आदित्यः कर्णौ निरभिद्येतां कर्णाभ्यां श्रोत्रं श्रोत्राद्दिशः त्वङ्निरभिद्यत त्वचो लोमानि लोमभ्यः ओषधिवनस्पतयः हृदयान्मनो मनसश्चन्द्रमा नाभिर्निरभिद्यत नाभ्या अपानो अपानान्मृत्युः शिश्नं निरभिद्यत शिश्नाद्रेतो रेतस आपः ।।1।।
1.2
ता एता देवताः सृष्टा अस्मिन्महत्यर्णवे प्रापतन्तमशनया पिपाशाभ्यामन्ववार्जता एनमब्रुवन्नायतनं नः प्रजानीहि यस्मिन्प्रतिष्ठिता अन्नमदामेति ताभ्यो गामानयत्ता अब्रुवन्न नो वै नोऽयमलमिति ताभ्यो अश्वमानयत्ता अब्रुवन्न वै नोऽयमलमिति। ताभ्यः पुरुषमानयत्ता अब्रुवन्त्सुकृतं बतेति पुरुषोवाव सुकृतं ताब्रवीत् ।। यत्हायतनं प्रविशेति अग्निर्वाग्भूत्वा मुखं प्राविशद्वायुः प्राणो भूत्वा नासिके प्राविशदादित्यश्चक्षुर्भूत्वाऽक्षीणी प्राविशद्दिशः श्रोत्रं भूत्वा कर्णौ प्राविशदोषधिवनस्पतयो लोमानि भूत्वा त्वचं प्राविशञ्चन्द्रमा मनो भूत्वा हृदयं प्राविशन्मृत्युरपानो भुत्वा नाभिं प्राविशदापो रेतो भूत्वा शिश्नं प्राविशन् ।। तमशनाया पिपाशे अब्रूतामावाभ्यांमधिप्रजानीहि स ते अब्रवीदेतास्वेव वां देवतास्वा भजामि एतासु भागिन्यौ करोमीति तस्माद्यस्यै कस्यै च देवतायै हविर्गृह्यते भागिन्येवेवास्यामशनायापिपासे भवतः ।। 2 ।।
1.3
स ईक्षतेमे नु लोकाश्च लोकपालाश्चान्नमेभ्यः सृजा इति । सोऽपोऽभ्यतपत्ताभ्योऽभितप्ताभ्यो मूर्ति रजायत या वै सा मूर्तिरजातान्नं वै तत्तदेदभिसृष्टं सत्पराङ्गत्यजिघांसत्तद्वाचाजिघृक्षत्तन्नाशक्नोद्वाचा गृहीतुं स यद्धैनद्वाचा ग्रहैष्यदभिव्याहृत्य हैवान्नमत्रप्स्यत् । तत्प्राणेनाजिघृक्षत्तन्नाशक्नोत्प्राणेन गृहीतुं सयद्धैन त्प्राणे नाग्रहैष्यदभिप्राण्य हैवान्नमत्रप्स्यत् । तच्चक्षुषा जिघृक्षत्तन्नाशक्नोत्च्चक्षुषागृहीतुं सयद्धैनच्चक्षुषाऽग्रहैष्यद्दष्ट्वा हाय्वान्नमत्रप्स्यत् । तच्छ्रोत्रेणा ऽजिघृक्षत्तन्नाशक्नोच्छ्रोत्रेणागृहीतुं सयद्धैतच्छ्रोत्रेणाग्रहैष्यत्श्रुत्वा हैवान्नमत्रप्स्यत् । तत्त्वचाऽजिघृक्षत्तन्नाशक्नोत्त्वचा गृहीतुं सयद्धैनत्त्वचाऽग्रहैषत्सृष्ट्वा हैवान्नमत्रस्प्यत् ।तन्मसाऽजिघृक्षत्तन्नाशक्नोन्मनसाऽगृहीतुं स यद्धैनन्मसाऽग्रहैष्यद्ध्यात्वा हैवान्न मत्रप्स्यत्तच्छिश्नेनाजिघृक्षत्तन्नाशक्नोच्छिश्नेन गृहीतुं स यद्धैनच्छिश्नेनाग्रहैष्यद्विसृज्य हैवान्नमत्रप्स्यत् । तदपानेनाजिघृक्षत्तदावयत्स एषोऽन्नस्य ग्रहा यद्वायुः अन्नायुर्वा एष यद्वायुः । स ईक्षत कथं न्विदं मृदते स्यादिति स ईक्षत कतरेण प्रपद्या इति स ईक्षत यदि वाचाऽभिव्याहृतं यदि प्राणॆनाभि प्राणितं यदि चक्षुषा दृष्टं यदि श्रोत्रेण श्रुतं यदि त्वचा स्पृष्टं यदि मनसा ध्यातं यद्यपानेन अभ्यपानितं यदि शिश्नेन विसृष्टं अथ कोऽहमिति ।। स एतमेव सीमानं विदार्यैतया द्वारा प्रापद्यत सैषा विदृतिर्नाम द्वास्तदेतन्नान्दनं तस्य त्रय आवसथास्त्रयः स्वप्ना अयमावसथोऽयमावसथोऽयमावसथ इति । स जातो भूत्वा न्यभिव्यैक्षत्किमिहान्यं वावदिषदिति स एतमेव पुरुषं ब्रह्मततमपश्यदिदमदर्शमित्। तस्मादिदं द्रोणा मेन्द्रंद्रो ह वै नाम तमिदन्द्रं सन्तमिन्द्रं सन्तमिन्द्रमित्याचक्षते परोक्षेण परोक्षप्रिया इव हि देवाः परोक्षप्रिया इव हि देवाः।।3।।।। इति प्रथमोऽध्यायः ।।
