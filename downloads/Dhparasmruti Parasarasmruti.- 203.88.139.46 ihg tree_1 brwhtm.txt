1.1	अथातो हिम शैलाग्रे देव दारु वनालये । व्यासम् एकाग्ग्रम् आसीनम् अपृच्छन्न् ऋषयः पुरा ।।
1.2	मानुषाणाम्हितंधर्मंवर्तमाने कलौ युगे । शौचाचारंयथावच् च वद सत्यवती सुतः ।।
1.3	तच् श्रुत्वर्षि वाक्यंतु सशिष्योऽङ्ग्य् अर्क संनिभः । प्रत्युवाच महा तेजाःश्रुति स्मृति विशारदः ।।
1.4	न चाहंसर्व तत्त्वज्ञः कथंधर्मंवदाम्य् अहम्। अस्मत् पितैव प्रष्टव्येति व्यासः सुतोऽब्रवीत् ।।
1.5	ततस् तर्षयः सर्वे धर्म तत्त्वार्थ काङ्क्षिणः । ऋषिम्व्यासंपुरस् कृत्य गता बदरिकाश्रमम् ।।
1.6	नाना पुष्प ललाकीर्णंफल वृष्कैर् अलंकृतम् । नदी प्रस्रवणोपेतंपुण्य तीर्थोपशोभितंच् ।।
1.7	मृग पक्षि निनादाढ्यंदेवतायतनावृतम् । यक्ष गन्धर्व सिद्धैश् च नृत्य गीतैर् अलंकृतम् ।।
1.8	तस्मिन्न् ऋषि सभा मध्ये शक्ति पुत्रंपराशरम् । सुखासीनंमहा तेजा मुनि मुख्य गणावृतम् ।।
1.9	कृताञ्जलि पुटो भूत्वा व्यासस् त्वृषिभिःसह । प्रदक्षिणाभिवादैश् च स्तुतिभिःसमपूजयत् ।।
1.10	ततः संतुष्ट हृदयः पराशर महा मुनिः । आह सुस्वागतंब्रूहीत्य् आसीनो मुनि पुङ्गवः ।।
1.11	कुशलंसंयग् इत्य् उक्त्वा व्यासः पृच्छत्य् अनन्तरम् । यदि जानासि भक्तिम्मे स्नेहाद् वा भक्त वत्सल ।।
1.12	धर्म कथय मे तातानुग्राह्यो ह्य् अहंतव । श्रुता मे मानवा धर्मा वासिष्ठा काश्यपास् तथा ।।
1.13	गर्गेया गौतमीयाश् च तथा चोशनसा स्मृताः । अत्रेर्विष्णोश् च संवर्ताद्दक्षाद् अङ्गिरसस् तथा ।।
1.14	शातातपाच् च हारीतात् याज्ञवल्क्यात् तथैव च । आपस्तंब कृता धर्मा शङ्खस्य लिखितस्य च ।।
1.15	कात्यायन कृताश् चैव तथा प्राचेतसान् मुनेः । श्रुता ह्ययेते भवत् प्रोक्ताःश्रुत्य् अर्था मे न विस्मृताः ।।
1.16	अस्मिन् मन्व् अन्तरे धर्माःकृत त्रेतादिके युगे । सर्वे धर्माःकृते जाताःसर्वे नष्टाःकलौ युगे ।।
1.17	चातुर्वर्ण्य समाचारंकिम्चित् साधारणंवद । चतुर्णाम् अपि वर्णानाम्कर्तव्यंधर्म कोविदैः ।।
1.18	ब्रूहि धर्म स्वरूपज्ञ सूक्ष्मंस्थूलंच विस्तरात् । व्यास वाक्यावसाने तु मुनि मुख्यः पराशरः ।।
1.19	धर्मस्य निर्णयंप्राह सूक्ष्मंस्थूलंच विस्तरात् । शृणु पुत्र प्रवक्ष्यामि शृण्वन्तु मुनयस् तथा ।।
1.20	कल्पे कल्पे क्षयोत्पत्त्या ब्रह्म विष्णु महेश्वराः । श्रुति स्मृति सदाचार निर्णेतारश् च सर्वदा ।।
1.21	न कश्चिद् वेद कर्ता च वेदंस्मृत्वा चतुर्मुखः । तथैव धर्मान् स्मरति मनुष्कल्पान्तरेऽन्तरे ।।
1.22	अन्ये कृत युगे धर्मास् त्रेतायाम्द्वापरे युगे । अन्ये कलि युगे नॄणाम्युग रूपानुसारतः ।।
1.23	तपः परंकृत युगे त्रेतायाम्ज्ञानम् उच्यते । द्वापरे यज्ञम् एवाहुर्दानम् एव कलौ युगे ।।
1.24	कृते तु मानवा धर्मास् त्रेतायाम्गौतमाःस्मृताः । द्वापरे शाङ्ख लिखिताह् शङ्ख कलौ पाराशराह् पराशर स्मृताः ।।
1.25	त्यजेद् देशंकृत युगे त्रेतायाम्ग्रामम् उत्सृजेत् । द्वापरे कुलम् एकंतु कर्तारंतु कलौ युगे ।।
1.26	कृते संभाषणाद् एव त्रेतायाम्स्पर्शनेन च । द्वापरे त्व् अन्नम् आदाय कलौ पतति कर्मणा ।।
1.27	कृते तात्कालिकः शापस् त्रेतायाम्दशभिर्दिनैः । द्वापरे चैक मासेन कलौ संवत्सरेण तु ।।
1.28	अभिगंय कृते दानंत्रेतास्व् आहूय दीयते । द्वापरे याचमानाय सेवया दीयते कलौ ।।
1.29	अभिगंयोत्तमंदानम् आहूयैव तु मध्यमम् । अधमंयाचमानाय सेवा दानंतु निष्फलम् ।।
1.30	जितो धर्मो ह्य् अधर्मेण सत्यंचैवानृतेन च । जिताश् चोरैश् च राजानः स्त्रीभिश् च पुरुषाःकलौ ।।
1.31	सीदन्ति चाग्नि होत्राणि गुरु पूजा प्रणश्यति । कुमार्यश् च प्रसूयन्तेऽस्मिन् कलि युगे सदा ।।
1.32	कृते त्व् अस्थि गताःप्राणास् त्रेतायाम्माम्सम् आश्रिताः । द्वापरे रुधिरंचैव कलौ त्व् अन्नादिषु स्थिताः ।।
1.33	युगे युगे च ये धर्मास् तत्र तत्र च ये द्विजाः । तेषाम्निन्दा न कर्तव्या युग रूपा हि ते द्विजाः ।।
1.34	युगे युगे तु सामर्थ्यंशेषंमुनि विभाषितम् । पराशरेण चाप्य् उक्तंप्रायश् चित्तंविधीयते ।।
1.35	अहम् अद्यैव तत् सर्वम् अनुस्मृत्य ब्रवीमि वः । चातुर्वर्ण्य समाचारंशृण्वन्त्वृषि पुङ्गवाः ।।
1.36	पराशर मतंपुण्यंपवित्रंपाप नाशनम् । चिन्तितंब्राह्मणार्थाय धर्म संस्थापनाय च ।।
1.37	चतुर्णाम् अपि वर्णानाम् आचारो धर्म पालकः । आचार भ्रष्ट देहानाम्भवेद् धर्मः परान् मुखः ।।
1.38	षट् कर्माभिरतो नित्यंदेवतातिथि पूजकः । हुत शेषंतु भुञ्जानो ब्राह्मणो नावसीदति ।।
1.39	संध्या स्नानंजपो होमो देवतातिथि पूजनम् । आतिथ्यंवैश्वदेवंच षट् कर्माणि दिने दिने ।।
1.40	इष्टो वा यदि वा द्वेष्यो मूर्खः पण्डितैव वा । संप्राप्तो वैश्वदेवान्ते सोऽतिथिःस्वर्ग संग्रमः ।।
1.41	दूराध्वोपगतंश्रान्तंवैश्वदेवोपस्थितम् । अतिथिम्तंविजानीयान् नातिथिष्पूर्वम् आगतः ।।
1.42	नैक ग्रामीणम् अतिथिम्संगृह्णीत कदाचन । अनित्यम् आगतो यस्मात् तस्माद् अतिथिर् उच्यते ।।
1.43	अतिथिम्तत्र संप्राप्तंपूजयेत् स्वागतादिना । अर्घ्यासन प्रदानेन पाद प्रक्षालनेन च ।।
1.44	श्रद्धया चान्न दानेन प्रिय प्रश्नोत्तरेण च । गच्छन्तंचानुयानेन प्रीतिम् उत्पादयेद्गृही ।।
1.45	अतिथिर्यस्य भग्नाशो गृहात् प्रतिनिवर्तते । पितरस् तस्य नाश्नन्ति दश वर्षाणि पञ्च च ।।
1.46	काष्ठ भार सहस्रेण घृत कुम्भ शतेन च । अतिथिर्यस्य भग्नाशस् तस्य होमो निरर्थकः ।।
1.47	सुक्षेत्रे वापयेद् बीजंसुपात्रे निक्षिपेद् धनम् । सुक्षेत्रे च सुपात्रे च ह्य् उप्तंदत्तंन नश्यति ।।
1.48	न पृच्छेद् गोत्र चरणे न स्वध्यायम् स्वाध्यायम् श्रुतंतथा । हृदये कल्पयेद् देवंसर्व देवमयो हि सः ।।
1.49	अपूर्वः सुव्रती विप्रो ह्य् अपूर्वश् चातितिहिर्यथा । वेदाब्भ्यास रतो नित्यंताव् अपूर्वौ दिने दिने ।।
1.50	वैश्वदेवे तु संप्राप्ते भिक्षुके गृहम् आगते । उद्धृत्य वैश्वदेवार्थंभिक्षुकंतु विसर्जयेत् ।।
1.51	यतिश् च ब्रह्म चारी च पक्वान्न स्वामिनाव् उभौ । तयोर् अन्नम् अदत्त्वा तु भुक्त्वा चान्द्रायणंचरेत् ।।
1.52	दद्याच् च भिक्षा त्रितयंपरिव्राड् ब्रह्म चारिणाम् । इच्छया च ततो दद्याद् विभवे सत्य वारितम् ।।
1.53	यति हस्ते जलंदद्याद् भैक्षंदद्यात् पुनर्जलम् । तद् भैक्ष्यंमेरुणा तुल्यंतज् जलंसागरोपमम् ।।
1.54	यस्य छत्रंहयश् चैव कुञ्जरारोहम् ऋद्धिमत् । ऐन्द्रंस्थानम् उपासीत तस्मात् तंन विचारयेत् ।।
1.55	वैश्वदेव कृतंपापंशक्तो भिक्षुर्व्यपोहितुम् । न हि भिक्षु कृतान् दोषान् वैश्वदेवो व्यपोहति ।।
1.56	अकृत्वा वैश्वदेवंतु भुञ्जते ये द्विजाधमाः । सर्वे ते निष्फला ज्ञेयाःपतन्ति नरकेऽशुचौ ।।
1.57	वैश्वदेव विहीना ये आतिथ्येन बहिष्कृताः सर्वे ते नरकं यान्ति काक योनिम् व्रजन्ति च ।।
1.58	पापो वा यदि चण्डालो विप्रघ्नः पितृग् घातकः वैश्वदेवे तु सम्प्राप्तः सो;अतिथिः स्वर्ग संक्रमः ।।
1.59	यो वेष्टित शिरा भुङ्क्ते यो भुङ्क्ते दक्षिणा मुखः वाम पादे करं न्यस्य तद् वै रक्षांसि भुञ्जते ।।
1.60	अव्रता ह्य् अनधीयाना यत्र भैक्ष चरा द्विजाः । तंग्रामंदण्डयेद् राजा चोर भक्त प्रदो हि सः ।।
1.61	क्षत्रियो हि प्रजा रक्षञ् शस्त्र पाणिष्प्रदण्डवान् । निर्जित्य पर सैन्यानि क्षितिम्धर्मेण पालयेत् ।।
1.62	पुष्पंपुष्पंविचिनुयान् मूलच् छेदंन कारयेत् । माला कारेवारामे न यथाङ्गार कारकः ।।
1.63	लाभ कर्म तथा रत्नंगवाम्च परिपालनम् । कृषि कर्म च वाणिज्यंवैश्य वृत्तिर् उदाहृता ।
1.64	शूद्रस्य द्विज शुश्रूषा परमो धर्मोच्यते । अन्यथा कुरुते किम्चित् तद् भवेत् तस्य निष्फलम् ।।
1.65	लवणंमधु तैलंच दधि तक्रंघृतंपयः । न दुष्येच् शूद्र जातीनाम्कुर्यात् सर्वेषु विक्रयम् ।।
1.66	विक्रीणन् मध्य माम्सानि ह्य् अभक्षस्य च भक्षणम् । कुर्वन्न् अगंया गमनंशूद्रः पतति तत् क्षणात् ।।
1.67	कपिला क्षीर पानेन ब्राह्मणी गमनेन च । वेदाक्षर विचारेण शूद्रश् चाण्डालताम्व्रजेत् ।।E
2.1	अतः परंगृहस्थस्य कर्माचारंकलौ युगे । धर्मंसाधारणंशक्त्या चातुर्वर्ण्याश्रमागतम् ।।
2.2	तंप्रवक्ष्याम्य् अहंपूर्वंपराशर वचो यथा । षट् कर्म सहितो विप्रः कृषि कर्म च कारयेत् ।।
2.3	क्षुधितंतृषितंश्रान्तंबलीवर्दंन योजयेत् । हीनाङ्गंव्याधितंक्लीबंवृषंविप्रो न वाहयेत् ।।
2.4	स्थिराङ्गंबलीवर्दस् तृप्तंसुनर्दंषण्ढ वर्जितम् । वाहयेद् दिवसस्यार्धंपश्चात् स्नानंसमाचरेत् ।।
2.5	जप्यंदेवार्चनंहोमंस्वाध्यायंचैवम् अभ्यसेत् । एक द्वि त्रि चतुर्विप्रान् भोजयेत् स्नातकान् द्विजः ।एष
2.6	स्वयंकृष्टे तथा क्षेत्रे धान्यैश् च स्वयम् अर्जितैः । निर्वपेत् पञ्च यज्ञाम्श् च क्रतु दीक्षाम्च कारयेत् ।।
2.7	तिला रसा न विक्रेता विक्रेता धान्य तत् समाः । विप्रस्यैवंविधा वृत्तिस् तृण काष्ठादि विक्रयः ।।
2.8	ब्राह्मणश् चेत् कृषिम्कुर्यात् तन् महा दोषम् आप्नुयात् । संवत्सरेण यत् पापंमत्स्य घाती समाप्नुयात् ।।
2.9	अयो मुखेन काष्ठेन तद् एकाहेन लाङ्गली । पाशको मत्स्य घाती च व्याधः शाकुनिकस् तथा ।।
2.10	अदाता कर्षकश् चैव सर्वे ते सम भागिनः । वृक्षंछित्त्वा महीम्भित्वा हत्वा च कृमि कीटकान् ।।
2.11	कर्षकः खल यज्ञेन सर्व पापैःप्रमुच्यते । यो न दद्याद् द्विजातिभ्यो राशि मूलम् उपागतः ।।
2.12	स चौरः स च पापिष्ठो ब्रह्मघ्नंतंविनिर्दिशेत् । राज्ञे दत्त्वा तु षड् भागंदेवानाम्चैक विम्शकम् ।।
2.13	विप्राणाम्त्रिम्शकंभागंसर्व पापैःप्रमुच्यते ।। क्षत्रियोऽपि कृषिम्कृत्वा देवान् विप्राम्श् च पूजयेत् ।।
2.14	वैश्यः शूद्रस् तथा कुर्यात् कृषि वाणिज्य शिल्पकम् । विकर्म कुर्वते शूद्रा द्विज शुश्रूषयोज्झिताः ।।
2.15	भवन्त्य् अल्पायुषस् ते वै निरयंयान्त्य् असंशयम् ।। चतुर्णाम् अपि वर्णानाम् एष धर्मः सनातनः ।।E
3.1	अतः शुद्धिम्प्रवक्ष्यामि जनने मरणे तथा । दिन त्रयेण शुध्यन्ति ब्राह्मणाःप्रेत सूतके ।।
3.2	क्षत्रियो द्वादशाहेन वैश्यः पञ्चदशाहकैः । शूद्रः शुध्यति मासेन पराशर वचो यथा ।।
3.3	उपासने तु विप्राणाम् अङ्ग शुद्धिश् च जायते । ब्राह्मणानाम्प्रसूतौ तु देव स्पर्शे विधीयते ।।
3.4	जातौ विप्रो दशाहेन द्वादशाहेन भूमिपः । वैश्यः पञ्चदशाहेन शूद्रो मासेन शुध्यति ।।
3.5	एकाहाच् शुध्यते विप्रो योऽग्नि वेद समन्वितः । त्र्य् अहात् केवल वेदस् तु द्वि हीनो दशभिर्दिनैः ।।
3.6	जन्म कर्म परिभ्रष्टः संध्योपासन वर्जितः । नाम धारक विप्रस् तु दशाहंसूतकी भवेत् ।।
3.7	एक पिण्डास् तु दायादाःपृथग् दार निकेतनाः । जन्मन्य् अपि विपत्तौ च तेषाम्तत् सूतकंभवेत् ।।
3.8	तावत् तत् सूतकंगोत्रे चतुर्थ पुरुषेण तु । दायाद् विच्छेदम् आप्नोति पञ्चमो वात्म वंशजः ।।
3.9	चतुर्थे दश रात्रंस्याट् षण् णिशाःपुम्सि पञ्चमे । षष्ठे चतुर् अहाच् शुद्धिःसप्तमे तु दिन त्रयात् ।।
3.10	भृग्व् अग्नि मरणे चैव देशान्तर मृते तथा एष बाले प्रेते च संन्यस्ते सद्यः शौचंविधीयते ।।
3.11	देशान्तर मृतः कश्चित् सगोत्रः श्रूयते यदि । न त्रि रात्रम् अहो रात्रंसद्यः स्नात्वा शुचिर्भवेत् ।।
3.12	देशान्तर गतो विप्रः प्रयासात् काल कारितात् । देह नाशम् अनुप्राप्तस् तिथिर्न ज्ञायते यदि ।।
3.13	कृष्णाष्टमी त्व् अमावास्या कृष्णा चैकादशी च या । उदकंपिण्ड दानंच तत्र श्राद्धंच कारयेत् ।।
3.14	अजात दन्ता ये बाला ये च गर्भाद् विनिह्सृताः । न तेषाम् अग्नि संस्कारो नाशौचंनोदक क्रिया ।।
3.15	यदि गर्भो विपद्येत स्रवते वापि योषितः । यावन् मासंस्थितो गर्भो दिनंतावत् तु सूतकम् ।।
3.16	आ चतुर्थाद् भवेत् स्रावः पातः पञ्चम षष्ठयोः । अतोर्ध्वंप्रसूतिःस्याद् दशाहंसूतकंभवेत् ।। दन्त जातेऽनुजाते च कृत चूडे च संस्थिते । अग्नि संस्करणे तेषाम्त्रि रात्रम् अशुचिर्भवेत् ।।
3.17	आ दन्त जन्मनः सद्या चूडान् नैषिकी स्मृता । त्रि रात्रम् आ व्रतादेशाद् दश रात्रम् अतः परम् ।।
3.18	ब्रह्म चारी गृहे येषाम्हूयते च हुताशनः । संपर्कंन च कुर्वन्ति न तेषाम्सूतकंभवेत् ।।
3.19	संपर्काद् दुष्यते विप्रो जनने मरणे तथा । संपर्काच् च निवृत्तस्य न प्रेतंनैव सूतकम् ।।
3.20	शिल्पिनः कारुका वैद्या दासी दासाश् च नापिताः । राजानः श्रोत्रियाश् चैव सद्यः शौचाःप्रकीर्तिताः ।।
3.21	सव्रतः सत्र पूतश् चाहिताग्निश् च यो द्विजः । राज्ञश् च सूतकंनास्ति यस्य चेच्छति पार्थिवः ।।
3.22	उद्यतो निधने दानयार्तो विप्रो निमन्त्रितः । तदर्षिभिर्दृष्टंयथा कालेन शुध्यति ।।
3.23	प्रसवे गृह मेधी तु न कुर्यात् संकरंयदि । दशाहाच् शुध्यते माता त्व् अवगाह्य पिता शुचिः ।।
3.24	सर्वेषाम्शावम् आशौचंमाता पित्रोस् तु सूतकम् । सूतकंमातुर् एव स्यादुपस्पृश्य पिता शुचिः ।।
3.25	यदि पत्न्याम्प्रसूतायाम्संपर्कंकुरुते द्विजः । सूतकंतु भवेत् तस्य यदि विप्रः षड् अङ्गवित् ।।
3.26	संपर्काज् जायते दोषो नान्यो दोषोऽस्ति वै द्विजे । तस्मात् सर्व प्रयत्नेन संपर्कंवर्जयेद् बुधः ।।
3.27	विवाहोत्सव यज्ञेषु त्व् अन्तरा मृत सूतके । पूर्व संकल्पितंद्रव्यंदीयमानंन दुष्यति ।।
3.28	अन्तरा दशाहस्य पुनर्मरण जन्मनी । तावत् स्याद् अशुचिर्विप्रो यावत् तत् स्याद् अनिर्दशम् ।।
3.29	ब्राह्मणार्थे विपन्नानाम्बन्दि गो ग्रहणे तथा । आहवेषु विपन्नानाम् एक रात्रम् अशौचम् ।।
3.30	द्वाव् इमौ पुरुषौ लोके सूर्य मण्डल भेदिनौ । परिव्राड् योग युक्तश् च रणे चाभिमुखो हतः ।।
3.31	यत्र यत्र हतः शूरः शत्रुभिष्परिवेष्टितः । अक्षयाम्लभते लोकान् यदि क्लीबंन भाषते ।।
3.32	संन्यस्तंब्राह्मणंदृष्ट्वा स्थानाच् चलति भास्करः । एषेष मे मण्डलंभित्त्वा परंस्थानंप्रयास्यति ।।
3.33	यस् तु भग्नेषु सैन्येषु विद्रवत्सु समन्ततः । परित्राता यदा गच्छेत् स च क्रतु फलंलभेत् ।।
3.34	यस्य छेद क्षतंगात्रंशर मुद्गर यष्टिभिः । देव कन्यास् तु तंवीरंहरन्ति रमयन्ति च ।।
3.35	देवाङ्गना सहस्राणि शूरम् आयोधने हतम् । त्वरमाणाःप्रधावन्ति मम भर्ता ममेति च ।।
3.36	यंयज्ञ संघैस् तपसा च विप्राःस्वर्गैषिणो वात्र यथा यान्ति । क्षणेन यान्त्य् एव हि तत्र वीराःप्राणान् सुयुद्धेन परित्यजन्तः ।।
3.37	जितेन लभ्यते लक्ष्मीर्मृतेनापि सुराङ्गनाः । क्षण ध्वंसिनि कायेऽस्मिन् का चिन्ता मरणे रणे ।।
3.38	ललाट देशे रुधिरंस्रवच् च यस्याहवे तु प्रविशेच् च वक्त्रम् । तत् सोम पानेन किलास्य तुल्यंसंग्राम यज्ञे विधिवच् च दृष्टम् ।।
3.39	अनाथंब्राह्मणंप्रेतंये वहन्ति द्विजातयः । पदे पदे यज्ञ फलम् आनुपूर्व्याल् लभन्ति ते ।।
3.40	न तेषाम् अशुभंकिम्चित् पापंवा शुभ कर्मणाम् । जलावगाहनात् तेषाम्सद्यः शौचंविधीयते ।।
3.41	असतोरम् अबन्धुम्च प्रेती भूतंद्विजोत्तमम् । वहित्वा च दहित्वा च प्राणायामेन शुध्यति ।।
3.42	अनुगंयेच्छया प्रेतंज्ञातिम् अज्ञातिम् एव वा । स्नात्वा सचैलंस्पृष्ट्वाग्निम्घृतंप्राश्य विशुध्यति ।।
3.43	क्षत्रियंमृतम् अज्ञानाद् ब्राह्मणो योऽनुगच्छति । एकाहम् अशुचिर्भूत्वा पञ्च गव्येन शुध्यति ।।
3.44	शवंच वैश्यम् अज्ञानाद् ब्राह्मणे योऽनुगच्छति । कृत्वाशौचंद्वि रात्रंच प्राणायामाण् षड् आचरेत् ।।
3.45	प्रेती भूतंतु यः शूद्रंब्राह्मणो ज्ञान दुर्बलः । अनुगच्छेन् नीयमानंत्रि रात्रम् अशुचिर्भवेत् ।।
3.46	त्रि रात्रे तु ततः पूर्णे नदीम्गत्वा समुद्रगाम् । प्राणायाम शतंकृत्वा घृतंप्राश्य विशुध्यति ।।
3.47	विनिर्वर्त्य यदा शूद्रोदकान्तम् उपस्थितः । द्विजैस् तदानुगन्तव्यैष धर्मः सनातनः ।।E Pरायश्चित्त काण्डम्
4.1	अतिमानाद् अतिक्रोधात् स्नेहाद् वा यदि वा भयात् । उद्वध्नीयात् स्त्री पुमान् वा गतिर् एषा विधीयते ।।
4.2	पूय शोणित संपूर्णे त्व् अन्धे तमसि मज्जति । षष्ठीर्वर्ष सहस्राणि नरकंप्रतिपद्यते ।।
4.3	नाशौचंनोदकंनाग्निम्नाश्रु पातंच कारयेत् । वोढारोऽग्नि प्रदातारः पाशच् छेद करास् तथा ।।
4.4	तप्त कृच्छ्रेण शुध्यन्तीत्य् एवम् आह प्रजा पतिः । गोभिर् हतंतथोद्बद्धंब्राह्मणेन तु घातितम् ।।
4.5	संस्पृशन्ति तु ये विप्रा वोढारश् चाग्निदाश् च ये । अन्ये ये वानुगन्तारः पाशच् छेद कराश् च ये ।।
4.6	तप्त कृच्छ्रेण शुद्धास् ते कुर्युर्ब्राह्मण भोजनम् । अनडुत् सहिताम्गाम्च दद्युर्विप्राय दक्षिणाम् ।।
4.7	त्र्य् अहम् उष्णंपिबेद् वारि त्र्य् अहम् उष्णंपयः पिबेत् । त्र्य् अहम् उष्णंपिबेत् सर्पिर्वायु भक्षो दिन त्रयम् ।।
4.8	षट् पलंतु पिबेद् अंभस् त्रि पलंतु पयः पिबेत् । पलम् एकंपिबेत् सर्पिस् तप्त कृच्छ्रंविधीयते ।।
4.9	यो वै समाचरेद् विप्रः पतितादिष्व् अकामतः । पञ्चाहंवा दशाहंवा द्वादशाहम् अथापि वा ।।
4.10	मासार्धंमासम् एकंवा मास द्वयम् अथापि वा । अब्दार्धम् अब्दम् एकंवा तद् ऊर्ध्वंचैव तत् समः ।।
4.11	त्रि रात्रंप्रथमे पक्षे द्वितीये कृच्छ्रम् आचरेत् । तृतीये चैव पक्षे तु कृच्छ्रंसाम्तपनंचरेत् ।।
4.12	चतुर्थे दश रात्रंस्यात् पराकः पञ्चमे मतः । कुर्याच् चान्द्रायणंषष्ठे सप्तमे त्व् ऐन्दव द्वयम् ।।
4.13	शुद्ध्य् अर्थम् अष्टमे चैव षण् मासान् कृच्छ्रम् आचरेत् । पक्ष संख्या प्रमाणेन सुवर्णान्य् अपि दक्षिणा ।।
4.14	ऋतु स्नाता तु या नारी भर्तारंनोपसर्पति । सा मृता नरकंयाति विधवा च पुनः पुनः ।।
4.15	ऋतु स्नाताम्तु यो भार्याम्संनिधौ नोपगच्छति । घोरायाम्भ्रूण हत्यायाम्युज्यते नात्र संशयः ।।
4.16	दरिद्रंव्याधितंमूर्खंभर्तारंयावमन्यते । सा शुनी जायते मृत्वा सूकरी च पुनः पुनः ।।
4.17	पत्यौ जीवति या नार्युपोष्य व्रतम् आचरेत् । आयुष्यंहरते भर्तुःसा नारी नरकंव्रजेत् ।।
4.18	अपृष्ट्वा चैव भर्तारंया नारी कुरुते व्रतम् । सर्वंतद् राक्षसान् गच्छेद् इत्य् एवंमनुर् अब्रवीत् ।।
4.19	बान्धवानाम्सजातीनाम्दुर्वृत्तंकुरुते तु या । गर्भ पातंच या कुर्यान् न ताम्संभाषयेत् क्वचित् ।।
4.20	यत् पापंब्रह्म हत्यायाम्द्वि गुणंगर्भ पातने । प्रायश् चित्तंन तस्याःस्यात् तस्यास् त्यागो विधीयते ।।
4.21	न कार्यम् आवसथेन नाग्नि होत्रेण वा पुनः । स भवेत् कर्म चाण्डालो यस् तु धर्म परान् मुखः ।।
4.22	ओघ वाताहृतंबीजंयस्य क्षेत्रे प्ररोहति । स क्षेत्री लभते बीजंन बीजी भागम् अर्हति ।।
4.23	तद्वत् पर स्त्रियाःपुत्रौ द्वौ स्मृतौ कुण्ड गोलकौ । पत्यौ जीवति कुण्डः स्यात् मृते भर्तरि गोलकः ।।
4.24	औरसः क्षेत्रजश् चैव दत्तः कृत्रिमकः सुतः । दद्यान् माता पिता वापि स पुत्रो दत्तको भवेत् ।।
4.25	परिवित्तिष्परिवेत्ता यया च परिविद्यते । सर्वे ते नरकंयान्ति दातृ याजक पञ्चमाः ।।
4.26	द्वौ कृछ्रौ परिवित्तेस् तु कन्यायाःकृच्छ्रैव च । कृछ्रातिकृच्छ्रौ दातुस् तु होता चान्द्रायणंचरेत् ।।
4.27	कुब्ज वामन षण्ढेषु गद्गदेषु जडेषु च । जात्य् अन्धे बधिरे मूके न दोषः परिवेदने ।।
4.28	पितृव्य पुत्रः सापत्नः पर नारी सुतस् तथा । दाराग्नि होत्र संयोगे न दोषः परिवेदने ।।
4.29	ज्येष्ठो भ्राता यदा तिष्ठेद् आधानंनैव कारयेत् । अनुज्ञातस् तु कुर्वीत शङ्खस्य वचनंयथा ।।
4.30	नष्टे मृते प्रव्रजिते क्लीबे च पतिते पतौ । पञ्चस्व् आपत्सु नारीणाम्पतिर् अन्यो विधीयते ।।
4.31	मृते भर्तरि या नारी ब्रह्म चर्य व्रते स्थिता । सा मृता लभते स्वर्गंयथा ते ब्रह्म चारिणः ।।
4.32	तिस्रः कोट्योडर्ध कोटी च यानि रोमाणि मानुषे । तावत् कालंवसेत् स्वर्गे भर्तारंयानुगच्छति ।।
4.33	व्याल ग्राही यथा व्यालंबलाद् उद्धरते बिलात् । एवंस्त्री पतिम् उद्धृत्य तेनैव सह मोदते ।।E
5.1	वृक श्वान सृगालाद्यैर्दष्टो यस् तु द्विजोत्तमः । स्नात्वा जपेत् स गायत्रीम्पवित्राम्वेद मातरम् ।।
5.2	गवाम्शृङ्गोदकैःस्नानंमहा नद्योस् तु संगमे । समुद्र दर्शनाद् वापि शुना दष्टः शुचिर्भवेत् ।।
5.3	वेद विद्या व्रत स्नातः शुना दष्टो द्विजो यदि । स हिरण्योदकैःस्नात्वा घृतंप्राश्य विशुध्यति ।।
5.4	सव्रतस् तु शुना दष्टो यस् त्रि रात्रम् उपावसेत् । घृतंकुशोदकंपीत्वा व्रत शेषंसमापयेत् ।।
5.5	अव्रतः सव्रतो वापि शुना दष्टो भवेद् द्विजः । प्रणिपत्य भवेत् पूतो विप्रैश् चक्षुर्निरीक्षितः ।।
5.6	शुना घ्रातावलीढस्य नखैर्विलिखितस्य च । अद्भिष्प्रक्षालनंप्रोक्तम् अग्निना चोपचूलनम् ।।
5.7	शुना तु ब्राह्मणी दष्टा जंबुकेन वृकेण वा । उदितंग्रह नक्षत्रंदृष्ट्वा सद्यः शुचिर्भवेत् ।।
5.8	कृष्ण पक्षे यदा सोमो न दृश्येत कदाचन । याम्दिशंव्रजते सोमस् ताम्दिशंवावलोकयेत् ।।
5.9	असद् ब्राह्मणके ग्रामे शुना दष्टो द्विजोत्तमः । वृषंप्रदक्षिणी कृत्य सद्यः स्नात्वा शुचिर्भवेत् ।।
5.10	चण्डालेन श्व पाकेन गोभिर्विप्रैर्प्रहतो यदि । आहिताग्निर्मृतो विप्रो विषेणात्म हतो यदि ।।
5.11	दहेत् तंब्राह्मणंविप्रो लोकाग्नौ मन्त्र वर्जितम् । स्पृष्ट्वा वोढ्वा च दग्ध्वा च सपिण्डेषु च सर्वथा ।।
5.12	प्राजापत्यंचरेत् पश्चात् विप्राणाम् अनुशासनात् । दग्धास्थीनि पुनर्गृह्य क्षीरैःप्रक्षालयेद् द्विजः ।।
5.13	पुनर्दहेत् स्वाग्निना तु स्वतन्त्रेण पृथक् पृथक् । आहिताग्निर्द्विजः कश्चित् प्रवसन् काल चोदितः ।।
5.14	देह नाशम् अनुप्राप्तस् तस्याग्निर्वसते गृहे । प्रेताग्नि होत्र संस्कारः श्रूयताम् ऋषि पुङ्गवाः ।।
5.15	कृष्णाजिनंसमास्तीर्य कुशैस् तु पुरुषाकृतिम् । षट् शतानि शतंचैव पलाशानाम्च वृन्ततः ।।
5.16	चत्वारिम्शच् शिरे दद्याच् शतंकण्ठे तु विन्यसेत् । बाहुभ्याम्शतकंदद्याद् अङ्गुलीषु दशैव तु ।।
5.17	शतंतु जघने दद्याद् द्वि शतंतूदरे तथा । दद्याद् अष्टौ वृषणयोःपञ्च मेध्रे तु विन्यसेत् ।।
5.18	एक विम्शतिम् ऊरुभ्याम्द्वि शतंजानु जङ्घयोः । पादाङ्गुलीषु षड् डद्याद् यज्ञ पात्रंततो न्यसेत् ।।
5.19	शंयंशिश्ने विनिःक्षिप्यारणीम्मुष्कयोर् अपि । जुहूम्च दक्षिणे हस्ते वामे तूपभृतंन्यसेत् ।।
5.20	कर्णे चोलूखलंदद्या पृष्ठे च मुसलंन्यसेत् । उरसि क्षिप्य दृषदंतण्डुलाज्य तिलान् मुखे ।।
5.21	श्रोत्रे च प्रोक्षणीम्दद्याद् आज्य स्थलीम्तु चक्षुषोः । कर्णे नेत्रे मुखे घ्राणे हिरण्य शकलंन्यसेत् ।।
5.22	अग्नि होत्रोपकरणम् अशेषंतत्र निक्षिपेत् । असौ स्वर्गाय लोकाय स्वाहेत्य् एकाहुतिम्सकृत् ।।
5.23	दद्यात् पुत्रोऽथवा भ्राताप्य् अन्यो वापि च बान्धवः । यथा दहन संस्कारस् तथा कार्यंविचक्षणैः ।।
5.24	ईदृशंतु विधिम्कुर्याद्ब्रह्म लोक गतिःस्मृता । दहन्ति ये द्विजास् तंतु ते यान्ति परमाम्गतिम् ।।
5.25	अन्यथा कुर्वते कर्म त्व् आत्म बुद्ध्या प्रचोदिताः । भवन्त्य् अल्पायुषस् ते वै पतन्ति नरकेऽशुचौ ।।E
6.1	अतः परंप्रवक्ष्यामि प्राणि हत्यासु निष्कृतिम् । पराशरेन पूर्वोक्ता मन्व् अर्थेऽपि च विस्तृताम् ।।
6.2	क्रौञ्च सारस हंसाम्श् च चक्र वाकंच कुक्कुटम् । जाल पादंच शरभम् अहो रात्रेण शुध्यति ।।
6.3	बलाका टिट्टिभौ वापि शुक पारावताव् अपि । अहि नक्र विघाती च शुध्यते नक्त भोजनात् ।।
6.4	वृक काक कपोतानाम्शारि तित्तिरि घातकः । अन्तर्जलोभे संध्ये प्राणायामेन शुध्यति ।।
6.5	गृध्र श्येन शशादानाम् उलूकस्य च घातकः । अपक्वाशी दिनंतिष्ठेत् त्रि कालंमारुताशनः ।।
6.6	वल्गुणी टिट्टिभानाम्च कोकिला खञ्जरीटके । लाविका रक्त पक्षेषु शुध्यते नक्त भोजनात् ।।
6.7	कारण्डव चकोराणाम्पिङ्गला कुररस्य च । भारद्वाजादिकंहत्वा शिवंपूज्य विशुध्यति ।।
6.8	भेरुण्ड चाष भासाम्श् च पारावत कपिञ्जलौ । पक्षिणाम्चैव सर्वेषाम् अहो रात्रम् अभोजनम् ।।
6.9	हत्वा मूषक मार्जार सर्पाजगर डुण्डुभान् । कृसरंभोजयेद् विप्राम्लोह दण्डस्य दक्षिणा ।।
6.10	शिशु मारंतथा गोधाम्हत्वा कूर्मंच शल्यकम् । वृन्ताक फल भक्षी चाप्य् अहो रात्रेण शुध्यति ।।
6.11	वृक जंबूकर्क्षाणाम्तरक्ष श्वान घातकः । तिलप्रस्थंद्विजे दद्यात् वायु भक्षो दिन त्रयम् ।।
6.12	गजस्य च तुरङ्गस्य महिषोष्ट्र निपातने । प्रायश् चित्तम् अहो रात्रंत्रि संध्यम् अवगाहनम् ।।
6.13	कुरङ्गंवानरंसिम्हंचित्रंव्याघ्रंतु घातयन् । शुध्यते स त्रि रात्रेण विप्राणाम्तर्पणेन च ।।
6.14	मृग रोहिद् वराहाणाम् अवेर्बस्तस्य घातकः । अफाल कृष्टम् अश्नीयाद् अहो रात्रम् उपोष्य सः ।।
6.15	एवंचतुष् पदानाम्च सर्वेषाम्वन चारिणाम् । अहो रात्रोषितस् तिष्ठेज् जपेद् वै जात वेदसम् ।।
6.16	शिल्पिनंकारुकंशूद्रंस्त्रियंवा यस् तु घातयेत् । प्राजापत्य द्वयंकृत्वा वृषैकादश दक्षिणा ।।
6.17	वैश्यंवा क्षत्रियंवापि निर्दोषंयोऽभिघातयेत् । सोऽपि कृच्छ्र द्वयंकुर्याद्गो विम्शद् दक्षिणंददेत् ।।
6.18	वैश्यंशूद्रंक्रियासक्तंविकर्मस्थंद्विजोत्तमम् । हत्वा चान्द्रायणंतस्य त्रिम्शद् गोश् चैव दक्षिणाम् ।।
6.19	चण्डालंहतवान् कश्चिद् ब्राह्मणे यदि कंचन । प्राजापत्यंचरेत् कृच्छ्रंगो द्वयंदक्षिणाम्ददत् ।।
6.20	क्षत्रियेणापि वैश्येन शूद्रेणैवेतरेण वा । चण्डालस्य वधे प्राप्ते कृच्छ्रार्धेन विशुध्यति ।।
6.21	चोरौ श्व पाक चण्डालौ विप्रेणाभिहतौ यदि । अहो रात्रोषितः स्नात्वा पञ्च गव्येन शुध्यति ।।
6.22	चोरौ श्व पाक चण्डालौ विप्रेणाभिहतौ यदि । अहो रात्रोषितः स्नात्वा पञ्च गव्येन शुध्यति ।।
6.23	चण्डालैःसह सुप्तंतु त्रि रात्रम् उपवासयेत् । चण्डालैक पथंगत्वा गायत्री स्मरणाच् शुचिः ।।
6.24	चण्डाल दर्शने सद्यादित्यम् अवलोकयेत् । चण्डाल स्पर्शने चैव सचैलंस्नानम् आचरेत् ।।
6.25	चण्डाल खात वापीषु पीत्वा सलिलम् अग्रजः । अज्ञानाच् च्चैक भक्तेन त्व् अहो रात्रेण शुध्यति ।।
6.26	चण्डाल भाण्ड संस्पृष्टंपीत्वा कूप गतंजलम् । गो मूत्र यावकाहारस् त्रि रात्राच् शुद्धिम् आप्नुयात् ।।
6.27	चण्डाल घट संस्थंतु यत् तोयंपिबति द्विजः । तत् क्षणात् क्षिपते यस् तु प्राजापत्यंसमाचरेत् ।।
6.28	यदि न क्षिपते तोयंशरीरे यस्य जीर्यति । प्राजापत्यंन दातव्यंकृच्छ्रंसाम्तपनंचरेत् ।।
6.29	चरेत् साम्तपनंविप्रः प्राजापत्यम् अनन्तरः । तद् अर्धंतु चरेद् वैश्यः पादंशूद्रस् तद् आचरेत् ।।
6.30	भाण्डस्थम् अन्त्यजानाम्तु जलंदधि पयः पिबेत् । ब्राह्मणः क्षत्रियो वैश्यः शूद्रश् चैव प्रमादतः ।।
6.31	ब्रह्म कूर्चोपवासेन द्विजातीनाम्तु निष्कृतिः । शूद्रस्य चोपवासेन तथा दानेन शक्तितः ।।
6.32	भुङ्क्तेऽज्ञानाद्द्विज श्रेष्ठश् चण्डालान्नंकथंचन । गो मूत्र यावकाहारो दश रात्रेण शुध्यति ।।
6.33	एकैकंग्रासम् अश्नीयाद् गो मूत्र यावकस्य च । दशाहंनियमस्थस्य व्रतंतत् तु विनिर्दिशेत् ।।
6.34	अविज्ञानातस् तु चण्डालो यत्र वेश्मनि तिष्ठति । विज्ञाते तूपसन्नस्य द्विजाःकुर्वन्त्य् अनुग्रहम् ।।
6.35	मुनि वक्त्रोद्गतान् धर्मान् गायन्तो वेद पारगाः । पतन्तम् उद्धरेयुस् तंधर्मज्ञाःपाप संकरात् ।।
6.36	दध्ना च सर्पिषा चैव क्षीर गो मूत्र यावकम् । भुञ्जीत सह सर्वैश् च त्रि संध्यम् अवगाहनम् ।।
6.37	त्र्य् अहंभुञ्जीत दध्ना च त्र्य् अहंभुञ्जीत सर्पिषा । त्र्य् अहंक्षीरेण भुञ्जीतैकैकेन दिन त्रयम् ।।
6.38	भाव दुष्टंन भुञ्जीत नोच्छिष्टंकृमि दूषितम् । दधि क्षीरस्य त्रि पलंपलम् एकंघृतस्य तु ।।
6.39	भस्मना तु भवेच् शुद्धिर् उभयोस् ताम्र काम्स्ययोः । जल शौचेन वस्त्राणाम्परित्यागेन मृण्मयम् ।।
6.40	कुसुम्भ गुड कार्पास लवणंतैल सर्पिषी । द्वारे कृत्वा तु धान्यानि दद्याद् वेश्मनि पावकम् ।।
6.41	एवंशुद्धस् ततः पश्चात् कुर्याद्ब्राह्मण तर्पणम् । त्रिम्शतंगो वृषंचैकंदद्याद् विप्रेषु दक्षिणाम् ।।
6.42	पुनर्लेपन खातेन होम जप्येन शुध्यति । आधारेण च विप्राणाम्भूमि दोषो न विद्यते ।।
6.43	चण्डालैःसह संपर्कंमासंमासार्धम् एव वा । गो मूत्र यावकाहारो मासार्धेन विशुध्यति ।।
6.44	रजकी चर्म कारी च लुब्धकी वेणु जीविनी । चातुर्वर्ण्यस्य च गृहे त्व् अविज्ञाता तु तिष्थति ।।
6.45	ज्ञात्वा तु निष्कृतिम्कुर्यात् पूर्वोक्तस्यार्धम् एव च । गृह दाहंन कुर्वीत शेषंसर्वंच कारयेत् ।।
6.46	गृहस्याब्भ्यन्तरंगच्छेच् चण्डालो यदि कस्यचित् । तम् अगाराद् विनिर्वास्य मृद् भाण्डंतु विसर्जयेत् ।।
6.47	रस पूर्णंतु यद् भाण्डंन त्यजेत् तु कदाचन । गोमयेन तु संमिश्रैर्जलैःप्रोक्षेद् गृहंतथा ।।
6.48	ब्राह्मणस्य व्रण द्वारे पूय शोणित संभवे । कृमिर् उत्पद्यते यस्य प्रायश् चित्तंकथंभवेत् ।।
6.49	गवाम्मूत्र पुरीषेण दध्ना क्षीरेण सर्पिषा । त्र्य् अहंस्नात्वा च पीत्वा च कृमि दुष्टः शुचिर्भवेत् ।।
6.50	क्षत्रियोऽपि सुवर्णस्य पञ्च माषान् प्रदाय तु । गो दक्षिणाम्तु वैश्यस्याप्य् उपवासंविनिर्दिशेत् ।
6.51	शूद्राणाम्नोपवासः स्याच् शूद्रो दानेन शुध्यति ।। अच्छिद्रम् इति यद् वाक्यंवदन्ति क्षिति देवताः ।।
6.52	प्रणंय शिरसा ग्राह्यम् अग्निष्टोम फलंहि तत् । जपच् छिद्रंतपच् छिद्रंयच् छिद्रंयज्ञ कर्मणि ।।
6.53	सर्वंभवति निश्छिद्रंब्राह्मणैर् उपपादितम् । व्याधि व्यसनिनि श्रान्ते दुर्भिक्षे डामरे तथा ।।
6.54	उपवासो व्रतंहोमो द्विज संपादितानि वै । अथवा ब्राह्मणास् तुष्टाःसर्वंकुर्वन्त्य् अनुग्रहम् ।।
6.55	सर्वान् कामान् अवाप्नोति द्विज संपादितैर् इह । दुर्बलेऽनुग्रहः प्रोक्तस् तथा वै बाल वृद्धयोः ।।
6.56	अतोऽन्यथा भवेद् दोषस् तस्मान् नानुग्रहः स्मृतः । स्नेहाद् वा यदि वा लोभाद् भयाद् अज्ञानतोऽपि वा ।।
6.57	कुर्वन्त्य् अनुग्रहंये तु तत् पापंतेषु गच्छति । शरीरस्यात्यये प्राप्ते वदन्ति नियमंतु ये ।।
6.58	महत् कार्योपरोधेन न स्वस्थस्य कदाचन । स्वस्थस्य मूढाःकुर्वन्ति वदन्त्य् अनियमंतु ये ।।
6.59	ते तस्य विघ्न कर्तारः पतन्ति नरकेऽशुचौ । स्वयम् एव व्रतंकृत्वा ब्राह्मणंयोऽवमन्यते ।।
6.60	वृथा तस्योपवासः स्यान् न स पुण्येन युज्यते । सैव नियमो ग्राह्यो यद्य् एकोऽपि वदेद् द्विजः ।।
6.61	कुर्याद् वाक्यंद्विजानाम्त्वन्यथा भ्रूणहा भवेत् । ब्राह्मणा जङ्गमंतीर्थंतीर्थ भूता हि साधवः ।।
6.62	तेदाम्वाक्योदकेनैव शुध्यन्ति मलिना जनाः । ब्राह्मणा यानि भाषन्ते मन्यन्ते तानि देवताः ।।
6.63	सर्व देवमयो विप्रो न तद् वचनम् अन्यथा । उपवासो व्रतंचैव स्नानंतीर्थंजपस् तपः ।।
6.64	विप्र संपादितंयस्य संपूर्णंतस्य तत् फलम् । अन्नाद्ये कीट संयुक्ते मक्षिका केश दूषिते ।।
6.65	तद् अन्तरा स्पृशेच् चापस् तद् अन्नंभस्मना स्पृशेत् । भुञ्जानश् चैव यो विप्रः पादंहस्तेन संस्पृशेत् ।।
6.66	स्वम् उच्छिष्टम् असौ भुङ्क्ते पाणिना मुक्त भाजने । पादुकास्थो न भुञ्जीत पर्यङ्के संस्थितोऽपि वा ।।
6.67	श्वान चण्डाल दृष्टौ च भोजनंपरिवर्जयेत् । यद् अन्नंप्रतिषिद्धंस्याद् अन्न शुद्धिस् तथैव च ।।
6.68	यथा पराशरेणोक्तंतथैवाहंवदामि वः । शृतंद्रोणाढकस्यान्नंकाक श्वानोपघातितम् ।।
6.69	केनेदंशुध्यते चेति ब्राह्मणेभ्यो निवेदयेत् । काक श्वानावलीढंतु द्रोणान्नंन परित्यजेत् ।।
6.70	वेद वेदाङ्गविद् विप्रैर्धर्म शास्त्रानुपालकैः । प्रस्था द्वात्रिम्शतिर्द्रोणः स्मृतो द्विप्रस्थाढकः ।।
6.71	ततो द्रोणाढकस्यान्नंश्रुति स्मृतिविदो विदुः । काक श्वानावलीढंतु गवाघ्रातंखरेण वा ।।
6.72	स्वल्पम् अन्नंत्यजेद् विप्रः शुद्धिर्द्रोणाढके भवेत् । अन्नस्योद्धृत्य तन् मात्रंयच् च लाला हतंभवेत् ।।
6.73	सुवर्णोदकम् अभ्युक्ष्य हुताशेनैव तापयेत् । हुताशनेन संस्पृष्टंसुवर्ण सलिलेन च ।।
6.74	विप्राणाम्ब्रह्म घोषेण भोज्यंभवति तत् क्षणात् । स्नेहो वा गो रसो वापि तत्र शुद्धिष्कथंभवेत् ।।
6.75	अल्पंपरित्यजेत् तत्र स्नेहस्योत्पवनेन च । अनल ज्वालया शुद्धिर्गो रसस्य विधीयते ।।E =द्रव्य शुद्धिह्=
7.1	अथातो द्रव्य शुद्धिस् तु पराशर वचो यथा । दारवाणाम्पात्राणाम्तक्षणाच् शुद्धिर् इष्यते ।।
7.2	भस्मना शुध्यते काम्स्यंताम्र मंलेन शुध्यति । रजसा शुध्यते नारी विकलंया न गच्छति ।।
7.3	नदी वेगेन शुध्येत लोपो यदि न दृश्यते । वापी कूप तडागेषु दूषितेषु कथंचन ।।
7.4	उद्धृत्य वै घट शतंपञ्च गव्येन शुध्यति । अष्ट वर्षा भवेग् गौरी नव वर्षा तु रोहिणी ।।
7.5	दश वर्षा भवेत् कन्यातोर्ध्वंरजस्वला । प्राप्ते तु द्वादशे वर्षे यः कन्याम्न प्रयच्छति ।।
7.6	मासि मासि रजस् तस्याःपिबन्ति पितरः स्वयम् । माता चैव पिता चैव ज्येष्ठो भ्राता तथैव च ।।
7.7	त्रयस् ते नरकंयान्ति दृष्ट्वा कन्याम्रजस्वलाम् । यस् ताम्समुद्वहेत् कन्याम्ब्राह्मणो मद मोहितः ।।
7.8	असंभाष्यो ह्य् अपाङ्क्तेयः स विप्रो वृषली पतिः । यः करोत्य् एक रात्रेण वृषली सेवनंद्विजः ।।
7.9	स भैक्ष भुग् जपन् नित्यंत्रिर्वर्षैर्विशुध्यति । अस्तंगते यदा सूर्ये चण्डालंपतितंस्त्रियम् ।।
7.10	सूतिकाम्स्पृशतश् चैव कथंशुद्धिर्विधीयते । जात वेदः सुवर्णंच सोम मार्गंविलोक्य च ।।
7.11	ब्राह्मणानुमतश् चैव स्नानंकृत्वा विशुध्यति । स्पृष्ट्वा रजस्वलान्योन्यंब्राह्मणी ब्राह्मणी तथा ।।
7.12	तावत् तिष्ठेन् निराहारा त्रि रात्रेणैव शुध्यति । स्पृष्ट्त्वा रजस्वलान्योन्यंब्राह्मणी क्षत्रिया तथा ।
7.13	अर्ध कृच्छ्रंचरेत् पूर्वा पादम् एकम् अनन्तरा । स्पृष्ट्वा रजस्वलान्योन्यंब्राह्मणी वैश्यजा तथा ।।
7.14	पाद हीनंचरेत् पूर्वा पादम् एकम् अनन्तरा । स्पृष्ट्वा रजस्वलान्योन्यंब्राह्मणी शूद्रजा तथा ।।
7.15	कृच्छ्रेण शुध्यते पूर्वा शूद्रा दानेन शुध्यति । स्नाता रजस्वला या तु चतुर्थेऽहनि शुध्यति ।।
7.16	कुर्याद् रजो निवृत्तौ तु दैव पित्र्यादि कर्म च । रोगेण यद् रजः स्त्रीणाम् अन्वहंतु प्रवर्तते ।।
7.17	नाशुचिःसा ततस् तेन तत् स्यात् वैकालिकंमतम् । साध्व् आचारा न तावत् स्यात् रजो यावत् प्रवर्तते ।।
7.18	रजो निवृत्तौ गंया स्त्री गृह कर्मणि चैव हि । प्रथमेऽहनि चण्डाली द्वितीये ब्रह्म घातिनी ।।
7.19	तृतीये रजकी प्रोक्ता चतुर्थेऽहनि शुध्यति । आतुरे स्नानोत्पन्ने दश कृत्वो ह्य् अनातुरः ।।
7.20	स्नात्वा स्नात्वा स्पृशेद् एनंततः शुध्येत् सातुरः । उच्छिष्टोच्छिष्ट संस्पृष्टः शुना शूद्रेण वा द्विजः ।।
7.21	उपोष्य रजनीम् एकाम्पञ्च गव्येन शुध्यति । अनुच्छिष्टेन शूद्रेण स्पर्शे स्नानंविधीयते ।।
7.22	तेनोच्छिष्टेन संस्पृष्टः प्राजापत्यंसमाचरेत् । भस्मना शुध्यते काम्स्यंसुरया यन् न लिप्यते ।।
7.23	सुरा मात्रेण संस्पृष्टंशुध्यतेऽग्न्य् उपलेखनैः । गवाघ्रातानि काम्स्यानि श्व काकोपहतानि च ।।
7.24	शुध्यन्ति दशभिष्क्षारैःशूद्रोच्छिष्टानि यानि च । गण्डूषंपाद शौचंच कृत्वा वै काम्स्य भाजने ।।
7.25	षण् मासान् भुवि निःक्षिप्योद्धृत्य पुनर् आहरेत् । आयसेष्व् आयसानाम्च सीसस्याग्नौ विशोधनम् ।।
7.26	दन्तम् अस्थि तथा भृङ्गंरूप्यंसौवर्ण भाजनम् । मणि पाषाण पात्राणीत्य् एतान् प्रक्षालयेज् जलैः ।।
7.27	पाषाणे तु पुनर्घर्षः शुद्धिर् एवम् उदाहृता । मृण् मये दहनाच् शुद्धिर्धान्यानाम्मार्जनाद् अपि ।।
7.28	वेणु वल्कल चीराणाम्क्षौम कार्पास वाससाम् । और्ण नेत्र पटानाम्च प्रोक्षणाच् शुद्धिर् इष्यते ।।
7.29	मुञ्जोपस्कर शूर्पाणाम्शणस्य फल चर्मणाम् । तृण काष्ठस्य रज्जूणाम् उदकाभ्युक्षणंमतम् ।।
7.30	तूलिकाद्य् उपधानानि रक्त वस्त्रादिकानि च । शोषयित्वातपेनैव प्रोक्षणाच् शुद्धिताम् इयुः ।।
7.31	मार्जार मक्षिका कीट पतङ्ग कृमि दर्दुराः । मेध्यामेध्यंस्पृशन्तोऽपि नोच्छिष्टंमनुर् अब्रवीत् ।।
7.32	महीम्स्पृष्ट्वागतंतोयंयाश् चाप्य् अन्योन्य विप्रुषः । भुक्तोच्छिष्टंतथा स्नेहंनोच्छिष्टंमनुर् अब्रवीत् ।।
7.33	ताम्बूलेक्षु फले चैव भुक्त स्नेहानुलेपने । मधु पर्के च सोमे च नोच्छिष्टंधर्मतो विदुः ।।
7.34	रथ्या कर्दम तोयानि नावः पन्थास् तृणानि च । मारुतार्केण शुध्यन्ति पक्वेष्टक चितानि च ।।
7.35	अदुष्टा संतता धारा वातोद्धूताश् च रेणवः । स्त्रियो वृद्धाश् च बालाश् च न दुष्यन्ति कदाचन ।।
7.36	देश भङ्गे प्रवासे वा व्याधिषु व्यसनेष्व् अपि । रक्षेद् एव स्व देहादि पश्चाद् धर्मंसमाचरेत् ।।
7.37	येन केन च धर्मेण मृदुना दारुणेन वा । उद्धरेद् दीनम् आत्मानंसमर्थो धर्मम् आचरेत् ।
7.38	आपत् काले तु निस्तीर्णे शौचाचारंतु चिन्तयेत् । शुद्धिम्समुद्धरेत् पश्चात् स्वस्थो धर्मंसमाचरेत् ।।E
8.1	गवाम्बन्धन योक्त्रेषु भवेन् मृत्युर् अकामतः । अकाम कृत पापस्य प्रायश् चित्तंकथंभवेत् ।।
8.2	वेद वेदाङ्ग विदुषाम्धर्म शास्त्रंविजानताम् । स्व कर्म रत विप्राणाम्स्वकंपापंनिवेदयेत् ।।
8.3	सावित्र्याश् चापि गायत्र्याःसंध्योपा स्त्य् अग्नि कार्ययोः । अज्ञानात् कृषि कर्तारो ब्राह्मणा नामधारकाः ।।
8.4	अव्रतानाम् अमन्त्राणाम्जाति मात्रोपजीविनाम् । सहस्रशः समेतानाम्परिषत्त्वंन विद्यते ।।
8.5	यद् वदन्ति तमो मूढा मूर्खा धर्मम् अतद्विदः । तत् पापंशतधा भूत्वा तद् वक्तॄन् अधिगच्छति ।।
8.6	अज्ञात्वा धर्म शास्त्राणि प्रायश् चित्तंददाति यः । प्रायश् चित्ती भवेत् पूतः किल्बिषंपर्षदि व्रजेत् ।।
8.7	चत्वारो वा त्रयो वापि यंब्रूयुर्वेद पारगाः । स धर्मेति विज्ञेयो नेतरैस् तु सहस्रशः ।।
8.8	प्रमाण मार्गंमार्गन्तो ये धर्मंप्रवदन्ति वै । तेषाम् उद्विजते पापंसद् भूत गुण वादिनाम् ।।
8.9	यथाश्मनि स्थितंतोयंमारुतार्केण शुध्यति । एवंपरिषद् आदेशात् नाशयेत् तस्य दुष्कृम् दुष्कृतम् ।।
8.10	नैव गच्छति कर्तारंनैव गच्छति पर्षदम् । मारुतार्कादि संयोगात् पापंनश्यति तोयवत् ।।
8.11	चत्वारो वा त्रयो वापि वेदवन्तोऽग्नि होत्रिणः । ब्राह्मणाम्समर्था ये परिषत् साभिधीयते ।।
8.12	अनाहिताग्नयो येऽन्ये वेद वेदाङ्ग पारगाः । पञ्च त्रयो वा धर्मज्ञाःपरिषत् सा प्रकीर्तिता ।।
8.13	मुनीनाम् आत्म विद्यानाम्द्विजानाम्यज्ञ याजिनाम् । वेद व्रतेषु स्नातानाम् एकोऽपि परिषद् भवेत् ।।
8.14	पञ्च पूर्वंमया प्रोक्तास् तेषाम्चासंभवे त्रयः । स्व वृत्ति परितुष्टो ये परिषत् सा प्रकीर्तिता ।।
8.15	अतोर्ध्वंतु ये विप्राःकेवलंनाम धारकाः । परिषत्त्वंन तेष्व् अस्ति सहस्र गुणितेष्व् अपि ।।
8.16	यथा काष्ठमयो हस्ती यथा चर्ममयो मृगः । ब्राह्मणस् त्व् अनधीयानस् त्रयस् ते नाम धारकाः ।।
8.17	ग्राम स्थानंयथा शून्यंयथा कूपस् तु निर्जलः । यथा हुतम् अनग्नौ चामन्त्रो ब्राह्मणस् तथा ।।
8.18	यथा षण्ढोऽफलः स्त्रीषु यथा गौर् ऊषराफला । यथा चाज्ञेऽफलंदानंतथा विप्रोऽनृचोऽफलः ।।
8.19	चित्र कर्म यथानेकैर् अङ्गैर् उन्मील्यते शनैः । ब्राह्मण्यम् अपि तद्वद्द् हि संस्कारैर्मन्त्र पुर्वकैः ।।
8.20	प्रायश् चित्तंप्रयच्छन्ति ये द्विजा नाम धारकाः । ते द्विजा पाप कर्माणः समेता नरकंययुः ।।
8.21	ये पठन्ति द्विजा वेदंपञ्च यज्ञ रताश् च ये । त्रैलोक्यंतारयन्त्य् एते पञ्चेन्द्रिय रतापि ।।
8.22	संप्रणीतः श्मशानेषु दीप्तोऽग्निःसर्व भक्षकः । एवंच वेदविद् विप्रः सर्व भक्षोऽपि दैवतम् ।।
8.23	अमेध्यानि तु सर्वाणि प्रक्षिप्यन्ते यथोदके । तथैव किल्बिषंसर्वंप्रक्षिपेच् च द्विजानले ।।
8.24	गायत्री रहितो विप्रः शूद्राद् अप्य् अशुचिर्भवेत् । गारत्री ब्रह्म तत्त्वज्ञाःसंपूज्यन्ते जनैर्द्विजाः ।।
8.25	दुह्शीलोऽपि द्विजः पूज्यो न तु शूद्रो जितेन्द्रियः । कः परित्यज्य गाम्दुष्टाम्दुहेच् शीरवतीम्खरीम् ।।
8.26	धर्म शास्त्र रथारूढा वेद खड्ग धरा द्विजाः । क्रीडार्थम् अपि यद् ब्रूयुःस धर्मः परमः स्मृतः ।।
8.27	चातुर्वेद्यो विकल्पी चाङ्गविद् धर्म पाठकः । त्रयश् चाश्रमो मुख्याःपर्षद् एषा दशावरा ।।
8.28	राज्ञश् चानुमते स्थित्वा प्रायश् चितम् प्रायश् चित्तम् विनिर्दिशेत् । स्वयम् एव न कर्तव्यंकर्तव्या स्वल्प निष्कृतिः ।।
8.29	ब्राह्मणाम्स् तान् अतिक्रंय राजा कर्तुम्यद् इच्छति । तत् पापंशतधा भूत्वा राजानम् अनुगच्छति ।।
8.30	प्रायश् चित्तंसदा दद्याद् देवतायतनाग्रतः । आत्म कृच्छ्रंततः कृत्वा जपेद् वै वेद मातरम् ।।
8.31	सशिखंवपनंकृत्वा त्रि संध्यम् अवगाहनम् । गवाम्मध्ये वसेद् रात्रौ दिवा गाश् चाप्य् अनुव्रजेत् ।।
8.32	उष्णे वर्षति शीते वा मारुते वाति वा भृशम् । न कुर्वीतात्मनस् त्राणंगोर् अकृत्वा तु शक्तितः ।।
8.33	आत्मनो यदि वान्येषाम्गृहे क्षेत्रे खलेऽथ वा । भक्षयन्तीम्न कथयेत् पिबन्तंचैव वत्सकम् ।।
8.34	पिबन्तीषु पिबेत् तोयंसंविशन्तीषु संविशेत् । पतिताम्पङ्क मग्नाम्वा सर्व प्राणैःसमुद्धरेत् ।।
8.35	ब्राह्मणार्थे गवार्थे वा यस् तु प्राणान् परित्यजेत् । मुच्यते ब्रह्म हत्याया गोप्ता गोर्ब्राह्मणस्य च ।।
8.36	गो धनस्यानुरूपेण प्राजापत्यंविनिर्दिशेत् । प्राजापत्यंततः कृच्छ्रंविभजेत् तच् चतुर्विधम् ।।
8.37	एकाहम् एक भक्ताश्येकाहंनक्त भोजनः । अयाचिताश्य् एकम् अहर् एकाहंमारुताशनः ।।
8.38	दिन द्वयंचैक भक्तो द्वि दिनंचैक भोजनः । दिन द्वयम् अयाची स्याद् द्वि दिनंमारुताशनः ।।
8.39	त्रि दिनंचैक भक्ताशी त्रि दिनंनक्त भोजनः । दिन त्रयम् अयाची स्यात् त्रि दिनंमारुताशनः ।।
8.40	चतुर् अहंचैक भक्ताशी चतुर् अहंनक्त भोजनः । चतुर्दिनम् अयाची स्याच् चतुर् अहंमारुताशनः ।।
8.41	प्रायश् चित्ते तत चीर्णे कुर्याद् ब्राह्मण भोजनम् । विप्राणाम्दक्षिणाम्दद्यात् पवित्राणि जपेद् द्विजः ।।
8.42	ब्राह्मणान् भोजयित्वा तु गोघ्नः शुद्धो न संशयः ।E
9.1	गवाम्संरक्षणार्थाय न दुष्येद् रोध बन्धयोः । तद् वधंतु न तंविद्यात् कामाकाम कृतंतथा ।।
9.2	दण्डाद् ऊर्ध्वंयद् अन्येन प्रहाराद् यदि पातयेत् । प्रायश् चित्तंतदा प्रोक्तंद्वि गुणंगो वधे चरेत् ।।
9.3	रोध बन्धन योक्त्राणि घातश् चेति चतुर्विधम् । एक पादंचरेद् रोधे द्वौ पादौ बन्धने चरेत् ।।
9.4	योत्रेषु पाद हीनंस्याच् चरेत् सर्वंनिपातने । गो वाटे वा गृहेए वापि दुर्गे वाप्य् असम स्थले ।।
9.5	नदीष्व् अथ समुद्रेषु त्व् अन्येषु न नदी मुखे । दग्ध देशे मृता गावः स्तंभनाद् रोधोच्यते ।।
9.6	योक्त्र दामक दोरैश् च कण्ढाभरण भूषणैः । गृहे वापि वने वापि बद्धा स्याद् गोर्मृता यदि ।।
9.7	तद् एव बन्धनंविद्यात् कामाकाम कृतंच यत् । हले वा शकटे पङ्क्तौ पृष्ठे वा पीडितो नरैः ।।
9.8	गो पतिर्मृत्युम् आप्नोति योक्त्रो भवति तद् विधः । मत्तः प्रमत्तोन्मत्तश् चेतनो वाप्य् अचेतनः ।।
9.9	कामाकाम कृत क्रोधो दण्डैर् हन्याद् अथोपलैः । प्रहृता वा मृता वापि तद्द् हि हेतुर्निपातने ।।
9.10	मूर्छितः पतितो वापि दण्डेनाभिहितः स तु । उत्थितस् तु यदा गच्छेत् पञ्च सप्त दशैव वा ।
9.11	ग्रासंवा यदि गृह्णीयात् तोयंवापि पिबेद् यदि । पूर्वंव्याध्य् उपसृष्टश् चेत् प्रायश् चित्तंन विद्यते ।।
9.12	पिण्डस्थे पादम् एकंतु द्वौ पादौ गर्भ संमिते । पादोनंव्रतम् उद्दिष्टंहत्वा गर्भम् अचेतनम् ।।
9.13	पादेऽङ्ग रोम वपनंद्वि पादे श्मश्रुणोऽपि च । त्रि पादे तु शिखा वर्जंसशिखंतु निपातने ।।
9.14	पादे वस्त्र युगंच्चैव द्वि पादे काम्स्य भाजनम् । त्रि पादे गो वृषंदद्याच् चतुर्थे गो द्वयंस्मृतम् ।।
9.15	निष्पन्न सर्व गात्रस् तु दृश्यते वा सचेतनः । अङ्ग प्रत्यङ्ग संपूर्णो द्वि गुणंगो व्रतंचरेत् ।।
9.16	पाषाणेनाथ दण्डेन गावो येनाभिघातिताः । शृङ्ग भङ्गे चरेत् पादंद्वौ पादौ नेत्र घातने ।।
9.17	पाषाणेनाथ दण्डेन गावो येनाभिघातिताः । शृङ्ग भङ्गे चरेत् पादंद्वौ पादौ नेत्र घातने ।।
9.18	लाङ्गूले पाद कृच्छ्रंतु द्वौ पादाव् अस्थि भञ्जने । त्रि पादंचैव कर्णे तु चरेत् सर्वंनिपातने ।।
9.19	शृङ्ग भङ्गेऽस्थि भङ्गे च कटि भङ्गे तथैव च । यदि जीवति षण् मासान् प्रायश् चित्त्तंन विद्यते ।।
9.20	व्रण भङ्गे च कर्तव्यः स्नेहाभ्यङ्गस् तु पाणिना । यवसश् चोपहर्तव्यो यावद् दृढ बलो भवेत् ।।
9.21	यावत् संपूर्ण सर्वाङ्गस् तावत् तंपोषयेन् नरः । गो रूपंब्राह्मणस्याग्रे नमस् कृत्वा विसर्जयेत् ।।
9.22	यद्य् असंपूर्ण सर्गाङ्गो हीन देहो भवेत् तदा । गो घातकस्य तस्यार्थंप्रायश् चित्तंविनिर्दिशेत् ।।
9.23	काष्ठ लोष्टक पाषाणैःशस्त्रेणैवोद्धतो बलात् । व्यापादयति यो गाम्तु तस्य शुद्धिम्विनिर्दिशेत् ।।
9.24	चरेत् साम्तपनंकाष्ठे प्राजापत्यंतु लोष्टके । तप्त कृच्छ्रंतु पाषाणे सस्त्रे चैवातिकृच्छ्रकम् ।।
9.25	पञ्च संतपने गावः प्राजापत्ये तथा त्रयः । तप्त कृच्छ्रे भवन्त्य् अष्टाव् अतिकृच्छ्रे त्रयो दश ।।
9.26	प्रमापणे प्राण भृताम्दद्यात् तत् प्रतिरूपकम् । तस्यानुरूपंमूल्यंवा दद्याद् इत्य् अब्रवीन् मनुः ।।
9.27	अन्यत्राङ्कन लक्ष्मभ्याम्वाहने मोचने तथा । सायंसंगोपनार्थंच न दुष्येद् रोध बन्धयोः ।।
9.28	अतिदाहेऽतिवाहे च नासिका भेदने तथा । नदी पर्वत संचारे प्रायश् चित्तंविनिर्दिशेत् ।।
9.29	अतिदाहे चरेत् पादंद्वौ पादौ वाहने चरेत् । नासिक्ये पद हीनंतु चरेत् सर्वंनिपातने ।।
9.30	दहानात् तु विपद्यतेऽनड्वान् योक्त्र यन्त्रितः । उक्तंपराशरेणैव ह्य् एक पादंयथा विधि ।।
9.31	रोधनंबन्धनंचैव भारः प्रहरणंतथा । दुर्ग प्रेरण योक्त्रंच निमित्तानि वधस्य षट् ।।
9.32	बन्ध पाश सुगुप्ताङ्गो म्रियते यदि गो पशुः । भवने तस्य पापी स्यात् प्रायश् चित्तार्धम् अर्हति ।
9.33	न नारि केलैर्न च शाण वालैर्न वापि मौञ्जैर्न च वल्क शृङ्खलैः । एतैस् तु गावो न निबन्धनीया बद्ध्वापि तिष्ठेत् परशुम्गृहीत्वा ।।
9.34	कुशैःकाशैश् च बध्नीयाद् गो पशुम्दक्षिणा मुखम् । पाश लग्नाग्नि दग्धासु प्रायश् चित्तंन विद्यते ।।
9.35	यदि तत्र भवेत् काष्ठंप्रायश् चित्तंकथंभवेत् । जपित्वा पावनीम्देवीम्मुच्यते तत्र किल्बिषात् ।।
9.36	प्रेरयन् कूप वापीषु वृक्षच् छेदेषु पातयन् । गवाशनेषु विक्रीणंस् ततः प्राप्नोति गो वधम् ।।
9.37	आराधितस् तु यः कश्चिद्भिन्न कक्षो यदा भवेत् । श्रवणंहृदयंभिन्नंमग्नो वा कूप संकटे ।।
9.38	कूपाद् उत्क्रमणे चैव भग्नो वा ग्रीव पादयोः । सैव म्रियते तत्र त्रीन् पादाम्स् तु समाचरेत् ।
9.39	कूप खाटे तटाबन्धे नदी बन्धे प्रपासु च । पानीयेषु विपन्नानाम्प्रायश् चित्तंन विद्यते ।।
9.40	कूप खाते तटा खाते दीर्घ खाते तथैव च्च । अन्येषु धर्म खातेषु प्रायश् चित्तंन विद्यते ।।
9.41	वेश्म द्वारे निवासेषु यो नरः खातम् इच्छति । स्व कार्य गृह खतेषु प्रायश् चित्तंविनिर्दिशेत् ।।
9.42	निशि बन्ध निरुद्धेषु सर्प व्याघ्र हतेषु च । अग्नि विद्युद् विपन्नानाम्प्रायश् चित्तंन विद्यते ।।
9.43	ग्राम घाते शरौघेण वेश्म भङ्गान् निपातने । अतिवृष्टि हतानाम्च प्रायश् चित्तंन विद्यते ।।
9.44	संग्रामे प्रहतानाम्च ये दग्धा वेश्मकेषु च । दावाग्नि ग्राम घातेषु प्रायश् चित्तंन विद्याते ।।
9.45	यन्त्रिता गौश् चिकित्सार्थंमूढ गर्भ विमोचने । यत्ने कृते विपद्येत प्रायश् चित्तंन विद्व्यते ।।
9.46	व्यापन्नानाम्बहूनाम्च बन्धने रोधनेऽपि वा । भिषन् मिथ्योपचारे च प्रायश् चित्तंविनिर्दिशेत् ।।
9.47	गो वृषाणाम्विपत्तौ च यावन्तः प्रेक्षका जनाः । अनिवारयताम्तेषाम्सर्वेषाम्पातकंभवेत् ।।
9.48	एको हतो यैर्बहुभिःसमेतैर्न ज्ञायते यस्य हतोऽभिघातात् । दिव्येन तेषाम् उपलभ्य हन्ता निवर्तनीयो नृप संनियुक्तैः ।।
9.49	एका चेद् बहुभिष्काचिद् दैवाद् व्यापादिता यदि । पादंपादंतु हत्यायाश् चरेयुस् ते पृथक् पृथक् ।।
9.50	हते तु रुधिरंदृश्यंव्याधि ग्रस्तः कृशो भवेत् । लाला भवति दष्टेष्वेवम् अन्वेषणंभवेत् ।।
9.51	ग्रासार्थंचोदितो वाप्यध्वानंनैव गच्छति । मनुना चैवम् एकेन सर्व शास्त्राणि जानता ।।
9.52	प्रायश् चित्तंतु तेनोक्तंगोघ्नश् चान्द्रायणंचरेत् । केशानाम्रक्षणार्थाय द्वि गुणंव्रतम् आचरेत् ।।
9.53	द्वि गुणे व्रतादिष्टे द्वि गुणा दक्षिणा भवेत् । राजा वा राजपुत्रो वा ब्राह्मणो वा बहु श्रुतः ।।
9.54	अकृत्वा वपनंतस्य प्रायश् चित्तंविनिर्दिशेत् । सर्वान् केशान् समुद्धृत्य छेदयेद् अङ्गुल द्वयम् ।।
9.55	एवंनारी कुमारीणाम्शिरसो मुण्डनंस्मृतम् । न स्त्रियाःकेश वपनंन दूरे शयनाशनम् ।।
9.56	न च गोष्ठे वसेद् रात्रौ न दिवा गानुव्रजेत् । नदीषु संगमे चैवारण्येषु विशेषतः ।।
9.57	न स्त्रीणाम् अजिनंवासो व्रतम् एव समाचरेत् । त्रि संध्यंस्नानम् इत्य् उक्तंसुराणाम् अर्चनंतथा ।।
9.58	बन्धु मध्ये व्रतंतासाम्कृच्छ्र चान्द्रायणादिकम् । गृहेषु सततंतिष्ठेच् शुचिर्नियमम् आचरेत् ।।
9.59	इह यो गो वधंकृत्वा प्रछादयितुम् इच्छति । स याति नरकंघोरंकाल सूत्रम् असंशयम् ।।
9.60	विमुक्तो नरकात् तस्मात् मर्त्य लोके प्रजायते । क्लीबो दुःखी च कुष्ठी च सप्त जन्मानि वै नरः ।।
9.61	तस्मात् र्पकाशयेत् पापंस्व धर्मंसततंचरेत् । स्त्री बाल भृत्य गो विप्रेष्व् अतिकोपंविवर्जयेत् ।।E
10.1	चातुर्वर्ण्येषु सर्वेषु हिताम्वक्ष्यामि निष्कृतिम् । अगंया गमने चैव शुद्ध्यै चान्द्रायणंचरेत् ।।
10.2	एकैकंह्रासयेद् ग्रासंकृष्णे शुल्के च वर्धयेत् । अमावास्याम्न भुञ्जीत ह्य् एष चान्द्रायणो विधिः ।।
10.3	कुक्कुटाण्डा प्रमाणंतु ग्रासंवै परिकल्पयेत् । अन्याथा भाव दोषेण न धर्मो न च शुध्यति ।।
10.4	प्रायश् चित्तंततश् चीर्णे कुर्याद् ब्रह्मण भोजनम् । गो द्वयंवस्त्र युग्मंच दद्याद् विप्रेषु दक्षिणाम् ।।
10.5	चण्डालीम्वा श्व पाकीम्वा ह्य् अभिगच्छति यो द्विजः । त्रि रात्रम् उपवासित्वा विप्राणाम् अनुशासनम् ।।
10.6	सशिखंपवनंकृत्वा प्राजापत्य द्वयंचरेत् । गो द्वयंदक्षिणाम्दद्याच् शुद्धिम्पाराशरोऽब्रवीत् ।।
10.7	क्षत्रियो वाथ वैश्यो वा चण्डालीम्गच्छतो यदि । प्राजापत्य द्वयंकुर्याद्दद्याद् गो मिथुन द्वयम् ।।
10.8	श्व पाकीम्वाथ चण्डालीम्शूद्रो वा यदि गच्छति । प्राजापत्यंचरेत् कृच्छ्रंचतुर्गो मिथुनंददेत् ।।
10.9	मातरंयदि गच्छेत् तु भगिनीम्स्व सुताम्तथा । एतास् तु मोहितो गत्वा त्रीणि कृच्छ्राणि संचरेत् ।।
10.10	चान्द्रायण त्रयंकुर्याच् शिश्नच् छेदेन शुध्यति ।। मातृ ष्वसृ गमे चैवम् आत्म मेध्र निकर्तनम् ।।
10.11	अज्ञानेन तु यो गच्छेत् कुर्याच् चान्द्रायण द्वयाम् । दश गो मिथुनंदद्याच् शुद्धिम्पारशरोऽब्रवीत् ।।
10.12	पितृ दारान् समारुह्य मातुर् आप्ताम्तु भ्रातृजाम् । गुरु पात्नीम्स्नुषाम्चैव भ्रातृ भार्याम्तथैव च ।।
10.13	मातुलानीम्सगोत्राम्च प्राजापत्य त्रयंचरेत् । गो द्वयंदक्षिणाम्दद्याच् शुध्यते नात्र संशयः ।।
10.14	पशु वेष्यादि गमने महिष्य् उष्ट्री कपीस् तथा । खरीम्च सूकरीम्गत्वा प्राजापत्य व्रतंचरेत् ।।
10.15	गो गामी च त्रि रात्रेण गाम् एकाम्ब्राह्मणे ददन् । महिष्य् उष्ट्री खरी गामी त्व् अहो रात्रेण शुध्यति ।।
10.16	डामरे समरे वापि दुर्भिक्षे वा जन क्षये । बन्दि ग्राहे भयार्ता वा सदा स्वस्त्रीम्निरीक्षयेत् ।।
10.17	चण्डालैःसह संपर्कंया नारी कुरुते ततः । विप्रान् दश वरान् कृत्वा स्वकंदोषंप्रकाशयेत् ।।
10.18	आकण्ठ संमिते कूपे गोमयोदक कर्दमे । तत्र स्थित्वा निराहारा त्व् अहो रात्रेण निष्क्रमेत् ।
10.19	सशिखंवपनंकृत्वा भुञ्जीयाद् यावकौदनम् । त्रि रात्रम् उपवासित्वा त्व् एक रात्रंजले वसेत् ।।
10.20	शंख पुष्पी लता मूलंपत्रंवा कुसुमंफलम् । सुवर्णंपञ्च गव्यंच क्वाथयित्वा पिबेज् जलम् ।।
10.21	एक भक्तंचरेत् पश्चाद् यावत् पुष्पवती भवेत् । व्रतंचरति तद् यावत् तावत् संवसते बहिः ।।
10.22	प्रायश् चित्ते ततश् चीर्णे कुर्याद् ब्राह्मण भोजानम् । गो द्वयंदक्षिणाम्दद्यच् शुद्धिम्पाराशरोऽब्रवीत् ।।
10.23	चातुर्वण्यस्य नारीणाम्कृच्छ्रंचान्द्रायणंव्रतम् । यथा भूमिस् तथा नारी तस्मात् ताम्न तु दूषयेत् ।।
10.24	बन्दि ग्राहेण या भुक्ता हत्वा बद्ध्वा बलाद् भयात् । कृत्वा साम्तपनंकृच्छ्रंशुध्येत् पाराशरोऽब्रवीत् ।।
10.25	सकृद् भुक्ता तु या नारी नेच्छन्ती पाप कर्मभिः । प्राजापत्येन शुध्येतर्तु प्रस्रवणेन च ।।
10.26	पतत्य् अर्धंशरीरस्य यस्य भार्या सुराम्पिबेत् । पतितार्ध शरीरस्य निष्कृतिर्न विधीयते ।।
10.27	गायत्रीम्जपमानस् तु कृच्छ्रंसाम्तपनंचरेत् ।
10.28	गायत्रीम्गोमयंक्षीरंदधि सर्पिष्कुशोदकम् ।। एक रात्रोपवासश् च कृच्छ्रंसाम्तपनंस्मृतम् । जारेण जनयेद् गर्भंमृतेऽव्यक्ते गते पतौ ।।
10.29	ताम्त्यजेद् अपरे राष्ट्रे पतिताम्पाप कारिणीम् । ब्राह्मणी तु यदा गच्छेत् पर पुम्सा समन्विता ।।
10.30	सा तु नष्टा विनिर्दिष्टा न तस्यागमनंपुनः । कामान् मोहात् तु या गच्छेत् त्यक्त्वा बन्धून् सुतान् पतिम् ।।
10.31	सा तु नष्टा परे लोके मानुषेषु विशेषतः । मद मोह गता नारी क्रोधाद्दण्डादि ताडिता ।।
10.32	अद्वितीया गता चैव पुनर् आगमनंभवेत् । दशमे तु दिने प्राप्ते प्रायश् चित्तंन विद्यते ।।
10.33	दशाहंन त्यजेन् नारीम्त्यजेन् नष्ट श्रुताम्तथा । भर्ता चैव चरेत् कृच्छ्रंकृच्छार्धंचैव बान्धवाः ।।
10.34	तेषाम्भुक्त्वा च पीत्वा चाहो रात्रेण शुध्यति । ब्राह्मणी तु यदा गच्छेत् पर पुम्सा विवर्जिता ।।
10.35	गत्वा पुम्साम्शतंयाति त्जयेयुस् ताम्तु गोत्रिणः । पुम्सो यदि गृहे गच्छेत् तद् अशुद्धंगृहंभवेत् ।।
10.36	पति मातृ गृहंयच् च जारस्यैव तु तद् गृहम् । उल्लिख्य तद् गृहंपश्चात् पञ्च गव्येन सेचयेत् ।।
10.37	त्यजेच् च मृण्मयंपात्रंवस्त्रंकाष्ठंच शोधयेत् । संभारान् पञ्च गव्येन सर्वान् गो बालैश् च फलोद्भवान् ।।
10.38	ताम्राणि पञ्च गव्येन काम्स्यानि दश भस्मभिः । प्रायश् चित्तंचरेद् विप्रो ब्राह्मणैर् उपपादितम् ।।
10.39	गो द्वयंदक्षिणाम्दद्यात् प्राजापत्य द्वयंचरेत् ।। इतरेषाम् अहो रात्रंपञ्च गव्यंच शोधनम् ।।
10.40	उपवासैर्व्रतैःपुण्यैःस्नान संध्यार्चनादिभिः । जप होम दया दानैःशुध्यन्ते ब्राह्मणादयः ।।
10.41	आकाशंवायुर् अग्निश् च मेध्यंभूमि गतंजलम् । न प्रदुष्यन्ति दर्भाश् च यज्ञेषु चमसा यथा ।।E
11.1	अमेध्य रेतो गो माम्संचण्डालान्नम् अथापि वा । यदि भुक्तंतु विप्रेण कृच्छ्रंचान्द्रायणंचरेत् ।।
11.2	तथैव क्षत्रियो वैश्योऽप्य् अर्धंचान्द्रायणंचरेत् । शूद्रोऽप्य् एवंयदा भुङ्क्ते प्राजापत्यंसमाचरेत् ।।
11.3	पञ्च गव्यंपिबेच् शूद्रो ब्रह्म कूर्चंपिबेद् द्विजः । एक द्वि त्रि चतुर्गा वा दद्याद् विप्राद्य् अनुक्रमात् ।।
11.4	शूद्रान्नंसूतकान्नंचाभोज्यस्यान्नम् एव च । शङ्कितंप्रतिषिद्धान्नंपूर्वोच्छिष्टंतथैव च ।।
11.5	यदि भुक्तंतु विप्रेणाज्ञानाद् आपदापि वा । ज्ञात्वा समाचरेत् कृच्छ्रंब्रह्म कूर्चंतु पावनम् ।।
11.6	बालैर्नकुल मार्जारैर् अन्नम् उच्छिष्टंयदा । तिल दर्भोदकैःप्रोक्ष्य शुध्यते नात्र संशयः ।।
11.7	एक पङ्क्त्य् उपविष्टानाम्विप्राणाम्सह भोजने । यद्य् एकोऽपि त्यजेत् पात्रंशेषम् अन्नंन भोजयेत् ।।
11.8	मोहाद् भुञ्जीत यस् तत्र पङ्क्ताव् उच्छिष्ट भोजने । प्रायश् चित्तंचरेद् विप्रः कृच्छ्रंसाम्तपनंतथा ।।
11.9	पीयूषंश्वेत लशुनंवृन्ताक फल गृञ्जने । पलाण्डु वृक्ष निर्यास देव स्व कवकानि च ।।
11.10	उष्ट्री क्षीरम् अविक्षीरम् अज्ञानाद् भुञ्जते द्विजः । त्रि रात्रम् उपवासेन पञ्च गव्येन शुध्यति ।।
11.11	मण्डूकंभक्षयित्वा तु मूषिका माम्सम् एव च । ज्ञात्वा विप्रस् त्व् अहो रात्रंयावकान्नेन शुध्यति ।।
11.12	क्षत्रियश् चापि वैश्यश् च क्रियावन्तौ शुचि व्रतौ । तद् गृहे तु द्विजैर्भोज्यंहव्य कव्येषु नित्यशः ।।
11.13	घृतंतैलंतथा क्षीरंभक्ष्यंस्नेहेन पाचितम् । गत्वा नदी तटे विप्रो भुञ्जीयाच् शूद्र भोजनम् ।।
11.14	मद्य माम्स रतंनित्यंनीच कर्म प्रवर्तकम् । तंशूद्रंवर्जयेद् विप्रः श्व पाकम् इव दूरतः ।।
11.15	द्विज शुश्रूषण रतान् मद्य माम्स विवर्जितान् । स्व कर्मणि रतान् नित्यंन ताञ् शूद्रान् त्यजेद्द्विजः ।।
11.16	अज्ञानाद् भुञ्जते विप्राःसूतके मृतकेऽपि वा । प्रायश् चित्तंकथंतेषाम्वर्णे वर्णे विनिर्दिशेत् ।।
11.17	गायव्य् अष्ट सहस्रेण शुद्धिःस्याच् शूद्र सूतके । वैश्ये पञ्च सहस्रेण त्रि सहस्रेण क्षत्रिये ।।
11.18	ब्राह्मणस्य यदा भुङ्क्ते द्वे सहस्रे तु दापयेत् । अथवा वामदैव्येन साम्नैवैकेन शुध्यति ।।
11.19	शुष्कान्नंगो रसंस्नेहंशूद्र वेश्मनागतम् । पक्वंविप्र गृहे भुक्तंभोज्यंतन् मनुर् अब्रवीत् ।।
11.20	आपत् कालेषु विप्रेण भुक्तंशूद्र गृहे यदि । मनस् तापेन शुध्येत द्रुपदाम्वा जपेच् शतम् ।।
11.21	दास नापित गो पाल कुल मित्रार्ध सीरिणः । एते शूद्रेषु भोज्यान्ना यश् चात्मानंनिवेदयेत् ।।
11.22	शूद्र कन्या समुत्पन्ने ब्राह्मणेन तु संस्कृतः । संस्कारात् तु भवेद् दासोऽसंस्कारात् तु नापितः ।।
11.23	क्षत्रियाच् शूद्र कन्यायाम्समुत्पन्नस् तु यः सुतः । स गो पालेति ज्ञेयो भोज्यो विप्रैर्न संशयः ।।
11.24	वैश्य कन्या समुत्पन्नो ब्राह्मणेन तु संस्कृतः । साह्य् आर्धिकेति ज्ञेयो भोज्यो विप्रैर्न संशयः ।।
11.25	भाण्डस्थितम् अभोज्येषु जलंदधि घृतंपयः । अकामतस् तु यो भुङ्क्ते प्रायश् चित्तंकथंभवेत् ।।
11.26	ब्राह्मणः क्षत्रियो वैश्यः शूद्रो वोपसर्पति । ब्रह्म कूर्चोपवासेन याज्य वर्णस्य निष्कृतिः ।।
11.27	शूद्राणाम्नोपवासः स्याच् शूद्रो दानेन शुध्यति । ब्रह्म कूर्चम् अहो रात्रंश्व पाकम् अपि शोधयेत् ।।
11.28	गो मूत्रंगोमयंक्षीरंदधि सर्पिष्कुशोदकम् । निर्दिष्टंपञ्च गव्यंतु पवित्रंपाप शोधनम् ।।
11.29	गो मूत्रंकृष्ण वर्णायाःश्वेतायाश् चैव गोमयम् । पयश् च ताम्र वर्णाया रक्ताया गृह्यते दधि ।।
11.30	कपिलाया घृतंग्राह्यंसर्वंकापिलम् एव वा । मूत्रम् एक पलंदद्याद् अग्नुष्ठार्धंतु गोमयम् ।।
11.31	क्षीरंसप्त पलंदद्याद् दधि त्रि पलम् उच्यते । घृतम् एक पलंदद्यात् पलम् एकंकुशोदकम् ।।
11.32	गायत्र्यादाय गो मूत्रंगन्ध द्वारेति गोमयम् । आप्यायस्वेति च क्षीरंदधि क्राव्णस् तथा दधि ।।
11.33	तेजोऽसि शुक्रम् इत्य् आज्यंदेवस्य त्वा कुशोदकम् । पञ्च गव्यम् ऋचा पूतंस्थापयेद् अग्नि संनिधौ ।।
11.34	आपो हि ष्ठेति चालोड्य मानस्तोकेति मन्त्रयेत् । सप्तावरास् तु ये दर्भाछिन्नाग्राःशुक त्विषः ।।
11.35	एतैर् उद्धृत्य होतव्यंपञ्च गव्यंयथा विधि । इरावतीदंविष्णुर्मानस्तोकेति शंवती ।।
11.36	एताभिश् चैव होतव्यंहुत शेषंपिबेद्द्विजः । आलोड्य प्रणवेनैव निर्मन्थ्य प्रणवेन तु ।।
11.37	उद्धृत्य प्रणवेनैव पिबेच् च प्रणवेन तु । यत् त्व् अस्थि गतंपापंदेहे तिष्ठति देहिनाम् ।।
11.38	ब्रह्म कूर्चो दहेत् सर्वंप्रदीप्ताग्निर् इवेन्धनम् । पवित्रंत्रिषु लोकेषु देवताभिर् अधिष्ठितम् ।।
11.39	वरुणश् चैव गो मूत्रे गोमये हव्य वाहनः । दध्नि वायुःसमुद्दिष्टः सोमः क्षीरे घृते रविः ।।
11.40	पिबतः पतितंतोयंभाजने मुख निह्सृतम् । अपेयंतद् विजानीयात् पीत्वा चान्द्रायणंचरेत् ।।
11.41	कूपे च पतितंदृष्ट्वा श्व सृगालौ च मर्कटम् । अस्थि चर्मादि पतितंपीत्वामेध्यापो द्विजः ।।
11.42	नारंतु कुणपंकाकंविड् वराह खरोष्ट्रकम् । गावयंसौप्रतीकंच मायूरंखाड्गकंतथा ।।
11.43	वैय्याघ्रम् आर्क्षंसैम्हंवा कूपे यदि निमज्जति । तटाकस्याथ दुष्टस्य पीतंस्याद् उदकंयदि ।।
11.44	प्रायश् चित्तंभवेत् पुम्सः क्रमेणैतेन सर्वशः । विप्रः शुध्येत् त्रि रात्रेण क्षत्रियस् तु दिन द्वयात् ।।
11.45	एकाहेन तु वैश्यस् तु शूद्रो नक्तेन शुध्यति ।। पर पाक निवृत्तस्य पर पाक रतस्य च ।।
11.46	अपचस्य च भुक्त्वान्नंद्विजश् चान्द्रायणंचरेत् । अपचस्य च यद् दानंदातुश् चास्य कुतः फलम् ।।
11.47	दाता प्रतिग्रहीता च तौ द्वौ निरय गामिनौ । गृहीत्वाग्निम्समारोप्य पञ्च यज्ञान् न निर्वपेत् ।।
11.48	पर पाक निवृत्तोऽसौ मुनिभिष्परिकीर्तितः । पञ्च यज्ञान् स्वयंकृत्वा परान्नेनोपजीवति ।।
11.49	सततंप्रातर् उत्थाय पर पाक रतस् तु सः । गृहस्थ धर्मा यो विप्रो ददाति परिवर्जितः ।।
11.50	ऋषिभिर्धर्म तत्त्वज्ञैर् अपचः परिकीर्तितः । युगे युगे तु धर्मास् तेषु तेषु च ये द्विजाः ।।
11.51	तेषाम्निन्दा न कर्तव्या युग रूपा हि ते द्विजाः । हुम्कारंब्राह्मणस्योक्त्वा त्वंकारंच गरीयसः ।।
11.52	स्नात्वा तिष्ठन्न् अहः शेषम् अभिवाद्य प्रसादयेत् । ताडयित्वा तृणेनापि कण्ठे बद्ध्वापि वाससा ।।
11.53	विवादेनापि निर्जित्य प्रणिपत्य प्रसादयेत् । अवगूर्य त्व् अहो रात्रंत्रि रात्रंक्षिति पातने ।।
11.54	अतिकृच्छ्रंच रुधिरे कृच्छ्रोऽभ्यन्तर शोणिते । नवाहम् अतिकृच्छ्री स्यात् पाणि पूरान्न भोजनः ।।
11.55	त्रि रात्रम् उपवासी स्याद् अतिकृच्छ्रः सोच्यते । सर्वेषाम् एव पापानाम्संकरे समुपस्थिते ।।
11.56	दश साहस्रम् अभ्यस्ता गायत्री शोधनंपरम् ।E
12.1	दुह्स्वप्नंयदि पश्येत् तु वान्ते तु क्षुर कर्मणि । मैथुने प्रेत धूमे च स्नानम् एव विधीयते ।।
12.2	अज्ञानात् प्राश्य विण् मूत्रंसुरा संस्पृष्टम् एव च । पुनः संस्कारम् अर्हन्ति त्रयो वर्णा द्विजातयः ।।
12.3	अजिनंमेखला दण्डो भैक्ष चर्या व्रतानि च । निवर्तन्ते द्विजातीनाम्पुनः संस्कार कर्मणि ।।
12.4	विण् मूत्र भोजी शुध्यंप्राजापत्यंसमाचरेत् । पञ्च गव्यंच कुर्वीत स्नात्वा पीत्वा शुचिर्भवेत् ।।
12.5	जलाग्नि पतने चैव प्रव्रज्यानाशकेषु च । प्रत्यावसित वर्णानाम्कथंशुद्धिर्विधीयते ।।
12.6	प्राजपत्य द्वयेनैव तीर्थाभिगनमेन च । वृषैकादश दानेन वर्णाःशुध्यन्ति ते त्रयः ।।
12.7	ब्राह्मणस्य प्रवक्ष्यामि वनंगत्वा चतुष्पथे । सशिखंवपनंकृत्वा प्राजापत्य द्वयंचरेत् ।।
12.8	गो द्वयंदक्षिणाम्दद्याच् शुद्धिम्स्वायंभुवोऽब्रवीत् । मुच्यते तेन पापेन ब्राह्मणत्वंच गच्छति ।।
12.9	स्नानानि पञ्च पुन्यानि कीर्तितानि मनीषिभिः । आग्नेयंवारुणंब्राह्मंवायव्यंदिव्यम् एव च ।।
12.10	आग्नेयंभस्मना स्नानम् अवगाह्य तु वारुणम् । आपो हि ष्ठेति च ब्राह्मंवायव्यंगो रजः स्मृतम् ।।
12.11	यत् तु सातप वर्षेण तत् स्नानंदिव्यम् उच्यते । तत्र स्नात्वा तु गङ्गायाम्स्नातो भवति मानवः ।।
12.12	स्नातुम्यान्तंद्विजंसर्वे देवाःपितृ गणैःसह । वायु भूतास् तु गच्छन्ति तृषार्ताःसलिलार्थिनः ।।
12.13	निराशास् ते निवर्तन्ते वस्त्र निष्पीडने कृते । तस्मान् न पीडयेद् वस्त्रम् अकृत्वा पितृ तर्पणम् ।।
12.14	रोम कूपेष्व् अवस्थाप्य यस् तिलैर्तर्पयेत् पितॄन् । पितरस् तर्पितास् तेन रुधिरेण मलेन च ।। BI:तर्पितास् तेन ते सर्वे रुधिरेण मलेन च ।।
12.15	अवधुनोति यः केशान् स्नात्वा यस् तूत्सृजेन् मलम् । BI:अवधूनोति स्नात्वा प्रस्नवतोद्विजह् आचामेद् वा जलस्थेऽपि स बाह्यः पितृ दैवतैः ।।
12.16	शिरः प्रावृत्त्य कण्ठंवा मुक्त कच्छ शिखोऽपि वा । विना यज्ञोपवीतेनाचान्तोऽप्य् अशुचिर्भवेत् ।।
12.17	जले स्थलस्थो नाचामेज्जलस्थश् च बहिःस्थले । उभे स्पृष्ट्वा समाचान्तोभयत्र शुचिर्भवेत् ।।
12.18	स्नात्वा पीत्वा क्षुते सुप्ते भुक्त्वा रथ्योपसर्पणे । आचान्तः पुनर् आचामेद् वासो विपरिधाय च ।।
12.19	क्षुते निष्ठीवनेए चैव दन्तोच्छिष्टे तथानृते । पतितानाम्च संभाषे दक्षिणंश्रवणंस्पृशेत् ।।
12.20	प्रभासादीनि तीर्थानि गङ्गाद्याःसरितस् तथा । not in BI ed विप्रस्य दक्षिणे कर्णे सन्तीति मनुर् अब्रवीत् ।। not in BI ed
12.21	अग्निर् आपश् च वेदाश् च सोम सूर्यानिलास् तथा । सर्वैव तु विप्रस्य श्रोते तिष्ठन्ति दक्षिणे ।।
12.22	भास्करस्य करैःपूतंदिवा स्नानंप्रशस्याते । अप्रशस्तंनिशि स्नानंराहोर् अन्यत्र दर्शनात् ।।
12.23	स्नानंदानंजपो होमः कर्तव्यो राहु दर्शने । अन्यदा त्व् अशुची रात्रिस् तस्मात् ताम्परिवर्जयेत् ।।
12.24	मरुतो वसवो रुद्रादित्याश् चैव देवताः । मारुतो सर्वे सोमे प्रलीयन्ते तस्माद् दानंतु तद् ग्रहे ।।
12.25	खल यज्ञे विवाहे च संक्रान्तौ ग्रहणे तथा । शर्वर्याम्दानम् अस्त्य् एव नान्यत्रैव विधीयते ।।
12.26	पुत्र जन्मजि यज्ञे च तथा चात्यय कर्मणि । राहोश् च दर्शने दानंप्रशस्तंनान्यदा निशि ।।
12.27	महा निशा तु विज्ञेया मध्यस्थंप्रहर द्वयम् । प्रदोष पश्चिमौ यामौ दिनवत् स्नानम् आचरेत् ।
12.28	चैत्य वृक्षश् चितिर्यूपश् चण्डालः सोम विक्रयी । एताम्स् तु ब्राह्मणः स्पृष्ट्वा सवासा जलम् आविशेत् ।।
12.29	अस्थि संचयनात् पूर्वंरुदित्वा स्नानम् आचरेत् । अन्तर्दशाहे विप्रस्य ह्य् ऊर्ध्वम् आचमनंभवेत् ।।
12.30	सर्वंगङ्गा समंतोयंराहु ग्रस्ते दिवा करे । सोम ग्रहे तथैवोक्तंस्नान दानादि कर्मसु ।।
12.31	कुशैःपूतंतु यत् स्नानंकुशेनोपस्पृशेद् द्विजः । कुशेन चोद्धृतंतोयंसोम पान समंभवेत् ।।
12.32	अग्नि कार्यात् परिभ्रष्टाःसंध्योपासन वर्जिताः । वेदंचैवानधीयानास् सर्वे ते वृषलाःस्मृताः ।।
12.33	तस्माद् वृषल भीतेन ब्राह्मणेन विशेषतः । अध्येतव्योऽप्य् एक देशो यदि सर्वंन शक्यते ।।
12.34	शूद्रान्न रस पुष्टस्याप्य् अधीयानस्य नित्यशः । जपतो जुह्वतो वाप्पि गतिर् ऊर्ध्वा न विद्यते ।।
12.35	शूद्रान्नंशूद्र संपर्कः शूद्रेण तु सहासनम् । शूद्राज् ज्ञानागमश् चैव ज्वलन्तम् अपि पातयेत् ।।
12.36	यः शूद्र्या पाचयेन् नित्यंशूद्री च गृह मेधिनी । वर्जितः पितृ देवेभ्यो रौरवंयाति स द्विजः ।।
12.37	मृत सूतक पुष्टाङ्गो द्विजः शूद्रान्न भोजनः । अहंतन् न विजानामि काम्काम्योनिम्गमिष्यति ।।
12.38	गृध्रो द्वादश जन्मानि दश जन्मानि सूकरः । श्व योनौ सप्त जन्मा स्याद् इत्य् एवंमनुर् अब्रवीत् ।।
12.39	दक्षिणार्तह्म्तु यो विप्रः शूद्रस्य जुहुयाद्द् हविः । ब्राह्मणस् तु भवेच् शूद्रः शूद्रस् तु ब्राह्मणो भवेत् ।।
12.40	मौन व्रतंसमाश्रित्यासीनो न वदेद् द्विजः । भुञ्जानो हि वदेद् यस् तु तद् अन्नंपरिवर्जयेत् ।।
12.41	अर्धे भुक्ते तु यो विप्रस् तस्मिन् पात्रे जलंपिबेत् । हतंदैवंच पित्र्यंचात्मानंचोपघातयेत् ।।
12.42	भुञ्जानेषु तु विप्रेषु योऽग्रे पात्रंविमुञ्चति । स मूढः स च पापिष्ठो ब्रह्मघ्नः स खलूच्यते ।।
12.43	भाजनेषु च तिष्ठत्सु स्वस्ति कुर्वन्ति ये द्विजाः । न देवास् तृप्तिम् आयान्ति निराशाःपितरस् तथा ।।
12.44	अस्नात्वा नैव भुञ्जीताजप्त्वाग्निम् अहूय च । पर्ण पृष्ठे न भुञ्जीत रात्रौ दीपंविना तथा ।।
12.45	गृहस्थस् तु दया युक्तो धर्मम् एवानुचिन्तयेत् । पोष्य वर्गार्थ सिद्ध्य् अर्थंन्याय वर्ती सुबुद्धिमान् ।।
12.46	न्यायोपार्जित वित्तेन कर्तव्यंह्य् आत्म रक्षणम् । अन्यायेन तु यो जीवेत् सर्व कर्म बहिष्कृतः ।।
12.47	अग्निचित् कपिला सत्री राजा भिक्षुर्महोदधिः । दृष्ट मात्राःपुनन्त्य् एते तस्मात् पश्येत् तु नित्यशः ।।
12.48	अरणिम्कृष्ण मार्जारंचन्दनंसुमणिम्घृतम् । तिलान् कृष्णाजिनंछागंगृहे चैतानि रक्षयेत् ।।
12.49	गवाम्शतंसैक वृषंयत्र तिष्ठत्य् अयन्त्रितम् । तत् क्षेत्रंदश गणितंगो चर्म परिकीर्तितम् ।।
12.50	ब्रह्म हत्यादिभिर्मर्त्यो मनो वाक् काय कर्मजैः । एतद् गो चर्म दानेन मुच्यते सर्व किल्बिषैः ।।
12.51	कुटुम्बिने दरिद्राय श्रोत्रियाय विशेषतः । यद् दानंदीयते तस्मै तद् दानंशुभ कारकम् ।।
12.52	वापी कूप तडागाद्यैर्वाज पेय शतैर्मुखैः । गवाम्कोटि प्रदानेन भूमि हर्ता न शुध्यति ।।
12.53	अष्टादश दिनाद् अर्वाक् स्नानम् एव रजस्वला । अतोर्ध्वंत्रि रात्रंस्याद् उशना मुनिर् अब्रवीत् ।।
12.54	युगंयुग द्वयंचैव त्रि युगंच चतुर्युगम् । चाण्डाल सूतिकोदक्या पतितानाम् अधः क्रमात् ।।
12.55	ततः संनिधि मात्रेण सचैलंस्नानम् आचरेत् । स्नात्वावलोकयेत् सूर्यम् अज्ञानात् स्पृशते यदि ।।
12.56	विद्यमानेषु हस्तेषु ब्राह्मणो ज्ञान दुर्बलः । तोयंपिबति वक्त्रेण श्व योनौ जायते ध्रुवम् ।।
12.57	यस् तु क्रुद्धः पुमान् ब्रूयाज् जायायास् त्वगंयताम् । पुनर् इच्छति चेद् एनाम्विप्र मध्ये तु श्रावयेत् ।।
12.58	श्रान्तः क्रुद्धस् तमोऽन्धो वा क्षुत् पिपासा भयार्दितः । दानंपुण्यम् अकृत्वा तु प्रायश् चित्तंदिन त्रयम् ।।
12.59	उपस्पृशेत् त्रि षवणंमहा नद्य् उपसंगमे । चीर्णान्ते चैव गाम्दद्याद् ब्राह्मणान् भोजयेद् दश ।।
12.60	दुराचारस्य विप्रस्य निषिद्धाचरणस्य च । अन्नंभुक्त्वा द्विजः कुर्याद् दिनम् एकम् अभोजनम् ।।
12.61	सद् आचारस्य विप्रस्य तथा वेदान्त वेदिनः । भुक्त्वान्नंमुच्यते पापाद् अहो रात्रान्तरान् नरः ।।
12.62	ऊर्ध्वोच्छिष्टम् अधवुच्छिष्टम् अन्तरिक्षम् ऋतौ तथा । कृच्छ्र त्रयंप्रकुर्वीताशौच मरणे तथा ।।
12.63	कृच्छ्रंदेव्य् अयुतंचैव प्राणायाम शत द्वयम् । पुण्य तीर्थेऽनार्द्र शिरः स्नानंद्वादश संख्यया ।।
12.64	द्वि योजने तीर्थ यात्रा कृच्छ्रम् एकंप्रकल्पितम् । गृहस्थः कामतः कुर्याद् रेतः स्खलनो भुवि ।।
12.65	सहस्रंतु जपेद् देव्याःप्राणायामैस् त्रिभिःसह । चतुर्विद्योपपन्नस् तु विधिवद् ब्रह्म घातके ।।
12.66	समुद्र सेतु गमनंप्रायश् चित्तंविनिर्दिशेत् । सेतु बन्ध पथे भिक्षाम्चातुर्वण्यात् समाचरेत् ।।
12.67	वर्जयित्वा विकर्मस्थाञ् छत्रोपानद् विवर्जितः । अहंदुष्कृत कर्मा वै महा पातक कारकः ।।
12.68	गृह द्वारेषु तिष्ठामि भिक्षार्थी ब्रह्म घातकः । गो कुलेषु वसेच् चैव ग्रामेषु नगरेषु वा ।।
12.69	तपो वनेषु तीर्थेषु नदी प्रस्रवणेषु वा । एतेषु ख्यापयन्न् एनः पुण्यंगत्वा तु सागरम् ।।
12.70	दश योजन विस्तीर्णंशत योजनम् आयतम् । राम चन्द्र समादिष्ट नल संचय संचितम् ।।
12.71	सेतुम्दृष्ट्वा समुद्रस्य ब्रह्म हत्याम्व्यपोहति । सेतुम्दृष्ट्वा विशुद्धात्मा त्व् अवगाहेत सागरम् ।।
12.72	यजेत वाश्व मेधेन राजा तु पृथिवी पतिः । पुनः प्रत्यागते वेश्म वासार्थम् उपसर्पति ।।
12.73	सपुत्रः सह भृत्यैश् च कुर्याद् ब्राह्मण भोजनम् । गाश् चैवैक शतंदद्याच् चतुर्विध्येषु दक्षिणाम् ।।
12.74	ब्राह्मणानाम्प्रसादेन ब्रह्महा तु विमुच्यते ।। सवनस्थाम्स्त्रियंहत्वा ब्रह्म हत्या व्रतंचरेत् ।।
12.75	मद्यपश् च द्विजः कुर्यान् नदीम्गत्वा समुद्रगाम् । चान्द्रायणे ततश् चीर्णे कुर्याद् ब्राह्मण भोजनम् ।।
12.76	अनडुत् सहिताम्गाम्च दद्याद् विप्रेषु दक्षिणाम् । सुरा पानंसकृत् कृत्वाग्नि वर्णंसुराम्पिबेत् ।।
12.77	स पावयेद् अथात्मानम् इह लोके परत्र च । BI: स तापयेद् अपहृत्य सुवर्णंतु ब्राह्मणस्य ततः स्वयम् ।।
12.78	गच्छेन् मुसलम् आदाय राजाभ्याशंवधाय तु । ततः शुद्धिम् अवाप्नोति राज्ञासौ मुक्तैव च ।।
12.79	कामतस् तु कृतंयत् स्यान् नान्यथा वधम् अर्हति । आसनाच् शयनाद् यानात् संभाषात् सह भोजनात् ।।
12.80	संक्रामन्ति हि पापानि तैल बिन्दुर् इवाम्भसि । चान्द्रायणंयावकंतु तुला पुरुषैव च ।।
12.81	गवाम्चैवानुगमनंसर्व पाप प्रणाशनम् । एतत् पराशरंशास्त्रंश्लोकानाम्शत पञ्चकम् । पाराशरम् BI प् 534
12.82	द्वि नवत्या समायुक्तंधर्म सास्त्रस्य संग्रहः ।। यथाध्ययन कर्माणि धर्म शास्त्रम् इदंतथा ।
12.83	अध्येतव्यंप्रयत्नेन नियतंस्वर्ग गामिना ।।EEE नो सूत्र ओन् व्यवहार ओन्ल्य् Pअराशरमाधव एष

