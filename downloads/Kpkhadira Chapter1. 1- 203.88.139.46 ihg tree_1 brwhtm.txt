  ॐ

खादिर-गृह्य-सूत्रम्‌

रुद्रस्कन्दीयव्याख्यायुतम्‌

(१.१) प्रथम-पटले प्रथम खण्ड प्रारम्भ।

इ१.१.१ऊ अथातो गृह्या कर्माणि

अथ अनन्तरम्‌। कस्मादनन्तरम्‌। ’देव सवित’इत्यादिमन्त्रच्छाखाध्ययनात्‌। यतोऽनधीतवेदस्य मन्त्रापरिज्ञानात्‌ वक्ष्यमाणेषु कर्मानुष्टानयोग्यतया प्रतिपत्तुमशक्यं, अतस्तदनन्तरमिति गम्यते। ननु- मन्त्रमात्राध्ययनादपि शक्यं प्रतिपत्तुम्‌। सत्यम्‌ -यदि मन्त्रमात्राध्ययने विधिस्स्यात्‌ स्यादेवं, कृत्स्नवेदाध्ययन एव विधिप्रवृत्ते। विध्यभावे को दोष?इच्छानिबन्धनमध्ययनं स्यात्‌। तथा सत्यध्ययनस्य पुरुषप्रतिपत्युपायत्वात्‌ तस्याश्च तत्साध्यपुरुषार्थपरामर्शापेक्षत्वात्‌ मन्त्राणां चातीन्द्रिय पुरुषार्थ साधनकारोपकारिप्रकाशनशक्तिसद्भाव निश्चय प्रमाणाभावेन तद्विवक्षाया असम्भवात्‌ अवश्यमन्यविवक्षया भवितव्यम्‌। अन्यविवक्षया चोच्चरितस्य प्रामाण्यमाहुर्मीमांसका। ग्रन्थगौरवभयादस्माभिर्न लिख्यते। अप्रमाणभूतस्य च साधनत्वायोगात्‌ न तावन्मात्राध्ययनस्य वृत्तत्वम्‌। वैधे त्वध्ययने 'स्वाध्यायोऽध्येतव्य इत्यक्षरप्रधानत्वान्निर्देशस्य संस्क्रियमाणाक्षर द्वारेण च पुरुषार्थावबोधनरूपप्रयोजनसिद्धिसम्भवात्‌ स्वाध्यायाध्ययनस्य ज्ञानसंपादनद्वारा प्रामाण्यम्‌। वैधं त्वध्ययनं नियतक्रमत्वात्‌ न तावन्मात्रस्य संभवति। एवमपि किमिति न तत्परस्य वृत्तत्वम्‌। एकत्वाद्विधेरन्तरा स्थितौ विधिविरोधात्‌। न हि प्रधानभूतामध्ययनक्रियामपरिसामाप्य तदपेक्षिते

व्यापारान्तरे प्रवृत्ति।।

अतश्शब्दो वक्ष्यमाणं प्रति वृत्तस्याध्ययनस्य पर्यवसानलक्षणं हेतुत्वमाह। अध्ययनविधिर्हि अर्थावबोधपर्यन्तो अनुष्टानयोग्यमवबोधं विना न पर्यवस्यति। देव सवित प्रसुव इत्यादि मन्त्रोत्पन्नश्च अवबोधो न गृह्यशास्त्रोपदेशं (शास्त्रोक्तं) विनाऽनुष्ठानयोग्योभवति। अत एष सूत्रार्थ-अध्ययनानन्तरं तत्पर्यवसानादेव हेतो गृह्याणि कर्माण्युपदेक्ष्याम इति।।

ओपासनाश्योऽग्निर्गृह्य ’यस्मिन्नग्नौ पाणिं गृह्णीयात्‌ स गृह्य’इति वचनात्‌। तत्साध्यानि कर्माणि लक्षणया गृह्याणीत्याह। अत ओपासनहोमादिषु गृह्याग्निमत एवाधिकार इत्युक्तं भवति आहत्य विहितं वर्जयित्वा यथा ’पुनर्मामैतु’इति ब्रह्मचारिण। चौलादीनि बालसेस्कारार्थतया तच्छेषत्वेन यद्यपि बोध्यन्ते, तथापि ’पुत्रं संस्कुर्यात्‌’इत्येवमादिवचनात्‌ पितुरपि तानि कृत्यान्येव। स्वकृत्यानि च सर्वाण्यग्निसाध्यान्यस्मिन्नेवाग्नो कार्याणि अस्य सर्वसाधारणत्वेनोत्पन्नत्वात्‌ अग्न्यन्तराक्षेपे प्रमाणान्तर भावाच्च। बालकृत्यमपि प्रसङ्‌ग सिद्धत्वात्‌ नाग्न्यन्तरमाक्षिपति। यदा तु सर्वाधानेन पितुरप्यग्न्य भावस्तदाबालकृत्येनाक्षिप्यते लौकिकाग्निस्सर्वहोमेषु समाचार सिद्धत्वात्लौकिकस्य। पिताऽपि तस्मिन्नेवाग्नौ संस्कुर्यात्‌ विद्यमाने गृह्ये उपात्तस्य विद्यमानत्वात्‌ उपादानक्षम(क्षय)। अत्र पर संस्कारार्थान्येकदेशं प्रणीय तस्मिन्नेव कार्याणि। समाप्तेषु तस्य लौकिकत्वम्‌ इत्यस्मदुपलब्धदेशे समाचार यद्येवमेव समाचारस्सार्वत्रिकस्स्यात्‌ तथैव श्रुतिकल्पनया प्रमाणं

स्यात्‌। अथ तु देशान्तरेविगानं स्यात्‌, कृत्स्न एव परार्थान्यपि स्यु, नाप्यग्नेरन्ते लौकिकत्वम्‌। यदा त्वनग्नि पिता भार्यामरणादिना यदि शास्त्रान्तरेष्वनग्नेस्संस्कारप्रतिषेधो विद्यते तदाऽन्येन कारयेत्‌। अथ तु न विद्यते स्वयमेव लौकिकेऽग्नौ कुर्यात्‌। ननु-अन्यदीयेऽग्नावन्य किमिति न करोति। आहवनीयादिवत्पुरुषविशेषं प्रति नियतत्वात्‌। यस्य यो गृह्य स तस्यैव संस्कारयोग्य।।

गृह्याणीति पाप्ते छान्दसो लुक्कृत छन्दस्स्तुल्यत्वमस्यशास्त्रस्य गमयितुम्‌। तुल्यत्वं च वेदमूलत्वेन मन्वादिवदतीन्द्रियार्थे प्रामाण्यात्‌, वेदमूलत्वाच्च। वेदमूलेषु स्मृतिशास्त्रेषु वेदाङ्‌गेषु च यद्यदस्य शास्त्रस्ययापेक्षितं

विद्यते तस्य तस्यसङ्‌ग्रहस्सिद्धो भवति, सर्वेषामध्ययनविध्याक्षिप्ततया एकविज्ञानविषयत्वात्‌। अपेक्षाऽभावे त्विरोधिनामपि न समुच्चय, परामर्शहेत्वभावेन वाक्यार्थस्य पर्यवसानात्‌। गृह्याणीतिसिद्धे कर्माणीति वचनमग्न्यन्तरसाध्यस्यान्वष्टक्यादेरनग्निसाध्यस्य च सङ्‌ग्रहार्थम्‌। तस्य च प्रयोजनं वक्ष्यमाणाया परिभाषाया साधारणत्वं सूचयितुम्‌। अत एष वाक्यार्थ-गृह्याण्यगृह्याणि च कर्माण्युपदेक्ष्याम इति। गृह्य साहचर्या त्‌ अगृह्यण्यप्यौपासनवत एवेति केचित्‌ इ/१.१.१ऊ

उदगयनपूर्वपक्षपुण्याहेषु प्रागावर्तनादह्न कालोऽनादेशे ।।१.१.२।।

यस्मिन्‌ क्षणे मकरं गच्छति सूर्य तत प्रभृति षण्मासा उदगयनम्‌। यस्मिन्‌ क्षणे सूर्याचन्द्रमसो सह वसत तत ऊर्ध्वं यस्मिन्‌ क्षणे तयोरेव परमो विप्रकर्ष तत प्राक्पूर्वपक्ष। ज्योतिश्शास्त्रे कर्मयोग्य यदहरुक्तं तत्पुण्यमह। तेषां द्वन्द्वसमास। अन्वये तेषामितरेतरयोगमाह विभक्ते। अतो येषु कर्मसु समुच्चितानामन्वय सम्भवति तेषु समुच्चितानामेवाङ्‌गत्वं, येष्वसम्भवस्तेषु यथासम्भवं द्वयोरेकस्य वाऽन्वय। ननु- सकृदुच्चरितस्य कथमनेकधाऽन्वय। सर्वकर्मणामधिकृतत्वादर्थादावर्तते पदं, इतरेतरयोगविवक्षया च। समुच्चयसम्भवेऽपि यज्ज्योतिश्शास्त्रे निषिद्धमहस्तद्वर्जनीयं उदगयनपूर्वपक्षावनादृत्या पिदोषहेतुत्वात्‌। मध्यंदिनादूर्ध्वम्‌ अहरावर्तनमित्याहु। तत

प्राग्ग्रहणंवक्राभावेऽप्यावृत्तिरस्ति अह्न इति विशिनष्टि। ननु-प्रातराहुतिं हुत्वा हविर्निर्वपेदित्यनेनैवसिद्धम्‌। न सिद्ध्यति पूर्वकालनिषेधपरत्वात्तस्य। अपि च ’सर्वमह प्रातराहुतेस्स्थानम्‌’इतिवचनात्‌ अपराह्णेऽपिस्यात्‌। काल इति यथाऽन्ये दर्शादय काला अधिकारहेतव तथाऽयमप्युक्त कालोऽधिकारहेतुर्नाङ्‌गमात्रमिति गमयितुम्‌। अतोऽन्यकाले कृतमकृतमेव, न विगुणमात्रम्‌। विशेषादेशस्य बलीयस्त्वेसिद्धे अनादेश इति शास्त्रान्तरादेशस्य सङ्‌ग्रहणार्थम्‌। तत्र विरुद्धानां विकल्प। यथा विवाहे सर्वकालत्वं, उपनयने च पञ्चमवर्षादि। अविरुद्धानां समुच्चय यथोपनयने वसन्तादि, सर्वेषु च मुहूर्तादि। एवं सर्वत्र ।।१.१.२।।

अपवर्गे यथोत्साहं ब्राह्मणाना शयेत्‌ ।।१.१.३।।

अधिकारप्रयोगे समाप्ते यथाश्रद्धं त््रयवरान्‌ ब्राह्मणान्‌ भोजयेत्‌ ।।१.१.३।।

यज्ञोपवीतम्‌ ।।१.१.४।।

कर्माङ्‌गं स्यादिति शेष नित्ये विद्यमानेऽपि यज्ञोपवीतान्तरं प्रसङ्‌गात्सिद्धम्‌ ।।१.१.४।।

सौत्रम्‌ ।।१.१.५।।

तद्यज्ञोपवीतं कार्पाससूत्रकृतं रज्जुर्वासो वा।स्मृत्यन्तराच्छेषावगति ।।१.१.५।।

कौशं वा ।।१.१.६।।

कुशविकार कौशम्‌ ।।१.१.६।।

ग्रीवायां प्रतिमुच्य दक्षिणं बाहुमुद्धृत्य यज्ञोपवीती भवति ।।१.१.७।।

तत्सौत्रं कौशं वा पाशाकृतिं कृत्वा ग्रीवायामासज्य दक्षिणं बाहुबुद्धृत्य तस्याधस्तादबलम्वमानं कृत्वा यज्ञोपवीती भवति।विन्यासविशेषयुक्ते अस्मिन्‌ द्रव्ये यज्ञोपवीतशब्दोवर्तते, तदर्थे द्रव्ये उपचारात्‌ ।।१.१.७।।

सव्यं प्रचीनावीति ।।१.१.८।।

ग्रीवायां प्रतिमुच्य सव्यं बाहुमुद्धृत्य प्राचीनावीती भवति। एतत्‌ पित््रये , स्मृत्यन्तरात्‌। 'उपासने गुरूणां वृद्धानामतिथीनां च होमे जप्यकर्मणि भोजने आचमने स्वाध्यायो च यज्ञोपवीति स्यात्‌ अन्येष्वप्येवंप्रकारोषु भवति' इति व्याप्त्यर्थं, गृह्यशास्त्रे विहितादन्यत्राप्येतद्द्वयमङ्‌गमिति। निवीतिता नोक्ता, अस्मिंच्छास्त्रे निवीतिना कृत्यं नास्तीति। केचित्‌-’वायसान्‌ वधकाम’इत्यत्र निवीतित्वमिच्छन्ति वधकामे श्येनयागे दर्शनात्‌। तदर्थं च 'ग्रीवायां प्रतिमुच्य' इति सूत्रं विच्छिद्य 'निवीती भवति'इत्यध्याहरन्ति ।।१.१.८।।

सर्वकर्मणामङ्‌गमाचमनं आदौ कर्तव्यम्‌। तदाह-

त्रिराचम्यापो द्वि परिमृजीत ।।१.१.९।।

उदकं त्रिरङ्‌गुष्टमूलतलेन पीत्वाऽङ्‌गुष्ठमूलतलेनालोमप्रदेशाद्बहि परित ओष्ठौ द्वि परिमृजीताद्भि ।।१.१.९।।

पादावभ्युक्ष्यशिरोऽभ्युक्षेत्‌ ।।१.१.१०।।

पादौ युगपदभिमुखं प्रोक्षेदद्भि। पृथक्सूत्रकरणं पूर्वोत्तरसूत्राभ्यां वैलक्षण्यं गमयितुम्‌। वैलक्षण्यं च पाण्यवयवविशेषानपेक्षत्वम्‌ ।।१.१.१०।।

इन्द्रियाण्यद्भिस्संस्पृशेत्‌ ।।१.१.११।।

अङ्‌गुष्ठानामिकाभ्यां चक्षुषी। अङ्‌गुष्ठप्रदेशनीभ्यां नासिके। अङ्‌गुष्ठकनिष्ठिकाभ्यां श्रोत्रे। अप

इत्यधिकारात्सिद्धे अद्भिरिति प्रत्यङ्‌गमब्ग्रहणार्थम्‌। इन्द्रियाणीति सामान्योक्तावपि पादयो पृथग्ग्रहणात्‌ पाय्वादीनामग्रहणमयोग्यत्वात्‌, मनसश्चाशक्यत्वात्‌, त्वचस्सर्वगतत्वात्‌ सिद्धे जिह्वायाश्चे पाने। पारिशेष्यात्त्त्रयाणामेव ।।१.१.११।।

अन्तत प्रत्युपस्पृश्य शुचिर्भवति ।।१.१.१२।।

प्रत्युपस्पृश्येत्युक्ते पूर्वोक्तानां प्रत्येकं स्यात्‌ अतोऽन्तत इत्युक्तम्‌। उपस्पृश्येति सिद्धे प्रतीति पूर्वमप्युपस्पर्शनमस्तीति सूचयितुम्‌। पूर्वमुपस्पर्शनमपेक्ष्य प्रत्युपस्पर्शनं भवति। तच्च स्मृत्यन्तराद्गम्यते-’आमणिबन्धनात्पाणी प्रक्षाल्य’इति। तत्परामर्शे च तत्सहचरितानां 'प्राङ्‌मुख उदङ्‌मुखो वा शौचमारभेत, शुचौ देशे आसीनो दक्षिणं बाहुं जान्वन्तरा कृत्वा यज्ञोपवीती वाग्यत, हृदयस्पृश, अनुष्णाभिरफेनाभिरद्भि, तीर्थेन पादौ प्रक्षाल्य'इत्येवमादीनामपि परामर्शस्सिद्धो भवतीति तैस्समुच्चय। पादप्रभृति क्रियाविशेषाणां निरपेक्षश्रवणान्मुखमार्जनादीनां निवृत्ति। शुचिरिति न केवलं कर्माङ्‌गभाव एवाचमनम्‌, अप्रायत्ये सति शुद्ध्यर्थमपि भवतीति वेदितव्यम्‌। भवतीति यज्ञोपवीती भवतीतिवत्‌ ।।१.१.१२।।

असनस्थानसंवेशनान्युदगग्रेषु दर्भेषु ।।१.१.१३।।

कुर्यादिति शेष। विध्युपदिष्टानि नार्थप्राप्तानि आसनादीनि, वचनस्यान्यथावैयर्थ्यात्‌ ।।१.१.१३।।

प्राङ्‌मुखस्य प्रतीयात्‌ ।।१.१.१४।।

प्राङ्‌मुख इत्युक्ते कुर्यादित्यध्याहारे कर्तुरेव प्राङ्‌मुखत्वं स्यादिति सर्वस्यैव कर्मसम्बन्धिन। प्राङ्‌मुखत्वं विधातुं सम्बन्धमात्रवाचिनीं षष्ठीमाह यथा चौले मातु। वाक्यशेषात्सिद्धे प्रतीयादिति मधुपर्के दातुश्चौले नापितस्य प्रत्यङ्‌मुखत्वनियमार्थे प्राङ्‌मुखस्य प्रति अभिमुखमियात्‌ गच्छेदित्यर्थ ।।१.१.१४।।

पश्चादग्रेर्यत्र होमस्स्यात्‌ ।।१.१.१५।।

यस्मिन्‌ प्रदेशे होमो विद्यते तत्र प्रधानमङ्‌गानि च पश्चादग्नेरुपविश्य कुर्यात्‌। स्यादिति व्याप्त्यर्थं भवतीतिवत्‌ ।।१.१.१५।।

सहशिरसं स्नानशब्दे ।।१.१.१६।।

प्रतीयादिति शेष, स्नातामहतेन स्नाप्य कुमारं इत्यादौ। स्नानइत्येव सिद्धे शब्द इति ’गृह्यात्मानमभिषिञ्चेत्‌’ इत्यत्र शिरस्यभिषेकार्थम्‌। इतरथा सेकमात्रमिदं न स्नानमिति न शिरसिस्यात्‌। स्नाने स्नानतुल्यवातिनि शब्दे इति सूत्रार्थ ।।१.१.१६।।

दक्षिणेन पाणिना कृत्यमनादेशे ।।१.१.१७।।

कुर्यादित्यध्याहारात्सिद्धे कृत्यमिति गृह्योक्तादन्यदपि यत्कृत्यं तदपि दक्षिणेनैव हस्तेन कुर्यादित्येवमर्थम्‌। आदेशबलीयस्त्वात्सिद्धे अनादेश इति पदार्थस्वभावादेशेऽपि निवृत्त्यर्थम्‌, यथा परिदध्यादित्यादौ द्वयो पाण्यो ।।१.१.१७।।

मन्त्रान्तमव्यक्तं परस्यादिग्रहणान विद्यात्‌ ।।१.१.१८।।

मन्त्रान्तं, अव्यक्तं च विनियोगत परिमाणतश्च। परस्येत्यस्याकाङ्‌क्षावशात्‌ द्वावर्थौ, उत्तरस्य मन्त्रस्येत्येक, प्रधानस्य मन्त्रबोध्यस्यार्थस्येति द्वितीय। आदिश्च ग्रहणं चादिग्रहणम्‌। यथासङ्‌ख्येनान्वय। एष सूत्रार्थ। मन्त्रान्तमुत्तरस्यादिना विद्यादव्यक्तं विनियोगत परिमाणतश्च अर्थवशेन विनियुक्तं परिमाणयुक्तं च विद्यादिति। अविनियुक्तो हि मन्त्रोऽध्ययनस्स्कृत

कार्यविशेषसम्बन्धाकाङ्‌क्ष कर्मविशेषार्थानां मन्त्राणां सन्निधावाम्नायमानस्तत्कर्मशेषभावं प्रतिपद्यते, सन्निधिविशेषादपर्यवसानाच्च। तस्मिन्नपि कर्मणि यत्पदार्थप्रकाशनसमर्थो यस्स तस्यैव शेष, सामर्थ्यविशेषात्‌। यस्त्वतत्प्रकाशक स तत्प्रकाशक एव जपतया

आशीर्वादतया वोपयुज्यते। आकाङ्‌क्षादिवशाच्चेयत्तापरिच्छेदो मन्त्रस्य।। ननु परस्य ग्रहणेऽनेनैव परिमाणस्याप्युक्तत्वात्‌ अन्तमादीत्यनेन किम्‌!उच्यते- द्वयोर्मन्त्रयोर्मध्यगतस्ययस्य पदस्याभ्धानकोऽन्वयो न केनचिदवगम्यते, तस्यावश्यमेकेनान्वय कल्प्य, अन्यथा तस्यानर्थक्यं स्यात्‌। यस्य वा द्वाभ्यामपि केनापि प्रकारेणान्वयो दृश्यते तस्याप्येकेनैवान्वय आकाङ्‌क्षापूर्तेरेकत्वाच्चावगम्यते। एतदुक्तं भवति-उत्तरमन्त्रादे प्राक्‌ पूर्व एव मन्त्रोऽनन्वयि यत्किञ्चित्पदमित्येकोऽथ। उत्तरमन्त्रादे प्रागव पूर्वमन्त्रो नोत्तरादिशहित इति द्वितीय। मध्यमं पदं किं पूर्वेण सम्बध्यते उतोत्तरेणेति सन्देहे कल्पनालाघवाद्विशेषाध्यवसाय। अस्यार्थस्य न्ययसिद्धेर्न दोष, नैयायिकत्वात्‌ सूत्रस्य। वाक्यशेषात्सिद्धे विद्यादिति न स्वरुच्या कल्पयेत्‌, न्यायसिद्धमेवजानियादित्येवमर्थम्‌ ।।१.१.१८।।

स्वाहान्ता मन्त्रा होमेषु ।।१.१.१९।।

ये पाठैर्न स्वाहान्ता तेऽपि स्वाहान्ता कार्या। ’स्वाहासोमाय पितृमते स्वाहाऽग्नये कव्यवाहनाय’ इत्यत्र न स्वाहान्ता, आद्येनैव कृतार्थत्वात्‌, ’पुरस्तात्स्वाहाकृतयो वा अन्ये देवा

उपरिष्टात्स्वाहाकृतयोऽन्ये’ (तै.सं.३-१-५)इति श्रुते। अधिकारात्सिद्धेमन्त्रा इति व्याप्त्यर्थम्‌।।१.१.१९।।

पाकयज्ञ इत्याख्या य कश्चैकाग्नौ ।।१.१.२०।।

संज्ञा व्यवहारार्था। एकाग्नि गृह्याग्नि। एकाग्निग्रहणं अन्याग्निसाध्यानां संज्ञानिवृत्त्यर्थम्‌। य कश्चोति ’सप्त पाकयज्ञसंस्था’ इति दर्शनात्‌ तद्व्यतिरेकार्थं शास्त्रान्तरोक्तसङ्‌ग्र्ह्रार्थे च ।।१.१.२०।।

तत्रर्त्विक्‌ ब्रह्मा सायंप्रातर्होमवर्जम्‌ ।।१.१.२१।।

तत्र तस्मिन्नेव पाकयज्ञे नान्यत्र। अतो मथिते लौकिके वा न ब्रह्मा। ऋत्विगिति ’आर्षेयोऽनूचान’ इत्याद्यृत्विग्गुणनियमार्थम्‌ ।।१.१.२१।।

स्वयं हौत्रम्‌ ।।१.१.२२।।

सायंप्रातर्होमवर्जमित्यनुवर्तते, इतरथा सूत्रानर्थक्यं स्यात्‌। तथा हि सर्वहोमेषु स्वामिनो होमकर्तृत्वं न विधेयं नित्यप्राप्तत्वात्‌। सायंप्रातर्होमे स्वामिनोऽन्यस्यापि कर्तृत्वाभ्यनुज्ञानार्थं सूत्रं, तदधिकारार्तमेव हि ब्रह्मासनमनुक्त्वैतदुक्तम्‌ ।।१.१.२२।।

दक्षिणतोऽग्नेरुदङ्‌मुखस्तूष्णीमास्ते ब्रह्माऽऽहोमात्प्रागग्रेषु ।।१.१.२३।।

अग्नेर्दक्षिणत न होतु। तूष्णीं वाग्यत। आहोमात्‌ प्रयोगसमाप्ते ।।१.१.२३।।

कामं त्वधियज्ञं व्याहरेत्‌ ।।१.१.२४।।

यज्ञोपकार्यन्तरितादि ब्रह्मा ब्रूयात्‌। अतैव कर्मविदेव ब्रह्मा। कामं त्विति लौकिकस्यापि कर्मोपकारिणो व्याहरणार्थम्‌ ।।१.१.२४।।

अयज्ञीयां वा व्याहृत्य महाव्याहृतीर्जपेत्‌ ।।१.१.२५।।

वाशब्दात्‌ यज्ञियामप्यन्यथासिद्धाम्‌। जपेत्‌ मनसा। व्याहृतय एव महाव्याहृतय। इदं विष्णु इति

वा ऋचम्‌ ।।१.१.२५।।

हौत्रब्रह्मत्वेस्वयं कुर्वन्‌ ब्रह्मासनमुपविश्यछत्रमुत्तरासङ्‌ग कमण्डलुं वा तत्र कृत्वाऽथान्यत्कुर्यात्‌ ।।१.१.२६।।

आपत्कल्पोऽयम्‌। उत्तरासङ्‌ग उत्तरीयं वास। अथान्यदिति ब्रह्मोपवेशनात्पूर्वं निर्वृत्तं यत्कर्म तदनन्तरं विहितं यदवशिष्टं तदित्यर्थ। अत एव न कर्मादौ ब्रह्मोपवेशनम्‌। क्व तर्हि ?’इदं भूमे’ इत्यस्यानन्तरमेव वक्ष्याम ।।१.१.२६।।

अव्यावृत्तिं यज्ञाङ्‌गैरव्यवायं चेच्छत्‌ ।।१.१.२७।।

होनाङ्‌गैस्सह्ग्ने पराङ्‌मुखो न भवेत्‌, अन्तरा च न गच्छेदित्यर्थ। कुर्यादित्यध्याहारात्सिद्धे इच्छेदिति, यदि प्रमादाद्व्यावृत्तिं व्यवायं वा कुर्यात्‌ तदा पुन प्रतिमुख स्यात्‌, प्रत्यागच्छेदित्येवमर्थम्‌। पाकयज्ञसाधारणमिदं सूत्रम्‌। एवमुक्ता परिभाषा ।।१.१.२७।।

इति रुद्रस्कन्दकृतायां खादिरगृह्यवृत्तौ प्रथमस्य पटलस्य प्रथम खण्ड समाप्त।

--------------------------------------------------------------------------------

