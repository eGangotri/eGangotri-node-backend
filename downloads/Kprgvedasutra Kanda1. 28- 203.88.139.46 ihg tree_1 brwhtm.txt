 ।।अथ चूडाकर्म।।

संवत्सरे चूडाकर्म।।१।। तृतीये वा वर्षे।।२।। पञ्चमे क्षत्रियस्य।।३।। सप्तमे वैश्यस्य।।४।। अग्निमुपासमाधाय।।५।। ब्रीहियवीनां तिलमाषाणामिति पात्राणि च पूरयित्वा ।।६।। आनडुहं च गोमयं कुशभित्तं च केशप्रतिग्रहणायादर्शन्नवनीतं लोहक्षुरं चोत्तरत उपस्थाप्य।।७।।

’’संपृच्यध्वं ऋतावरीरूर्मिणा मधुमत्तमा।

पृञ्चतीर्मधुना पयो मन्द्रा धनस्य सातय इति’’।।

उष्णास्वप्सु शीता आसिञ्चति।।८।।

’’आप उन्दन्तु जीवसे दीर्घायुत्वाय वर्चसे

त््रयायुषं जमदग्ने कश्यपस्य त््रयायुषम्‌।

अगस्त्यस्य त््रयायुषं यद्देवतानां त््रयायुषम्‌।

तत्ते करोमि त्रायुषमिति।।’’

असाविति शीतोष्णाभिरद्भिर्दक्षिणं केशपक्षं त्रिरभ्यनक्ति।।९।। शलल्यैकेविजाटान्‌ कृत्वा।।१०।।

नवनीतेनाभ्यज्य।।११।। ’ओषधे त्रायस्वैनमिति’’कुशतरुममन्तर्दधाति।।१२।। केशान्‌ कुशतरुणं चाऽऽदर्शेन संस्पृश्य।।१३।। ’’तेजोऽसि, स्वधितिष्टे पिता, मैनं हिंसीरिति’’लोहक्षुरमाहत्ते।।१४।।

’’येनावपत्‌ सविता श्मश्वग्रे क्षुरेण राज्ञो वरुणस्य विद्वान्‌।

येन धाता बृहस्पतिरिन्द्रस्य चावपच्छिर।

तेन ब्रह्‌मणो वपतेदमद्याऽऽयुष्मान्‌ दीर्घायुरयमस्तु वीरोऽसाविति।।’’

केशाग्राणि छिनत्ति कुशतरुणं च।।१५।. एवं द्वितीयमेवं तृतीयम्‌।।१६।।एवं द्विरुत्तरत।।१७।। निकक्षयो षष्टसप्तमे गोदानकर्मणि।।१८।। एतदेव गोदानकर्म यच्चूडाकर्म।।१९।। षोडशे वर्षेऽष्टादशे वा ।।२०।। तृतीये तु प्रवपने गां ददात्यहतं च वास।।२१।। तूष्णीमावृत कन्यानाम्‌।।२२।। प्रागुदीच्यां दिशि बह्णौषधिके देशेऽपां वा समीपे केशान्निखनन्ति।।२३।।नापिताय धान्यपात्राणि नापिताय धान्यपात्राणि।।२४।।

इत्यष्टाविंश खण्ड।

इति शाङ्‌गायनगृह्यसूत्रे प्रथमेऽध्याय

