1.8.1.1
अनुमत्यै पुरोडाशमष्टाकपालं निर्वपति धेनुर्दख्षिणा ये प्रत्यञ्चः शम्याया अवशीयन्ते तन्नैर्ऋतमेककपालं कृष्णं वासः कृष्णतूषं दख्षिणा वीहि स्वाहाऽऽहुतिं जुषाण एष ते निर्‌ऋते भागो भूते हविष्मत्यसि मुञ्चेममहसः स्वाहा नमो य इदं चकाराऽऽदित्यं चरुं निर्वपति वरो दख्षिणाऽऽग्नावैष्णवमेकादशकपालं वामनो वही दख्षिणाऽग्नीषोमीयम् [1]
1.8.1.2
एकादशकपाल हिरण्यं दख्षिणैन्द्रमेकादशकपालमृषभो वही दख्षिणाऽऽग्नेयमष्टाकपालमैन्द्रं दध्यृषभो वही दख्षिणैन्द्राग्नं द्वादशकपालं वैश्वदेवं चरुं प्रथमजो वत्सो दख्षिणा सौम्य श्यामाकं चरुं वासो दख्षिणा सरस्वत्यै चरु सरस्वते चरुं मिथुनौ गावौ दख्षिणा ।। [2]
1.8.1.0
(अग्नीषोमीयं चतुस्त्रिशच्च) ।। 1 ।।
1.8.2.1
आग्नेयमष्टाकपालं निर्वपति सौम्यं चरु सावित्रं द्वादशकपाल सारस्वतं चरुं पौष्णं चरुं मारुत सप्तकपालं वैश्वदेवीमामिख्षां द्यावापृथिव्यमेककपालम् ।। [3]
1.8.2.0
(आग्नेयमष्टादश) ।। 2 ।।
1.8.3.1
ऐन्द्राग्नमेकादशकपालं मारुतीमामिख्षां वारुणीमामिख्षां कायमेककपालं प्रघास्यान् हवामहे मरुतो यज्ञवाहसः करम्भेण सजोषसः ।। मो षू ण इन्द्र पृथ्सु देवास्तु स्म ते शुष्मिन्नवया । मही ह्यस्य मीढुषो यव्या । हविष्मतो मरुतो वन्दते गीः ।। यद् ग्रामे यदरण्ये यत् सभायां यदिन्द्रिये । यच्छूद्रे यदर्य एनश्चकृमा वयम् । यदेकस्याधि धर्मणि तस्यावयजनमसि स्वाहा ।। अक्रन् कर्म कर्मकृतः सह वाचा मयोभुवा ।। देवेभ्यः कर्म कृत्वाऽस्तं प्रेत सुदानवः ।। [4]
1.8.3.0
(वयं यद् विशतिश्च) ।। 3 ।।
1.8.4.1
अग्नयेऽनीकवते पुरोडाशमष्टाकपालं निर्वपति साक सूर्येणोद्यता मरुद्भ्यः सान्तपनेभ्यो मध्यंदिने चरुं मरुद्भ्यो गृहमेधिभ्यः सर्वासां दुग्धे सायं चरुं पूर्णा दर्वि परा पत सुपूर्णा पुनरापत । वस्नेव वि क्रीणावहा इषमूर्ज शतक्रतो ।। देहि मे ददामि ते नि मे धेहि नि ते दधे । निहारमिन्नि मे हरा निहारम् [5]
1.8.4.2
नि हरामि ते ।। मरुद्भ्यः क्रीडिभ्यः पुरोडाश सप्तकपालं निर्वपति साक सूर्येणोद्यताग्नेयमष्टाकपालं निर्वपति सौम्यं चरु सावित्रं द्वादशकपाल सारस्वतं चरुं पौष्णं चरुमैन्द्राग्नमेकादशकपालमैन्द्रं चरुं वैश्वकर्मणमेककपालम् ।। [6]
1.8.4.0
(हरा निहारं त्रिशच्च) ।। 4 ।।
1.8.5.1
सोमाय पितृमते पुरोडाश षट्कपालं निर्वपति पितृभ्यो बर्‌हिषद्भ्यो धानाः पितृभ्योऽग्निष्वात्तेभ्योऽभिवान्यायै दुग्धे मन्थमेतत् ते तत ये च त्वामन्वेतत् ते पितामह प्रपितामह ये च त्वामन्वत्र पितरो यथाभागं मन्दध्व सुसंदृशं त्वा वयं मघवन् मन्दिषीमहि ।। प्र नूनं पूर्णवन्धुरः स्तुतो यासि वशा अनु ।। योजा न्विन्द्र ते हरी ।। [7]
1.8.5.2
अक्षन्नमीमदन्त ह्यव प्रिया अधूषत ।। अस्तोषत स्वभानवो विप्रा नविष्ठया मती ।। योजा न्विन्द्र ते हरी ।। अख्षन् पितरोऽमीमदन्त पितरोऽतीतृपन्त पितरोऽमीमृजन्त पितरः ।। परेत पितरः सोम्या गम्भीरैः पथिभिः पूर्व्यैः ।। अथा पितॄन्थ्सुविदत्रा अपीत यमेन ये सधमादं मदन्ति ।। मनो न्वा हुवामहे नाराशसेन स्तोमेन पितृणां च मन्मभिः ।। आ [8]
1.8.5.3
न एतु मनः पुनः क्रत्वे दख्षाय जीवसे ।। ज्योक् च सूर्यं दृशे ।। पुनर्नः पितरो मनो ददातु दैव्यो जनः ।।  जीवं व्रात सचेमहि ।। यदन्तरिख्षं पृथिवीमुत द्यां यन्मातरं पितरं वा जिहिसिम ।। अग्निर्मा तस्मादेनसो गार्‌हपत्यः प्र मुञ्चतु दुरिता यानि चकृम करोतु मामनेनसम् ।। [9]
1.8.5.0
(हरी मन्मभिरा चतुश्चत्वारिशच्च) ।। 5 ।।
1.8.6.1
प्रतिपूरुषमेककपालान्निर्वपत्येकमतिरिक्तं यावन्तो गृह्याः स्मस्तेभ्यः कमकरं पशूना शर्मासि शर्म यजमानस्य शर्म मे यच्छैक एव रुद्रो न द्वितीयाय तस्थ आखुस्ते रुद्र पशुस्तं जुषस्वैष ते रुद्र भागः सह स्वस्राऽम्बिकया तं जुषस्व भेषजं गवेऽश्वाय पुरुषाय भेषजमथो अस्मभ्यं भेषज सुभेषजम् [10]
1.8.6.2
यथाऽसति ।। सुगं मेषाय मेष्या अवाम्ब रुद्रमदिमह्यव देवं त्र्यम्बकम् ।। यथा नः श्रेयसः करद्यथा नो वस्यसः करद्यथा नः पशुमतः करद्यथा नो व्यवसाययात् ।। त्र्यम्बकं यजामहे सुगन्धिं पुष्टिवर्धनम् ।। उर्वारुकमिव बन्धनान्मृत्योर्मुख्षीय माऽमृतात् ।। एष ते रुद्र भागस्तं जुषस्व तेनावसेन परो मूजवतोऽतीह्यवततधन्वा पिनाकहस्तः कृत्तिवासाः ।। [11]
1.8.6.0
(सुभेषजमिहि त्रीणि च) ।। 6 ।।
1.8.7.1
ऐन्द्राग्नं द्वादशकपालं वैश्वदेवं चरुमिन्द्राय शुनासीराय पुरोडाशं द्वादशकपालं वायव्यं पयः सौर्यमेककपालं द्वादशगव सीरं दख्षिणाऽऽग्नेयमष्टाकपालं निर्वपति रौद्रं गावीधुकं चरुमैन्द्रं दधि वारुणं यवमयं चरुं वहिनी धेनुर्दख्षिणा ये देवाः पुरःसदोऽग्निनेत्रा दख्षिणसदो यमनेत्राः पश्चाथ्सदः सवितृनेत्रा उत्तरसदो वरुणनेत्रा उपरिषदो बृहस्पतिनेत्रा रख्षोहणस्ते नः पान्तु ते नोऽवन्तु तेभ्यः [12]
1.8.7.2
नमस्तेभ्यः स्वाहा समूढ रख्षः संदग्ध रख्ष इदमह रख्षोऽभि सं दहाम्यग्नये रख्षोघ्ने स्वाहा यमाय सवित्रे वरुणाय बृहस्पतये दुवस्वते रख्षोघ्ने स्वाहा प्रष्टिवाही रथो दख्षिणा देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्या रख्षसो वधं जुहोमि हत रख्षोऽवधिष्म रख्षो यद्वस्ते तद्दख्षिणा ।। [13]
1.8.7.0
(तेभ्यः पञ्चचत्वारिशच्च) ।। 7 ।।
1.8.8.1
धात्रे पुरोडाशं द्वादशकपालं निर्वपत्यनुमत्यै चरु राकायै चरु सिनीवाल्यै चरुं कुह्वै चरुं मिथुनौ गावौ दख्षिणाऽऽग्नावैष्णवमेकादशकपालं निर्वपत्यैन्द्रावैष्णवमेकादशकपालं वैष्णवं त्रिकपालं वामनो वही दख्षिणाऽग्नीषोमीयमेकादशकपालं निर्वपतीन्द्रासोमीयमेकादशकपाल सौम्यं चरुं बभ्रुर्दख्षिणा सोमापौष्णं चरुं निर्वपत्यैन्द्रापौष्णं चरुं पौष्णं चरु श्यामो दख्षिणा वैश्वानरं द्वादशकपालं निर्वपति हिरण्यं दख्षिणा वारुणं यवमयं चरुमश्वो दख्षिणा ।। [14]
1.8.8.0
(निरष्टौ च) ।। 8 ।।
1.8.9.1
बार्‌हस्पत्यं चरुं निर्वपति ब्रह्मणो गृहे शितिपृष्ठो दख्षिणैन्द्रमेकादशकपाल राजन्यस्य गृह ऋषभो दख्षिणाऽऽदित्यं चरुं महिष्यै गृहे धेनुर्दख्षिणा नैऱ्ऋतं चरुं परिवृक्त्यै गृहे कृष्णानां व्रीहीणां नखनिर्भिन्नं कृष्णा कूटा दख्षिणाऽऽग्नेयमष्टाकपाल सेनान्यो गृहे हिरण्यं दख्षिणा वारुणं दशकपाल सूतस्य गृहे महानिरष्टो दख्षिणा मारुत सप्तकपालं ग्रामण्यो गृहे पृश्ञिर्दख्षिणा सावित्रं द्वादशकपालं [15]
1.8.9.2
ख्षत्तुर्गृह उपध्वस्तो दख्षिणाऽऽश्विनं द्विकपाल संग्रहीतुर्गृहे सवात्यौ दख्षिणा पौष्णं चरुं भागदुघस्य गृहे श्यामो दख्षिणा रौद्रं गावीधुकं चरुमख्षावापस्य गृहे शबल उद्वारो दख्षिणेन्द्राय सुत्राम्णे पुरोडाशमेकादशकपालं प्रति निर्वपतीन्द्रायाहोमुचेऽयं नो राजा वृत्रहा राजा भूत्वा वृत्रं वध्यान्मैत्राबार्‌हस्पत्यं भवति श्वेतायै श्वेतवत्सायै दुग्धे स्वयंमूर्ते स्वयंमथित आज्य आश्वत्थे [16]
1.8.9.3
पात्रे चतुःस्रक्तौ स्वयमवपन्नायै शाखायै कर्णाश्चाकर्णाश्च तण्डुलान् वि चिनुयाद्ये कर्णाः स पयसि बार्‌हस्पत्यो येऽकर्णाः स आज्ये मैत्रः स्वयंकृता वेदिर्भवति स्वयंदिनं बर्‌हिः स्वयंकृत इध्मः सैव श्वेता श्वेतवत्सा दख्षिणा ।। [17]
1.8.9.0
(सावित्रं द्वादशकपालमाश्वत्थे त्रयस्त्रिशच्च) ।। 9 ।।
1.8.10.1
अग्नये गृहपतये पुरोडाशमष्टाकपालं निर्वपति कृष्णानां व्रीहीणा सोमाय वनस्पतये श्यामाकं चरु सवित्रे सत्यप्रसवाय पुरोडाशं द्वादशकपालमाशूनां व्रीहीणा रुद्राय पशुपतये गावीधुकं चरुं बृहस्पतये वाचस्पतये नैवारं चरुमिन्द्राय ज्येष्ठाय पुरोडाशमेकादशकपालं महाव्रीहीणां मित्राय सत्यायाऽऽम्बानां चरुं वरुणाय धर्मपतये यवमयं चरु सविता त्वा प्रसवाना सुवतामग्निर्गृहपतीना सोमो वनस्पतीना रुद्रः पशूनां [18]
1.8.10.2
बृहस्पतिर्वाचामिन्द्रो ज्येष्ठानां मित्रः सत्यानां वरुणो धर्मपतीनां ये देवा देवसुवः स्थ त इममामुष्यायणम-नमित्राय सुवध्वं महते क्षत्त्राय महत आधिपत्याय महते जानराज्यायैष वो भरता राजा सोमोऽस्माकं ब्राह्मणाना राजा प्रति त्यन्नाम राज्यमधायि स्वां तनुवं वरुणो अशिश्रेच्छुचेर्मित्रस्य व्रत्या अभूमामन्महि महत ऋतस्य नाम सर्वे व्राता वरुणस्याभूवन्वि मित्र एवैररातिमतारीदसूषुदन्त यज्ञिया ऋतेन व्यु त्रितो जरिमाणं न आनड् विष्णोः क्रमोऽसि विष्णोः क्रान्तमसि विष्णोर्विक्रान्तमसि ।। [19]
1.8.10.0
(पशूनां व्राताः पञ्चविशतिश्च) ।। 10 ।।
1.8.11.1
अर्थेतः स्थाऽपां पतिरसि वृषास्यूर्मिर्वृषसेनोऽसि व्रजख्षितः स्थ मरुतामोजः स्थ सूर्यवर्चसः स्थ सूर्यत्वचसः स्थ मान्दाः स्थ वाशाः स्थ शक्वरीः स्थ विश्वभृतः स्थ जनभृतः स्थाऽग्नेस्तेजस्याः स्थाऽपामोषधीना रसस्स्थाऽपो देवीर्मधुमतीरगृह्णन्नूर्जस्वती राजसूयाय चितानाः । याभिर्मित्रावरुणावभ्यषिञ्चन् याभिरिन्द्रमनयन्नत्यरातीः ।। राष्ट्रदाः स्थ राष्ट्रं दत्त स्वाहा राष्ट्रदाः स्थ राष्ट्रममुष्मै दत्त ।। [20]
1.8.11.0
(अत्येकादश च) ।। 11 ।।
1.8.12.1
देवीरापः सं मधुमतीर्मधुमतीभिः सृज्यध्वं महि वर्चः क्षत्रियाय वन्वाना अनाधृष्टाः सीदतोर्जस्वतीर्महि वर्चः क्षत्रियाय दधतीरनिभृष्टमसि वाचो बन्धुस्तपोजाः सोमस्य दात्रमसि शुक्रा वः शुक्रेणोत्पुनामि चन्द्राश्चन्द्रेणामृता अमृतेन स्वाहा राजसूयाय चितानाः ।। सधमादो द्युम्निनीरूर्ज एता अनिभृष्टा अपस्युवो वसानः । पस्त्यासु चक्रे वरुणः सधस्थमपा शिशुः [21]
1.8.12.2
मातृतमास्वन्तः ।। ख्षत्त्रस्योल्बमसि ख्षत्रस्य योनिरस्याविन्नो अग्निर्गृहपतिराविन्न इन्द्रो वृद्धश्रवा आविन्नः पूषा विश्ववेदा आविन्नौ मित्रावरुणावृतावृधावाविन्ने द्यावापृथिवी धृतव्रते आविन्ना देव्यदितिर्विश्वरूप्याविन्नोऽयमसावामुष्यायणोऽस्यां विश्यस्मिन् राष्ट्रे महते ख्षत्राय महत आधिपत्याय महते जानराज्यायैष वो भरता राजा सोमोऽस्माकं ब्राह्मणाना राजेन्द्रस्य [22]
1.8.12.3
वज्रोऽसि वार्त्रघ्नस्त्वयायं वृत्रं वध्याच्छत्रुबाधनाः स्थ पात मा प्रत्यञ्चं पात मा तिर्यञ्चमन्वञ्चं मा पात दिग्भ्यो मा पात विश्वाभ्यो मा नाष्ट्राभ्यः पात हिरण्यवर्णावुषसां विरोकेऽयः स्थूणावुदितौ सूर्यस्याऽऽरोहतं वरुण मित्र गर्तं ततश्चख्षाथामदितिं दितिं च ।। [23]
1.8.12.0
(शिशुरिन्द्रस्यैकचत्वारिशच्च) ।। 12 ।।
1.8.13.1
समिधमा तिष्ठ गायत्री त्वा छन्दसामवतु त्रिवृथ्स्तोमो रथन्तर सामाग्निर्देवता ब्रह्म द्रविणमुग्रामा तिष्ठ त्रिष्टुप् त्वा छन्दसामवतु पञ्चदशः स्तोमो बृहत्सामेन्द्रो देवता ख्षत्त्रं द्रविणं विराजमा तिष्ठ जगती त्वा छन्दसामवतु सप्तदशः स्तोमो वैरूप साम मरुतो देवता विड्द्रविणमुदीचीमा तिष्ठानुष्टुप् त्वा [24]
1.8.13.2
छन्दसामवत्वेकविशः स्तोमो वैराज साम मित्रावरुणौ देवता बलं द्रविणमूर्ध्वामा तिष्ठ पङ्क्तिस्त्वा छन्दसामवतु त्रिणवत्रयस्त्रिशौ स्तोमौ शाक्वररैवते सामनी बृहस्पतिर्देवता वर्चो द्रविणमीदृङ् चान्यादृङ् चैतादृङ् च प्रतिदृङ् च मितश्च संमितश्च सभराः । शुक्रज्योतिश्च चित्रज्योतिश्च सत्यज्योतिश्च ज्योतिष्माश्च सत्यश्चर्तपाश्च [25]
1.8.13.3
अत्यहाः । अग्नये स्वाहा सोमाय स्वाहा सवित्रे स्वाहा सरस्वत्यै स्वाहा पूष्णे स्वाहा बृहस्पतये स्वाहेन्द्राय स्वाहा घोषाय स्वाहा श्लोकाय स्वाहाऽशाय स्वाहा भगाय स्वाहा ख्षेत्रस्य पतये स्वाहा पृथिव्यै स्वाहाऽन्तरिख्षाय स्वाहा दिवे स्वाहा सूर्याय स्वाहा चन्द्रमसे स्वाहा नख्षत्रेभ्यः स्वाहाऽद्भ्यः स्वाहौषधीभ्यः स्वाहा वनस्पतिभ्यः स्वाहा चराचरेभ्यः स्वाहा परिप्लवेभ्यः स्वाहा सरीसृपेभ्यः स्वाहा ।। [26]
1.8.13.0
(अनुष्टुप्त्वर्तपाश्च सरीसृपेभ्यः स्वाहा) ।। 13 ।।
1.8.14.1
सोमस्य त्विषिरसि तवेव मे त्विषिर्भूयादमृतमसि मृत्योर्मा पाहि दिद्योन्मा पाह्यवेष्टा दन्दशूका निरस्तं नमुचेः शिरः ।। सोमो राजा वरुणो देवा धर्मसुवश्च ये । ते ते वाच सुवन्तां ते ते प्राण सुवन्तां ते ते चख्षुः सुवन्तां ते ते श्रोत्र सुवन्ता सोमस्य त्वा द्युम्नेनाभिषिञ्चाम्यग्नेः [27]
1.8.14.2
तेजसा सूर्यस्य वर्चसेन्द्रस्येन्द्रियेण मित्रावरुणयोर्वीर्येण मरुतामोजसा ख्षत्त्राणां ख्षत्त्रपतिरस्यति दिवस्पाहि समाववृत्रन्नधरागुदीचीरहिं बुध्नियमनु संचरन्तीस्ताः पर्वतस्य वृषभस्य पृष्ठे नावश्चरन्ति स्वसिच इयानाः ।। रुद्र यत्ते क्रयी परं नाम तस्मै हुतमसि यमेष्टमसि । प्रजापते न त्वदेतान्यन्यो विश्वा जातानि परि ता बभूव । यत्कामास्ते जुहुमस्तन्नो अस्तु वय स्याम पतयो रयीणाम् ।। [28]
1.8.14.0
(अग्नेस्तैकादश च) ।। 14 ।।
1.8.15.1
इन्द्रस्य वज्रोऽसि वार्त्रघ्नस्त्वयाऽयं वृत्रं वध्यान्मित्रावरुणयोस्त्वा प्रशास्त्रोः प्रशिषा युनज्मि यज्ञस्य योगेन विष्णोः क्रमोऽसि विष्णोः क्रान्तमसि विष्णोर्विक्रान्तमसि मरुतां प्रसवे जेषमाप्तं मनः समहमिन्द्रियेण वीर्येण पशूनां मन्युरसि तवेव मे मन्युर्भूयान्नमो मात्रे पृथिव्यै माऽहं मातरं पृथिवी हिसिषं मा [29]
1.8.15.2
मां माता पृथिवी हिसीदियदस्यायुरस्यायुर्मे धेह्यूर्गस्यूर्जं मे धेहि युङ्ङसि वर्चोऽसि वर्चो मयि धेह्यग्नये गृहपतये स्वाहा सोमाय वनस्पतये स्वाहेन्द्रस्य बलाय स्वाहा मरुतामोजसे स्वाहा हसः शुचिषद्वसुरन्तरिख्ष-सद्धोता वेदिषदतिथिर्दुरोणसत् । नृषद्वरसदृतसद्व्योमसदब्जा गोजा ऋतजा अद्रिजा ऋतं बृहत् ।। [30]
1.8.15.0
(हिसिषं मर्तजास्त्रीणि च) ।। 15 ।।
1.8.16.1
मित्रोऽसि वरुणोऽसि समहं विश्वैर्देवैः ख्षत्त्रस्य नाभिरसि ख्षत्त्रस्य योनिरसि स्योनामा सीद सुषदामा सीद मा त्वा हिसीन्मा मा हिसीन्निषसाद धृतव्रतो वरुणः पस्त्यास्वा साम्राज्याय सुक्रतुर्ब्रह्मा ३ न् त्व राजन् ब्रह्माऽसि सविताऽसि सत्यसवो ब्रह्मा ३ न् त्व राजन् ब्रह्माऽसीन्द्रोऽसि सत्यौजाः [31]
1.8.16.2
ब्रह्मा ३ न् त्व राजन् ब्रह्माऽसि मित्रोऽसि सुशेवो ब्रह्मा ३ न् त्व राजन् ब्रह्माऽसि वरुणोऽसि सत्यधर्मेन्द्रस्य वज्रोऽसि वार्त्रघ्नस्तेन मे रध्य दिशोऽभ्यय राजाऽभूत् सुश्लोकाँ 4 सुमङ्गलाँ 4 सत्यराजा ३ न् । अपां नप्त्रे स्वाहोर्जो नप्त्रे स्वाहाऽग्नये गृहपतये स्वाहा ।। [32]
1.8.16.0
(सत्यौजाश्चत्वारिशच्च) ।। 16 ।।
1.8.17.1
आग्नेयमष्टाकपालं निर्वपति हिरण्यं दख्षिणा सारस्वतं चरुं वथ्सतरी दख्षिणा सावित्रं द्वादशकपालमुपध्वस्तो दख्षिणा पौष्णं चरु श्यामो दख्षिणा बार्‌हस्पत्यं चरु शितिपृष्ठो दख्षिणैन्द्रमेकादशकपालमृषभो दख्षिणा वारुणं दशकपालं महानिरष्टो दख्षिणा सौम्यं चरुं बभ्रुर्दख्षिणा त्वाष्ट्रमष्टाकपाल शुण्ठो दख्षिणा वैष्णवं त्रिकपालं वामनो दख्षिणा ।। [33]
1.8.17.0
(आग्नेयं द्विचत्वारिशत्) ।। 17 ।।
1.8.18.1
सद्यो दीख्षयन्ति सद्यः सोमं क्रीणन्ति पुण्डरिस्रजां प्र यच्छति दशभिर्वथ्सतरैः सोमं क्रीणाति दशपेयो भवति शतं ब्राह्मणाः पिबन्ति सप्तदश स्तोत्रं भवति प्राकाशावध्वर्यवे ददाति स्रजमुद्गात्रे रुक्म होत्रेऽश्वं प्रस्तोतृप्रतिहर्तृभ्यां द्वादश पष्ठौहीर्ब्रह्मणे वशां मैत्रावरुणायर्‌षभं ब्राह्मणाच्छसिने वाससी नेष्टापोतृभ्या स्थूरि यवाचितमच्छावाकायानड्वाहमग्नीधे भार्गवो होता भवति श्रायन्तीयं ब्रह्मसामं भवति वारवन्तीयमग्निष्टोमसाम सारस्वतीरपो गृह्णाति ।। [34]
1.8.18.0
(वारवन्तीयं चत्वारि च) ।। 18 ।।
1.8.19.1
आग्नेयमष्टाकपालं निर्वपति हिरण्यं दख्षिणैन्द्रमेकादशकपालमृषभो दख्षिणा वैश्वदेवं चरुं पिशङ्गी पष्ठौही दख्षिणा मैत्रावरुणीमामिख्षां वशा दख्षिणा बार्‌हस्पत्यं चरु शितिपृष्ठो दख्षिणाऽऽदित्यां मल्‌हां गर्भिणीमा लभते मारुतीं पृश्निं पष्ठौहीमश्विभ्यां पूष्णे पुरोडाशं द्वादशकपालं निर्वपति सरस्वते सत्यवाचे चरु सवित्रे सत्यप्रसवाय पुरोडाशं द्वादशकपालं तिसृधन्व शुष्कदृतिर्दख्षिणा ।। [35]
1.8.19.0
(आग्नेय सप्तचत्वारिशत्) ।। 19 ।।
1.8.20.1
आग्नेयमष्टाकपालं निर्वपति सौम्यं चरु सावित्रं द्वादशकपालं बार्‌हस्पत्यं चरुं त्वाष्ट्रमष्टाकपालं वैश्वानरं द्वादशकपालं दख्षिणो रथवाहनवाहो दख्षिणा सारस्वतं चरुं निर्वपति पौष्णं चरुं मैत्रं चरुं वारुणं चरुं ख्षैत्रपत्यं चरुमादित्यं चरुमुत्तरो रथवाहनवाहो दख्षिणा ।। [36]
1.8.20.0
(आग्नेयं चतुस्त्रिशत्) ।। 20 ।।
1.8.21.1
स्वाद्वीं त्वा स्वादुना तीव्रां तीव्रेणामृताममृतेन सृजामि ससोमेन सोमोऽस्यश्विभ्यां पच्यस्व सरस्वत्यै पच्यस्वेन्द्राय सुत्राम्णे पच्यस्व पुनातु ते परिस्रुत सोम सूर्यस्य दुहिता । वारेण शश्वता तना ।। वायुः पूतः पवित्रेण प्रत्यङ्ख्सोमो अतिद्रुतः । इन्द्रस्य युज्यः सखा ।। कुविदङ्ग यवमन्तो यवं चिद्यथा दान्त्यनुपूर्वं वियूय । इहेहैषां कृणुत भोजनानि ये बर्‌हिषो नमोवृक्तिं न जग्मुः ।। आश्विनं धूम्रमा लभते सारस्वतं मेषमैन्द्रमृषभमैन्द्रमेकादशकपालं निर्वपति सावित्रं द्वादशकपालं वारुणं दशकपाल सोमप्रतीकाः पितरस्तृप्णुत वडबा दख्षिणा ।। [37]
1.8.21.0
(भोजनानि षड्‌विशतिश्च) ।। 21 ।।
1.8.22.1
अग्नाविष्णू महि तद्वां महित्वं वीतं घृतस्य गुह्यानि नाम । दमेदमे सप्त रत्ना दधाना प्रति वां जिह्वा घृतमा चरण्येत् ।। अग्नाविष्णू महि धाम प्रियं वां वीथो घृतस्य गुह्या जुषाणा । दमेदमे सुष्टुतीर्वावृधाना प्रति वां जिह्वा घृतमुच्चरण्येत् ।। प्र णो देवी सरस्वती वाजेभिर्वाजिनीवती । धीनामवित्र्यवतु । आ नो दिवो बृहतः [38]
1.8.22.2
पर्वतादा सरस्वती यजता गन्तु यज्ञम् । हवं देवी जुजुषाणा घृताची शग्मां नो वाचमुशती शृणोतु ।। बृहस्पते जुषस्व नो हव्यानि विश्वदेव्य । रास्व रत्नानि दाशुषे ।। एवा पित्रे विश्वदेवाय वृष्णे यज्ञैर्विधेम नमसा हविर्भिः । बृहस्पते सुप्रजा वीरवन्तो वय स्याम पतयो रयीणाम् ।। बृहस्पते अति यदर्यो अर्‌हाद्द्युमद्विभाति क्रतुमज्जनेषु । यद्दीदयच्छवसा [39]
1.8.22.3
ऋतप्रजात तदस्मासु द्रविणं धेहि चित्रम् ।। आ नो मित्रावरुणा घृतैर्गव्यूतिमुख्षतम् । मध्वा रजासि सुक्रतू ।। प्र बाहवा सिसृतं जीवसे न आ नो गव्यूतिमुख्षतं घृतेन । आ नो जने श्रवयतं युवाना श्रुतं मे मित्रावरुणा हवेमा ।। अग्निं वः पूर्व्यं गिरा देवमीडे वसूनाम् । सपर्यन्तः पुरुप्रियं मित्रं न ख्षेत्रसाधसम् ।। मख्षू देववतो रथः [40]
1.8.22.4
शूरो वा पृथ्सु कासु चित् । देवानां य इन्मनो यजमान इयख्षत्यभीदयज्वनो भुवत् ।। न यजमान रिष्यसि न सुन्वान न देवयो ।। असदत्र सुवीर्यमुत त्यदाश्वश्वियम् ।। नकिष्टं कर्मणा नशन्न प्र योषन्न योषति ।। उप ख्षरन्ति सिन्धवो मयोभुव ईजानं च यक्ष्यमाणं च धेनवः । पृणन्तं च पपुरिं च [41]
1.8.22.5
श्रवस्यवो घृतस्य धारा उप यन्ति विश्वतः ।। सोमारुद्रा वि वृहतं विषूचीममीवा या नो गयमाविवेश । आरे बाधेथां निर्‌ऋतिं पराचैः कृतं चिदेनः प्रमुमुक्तमस्मत् ।। सोमारुद्रा युवमेतान्यस्मे विश्वा तनूषु भेषजानि धत्तम् । अव स्यतं मुञ्चतं यन्नो अस्ति तनूषु बद्धं कृतमेनो अस्मत् ।। सोमापूषणा जनना रयीणां जनना दिवो जनना पृथिव्याः । जातौ विश्वस्य भुवनस्य गोपौ देवा अकृण्वन्नमृतस्य नाभिम् ।। इमौ देवौ जायमानौ जुषन्तेमौ तमासि गूहतामजुष्टा । आभ्यामिन्द्रः पक्वमामास्वन्तः सोमापूषभ्यां जनदुस्रियासु ।। [42]
1.8.22.0
(बृहतः शवसा रथः पपुरिं च दिवो जनना पञ्चविशतिश्च) ।। 22 ।।