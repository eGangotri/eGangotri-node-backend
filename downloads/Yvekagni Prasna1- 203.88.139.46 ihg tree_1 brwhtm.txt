1.0.0
तैत्तिरीय एकाग्निकाण्डे प्रथमः प्रश्नः । हरिः ओम् ।।
1.1.1
प्रसुग्मन्ता धियसानस्य सक्षणि वरेभिर्वरा अभि षु प्रसीदत ।अस्माकमिन्द्र उभयं जुजोषति यथ्सौम्यस्यान्धसो बुबोधति ।अनृक्षरा ऋजवस्सन्तु पन्था येभिस्सखायो यन्ति नो वरेयम् ।समर्यमा सं भगो नो निनीयाथ्सञ्जास्पत्य सुयममस्तु देवाः । अभ्रातृघ्नीं वरुणापतिघ्नीं बृहस्पते ।इन्द्रापुत्रघ्नीं लक्ष्म्यन्तामस्यै सवितस्सुव । अघोरचक्षुरपतिघ्न्येधि शिवा पतिभ्यस्सुमनास्सुवर्चाः ।जीवसूर्देवकामा स्योना शन्नो भव द्विपदे शञ्चतुष्पदे । इदमहय्याँ त्वयि पतिघ्न्यलक्ष्मिस्तां निर्दिशामि ।जीवा रुदन्ति विमयन्ते अद्ध्वरे दीर्घामनु प्रसितिं दीधियुर्नरः ।वामं पितृभ्यो य इद समेरिरे मयः पतिभ्यो जनयः परिष्वजे ।व्युक्षत् क्रूरमुदचन्त्वाप आऽस्यै ब्राह्मणास्स्नपन हरन्तु । अवीरघ्नीरुदचन्त्वापः ।अर्यम्णो अग्निं परियन्तु क्षिप्रं प्रतीक्षन्ता श्वश्र्वो देवराश्च । खेऽनसः खे रथः खे युगस्य शचीपते ।अपालामिन्द्र त्रिः पूर्त्व्यकरथ्सूर्यवर्चसम् ।शन्ते हिरण्य शमु सन्त्वापश्शन्ते मेधी भवतु शय्युँगस्य तृद्म ।शन्त आपश्शतपवित्रा भवन्त्वथा पत्या तन्व ससृजस्व ।। (1)
1.1.0
दीधियुर्नरोऽष्टौ च ।। (1) इति प्रथमप्रश्ने प्रथमः खण्डः ।
1.2.1
हिरण्यवर्णाश्शुचयः पावकाः प्रचक्रमुर्‌हित्वाऽवद्यमापः ।शतं पवित्रा वितता ह्यासु ताभिष्ट्वा देवस्सविता पुनातु ।हिरण्यवर्णाश्शुचयः पावका यासु जातः कश्यपो यास्वग्निः । या अग्निं गर्भं दधिरे सुवर्णास्तास्त आपश्श स्योना भवन्तु ।यासा राजा वरुणो याति मद्ध्ये सत्यानृते अवपश्यञ्जनानाम् ।या अग्निं गर्भं दधिरे सुवर्णास्तास्त आपश्श स्योना भवन्तु ।यासां देवा दिवि कृण्वन्ति भक्षं या अन्तरिक्षे बहुधा निविष्टाः ।या अग्निं गर्भं दधिरे सुवर्णास्तास्त आपश्श स्योना भवन्तु ।शिवेन त्वा चक्षुषा पश्यन्त्वापश्शिवया तन्वोपस्पृशन्तु त्वचन्ते ।घृतश्चुतश्शुचयो याः पावकास्तास्त आपश्श स्योना भवन्तु । परि त्वा गिर्वणो गिर इमा भवन्तु विश्वतः । वृद्धायुमनु वृद्धयो जुष्टा भवन्तु जुष्टयः ।आशासानेत्येषा । पूषा त्वेतो नयतु हस्तगृह्याश्विनौ त्वा प्रवहता रथेन ।गृहान्गच्छ गृहपत्नी यथाऽसो वशिनी त्वं विदथमावदासि ।। (2)
1.2.0
भवन्तु पञ्च च ।। (2) इति प्रथमप्रश्ने द्वितीयः खण्डः ।।
1.3.1
सोमः प्रथमो विविदे गन्धर्वो विविद उत्तरः । तृतीयो अग्निष्टे पतिस्तुरीयस्ते मनुष्यजाः ।सोमोऽददद्गन्धर्वाय गन्धर्वोऽदददग्नये । रयिञ्च पुत्राश्चादादग्निर्मह्यमथो इमाम् ।गृभ्णामि ते सुप्रजास्त्वाय हस्तं मया पत्या जरदष्टिर्यथाऽसः ।भगो अर्यमा सविता पुरन्धिर्मह्यन्त्वाऽदुर्गार्‌हपत्याय देवाः । ते ह पूर्वे जनासो यत्र पूर्ववहो हिताः ।मूर्द्धन्वान् यत्र सौभ्रवः पूर्वो देवेभ्य आऽतपत् । सरस्वति प्रेदमव सुभगे वाजिनीवति ।तां त्वा विश्वस्य भूतस्य प्रगायामस्यग्रतः । य एति प्रदिशस्सर्वा दिशोऽनु पवमानः ।हिरण्यहस्त ऐरम्मस्स त्वा मन्मनसं कृणोतु ।एकमिषे विष्णुस्त्वाऽन्वेतु द्वे ऊर्जे त्रीणि व्रताय चत्वारि मायोभवाय पञ्च पशुभ्यष्षडृतुभ्यस्सप्त सप्तभ्यो होत्राभ्यो विष्णुस्त्वाऽन्वेतु ।सखा सप्तपदा भव सखायौ सप्तपदा बभूव सख्यन्ते गमेय सख्यात्ते मा योष सख्यान्मे मा योष्ठास्समयाव सङ्कल्पावहै सं प्रियौ रोचिष्णू सुमनस्यमानौ ।इषमूर्जमभि संवसानौ सन्नौ मनासि सं व्रता समु चित्तान्याकरम् ।सा त्वमस्यमूहममूहमस्मि सा त्वं द्यौरहं पृथिवी त्व रेतोऽह रेतोभृत्त्वं मनोऽहमस्मि वाक्त्व सामाहमस्म्यृक्त्व सा मामनुव्रता भव पुसे पुत्राय वेत्तवै श्रियै पुत्राय वेत्तवा एहि सूनृते ।। (3)
1.3.0
अग्रतष्षट्च ।। (3) इति तृतीयः खण्डः ।।
1.4.1
सोमाय जनिविदे स्वाहा । गन्धर्वाय जनिविदे स्वाहा । अग्नये जनिविदे स्वाहा ।कन्यला पितृभ्यो यतीपति लोकमव दीक्षामदास्थ स्वाहा । प्रेतो मुञ्चाति नामुतस्सुबद्धाममुतस्करत् ।यथेयमिन्द्र मीढ्वस्सुपुत्रा सुभगाऽसति । इमान्त्वमिन्द्र मीढ्वस्सुपुत्रा सुभगां कुरु ।दशास्यां पुत्राना धेहि पतिमेकादशं कृधि । अग्निरैतु प्रथमो देवताना सोऽस्यै प्रजां मुञ्चतु मृत्युपाशात् ।तदय राजा वरुणोनुमन्यतां यथेय स्त्री पौत्रमघन्न रोदात् ।इमामग्निस्त्रायतां गार्‌हपत्यः प्रजामस्यै नयतु दीर्घमायुः ।अशून्योपस्था जीवतामस्तु माता पौत्रमानन्दमभि प्रबुद्ध्यतामियम् ।मा ते गृहे निशि घोष उत्थादन्यत्र त्वद्रुदत्यस्सव्विँशन्तु ।मा त्वं विकेश्युर आवधिष्ठा जीवपत्नी पतिलोके विराज पश्यन्ती प्रजा सुमनस्यमानाम् ।द्यौस्ते पृष्ठ रक्षतु वायुरूरू अश्विनौ च स्तनन्धयन्त सविताऽभि रक्षतु ।आ वाससः परिधानाद्बृहस्पतिर्विश्वे देवा अभिरक्षन्तु पश्चात् । अप्रजस्तां पौत्र मृत्युं पाप्मानमुत वाऽघम् । शीर्ष्णस्स्रजमिवोन्मुच्य द्विषद्भ्यः प्रतिमुञ्चामि पाशम् ।इमं मे वरुण तत्त्वा यामि त्वन्नो अग्ने सत्वन्नो अग्ने त्वमग्ने अयाऽस्यया सन्मनसा हितः ।अया सन् हव्यमूहिषेऽया नो धेहि भेषजम् ।। (4)
1.4.0
रोदाद्भेषजम् ।। (4) इति प्रथमप्रश्ने चतुर्थः खण्डः ।।
1.5.1
आतिष्ठेममश्मानमश्मेव त्व स्थिरा भव । अभितिष्ठ पृतन्यतस्सहस्व पृतनायतः ।इयन्नार्युपब्रूते कुल्पान्यावपन्तिका ।दीर्घायुरस्तु मे पतिर्जीवातु शरदश्शतम् । तुभ्यमग्रे पर्यवहन्थ्सूर्यां वहतुना सह ।पुनः पतिभ्यो जायां दा अग्ने प्रजया सह । पुनः पत्नीमग्निरदादायुषा सह वर्चसा ।दीर्घायुरस्या यः पतिस्स एतु शरदश्शतम् । विश्वा उत त्वया वयं धारा उदन्या इव ।अतिगाहेमहि द्विषः । आतिष्ठेममश्मानम् । अर्यमणन्नु देवं कन्या अग्निमयक्षत ।स इमान्देवो अद्ध्वरः प्रेतो मुञ्चाति नामुतस्सुबद्धाममुतस्करत् ।तुभ्यमग्रे पर्यवहन्पुनः पत्नीमग्निरदाद्विश्वा उत त्वया वयमातिष्ठेममश्मानम् ।त्वमर्यमा भवसि यत्कनीनान्नाम स्वधावथ्स्वर्यं बिभर्‌षि ।अञ्जन्ति वृक्ष सुधितन्न गोभिर्यद्दम्पती समनसा कृणोषि ।तुभ्यमग्रे पर्यवहन्पुनः पत्नीमग्निरदाद्विश्वा उत त्वया वयम् ।प्र त्वा मुञ्चामि वरुणस्य पाशाद्येन त्वाऽबद्ध्नाथ्सविता सुकेतः ।धातुश्च योनौ सुकृतस्य लोके स्योनन्ते सह पत्या करोमि । इमं विष्यामि वरुणस्य पाशं यमबद्ध्नीत सविता सुशेवः ।धातुश्च योनौ सुकृतस्य लोकेऽरिष्टां त्वा सह पत्या करोमि । अयाश्चाग्नेऽस्यनभिशस्तीश्च सत्यमित्त्वमया असि ।अयसा मनसा धृतोऽयसा हव्यमूहिषेऽया नो धेहि भेषजम् ।। (5)
1.5.0
द्विषस्सुशेवस्त्रीणि च ।। इति प्रथमप्रश्ने पञ्चमः खण्डः ।।
1.6.1
सत्येनोत्तभिता भूमिस्सूर्येणोत्तभिता द्यौः । ऋतेनादित्यास्तिष्ठन्ति दिवि सोमो अधि श्रितः ।युञ्जन्ति ब्रद्ध्नं योगेयोगे । सुकिशुक शल्मलिं विश्वरूप हिरण्यवर्ण सुवृत सुचक्रम् ।आरोह वद्ध्वमृतस्य लोक स्योनं पत्ये वहतुं कृणुष्व । उदुत्तरमारोहन्ती व्यस्यन्ती पृतन्यतः ।मूर्द्धानं पत्युरा रोह प्रजया च विरा़ड्भव । सम्राज्ञी श्वशुरे भव सम्राज्ञी श्वश्रुवां भव ।ननान्दरि सम्राज्ञी भव सम्राज्ञी अधि देवृषु । स्नुषाणा श्वशुराणां प्रजायाश्च धनस्य च ।पतीनाञ्च देवॄणाञ्च सजातानां विराड्भव । नीललोहिते भवतः कृत्यासक्तिर्व्यज्यते ।एधन्तेऽस्या ज्ञातयः पतिर्बन्धेषु बद्ध्यते । ये वद्ध्वश्चन्द्रं वहतुं यक्ष्मा यन्ति जना अनु ।पुनस्तान् यज्ञिया देवा नयन्तु यत आगताः । मा विदन्परिपन्थिनो य आसीदन्ति दम्पती ।सुगेभिर्दुर्गमतीतामप द्रान्त्वरातयः । सुगं पन्थानमारुक्षमरिष्ट स्वस्तिवाहनम् ।यस्मिन्वीरो न रिष्यत्यन्येषां विन्दते वसु ।। (6)
1.6.0
धनस्य च नव च ।। (6) इति प्रथमप्रश्ने षष्ठः खण्डः ।
1.7.1
तामन्दसाना मनुषो दुरोण आ धत्त रयिं दशवीरं वचस्यवे ।कृतं तीर्थ सुप्रपाण शुभस्पती स्थाणुं पथेष्ठामप दुर्मति हतम् ।अयन्नो मह्याः पार स्वस्ति नेषद्वनस्पतिः ।सीरा नस्सुतरा भव दीर्घायुत्वाय वर्चसे । अस्य पारे निर्ऋथस्य जीवा ज्योतिरशीमहि ।मह्या इन्द्रस्स्वस्तये । यदृतेचिदभिश्रिषः पुरा जर्तृभ्य आतृदः ।सन्धाता सन्धिं मघवा पुरोवसुर्निष्कर्ता विह्रुतं पुनः ।इडामग्न इमं मे वरुण तत्त्वा यामि त्वन्नो अग्ने स त्वन्नो अग्ने त्वमग्ने अयासि ।ये गन्धर्वा अफ्सरसश्च देवीरेषु वृक्षेषु वानस्पत्येष्वासते ।शिवास्ते अस्यै वद्ध्वै भवन्तु मा हिसिषुर्वहतुमूह्यमानाम् । या ओषधयो या नद्यो यानि धन्वानि ये वना ।ते त्वा वधु प्रजावतीं प्र त्वे मुञ्चन्त्वहसः । संकाशयामि वहतुं ब्रह्मणा गृहैरघोरेण चक्षुषा मैत्रेण ।पर्याणद्धं विश्वरूपं यदस्या स्योनं पतिभ्यस्सविता कृणोतु तत् ।आ वामगन्थ्सुमतिर्वाजिनी वसून्यश्विना हृथ्सु कामा अयसत ।अभूतङ्गोपा मिथुना शुभस्पती प्रिया अर्यम्णो दुर्या अशीमहि ।अयन्नो देवस्सविता बृहस्पतिरिन्द्राग्नी मित्रावरुणा स्वस्तये ।त्वष्टा विष्णुः प्रजया सरराणः काम आयातं कामाय त्वा विमुञ्चतु ।। (7)
1.7.0
आसते नव च ।। (7) इति प्रथमप्रश्ने सप्तमः खण्डः ।
1.8.1
शर्म वर्मेदमाहरास्यै नार्या उपस्तिरे । सिनीवालि प्रजायतामियं भगस्य सुमतावसत् ।गृहान्भद्रान्थ्सुमनसः प्रपद्येऽवीरघ्नी वीरवतस्सुवीरान् । इरां वहतो घृतमुक्षमाणास्तेष्वह सुमनास्सं विशामि ।आगन्गोष्ठं महिषी गोभिरश्वैरायुष्मत्पत्नी प्रजया स्वर्वित् ।बह्वीं प्रजाञ्जनयन्ती सुरत्नेममग्नि शतहिमास्सपर्यात् । अयमग्निर्गृहपतिस्सुससत्पुष्टिवर्द्धनः ।यथा भगस्याभ्यां ददद्रयिं पुष्टिमथो प्रजाम् । प्रजाया आभ्यां प्रजापत इन्द्राग्नी शर्म यच्छतम् ।यथैनयोर्न प्रमीयाता उभयोर्जीवतोः प्रजा । तेन भूतेन हविषाऽयमा प्यायतां पुनः ।जायां यामस्मा आवाक्षुस्ता रसेनाभि वर्द्धताम् । अभिवर्द्धतां पयसाऽभि राष्ट्रेण वर्द्धताम् ।रय्या सहस्रपोषसेमौ स्तामनपेक्षितौ । इहैव स्तं मा वियोष्टं विश्वमायुर्व्यश्नुतम् ।मह्या इन्द्रस्स्वस्तये । ध्रुवैधि पोष्या मयि मह्यन्त्वाऽदाद्बृहस्पतिः ।मया पत्या प्रजावती सं जीव शरदश्शतम् । त्वष्टा जायामजनयत् त्वष्टाऽस्यै त्वां पतिम् ।त्वष्टा सहस्रमायूषि दीर्घमायुः कृणोतु वाम् ।इमं मे वरुण तत्त्वा यामि त्वन्नो अग्ने स त्वन्नो अग्ने त्वमग्ने अयासि ।। (8)
1.8.0
जीवतोः प्रजाH वामेकञ्च ।। (8) इति प्रथमप्रश्ने अष्टमः खण़्डः ।
1.9.1
इह गावः प्रजायद्ध्वमिहाश्वा इह पूरुषाः । इहो सहस्रदक्षिणो रायस्पोषो निषीदतु ।सोमेनादित्या बलिनस्सोमेन पृथिवी दृढा । अथो नक्षत्राणामेषामुपस्थे सोम आधितः ।प्र स्वस्स्थः प्रेयं प्रजया भुवने शोचेष्ट । इह प्रियं प्रजया ते समृद्ध्यतामस्मिन् गृहे गार्‌हपत्याय जागृहि ।एना पत्या तन्व स सृजस्वाथा जीव्री विदथमा वदासि । सुमङ्गलीरियं वधूरिमा समेत पश्यत ।सौभाग्यमस्यै दत्वायाथास्तं वि परेतन । ध्रुवक्षितिर्द्ध्रुवयोनिर्द्ध्रुवमसि द्ध्रुवतस्स्थितम् ।त्वन्नक्षत्राणां मेथ्यसि स मा पाहि पृतन्यतः । सप्तऋषयः प्रथमां कृत्तिकानामरुन्धतीम् ।यद्ध्रुवता ह निन्युष्षट्कृत्तिकामुख्ययोगं वहन्तीयमस्माकमेधत्वष्टमी । सदसस्पतिमद्भुतं प्रियमिन्द्रस्य काम्यम् । सनिं मेधामयासिषम् । उद्दीप्यस्व जातवेदोऽपघ्नन्निर्ऋतिं मम । पशूश्च मह्यमा वह जीवनञ्च दिशो दश ।मा नो हिसीज्जातवेदो गामश्वं पुरुषञ्जगत् । अबिभ्रदग्न आगहि श्रिया मा परिपातय ।। (9)
1.9.0
ध्रुवतस्स्थितन्नव च ।। (9) इति प्रथमप्रश्ने नवमः खण्डः ।।
1.10.1
उदीर्ष्वातो विश्वावसो नमसेडामहे त्वा । अन्यामिच्छ प्रफर्व्य सञ्जायां पत्या सृज ।उदीर्ष्वातः पतिवती ह्येषा विश्वावसुं नमसा गीर्भिरीट्टे ।अन्यामिच्छ पितृषदं व्यक्ता स ते भागो जनुषा तस्य विद्धि ।अग्ने प्रायश्चित्ते त्वन्देवानां प्रायश्चित्तिरसि ब्राह्मणस्त्वा नाथकामः प्रपद्ये याऽस्यां पतिघ्नी तनूः प्रजाघ्नी पशुघ्नी लक्ष्मिघ्नी जारघ्नीमस्यै ताङ्कृणोमि स्वाहा ।वायो प्रायश्चित्त आदित्य प्रायश्चित्ते प्रजापते प्रायश्चित्ते त्वन्देवानां प्रायश्चित्तिरसि ब्राह्मणस्त्वा नाथकामः प्रपद्ये याऽस्यां पतिघ्नी तनूः प्रजाघ्नी पशुघ्नी लक्ष्मिघ्नी जारघ्नीमस्यै ताङ्कृणोमि स्वाहा ।प्रसवश्चोपयामश्च काटश्चार्णवश्च धर्णसिश्च द्रविणञ्च भगश्चान्तरिक्षञ्च सिन्धुश्च समुद्रश्च सरस्वाश्चविश्वव्यचाश्च ते यं द्विष्मो यश्च नो द्वेष्टि तमेषा़ञ्जम्भे दद्ध्मस्स्वाहा ।मधुश्च माधवश्च शुक्रश्च शुचिश्च नभश्च नभस्यश्चेषश्चोर्जश्च सहश्च सहस्यश्च तपश्च तपस्यश्च ते यं द्विष्मो यश्च नो द्वेष्टि तमेषा़ञ्जम्भेदद्ध्मस्स्वाहा ।चित्तञ्च चित्तिश्चाकूतञ्चाकूतिश्चाधीतञ्चाधीतिश्च विज्ञातञ्च विज्ञानञ्च नाम च क्रतुश्च दर्‌शश्चपूर्णमासश्च ते यं द्विष्मो यश्च नो द्वेष्टि तमेषा़ञ्जम्भे दद्ध्मस्स्वाहा ।भूस्स्वाहा भुवस्स्वाहा सुवस्स्वाहो स्वाहा ।। (10)
1.10.0
उदीर्ष्वातो दश ।। (10) इति प्रथमप्रश्ने दशमः खण्डः ।।
1.11.1
अपश्यन्त्वा मनसा चेकितानं तपसो जातं तपसो विभूतम् । इह प्रजामिह रयि रराणः प्रजायस्व प्रजया पुत्रकाम ।अपश्यन्त्वा मनसा दीद्ध्याना स्वायां तनू ऋत्विये नाथमानाम् ।उप मामुच्चा युवतिर्बुभूयाः प्रजायस्व प्रजया पुत्रकामे । समञ्जन्तु विश्वे देवास्समापो हृदयानि नौ ।सं मातरिश्वा सं धाता समु देष्ट्री दिदेष्टु नौ । प्रजापते तन्वं मे जुषस्व त्वष्टर्देवेभिस्सहसाम इन्द्र ।विश्वैर्देवैरातिभिस्स रराणः पुसां बहूनां मातरस्स्याम । आ नः प्रजाञ्जनयतु प्रजापतिराजरसाय समनक्त्वर्यमा ।अदुर्मङ्गलीः पतिलोकमा विश शन्नो भव द्विपदे शञ्चतुष्पदे । तां पूषञ्छिवतमा मेरयस्व यस्यां बीजं मनुष्या वपन्ति ।या न ऊरू उशती विस्रयातै यस्यामुशन्तः प्रहरेम शेफम् ।। (11)
1.10.0
शञ्चतुष्पदे द्वे च ।। (11) इति प्रथमप्रश्ने एकादशः खण़्डः ।।
1.12.1
आरोहोरुमुपबर्‌हस्व बाहुं परिष्वजस्व जाया सुमनस्यमानः । तस्यां पुष्यतं मिथुनौ सयोनी बह्वीं प्रजां जनयन्तौ सरेतसा ।आर्द्रयाऽरण्या यत्रामन्थत्पुरुषं पुरुषेण शक्रः । तदेतौ मिथुनौ सयोनी प्रजयाऽमृतेनेह गच्छतम् ।अहं गर्भमदधामोषधीष्वहं विश्वेषु भुवनेष्वन्तः । अहं प्रजा अजनयं पितृणामहं जनिभ्यो अपरीषु पुत्रान् ।पुत्रिणेमा कुमारिणा विश्वमायुर्व्यश्नुतम् । उभा हिरण्यपेशसा वीतिहोत्रा कृतद्वसू ।दशस्यन्त्वाऽमृताय कशमूधो रोमश हथो देवेषु कृणुतो दुवः ।। (12)
1.12.0
आरोह नव ।। (12) इति प्रथमप्रश्ने द्वादशः खण्डः ।।
1.13.1
विष्णुर्योनिङ्कल्पयतु त्वष्टा रूपाणि पिशतु । आसिञ्चतु प्रजापतिर्धाता गर्भं दधातु ते ।गर्भन्धेहि सिनीवालि गर्भन्धेहि सरस्वति । गर्भन्ते अश्विनौ देवावा धत्तां पुष्करस्रजा ।हिरण्ययी अरणी यन्निर्मन्थतो अश्विना । तन्ते गर्भ हवामहे दशमे मासि सूतवे ।यथेयं पृथिवी मही तिष्ठन्ती गर्भमादधे । एवन्त्वं गर्भमा धथ्स्व दशमे मासि सूतवे ।यथा पृथिव्यग्निगर्भा द्यौर्यथेन्द्रेण गर्भिणी । वायुर्यथा दिशां गर्भ एवं गर्भं दधामि ते ।विष्णो श्रेष्ठेन रूपेणास्यान्नार्यां गवीन्याम् । पुमासं गर्भमा धेहि दशमे मासि सूतवे ।नेजमेष परा पत सुपुत्रः पुनरा पत । अस्यै मे पुत्रकामायै गर्भमा धेहि यः पुमान् ।व्यस्य योनिं प्रति रेतो गृहाण पुमान्पुत्रो धीयतां गर्भो अन्तः ।तं माता दशमासो बिभर्तु स जायतां वीरतमस्स्वानाम् । आ ते गर्भो योनिमेतु पुमान्बाण इवेषुधिम् । आ वीरो जायतां पुत्रस्ते दशमास्यः ।। (13)
1.13.0
गर्भं दधामि तेऽष्टौ च ।। (13) इति प्रथमप्रश्ने त्रयोदशः खण्डः ।।
1.14.1
करोमि ते प्राजापत्यमा गर्भो योनिमेतु ते । अनूनः पूर्णो जायतामश्लोणोऽपिशाचधीतः ।पुमास्ते पुत्रो नारि तं पुमाननु जायताम् । तानि भद्राणि बीजान्यृषभा जनयन्तु नौ ।यानि भद्राणि बीजान्यृषभा जनयन्ति नः । तैस्त्वं पुत्रान् विन्दस्व सा प्रसूर्धेनुका भव ।काम प्रमृद्ध्यतां मह्यमपराजितमेव मे । यं कामं कामये देव तं मे वायो समर्द्धय ।अनुहवं परिहवं परीवादं परिक्षपम् । दुस्स्वप्नं दुरुदितं तद्द्विषद्भ्यो दिशाम्यहम् ।अनुहूतं परिहूत शकुनेर्यदशाकुनम् । मृगस्य सृतमक्ष्णया तद्द्विषद्भ्यो दिशाम्यहम् ।आरात्ते अग्निरस्त्वारात्परशुरस्तु ते । निवाते त्वाऽभिवर्‌षतु स्वस्ति तेऽस्तु वनस्पते स्वस्ति मेऽस्तु वनस्पते ।नमश्शकृथ्सदे रुद्राय नमो रुद्राय शकृथ्सदे ।गोष्ठमसि नमस्ते अस्तु मा मा हिसीस्सिगसि नसि वज्रो नमस्ते अस्तु मा मा हिसीः ।उद्गातेव शकुने साम गायसि ब्रह्मपुत्र इव सवनेषु शससि । स्वस्ति नश्शकुने अस्तु प्रति नस्सुमना भव ।। (14)
1.14.0
अहमष्टौ च ।। (14) इति प्रथमप्रश्ने चतुर्दशः खण्डः ।।
1.15.1
प्रातरग्निं प्रातरिन्द्र हवामहे प्रातर्मित्रावरुणा प्रातरश्विना ।प्रातर्भगं पूषणं ब्रह्मणस्पतिम्प्रातस्सोममुत रुद्र हुवेम ।प्रातर्जितं भगमुग्र हुवेम वयं पुत्रमदितेर्यो विधर्ता ।आध्रश्चिद्यं मन्यमानस्तुरश्चिद्राजा चिद्यं भगं भख्षीत्याह । भग प्रणेतर्भग सत्यराधो भगेमान्धियमुदव ददन्नः ।भग प्रणो जनय गोभिरश्वैर्भग प्रनृभिर्नृवन्तस्स्याम । उतेदानीं भगवन्तस्स्यामोत प्रपित्व उत मध्ये अह्नाम् ।उतोदिता मघवन्थ्सूर्यस्य वयन्देवाना सुमतौ स्याम । भग एव भगवा अस्तु देवास्तेन वयं भगवन्तस्स्याम ।तन्त्वा भग सर्व इज्जोहवीमि स नो भग पुरएता भवेह । समध्वरायोषसो नमन्त दधिक्रावेव शुचये पदाय ।अर्वाचीनव्वँसुविदं भगन्नो रथमिवाश्वा वाजिन आवहन्तु ।अश्वावतीर्गोमतीर्न उषासो वीरवतीस्सदमुच्छन्तु भद्राः ।घृतन्दुहाना विश्वत प्रपीना यूयं पात स्वस्तिभिस्सदा नः ।। (15)
1.15.0
भवेह चत्वारि च ।। (15) इति प्रथमप्रश्ने पञ्चदशः खण्डः ।।
1.16.1
इमां खनाम्योषधीं वीरुधं बलवत्तमाम् । यया सपत्नीं बाधते यया संविन्दते पतिम् ।उत्तानपर्णे सुभगे सहमाने सहस्वति । सपत्नीं मे पराधम पतिं मे केवलं कृधि ।उत्तराऽहमुत्तर उत्तरेदुत्तराभ्यः । अथा सपत्नी या ममाधरा साऽधराभ्यः ।न ह्यस्यै नाम गृभ्णामि नो अस्मिन्रमते जने । परामेव परावत सपत्नीं नाशयामसि ।अहमस्मि सहमानाऽथ त्वमसि सासहिः । उभे सहस्वती भूत्वा सपत्नीं मे सहावहै ।उप तेऽधा सहमानामभि त्वाऽधा सहीयसा । मामनु प्र ते मनो वथ्सं गौरिव धावतु पथा वारिव धावतु ।। (16)
1.16.0
सहावहै द्वे च ।। (16) इति प्रथमप्रश्ने षोडशः खण्डः ।
1.17.1
उदसौ सूर्यो अगादुदयं मामको भगः । अहन्तद्विद्वलापतिमभ्यसाक्षि विषासहिः । अहं केतुरहं मूर्धाऽहमुग्रा विवाचनी ।ममेदनु क्रतुं पतिस्सेहानाया उवाचरेत् । मम पुत्राश्शत्रुहणोऽथो मे दुहिता विराट् ।उताहमस्मि सञ्जया पत्युर्मे श्लोक उत्तमः । येनेन्द्रो हविषा कृत्यभवद्दिव्युत्तमः ।अहन्तदक्रि देवा असपत्ना किलाभवम् । असपत्ना सपत्निघ्नी जयन्त्यभिभूवरी ।आविथ्सि सर्वासा राधो वर्चो अस्थेयसामिव । समजैषमिमा अह सपत्नीरभिभूवरीः ।यथाऽहमस्य वीरस्य विराजामि धनस्य च ।। (17)
1.17.0
अस्थेयसामिव द्वे च ।। (17) इति प्रथमप्रश्ने सप्तदशः खण्डः ।।
1.18.1
अक्षीभ्यान्ते नासिकाभ्यां कर्णाभ्यां चुबुकादधि । यक्ष्म शीर्‌षण्यं मस्तिष्काज्जिह्वाया विवृहामि ते ।ग्रीवाभ्यस्त उष्णिहाभ्यः कीकसाभ्योऽनूक्यात् । यक्ष्मं दोषण्यमसाभ्यां बाहुभ्यां विवृहामि ते ।आन्त्रेभ्यस्ते गुदाभ्यो वनिष्ठोर्‌हृदयादधि । यक्ष्मं मतस्नाभ्यां यक्नः प्लाशिभ्यो विवृहामि ते ।ऊरुभ्यान्तेऽष्ठीवद्भ्यां जङ्घाभ्यां प्रपदाभ्याम् । यक्ष्म श्रोणीभ्यां भासदाद्ध्वससो विवृहामि ते ।मेहनाद्वलङ्करणाल्लोमभ्यस्ते नखेभ्यः । यक्ष्म सर्वस्मादात्मनस्तमिमं विवृहामि ते ।अङ्गादङ्गाल्लोम्नोलोम्नो जातं पर्वणिपर्वणि । यक्ष्म सर्वस्मादात्मनस्तमिमं विवृहामि ते ।परादेहि शाबल्यं ब्रह्मभ्यो विभजा वसु । कृत्यैषा पद्वती भूत्वा जायाऽऽविशते पतिम् ।अश्लीला तनूर्भव रुशती पापयाऽमुया । पतिर्यद्वद्ध्वै वाससा स्वमङ्गमभिधिथ्सति ।क्रूरमेतत् कटुकमेतदपाष्ठवद्द्विषवन्नैतदत्तवे । सूर्यां यः प्रत्यक्षं विद्याथ्स एतत् प्रतिगृह्णीयात् ।आशसनं विशसनमथो अधि विचर्तनम् । सूर्यायाः पश्य रूपाणि तानि ब्रह्मोत शसति ।। (18)
1.18.0
इमं विवृहामि ते शसति ।। (18)
1.0.0
अक्षीभ्यां ग्रीवाभ्य आन्त्रेभ्य ऊरुभ्यां मेहनादङ्गादङ्गात्परा देहि सप्त ।।प्रसुग्मन्ताष्टादश हिरण्यवर्णाः पञ्चदश सोमः प्रथमष्षोडश सोमाय जनिविदे विशतिरातिष्ठेमन्त्रयोविशतिस्सत्येन तामन्दसानैकान्नविशतिरेकान्नविशतिश्शर्म वर्मैकविशतिरिह गाव एकान्नविशतिरुदीर्ष्वातो दशापश्यन्त्वा द्वादशारोहोरुन्नव विष्णुर्योनिं करोमि तेऽष्टादशाष्टादश प्रातरग्निं चतुर्दशेमां खनाम्युदसौ सूर्यो द्वादशद्वादशाक्षीभ्यान्ते विशतिरष्टादश ।।18 ।। प्रसुग्मन्ताऽपश्यन्त्वाऽष्टादश ।। 18 ।। प्रसुग्मन्ता तानि ब्रह्मोत शसति ।।इति एकाग्निकाण्डे प्रथमप्रश्नः समाप्तः ।। हरिः ओ(4)म् । श्रीकृष्णार्पणमस्तु ।।