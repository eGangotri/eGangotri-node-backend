6.1.0.0
।। हरिः ओम् ।। ।। तैत्तिरीयसंहिता षष्ठकाण्डे प्रथमः प्रश्नः ।।
6.1.1.1
प्राचीनवशं करोति देवमनुष्या दिशो व्यभजन्त प्राचीन्देवा दख्षिणा पितरः प्रतीचीम्मनुष्या उदीची रुद्रायत्प्राचीनवशं करोति देवलोकमेव तद्यजमान उपावर्तते परि श्रयत्यन्तऱ्हितो हि देवलोको मनुष्यलोका- न्नास्माल्लोकाथ्स्वेतव्यमिवेत्याहुः को हि तद्वेद यद्यमुष्मिल्लोँकेऽस्ति वा न वेति दिख्ष्वतीकाशान्करोति [1]
6.1.1.2
उभयोर्लोकयोरभिजित्यै केशश्मश्रु वपते नखानि नि कृन्तते मृता वा एषा त्वगमेध्या यत्केशश्मश्रु मृतामेव त्वचममेध्यामपहत्य यज्ञियो भूत्वा मेधमुपैत्यङ्गिरसः सुवर्गं लोकय्यँन्तोऽफ्सु दीख्षातपसी प्रावेशयन्नफ्सु स्नातिसाख्षादेव दीख्षातपसी अव रुन्द्धे तीर्थे स्नाति तीर्थे हि ते ताम्प्रावेशयन्तीर्थे स्नाति [2]
6.1.1.3
तीर्थमेव समानानाम्भवत्यपोऽश्ञात्यन्तरत एव मेध्यो भवति वाससा दीख्षयति सौम्यं वै ख्षौमन्देवतया सोममेष देवतामुपैति यो दीख्षते सोमस्य तनूरसि तनुवम्मे पाहीत्याह स्वामेव देवतामुपैत्यथो आशिषमेवैतामा शास्तेऽग्नेस्तूषाधानव्वाँयोर्वातपानम्पितृणान्नीविरोषधीनाम्प्रघातः [3]
6.1.1.4
आदित्यानाम्प्राचीनतानो विश्वेषान्देवानामोतुर्नख्षत्राणामतीकाशास्तद्वा एतथ्सर्वदेवत्यं यद्वासो यद्वाससा दीख्षयति सर्वाभिरेवैनं देवताभिर्दीख्षयति बहिःप्राणो वै मनुष्यस्तस्याशनम्प्राणोऽश्ञाति सप्राण एव दीख्षतआशितो भवति यावानेवास्य प्राणस्तेन सह मेधमुपैति घृतं देवानाम्मस्तु पितृणान्निष्पक्वम्मनुष्याणान्तद्वै [4]
6.1.1.5
एतथ्सर्वदेवत्यं यन्नवनीतय्यँन्नवनीतेनाभ्यङ्क्ते सर्वा एव देवताः प्रीणाति प्रच्युतो वा एषोऽस्माल्लोकादगतो देवलोकय्योँ दीख्षितोऽन्तरेव नवनीतन्तस्मान्नवनीतेनाभ्यङ्क्तेऽनुलोमय्यँजुषा व्यावृत्त्या इन्द्रो वृत्रमहन्तस्य कनीनिका परापतत्तदाञ्जनमभवद्यदाङ्क्ते चख्षुरेव भ्रातृव्यस्य वृङ्क्ते दख्षिणम्पूर्वमाङ्क्ते [5]
6.1.1.6
सव्य हि पूर्वम्मनुष्या आञ्जते न नि धावते नीव हि मनुष्या धावन्ते पञ्च कृत्व आङ्क्ते पञ्चाख्षरा पङ्क्तिःपाङ्क्तो यज्ञो यज्ञमेवाव रुन्द्धे परिमितमाङ्क्तेऽपरिमित हि मनुष्या आञ्जते सतूलयाङ्क्तेऽपतूलया हि मनुष्या आञ्जते व्यावृत्त्यै यदपतूलयाञ्जीत वज्र इव स्याथ्सतूलयाङ्क्ते मित्रत्वाय [6]
6.1.1.7
इन्द्रो वृत्रमहन्थ्सोऽ पोऽ भ्यम्रियत तासाय्यँन्मेध्यं यज्ञिय सदेवमासीत्तदपोदक्रामत्ते दर्भा अभवन्यद्दर्भपुञ्जीलैः पवयति या एव मेध्या यज्ञियाः सदेवा आपस्ताभिरेवैनम्पवयति द्वाभ्याम्पवयत्यहोरात्राभ्यामेवैनम्पवयति त्रिभिः पवयति त्रय इमे लोका एभिरेवैनं लोकैः पवयति पञ्चभिः [7]
6.1.1.8
पवयति पञ्चाख्षरा पङ्क्तिः पाङ्क्तो यज्ञो यज्ञायैवैनम्पवयति षड्भिः पवयति षड्वा ऋतव ऋतुभिरेवैनम्पवयतिसप्तभिः पवयति सप्त छन्दासि छन्दोभिरेवैनम्पवयति नवभिः पवयति नव वै पुरुषे प्राणाः सप्राणमेवैनम्पव-यत्येकविशत्या पवयति दश हस्त्या अङ्गुलयो दश पद्या आत्मैकविशो यावानेव पुरुषस्तमपरिवर्गम् [8]
6.1.1.9
पवयति चित्पतिस्त्वा पुनात्वित्याह मनो वै चित्पतिर्मनसैवैनम्पवयति वाक्पतिस्त्वा पुनात्वित्याहवाचैवैनम्पवयति देवस्त्वा सविता पुनात्वित्याह सवितृप्रसूत एवैनम्पवयति तस्य ते पवित्रपते पवित्रेण यस्मै कम्पुने तच्छकेयमित्याहाशिषमेवैतामा शास्ते ।। [9]
6.1.1.0
अतीकाशान्करोत्यवेशयन्तीर्थे स्नाति प्रघातो मनुष्याणान्तद्वा आङ्क्ते मित्रत्वाय पञ्चभिरपरिवर्गमष्टाचत्वारिशच्च ।।1।।
6.1.2.1
यावन्तो वै देवा यज्ञायापुनत त एवाभवन् य एवं विद्वान्‌यज्ञाय पुनीते भवत्येव बहिः पवयित्वान्तः प्र पादयतिमनुष्यलोक एवैनम्पवयित्वा पूतन्देवलोकम्प्र णयत्यदीख्षित एकयाहुत्येत्याहुः स्रुवेण चतस्रो जुहोति दीख्षितत्वाय स्रुचा पञ्चमीम्पञ्चाख्षरा पङ्क्तिः पाङ्क्तो यज्ञो यज्ञमेवाव रुन्द्ध आकूत्यै प्रयुजेऽग्नये [10]
6.1.2.2
स्वाहेत्याहाकूत्या हि पुरुषो यज्ञमभि प्रयुङ्क्ते यजेयेति मेधायै मनसेऽग्नये स्वाहेत्याह मेधया हि मनसा पुरुषो यज्ञमभिगच्छति सरस्वत्यै पूष्णेऽग्नये स्वाहेत्याह वाग्वै सरस्वती पृथिवी पूषा वाचैव पृथिव्या यज्ञम्प्र युङ्क्तआपो देवीर्बृहतीर्विश्वशम्भुव इत्याह या वै वर्ष्यास्ताः [11]
6.1.2.3
आपो देवीर्बृहतीर्विश्वशम्भुवो यदेतद्यजुर्न ब्रूयाद्दिव्या आपोऽशान्ता इमल्लोँकमा गच्छेयुरापो देवीर्बृहतीर्विश्वशम्भुव इत्याहास्मा एवैना लोकाय शमयति तस्माच्छान्ता इमल्लोँकमा गच्छन्ति द्यावापृथिवी इत्याह द्यावापृथिव्योऱ्हि यज्ञ उर्वन्तरिख्षमित्याहान्तरिख्षे हि यज्ञो बृहस्पतिर्नो हविषा वृधातु [12]
6.1.2.4
इत्याह ब्रह्म वै देवानाम्बृहस्पतिर्ब्रह्मणैवास्मै यज्ञमव रुन्द्धे यद्ब्रूयाद्विधेरिति यज्ञस्थाणुमृच्छेद्वृधात्वित्याह यज्ञस्थाणुमेव परि वृणक्ति प्रजापतिर्यज्ञमसृजत सोऽस्माथ्सृष्टः पराङैथ्स प्र यजुरव्लीनात्प्र साम तमृगुदयच्छद्यदृगुदयच्छत्तदौद्ग्रहणस्यौद्ग्रहणत्वमृचा [13]
6.1.2.5
जुहोति यज्ञस्योद्यत्या अनुष्टुप्छन्दसामुदयच्छदित्याहुस्तस्मादनुष्टुभा जुहोति यज्ञस्योद्यत्यै द्वादश वाथ्सबन्धान्युदयच्छन्नित्याहुस्तस्माद्द्वादशभिर्वाथ्सबन्धविदो दीख्षयन्ति सा वा एषर्गनुष्टुग्वागनुष्टुग्यदेतयर्चा दीख्षयति वाचैवैन सर्वया दीख्षयति विश्वे देवस्य नेतुरित्याह सावित्र्येतेन मर्तो वृणीत सख्यम् [14]
6.1.2.6
इत्याह पितृदेवत्यैतेन विश्वे राय इषुध्यसीत्याह वैश्वदेव्येतेन द्युम्नं वृणीत पुष्यस इत्याह पौष्ण्येतेन सा वा एषर्क्सर्वदेवत्या यदेतयर्चा दीख्षयति सर्वाभिरेवैनं देवताभिर्दीख्षयति सप्ताख्षरम्प्रथमम्पदमष्टाख्षराणि त्रीणियानि त्रीणि तान्यष्टावुप यन्ति यानि चत्वारि तान्यष्टौ यदष्टाख्षरा तेन [15]
6.1.2.7
गायत्री यदेकादशाख्षरा तेन त्रिष्टुग्यद्द्वादशाख्षरा तेन जगती सा वा एषर्क्सर्वाणि छन्दासि यदेतयर्चा दीख्षयति सर्वेभिरेवैनं छन्दोभिर्दीख्षयति सप्ताख्षरम्प्रथमम्पद सप्तपदा शक्वरी पशवः शक्वरी पशूनेवाव रुन्द्धएकस्मादख्षरादनाप्तम्प्रथमम्पदन्तस्माद्यद्वाचोऽनाप्तन्तन्मनुष्या उप जीवन्ति पूर्णया जुहोति पूर्ण इव हि प्रजापतिः प्रजापतेराप्त्यै न्यूनया जुहोति न्यूनाद्धि प्रजापतिः प्रजा असृजत प्रजाना सृष्ट्यै ।। [16]
6.1.2.0
अग्नये ता वृधात्वृचा सख्यन्तेन जुहोति पञ्चदश च ।।2।।
6.1.3.1
ऋक्सामे वै देवेभ्यो यज्ञायातिष्ठमाने कृष्णो रूपं कृत्वापक्रम्यातिष्ठतान्तेऽमन्यन्त यं वा इमे उपावर्थ्स्यतः स इदं भविष्यतीति ते उपामन्त्रयन्त ते अहोरात्रयोर्महिमानमपनिधाय देवानुपावर्तेतामेष वा ऋचो वर्णो यच्छुक्लं कृष्णाजिनस्यैष साम्नो यत्कृष्णमृक्सामयोः शिल्पे स्थ इत्याहर्क्सामे एवाव रुन्ध एषः [17]
6.1.3.2
वा अह्नो वर्णो यच्छुक्लं कृष्णाजिनस्यैष रात्रिया यत्कृष्णं यदेवैनयोस्तत्र न्यक्तं तदेवाव रुन्द्धे कृष्णाजिनेन दीख्षयति ब्रह्मणो वा एतद्रूपं यत्कृष्णाजिनम्ब्रह्मणैवैनं दीख्षयतीमान्धिय शिख्षमाणस्य देवेत्याह यथायजुरेवैतद्गर्भो वा एष यद्दीख्षित उल्बं वासः प्रोर्णुते तस्मात् [18]
6.1.3.3
गर्भाः प्रावृता जायन्ते न पुरा सोमस्य क्रयादपोर्ण्वीत यत्पुरा सोमस्य क्रयादपोर्ण्वीत गर्भाः प्रजानाम्परापातुकाः स्युः क्रीते सोमेऽपोर्णुते जायत एव तदथो यथा वसीयासम्प्रत्यपोर्णुते तादृगेव तदङ्गिरसः सुवर्गं लोकय्यँन्त ऊर्जं व्यभजन्त ततो यदत्यशिष्यत ते शरा अभवन्नूर्ग्वै शरा यच्छरमयी [19]
6.1.3.4
मेखला भवत्यूर्जमेवाव रुन्द्धे मध्यतः सन्नह्यति मध्यत एवास्मा ऊर्जं दधाति तस्मान्मध्यत ऊर्जा भुञ्जतऊर्ध्वं वै पुरुषस्य नाभ्यै मेध्यमवाचीनममेध्यं यन्मध्यतः संनह्यति मेध्यं चैवास्यामेध्यं च व्यावर्तयतीन्द्रो वृत्राय वज्रम्प्राहरथ्स त्रेधा व्यभवथ्स्फ्यस्तृतीय रथस्तृतीयं यूपस्तृतीयम् [20]
6.1.3.5
येऽन्तःशरा अशीर्यन्त ते शरा अभवन्तच्छराणा शरत्वव्वँज्रो वै शराः ख्षुत्खलु वै मनुष्यस्य भ्रातृव्यो यच्छरमयी मेखला भवति वज्रेणैव साख्षात्ख्षुधम्भ्रातृव्यम्मध्यतोऽप हते त्रिवृद्भवति त्रिवृद्वै प्राणस्त्रिवृतमेव प्राणम्मध्यतो यजमाने दधाति पृथ्वी भवति रज्जूनाव्व्याँवृत्त्यै मेखलया यजमानन्दीख्षयति योक्त्रेण पत्नीम्मिथुनत्वाय [21]
6.1.3.6
यज्ञो दख्षिणामभ्यध्यायत्ता समभवत्तदिन्द्रोऽचायथ्सोऽमन्यत यो वा इतो जनिष्यते स इदम्भविष्यतीति ताम्प्राविशत्तस्या इन्द्र एवाजायत सोऽमन्यत यो वै मदितोऽपरो जनिष्यते स इदम्भविष्यतीति तस्या अनुमृश्य योनिमाच्छिनथ्सा सूतवशाभवत्तथ्सूतवशायै जन्म [22]
6.1.3.7
ता हस्ते न्यवेष्टयत ताम्मृगेषु न्यदधाथ्सा कृष्णविषाणाभवदिन्द्रस्य योनिरसि मा मा हिसीरिति कृष्णविषाणाम्प्र यच्छति सयोनिमेव यज्ञं करोति सयोनिन्दख्षिणा सयोनिमिन्द्र सयोनित्वाय कृष्यै त्वा सुसस्याया इत्याह तस्मादकृष्टपच्या ओषधयः पच्यन्ते सुपिप्पलाभ्यस्त्वौषधीभ्य इत्याह तस्मादोषधयः फलं गृह्णन्ति यद्धस्तेन [23]
6.1.3.8
कण्डूयेत पामनम्भावुकाः प्रजाः स्युर्यथ्स्मयेत नग्नम्भावुकाः कृष्णविषाणया कण्डूयतेऽपिगृह्य स्मयते प्रजानां गोपीथाय न पुरा दख्षिणाभ्यो नेतोः कृष्णविषाणामव चृतेद्यत्पुरा दख्षिणाभ्यो नेतोः कृष्णविषाणामवचृतेद्योनिः प्रजानाम्परापातुका स्यान्नीतासु दख्षिणासु चात्वाले कृष्णविषाणाम्प्रास्यति योनिर्वै यज्ञस्य चात्वालय्योँनिः कृष्णविषाणा योनावेव योनिन्दधाति यज्ञस्य सयोनित्वाय ।। [24]
6.1.3.0
रुन्ध एष तस्माच्छरमयी यूपस्तृतीयम्मिथुनत्वाय जन्म हस्तेनाष्टाचत्वारिशच्च ।।3।।
6.1.4.1
वाग्वै देवेभ्योऽपाक्रामद्यज्ञायातिष्ठमाना सा वनस्पतीन्प्राविशथ्सैषा वाग्वनस्पतिषु वदति या दुन्दुभौ या तूणवे या वीणायाय्यँद्दीख्षितदण्डम्प्रयच्छति वाचमेवाव रुन्द्ध औदुम्बरो भवत्यूर्ग्वा उदुम्बर ऊर्जमेवाव रुन्द्धे मुखेन सम्मितो भवति मुखत एवास्मा ऊर्जं दधाति तस्मान्मुखत ऊर्जा भुञ्जते [25]
6.1.4.2
क्रीते सोमे मैत्रावरुणाय दण्डम्प्र यच्छति मैत्रावरुणो हि पुरस्तादृत्विग्भ्यो वाचं विभजति तामृत्विजो यजमाने प्रति ष्ठापयन्ति स्वाहा यज्ञम्मनसेत्याह मनसा हि पुरुषो यज्ञमभिगच्छति स्वाहा द्यावापृथिवीभ्यामित्याह द्यावापृथिव्योऱ्हि यज्ञः स्वाहोरोरन्तरिख्षादित्याहान्तरिख्षे हि यज्ञः स्वाहा यज्ञं वातादारभ इत्याहायम् [26]
6.1.4.3
वाव यः पवते स यज्ञस्तमेव साख्षादा रभते मुष्टी करोति वाचं यच्छति यज्ञस्य धृत्या अदीख्षिष्टायम्ब्राह्मण इति त्रिरुपाश्वाह देवेभ्य एवैनम्प्राह त्रिरुच्चैरुभयेभ्य एवैनं देवमनुष्येभ्यः प्राह न पुरा नख्षत्रेभ्यो वाचं वि सृजेद्यत्पुरा नख्षत्रेभ्यो वाचं विसृजेद्यज्ञं विच्छिन्द्यात् [27]
6.1.4.4
उदितेषु नख्षत्रेषु व्रतं कृणुतेति वाचं वि सृजति यज्ञव्रतो वै दीख्षितो यज्ञमेवाभि वाचं वि सृजति यदि विसृजेद्वैष्णवीमृचमनु ब्रूयाद्यज्ञो वै विष्णुर्यज्ञेनैव यज्ञ सं तनोति दैवीन्धियम्मनामह इत्याह यज्ञमेव तन्म्रदयति सुपारा नो असद्वश इत्याह व्युष्टिमेवाव रुन्द्धे [28]
6.1.4.5
ब्रह्मवादिनो वदन्ति होतव्यं दीख्षितस्य गृहा(३)इ न होतव्या(३)मिति हविर्वै दीख्षितो यज्जुहुयाद्यजमानस्यावदाय जुहुयाद्यन्न जुहुयाद्यज्ञपरुरन्तरियाद्ये देवा मनोजाता मनोयुज इत्याह प्राणा वै देवा मनोजाता मनोयुजस्तेष्वेव परोख्षं जुहोति तन्नेव हुतं नेवाहुत स्वपन्तं वै दीख्षित रख्षासि जिघासन्त्यग्निः [29]
6.1.4.6
खलु वै रख्षोहाग्ने त्व सु जागृहि वय सु मन्दिषीमहीत्याहाग्निमेवाधिपां कृत्वा स्वपिति रख्षसामपहत्याअव्रत्यमिव वा एष करोति यो दीख्षितः स्वपिति त्वमग्ने व्रतपा असीत्याहाग्निर्वै देवानां व्रतपतिः स एवैनं व्रतमालम्भयति देव आ मर्त्येष्वेत्याह देवः [30]
6.1.4.7
ह्येष सन्मर्त्येषु त्वं यज्ञेष्वीड्य इत्याहैत हि यज्ञेष्वीडतेऽप वै दीख्षिताथ्सुषुपुष इन्द्रियं देवताः क्रामन्ति विश्वे देवा अभि मामाववृत्रन्नित्याहेन्द्रियेणैवैनं देवताभिः सं नयति यदेतद्यजुर्न ब्रूयाद्यावत एव पशूनभि दीख्षेत तावन्तोऽस्य पशवः स्यू रास्वेयत् [31]
6.1.4.8
सोमा भूयो भरेत्याहापरिमितानेव पशूनव रुन्द्धे चन्द्रमसि मम भोगाय भवेत्याह यथादेवतमेवैनाः प्रति गृह्णातिवायवे त्वा वरुणाय त्वेति यदेवमेता नानुदिशेदयथादेवतं दख्षिणा गमयेदा देवताभ्यो वृश्च्येत यदेवमेता अनुदिशति यथादेवतमेव दख्षिणा गमयति न देवताभ्य आ [32]
6.1.4.9
वृश्च्यते देवीरापो अपां नपादित्याह यद्वो मेध्यं यज्ञिय सदेवं तद्वो माव क्रमिषमिति वावैतदाहाच्छिन्नं तन्तुम्पृथिव्या अनु गेषमित्याह सेतुमेव कृत्वात्येति ।। [33]
6.1.4.0
भुञ्जतेऽयञ्छिन्द्याद्रुन्धेऽग्निराह देव इयद्देवताभ्य आ त्रयस्त्रिशच्च ।।4।।
6.1.5.1
देवा वै देवयजनमध्यवसाय दिशो न प्राजानन्तेऽ न्योन्यमुपाधावन्त्वया प्र जानाम त्वयेति तेऽदित्या समध्रियन्त त्वया प्र जानामेति साब्रवीद्वरं वृणै मत्प्रायणा एव वो यज्ञा मदुदयना असन्निति तस्मादादित्यः प्रायणीयो यज्ञानामादित्य उदयनीयः पञ्च देवता यजति पञ्च दिशो दिशाम्प्रज्ञात्यै [34]
6.1.5.2
अथो पञ्चाख्षरा पङ्क्तिः पाङ्क्तो यज्ञो यज्ञमेवाव रुन्द्धे पथ्या स्वस्तिमयजन्प्राचीमेव तया दिशम्प्राजानन्नग्निना दख्षिणा सोमेन प्रतीची सवित्रोदीचीमदित्योर्ध्वाम्पथ्या स्वस्तिं यजति प्राचीमेव तया दिशम्प्र जानातिपथ्या स्वस्तिमिष्ट्वाग्नीषोमौ यजति चख्षुषी वा एते यज्ञस्य यदग्नीषोमौ ताभ्यामेवानु पश्यति [35]
6.1.5.3
अग्नीषोमाविष्ट्वा सवितारं यजति सवितृप्रसूत एवानु पश्यति सवितारमिष्ट्वादितिं यजतीयं वा अदितिरस्यामेव प्रतिष्ठायानु पश्यत्यदितिमिष्ट्वा मारुतीमृचमन्वाह मरुतो वै देवानाव्विँशो देवविशं खलु वै कल्पमानम्मनुष्यविश-मनु कल्पते यन्मारुतीमृचमन्वाह विशां कॢप्त्यै ब्रह्मवादिनो वदन्ति प्रयाजवदननूयाजम्प्रायणीयं कार्यमनूयाजवत् [36]
6.1.5.4
अप्रयाजमुदयनीयमितीमे वै प्रयाजा अमी अनूयाजाः सैव सा यज्ञस्य संततिस्तत्तथा न कार्यमात्मा वै प्रयाजाः प्रजानूयाजा यत्प्रयाजानन्तरियादात्मानमन्तरियाद्यदनूयाजानन्तरियात्प्रजामन्तरियाद्यतः खलु वै यज्ञस्य विततस्य न क्रियते तदनु यज्ञः परा भवति यज्ञम्पराभवन्तं यजमानोऽनु [37]
6.1.5.5
परा भवति प्रयाजवदेवानूयाजवत्प्रायणीयं कार्यम्प्रयाजवदनूयाजवदुदयनीयं नात्मानमन्तरेति न प्रजां न यज्ञः पराभवति न यजमानः प्रायणीयस्य निष्कास उदयनीयमभि निर्वपति सैव सा यज्ञस्य संततिर्याः प्रायणीयस्य याज्या यत्ता उदयनीयस्य याज्याः कुर्यात्पराङमुं लोकमा रोहेत्प्रमायुकः स्याद्याः प्रायणीयस्य पुरोनुवाक्यास्ता उदयनीयस्य याज्याः करोत्यस्मिन्नेव लोके प्रति तिष्ठति ।। [38]
6.1.5.0
प्रज्ञात्यै पश्यत्यनूयाजवद्यजमानोऽनु पुरोनुवाक्यास्ता अष्टौ च ।।5।।
6.1.6.1
कद्रूश्च वै सुपर्णी चात्मरूपयोरस्पर्धेता सा कद्रूः सुपर्णीमजयत्साब्रवीत्तृतीयस्यामितो दिवि सोमस्तमा हर तेनात्मानं निष्क्रीणीष्वेतीयं वै कद्रूरसौ सुपर्णी छन्दासि सौपर्णेयाः साब्रवीदस्मै वै पितरौ पुत्रान्बिभृतस्तृतीयस्यामितो दिवि सोमस्तमा हर तेनात्मानं निष्क्रीणीष्व [39]
6.1.6.2
इति मा कद्रूरवोचदिति जगत्युदपतच्चतुर्दशाख्षरा सती साप्राप्य न्यवर्तत तस्यै द्वे अख्षरे अमीयेता सा पशुभिश्च दीख्षया चागच्छत्तस्माज्जगती छन्दसाम्पशव्यतमा तस्मात्पशुमन्तं दीख्षोप नमति त्रिष्टुगुदपतत्त्रयोदशाख्षरा सती साप्राप्य न्यवर्तत तस्यै द्वे अख्षरे अमीयेता सा दख्षिणाभिश्च [40]
6.1.6.3
तपसा चागच्छत्तस्मात्त्रिष्टुभो लोके माध्यंदिने सवने दख्षिणा नीयन्त एतत्खलु वाव तप इत्याहुर्यः स्वंददातीति गायत्र्युदपतच्चतुरख्षरा सत्यजया ज्योतिषा तमस्या अजाभ्यरुन्द्ध तदजाया अजत्व सा सोमं चाहरच्चत्वारि चाख्षराणि साष्टाख्षरा समपद्यत ब्रह्मवादिनो वदन्ति [41]
6.1.6.4
कस्माथ्सत्याद्गायत्री कनिष्ठा छन्दसा सती यज्ञमुखम्परीयायेति यदेवादः सोममाहरत्तस्माद्यज्ञमुखम्पर्यैत्तस्मात्तेजस्विनीतमा पद्भ्यां द्वे सवने समगृह्णान्मुखेनैकय्यँन्मुखेन समगृह्णात्तदधयत्तस्माद्द्वे सवने शुक्रवती प्रातःसवनं च माध्यंदिनं च तस्मात्तृतीयसवन ऋजीषमभि षुण्वन्ति धीतमिव हि मन्यन्ते [42]
6.1.6.5
आशिरमव नयति सशुक्रत्वायाथो सम्भरत्येवैनत्त सोममाह्रियमाणं गन्धर्वो विश्वावसुः पर्यमुष्णात्स तिस्रो रात्रीः परिमुषितोऽवसत्तस्मात्तिस्रो रात्रीः क्रीतः सोमो वसति ते देवा अब्रुवन्थ्स्त्रीकामा वै गन्धर्वाः स्त्रिया निष्क्रीणामेति ते वाच स्त्रियमेकहायनीं कृत्वा तया निरक्रीणन्थ्सा रोहिद्रूपं कृत्वा गन्धर्वेभ्यः [43]
6.1.6.6
अपक्रम्यातिष्ठत्तद्रोहितो जन्म ते देवा अब्रुवन्नप युष्मदक्रमीन्नास्मानुपावर्तते वि ह्वयामहा इति ब्रह्म गन्धर्वा अवदन्नगायन्देवाः सा देवान्गायत उपावर्तत तस्माद्गायन्त स्त्रियः कामयन्ते कामुका एन स्त्रियो भवन्ति य एवं वेदाथो य एवं विद्वानपि जन्येषु भवति तेभ्य एव ददत्युत यद्बहुतयाः [44]
6.1.6.7
भवन्त्येकहायन्या क्रीणाति वाचैवैन सर्वया क्रीणाति तस्मादेकहायना मनुष्या वाचं वदन्त्यकूटयाऽकर्णयाऽकाणयाऽश्लोणयाऽसप्तशफया क्रीणाति सर्वयैवैनं क्रीणाति यच्छ्वेतया क्रीणीयाद्दुश्चर्मा यजमानः स्याद्यत्कृष्णयानुस्तरणी स्यात्प्रमायुको यजमानः स्याद्यद्द्विरूपया वात्रघ्नी स्यात्स वान्यं जिनीयात्तं वान्यो जिनीयादरुणया पिङ्गाख्ष्या क्रीणात्येतद्वै सोमस्य रूप स्वयैवैनं देवतया क्रीणाति ।। [45]
6.1.6.0
निष्क्रीणीष्व दख्षिणाभिश्च वदन्ति मन्यन्ते गन्धर्वेभ्यो बहुतयाः पिङ्गाख्ष्या दश च ।।6।।
6.1.7.1
तद्धिरण्यमभवत्तस्मादद्भ्यो हिरण्यम्पुनन्ति ब्रह्मवादिनो वदन्ति कस्माथ्सत्यादनस्थिकेन प्रजाः प्रवीयन्तेऽ-स्थन्वतीर्जायन्त इति यद्धिरण्यं घृतेऽवधाय जुहोति तस्मादनस्थिकेन प्रजाः प्र वीयन्तेऽस्थन्वतीर्जायन्तएतद्वा अग्नेः प्रियं धाम यद्घृतं तेजो हिरण्यमियं ते शुक्र तनूरिदं वर्च इत्याह सतेजसमेवैन सतनुम् [46]
6.1.7.2
करोत्यथो सम्भरत्येवैनय्यँदबद्धमवदध्याद्गर्भाः प्रजानाम्परापातुकाः स्युर्बद्धमव दधाति गर्भाणां धृत्यै निष्टर्क्यम्बध्नाति प्रजानाम्प्रजननाय वाग्वा एषा यथ्सोमक्रयणी जूरसीत्याह यद्धि मनसा जवते तद्वाचा वदतिधृता मनसेत्याह मनसा हि वाग्धृता जुष्टा विष्णव इत्याह [47]
6.1.7.3
यज्ञो वै विष्णुर्यज्ञायैवैनां जुष्टां करोति तस्यास्ते सत्यसवसः प्रसव इत्याह सवितृप्रसूतामेव वाचमव रुन्द्धेकाण्डेकाण्डे वै क्रियमाणे यज्ञ रख्षासि जिघासन्त्येष खलु वा अरख्षोहतः पन्था योऽग्नेश्च सूर्यस्य चसूर्यस्य चख्षुरारुहमग्नेरख्ष्णः कनीनिकामित्याह य एवारख्षोहतः पन्थास्त समारोहति [48]
6.1.7.4
वाग्वा एषा यथ्सोमक्रयणी चिदसि मनासीत्याह शास्त्येवैनामेतत्तस्माच्छिष्टाः प्रजा जायन्ते चिदसीत्याहयद्धि मनसा चेतयते तद्वाचा वदति मनासीत्याह यद्धि मनसाभिगच्छति तत्करोति धीरसीत्याह यद्धि मनसा ध्यायति तद्वाचा [49]
6.1.7.5
वदति दख्षिणासीत्याह दख्षिणा ह्येषा यज्ञियासीत्याह यज्ञियामेवैनां करोति ख्षत्रियासीत्याह ख्षत्रिया ह्येषादितिरस्युभयतःशीऱ्ष्णीत्याह यदेवादित्यः प्रायणीयो यज्ञानामादित्य उदयनीयस्तस्मादेवमाह यदबद्धा स्यादयता स्याद्यत्पदिबद्धानुस्तरणी स्यात्प्रमायुको यजमानः स्यात् [50]
6.1.7.6
यत्कर्णगृहीता वार्त्रघ्नी स्यात्स वान्यं जिनीयात्तं वान्यो जिनीयान्मित्रस्त्वा पदि बध्नात्वित्याह मित्रो वै शिवो देवानान्तेनैवैनाम्पदि बध्नाति पूषाध्वनः पात्वित्याहेयं वै पूषेमामेवास्या अधिपामकस्समष्ट्या इन्द्रायाध्यख्षायेत्याहेन्द्रमेवास्या अध्यख्षं करोति [51]
6.1.7.7
अनु त्वा माता मन्यतामनु पितेत्याहानुमतयैवैनया क्रीणाति सा देवि देवमच्छेहीत्याह देवी ह्येषा देवः सोमइन्द्राय सोममित्याहेन्द्राय हि सोम आह्रियते यदेतद्यजुर्न ब्रूयात्पराच्येव सोमक्रयणीयाद्रुद्रस्त्वा वर्तयत्वित्याहरुद्रो वै क्रूरः [52]
6.1.7.8
देवानान्तमेवास्यै परस्ताद्दधात्यावृत्त्यै क्रूरमिव वा एतत्करोति यद्रुद्रस्य कीर्तयति मित्रस्य पथेत्याह शान्त्यैवाचा वा एष वि क्रीणीते यः सोमक्रयण्या स्वस्ति सोमसखा पुनरेहि सह रय्येत्याह वाचैव विक्रीय पुनरात्मन्वाचं धत्तेऽनुपदासुकास्य वाग्भवति य एवं वेद ।। [53]
6.1.7.0
सतनुव्विँष्णव इत्याह समारोहति ध्यायति तद्वाचा यजमानः स्यात्करोति क्रूरो वेद ।।7।।
6.1.8.1
षट्पदान्यनु नि क्रामति षडहं वाङ्नाति वदत्युत संवथ्सरस्यायने यावत्येव वाक्तामव रुन्द्धे सप्तमे पदे जुहोति सप्तपदा शक्वरी पशवः शक्वरी पशूनेवाव रुन्द्धे सप्त ग्राम्याः पशवः सप्तारण्याः सप्त छन्दास्युभयस्यावरुद्ध्यै वस्व्यसि रुद्रासीत्याह रूपमेवास्या एतन्महिमानम् [54]
6.1.8.2
व्याचष्टे बृहस्पतिस्त्वा सुम्ने रण्वत्वित्याह ब्रह्म वै देवानाम्बृहस्पतिर्ब्रह्मणैवास्मै पशूनव रुन्द्धे रुद्रो वसुभिरा चिकेत्वित्याहावृत्त्यै पृथिव्यास्त्वा मूर्धन्ना जिघर्मि देवयजन इत्याह पृथिव्या ह्येष मूर्धा यद्देवयजनमिडायाः पद इत्याहेडायै ह्येतत्पदं यथ्सोमक्रयण्यै घृतवति स्वाहा [55]
6.1.8.3
इत्याह यदेवास्यै पदाद्घृतमपीड्यत तस्मादेवमाह यदध्वर्युरनग्नावाहुतिं जुहुयादन्धोऽध्वर्युः स्याद्रख्षासि यज्ञहन्युर्‌हिरण्यमुपास्य जुहोत्यग्निवत्येव जुहोति नान्धोऽध्वर्युर्भवति न यज्ञ रख्षासि घ्नन्ति काण्डेकाण्डे वै क्रियमाणे यज्ञ रख्षासि जिघासन्ति परिलिखित रख्षः परिलिखिता अरातय इत्याह रख्षसामपहत्यै [56]
6.1.8.4
इदमह रख्षसो ग्रीवा अपि कृन्तामि योऽस्मान्द्वेष्टि यं च वयं द्विष्म इत्याह द्वौ वाव पुरुषौ यं चैव द्वेष्टि यश्चैनं द्वेष्टि तयोरेवानन्तरायं ग्रीवाः कृन्तति पशवो वै सोमक्रयण्यै पदय्याँवत्त्मूत सं वपति पशूनेवाव रुन्द्धेऽस्मे राय इति सं वपत्यात्मानमेवाध्वर्युः [57]
6.1.8.5
पशुभ्यो नान्तरेति त्वे राय इति यजमानाय प्र यच्छति यजमान एव रयिन्दधाति तोते राय इति पत्निया अर्धो वा एष आत्मनो यत्पत्नी यथा गृहेषु निधत्ते तादृगेव तत्त्वष्टीमती ते सपेयेत्याह त्वष्टा वै पशूनाम्मिथुनाना रूपकृद्रूपमेव पशुषु दधात्यस्मै वै लोकाय गाऱ्हपत्य आ धीयतेऽमुष्मा आहवनीयो यद्गाऱ्हपत्य उपवपेदस्मिल्लोँके पशुमान्थ्स्याद्यदाहवनीयेऽमुष्मिल्लोँके पशुमान्थ्स्यादुभयोरुप वपत्युभयोरेवैनल्लोँकयोः पशुमन्तं करोति ।। [58]
6.1.8.0
महिमान स्वाहापहत्या अध्वर्युर्धीयते चतुर्विHशतिश्च ।।8।।
6.1.9.1
ब्रह्मवादिनो वदन्ति विचित्यः सोमा (३) न विचित्या (३) इति सोमो वा ओषधीना राजा तस्मिन्‌यदापन्नं ग्रसितमेवास्य तद्यद्विचिनुयाद्यथास्याद्ग्रसितं निष्खिदति तादृगेव तद्यन्न विचिनुयाद्यथाख्षन्नापन्नं विधावति तादृगेव तत्ख्षोधुकोऽध्वर्युः स्यात्ख्षोधुको यजमानः सोमविक्रयिन्थ्सोम शोधयेत्येव ब्रूयाद्यदीतरम् [59]
6.1.9.2
यदीतरमुभयेनैव सोमविक्रयिणमर्पयति तस्माथ्सोमविक्रयी ख्षोधुकोऽरुणो ह स्माहौपवेशिः सोमक्रयण एवाहं तृतीयसवनमव रुन्ध इति पशूनां चर्मन्मिमीते पशूनेवाव रुन्द्धे पशवो हि तृतीय सवनय्यँङ्कामयेतापशुः स्यादित्यृख्षतस्तस्य मिमीतर्ख्षं वा अपशव्यमपशुरेव भवति यं कामयेत पशुमान्थ्स्यात् [60]
6.1.9.3
इति लोमतस्तस्य मिमीतैतद्वै पशूना रूप रूपेणैवास्मै पशूनव रुन्द्धे पशुमानेव भवत्यपामन्ते क्रीणाति सरसमेवैनं क्रीणात्यमात्योऽसीत्याहामैवैनं कुरुते शुक्रस्ते ग्रह इत्याह शुक्रो ह्यस्य ग्रहोऽनसाच्छ याति महिमानमेवास्याच्छ यात्यनसा [61]
6.1.9.4
अच्छ याति तस्मादनोवाह्य समे जीवनय्यँत्र खलु वा एत शीऱ्ष्णा हरन्ति तस्माच्छीऱ्षहार्यं गिरौ जीवनमभि त्यं देव सवितारमित्यतिछन्दसर्चा मिमीतेऽतिच्छन्दा वै सर्वाणि छन्दासि सर्वेभिरेवैनं छन्दोभिर्मिमीते वऱ्ष्म वा एषा छन्दसां यदतिच्छन्दा यदतिच्छन्दसर्चा मिमीते वऱ्ष्मैवैन समानानां करोत्येकयैकयोथ्सर्गम् [62]
6.1.9.5
मिमीतेऽयातयाम्नियायातयाम्नियैवैनम्मिमीते तस्मान्नानावीर्या अङ्गुलयः सर्वास्वङ्गुष्ठमुप नि गृह्णातितस्माथ्समावद्वीर्योऽन्याभिरङ्गुलिभिस्तस्माथ्सर्वा अनु सं चरति यथ्सह सर्वाभिर्मिमीत सश्लिष्टा अङ्गुलयो जायेरन्नेकयैकयोथ्सर्गम्मिमीते तस्माद्विभक्ता जायन्ते पञ्च कृत्वो यजुषा मिमीते पञ्चाख्षरा पङ्क्तिः पाङ्क्तो यज्ञोयज्ञमेवाव रुन्द्धे पञ्च कृत्वस्तूष्णीम् [63]
6.1.9.6
दश सम्पद्यन्ते दशाख्षरा विराडन्नं विराड्विराजैवान्नाद्यमव रुन्द्धे यद्यजुषा मिमीते भूतमेवाव रुन्द्धेयत्तूष्णीम्भविष्यद्यद्वै तावानेव सोमः स्याद्यावन्तम्मिमीते यजमानस्यैव स्यान्नापि सदस्यानाम्प्रजाभ्यस्त्वेत्युप समूहति सदस्यानेवान्वाभजति वाससोप नह्यति सर्वदेवत्यं वै [64]
6.1.9.7
वासः सर्वाभिरेवैनं देवताभिः समर्धयति पशवो वै सोमः प्राणाय त्वेत्युप नह्यति प्राणमेव पशुषु दधातिव्यानाय त्वेत्यनु शृन्थति व्यानमेव पशुषु दधाति तस्माथ्स्वपन्तम्प्राणा न जहति ।। [65]
6.1.9.0
इतरम्पशुमान्थ्स्याद्यात्यनसोथ्सर्गन्तूष्णी सर्वदेवत्यव्वैँ त्रयस्त्रिशच्च ।।9।।
6.1.10.1
यत्कलया ते शफेन ते क्रीणानीति पणेतागोअर्घ सोमं कुर्यादगोअर्घं यजमानमगोअर्घमध्वर्युङ्गोस्तु महिमानं नाव तिरेद्गवा ते क्रीणानीत्येव ब्रूयाद्गोअर्घमेव सोमं करोति गोअर्घं यजमानं गोअर्घमध्वर्युन्न गोर्महिमानमव तिरत्यजया क्रीणाति सतपसमेवैनं क्रीणाति हिरण्येन क्रीणाति सशुक्रमेव [66]
6.1.10.2
एनं क्रीणाति धेन्वा क्रीणाति साशिरमेवैनं क्रीणात्यृषभेण क्रीणाति सेन्द्रमेवैनं क्रीणात्यनडुहा क्रीणाति वह्निर्वा अनड्वान्‌वह्निनैव वह्नि यज्ञस्य क्रीणाति मिथुनाभ्यां क्रीणाति मिथुनस्यावरुद्ध्यै वाससा क्रीणाति सर्वदेवत्यं वै वासः सर्वाभ्य एवैनं देवताभ्यः क्रीणाति दश सम्पद्यन्ते दशाख्षरा विराडन्नं विराड्विराजैवान्नाद्यमव रुन्द्धे [67]
6.1.10.3
तपसस्तनूरसि प्रजापतेर्वर्ण इत्याह पशुभ्य एव तदध्वर्युर्नि ह्नुत आत्मनोऽनाव्रस्काय गच्छति श्रियम्प्र पशूनाप्नोति य एवं वेद शुक्रं ते शुक्रेण क्रीणामीत्याह यथायजुरेवैतद्देवा वै येन हिरण्येन सोममक्रीणन्तदभीषहा पुनराददत को हि तेजसा विक्रेष्यत इति येन हिरण्येन [68]
6.1.10.4
सोमं क्रीणीयात्तदभीषहा पुनरा ददीत तेज एवात्मन्धत्तेऽस्मे ज्योतिः सोमविक्रयिणि तम इत्याह ज्योतिरेव यजमाने दधाति तमसा सोमविक्रयिणमर्पयति यदनुपग्रथ्य हन्याद्दन्दशूकास्ता समा सर्पाः स्युरिदमह सर्पाणां दन्दशूकानां ग्रीवा उप ग्रथ्नामीत्याहादन्दशूकास्ता समा सर्पा भवन्ति तमसा सोमविक्रयिणं विध्यति स्वान [69]
6.1.10.5
भ्राजेत्याहैते वा अमुष्मिल्लोँके सोममरख्षन्तेभ्योऽधि सोममाहरन्‌यदेतेभ्यः सोमक्रयणान्नानुदिशेदक्रीतोऽस्य सोमः स्यान्नास्यैतेऽमुष्मिल्लोँके सोम रख्षेयुर्यदेतेभ्यः सोमक्रयणाननुदिशति क्रीतोऽस्य सोमो भवत्येतेऽस्यामुष्मिल्लोँके सोम रख्षन्ति ।। [70]
6.1.10.0
सशुक्रमेव रुन्ध इति येन हिरण्येन स्वान चतुश्चत्वारिशच्च ।।10।।
6.1.11.1
वारुणो वै क्रीतः सोम उपनद्धो मित्रो न एहि सुमित्रधा इत्याह शान्त्या इन्द्रस्योरुमा विश दख्षिणमित्याह देवा वै य सोममक्रीणन्तमिन्द्रस्योरौ दख्षिण आसादयन्नेष खलु वा एतऱ्हीन्द्रो यो यजते तस्मादेवमाहोदायुषा स्वायुषेत्याह देवता एवान्वारभ्योत् [71]
6.1.11.2
तिष्ठत्युर्वन्तरिख्षमन्विहीत्याहान्तरिख्षदेवत्यो  ह्येतऱ्हि सोमोऽदित्याः सदोऽस्यदित्याः सद आ सीदेत्याहयथायजुरेवैतद्वि वा एनमेतदर्धयति यद्वारुण सन्तम्मैत्रं करोति वारुण्यर्चा सादयति स्वयैवैनं देवतया समर्धयतिवाससा पर्यानह्यति सर्वदेवत्यं वै वासः सर्वाभिरेव [72]
6.1.11.3
एनं देवताभिः समर्धयत्यथो रख्षसामपहत्यै वनेषु व्यन्तरिख्षं ततानेत्याह वनेषु हि व्यन्तरिख्षं ततान वाजमर्वथ्स्वित्याह वाज ह्यर्वथ्सु पयो अघ्नियास्वित्याह पयो ह्यघ्नियासु हृथ्सु क्रतुमित्याह हृथ्सु हि क्रतुव्वँरुणो विख्ष्वग्निमित्याह वरुणो हि विख्ष्वग्निन्दिवि सूर्यम् [73]
6.1.11.4
इत्याह दिवि हि सूर्य सोममद्रावित्याह ग्रावाणो वा अद्रयस्तेषु वा एष सोमं दधाति यो यजते तस्मादेवमाहोदु त्यं जातवेदसमिति सौर्यर्चा कृष्णाजिनम्प्रत्यानह्यति रख्षसामपहत्या उस्रावेतं धूऱ्षाहावित्याह यथायजुरेवैतत्प्र च्यवस्व भुवस्पत इत्याह भूताना हि [74]
6.1.11.5
एष पतिर्विश्वान्यभि धामानीत्याह विश्वानि ह्ये  षोऽभि धामानि प्रच्यवते मा त्वा परिपरी विददित्याह यदेवादः सोममाह्रियमाणं गन्धर्वो विश्वावसुः पर्यमुष्णात्तस्मादेवमाहापरिमोषाय यजमानस्य स्वस्त्ययन्यसीत्याहयजमानस्यैवैष यज्ञस्यान्वारम्भोऽनवछित्त्यै वरुणो वा एष यजमानमभ्यैति यत् [75]
6.1.11.6
क्रीतः सोम उपनद्धो नमो मित्रस्य वरुणस्य चख्षस इत्याह शान्त्या आ सोमं वहन्त्यग्निना प्रति तिष्ठते तौ सम्भवन्तौ यजमानमभि सम्भवतः पुरा खलु वावैष मेधायात्मानमारभ्य चरति यो दीख्षितो यदग्नीषोमीयम्पशुमालभत आत्मनिष्क्रयण एवास्य स तस्मात्तस्य नाश्यम्पुरुषनिष्क्रयण इव ह्यथो खल्वाहुरग्नीषोमाभ्याव्वाँ इन्द्रो वृत्रमहन्निति यदग्नीषोमीयम्पशुमालभते वार्त्रघ्न एवास्य स तस्माद्वाश्यव्वाँरुण्यर्चा परि चरति स्वयैवैनं देवतया परि चरति ।। [76]
6.1.11.0
अन्वारभ्योथ्सर्वाभिरेव सूर्यं भूताना ह्येति यदाहुस्सप्तविशतिश्च ।।11।।
6.1.0.0
प्राचीनवशय्याँवन्त ऋख्सामे वाग्वै देवेभ्यो देवा वै देवयजनङ्कद्रूश्च तद्धिरण्य षट्पदानि ब्रह्मवादिनो विचित्यो यत्कलया ते वारुणो वै क्रीतस्सोम एकादश ।।11।।प्राचीनवश स्वाहेत्याह येऽन्तश्शरा ह्येष सन्तपसा च यत्कर्णगृहीतेति लोमतो वारुणष्षट्थ्सप्ततिः ।।76।।प्राचीनवशम्परिचरति ।। हरिः ओम् ।। श्रीकृष्णार्पणमस्तु ।।