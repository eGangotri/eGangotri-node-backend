ॐ तत्सद्ब्रह्मणे नम।

रुद्रस्कन्दप्रणीता

द्राह्यायणगृह्यसूत्रवृत्ति

तत्र प्रथमपटले प्रथम खण्ड।

१.१.१

अथातो गृह्या कर्माणि।।१।।

अथानन्तरम्‌। कस्मादनन्तरम्‌। देवसवितरित्यादिमन्त्रवच्छाखाध्ययनात्‌। यतोऽनधीतवेदस्य मन्त्रापरिज्ञानाद्वक्ष्यमाणेषु वाक्येषु कर्मानुष्ठानयोग्यतया प्रतिपत्तुमशक्यमतस्तदनन्तरमिति गम्यते। ननु मन्त्रमात्राध्ययनादपि शक्य प्रतिपत्तुम्‌। सत्यम्‌। यदिमन्त्रमात्रेऽध्ययनविधि स्यात्‌। विध्झ्रायकटविध्यभावे को दोष। इच्छानिबन्धनमध्ययनं स्यात्‌। तथा सत्यध्यनस्य पुरुषप्रतिपत्युपायत्वात्‌। तस्माच्च तत्साध्यपुरुषार्थपरामर्शापेक्षत्वात्‌। मन्त्राणां चातीन्द्रियपुरुषार्थसाधनकारोपकारिप्रकाशनं शक्तिसद्भावनिश्चयप्रामाणाभावेन तद्विवक्षासंभवादवश्यमन्यविवक्षया भवितव्यम्‌। अन्यविविवक्षया चोच्चारितस्याप्रामाण्यमाहुर्मीमांसका। ग्रन्थतगौरवभियऽस्माभिर्न लिख्यते। अप्रमाणभूतस्य च साधनत्वायोगान्न तावन्मात्रमध्ययनस्य वृत्तत्वम्‌। वैधे त्वध्ययने ’स्वाध्यायोऽध्येतव्य’इत्यक्षरप्रधानत्वान्निर्देश्यस्य ससंस्क्रियमाणत्वा(द) क्षरद्वारेण च पुरुषार्थावबोधनरूपप्रयोजनसिद्धिसंभवात्प्रामाण्यम्‌। वैधत्वं त्वध्ययनस्य नियतक्रमत्वान्न तावन्मात्रस्य सेभवति। एवंविधमिति (वमपि) तत्परस्य वृत्तत्वम्‌। एकत्वाद्विधरेन्तरत स्थितो विधिविरोधात्‌। न हि प्रधानभूतामध्ययनक्रियां परिसमाप्य तदपेक्षिततव्यापारान्तरे प्रवृत्ति। अतशब्दो वक्ष्यमाणं प्रति प्रवृत्तस्याध्ययनस्य पर्यवसानलक्षणं हेतुत्वमाह। अध्ययनविधिर्ह्यर्थावबोधपर्यन्तोऽनुष्ठानयोग्यमवबोधं विना न पर्यवस्यति। ’देव सवित प्रसुव’इत्यादि मन्त्रोत्पन्नस्य विनियोगो न गृह्य शास्त्रोपदेशं विनाऽनुष्ठानयोग्यो भवति। अत एष सूत्रार्थ - अध्ययनानन्तरं तदपर्यवसानादेव हेतो र्गृह्याणि कर्माण्युपदेक्ष्याम इति। औपासनाक्योऽग्निर्गृह्य। यस्मिन्नग्नौ पाणिं गृह्णीयात्स गृह्य इति वचनात्तत्साध्यानि कर्माणि लक्षणया गृह्याणीत्याह। अत औपासनहोमादिषु गृह्याग्नि। अत एवाधिकार इत्युक्तं भवति। आहत्यविहितं वर्जयित्वा यथा पुनर्मामिति ब्रह्मचारिणश्चौलादीनि बालसंस्कारार्थतया तच्छेषत्वेन यद्यपि बोध्यन्ते तथाऽपि पुत्रं संस्कुर्यादित्येवमादिवचनात्पितुरपि तानि कृत्यान्येव स्वकृत्यानि च सर्वाण्यग्निसाद्यान्यस्मिन्नेवाग्नौ कार्याणि। अस्य सर्वसाधारणत्वेनोत्पन्नत्वादग्न्यन्तराक्षेपे प्रमाणान्तरामावाच्च। बालकृत्यमपि प्रसङ्‌गसिद्धत्वान्नाग्न्यन्तरमाक्षिपति।यदा तु सर्वाधानेन पितुरग्न्यभावस्तदा बालकृत्येनाऽऽक्षिप्यते लौकिकाग्नि। सर्वहोमेषु सामाचारत सिद्धत्वाल्लौकिकस्य। पिताऽपि तस्मिन्नेवाग्नौ संस्कुर्यात्‌। विद्यमते हि गृह्य उपात्तस्य विद्यमानत्वादुपादानक्षम। अत्र परसंस्कारार्थान्येकदेशं प्रणीय तस्मिन्नेव कार्याणि समाप्तेषु तस्य लौकिकत्वमित्युपलब्धे देशे समाचार। यद्येवमेव समाचार सार्वत्रिक स्यात्तथैव श्रुतिकल्पनया प्रमाणं स्यात्‌। अथ तु देशान्तरे विमानं स्यात्कृत्स्न एव परार्थान्यपि स्यु।

नाप्यग्नेरन्ते लौकिकत्वम्‌। यदाऽनग्नि पिता भार्यामरणादिना यदि शास्त्रान्तरेष्वनग्ने संस्कारप्रतिषेधो विद्यते तदाऽन्यनेन कारयेत्‌। अयं तु न विद्यते स्वयमेव लोकिकेऽग्नौ कुर्यात्‌। नन्वन्यदीयेऽग्नावन्य किमिति न करोति। आहवनीयादिवत्पुरुषविशेषं प्रति नियतत्वाद्यस्य यो गृह्यस्तस्यैव संस्कारयोग्य। य (अ) त्र गृह्याणीति प्राप्ते छान्दसो लुक्कृतश्छन्दस्तुल्यत्वमस्य शास्त्रस्य गमयितुम्‌। तुल्यत्वं च वेदमूलत्वेन। मन्वादिवदतीन्द्रियार्थे प्रामाण्यवेदमूलत्वाच्च। वेदमूलेषु स्मृतिशास्त्रेषु वेदाङ्‌गेषु च यद्यदस्य सास्त्रस्यापेक्षितं विद्यते तस्य तस्य संग्रह सिद्धो भवता। सर्वेषामद्ययनविध्याक्षिप्ततयैकविज्ञानविषयत्वादपेक्षाभावे त्वविरोधिनां(नं) विना समुच्चय। परामर्शहेत्वभावेन वाक्यार्थस्य पर्यवसानाद्गृह्याणीति सिद्धे कर्माणीतिवचनमग्न्यन्तरसाध्यस्यान्वष्टक्यादेरनग्निसाध्यस्य च संग्रहार्थम्‌। तस्य च प्रयोजनं वक्ष्यमाणायां परिभाषायां साधारणत्वं सूचयितुम्‌। अत एष

वाक्यार्थ-गृह्याण्यगृह्याणि च कर्माण्युपदेक्ष्याम इति। गृह्यसाहचर्यादगृह्याण्यप्यौपासनवत एवेति केचित्‌।।१।।



१.१.२

उदगयनपूर्वपक्षपुण्याहेषु प्रागावर्तनादह्न कालोऽनोदश इति।।२।।

यस्मिन्क्षणे मकरं गच्छति सूर्यस्तत प्रभृति षण्मासा उद्गयनम्‌। यस्मिन्क्षणे सूर्याचन्द्रमसौ सह वसतस्तत ऊर्ध्वं यस्मिन्क्षणे तयोरेव परमो विप्रकर्षस्तत प्राक्पूर्रपक्ष। ज्योतिशास्त्रे कर्म्ययोग्यं यदहरुक्तं तत्पुण्यमह। तेषां द्वन्द्वसमास। अन्वये तेषामितरेतरयोगमाह विभक्ति। अतो येषु कर्मषु समुच्चितानामन्वय संभवति तेषु समुच्चितानामेवाङ्‌गत्वम्‌। येषु सर्वसंभवस्तेषु यथासंभवं द्वयोरेकस्मिन्वाऽन्वय। ननु सकृदुच्चारितस्य कथमनेकधाऽन्लय। सर्वक्रमणाविकृतत्वादर्थादावर्तते पदम्‌। इतरेतरयोगाविवक्षया च समुच्चयासंभवेऽपि यज्ज्योतिशास्त्रे निषिद्धमहस्तद्वर्जनीयम्‌। उदगयनपूर्वपक्षावनादृत्य दोषहेतुत्वान्मध्येदिनादूर्ध्वमहरावर्तनादित्याह।तत प्रग्गृहाणां वक्राभावेऽप्यावृत्तिरस्ति। अह्न इति विशिनष्टि। ननु प्रातराहुतिं हुत्वा हविर्निर्वपेदित्यनेनैव सिद्धम्‌। न सिध्यति पूर्वकालनिषेधपरत्वात्तस्य। अपि च सर्वमह प्रातराहुते स्थानमिति वचनादपराह्णेऽपि स्यात्‌। काल इति। यताऽन्ये दर्शादय काला अधिकारहेतवस्तथाऽयमप्युक्त कालोऽधिकारहेतुर्नाङ्‌गमात्रामिति गमयितुम्‌। अतोऽन्यकाले कृतमकृतमेव न विगुणमात्रम्‌। विशेषादेवास्य बलीयस्त्वे सिद्धेऽनादेश इति शास्त्रान्तरादेश संग्रहणार्थ। तत्र विरुद्धानां विकल्पो यथा विवाहे सर्वकालत्वमपनयने च पञ्चमवर्षादि। अविरुद्धानां समुच्चयो यथोपनयने वसन्तादिसर्वेषु च मुहूर्तादि। एवं सर्वत्र।।२।।



१.१.३

अथ वर्गे यथोत्साहं ब्राह्मणानाशयेदिति।।३।।

अधिकारप्रयोगे समाप्ते यथाश्राद्दं त््रयवरान्ब्राह्मणान्भोजयेत्‌।



१.१.४

यज्ञोपवीतमिति।।४।।

कर्माङ्‌गं स्यादिति शेष। नित्य विद्यमाने न यज्ञोपवीतान्तरं प्रसङ्‌गात्सिद्धे।।४।।



१.१.५

सौत्रमिति।।५।।

तद्यज्ञोपवीत्‌ कार्पाससूत्रकृतं रज्जुर्वासो वा स्मृत्यन्तराच्छेषावगति।।५।।



१.१.६

कौशं वेति।।६।।

कुशविकृतं वा कुशविकार।।६।।



१.१.७

ग्रीवायां प्रतिमुध्य दक्षिण बाहुमुद्धृत्य यज्ञोपवीती भवतीति।।७।।

सौतं कौशं वा पाशाकृति कृत्वा ग्रीवायामासज्ज्य दक्षिणं बाहुमुद्धृत्य तस्याधस्तादवलम्बनं कृत्वा यज्ञोपवीती भवति। विन्यासविशेषयुक्तेऽस्मिन्द्रव्ये यज्ञोपवीतशब्दो वर्तते तदर्थे द्रव्य उपचारात्‌।।७।।



१.१.८

सव्यं प्राचीनावीतीति।।८।।

ग्रीवायां प्रतिमुच्य सव्य बाहुमुद्धृत्य प्राचीनावीती भवति। एतत्पित््रये। स्मृत्यन्तरात्‌ ’उपासने गुरूणां वृद्धानामतिथीनां च होमे जप्यकर्मणि भोजन आचमने स्वाध्याये यज्ञोपवीती स्यादन्येष्वप्येवंप्रकारेषु भवतीति। व्याप्त्यर्थं गृह्याशास्त्रे विहितादन्यत्राप्येतद्द्वयमङ्‌गमिति निवीतिता। नोक्ताऽस्मिञ्शास्त्रे निवीतिना कृत्यं नास्तीति। केचित्त्वायसान्वधकाम इत्यत्र निवीतित्वमिच्छन्ति। वधकामे श्येनयागे दर्शनात्‌। तदर्थं च ग्रीवायां प्रतिमुच्येति सूत्रमवि(व)च्छिद्य निवीती भवतीत्यध्याहरन्ति।।८।।

१.१.९

सर्वकर्मणामङ्‌गमाचमनमादौ कर्तव्यं तदर्तं तदाह-

त्रिराचम्यापो द्वि परिमृजीतेति।।९।।

उदकं त्रिरङ्‌िगष्ठमूलतलेन पीत्वाऽङ्‌गुष्ठमूलतलेनालोमप्रदोशाद्बहि परित ओष्ठौ मृजीताद्भि।।९।।

१.१.१०

पादावभ्युक्ष्य शिरोऽभ्युक्षेदिति।।१०।।

पादौ युगपदभिमुखं प्रोक्षेदद्भि। पृथक्सूत्रकरणं पूर्वोत्तरसूत्राभ्यां वैलक्षण्यं गमयितुम्‌। वैलक्षण्यं च

पादाद्यवयवविशेषानपेक्षत्वम्‌।।१०।।


१.१.११

इन्द्रियाण्यद्भि संस्पृशेदिति।।११।।

अङ्‌गुष्ठानामिकाभ्यां चक्षुषी अङ्‌गुष्ठप्रदेशिनीभ्यां नासिके अङ्‌गुष्ठकनिष्ठिकाभ्यां श्रोत्रे। अप इत्यधिकारात्सिद्धेरद्भिरिति प्रत्यङ्‌गमवग्रहणार्थम्‌। इन्द्रियाणीति सामान्योक्तावपि पादयो प्राक्पृथग्ग्रहणात्पाय्य्वादीनामग्रहणमयोग्यत्वात्‌। मनसश्चाशक्यत्वात्‌। त्वच सर्वगतत्वाव(द)सिद्दे जिह्वायां चापाने पारिशेष्यात्रयाणामेव।।११।।


१.१.१२

अन्तत प्रत्युपस्पृश्य शुचिर्भवतीति।।१२।।

प्रत्युपस्पृश्येत्युक्ते पूर्वोक्तानां प्रत्येकं स्यादित्यन्तत इत्युक्तम्‌। उपस्पृश्येति सिद्धे प्रतीतिपूर्वमप्युपस्पर्शनमस्तीति सूचयितुम्‌। पूर्वमप्युपस्पर्शितमपेक्ष्य प्रत्युपस्पर्शनं भवति। तच्च स्मृत्यन्तराद्गम्यते-आ मणिबन्धनात्पाणी प्रक्षाल्येति। तत्परामर्शे च तत्सहचरितानां प्राङ्‌मुख उदङ्‌मुखो वा शुचौ देश आसीनो दक्षिणं बाहुं जान्वन्तरा कृत्वा यज्ञोपवीतीवाग्यतो हृदयस्पृर्शोऽनुष्णाभिरफेनाभिरद्भिस्तीर्थेन पादौ प्रक्षान्येत्येवमादीनामपि परामर्श सिद्धो भवतीति तै समुच्चय। पादप्रभृडतिक्रियाविशेषणान्निरपेक्षश्रवणान्मुखमार्जनादीनां न निवृत्ति। शुचिरिति न केवलं कर्माङ्‌गभाव एव, आचमनार्हाय प्रायश्चित्ते सति शुद्ध्यर्थमपि भवतीत्येवमर्थो भवतीति यज्ञोपवीती भवतीतिवत्‌।।१२।।


१.१.१३

आसनस्थानसंवेशनान्युदगग्रेषु दर्भेष्विति।।१३।।

कुर्यादिति शेष। विध्युपदिष्टानि नार्थप्राप्तान्यासनादीनि वचनस्यान्यथा वैयर्थ्यात्‌।।१३।।


१.१.१४

प्राङ्‌मुखस्य प्रतीयादिति।।१४।।

प्राङ्‌मुख इत्युक्ते कुर्यादित्यध्याहारकर्तुरेव प्राङ्‌मुखत्वं स्यादिति सर्वस्यैव कर्मसंबन्धिन प्राङ्‌मुखत्वं विधातुं संबन्धमात्रवाचिनीं षष्ठीमाह। यथा चौले मातु। वाक्यविशेषात्सिद्धे प्रतीयादिति मधुपर्के दातुश्चौले नापितस्य प्रकत्यङ्‌मुखनियमार्थम्‌। प्राङ्‌मुखस्य प्रत्यङ्‌मुखक्रियार्थेऽभिमुखमीयाद्गच्छेदितर इत्यर्थ।।१४।।


१.१.१५

पश्चादग्नेर्यत्र होम स्यादति।।१५।।

यस्मिन्प्रदेशे होमो विद्यते तत्र प्रधानमङ्‌गानि च पश्चादग्नेरिपविश्य कुर्यात्‌। स्यादिति व्याप्त्यर्थं

भवतिवत्‌।।१५।।


१.१.१६

सहशिरसं स्नानशब्द इति ।।१६।।

प्रतीयादिति शेष । ’स्नाता महतेनाऽऽच्छाद्य’’स्नाप्य कुमारम्‌’इत्यादौ स्नान इत्येव सिद्धे शब्द इति गृह्यात्मानमभिषिञ्चेदित्यत्र शिरस्यभिषेकार्थम्‌। इतरथा सेकमात्रमिदं स्नानमिति न शिरसि स्यात्‌। स्नाते स्नानं तुल्यवाचिनि च शब्द इति सूत्रार्थ।।१६।।


१.१.१७

दक्षिणेन पाणिना कृत्यमनादेशे ।।१७।।

कुर्यादित्याधिकारात्सिद्धे कृत्यमिति गृह्योक्तादन्यदपि यत्कृत्यं तदपि दक्षिणेनैव हस्तेन कुर्यादित्येवमर्थम्‌। आदेशबलीयस्त्वात्सिद्धेऽनादेश इति यदर्थस्वभावादेशाविनिवृत्यर्थं यथा परिदध्यादित्यादौ द्वयो पाण्यो।।१७।।


१.१.१८

मन्त्रान्तमव्यक्तं परस्याऽऽदिग्रहणेन विद्यात्‌।।१८।।

मन्त्रान्तमव्यक्तं च विनियोगत परिमाणतश्च परस्येत्याकाङ्‌क्षावशाद्वावर्थावुत्तरस्य मन्त्रस्येत्येक प्रधानस्य मन्त्रबोधस्यार्थस्येति द्वितीय। आदिश्च ग्रहणं चाऽऽदिग्रहणम्‌। यथासंख्येनान्वय। एष सूत्रार्थ मन्त्रान्तमुत्तरस्याऽऽदिना विद्यात्‌। अव्यक्तं निवियोगत परिमाणतश्चार्थवशेन विनियुक्तं परिमाणयुक्तं च विद्यादिति अविनियुक्तो हि मन्त्रोऽध्ययनसंस्कृत कार्यविशेषसंबन्धाकाङ्‌क्ष कर्मविशेषार्थानां मन्त्राणां रांनिधावाम्नायामानस्तद्धर्मविशेषभावं प्रतिपद्यते संनिधिविशेषादपर्यवसानाच्च तस्मिन्नपि कर्मणि यत्पदार्थप्रकाशनसमर्थो य स तस्यैव शेष सामर्थ्याविशेषात्‌। यस्त्वतत्प्रकाशक स तत्क्रमेणैव जपतयाऽऽशीर्वादतया चोपयुज्यते। आकाङ्‌क्षादिवशाच्चेयत्तामात्रपरिच्छेदो मन्त्रस्य ननु परस्य ग्रहणेनेत्यनेनैव परिमाणस्यप्युक्तत्वादन्तमादिनेत्यनेन किमुच्यते द्वयोर्मन्त्रयोर्मध्यगतस्य यस्य पदस्याऽऽभिधानिकोऽन्वयो न केनचिदपि गम्यते तस्यावश्यमेकेनान्वय कल्प्य अन्यथा तस्याऽऽऽनर्क्यात्‌। यस्य द्वाभ्यामपि केनापि प्रकारेणान्वयो दृश्यते तस्याप्येकेनावान्वय आकाङ्‌क्षापूर्तेरेकत्वाच्चावगम्यते। एतदुक्तं भवति उत्तरमन्त्रादे प्राक्पूर्वत एव मन्त्रो नान्वयी किंचित्पदमित्येकोऽर्थ। उत्तरमन्त्रादे प्रागेव पूर्वमन्त्रो नोत्तरादिसहित इति द्वितीय। मध्यमं पदं किं पूर्वेणाभिसंबध्यत उथोत्तरेणेति संदेहे कल्पनालाघवाद्विशेष्याध्यवसाय। अस्यार्थस्य न्यायसिद्धे न दोषो नैयायिकत्वात्‌। सूत्रस्य वाक्यशेषात्सिद्धे न स्वरुच्या कल्पयेत्‌। न्यासिद्धमेव जानीयादित्येवमर्थ।।१८।।


१.१.१९

स्वाहान्ता मन्त्रा होमेषु।।१९।।

ये पाठे न स्वाहान्तास्तेऽपि स्वाहान्ता कार्या स्वाहा सोमाय पितृमते स्वाहाऽग्नये कव्यवाहनायेत्यत्र न स्वाहान्तताऽऽद्येनैव कृतार्थत्वात्‌। पुरस्तात्स्वाहाकृतयोऽन्ये देवा उपरिष्टात्स्वाहाकृतयोऽन्ये देवा इति श्रुते। अधिकारात्सिद्धे मत्रान्त इत्यतिव्याप्त्यर्थ।।१९।।


१.१.२०

पाकयज्ञ इत्यारव्या य कश्चैकाग्नौ।।२०।।

संज्ञा व्यवहारार्था। एकाग्निर्गृह्योऽग्नि। एकाग्निग्रहणमन्याग्निसाध्यानां संज्ञानिवृत्यर्थम्‌। य कश्चेति सप्त पाकयज्ञसंस्था इति दर्शनाद्व्यतिरेकार्थं शास्त्रान्तरोक्तसंग्रहणार्थम्‌।।२०।।


१.१.२१

तत्रर्त्विग्ब्रह्मा सायंप्रातर्होमवर्जम्‌।।२१।।

तत्र तस्मिन्नेव पाकयज्ञे नान्यत्र। अतो मथिते लौकिके वा न ब्रह्मर्त्विगित्यार्षेयोऽनूचान इत्याद्यृत्विविग्गुणनियमार्थम्‌।।२१।।


१.१.२२

स्वयं हौत्रम्‌।।२२।।

सायं प्रातर्होमवर्जमित्यनुवर्तते। इतरथा सूत्रानर्थक्यात्‌। तथाऽपि सर्वहोमेषु स्वामिनो होमकर्तुत्वं न सिद्ध्यविधेयं नित्यप्राप्तत्वात्‌। सायंप्रार्होमे स्वामिनोऽन्यस्याकर्तृत्वाभ्यनुज्ञानार्थं सूत्रम्‌। तदधिकाराथमेव हि ब्रह्मासनमनुक्त्वेदमुक्तम्‌।।२२।।

१.१.२३

दक्षिणोतेऽग्नेरुदङ्‌मुखस्तूष्णीमास्ते ब्रह्महोमात्प्रागग्रेषु ।।२३।।

अग्नेर्दक्षिणतो न होतु। तूष्णीं वाग्यत। आहोमात्प्रयोगसाप्ते। प्रागग्रेषु स्पष्टम्‌।।२३।।


१.१.२४

कामं त्वपि यज्ञियं व्याहरेत्‌।।२४।।

यज्ञोपकार्यं तदितो ब्रह्मा ब्रूयात्‌। अत एव कर्मविदेव ब्रह्मा। कामं त्विति लौकिकस्यापि कर्मोपकारिणो व्याहरणार्थम्‌।।२४।।


१.१.२५

अयज्ञियां वा व्याहृत्य महाव्याहृतीर्जपेत्‌।।२५।।

वाशब्दाद्याज्ञियामप्यन्यथासिद्धां जपेन्मनसा व्याहृतय एव महाव्याहृतय।।२५।।


१.१.२६

इदं विष्णुरिति वा ऋचम्‌।।२६।।


१.१.२७

हौत्रब्रह्मतत्वे स्वयं कुर्वन्ब्रह्मासनमुपविश्य च्छत्रमुत्तरासङ्‌गं कमण्डलुं वा तत्र कृत्वाऽथान्यत्कुर्यात्‌।।२७।।

आपत्कल्पोऽयम्‌। उत्तरासङ्‌गमुत्तरीयं वास। अथान्यदिति। ब्रह्मोपवेशनात्पूर्वनिवृत्तं यत्कर्म तदनन्तरविहितं यत्कर्मावशिष्टं तदित्यर्थ। अत एव न कर्मादौ ब्रह्मोपवेशनम्‌। क्व तर्हि। इदं भूमेरित्यस्यानन्तरमेव वक्ष्याम।।२७।।


१.१.२८

अव्यावृत्तिं यज्ञाङ्‌गारव्यवायं चेच्छेत्‌।।२८।।

होमाङ्‌गै सहाग्ने पराङ्‌मुखो न भवेत्‌। अन्तरा च न गच्छेदित्यर्थ। कुर्यादित्यध्याहारात्‌। सिद्ध इच्छेदिति यदिप्रमादाद्व्यावृत्तिं व्यवार्यं वा कुर्यात्तदा पुन प्रतिमुखं स्यात्प्रत्यागच्छेदित्येवमर्थम्‌। पाकयज्ञसाधारणमिदं सूत्रम्‌। एवमुत्तरपरिभाषा।।२८।।



इति श्रीरुद्रस्कन्दविरचितायां गृह्यवृत्तौ प्रथमपटले प्रथम खण्ड।।१।।

---------


 अथ द्वितीय खण्ड ।।२।।

पूर्वे भागे वेश्मनो गोमयेनोपलिप्य तस्य मध्यदेशे लक्षणं कुर्यात्‌।।१।।

१.२.१

गृहस्याभिमुखे गृहस्यैकदेशे भागे पूर्वोपलिप्तेऽपि स्वयं गोशकृतोपलिप्योपलिप्तस्य मध्यदेशे लक्षणं कुर्यात्‌। लक्षणस्य स्वरूपमन्यतोऽवगन्तव्यम्‌। पांसुभि स्थण्डिलं कुर्यदित्यर्थ।।१।।


१.२.२

दक्षिणत प्राचीं रेखामुल्लिख्य।।२।।

स्थण्डिलस्य दक्षिणापरात्‌। कोणादारभ्य प्रागपवर्गां रेखां लिखेत्‌।।२।।


१.२.३

तदारम्भादुदीचीं तदवसानात्प्राचीं तिस्रो मध्ये प्राची।।३।।

पश्चिमरेखारम्भ उत्तरोत्तरा। कुत। अपिकत््रयं सर्वं प्रागपवर्गमुदगपवर्गं वा स्मरन्ति यत। एवं सर्वत्रानादेशे।।३।।


१.२.४

तदभ्युक्ष्य।।४।।

उल्लिखितं स्थण्डिलमद्भिरभुक्ष्य।।४।।


१.२.५

अग्निमुपसमाधाय।।५।।

स्थण्डिलस्य मध्येऽग्निसंमुखमभिमुखं निधाय उपेति। उपयोगो यत्र यत्र शास्त्रेण होमार्थोऽप्यग्निर्विधीयते तत्र तत्रोपलेपनाद्येवं निधानान्तं कुर्यादित्येवमर्थम्‌। यथा सर्पबलौ तथा सर्वत्रैतद्धोमेषु कुर्यादिति वचनादाहोमार्थे न स्यात्‌।।५।।


१.२.६

इमं स्तोममिति परिसमूह्य तृचेन।।६।।

निधीयमानस्याग्ने प्रकीर्णाञ्शकलान्समन्तत एकीभावं प्रापयित्वा प्रतृचं परिसमूहनं प्रागुपक्रममुदगपवर्गं कुर्यान्निराकाङ्‌क्षत्वादृचाम्‌। अस्य विनियोगमात्रपरत्वान्नार्थैक्यकल्पनायां प्रभुत्वम्‌।।६।।


१.२.७

पश्चादग्नेर्भूमौ न्यञ्चौ पाणी कृत्वेदं भूमेरिति।।७।।

अग्नेरनन्तरमेव पश्चात्तृणादिभि सहितौ भूमिगतावाङ्‌मुखौ हस्तौ कृत्वेदं भूमेरिति जपेत्‌ ’अन्येषां

विन्दते धनम्‌’

’अन्येषां विन्दते वसु’इत्यन्तत। अनयोस्तुल्यार्थत्वाद्विकृल्पेन मन्त्रान्तत्वम्‌।।७।।

तपोर्नियममाह-


१.२.८

वस्वन्तं रात्रौ।.८।।

रात्रिकाले विहितं यद्रात्रौ क्रियते तत्र वस्वन्तमेवानन्तरं ब्रह्मोपवेशनम्‌। कुत। अग्निनिधानात्पूर्वं तावन्नोपवेशनं दक्षिणतोऽग्नेरिति वचनात्‌। परतोऽप्युपसमाधाय परिसमूह्य न्यञ्चौ पाणी कृत्वेदं भूमेरिति जपेदित्युक्त्वा प्रत्ययेन समानाकर्तृकस्योक्तत्वात्‌। अवान्तरप्रयोगैक्यत्वावगते बोधादुपवेशनम्‌। इदानीं तु विरोधाभावाद्वक्ष्यमाणस्य ब्रह्मत्वापेक्षत्वादुपवेशनम्‌। पूर्वोक्तानां सूत्रैक्यं सत्यपि सुत्रबोधार्थं सूत्रावच्छेद कृत।।८।।


१.२.९

पश्चाद्दर्भानास्तीर्य दक्षिणत प्राचीं प्रकर्षेदुत्तरतश्च।। ९।।

अग्ने पश्चात्प्रागग्नान्दर्सान्निरन्तराना स्थण्डिलमुदगपवर्गान्प्रकीर्यदक्षिणत प्रकीर्णानग्रेषु गृहीत्वा प्राचीं प्रकर्षेत्तथोत्तरतश्च प्रकर्षेद्यथाग्ने पुरस्तादग्राणि संगतानि स्यु।।९।।


१.२.१०

अपकृष्य वा।।१०।।

पश्चात्स्तरणमात्रमेवेत्येव कल्प।।१०।।


१.२.११

पूर्वोपक्रमं प्रदक्षिणमग्निं स्तृणुयान्मूलान्यग्रैश्छादयंस्त्रिवृतं पञ्चवृत्तं वा।।११।।

अग्ने पूरस्तात्पूर्वं ततो दक्षिणतस्तत उत्तरतस्तत पश्चान्न तूत्तरत समापनीयं प्रदक्षिणमिति वचनान्मूलान्यग्नैच्छादन्निति वचनात्‌। उद्गपर्गे हि मूलैरग्नाणि छादितानि न स्यु। नन्वग्राण्युत्क्षिप्य किमिति न स्तरणम्‌। छादयंस्तृणुयादिति स्तर्यमाणावस्थायामेव स्तर्यमाणैश्छादनोपदेशात्‌। किं तर्हि मूलान्यग्रैश्छादयन्नित्यनेनैव सिद्धत्वात्पूर्वोपक्रमं प्रदक्षिणमित्यनर्थकम्‌। न। अन्यदपि यत्प्रतिदिशं तत्पूर्वोपक्रमं प्रदक्षिणमिति ज्ञापनार्थं यथा प्रतिदिशमुपलिम्पेदिति। अत्रापि स्फुटीकरणार्थत्वातत्रैवोक्तम्‌। अत्र तु प्रथमं दक्षिणतस्त उत्तरत इत्यपि प्रदक्षिणाशब्दस्यार्थोऽगन्तुं शक्यते। इदं स्तरणं त्रि कृत्वा पञ्च कृत्वो वा। पूर्वसूत्राभ्यां विहिते सकृत्सकृदेव पुतृयज्ञेष्वाद्यं स्तरणमन्वष्टक्ये द्वितीयमितरत्र तृतीयमित्युपदेश।।११।।


१.२.१२

उपविश्य दर्भाग्रे प्रादेशमात्रे प्रच्छिनत्ति न नखेन पवित्रेस्थो वैष्णव्यावितीति।।१२।।

उपविश्येति। इत प्रभृति दर्भासनार्थे प्रच्छिनत्ति न पाणिनौषधिमन्तर्धायेति गृह्यान्तरे।।१२।।


१.२.१३

अद्भिरुन्मृज्ज्य विष्णोर्मनसा पूते स्थ इतीति।।१३।।

उत्‌, ऊर्ध्वमुदगग्रे। अङ्‌गुष्ठाभ्यामनामिकाभ्यां च संगृह्य ’त्रिराज्यमुत्पुनातु देवस्त्वा सवितोत्पुनात्वच्छिद्रण पवित्रेण वसो सूर्यस्य रश्मिभि’इति मन्त्रस्यापि त्रिरावृत्ति। प्रदेशान्तररे द्विस्तूष्णीमिति यत्नान्तरादुत्पुनाति। प्राचीमूर्ध्वं क्षिपत्यच्छिद्रेण पवित्रेणेति संश्लिष्टयो समुदायमाह।।१३।।


१.२.१४

अभ्युक्ष्याग्नावनु प्रहरेत्‌।।१४।।

अद्भिरभ्युक्ष्य पवित्रे उदगग्रे अग्नौ प्रक्षिपेत्‌। अन्विति। उत्पवने अनुगते उदगग्रे इत्यर्थ।।१४।।


१.२.१५

आज्यामधिश्रित्योत्तरत कुर्यात्‌।।१५।।

अग्नेरुत्तरे भागे स्थाल्या सहाऽऽज्यमुपनिधाय कुर्यात्‌। किं कुर्यात्‌। शास्त्रान्तराद्गम्यते द्विरुल्मुकेनाभिज्वाल्य द्वे दर्भाग्रे प्रक्षिप्य त्रिरुल्मुकेन प्रदक्षिणं परिहृत्योत्तरतो बर्हिषि

निदध्यादित्यार्थ।।१५।।


१.२.१६

दक्षिणजान्वक्तो दक्षिणेनाग्निमदितेऽनुमन्यस्वेत्युदकाञ्जलिं प्रसिञ्चेत्‌।।१६।।

सदक्षिणेन जानुना भूमिगतो ब्रह्माग्न्योरन्तर उदकपूर्णमञ्जलिमवसिञ्जेत्‌।।१६।।


१.२.१७

अनुमतेऽनुमन्यस्वेति पश्चात्सरस्वतेऽनुमन्यस्वेत्युत्तरत।।१७।।

होमाङ्‌गानामप्युत्तरतो लेखावदञ्जलिसेको दृष्टानुगुण्यात्‌।।१७।।


१.२.१८

दृष्टे कल्पना यत-

देवसवित प्रसुवेति प्रदक्षिणमग्निं पर्युक्षेदभिपरिहरन्हव्यम्‌।।१८।।

प्रसिञ्चेरिति प्रकृते पर्युक्षेदित्येतावदेव पर्युक्षणसंज्ञार्थम्‌। प्रयुक्षणवर्जमित्यत्र होमोङ्‌गं सर्वमन्तर्भावयन्प्रागुपक्रममुदकाञ्जलिं पर्युक्षेत्‌।।१८।।


१.२.१९

सकृत्रिर्वा।।१९।।

सकृन्मन्त्रमुक्त्वा त्रिर्वा पर्युक्षेत्‌।।१९।।


१.२.२०

समिध आधाय।।२०।।

औदुम्बरी खादिरा पालाशीर्वा तदभावे याज्ञिका पञ्चदश समिधोऽग्नावाधाय। एकामुत्तरतो बर्हिषि निदध्यादित्यध्याहार शास्त्रान्तरात्‌। अनन्तरममग्नेरर्चनमाचरेत्‌।।२०।।


१.२.२१

प्रपदं जपित्वोपताम्य कल्याणं ध्यायन्वैरूपाक्षमारभ्योच्छ्रसेत्‌।।२१।।

तपश्चेत्यारभ्य ब्रह्मण पुत्राय नम इत्येवमन्तमन्त्रस्य प्रपदशब्दो वाचक। जपित्वेति। जपन्नित्यर्थ। विरूपाक्षोऽग्नीत्यस्य प्रपदमध्यपातित्वात्पौर्वापर्यानुपपत्ते। कल्याणशब्दोऽपवर्गवाचक। निरुच्छ्‌वासो भूत्वा प्रपदं जपन्भूर्भुवस्वरोमित्योंकारे परमात्मज्ञानं मे भूयादिति ध्यायन्नित्यर्थ। यथासामर्थ्यमोंकारं श्रापयित्वा विरूपाक्षोऽपि दन्तांजिरित्युच्छ्‌वसेदित्यर्थ।।२१।।


१.२.२२

नित्येष्विव काम्येष्वाह

प्रतिकामे काम्येषुं।।२२।।

काम्यग्रहणमुपलक्षणम्‌। प्रज्ञानसाध्यविशेषवतां कर्मणां तेषु विशेषमेव परामृश्येदमेव मे भूयादिति ध्यायन्नित्यर्थ।।२२।।


१.२.२३

सर्वत्रैतद्धोषेषु कुर्यात्‌।।२३।।

सर्वत्रेति व्याप्त्यर्थम्‌। एतदुपलेपनादिप्रपदान्तं सर्वै पदजातं सर्वत्र होमात्मके कर्मणि तत्तद्विशेषेभ्य। प्रागेव कुर्याद्यानि तु धृतेऽग्नौ तस्मिन्नेव देशे क्रियन्ते तेष्वर्थलोपादग्न्युपसमाधानान्तस्य निवृत्ति।।२३।।


इति श्रीरुद्रस्कन्दविरचितायां गृह्यवृत्तौप्रथमपटले द्वितीय खण्ड।।२।।
अथ तृतीय खण्ड।। ३।।

ब्रह्मचारी वेदमधीत्योपन्याहृत्य गुरवेऽनुज्ञातो दारान्कुर्वीत।।१।।

१.३.१

ब्रह्म वेद। वेदाध्ययनार्थानि गोदानादीनि ्व्रातान्यग्नीन्धनादीनि च स्मृतिकारैरुक्तानि लक्षणया ब्रह्मेत्युच्यन्ते तान्यनुतिष्ठन्नेकां शाखामधीत्याध्ययनप्रयोगमर्थनिश्चयपर्यन्तं पडङ्‌गं परिसमाप्योपगुरुसमीपं निष्पाद्य स्वयं गुर्वभिलषितद्रव्यमर्जयित्वा तद्गुरुं तदर्थं वोपन्याहृत्य समीपमाहृत्य गुरव आचार्याय दत्वा तेनैव गुरूणां त्वं स्नानं विवाहं च कुर्वित्यनुज्ञात स दारान्भार्यां कुर्वीत। यथा गुरवेऽनुज्ञात आत्मानं प्रति भार्या भवति तथा कुमारीं संस्कुर्यादित्यर्थ। दारानिति बहुत्वपुंस्त्वे अविवक्षिते आविष्टलिङ्‌गत्वात्‌। एवं वृत्यर्थेऽध्यापनेऽदृष्टार्थे तु गुरुदक्षिणामदत्वाऽप्यनुज्ञामात्रादेव विवाह। सहस्रं श्वेतं चाश्वं प्रदायानुज्ञातो वेतिश्रुते। तदर्थमं चोपन्याहृत्य गुरवेऽनुज्ञातो वेति वाशब्दं केचिदध्याहरन्ति। दक्षिणां दत्त्वा नोदकपूर्वमिदानीं षट् त्रिंशदाबप्दिकं तदर्धकं पादादिकं वा ब्रह्मचार्व्राितम्‌। ब्रह्म तञ्चरित्वा वेदं सकलमनधीत्यापि विवाह। अथ वा ्व्रातमचरित्वाऽपि वेदं सकलमधीत्यापि विवाह इति। अस्मिन्व्याख्याने नार्थावबोधपर्यन्तमध्ययनं चेति केचिदाहु। अपरा व्याख्या वा शब्दाध्याहारेण ब्रह्मचारी वेदमधीत्य वेतिद्वादशवार्षिकमध्ययनं केचिदाहु। ’षट्त्रिंशदाब्दिकं चर्यं गुरौ त्रैविधिकं ्व्रातम्‌। तदर्धकं पादिकं वा ग्रहणान्तिकमे(वे)वेति’। अस्मिन्ना(न्मा)नवे श्लोके वेदत्रयार्थत्वेन षट्त्रिंशदादेरुक्तत्वाद्वेदानधीत्य वेदौ वा वेदं वाऽपीति चानेनैवोक्तत्वाद्वेदह्नासवशात्कालह्नासोऽप्युक्त एवेति वर्षादिचरणमप्यनुज्ञातमेवेति तद्युक्तमयुक्तं वेति विचारणीयम्‌। ब्रह्मचारीत्यस्यापरा व्याख्या वेद्व्रातानि चत्वारि गोदानं ्व्राातिकमादित्य्व्रातं महानाम्निकमित्येतानि गोदानं ्व्राातिकमादित्य्व्रातं महानाम्निकमौपनिषदमिति वा ब्रह्म तच्चरित्वा विवाह इति। अस्यार्थस्य न्यायमूलत्वं केचिताहु। ब्रह्मचार्व्राितानि पुरुषसंस्कारार्थानि नाध्ययनाङ्‌गानि पुरुषोद्देशन विधानात्‌।

अतस्तद्विधिपर्यवसान्निबन्धनोऽयं ्व्रातस्नानोपदेश। अध्ययनविधिरपि न विचारपर्यन्त। रागत एव

तत्सिद्धे। अतस्तान्निबन्धनो वेदस्नानोपदेश इति। तदिदं मीमांसकैर्नेष्यते। वाक्यशेषात्‌। सिद्धे कुर्वीतेति नान्दीमुखादेरुपसंग्रहणार्थम्‌।।१।।


१.३.२

आप्लवनं च।।२।।

उपनन्याहृत्य गुरवेऽनुज्ञात कुर्वीतेत्यस्यानु(प)कर्षणार्थश्चकार। आप्लवनं स्नानं समावर्तनम्‌। दाराप्लवन इति वक्तव्य पृथग्ग्रहणं पृथक्प्रयोगार्थम्‌। अत एव कालोऽपि भिद्यते व्युत्क्रमस्तु दाराधिगन्तुरेव प्लावनं न नैष्ठितस्येत्येवमर्थम्‌। इतरथाऽध्ययनपरिसमाप्तिनिमित्तमाप्लवनमित्युपसंकेत।।२।।


१.३.३

तयोराप्लवनं पूर्वम्‌।।३।।

जायापत्योर्विवाहात्पूर्वमाप्लवनं कर्तव्यम्‌। तत्पुरुषस्या मन्त्रक्रमानुसारेण पुरस्ताद्वक्ष्यते।।३।।


१.३.४

आप्लवने पुरस्तादित्यारभ्याऽऽह-

मन्त्राभिवादात्तु पाणिग्रहणस्य पूर्वं व्याख्यानम्‌।।४।।

वध्वा पाणिर्गृहयतेऽस्मिन्निति पाणिग्रहणं विवाह। विवाहस्य काले वध्वा आप्लवनं मन्त्रालिङ्‌गानुसारेण कर्तव्यमिति सूत्रार्थ। तुशब्दे विशेषणार्थ।यद्यप्याप्लवनं प्रसिद्धं तथाऽपि वध्वा उपस्थाप्लवनमात्र आप्लवनशब्द। मन्त्राभिवादादिति पूर्वमिति। यत्पूर्वमाप्लवनं पूर्वमन्त्रद्योतितसुरासाधकं तदेवोत्तरमन्त्राभ्यामपि कर्तव्यमित्येवमर्थम्‌। अत एव मध्वाज्यशब्दाभ्यामपि सुरैव लक्षणयोच्यते। सुरेति चात्र पिष्टसंयुक्तमुदकं लक्षणया पैष्टिकसुरासादृश्यादुच्यते मुख्यसुराया अस्पृश्यत्वादनाचारात्र। वीति विवक्तवाचि विविक्तकर्तृकत्वम्‌। पाणिग्राहज्ञातिकर्तृकमिदमाप्लवनमित्यर्थ। अनुमिति मन्त्रे च पत्यु परोक्षवन्निर्देशादप्ययमर्थो विज्ञायते। अध्याहारात्सिद्ध आख्यातमियदपि वृद्धैर्यदाख्यातं तदप्यत्र कर्तव्यमिति किं तन्नान्दीमुखम्‌। कौतुकबन्धनं संकल्प इत्येवमादि एवं प्रयोग-विवाहदिवसात्पूर्वेद्यर्नान्दीमुखश्राद्धं कुर्यात्‌। युग्मान्ब्राह्मणान्दर्भेषूपवेश्य नान्दीमुकेभ्य पितृभ्य स्वाहा नान्दीमुखेभ्य पितामहेभ्य स्वाहा नान्दीमुखेभ्य प्रपितामहेभ्य स्वाहेति लौकिकाग्नौ भोजनार्थं पक्वेन हविष्येणान्नेन चरुतन्त्रेण परिचरणतन्त्रेण वा हुत्वा गन्धपुष्पधूपदीपवासोभिर्यथालाभं यथाविभवमर्चयित्वा भोजयित्वोच्छिष्टसमीप उदगग्रेषु दर्भेषु दधिवदराक्षतमिश्रान्पिण्डान्दद्याद्धोममन्त्रैरुदगपवर्गान्स्वाहास्थाने तृप्तिरस्त्विति विकार एतन्नान्दगीमुखश्राद्धम्‌। अत्र श्लोक-

पुंसि नामान्नचौलोपस्नानपाणिग्रहेषु च।

अन्वाधाने तथा सोमे दशस्वभ्युदयं स्मृतम्‌।इति।।

केचिन्नान्दीमुखश्राद्धमागामिन श्राद्धस्य प्रत्यम्नायमाहु। स्वधास्त्विति पिण्डदाने मन्त्रान्तमाह। तत पत्युर्ज्ञातयो वध्वा स्वामिनमागत्य वरणं कुर्यु। भारद्वाजगोत्रायोमामहेश्वरशर्मणे काश्यपगौत्रजां भवानीनाम्नीं धर्मप्रजार्थं वृणीमह इतिवद्यथागोत्रं यथानाम वरणं कुर्यु। दास्यामीति प्रतिवचनम्‌। तत आप्लवनम्‌। कामवेदत(?)इत्यादिभिर्मन्त्रै स्वाहाकारान्तै पिष्टसंयुक्तेनोदकेन पत्युर्ज्ञातय शिथिलीकृतवस्नाया वध्वा उपस्थमाप्लावयन्ति। प्रतिमन्त्रममुत्यित्र पतिनाम ब्रूयुर्विष्णुशर्माणमिति वत्‌। तत पुण्याहवाचनम्‌। सर्वकर्मसु पुण्याहवाचनं कर्तव्यमित्याचार्या आहु। नान्दीमुखपुण्याहवाचनेऽनित्ये आचार्येण वचनात्करणे अभ्युदये विशेष। ततो वध्वा स्वामी वधूमङ्‌कमारोप्य भारद्वाजगोत्रयोमामहेश्वरशर्मणे काश्यपगोत्रजां भवानीनाम्नीं तुभ्यमिमां प्रजासहृत्वकर्मभ्य प्रतिपादयामीति यथागोत्रं यथानामोक्त्वा पाणिग्राहस्य पाणावुदकं सिञ्चेत्‌। ततो

ब्रह्मोपवेशनान्तम्‌।।४।।


१.३.५

तत आह-

ब्राह्मण सोदकुम्भ प्रावृतो वाग्यतोऽग्रेणाग्निं गत्वोदङ्‌मुखस्तिष्ठेत्‌।।५।।

उत्तरवाससा सकर्णं प्रावृतशिरा उदकपूर्णकुम्भं शिरसा धारयन्नुदक्प्रदेशात्पूर्वेणाग्निं गत्वा ब्राह्माण पुरस्तादुगग्रेषु दर्भेषूदङ्‌मुखस्तिष्ठेदामूदर्न्यवसेकाद्वाग्यत।।५।।

ञ्१.३.५

१.३.६

स्नातां सह तेनाऽऽच्चाद्य या अकृन्तन्नित्यानीयमानायां

प्राणिग्राहो जपेत्सोमोऽदददिति।।६।।

पाणिग्राहो वधूदेशं गत्वा पूर्वमेव सह शिरसं स्नातां वधूं नववस्त्रद्वयेन या अकृन्तन्परिधत्तेत्याभ्यां स्वयमेवाऽऽच्छाद्य ततो मङ्‌गल्यसूत्रं वध्वा पुनरग्निदेशं गत्वा पदात्रा तद्देशं वध्वां प्राप्य प्राणायां तां वीक्ष्य पति सोमोऽदददिति जपेत्‌। या अकृन्तन्नित्यधरवस्त्रदानम्‌। तत परिधत्तेत्युत्तरीयदानम्‌। प्रमे पतिर्यान इति वधूर्जपेत्‌। प्रास्या पतियान इति पतिर्जपेत्‌। मन्त्रलिङ्‌गात्‌।।६।।


१.३.७

पाणिग्राहस्य दक्षिणत उपवेशयेत्‌।।७।।

संनिधानात्सिद्धे पाणिग्राहलस्येति पत्युपेवाऽऽसन उपवेशनार्थं दर्भेषूपवेशयेद्वधूमानीताम्‌। तत परिस्तरणादि प्रपदान्तं कृत्वाऽऽज्यसंस्कारानन्तरमाज्यं सुवमिध्मं शमीपलाशमिश्रं सलाजं च शूर्पमग्नेरुत्तरतोबर्हिषि निदध्याद्दृषत्पुत्रश्वाग्ने। पश्वाद्दृशत्पुत्रोदकुम्भयो परिषेचने बहिर्भाव।।७।।


१.३.८

अहव्यत्वात्मपदजपानन्तरमाह-

अन्वारब्धायां स्रुवेणोपघातं महाव्याहृतिभिराज्यं जुहुयात्‌।।८।।

अनु सादृश्ये। उपवेशनवद्दक्षिणेन पाणिना दक्षिणं बाहुं संनिधानात्सिपृटवत्यां कन्यायां बर्हिषि निहितेन स्रुवेणोपहत्य संस्कृतमाज्यं भू स्वाहा भुव स्व स्वाहेति प्रतिमन्त्रमग्नौ जुहुयात्पति। स्रुवस्य स्वरूपमध्वरे प्रसिद्धम्‌। ननूपयातमित्यवाच्यमर्थसिद्धत्वात्‌। आज्यमितिचावाच्यमाज्यं जुहुयाद्धविषोऽनादेश इति वचनात्‌। जुहुयादिति चावाच्यं वाक्यशेषात्सिद्धे । इदं तर्हि प्रयोजनं यत्रोपघातमिति वक्ष्यति तत्राऽऽज्यं प्रधानद्रव्यं यत्र वा मन्त्रमनुक्त्वा होमं विधास्यति तत्र तत्र व्याहृतिभिर्जुहुयादित्याज्यमेव च द्रव्यं परिभाषितत्वात्‌।.८।।


१.३.९

सम्स्ताभिश्चतुर्थी।।९।।

भूर्भुव स्व स्वाहेति मन्त्र। अन्वारब्धायामिति वर्तते। अयं होमो नोपघातादिसूचितेष्वस्ति। समस्ताभिश्चेति सिद्धे चतुर्थीति त््रयक्षरनिर्देशात्त्रिष्वपि विवाहहोमेषु कथम्‌। चतुर्थी स्यादित्यधिकवचनात्‌। चतुर्थीस्यादिति वाप्सार्थो गम्यते नातिप्रसङ्‌ग। संनिधिविशेषाच्च

तद्वीप्सासिद्धि।।९।।


१.३.१०

एवं चौलोपनयनगोदानेषु।।१०।।

चतुर्थीमात्रातिदेश। ननु गोदानग्रहणमनर्थकं गोदाने चौलवत्कल्प इत्यनेनैव सिद्धत्वात्‌। न। तत्र

केशक्लृप्तिमात्रस्यातिदेशात्‌।।१०।।


१.३.११

अग्निरेतु प्रथम इति षड्भिश्च पाणिग्रहण इति।।११।।

चशब्दोऽन्वारम्भानुकर्षणार्थ।।११।।


१.३.१२

नाऽऽज्यभागौ न स्विष्टकृदाज्याहुतिष्वनादेशे।।१२।।

उपघातादिशब्दसूचितास्वाज्याहुतीषु सतीष्वाज्यबागौ स्विष्टकृच्च न स्यु। नाऽऽज्यभागौ स्विष्टकृदिति वक्तव्ये पृथग्ग्रहणं यत्र न स्विष्टकृत्तत्राऽऽज्यभागौ न स्त इत्यवमर्थम्‌। यथा वास्तुहोमे सौविष्टकृतीमष्टम्येति पशावादेशात्तत्र प्रतिषेधाभावार्थमनादेश इत्युक्तम्‌।।१२।।


१.३.१३

सर्वत्रोपरिष्टान्महाव्याहृतिभि।।१३।।

सर्वत्रेति व्याप्त्यर्थम्‌। प्रतिकर्म विशेषविहितं कृत्वा भू स्वाहा भुव स्वाहा स्व स्वाहेत्याज्यं जुहुयात्‌। प्रपदान्तवत्स्वेव प्रयुक्ताज्यलाभान्नात्रान्वारम्भ।।१३।।


१.३.१४

प्राजापत्यया च।।१४।।

प्रजापते न त्वदेतानीति प्राजापत्यया। च शब्द सर्वत्रोपरिष्टादित्प्रस्थानुकर्षणार्थ।।१४।।


१.३.१५

प्रायश्चित्तं जुहुयात्‌।।१५।।

प्राजापत्ययेति वर्तते। यत्रान्तरितविपर्यासादौ प्रायश्चित्तापेक्षा तत्र प्राजापत्यया स्रुवेणाऽऽज्य जुहुयात्संधानार्थमिति सूत्रार्थ। अन्तरितेऽन्तरितं कृत्वा प्रायश्चित्तसंनिपत्योपकारकाङ्‌गान्तराय उपकार्ये निवृत्तप्रयोजने प्रायश्चित्तमेव नान्तरितस्य पुन करणम्‌। पदार्थविप्यासे प्रायश्चित्तमेव न क्रमाथ पुनरावृत्ति। आज्यसंस्कारात्पूर्वं चेन्निमित्तं स्यात्संस्कृताज्येन प्रायश्चित्तं कुर्यात्‌। उत्तरकाले चेन्निमित्तं परिज्ञानानन्तरमेव। वाक्यशेषात्सिद्धे जुहुयादित्यग्न्यनुगतादावप्येतदेव प्रायश्चित्तमित्येवमर्थम्‌। इतरथा प्रकृतत्वात्प्रपदान्तवस्त्वकर्मस्वेव स्यात्‌। बहिस्तन्त्रे त्वाज्यतन्त्रेण

परिचरणतन्त्रेण वा प्रायश्चित्तहोम। तन्त्रमध्ये तु तत्तन्त्रमेवोपजीवति। मन्त्रलिङ्‌गादपि सर्वत्र प्रायश्चित्तार्थता गम्यत एव। अयं मन्त्रार्थ-हे प्रजापते यान्येतानि निमित्तानि प्रजातानि प्राजापत्यानि तानि न त्वदेतानि त्वदन्यो न कश्चिदपि प्रतिसमाधानेन परिता बभूव न पदार्थी कर्तुं समर्थ। अतो यत्समाधानकामा वयं तुभ्यं जुहुम। तदस्माकमस्तु। तत्समाधानाच्च रयीणां धनतुल्यानां पुरुषार्थानां स्वयं स्वामिनो भूयास्मेति। स्वद्रव्यत्यागलक्षणानां कर्मणां कालात्यये यत्कुसीदमिति होम प्रायश्चित्तं मन्त्रलिङ्‌गात्‌। प्रपदान्तवत्कर्मलोप आज्यतन्त्रमितरत्र परिचरणतन्त्रम्‌। अयं मन्त्रार्थ यत्कुसीदमृणतुल्यमवश्यं प्रदेयमप्रदत्तं मयेहजन्मनि येन प्रदत्तेन निधिना निधिततुल्येन यमस्य सदने यथेष्टं चरामि तत्प्रदेयमिदमेवाऽऽज्यं तत्कार्यकरणं हेऽग्ने जीवन्नेवाहं ते तुभ्य तत्प्रति तत्प्रदेयं प्रति तत्समाधानाय ददामीत्यर्थ। सर्वत्राङ्‌गभ्रेषप्रयोगसमाप्त्युत्तरकालं यदि स्मरेत्तत्र न पुन करणं नापि प्रायश्चित्तम्‌। प्रधानसंबन्धायोगाद्विगुणमेव तदस्तु। प्रदानभ्रेषे तु साङ्‌गस्य पुनरावृत्ति। बहुप्रधानके तु भ्रष्टस्यैव प्रधानस्य साङ्‌गस्याऽऽवृत्तिर्नाभ्रष्टस्य। एवमकरणेऽपि शाट्यायानप्रोक्तं प्रायश्चित्तम्‌। प्राजापत्यया यत्कुसीदमित्येतेन च सर्वत्र विकल्प्यते। पूर्ववत्तन्त्रनियम। अनुगतेऽग्नावग्न्यन्तरसंसर्गे रजस्वलाभिगमने दिवामैथुने कुमारस्य

संस्काराकरणे मेखलाधारणे संध्यालोपे च शाट्यायनिप्रोक्तं प्रायश्चित्तं स्यात्‌। अनुगवादौ दोषलघुत्वगुरुत्वापेक्षया चात्र नियम। यथाल्पकालविच्छेदे परिचरणतन्त्रं बहुकालविच्छेद आज्यतन्त्रमिति। भू स्वाहा भुव स्वहा स्व स्वाहा पाहि नो अग्न एनसे स्वाहा पाहि नो विश्ववेदसे स्वाहा यज्ञं पाहि विभावसो स्वाहा सर्वं पाहि सतक्रतो स्वाहा पाहि नोऽग्न एकहर्य पुरुनोर्जा (?)निवर्तस्वसहरय्या निवर्तस्वेति तिसृभि पुनश्च व्याहृतिभिराज्यं जुहुयादिति शाट्यायनिविधानम्‌ पुनराधाननिमित्ते तु पुनराधानमेव कुर्यात्‌। अग्नर्द्वादशाहं विच्छेदे द्वादशाहमेवौपासनहोमविच्छेदोऽग्ने स्वेच्छयात्यागो जायाभवौ प्रवास श्वकाकचण्डालरजस्वलादिस्पर्श- समिन्नाश इत्येतानि पुरनराधाननिमित्तानि। तस्य विधि-- दिवा हविष्मन्नमकभूक्तं भुक्त्वा ब्रह्मचार्व्राितोऽपरेद्युरुपवासं कुर्वस्तपश्च तेजश्चेत्यादि ब्रह्मण पुत्राय नम इत्येवमन्तं शतकृत्वोष्टकृत्वश्चाऽऽरण्ये जपित्वा देवकृतस्येतीतिवाऽऽदौ तस्येत्यन्त प्राक्तथा

जपेत्‌। तत श्वोभूतेषु नमामीत्येताभ्यां जलमवगाह्य ब्राह्मणस्यानूचानस्याग्निमतो गृहात्तदलाभे यथासंभवं श्रौतस्मार्तपरस्य गृहादग्निमाहृत्य प्रपदान्तं कृत्वा व्याहृतिभिर्हुत्वा भू स्वाहेति त्रिर्जुहुयात्‌। ततो भुव स्वाहेते त्रि। तत स्व स्वाहेति त्रि। ततश्च प्रतिमन्त्रं द्वादशकृत्व । ततश्च प्रतिमन्त्रं त्र कृत्व। तत उत्थाय नमस्काराञ्जलिं कृत्वाऽग्निं दूतमग्निर्मूर्धा निस्तिग्मेनाग्रे रक्षाण इति चतुर्‌ऋचं जपेत्‌। अथोपविश्याग्न आयाहि वीतयेऽग्निं वो वृधं तं नमस्तेऽग्न ओजस उपत्वाऽग्ने दिवे दिव इति चतसृभिराज्यं जुहुयात। सोमं राजानं सौविष्टकृतं च तत उपरिष्टाद्धोमादि। नात्र वध्वा अन्वारम्भोऽग्निसंस्कारत्वात्‌। सर्वेषां प्रपदान्तानामन्ते वामदेव्यगानं तदृग्जपश्च सायं प्रातर्गोमान्ते यथासंख्यं गोसूक्ताश्वसूक्तगानम्‌। अग्निधारणासंभवेऽयं ते योनिरिति समित्समारोपणं या तेऽग्न इत्यात्मसमारोपणमुभयत्र लौकिकाग्नावुपावरोह इत्यवरोहणम्‌। इदं सर्वं पुनराधानाविधावुक्तम्‌। दिवा हविष्यभोजनादिदेवकृतजपान्तं स्मृत्युक्ताभ्यां कृच्छ्रचान्द्रायणाभ्यां विकल्पते तत्रैवं विनिवेश- अकामकृते निमित्ते संधानसंभवे सत्यनुपेषायामिदमुपेक्षायां तु कृच्छ्र। कामकृते चान्द्रायणम्‌। अत्रापरं मतम्‌-कृच्छ्रचान्द्रायणे त्रेताग्निविषय एव गृह्याग्निनाशे पुनराधानं

विध्युक्तमेवेति गृह्याग्नेर्द्वादशाहविच्छेदे पुनराधानमित्युक्तम्‌। पुनराधानविधेरब्रैव गृह्ये संगृह्योपदेश। गृह्यान्तग्न्यनुगते मासादूर्ध्वं पुनराधानम्‌। तत प्राग्द्वादशाहादूर्ध्वं शाट्यायनिप्रोक्तमाज्यतन्त्रेण पाहि त्रयोदश होम। तत प्राक्स एव परिचरणतन्त्रेणेति। आज्यतन्त्राणां प्रकृतिर्विवाह। परिचरणतन्त्राणामौपासनहोम। चरुतन्त्राणां दर्शपूर्णमासो। पशुतन्त्राणामष्टकापशु। आज्यतन्त्रे वरणस्याऽऽवृत्तिस्तस्य प्रधानार्थत्वात्‌। अर्थलोपदाह्न्झ्रहटवनस्यापि समानयाऽमुमिति मन्त्रलिङ्‌गात्‌। भतृसंबन्धार्थं मार्गक्लृप्तिपरत्वादप्रवृत्ति। लेखाचतुर्थीहोमयोरपि न पुनक्रिया होमत्रयात्मकस्य मार्गस्येकत्वात्‌। दृपपुत्रस्य चाऽऽक्रमणार्थत्वादप्रवृत्ति। शूर्पलाजानां च लाजहोमार्थत्वान्न निधानम्‌। आज्यतन्त्रेष्वन्वारम्भस्तु संस्कारकर्मसु संस्कारकार्येण कर्तव्य एव संस्कारार्थत्वात्‌। नान्येषु होमानां प्रवृत्तिरुपरिष्टाद्धोमान्वर्जयित्वा प्रधानत्वात्‌। भवतु वा व्याहृतिहोमानामङ्‌गत्वं तथापि दर्शपूर्णमासयोरप्येतत्प्रकृतित्वात्सर्वेषु प्राप्तानामुपघातादिसूचनम्‌। एवं चौलोपयनगोदानेष्विति च नियमार्थं भविष्यति। प्रयोगमध्येनाऽऽज्यभागावित्यादे सर्वत्रार्थस्य विधानस्यैतत्प्रयोजनं कथं नामैतत्प्रागुक्तानामेवेति कर्तव्यतात्वेन नोपदेशान्तरे प्रवृत्ति। न पुरस्ताद्वक्ष्यमाणानां हुत्वोपोत्तिष्ठत इत्येवमादीनामिति।।१५।।


१.३.१६

प्रकृतमनुसराम-

हुत्वोपोत्तिष्ठत।।१६।।

व्याहृतिभिर्हुत्वोपश्लिष्टौ जायापती सहोत्तिष्ठत। वध्वा दक्षिणं पाणिं दक्षिणेन पाणिना गृह्णन्पतिरुत्तिष्ठेत्तस्यास्वातन्त्रयात्‌। हुत्वेति समानकर्तृकत्वहोमेऽप्युपश्लेषार्थम्‌। अतोऽन्वारब्धायां होम पूर्ववदेव नान्वारम्भ। पतिपाणेर्होमे व्यावृतत्वात।।१६।।


१.३.१७

अनुपृष्ठं गत्वा दक्षिणतोऽवस्थाय वध्वञ्जलिं गृह्णीयात्‌।।१७।।

अनु सादृश्ये। उत्थानवत्‌-पाणिं गृह्णन्नेव तस्या मृठदेशेन दक्षिणतो मत्वा दर्भेषु सिथ्त्वा कोशाञ्जलिकाभ्यां हस्ताभ्यामुपादर्वावस्वयं (?) कुर्यात्‌।।१७।।


१.३.१८

पूर्वा माता शमीपलाशमिश्राल्लाँजाञ्शूर्पे कृत्वा पश्चात्‌।।१८।।

उद्वाहवचनाद्वधूग्रहं गत्वा विवाह इति वधूमातु संनिधानात्सा पूर्वमेव लाजान्स्वयमुत्पाद्य शमीपलाशेन संस्पृष्टाञ्शमीपलाशमिश्रांस्तान्वर्हिषि शूर्पे निधाय तिष्ठति तदानीं शूर्पेणाऽदायाग्ने पुरस्ताद्वधूमाता तिष्ठेत। एवं सूत्रयोजना--लाजान्कृत्वा शूर्पे निहिताञ्शमीपलाशमिश्रानादाय पूर्वपूर्वदिक्संबन्धिनी वधूमाता तिष्ठेदिति।।१८।।


१.३.१९

पश्चादग्नेर्द्दषत्पुत्रमाक्रमयेद्वधूं दक्षिणेन प्रपदेनेममश्मानमिति।। १९ ।।

पश्चादग्रेर्दृषत्पुत्रं सव्येन पाणिनाऽञ्जलिं गृह्णन्नेव दक्षिणेन पाणिनोरु गृहीत्वोत्क्षिप्याञ्जलिमूलेन स्वयं मन्त्रमुक्त्वाऽऽक्रमयेत्‌। संनिधानात्सिद्धे दक्षिणेनेति प्रागुदीचीमुत्क्रमयेदित्यत्रापि दक्षिणनियममर्त्यम्‌।।१९।।


१.३.२०

सकृद्गृहीतामञ्जलिं लाजानां वध्वञ्जलावावपेद्भ्राता।।२०।।

वधूभ्राता। मध्वञ्जलाविति वध्वा संनिधानात्‌। शमीपलाशमिश्राणामञ्चलिम्‌।।२०।।


१.३.२१

सुहृद्वा कश्चित्‌।।२१।।

भ्रातुरलाभे वध्वा हितैषी कश्चित्पुरुष आवपेत्‌। सुहृद्वेति सिद्धे कश्चिदिति पुरुषनियमार्थम्‌।।२१।।


१.३.२२

तं साग्नौ जुहुयादविच्छिद्याञ्जलिमियं नारीति।।२२।।

प्रकृतत्वात्सिद्धे तमिति तमेव लाजाञ्जलिं जुहुयादुपस्तरणमिधारणेन कुर्यादित्येवमर्थम्‌। अन्यथा हि होमद्रव्येऽदर्शनाच्छङ्‌का स्यात्‌। सेति सा वधूर्जुहुयादेव न मन्त्रं ब्रूयात्पतिरेव मन्त्रे ब्रूयादित्येवमर्थम्‌। अग्नाविति प्रभूतेऽग्नावित्येवमर्थम्‌। पाण्योरविच्छेदं कुर्वती वधूरङ्‌गुल्यग्रेण जुहुयात्‌। दृषत्पुत्राक्रमणाञ्जलिं गृह्णीयादेव पति।।२२।।


१.३.२३

अर्यमणं पूषणमित्युत्तरयो।।२३।।

उत्तरयोर्लाजहोमयोरिमौ मन्त्रौ।।२३।।


१.३.२४

हुते तेनैव गत्वा प्रदक्षिणमग्निं परिणयेत्कन्यला(का)पितृभ्य इति।।२४।।

इयं नारीति हुते येनैव प्रकारेण दक्षिणतो गतस्तेनैव प्रकारेण पाणिं गृह्णन्ननुपृष्टमुत्तरतो गत्वा पाणिं गृह्णन्नेवाग्निं प्रदक्षिणीकुर्वन्वधूमनुगमयेत्‌। आज्यस्रुवदृषत्पुत्रशूर्पोदकुम्भानां प्रदक्षिणेऽन्तर्भाव। मातृब्रह्मौदकानां बहिर्भाव। पतिर्मन्त्रं ब्रूयात्‌।।२४।।


१.३.२५

अवस्थानप्रभृत्येवं त्रि।।२५।।

मध्यमया व्यावृत्तावर्वमणमिति लाजहोममन्त्र उत्तमया पूषणमिति। उत्तरत समानम्‌।।२५।।


१.३.२६

शूर्पेण शिष्टानाग्नावोच्य प्रागुदीचीमुत्क्रमयेदेकमिष इति (?) ।।२६।।

प्रकृतित्वात्सिद्धेऽग्नावित्यग्रौ यत्कृत्यं तत्सर्वं तत्रैव समापनीयम्‌। प्रागुदीचीमुत्क्रमयेदित्यस्य च गमनोपक्रमत्वान्न प्रत्यावृत्य समाप्तिरिति केचित्‌। तदयुक्तम्‌। अग्नावित्यनुक्तेऽप्यन्यत्राथ होमत्वाल्लाजाप्रक्षेपप्रसङ्‌गादपरेणाग्निमोदक इति वचनादग्न्यर्थमवश्यंभावितत्वाच्च प्रत्यागमनस्य वध्वाक्रमस्य द्योतितत्वात्‌। उत्क्रमणं दृषत्पुत्राक्रमणवत्प्रतिमन्त्रं सप्त पदानि सखी सप्तपदीति वधूमीक्षञ्ज्‌ापेन्मन्त्रलिङ्‌गात्‌।।२६।।


१.३.२७

ईक्षकावेक्षणरथारोहणदुर्गानुमन्त्रणान्यभिरूपाभि।। २७ ।।

वधूद्रष्टुमागता सुमङ्‌गली स्त्रियो वीक्षन्सुमङ्‌गलीरिति जपेत्‌। सुकिंशुकमिति वधूं रथमारोहयेत्‌। अध्वनि भयस्थाने मा विदान्नेति जपेत्‌। सुमङ्‌गलीरित्यस्यानागताभ्यां सह निर्देशस्तत्साध्यार्थ। यथा महत्यत्वनि रथारोहणबहुत्वे भयस्थानबहुत्वे च तयोरावृत्तिर्दृष्टार्थत्वात्तथाऽस्यापि रूपागमादावा विवाहसमाप्तेरावृत्तिरिति। ईक्षकावेक्षणान्तरमाह-अपरेणाग्निमौदको गत्वा पाणिग्राहकं मूर्धन्यवसिञ्चेत्‌। ब्रह्माग्न्योरन्तरेण गत्वा वधूं च समञ्जत्वित्यवसिक्तो जपेत्‌। पतिर्दक्षिणं पाणिं साङ्‌गुष्ठं गृह्णीयाद््ध्राामित इति षड्भि। उत्तरोत्तरेणोत्तरोत्तरमभिपीडनम्‌। अथ प्रदक्षिणमग्निं प्रत्यागम्योपरिष्टाद्धोमादिवामदेव्यगानान्तं कुर्याद्यथा दर्शपूर्णमासयोर्वक्ष्यते नात्रान्वारम्भ।।२७।।


इति रुद्रस्कन्दविरचितायां गृह्यवृत्तौ प्रथमपटलस्य

तृतीय खण्ड।।३।।

 अथ चतुर्थ खण्ड।।४।।

प्रागुदीचीमुद्वहेत्‌।।१।।

१.४.१

होमानन्तरमेव प्रागुदीचीं दिशं वधूमग्निं च प्रापयेत्‌।।१।।


१.४.२

पतिर्ब्राह्मणकुलेऽग्निमुपसमापाय पश्वादग्रेर्लोहितं चर्माऽऽ-

नडुगमुत्तरलोम प्राग्ग्रीवमास्तीर्य वाग्यतामुपवेशयेत्‌।।२।।

विवाहगृहे गृहान्तररे वा यदि क्षत्रियादिगृहे विवाहस्तदा त्वन्यस्मिन्नेव ब्राह्मणकुलेऽग्निमुपसंधानान्तं कृत्वा चमणि वधूमुपवेशयत्पतिरस्तमनकाले । नात्र वध्वा दभासनं तत्कार्यकरणत्वाच्चर्मण।।२।।


१.४.३

प्रोक्ते नक्षत्रेऽन्वारब्धायां स्रुवेणोपघातं जुहुयात्षड्भिर्लेखाप्रभृतिभि संपातानवनयमूर्धनि वध्वा।।३।।

अन्येनोदितानि नक्षत्राणी युक्त एवोपर्याच्छादिते देशे होम। प्रशब्द प्रथमोदयार्थ। परिसमूहनादीनि कृत्वा व्याहृतिभि समस्तान्ताभिर्हुत्वा लेखादिभि स्वाहाकारान्तौर्जुहुयात्‌। प्रकृतित सिद्धेऽन्वारब्धायामित्यत प्रकृतिसादृश्यार्थत्वादुपवशनवत्पत्युरेवाऽऽलम्भप्रयोक्तृत्वार्थम्‌। इतरथा पित्रादे स्यात्‌। स्रुवेणेति स्रुवेण संपातावनयनार्थम्‌। इतरथा हि दक्षिणेन पाणिना स्यात्‌। उपघातमिति प्रत्युपघातं व्याहृतिहोमेष्वपि संपातावनयनार्थम्‌। उपघातमित्यामीक्ष्ण्येणमुल्‌। एतत्रयमपि न्यायसूचनपरमेव। तथा ह्याद्ये होमे न पितृत्वमन्वारब्धप्रयोक्तृत्वे कारणं किं तर्हि तस्या पित्रधीनता। बाल्ये पितृवशं तिष्ठेदिति वचनात्पत्रिधीनत्वम्‌। सा त्विदानीं भर्त्रधीनां पाणिग्राहस्य यौवन इति वचनन्यायपरत्वात्‌। सूत्रस्य न्यायस्य च तुल्यत्वात्‌। चतुर्थीहोमेऽपि भर्तुरेव प्रयोक्तृत्वम्‌। उपनयनादिषु चाऽऽचार्यस्य च संपातानपि स्रुवगत्त्वेन साधनान्तरप्रयुक्तिक्षयात्तेनैवावनयनम्‌। अत एव चतुर्थीहोमोऽपि तथैव। तथा दशानां होमानां संस्कारार्थत्वात्‌। संस्कारस्य संपातावनयनद्वारत्वाद्दशस्वप्यवनयनम्‌। अत एव चतुर्थीहोमेऽपि नवस्वाप्लवनद्वारत्वात्संस्कारस्य हुत्वा संपातावनयनम्‌। होमशिष्टसंपातप्रसिद्धे।।३।।


१.४.४

प्रदक्षिणमग्निं परिक्रम्य ्ध्राुवं दर्शयति ्ध्राुवा द्यौरिति।।४।।

पत्युर्मन्त्र।।४।।


१.४.५

अभिवाद्य गुरून्गोत्रेण विसृजेद्वाचम्‌।।५।।

काश्यपगोत्रोऽहमभिवादयामीतिवत्स्वगोत्रमुक्त्वाऽभिवाद्य वधूर्वाङ्‌िनयमं त्यजत्‌। नावश्यं वदेत्‌। अथोपरिष्टाद्धोमादि वामदेव्यगानान्तं कुर्यात्‌।।५।।


१.४.६

तत आह-

गौर्दक्षिणा।।६।।

होमत्रयार्थमस्मिन्काले ब्रह्मणे देया। अत एव त्रिष्वपि होमेष्वेक एव ब्रह्मा।।६।।


१.४.७

अत्रार्घ्यम्‌।।७।।

अस्मिन्काले विवाहकर्त्रे तज्ज्ञातिभ्यश्च वध्वा प्रदाताऽर्घ्यं दद्यात्‌। तस्य विधिर्मन्त्रक्रमानुसारेण मधुपर्कं प्रतिग्राहीष्यन्नित्यारभ्य वक्ष्यते।।७।।


१.४.८

आगतेष्वित्येके।।८।।

यदा विवाहार्थं वध्वा गृहमागतास्तदेत्यर्थ।।८।।


१.४.९

त्रिरात्रं क्षारलवणे दुग्धमिति वर्जयानौ सह शय्यतां ब्रह्मचारिणौ।।९।।

होमादूर्ध्वं नियम। तद्दिनप्रभृति त्रिरात्रं दुग्धमुद्धृतसारपिण्याकादि सहैकस्यां शय्यायां रात्रीषु निवृत्तमैथुनौ

परस्परमन्यतश्च। इति शब्दोऽन्यस्यापि ्व्रातविरोधिनो वर्जनार्थ।।९।।


१.४.१०

हविष्यमन्नं परिजप्यान्नपाशेनेत्यसाविति वध्वा नाम ब्रूयात्‌।।१०।।

त्रिरात्रं भोजनकालेष्वाहृतमन्नं भोजनकालेष्वभिमृश्य जपित्वा।।१०।।


१.४.११

भुक्तोच्छिष्टं वध्वै दद्यात्‌।।११।।

स चाग्न्ध्रीााल्लेखाहोमं समाप्य वधूं सुकिंशुकमिति रथमारोप्याग्निं च गृहीत्वा भयस्थाने मा विदन्निति जपित्वा स्वगृहं प्रविश्येह गाव इति जपित्या शय्यामुपविश्य वधूमीक्षमाण इह धृतिरिति जपेन्मन्त्रलिङ्‌गात्‌। तत्र त्रिरात्रं सह शयाताम्‌।।११।।


१.४.१२

तत आह-

ऊर्ध्वं त्रिरात्राच्चतसृभिराज्यं जुहुयादग्ने प्रायश्चित्तिरिति-

समस्य पञ्चमीं संपातानवनयन्नुदपात्रे।।१२।।

चतुर्थेऽहनि पूर्वाह्णे प्रपदान्तं कृत्वाऽन्वारब्धायां महाव्याहृतिभि समस्तान्ताभिर्हुत्वाऽग्ने प्रायश्चित्तिरित्येवमादिभि स्वाहाकारान्तैर्हुत्वा नव संपाता महत्यध्वन्यर्थादुत्कर्ष। सहशयनस्य हविष्यमन्नमित्येतस्य प्रकृतत्वात्तद्यज्ञार्थमाज्यमित्युक्तम्‌। उदकपूर्णपात्रं स्नानाय पर्याप्तं स्यात्‌।।१२।।


१.४.१३

तेनैनां सकेशनखामाप्लावयेत्‌।।१३।।

सहशिरसं पति स्वयमेव स्नापयेत्ततो वामदेव्यगानान्तं कृत्वा ब्रह्माणं भोजयेत्‌।।१३।।


१.४.१४

ततो ययार्थं स्यात्‌।।१४।।

न प्रतिहोमं साध्यमेदायत्तं यथार्थं किं त्वेकया साध्यमेवेदं होमत्रयात्मकमनुष्ठानमित्येवमर्थम्‌।।१४।।


१.४.१५

ऋतुकाले दक्षिणेन पाणिनोपस्थमालभिद्विष्णुर्योनि कल्पयत्विति समाप्तायाम्‌।।१५।।

दायादिरग्निरित्यस्यापि पक्षस्याभ्युपगमं दर्शयितुमौपासनहोममनुक्तेदमुक्तम्‌। रजोदर्शनप्रभृतिषोडशरात्रामृतुकाल। यदि रात््रयास्तृतीये भागे स्यात्तदोत्तरमेवाहर्विद्यात्‌। चतुर्थे भाग इति केचित्‌। समाप्तायामिति। सम्यगवस्थायां वध्वामित्यर्थ। का साऽवस्था।

तासामाद्याश्चतस्रस्तु निन्द्या एकादशीति च।

त्रयोदशी च शेषास्तु प्रशस्ता दश रात्रय।।

युग्मासु पुत्रा जायन्ते स्त्रियोऽयुग्मासु रात्रिषु।

एवमादिसूचिता।।१५।।


१.४.१६

संत्रवेद्गर्भं धेहीति।।१६।।

सम्यगालोच्य मुहूर्तादि मिथुनी भवेत्‌।।१६।।


इति रुद्रस्कन्दीयगृह्यवृत्तौ प्रथमपटलस्य

चतुर्थ खण्ड।।४।।

 अथ पञ्चम खण्ड।।५।।

यस्मिन्नग्नौ पाणिं गृह्णीयात्स गृह्य।।१।।

१.५.१

पाणिं गृह्णीयादिति विवाहकरणं लक्ष्यते। व्यवहारार्था हि संज्ञा। एवं चेद्विवाहादनु निष्पादितत्वाद्गृह्यस्य विवाहावस्थायां गृह्यत्वाभावाद्ब्रह्मा न स्यान्न गौर्दक्षिणेति लिङ्‌गात्‌।।१।।


१.५.२

यस्मिन्वाऽन्त्यां समिधमादध्यात्‌।।२।।

यस्मिन्नेवाग्नौ ब्रह्मचार्यन्त्यां समिधमादध्यात्स गृह्य। अस्मिन्पक्षे तत्प्रभृति सायंप्रातर्होमादीनि स्यु। गृह्य एव विवाह।।२।।


१.५.३

निर्मन्थ्यो वा पुण्य सोऽनर्धुक।।३।।

उक्तस्यैव प्रकारद्वयस्योत्पत्तिनियमो वाऽयं न गृह्यान्तरे। वाशब्द शास्त्रान्तरोक्तस्यापि श्रोत्रियागासदे संग्रहणार्थ। पुण्य परलोकहितकर। अनर्धुक इह जन्मन्यृद्धिभावकर।।३।।


१.५.४

अम्बरीषाद्वाऽऽनयेत्‌।।४।।

अपूपविक्रियार्थादग्नेर्वा।।४।।


१.५.५

बहुयाजिनो वाऽगाराच्छूद्रवर्जम्‌।।५।।

बहुदेवपूजकस्य बहुदातुर्गृहादानयेदग्नि विवाहं कर्तुमन्त्यां समिधं वाऽऽधातुम्‌।।५।।


१.५.६

सायमाहुत्युपक्रमं परिचरणम्‌।।६।।

चतुर्थीहोमानन्तरं य सायंकालस्तमारभ्याऽऽजीवसमाप्तेराश्रमपरिसमाप्तेराधानकालाद्वा परिचरणमनुष्ठानं कुर्यात्‌। परीत्यधिकारैक्यं सूचितम्‌। अतोऽनन्तरं ब्राह्मणभोजनम्‌। अन्त्यां समिधं दायादिर्वेत्यतयोरपि पक्षद्वययो सायमाहुत्युपक्रममेव।।६।।


१.५.७

प्रागस्तमयोदयाभ्यां प्रादुष्कृत्य।।७।।

अस्तमयोदयात्प्राक्समीपकाले प्रज्वाल्य।।७।।


१.५.८

अस्तमिते होम।।८।।

अस्तमयानन्तरमेव होम।।८।।


१.५.९

उदिते चानुदिते वा।।९।।

संध्यायामेव।।९।।


१.५.१०

हविष्यस्याकृतं चेत्प्रक्षाल्य जुहुयात्पाणिना।।१०।।

हविष्यस्य माषवरककोद्रवादिव्यतिरिक्तस्य लवणाद्यसंयुक्तस्य येषु केषुचिद्धोमेषु साधनतयाऽऽश्रितस्यौदनस्य षष्ठीनिर्देशात्तदेकदेशस्य साधनतयोपादानं न पक्वावस्थस्य कृत्स्नस्योपादानम्‌। अत पाकधर्मा न स्यु। इतरथा शङ्‌का स्याद्दर्शपूर्णमासादौ दर्शनात्‌। अकृतपाकानुक्तजातीयानेव तण्डुलांस्त्रि प्रक्षाल्याङ्‌गुष्ठपर्वमात्रप्रमाणामाहुतिम्‌। होमसामान्यात्स्रुवस्य प्राप्तौ पाणेर्विधानम्‌।।१०।।


१.५.११

दधि चेत्पयो वा कंसेनेति चेदिति।।११।।

सिद्धवद्यपदेश शास्त्रान्तरविहितस्यापि द्रव्यस्य संग्रहणार्थ। अत आज्यमपि द्रव्यम्‌। पृथग्ग्रहणमितरेतरसंयोगमव्युदासार्थम्‌।।१२।।


१.५.१२

चरुस्थाल्यां वा।।१२।।

कंसेन विकल्प।।१२।।


१.५.१३

अग्नये स्वाहेति मध्ये।।१३।।

अग्निमध्ये ।।१३।।


१.५.१४

तूष्णीं प्रागुदीचीमुत्तराम्‌।।१४।।

मन्त्रमनुच्चरन्नग्नावेव प्रागुदीच्यां दिशि द्वितीयां जुहुयात्‌। सायंप्रातर्होमस्य साध्यत्वाद्यया कयाचित्प्राप्तौ तूष्णींधर्मस्य प्रजापतावसाधारण्यात्प्रजापतये स्वाहेति मनसा स्मरञ्जुहुयात्‌। तस्मात्प्राजापत्यां मनसा जुह्वतीति श्रुतेस्तूष्णींधर्मत्वं प्रजापते। या प्रागुदीच्याहुतिर्दर्शपूर्णमासयोरग्नये स्विष्टकृतं इति तामत्र जुहुयादिति केचित्‌। तदयुक्तम्‌।

वक्ष्यमाणस्य सिद्धवद्व्यपदेशायोगादसाधारणशब्दामावाच्च। पश्वाद्विधानादेवोत्तरत्वे सिद्ध उत्तरामिति यत्र यत्रैकाहुतिश्चोद्यते तत्र तत्रैव एवोत्तरा स्यादित्येवमर्थम्‌।।१४।।


१.५.१५

सूर्यायेति प्रात पूर्वा।।१५।।

सूर्याय स्वहित्यग्निमध्ये।।१५।।


१.५.१६

नात्र परिसमूहनादीनि पर्युक्षणवर्जम्‌।।१६।।

बहुवचनमुपरिष्टाद्धोमानां समिदाधानादेश्च निवृत्त्यर्थम्‌। समन्तात्परिषेचनं पुरस्तादुपरिष्टाच्च पर्युक्षणवर्जमुत्तराहुत्यनन्तरमुभयत्र समिधमादध्यादित्युपदेश पूर्वाहुते पूर्वमिति केचित्‌।।१६।।


१.५.१७

पत्नी जुहुयादित्येके।।१७।।


१.५.१८

गृहा पत्नी गृह्योऽग्निरेष इति सिद्धे सायंप्रातर्भूतमित्युक्त ओमित्युच्चैर्ब्रूयात्‌।।१८।।

भोजनार्थमोदने सिद्धे भोजनस्य कालस्य परतन्त्रत्वान्न पूर्वाह्णनियम। कालोपलक्षणत्वाच्चासत्यपि भोजनार्थे पाके पाकं कृत्वा भवत्येव तस्मिन्काले होम। सायंप्रातरिति रात्रावहनि चेत्यर्थ। प्रकृतित सिद्धे वचनं परिचरणतन्त्रेषु कालप्राप्तिर्नास्तीति द्योतनार्थम्‌। पचनकर्तरि भूतमित्युक्ते गृहपतिरोमिति ब्रूयात्‌।।१८।।


१.५.१९

मा क्षा नमस्त इत्युपांशु।।१९।।

ब्रूयादित्यनुवर्तते।।१९।।


१.५.२०

हविष्यस्यान्नस्य जुहुयात्प्राजापत्यं सौविष्टकृतं च।।२०।।

प्रजापतये स्वाहेति मनसाऽग्निमध्ये परिचरणतन्त्रेण। प्रकृतित सिद्धे हविष्यस्येति हविष्यभोजने भोज्यसंस्कारप्रयुक्तभ्रान्त्या तेनापि होम आशङ्‌क्येतेति तन्निवृत्त्यर्थम्‌। अन्नस्येति तण्डुलादिनिवृत्त्यर्थम्‌। प्राजापत्यं सौविष्टकृतं च प्रजापतये स्वाहेति मनसाऽग्निमध्येऽग्नये स्विष्टकृते स्वाहेति प्रागुदीच्यां जुहुयात्‌।।२०।।


१.५.२१

बलिं नयेद्बहिरन्तर्वा चतुर्निधाय।।२१।।

वक्ष्यमाणेषु देशेषु निदध्यात्‌। गृह एव गर्भगृहाद्बहिरन्तर्गृहे वा चतुरितिग्रहणाद्बलिचतुष्टयार्थमादावन्ते च सकृदेव परिषेचनम्‌। प्रत्येकमिति केचित्‌।।२१।।


१.५.२२

मणिकदेशे।।२२।।

उदकधारणसमीपे।।२२।।


१.५.२३

मध्ये।।२३।।

गर्भगृहस्य मध्ये।।२३।।


१.५.२४

द्वारि।।२४।।

गर्भगृहस्यैव।।२४।।


१.५.२५

शय्यामनु।।२५।।

शयनसमीपे।।२५।।


१.५.२६

वर्चं वा।।२६।।

अवस्करसमीपे। पुरीषोऽवस्कर। वाशब्दो विनिवेशार्थ। कथम्‌। शय्यामनु नक्तं वर्चमनु दिवा देशौचित्याद्देवतौचित्याच्च।।२६।।


१.५.२७

अथ स्तूपम्‌।।२७।।

अन्विति वर्तते। अथेति वक्ष्यमाणानां सर्वेषां बलीनामेष एव देश इत्यर्थ। प्रथमस्थापितस्थूण स स्तूपस्तत्समीपे तमनु समीपदेशे।।२७।।


१.५.२८

एकैकमुभयत परिषिञ्चेत्‌।।२८।।

आदौ बलेरभावात्परिषेकशब्दानन्वयादभित सेचनमात्रसिक्ते बलिं निधाय प्रागुपक्रमं प्रदक्षिणं परिषिञ्चेत्‌।।२८।।


१.५.२९

शेषमद्भि सार्धं दक्षिणां निनयेत्‌।।२९।।

बलिस्थाल्यां शिष्टमन्नमद्भि सह स्तूपस्य दक्षिणत प्राचीनावीती पित््रयेण तीर्थेन निनयेत्‌।।२९।।


१.५.३०

फलीकरणानामयमाचामस्वेति विश्राणिते।।३०।।

फलीकरणमुदकमोदनावस्रंसनं च मिश्रीकृत्य विगतश्रमेऽतिथावग्रं ब्राह्मणाय दत्त्वेत्यस्यानन्तरमिवेत्यर्थ। तस्य स्तूपस्य प्रागुदीच्यां दिशिरौद्रत्वात्‌।।३०।।


१.५.३१

पृथिवी वायु प्रजापतिर्विश्वे देवा आप ओषधिवनस्पति(त)

य आकाश कामो मन्युर्वा रक्षोगण पितरो रुद्र इति बलिदैवतानि।।३१।।

उक्तानां बलीनां यथासंख्यमेता देवता कामो मन्युर्वेति पूर्ववद्विनिवेश।।३१।।


१.५.३२

तूष्णीं तु कुर्यात्‌।।३२।।

तुशब्दोऽवधारणार्थ। बलिदैवतान्येव। तूष्णींहोम इति होमेऽपि प्राजापत्यं मनसैव ’तस्मात्प्राजापत्यां मनसा

जुह्वति’इति श्रुत। कुर्यादिति मनोव्यापारमात्रार्थम्‌। पृथिव्यै वायवे प्रजापतये विश्वेभ्यो देवेभ्य ओषधिवनस्पतिभ्य आकाशाय कामाय मन्यवे रक्षोगणेभ्य पितृभ्यो रुद्रायेति चतुर्थ्यन्तं मनसा स्मरन्बलिं निदध्यात्‌।।३२।।


१.५.३३

सर्वस्य त्वन्नस्यैतत्कुर्यात्‌।।३३।।

सर्वस्येति शाकमांसादिपरिग्रहणार्थमितरथौदनस्यैव स्यात्‌। प्रकृतावौपासनहोमे दर्शनात्‌। अन्नस्येति। अदनीयस्य

तुशब्द एवकारार्थे। भोजनार्थस्यैव दर्शपूर्णमासादिचरो कृसर स्थालीपाक इत्यादयश्चेत्यर्थ। एतदिति सकलवैश्वदेवकर्मपरामर्शार्थे। इतरथा हि प्रकृतत्वाद्बलीनामेव विशेष स्यात्‌। कुर्यादित्यनग्रेरपि लौकिकेऽग्नौ करणार्थम्‌।।३३।।


१.५.३४

असकृदेकस्मिन्काले सिद्धे सकृदेव कुर्यात्‌।।३४।।

रात्रावहनि यदि पाकावृत्ति स्यादेकदैव कुर्यात्‌।।३४।।


१.५.३५

बहुधा चेद्यद्गृहपते।।३५।।

युगपत्क्रमेण वा यदि बहव पाका स्युस्तदा यद्गृहपतेर्भोजनार्थं तस्यैव कुर्यात्‌। यदा गृहपतेरपि बहव पाकास्तदाऽप्येकस्यैव।।३५।।


१.५.३६

सर्वस्य त्वन्नस्याग्नौ कृत्वाऽग्नं ब्राह्मणाय दद्यात्स्व (त्वा स्व) यं कुर्यात्‌।।३६।।

सर्वस्येत्यहविष्यस्यापि परिग्रहणार्थम्‌। अन्नस्येति पक्वोपलक्षणार्थमपक्वान्ननिवृत्तये। अग्नाविति लौकिकाग्न्यर्थम्‌। तु शब्दो विशेषणार्थ। न पूर्ववदेकस्यैव किं तु सर्वेषामेव पक्वान्नानां किंचित्किंचिद्गृहीत्वैकीकृत्य तूष्णीं लौकिकाग्नो द्वे आहुती निदध्यादित्यर्थ। भोज्यसंस्कारार्थमेतत्‌। अग्नं ब्राह्मणाय दत्वा स्वयं कुर्यात्‌। ’अग्नं प्रथमं ब्राह्मणाय ततो वर्णान्तरेभ्यो यथाक्रमेण उपलक्ष(ण)त्वात्प्रतिवर्णमपि श्रेयसे पूर्वं दद्यात्‌। अयं चार्थ-सर्वान्वैश्वदेवभागिन कुर्वीतेत्येवमादीनि वाक्यान्यालोच्य न्याय उक्त। अवश्यं कार्यमेतद्दानं पक्वस्य यथासंभवं भृत्या नात्र विरोधेन। चतुर्थ्यैव सिद्धे दत्वेति यथासंभवमात्रे निवृत्ते स्वबोजनाभ्यनुज्ञानार्थं नावश्यं तेषां बोजनपरिसमाप्ति प्रतीक्षणीयेति। दत्त्वेति समानकर्तृकत्वं स्वभोजने निकत्यसंबन्धार्थमसति स्वभोजने नावश्यं कार्यमेतद्दानमिति। असत्यपि स्वभोजने सर्वकालसाधारण्येन येभ्योऽवश्यं दानमुक्तं सांतानिकं य यक्ष्यमाणमित्यादिना तेभ्यो दद्यादेव। स्वयंग्रहणमात्मन एव नान्तर्यानियमेन संभृत्यस्येति भृत्यानां त्वागतै सहापि भोजनम्‌। तथा भार्याया अपि गर्भिण्या रोगिण्याश्च। स्वस्थायास्तु स्वभोजनानन्तरमेव। भुञ्जीतेति वाक्यशेषात्सिद्धे कुर्यादिति वचनं सत्कारमपि तेषां कुर्यादित्येवमर्थम्‌। स्मृत्याचारसिद्धस्य सूचनमात्रमेत्सूत्रम्‌।।३६।।


१.५.३७

्व्राीहिप्रभृत्यायवेक्ष्यो यवेक्ष्यो वाऽऽ्व्राीहिभ्य स्वयं हरेत्स्वयं हरेत्‌।।३७।।

सायंप्रातर्होमवर्जं स्वयं होत्रामिति कर्तुरनियमे प्राप्ते ्व्राीहिसंपत्तिप्रभृति यवसंपत्तिप्रभृति वा षट्सु मासेषु स्वयंकर्तृत्वं नियम्यते। हरेदिति सहोमस्य बलेरुपलक्षणार्थं द्विरुक्ति पटलसमाप्तिद्योतिका।।३७।।


इति श्रीरिद्रस्कन्दविरचितायां गृह्यवृत्तौ प्रथमपटलस्य

पञ्चम खण्ड।।५।।

पटलश्च समाप्त।

--------------


