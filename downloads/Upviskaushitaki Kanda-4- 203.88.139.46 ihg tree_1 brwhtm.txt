4.1
गार्ग्यो हवै बालाकिरनूचानः संस्पृष्ट आस ।। 1 ।।
4.2
सोऽवसदुशीनरेषु सत्त्वमत्सयेषु कुरूपाञ्चालेषु काशीविदेहेष्विति ।। 2 ।।
4.3
स   हाजातशत्रुं  काश्यमेत्योवाच ।। 3।।
4.4
ब्रह्म ते ब्रवाणीति । तं होवाचाजातशत्रुः, सहस्त्रँ दद्म एतस्यां वाचि जनको जनक इति ह वै जना धावन्ति इति ।। 4 ।।
4.5
स  होवाच  बालाकिः , य एवैष आदित्ये पुरूषः , तमेवाहमुपासे इति ।। 5 ।।
4.6
तं   होवाचअजातशत्रुः , मा मैतस्मिन् संवादयिष्ठाः । वृहन् पाण्डरवासाः
अतिष्ठाः सर्वेषां भूतानां मूर्धेति वा अहमेतमुपासे इति ।। 6 ।।
4.7
स यो हैतमेवमुपास्ते , अतिषः सर्वेषां भूतानां मूर्धा भवति । स होवाच
बालकिः, य एवैष  चन्द्रमसि  पुरूषः तमेवाहमुपास इति । तं होवा -
अजातशत्रुः, मां मैतस्मिन् संवादयिष्ठाः । सोमो राजा अन्नस्यातमेति वा
अहमेतमुपास इति । स यो हैतमेवमुपास्ते , अन्नस्यात्मेति भवति ।। 7 ।।
4.8
स होवाच बालाकिः, य एवैष विद्युति पुरूषः, तमेवाहमुपासे इति । तं
होवाचाजातशत्रुः , मा मैतस्मिन् संवादयिष्ठाः । तेजस्यात्मेति वा
अहमेतमुपासे इति । स यो हैतमेवमुपास्ते , तेजस्यात्मा भवति ।। 8 ।।
4.9
स होवाच बालाकिः य एवैष स्तनयित्नौ पुरूषः, तमेवाहमुपासे इति । तं
होवाचाजातशत्रुः , मा मैतस्मिन् संवादयिष्ठाः । शब्दस्यात्मेति वा
अहमेतमुपासे इति । स यो हैतमेवमुपास्ते, शब्दस्यात्मा भवति ।। 9।।
4.10
स होवाच बालाकिः य एवैष आकाशे पुरूषः , तमेवाहमुपासे इति । तं
होवाचाजातशत्रुः , मा मैतस्मिन् संवादयिष्ठाः पूर्णमप्रवर्ति ब्रह्मेति वा
अहमेतमुपासे इति । स यो हैतमेवमुपास्ते , पूर्यते प्रजया पशुभिः । नो
एव स्वयम् । नास्य प्रजा पुरा कालात् प्रवर्तते ।। 10 ।।
4.11
स होवाच बालाकिः , य एवैष वायौ पुरूष ः तमेवाहमुपासे इति । तं
होवाचाजातशत्रुः , मा मैतस्मिन् सँवादयिष्ठाः । इन्द्रो वैकुण््ठोऽपराजिता
सेनेति वा अहमेतमुपास इति । स यो हैतमेवमुपास्ते , जिष्णुर्हवा
अपराजिष्णुरन्यस्तयजायी भवति ।। 11 ।।
4.12
स होवाच बालाकिः य एवैषोऽग्नौ पुरूषः तमेवाहमुपासे इति । तं
होवाचाजातशत्रुः , मा - मैतस्मिन् संवादयिष्ठाः । विषासहिरिति वा
अहमेतमुपासे इति । स यो हैतमेवामुपास्ते , विषा - सहिर्हैवैष भवति ।।12।।
4.13
स होवाच बालाकिः , य एवैषोऽप्सु पुरूषः , तमेवाहमुपास इति । तं
होवाचाजातशत्रुः , मा मैतस्मिन् संवादयिष्ठाः । नाम्नस्त्वात्मेति वा
अहमोतमुपासे इति । स यो हैतमेवमुपास्ते , नाम्नस्त्वात्मा भवति ।। 13।।
4.14
इत्यधिदैवतम् । अथाध्यात्मम् ।। 14 ।।
4.15
स होवाच बालाकिः , य एवैष अदर्शे पुरूषः , तमेवाहमुपासे इति । तं
होवाचाजातशत्रुः मा - मैतस्मिन् संवादयिष्ठाः । प्रतिरूप इति वा
-अहमेतमुपास इति । स यो हैतमेवमुपासते, प्रति - रूपो हैवास्य प्रजा
स्वयमाजायते , नाप्रतिरूपः ।। 15 ।।
4.16
स होवाच बालाकिः, य एवैष प्रतिश्रुत्कायां पुरूष ः तमेवाहमुपास इति ।
तं होवाचाजातशत्रुः , मामैतस्मिन् संवादयिष्ठाः , द्वितीयोऽनपगम इति वा अहमेतमुपास
इति । स यो हैतमेवमुपास्ते , विन्दते द्वितीयाम् , द्वितीयवान् भवति ।। 16 ।।
4.17
स होवाच बालाकिः, य एवैष शब्दः पुरूषमन्वेति तमेवाहमुपासे इति । तं
होवाचाजातशत्रुः मा मैतस्मिन् संवादयिष्ठाः असुरिति वा अहमेतमुपासे इति
। स यो हैतमेवमुपास्ते , नो एव स्वयम् , (नास्य) प्रजा पुरा कालात्संमोहमेति ।। 17 ।।
4.18
स होवाच बालाकिः य एवैष च्छायायां पुरूषः तमेवाहमुपासे इति । तं
होवाचाजातशत्रुः , मा मैतस्मिन् संवादयिष्ठाः । मृत्युरिति वा अहमेतमुपासे इति यो ।
स यो हैतमेवमुपास्ते , नो एव स्वयम् , नास्य प्रजा पुरा कालात् प्रमीयते ।। 18 ।।
4.19
स होवाच  बालाकिः य एवैष शारीरः पुरूषः तयेवाहमुपासे इति । तं
होवाचाजातशत्रुः , मा मैतस्मिन् संवादयिष्ठाः । प्रजापतिरिति वा अहमेतमुपासे
इति । स यो हैतमेवमुपास्ते , प्रजायते प्रजया पशुभिः ।। 19 ।।
4.20
स होवाच बालाकिः , य एवैष प्राज्ञ आत्मा येनैतत् - सुप्तः स्वप्नायाचरति,
तमेवाहमुपासे इति । तं होवाचाजातशत्रुः, मा मैतस्मिन् संवादयिष्ठाः । यमो राजेति
वा अहमेतमुपासे इति । यो हैतमेवमुपास्ते , सर्वं हास्मा इदं श्रैष्ठ्याय यम्यते ।। 20 ।।
4.21
स होवाच बालाकिः य एवैष दक्षिणेऽक्षन् पुरूषः तमेवाहमुपासे इति । तं
होवाचा़जातशत्रुः मा मैतस्मिन् संवादयिष्ठाः । नामन आत्मा अग्नेरात्मा
ज्योतिष आत्मेति वा अहमेतभुपासे इति । स यो हैतमेवमुपास्ते , एवैषां
सर्वैषामात्मा भवति । स होवाच बालाकिः , य एवैष सव्येऽक्षन्
पुरूषस्तमेवाहमुपासे इति । तं होवाचाजातशत्रुः मा मैतस्मिन् संवादयिष्ठाः ।
सत्यस्यात्मा विद्युत आत्मा तेजस आत्मेति वा अहमेतमुपासे इति । स यो
हैतमेवमुपास्ते , एतेषां सर्वेषामात्मा भवति ।। 21 ।।
4.22
ततो ह बालाकिस्तूष्णीमास ।। 22 ।।
4.23
तं   होवाचाजातशत्रुः , एतावन्नु बालाके इति ।। 23 ।।
4.24
एतावद्दीति होवाच बालाकिः ।। 24 ।।
4.25
तं होवाचाजातशत्रुः , मृषा वै किल मा संवादयिष्ठा (ब्रह्म ते ब्रुवाणीति) ।।25।।
4.26
स होवाच, यो वै बालाके एतेषां पुरूषाणां कर्ता, यस्य वैतत् कर्म, स वै वेदितव्यः इति ।। 26 ।।
4.27
तत उ ह बालाकिः समित्पाणिः प्रतिचक्राम, उपायानीति ।। 27 ।।
4.28
तं होवाचाजातशत्रुः , प्रतिलोमरूपमेव स्यात् यत् क्षत्रियो ब्राह्मणमुपनयेत् । एहि व्येव त्वा ज्ञापयिष्यामीति ।। 28 ।।
4.29
तं ह पाणावभिपद्य प्रवव्राज ।। 29 ।।
4.30
तौ  ह सुप्तं पुरूषमीयतु ः ।। 30 ।.
4.31
तं हाजातशत्रुरामन्त्रयाञ्चक्रे, बृहन् पाण्डर - वासः सोमराजन्निति ।। 31 ।।
4.36
तदु ह बालाकिर्न विजज्ञौ ।। 36 ।।
4.37
तं होवाचा़जातशत्रुः यत्रैष एतद्वालाके पुरूषोऽशयिष्ट , यत्रैतदभूत् , कुत एतदागात् ।। 37 ।।
4.38
इति नाम हृदयस्य ना़डयोः हृदयात् पुरीततमभि - प्रतिष्टन्ति । यथा च सहस्रधा
केशस्यापि पातः तावदण्व्यः पिङ्गळस्ययाणिम्ना तिष्ठन्ते शुक्लस्य कृष्णस्य पीतस्य
लोहितस्येति । तासु नाडीषु तदा स्वप्नकाले आश्रितो भवतीत्यर्थः ।। 38 ।।
4.39
यदा सुप्तः स्वप्नं न कथञ्चन पश्यति , अथास्मिन् प्राण एवैकधा भवति ।
तदैनं वाक् सर्वैर्नामभिः सहाप्येति ;  चक्षुः सर्वैः रूपैः सहाप्येति ; श्रोत्रं
सर्वैः शब्दैः सहाप्येति ; मनः सर्वैर्ध्यानैः सहाप्येतीति ।। 39 ।।
4.40
स यदा प्रतिबुध्यते , यथा अग्नेर्विस्फुलिङ्गाः विप्रतिष्ठेरन् , एवमेवैतस्मादात्मनः
प्राणाः यथायतनं विप्रतिष्ठन्ते । प्राणेभ्यो देवाः । देवेभ्यो लोकाः ।।40।।
4.41
तद्यथा क्षुरः क्षुरधाने अवहितः स्यात् , विश्र्वम्भरो वा विश्र्वम्भरकुलाये,
एवमेवैष प्राज्ञ आत्मा इदं शरीरमात्मानमनुप्रविष्टः आ लोमभ्यः आ नखेभ्यः ।। 41 ।।
4.42
तमेतमात्मानमितर  आत्मानोऽन्ववस्यन्ति ।। 42 ।।
4.43
यथा श्रेष्ठिनं स्वाः ।। 43 ।।
4.44
तद् यथा श्रेष्ठी स्वैर्भुडक्ते, यथा श्रेष्ठिनं स्वाः भुञ्जते - एवमेवैष प्राज्ञ आत्मा
एतैरात्मभिर्भुङक्ते । यथा श्रेष्ठी स्वैः , एवं वा एतमात्मानोऽन्ववस्यन्ति । 44 ।।
4.45
स यावद्ध वा इन्द्र एतमात्मानं  न विजज्ञौ, तावदेनमसुरा अभिबभूवुः ।
स यदा विजज्ञौ, अथ हत्वाऽसुरान् विजित्य सर्वेषां देवानां श्रैष्ठ्यं
स्वाराज्यमाधिपत्यं परीयाय । सर्वान् पाप्मनोऽपहत्य सर्वेषां भूतानां
श्रैष्ठयं स्वाराज्यमाधिपत्यं पर्येति , य एवं वेद । य एवं वेद ।। 45 ।।
